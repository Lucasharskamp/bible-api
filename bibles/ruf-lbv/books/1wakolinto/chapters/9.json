{"data":[{"book":"1 Wakolinto","chapter":"9","verse":"1","text":"Angu nene sina ng'ombolighwe bae? Pfii nene si mtumighwa bae? Apfi nene simwonile Imtwatsa wetu Yesu? Angu mwemwe si ghamatunda ghe isang'ano yangu bae?"},{"book":"1 Wakolinto","chapter":"9","verse":"2","text":"Hata ka kwa wamwenga nene si mtumighwa bae, lekeni kuna mwemwe nene na mtumighwa. Mwemwe mwa wakalangama we utumighwa wangu kwaapfila mwilunga ne Imtwatsa."},{"book":"1 Wakolinto","chapter":"9","verse":"3","text":"Apfi pfipfo pfaniyamila kwe iwanu iwonighutsa."},{"book":"1 Wakolinto","chapter":"9","verse":"4","text":"Pfii ng'atubamighwa ukwing'ighwa bae ichijo na choukunwa kwaajili ye sang'ano yetu?"},{"book":"1 Wakolinto","chapter":"9","verse":"5","text":"Apfi twahela haki ye ukumsola mwehe iyomtoghola Kiristu na kwanga naye mne ghumwanza ka pfawotenda iwatumighwa wangi na iwandughu we Imtwatsa na Kefa."},{"book":"1 Wakolinto","chapter":"9","verse":"6","text":"Au twetwe tuliheka nene na Balinaba itubamighwa kusang'ana ili tupate aghala ighatubama."},{"book":"1 Wakolinto","chapter":"9","verse":"7","text":"Angu asikali wachi iyoghenda kwing'ondo keliha imwenyegho? Yuhi iyohanda mitsabibu aku ng'akuja bae ghamatunda ghake? Yuhi iyodima iwanyama aku ng'akunwa bae matombo ghawo?"},{"book":"1 Wakolinto","chapter":"9","verse":"8","text":"Apfi agha ghanilonga nolonga gha chimunu? Angu Ghamalaghitso gha Musa nagho ng'agholonga apfi bae?"},{"book":"1 Wakolinto","chapter":"9","verse":"9","text":"Mana yandikighwa mne Ghamalaghitso gha Musa, “Haumtumila ing'ombe kupfuna uhunga, uleke kumwoha chibang'wa.” Pfii, Imulungu kolonga mbuli tse ng'ombe?"},{"book":"1 Wakolinto","chapter":"9","verse":"10","text":"Apfi hayalongile apfo ng'alongile mbuli tsetu bae? Tsayandikighwa kwaajili ya twetwe ghendo. Kwaapfila ayula iyolima na ayula iyopfuna, wose wana haki yo ukubetela ipfijo."},{"book":"1 Wakolinto","chapter":"9","verse":"11","text":"Ka twetwe tuhanda imbeghu ye umuhe mghati mwenu, apfi chinu chikulu twetwe tung'apata aghala ghatubama kulawa kuna mwemwe?"},{"book":"1 Wakolinto","chapter":"9","verse":"12","text":"Ka wanu wamwenga wodaha ukughalolela agho kulawa kuna mwemwe. Apfi twetwe ng'atudaha bae ukughalolela agho kubita wawo?"},{"book":"1 Wakolinto","chapter":"9","verse":"13","text":"Apfi ng'ammanyile bae, awala iwosang'ana mne ing'anda ye Imulungu wopata ipfijo pfawo mng'anda amo, na awala iwalapfa nambiko hanu ha kutambikila wopata ipfinu pfe inambiko ayo?"},{"book":"1 Wakolinto","chapter":"9","verse":"14","text":"Pfipfila, Imtwatsa kalaghitsa apfi, awala iwopetela iwanu Imbuli Inoghile wabokele ipfijo pfawo kulawa mne imbuli inoghile."},{"book":"1 Wakolinto","chapter":"9","verse":"15","text":"Lekeni nene situmile bae uleghelo hata umwe. Wala sighandika bae ghano ili mnendele apfo. Ng'apfu nene nife kubita kumtenda imunu yambone ka nene neghoda hela."},{"book":"1 Wakolinto","chapter":"9","verse":"16","text":"Ka nene nopeta Imbuli inoghile, acho si chinu cha kwighodela bae. Ayo iyo sang'ano yaning'ighwe. Na nitsolyona ka siipeta bae Imbuli inoghile!"},{"book":"1 Wakolinto","chapter":"9","verse":"17","text":"Ning'atenda sang'ano ino kwa ukubama mwenyegho, ning'alolele ukughwekighwa, lekeni ka nene nobamighwa kuitenda sang'ano ayo, ayo yolangusa ka Imulungu kangaya sang'ano ayo niitende."},{"book":"1 Wakolinto","chapter":"9","verse":"18","text":"Lelo nobokela maliho ghachi? Hanipetela iwanu Imbuli inoghile, sibama bae kwing'ighwa chinu, wala silomba maliho kwaajili ye sang'ano ye kupeta Imbuli inoghile."},{"book":"1 Wakolinto","chapter":"9","verse":"19","text":"Nene si mtumwa wa imunu wowose bae. Lekeni netenda imwenyegho kuwa mtumwa wa chila imunu ili nimpatile Kiristu iwanu wengi."},{"book":"1 Wakolinto","chapter":"9","verse":"20","text":"Haning'ali nisang'ana na Wayahudi tsanikala ka Myahudi, ili niwapate Wayahudi; hata ka nene imwenyegho silongotsighwa bae na malaghitso gha Musa, lekeni tsanikala ka nolongotsighwa na malaghitso agho ili niwapate awala iwalongotsighwa na malaghitso gha Musa."},{"book":"1 Wakolinto","chapter":"9","verse":"21","text":"Haning'ali nisang'ana na awala iwalihela malaghitso gha Musa, tsanikala ka nahela malaghitso, ili niwapate awala iwalihela malaghitso gha Musa. Kulonga apfo si ka nene sighawinza malaghitso hambele he Imulungu, kwaapfila nina malaghitso hambele he Kiristu."},{"book":"1 Wakolinto","chapter":"9","verse":"22","text":"Hanisang'ane na awala wane noghola ilihela ngupfu, tsanikala ka nina noghola yangu yahela ngupfu ka wawo pfawali, ili niwapate awo wane noghola ilihela ngupfu. Nitenda chila chinu kwe iwanu wose ili nidahe kuwatenda wakombolighwe kwa nzila yoyose ila."},{"book":"1 Wakolinto","chapter":"9","verse":"23","text":"Notenda agha ghose kwaajili ya imbuli inoghile, ili mbokele balaka tsake."},{"book":"1 Wakolinto","chapter":"9","verse":"24","text":"Apfi ng'ammanyile bae iwanu hawotsuma, wose wotsuma, lekeni ayula iyowalongola weyaghe iyo iyoghwekighwa? Mtsume pfipfo ili mghwekighwe."},{"book":"1 Wakolinto","chapter":"9","verse":"25","text":"Imunu wowose iyobama kuwahuma weyaghe mna ukutsuma, tanu kalekagha ghose, kotenda apfo ili yabokele taji ilihinyika, lekeni twetwe twotenda apfo ili tubokele taji ing'alihinyika bae."},{"book":"1 Wakolinto","chapter":"9","verse":"26","text":"Apfo notsuma ka imunu iyobama kuhuma. Sitowa bae ka imunu yetowa ne libeho,"},{"book":"1 Wakolinto","chapter":"9","verse":"27","text":"ila noludununza lukuli Iwangu luwe na ngupfu na nolutenda luwe mtumwa wangu, notenda apfo ili hanimalitsa kuwapetela iwanu wangi nene imwenyegho ndeke koneka sinoghile bae kubokela ghweko."}]}