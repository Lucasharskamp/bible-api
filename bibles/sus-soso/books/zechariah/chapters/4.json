{"data":[{"book":"Zechariah","chapter":"4","verse":"1","text":"Malekɛ naxan nu wɔyɛnma n na, a naxa fa n naxunude, alɔ e mixi raxunuma ki naxɛ xixɔli ma."},{"book":"Zechariah","chapter":"4","verse":"2","text":"A naxa n maxɔrin, «I munse toxi?» N naxa a yaabi, «N lanpui dɔxɔ se xɛɛma daaxi nan toxi, bitirɛ na a xuntagi, ture ra a kui. Lanpui solofere gbakuxi a ma, ture gorode solofere, ture rasoma na lanpui soloferee kui."},{"book":"Zechariah","chapter":"4","verse":"3","text":"Oliwi wuri bili firin tixi ture bitirɛ sɛɛti firinyie ma, keren a yirefanyi ma, keren a kɔɔla ma.»"},{"book":"Zechariah","chapter":"4","verse":"4","text":"N naxa malekɛ maxɔrin, naxan nu wɔyɛnma n na, «N marigi, munse na yee ra?»"},{"book":"Zechariah","chapter":"4","verse":"5","text":"A naxa a fala n bɛ, «I mu a kolon?» N naxa a yaabi: «N marigi, n mu a kolon.»"},{"book":"Zechariah","chapter":"4","verse":"6","text":"Na tɛmui a naxa a masen n bɛ, «Alatala xa masenyi nan ya, a naxan tixi Sorobabeli bɛ, ‹Wo sɛnbɛ mu nɔma sese ra. N tan nan Xaxili nɔma a rabade.› Mangɛ Alatala xa masenyi nan ya.»"},{"book":"Zechariah","chapter":"4","verse":"7","text":"«Geya xungbe naxan na Sorobabeli ya ra, n na findima nɛ fiili ra. A fama nɛ gɛmɛ fanyi raminide banxi ti se ra, ɲama fa a fala e xui itexi ra, ‹Ala xa hinnɛ a ra, Ala xa hinnɛ a ra!›»"},{"book":"Zechariah","chapter":"4","verse":"8","text":"Alatala naxa yi masenyi ti n bɛ,"},{"book":"Zechariah","chapter":"4","verse":"9","text":"«Sorobabeli bara yi banxi ti fɔlɔ, a man a raɲɔnma nɛ.» Na kui wo a kolonma nɛ a Mangɛ Alatala nan n xɛɛxi wo yire."},{"book":"Zechariah","chapter":"4","verse":"10","text":"Nde yoma fe fɔlɛ xuri ma? Ɲama na wali se to Sorobabeli bɛlɛxɛ, e ɲɛlɛxinma nɛ."},{"book":"Zechariah","chapter":"4","verse":"11","text":"N naxa a maxɔrin a ma, «Munse na na oliwi wuri bili firinyi ra, naxee na lanpui dɔxɔ se yirefanyi ma nun a kɔɔla ma?»"},{"book":"Zechariah","chapter":"4","verse":"12","text":"N man naxa a maxɔrin a ma, «Munse na na oliwi salonyi firinyie ra, naxee na ture gorode xɛɛma daaxi firinyie sɛɛti ma, oliwi ture dangima naxee kui?»"},{"book":"Zechariah","chapter":"4","verse":"13","text":"A naxa a fala n bɛ, «I mu a kolon e naxee misaalixi?» N naxa a yaabi, «N marigi, n mu a kolon.»"},{"book":"Zechariah","chapter":"4","verse":"14","text":"A naxa a fala n bɛ, «Mixi firin nan e ra Ala naxee sugandixi, a ture ifili e xunyie ma, e xa wali duniɲa birin Marigi bɛ.»"}]}