{"data":[{"book":"САФОНА","chapter":"1","verse":"1","text":"Слова Гасподняе, якое было Сафону, сыну Хусіі, сыну Гадаліі, сыну Амарыі, сыну Эзэкіі, у дні Ісаі, сына Амонавага, сына Юдавага."},{"book":"САФОНА","chapter":"1","verse":"2","text":"Усё зьнішчу з аблічча зямлі, - кажа Гасподзь:"},{"book":"САФОНА","chapter":"1","verse":"3","text":"зьнішчу людзей і быдла, зьнішчу птушак нябесных і рыб марскіх, і спакусы разам зь бязбожнымі; зьнішчу людзей з улоньня зямлі, кажа Гасподзь."},{"book":"САФОНА","chapter":"1","verse":"4","text":"І працягну руку Маю на Юдэю і на ўсіх жыхароў Ерусаліма: зьнішчу зь месца гэтага рэшткі Ваала, імя жрацоў са сьвятарамі,"},{"book":"САФОНА","chapter":"1","verse":"5","text":"і тых, якія на дахах пакланяюцца воінству нябеснаму, і тых паклонцаў, якія запрысягаюцца Госпадам і запрысягаюцца царом сваім,"},{"book":"САФОНА","chapter":"1","verse":"6","text":"і тых, якія адступіліся ад Госпада, ня шукалі Госпада і ня пыталіся пра Яго."},{"book":"САФОНА","chapter":"1","verse":"7","text":"Змоўкні перад абліччам Госпада! бо блізкі дзень Госпада: ужо падрыхтаваў Гасподзь ахвярны закол, назначыў, каго паклікаць."},{"book":"САФОНА","chapter":"1","verse":"8","text":"І будзе ў дзень ахвяры Гасподняй: Я наведаю князёў і сыноў цара і ўсіх, хто апранаецца ў вопратку іншапляменцаў;"},{"book":"САФОНА","chapter":"1","verse":"9","text":"наведаю ў той дзень усіх, якія пераскокваюць цераз парог, якія дом Госпада свайго напаўняюць гвалтам і ашуканствам."},{"book":"САФОНА","chapter":"1","verse":"10","text":"І будзе ў той дзень, кажа Гасподзь, лямант каля брамаў рыбных і галашэньне каля іншых брамаў і вялікае разбурэньне на пагорках."},{"book":"САФОНА","chapter":"1","verse":"11","text":"Галасеце, жыхары ніжняга горада, бо зьнікне ўвесь гандлёвы люд, і вынішчаны будуць абцяжаныя срэбрам."},{"book":"САФОНА","chapter":"1","verse":"12","text":"І будзе ў той час: Я са сьвяцільняю агледжу Ерусалім і пакараю тых, якія сядзяць на дрожджах сваіх і кажуць у сэрцы сваім: «ня робіць Гасподзь ні дабра ні ліха», -"},{"book":"САФОНА","chapter":"1","verse":"13","text":"і абернуцца багацьці іхнія здабычаю і дамы іхнія - запусьценьнем: яны пабудуюць дамы, а жыць у іх ня будуць; насадзяць вінаграднікі, а віна зь іх ня піцьмуць."},{"book":"САФОНА","chapter":"1","verse":"14","text":"Блізкі вялікі дзень Госпада, блізкі - і вельмі сьпяшаецца: ужо чуцен голас дня Гасподняга. Горка заенчыць тады і самы адважны!"},{"book":"САФОНА","chapter":"1","verse":"15","text":"Дзень гневу - дзень гэты, дзень скрухі і ўціску, дзень спусташэньня і плягі, дзень цемры і змроку, дзень воблака і мглы,"},{"book":"САФОНА","chapter":"1","verse":"16","text":"дзень трубы і ваяўнічага крыку супроць умацаваных гарадоў і высокіх вежаў."},{"book":"САФОНА","chapter":"1","verse":"17","text":"І Я ўцісну людзей, і яны будуць хадзіць, як сьляпыя, бо яны зграшылі супроць Госпада, і раскідана будзе кроў іхняя, як тло, і плоць іхняя - як памёт."},{"book":"САФОНА","chapter":"1","verse":"18","text":"Ні срэбра іхняе, ні золата іхняе ня зможа выратаваць іх у дзень Госпада, і агнём палкасьці Ягонай зжэртая будзе ўся гэта зямля, бо вынішчэньне, раптоўнае, зьдзейсьніць Ён над усімі жыхарамі зямлі."}]}