{"data":[{"book":"न्यायियों","chapter":"8","verse":"1","text":"तब एप्रैमी पुरुषों ने गिदोन से कहा, “तूने हमारे साथ ऐसा बर्ताव क्यों किया है, कि जब तू मिद्यान से लड़ने को चला तब हमको नहीं बुलवाया8:1 हमको नहीं बुलवाया: गिदोन के इस उपक्रम की सफलता ने एप्रैम के गर्व को नीचा दिखाया, उन्हें ऐसा लगा कि उनकी भूमिका अधीनस्थ थी क्योंकि वह एक मुख्य गोत्र था।?” अतः उन्होंने उससे बड़ा झगड़ा किया।"},{"book":"न्यायियों","chapter":"8","verse":"2","text":"उसने उनसे कहा, “मैंने तुम्हारे समान भला अब किया ही क्या है? क्या एप्रैम की छोड़ी हुई दाख भी अबीएजेर की सब फसल से अच्छी नहीं है?"},{"book":"न्यायियों","chapter":"8","verse":"3","text":"तुम्हारे ही हाथों में परमेश्वर ने ओरेब और जेब नामक मिद्यान के हाकिमों को कर दिया; तब तुम्हारे बराबर मैं कर ही क्या सका?” जब उसने यह बात कही, तब उनका जी उसकी ओर से ठंडा हो गया।"},{"book":"न्यायियों","chapter":"8","verse":"4","text":"तब गिदोन और उसके संग तीन सौ पुरुष, जो थके-माँदे थे तो भी खदेड़ते ही रहे थे, यरदन के किनारे आकर पार हो गए।"},{"book":"न्यायियों","chapter":"8","verse":"5","text":"तब उसने सुक्कोत के लोगों से कहा, “मेरे पीछे इन आनेवालों को रोटियाँ दो, क्योंकि ये थके-माँदे हैं; और मैं मिद्यान के जेबह और सल्मुन्ना नामक राजाओं का पीछा कर रहा हूँ।”"},{"book":"न्यायियों","chapter":"8","verse":"6","text":"सुक्कोत के हाकिमों ने उत्तर दिया, “क्या जेबह और सल्मुन्ना तेरे हाथ में पड़ चुके हैं, कि हम तेरी सेना को रोटी दें?”"},{"book":"न्यायियों","chapter":"8","verse":"7","text":"गिदोन ने कहा, “जब यहोवा जेबह और सल्मुन्ना को मेरे हाथ में कर देगा, तब मैं इस बात के कारण तुम को जंगल के कटीले और बिच्छू पेड़ों से नुचवाऊँगा।”"},{"book":"न्यायियों","chapter":"8","verse":"8","text":"वहाँ से वह पनूएल को गया, और वहाँ के लोगों से ऐसी ही बात कही; और पनूएल के लोगों ने सुक्कोत के लोगों का सा उत्तर दिया।"},{"book":"न्यायियों","chapter":"8","verse":"9","text":"उसने पनूएल के लोगों से कहा, “जब मैं कुशल से लौट आऊँगा, तब इस गुम्मट को ढा दूँगा।”"},{"book":"न्यायियों","chapter":"8","verse":"10","text":"जेबह और सल्मुन्ना तो कर्कोर में थे, और उनके साथ कोई पन्द्रह हजार पुरुषों की सेना थी, क्योंकि पूर्वियों की सारी सेना में से उतने ही रह गए थे; और जो मारे गए थे वे एक लाख बीस हजार हथियार-बन्द थे।"},{"book":"न्यायियों","chapter":"8","verse":"11","text":"तब गिदोन ने नोबह और योगबहा के पूर्व की ओर डेरों में रहनेवालों के मार्ग में चढ़कर उस सेना को जो निडर पड़ी थी मार लिया।"},{"book":"न्यायियों","chapter":"8","verse":"12","text":"और जब जेबह और सल्मुन्ना भागे, तब उसने उनका पीछा करके मिद्यानियों के उन दोनों राजाओं अर्थात् जेबह और सल्मुन्ना को पकड़ लिया, और सारी सेना को भगा दिया।"},{"book":"न्यायियों","chapter":"8","verse":"13","text":"और योआश का पुत्र गिदोन हेरेस नामक चढ़ाई पर से लड़ाई से लौटा।"},{"book":"न्यायियों","chapter":"8","verse":"14","text":"और सुक्कोत के एक जवान पुरुष को पकड़कर उससे पूछा, और उसने सुक्कोत के सतहत्तरों हाकिमों और वृद्ध लोगों के पते लिखवाए।"},{"book":"न्यायियों","chapter":"8","verse":"15","text":"तब वह सुक्कोत के मनुष्यों के पास जाकर कहने लगा, “जेबह और सल्मुन्ना को देखो, जिनके विषय में तुम ने यह कहकर मुझे चिढ़ाया था, कि क्या जेबह और सल्मुन्ना अभी तेरे हाथ में हैं, कि हम तेरे थके-माँदे जनों को रोटी दें?”"},{"book":"न्यायियों","chapter":"8","verse":"16","text":"तब उसने उस नगर के वृद्ध लोगों को पकड़ा, और जंगल के कटीले और बिच्छू पेड़ लेकर सुक्कोत के पुरुषों को कुछ सिखाया।"},{"book":"न्यायियों","chapter":"8","verse":"17","text":"और उसने पनूएल के गुम्मट को ढा दिया, और उस नगर के मनुष्यों को घात किया।"},{"book":"न्यायियों","chapter":"8","verse":"18","text":"फिर उसने जेबह और सल्मुन्ना से पूछा, “जो मनुष्य तुम ने ताबोर पर घात किए थे वे कैसे थे?” उन्होंने उत्तर दिया, “जैसा तू वैसे ही वे भी थे, अर्थात् एक-एक का रूप राजकुमार का सा था।”"},{"book":"न्यायियों","chapter":"8","verse":"19","text":"उसने कहा, “वे तो मेरे भाई, वरन् मेरे सहोदर भाई थे; यहोवा के जीवन की शपथ, यदि तुम ने उनको जीवित छोड़ा होता, तो मैं तुम को घात न करता।”"},{"book":"न्यायियों","chapter":"8","verse":"20","text":"तब उसने अपने जेठे पुत्र यतेरे से कहा, “उठकर इन्हें घात कर।” परन्तु जवान ने अपनी तलवार न खींची, क्योंकि वह उस समय तक लड़का ही था, इसलिए वह डर गया।"},{"book":"न्यायियों","chapter":"8","verse":"21","text":"तब जेबह और सल्मुन्ना ने कहा, “तू उठकर हम पर प्रहार कर; क्योंकि जैसा पुरुष हो, वैसा ही उसका पौरुष भी होगा।” तब गिदोन ने उठकर जेबह और सल्मुन्ना को घात किया; और उनके ऊँटों के गलों के चन्द्रहारों को ले लिया।"},{"book":"न्यायियों","chapter":"8","verse":"22","text":"तब इस्राएल के पुरुषों ने गिदोन से कहा, “तू हमारे ऊपर प्रभुता कर, तू और तेरा पुत्र और पोता भी प्रभुता करे; क्योंकि तूने हमको मिद्यान के हाथ से छुड़ाया है।”"},{"book":"न्यायियों","chapter":"8","verse":"23","text":"गिदोन ने उनसे कहा, “मैं तुम्हारे ऊपर प्रभुता न करूँगा, और न मेरा पुत्र तुम्हारे ऊपर प्रभुता करेगा; यहोवा ही तुम पर प्रभुता करेगा।”"},{"book":"न्यायियों","chapter":"8","verse":"24","text":"फिर गिदोन ने उनसे कहा, “मैं तुम से कुछ माँगता हूँ; अर्थात् तुम मुझ को अपनी-अपनी लूट में की बालियाँ8:24 बालियाँ: बालियां वास्तव में नथ थी। पूर्वी देशों में नथ पहनना प्रचलित था।  दो। (वे तो इश्माएली थे, इस कारण उनकी बालियाँ सोने की थीं।)”"},{"book":"न्यायियों","chapter":"8","verse":"25","text":"उन्होंने कहा, “निश्चय हम देंगे।” तब उन्होंने कपड़ा बिछाकर उसमें अपनी-अपनी लूट में से निकालकर बालियाँ डाल दीं।"},{"book":"न्यायियों","chapter":"8","verse":"26","text":"जो सोने की बालियाँ उसने माँग लीं उनका तौल एक हजार सात सौ शेकेल हुआ; और उनको छोड़ चन्द्रहार, झुमके, और बैंगनी रंग के वस्त्र जो मिद्यानियों के राजा पहने थे, और उनके ऊँटों के गलों की जंजीर।"},{"book":"न्यायियों","chapter":"8","verse":"27","text":"उनका गिदोन ने एक एपोद बनवाकर अपने ओप्रा नामक नगर में रखा; और सारा इस्राएल वहाँ व्यभिचारिणी के समान उसके पीछे हो लिया, और वह गिदोन और उसके घराने के लिये फंदा ठहरा।"},{"book":"न्यायियों","chapter":"8","verse":"28","text":"इस प्रकार मिद्यान इस्राएलियों से दब गया, और फिर सिर न उठाया। और गिदोन के जीवन भर अर्थात् चालीस वर्ष तक देश चैन से रहा।"},{"book":"न्यायियों","chapter":"8","verse":"29","text":"योआश का पुत्र यरूब्बाल8:29 यरूब्बाल: गिदोन का दूसरा नाम  जाकर अपने घर में रहने लगा।"},{"book":"न्यायियों","chapter":"8","verse":"30","text":"और गिदोन के सत्तर बेटे उत्पन्न हुए, क्योंकि उसकी बहुत स्त्रियाँ थीं।"},{"book":"न्यायियों","chapter":"8","verse":"31","text":"और उसकी जो एक रखैल शेकेम में रहती थी उसको एक पुत्र उत्पन्न हुआ, और गिदोन ने उसका नाम अबीमेलेक रखा।"},{"book":"न्यायियों","chapter":"8","verse":"32","text":"योआश का पुत्र गिदोन पूरे बुढ़ापे में मर गया, और अबीएजेरियों के ओप्रा नामक गाँव में उसके पिता योआश की कब्र में उसको मिट्टी दी गई।"},{"book":"न्यायियों","chapter":"8","verse":"33","text":"गिदोन के मरते ही इस्राएली फिर गए, और व्यभिचारिणी के समान बाल देवताओं के पीछे हो लिए, और बाल-बरीत को अपना देवता मान लिया।"},{"book":"न्यायियों","chapter":"8","verse":"34","text":"और इस्राएलियों ने अपने परमेश्वर यहोवा को, जिसने उनको चारों ओर के सब शत्रुओं के हाथ से छुड़ाया था, स्मरण न रखा;"},{"book":"न्यायियों","chapter":"8","verse":"35","text":"और न उन्होंने यरूब्बाल अर्थात् गिदोन की उस सारी भलाई के अनुसार जो उसने इस्राएलियों के साथ की थी उसके घराने को प्रीति दिखाई।"}]}