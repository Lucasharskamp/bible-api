{"data":[{"book":"Лукастар","chapter":"15","verse":"1","text":"Ле Ісус авенас те шунен саворе, ко іскіделас налогі, те авер бійношне мануша."},{"book":"Лукастар","chapter":"15","verse":"2","text":"А фарісєї те танітова Законоскєре дудріненас і вакєренас:"},{"book":"Лукастар","chapter":"15","verse":"3","text":"Акор Ов розвакєрдя ленґє єкг вакєрібе:"},{"book":"Лукастар","chapter":"15","verse":"4","text":"— Пгенага авка, со кана кє туменде гін шел бакре і єкг лендар нашадяпес. Чі на мукєла ов ейнявардеш те ейня андре пустиня і чі на джяла те роден ола, саві пес нашадя, джі акор, адик на аракгєла?"},{"book":"Лукастар","chapter":"15","verse":"5","text":"Кана ов аракгєла ла, акор ле радишаґога лела ла про пескєре пійкє."},{"book":"Лукастар","chapter":"15","verse":"6","text":"І кана авела кгєйре, вічінела пескєрен баратен те сомсійден і пгенела ленґє: «Радисальон манца, бо ме аракгльом мійре нашаде бакрес!»"},{"book":"Лукастар","chapter":"15","verse":"7","text":"Пгенав туменґє, со про нєбос ейла бутер радишаґос важо єкг бійношно мануш, саво пес каїнел, сар важо ейнявардеш те ейня чачібнаскєре, саве на нуждиненпес андро покаяніє."},{"book":"Лукастар","chapter":"15","verse":"8","text":"Те кє ромні гін деш драхмі, і ой нашавела єкг лендар, чі на залабарела лампа, чі на шулавела аврі саворо кгєр, чі на родела, адик на аракгєла ла?"},{"book":"Лукастар","chapter":"15","verse":"9","text":"А сар аракгєла ла, вічінела пескєре камараткен те ле сомсійден і пгенела: «Радисальон манца, бо ме аракгльом драхма, саві ме нашадьом!»"},{"book":"Лукастар","chapter":"15","verse":"10","text":"Канакє Ме пгенав туменґє, со Девлескєре анґєла радисальон важо сако єкг бійношно мануш, саво пес каїнел."},{"book":"Лукастар","chapter":"15","verse":"11","text":"Ісус дуредер вакєрелас:"},{"book":"Лукастар","chapter":"15","verse":"12","text":"Тернедер пгендя ле дадескє: «Даде, де манґє мійро котор барваліпнастар, саво ейла мійро». Акор о дад розуладя машкар ленде о хулаїпе."},{"book":"Лукастар","chapter":"15","verse":"13","text":"Пріґ варесаве дівеса тернедер чаворо іскіндяпес і ґейля дур пре авер пгув. Одя ов розкєрдя саворо пескєро барваліпе, авка сар ліджялас тровґеріко джівіпе."},{"book":"Лукастар","chapter":"15","verse":"14","text":"Кана кє лесте іма на ачіляпес ніч, пре оди пгув кєздиндяпес барі бокг, і ов ачіля андро баро чоріпе."},{"book":"Лукастар","chapter":"15","verse":"15","text":"Акор ов ґейля і манґляпес пре бувті ко єкг мануш, саво джівелас пре оди пгув, а ов бічадя лес пре пескєре маля те додикгєн пало бале."},{"book":"Лукастар","chapter":"15","verse":"16","text":"Ов авка бокгальолас, кай радо есас те пгердярен пескєрі дьомра ле ціпенца, саве денас ле баленґє, та лескє минґ те ода на денас."},{"book":"Лукастар","chapter":"15","verse":"17","text":"Кана ахаліля, со кєрдя, пгендя: «Кєці гін бувтякєре андро кгєр ко мійро дад, і кє ленде те хан пгердо, а ме аде мерав ле бокгатар!"},{"book":"Лукастар","chapter":"15","verse":"18","text":"Ушава, джява манґє ко мійро дад і пгенава лескє: \"Даде! Кєрдьом бійнос анґлал о нєбос те анґлал туте."},{"book":"Лукастар","chapter":"15","verse":"19","text":"Ме бутер на сом достойно те вічіненпес тийре чаворега. Ліджяпес манца авка, сар єкгєга пескєре совґендар\"»."},{"book":"Лукастар","chapter":"15","verse":"20","text":"Ов ушіля і ґейля ко пескєро дад."},{"book":"Лукастар","chapter":"15","verse":"21","text":"О ча лескє пгендя: «Даде! Кєрдьом бійнос анґлал о нєбос те анґлал туте. Ме бутер на сом достойно те вічіненпес тийре чаворега»."},{"book":"Лукастар","chapter":"15","verse":"22","text":"Та о дад пгендя пескєре совґенґє: «Джян сіґєредер, анен єкг федер голмі і кіден лес. Тговен анґрушні про лескєро анґушто і урен лес андро камашлі."},{"book":"Лукастар","chapter":"15","verse":"23","text":"Анен годовіме целятос, дочінен лес. Канакє хага те радисалювага!"},{"book":"Лукастар","chapter":"15","verse":"24","text":"Бо када мійро чаворо есас мувло, а канакє джівдо, нашліля, а канакє аракгляпес!» І оне кєздинде те радисальон."},{"book":"Лукастар","chapter":"15","verse":"25","text":"А пгуредер ча есас акор пре маля. Кана ов подавля пашедер ко кгєр, шундя ґіля те о кгелібе."},{"book":"Лукастар","chapter":"15","verse":"26","text":"Ов вічіндя єкгєс совґас і пгучля лестар: «Со пес аде обачіля?»"},{"book":"Лукастар","chapter":"15","verse":"27","text":"Ов лескє пгендя: «Тийро пграл авля, і тийро дад дочіндя годовіме целятос, бо лескєро ча вісаліля джівдо те здраво»."},{"book":"Лукастар","chapter":"15","verse":"28","text":"Та пгуредер ча холісаліля і на камелас те заджян андро кгєр. Акор о дад авля аврі і преманґєлас лес."},{"book":"Лукастар","chapter":"15","verse":"29","text":"Та ов отпгендя пескєре дадескє: «Ме айці берш кєравас пре туте, сар совґас, і міндик кєравас ода, со ту манґє пгенегас. Ту ніґда на динял манґє минґ козльонкос, гой ме те радисалював ле баратенца."},{"book":"Лукастар","chapter":"15","verse":"30","text":"А сар вісаліля акада тийро чаворо, саво прехаля саворо тийро барваліпе ле лубнєнца, ту дочіндял прекал лесте годовіме аврі целятос!»"},{"book":"Лукастар","chapter":"15","verse":"31","text":"Та о дад лескє пгендя: «Чаворея, ту сал міндик манца, і саворо, со гін кє манде, ода саворо тийро."},{"book":"Лукастар","chapter":"15","verse":"32","text":"Амен маїнас те кгєлен і те радисальон, бо тийро пграл есас мувло, а канакє джівдо, есас нашадо, а канакє аракгляпес!»"}]}