{"data":[{"book":"Ezechiel","chapter":"4","verse":"1","text":"Mensenkind, haal een tegel; leg die voor u neer en teken er een stad op: Jerusalem."},{"book":"Ezechiel","chapter":"4","verse":"2","text":"Sla het beleg er omheen, werp er verschansingen op, leg er een wal om, richt er legerkampen in, en stel aan alle zijden stormrammen op."},{"book":"Ezechiel","chapter":"4","verse":"3","text":"Dan moet ge een ijzeren plaat nemen, die opstellen als een muur van ijzer tussen u en de stad, en er onafgebroken naar kijken. Zo zal ze ingesloten zijn, zo zult ge haar belegeren; zo wordt het tot een teken voor het huis van Israël."},{"book":"Ezechiel","chapter":"4","verse":"4","text":"Ga vervolgens op uw linkerzijde liggen, om de schuld van het huis van Israël te dragen: zoveel dagen als ge daarop blijft liggen, zult ge hun schuld dragen."},{"book":"Ezechiel","chapter":"4","verse":"5","text":"Want de jaren van hun schuld laat Ik u in een getal van dágen uitdrukken: drie honderd en negentig dagen. Zolang moet ge de schuld van het huis van Israël dragen!"},{"book":"Ezechiel","chapter":"4","verse":"6","text":"Als ge daarmee klaar zijt, moet ge op uw rechterzijde gaan liggen, om veertig dagen lang de schuld van het huis van Juda te dragen: voor ieder jaar leg Ik u telkens één dag op."},{"book":"Ezechiel","chapter":"4","verse":"7","text":"Ge moet onafgebroken uw blik en uw ontblote arm naar het belegerde Jerusalem richten en tegen haar profeteren!"},{"book":"Ezechiel","chapter":"4","verse":"8","text":"Ook bind Ik u met touwen vast, opdat ge u niet van de ene zijde op de andere kunt keren, voordat de dagen dat gij haar belegert, voorbij zijn."},{"book":"Ezechiel","chapter":"4","verse":"9","text":"Ook moet ge tarwe halen en gerst bonen en linzen, gierst en spelt. Doe dat in éne schaal, en bereid daar uw brood van; zolang ge op uw zijde ligt, drie honderd en negentig dagen, moet ge dat eten."},{"book":"Ezechiel","chapter":"4","verse":"10","text":"Het voedsel, dat ge eet, moet ge wegen: twintig sikkel per dag moogt ge op vastgestelde tijden gebruiken."},{"book":"Ezechiel","chapter":"4","verse":"11","text":"Ook het water moet ge bij de maat gebruiken: het zesde van een hin moogt ge op vastgestelde tijden drinken."},{"book":"Ezechiel","chapter":"4","verse":"12","text":"Ook moet ge een gerstenkoek eten, en die voor hun ogen op mensendrek bakken."},{"book":"Ezechiel","chapter":"4","verse":"13","text":"En Jahweh verklaarde: Zó zullen ook de Israëlieten hun onreine spijzen eten onder de volken, waarheen Ik ze ga verstrooien."},{"book":"Ezechiel","chapter":"4","verse":"14","text":"Maar ik zeide: Ach Jahweh, mijn Heer, ik heb mij nog nooit verontreinigd; van gestorven of verscheurde dieren heb ik van mijn jeugd af tot nu toe nooit gegeten; en in mijn mond is nog geen bedorven vlees gekomen!"},{"book":"Ezechiel","chapter":"4","verse":"15","text":"Toen sprak Hij: Welnu, dan sta Ik u toe, rundermest in plaats van mensendrek te gebruiken; daarop kunt ge uw brood bereiden."},{"book":"Ezechiel","chapter":"4","verse":"16","text":"En Hij sprak tot mij: Mensenkind, Ik ga in Jerusalem de broodstok breken. Ze zullen hun brood bij het gewicht en met bezorgdheid eten, en het water bij de maat en in vertwijfeling drinken,"},{"book":"Ezechiel","chapter":"4","verse":"17","text":"opdat ze bij gebrek aan brood en water elkander angstig zullen aanzien, en in hun schuld verkwijnen."}]}