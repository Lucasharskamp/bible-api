{"data":[{"book":"Mwanduso","chapter":"19","verse":"1","text":"Wasenga awo wabili wa kuulanga wavika kudibuga da Sodoma ichungulo, Lutu kakala yakalile hana ulwivi lwa dibuga da Sodoma. Viyawone, kenuka kawabokela, kaidulika mbaka hasi,"},{"book":"Mwanduso","chapter":"19","verse":"2","text":"kalonga, “Wakulu zangu, chonde tucholeni ukae kumwangu, niye na msang'hanaji wenu. Ako mosunha magulu genu na kuwasa kumwangu kilo cha lelo, abaho imitootondo ng'hani mogendelela na mwanza wenu.”"},{"book":"Mwanduso","chapter":"19","verse":"3","text":"Lakini Lutu kawasusumiza ng'hani mbaka watogola na wachola na heyo ukae kumwake. Lutu kawatelekela ndiya ya magate gelibule hamila, na hewo wagaja."},{"book":"Mwanduso","chapter":"19","verse":"4","text":"Wang'hali hawanawasa, wambigalo wose wa buga da Sodoma, wabwanga kwa wavele waizunguluka ing'anda ya Lutu."},{"book":"Mwanduso","chapter":"19","verse":"5","text":"Wamkema Lutu, wamuuza, “Wakwahi wambigalo wezile kumwako? Walave kunze. Tolonda kuwawasa!”"},{"book":"Mwanduso","chapter":"19","verse":"6","text":"Lutu kalawa kunze na kuhinda ulwivi kukisogo chake."},{"book":"Mwanduso","chapter":"19","verse":"7","text":"Kawalongela, “Mbwiga zangu, chonde, sikumutende kinhu kihile kamba acho!"},{"book":"Mwanduso","chapter":"19","verse":"8","text":"Loleni, nina wandele wabili wang'hali wali. Ndekeni niwagalile wandele awo muwatende vimulonda. Lakini sikumuwatendele kinhu chochose wambigalo wano, kwavija wano wageni zangu.”"},{"book":"Mwanduso","chapter":"19","verse":"9","text":"Lakini awo walonga, “Ndoko! Gweye kwa zinhu da kutali, na sambi koitenda kwa msemi! Tokutendela kinhu kihile ng'hani kubanza awo iwageni zako.” Wagangamala kumsung'ha Lutu mbaka walonda kubena ulwivi."},{"book":"Mwanduso","chapter":"19","verse":"10","text":"Lakini wanhu awo wakalile mng'anda wagolosa makono gao, wamsung'hila Lutu mng'anda na kuhinda ulwivi."},{"book":"Mwanduso","chapter":"19","verse":"11","text":"Abaho wawagela usuwameso wambigalo wose wakalile kunze hana ulwivi, wakulu kwa wadodo, avo hawaluwone ulwivi."},{"book":"Mwanduso","chapter":"19","verse":"12","text":"Wanhu waja wabili wamulongela Lutu, “Vino, kunayo munhu yoyose iyagwe hano, sengine wanago, wakwe zako, hebu ndugu wayagwe iwokala kudibuga dino? Wasegese hano,"},{"book":"Mwanduso","chapter":"19","verse":"13","text":"todibananga buga dino kwavija Mndewa Imulungu kahulika wanhu viwoiyalala mbuli ya wanhu wano, na heyo katutuma twize kudibananga.”"},{"book":"Mwanduso","chapter":"19","verse":"14","text":"Abaho Lutu kawacholela iwakwe, walondile kusola wanage kawalongela, “Amweye, lopoleni kuhalawa hanhu hano, Mndewa Imulungu kohabananga.” Lakini iwakwe wagesa kakala kowageweza."},{"book":"Mwanduso","chapter":"19","verse":"15","text":"Usiku viuchile wasenga awo wa kuulanga wawamba kumulongela Lutu, “Lopola! Msole mwehe wako na wandele zako wabili weli hano, ili buga dahabanangigwa sikumufe.”"},{"book":"Mwanduso","chapter":"19","verse":"16","text":"Lutu kakala konyawanyawa. Lakini Mndewa Imulungu kamonela bazi. Wasenga awo wa kuulanga wamgoga makono gake na makono ga mwehe wake na makono ga wandele zake wabili, wawalongoza goya kulawa kudibuga dija."},{"book":"Mwanduso","chapter":"19","verse":"17","text":"Viwawalavile kunze, msenga imoja wa kuulanga kawalongela, “Kimbileni muuhonye ugima wenu! Sikumulole kukisogo na sikumwime hanhu hohose kubonde. Kimbileni kuvigongo, sikumufe.”"},{"book":"Mwanduso","chapter":"19","verse":"18","text":"Lakini Lutu kawalongela, “Bule, wakulu zangu."},{"book":"Mwanduso","chapter":"19","verse":"19","text":"Niye na msang'hanaji wenu munyona nofaya ng'hani, munyonela bazi ng'hani kwa kuuhonya ugima wangu. Lakini sidaha bule kukimbila mbaka kuna ivigongo, zumozumo dino domvika ning'hali sinavika kuko, na niye nofa."},{"book":"Mwanduso","chapter":"19","verse":"20","text":"Mojona buga dija? Hadili kutali bule. Ndekeni ng'himbilile kuja, dokoneka buga dodo lakini kuko konda nihonyeke.”"},{"book":"Mwanduso","chapter":"19","verse":"21","text":"Na heyo kamwidika, “Ona, nhogola. Buga dija sidibananga bule."},{"book":"Mwanduso","chapter":"19","verse":"22","text":"Lopola kukimbila! Sidaha kutenda kinhu chochose mbaka vonda uvike kuko.”"},{"book":"Mwanduso","chapter":"19","verse":"23","text":"Lutu viyavikile Soali, zuwa dikala dikunguzuke."},{"book":"Mwanduso","chapter":"19","verse":"24","text":"Bahaja kulawa kuulanga Mndewa Imulungu kahumulusa mabwe gokwaka moto mgamabuga ga Sodoma na Gomola,"},{"book":"Mwanduso","chapter":"19","verse":"25","text":"kagabananga mabuga gago, bonde jose, na wenekae wose na minoga yose yotile mwiisi."},{"book":"Mwanduso","chapter":"19","verse":"26","text":"Lakini mwehe wake Lutu kalola kukisogo na kagaluka dibwe da mkele."},{"book":"Mwanduso","chapter":"19","verse":"27","text":"Imitondo iyagwe, Abulahamu kalopola kuchola hanhu haemile haulongozi ha Mndewa Imulungu."},{"book":"Mwanduso","chapter":"19","verse":"28","text":"Kalola hasi mwambu wa Sodoma na Gomola, kubonde jose kona yosi dofililika mwiisi. Yosi dijo diigala na yosi dilawa mdibiwi kulu dikwaka."},{"book":"Mwanduso","chapter":"19","verse":"29","text":"Avo Mndewa Imulungu viyagabanange mabuga geli kubonde kuyakalile Lutu, kamgesa Abulahamu na katogola Lutu yahonyeke."},{"book":"Mwanduso","chapter":"19","verse":"30","text":"Kwavija Lutu kakala kodumba kukala kudibuga da Soali, kasegela heyo hamoja na wandele zake wabili, kachola kuvigongo ako kakala kuimhango."},{"book":"Mwanduso","chapter":"19","verse":"31","text":"Siku dimoja, mndele imkulu kamulongela imdodo, “Lola, tataetu mvele na kuno kutukala kuduhu mbigalo wa kutuwasa kamba viwotenda wanhu wose mwiisi ili na siye tupate wana."},{"book":"Mwanduso","chapter":"19","verse":"32","text":"Leka, tumgwee tataetu divai yang'we yakoligwe, abaho tuwase na heyo na tulele nayo wana.”"},{"book":"Mwanduso","chapter":"19","verse":"33","text":"Ikilo wamgwaa tatao divai, na mndele ija imkulu kawasa nayo. Lakini tatake hajuwile bule kwavija kakala yakoligwe ng'hani."},{"book":"Mwanduso","chapter":"19","verse":"34","text":"Imitondo iyagwe mwana imkulu kamulongela imdodo, “Jana ikilo niwasa na tata, na lelo leka tumgwee divai yakoligwe, abaho na gweye ukawase nayo avo wose tulele na tataetu.”"},{"book":"Mwanduso","chapter":"19","verse":"35","text":"Avo kilo acho, wamgwaa tatao divai, kakoligwa, abaho mndele ija imdodo kawasa nayo, lakini tatake hajuwile bule."},{"book":"Mwanduso","chapter":"19","verse":"36","text":"Avo, wandele wose wabili wagoga inda, waipatile kwa tatao."},{"book":"Mwanduso","chapter":"19","verse":"37","text":"Ija imndele imkulu kalela mwana wa kimbigalo, twaga jake kamkema Moabi, heyo ayo imuhenga wa Wamoabu mbaka sambi."},{"book":"Mwanduso","chapter":"19","verse":"38","text":"Na mndele imdodo vivija kalela mwana wa kimbigalo, twaga jake kamkema Benami. Heyo ayo imuhenga wa Waamoni mbaka sambi."}]}