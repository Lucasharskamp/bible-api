{"data":[{"book":"Johannes","chapter":"2","verse":"1","text":"En de derde dag werd er een bruiloft gevierd te Kana van Galilea. De moeder van Jesus was er tegenwoordig,"},{"book":"Johannes","chapter":"2","verse":"2","text":"en ook Jesus met zijn leerlingen waren ter bruiloft genodigd."},{"book":"Johannes","chapter":"2","verse":"3","text":"En toen er gebrek kwam aan wijn, sprak de moeder van Jesus tot Hem: Ze hebben geen wijn meer."},{"book":"Johannes","chapter":"2","verse":"4","text":"Maar Jesus zeide haar: Vrouw, wat is er tussen Mij en u? Nog is mijn uur niet gekomen."},{"book":"Johannes","chapter":"2","verse":"5","text":"Zijn moeder sprak tot de bedienden: Doet wat Hij u zeggen zal."},{"book":"Johannes","chapter":"2","verse":"6","text":"Daar waren nu zes stenen kruiken, elk van twee of drie maten inhoud, die er voor de joodse reiniging waren geplaatst."},{"book":"Johannes","chapter":"2","verse":"7","text":"Jesus zei hun: Vult de kruiken met water. Ze vulden ze tot boven toe."},{"book":"Johannes","chapter":"2","verse":"8","text":"Toen sprak Hij tot hen: Schept er nu uit, en brengt het naar den hofmeester. Ze brachten het."},{"book":"Johannes","chapter":"2","verse":"9","text":"Zodra nu de hofmeester van het water geproefd had, dat wijn was geworden, (hij wist niet, waar die vandaan kwam; maar de bedienden, die het water hadden geschept, wisten het wel), riep de hofmeester den bruidegom,"},{"book":"Johannes","chapter":"2","verse":"10","text":"en zeide tot hem: Iedereen schenkt eerst de goede wijn, en als men goed gedronken heeft, dan de mindere soort; maar gij hebt de goede wijn tot nu toe bewaard."},{"book":"Johannes","chapter":"2","verse":"11","text":"Zo deed Jesus zijn eerste wonder te Kana van Galilea, en openbaarde Hij zijn heerlijkheid. En zijn leerlingen geloofden in Hem."},{"book":"Johannes","chapter":"2","verse":"12","text":"Daarna vertrok Hij naar Kafárnaum; Hij zelf met zijn moeder en broeders en zijn leerlingen; en zij bleven daar enkele dagen."},{"book":"Johannes","chapter":"2","verse":"13","text":"Toen het paasfeest der Joden nabij was, trok Jesus naar Jerusalem op."},{"book":"Johannes","chapter":"2","verse":"14","text":"Hij zag in de tempel de verkopers van runderen, schapen en duiven; ook de geldwisselaars, die zich daar hadden neergezet."},{"book":"Johannes","chapter":"2","verse":"15","text":"En Hij maakte een zweep van koorden, dreef ze allen met schapen en runderen de tempel uit, en smeet het geld der wisselaars op de grond en de tafels omver."},{"book":"Johannes","chapter":"2","verse":"16","text":"En tot de duivenverkopers zeide Hij: Weg ermee; maakt het huis van mijn Vader niet tot een verkooplokaal."},{"book":"Johannes","chapter":"2","verse":"17","text":"Toen herinnerden zich zijn leerlingen, dat er geschreven staat: “De ijver voor uw huis zal Mij verteren.”"},{"book":"Johannes","chapter":"2","verse":"18","text":"Maar nu namen de Joden het woord, en zeiden tot Hem: Wat teken laat Gij ons zien, om zo te mogen optreden?"},{"book":"Johannes","chapter":"2","verse":"19","text":"Jesus gaf hun ten antwoord: Breekt deze tempel af, en in drie dagen zal Ik hem opbouwen."},{"book":"Johannes","chapter":"2","verse":"20","text":"De Joden zeiden: Zes en veertig jaar heeft men aan deze tempel gewerkt, en zult Gij hem in drie dagen opbouwen?"},{"book":"Johannes","chapter":"2","verse":"21","text":"Maar Hij sprak over de tempel van zijn lichaam."},{"book":"Johannes","chapter":"2","verse":"22","text":"Toen Hij dan van de doden verrezen was, herinnerden zich zijn leerlingen, dat Hij dit had gezegd; en ze geloofden in de Schrift, en in het woord, dat Jesus gesproken had."},{"book":"Johannes","chapter":"2","verse":"23","text":"Terwijl Hij nu gedurende het paasfeest te Jerusalem was, geloofden er velen in zijn naam bij het zien van de tekenen, die Hij verrichtte."},{"book":"Johannes","chapter":"2","verse":"24","text":"Maar Jesus zelf had geen vertrouwen in hen, omdat Hij allen kende,"},{"book":"Johannes","chapter":"2","verse":"25","text":"en omdat Hij niet nodig had, dat men Hem over iemand inlichtingen gaf. Want zelf wist Hij heel goed, wat er omging in den mens."}]}