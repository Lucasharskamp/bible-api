{"data":[{"book":"Wakolosai","chapter":"3","verse":"1","text":"Lelo ka mtsilihuka hamwe na Kiristu, mwipfikitse aghala ighali kulanga, akula kwayali Kiristu, ako kakala hanu ho ukutawala ubali we ukujilo we Imulungu."},{"book":"Wakolosai","chapter":"3","verse":"2","text":"Mwipfikitse ipfinu ipfili kulanga, si ipfinu ipfili hano muisi."},{"book":"Wakolosai","chapter":"3","verse":"3","text":"Mana mwemwe tsamfa, na ughima wenu ufisighwa hamwe na Kiristu mghati mwe Imulungu."},{"book":"Wakolosai","chapter":"3","verse":"4","text":"Ughima wenu iyo Kiristu, na hayatsolawila keli, na mwemwe pfipfila mtsolawila hamwe naye mne utunitso."},{"book":"Wakolosai","chapter":"3","verse":"5","text":"Apfo mchikome chila chinu chihile ichili mghati mwenu, ughoni na kutenda ghehile, dong'o na ghamawatso ghehile, na batsu ilighala ne ukutamanila ichinyagho."},{"book":"Wakolosai","chapter":"3","verse":"6","text":"Kwaajili ya agho ghose Imulungu katsowonela maya iwanu wose iwolema kumuhulikitsa."},{"book":"Wakolosai","chapter":"3","verse":"7","text":"Ghumwande mwemwe iwenyegho tsamkala pfipfo, hamng'ali mlongotsighwa na ghehile agho."},{"book":"Wakolosai","chapter":"3","verse":"8","text":"Lekeni sambi mghaleke agha ghose, maya, soyoka no ukutenda ghehile. Mleke ukumligha Imulungu, na malonga ghehile ghaleke kulawa mne imilomo yenu."},{"book":"Wakolosai","chapter":"3","verse":"9","text":"Mleke kwighutsukila, kwaapfila mwemwe ma muutsula unu ula wa ghumwande hamwe na ghamatendo ghake ghehile ghose,"},{"book":"Wakolosai","chapter":"3","verse":"10","text":"muupfala unu wa sambi. Unu awu woghendelela kutendighwa ghoya ne Imulungu iyaulumbile ili mwighale naye."},{"book":"Wakolosai","chapter":"3","verse":"11","text":"Aho haduhu Mgiriki wala Myahudi, iyengile ngoma wala yang'engile ngoma, haduhu muhenza wala msenzi, mtumwa wala iyalekelighwe, ila Kiristu iyo ghose, naye kamumo mna ghose."},{"book":"Wakolosai","chapter":"3","verse":"12","text":"Kwaapfila mwemwe mwa iwanu we Imulungu, yeye kawanoghela na kawasaghulani muwe wanu wake, lelo mpfale ghumoyo ghwa uluso, unu unoghile, wenyepfale, uhole na ukududumila."},{"book":"Wakolosai","chapter":"3","verse":"13","text":"Mwidudumile na ukwileghusila ghamatotso, ka imunu kana imbuli ye kumsing'inikila imyaghe. Mwileghusile ghamatotso ka Imtwatsa pfayawaleghusileni."},{"book":"Wakolosai","chapter":"3","verse":"14","text":"Kubita agha ghose, mwongetse unoghelo, kwaapfila unoghelo wakoha ghose mne umwe iutimile."},{"book":"Wakolosai","chapter":"3","verse":"15","text":"Tindiwalo lya Kiristu litawale mne imimoyo yenu. Kwaapfila Imulungu kawakema mwemwe kuwa ne tindiwalo alyo mne lukuli lumwe. Kuya mlongeghe mighede."},{"book":"Wakolosai","chapter":"3","verse":"16","text":"Imbuli ya Kiristu imeme ghendo mghati mwenu. Mwilangulitse na mwikanye kwa inzewele yose, aku mwakwimba tsabuli na nyila tsa kumtunya Imulungu, akuno mwomwimbila Imulungu kwa kulonga mighede mne imimoyo yenu."},{"book":"Wakolosai","chapter":"3","verse":"17","text":"Na chochose chamtenda au chamlonga, chobamighwa chitendighwe kwa taghwa lya Imtwatsa Yesu, mumlongele mighede Aba Imulungu kubitila yeye."},{"book":"Wakolosai","chapter":"3","verse":"18","text":"Mwemwe wehe, muwahulikitse iwamale wenu, apfo pfipfo pfayobama Imtwatsa."},{"book":"Wakolosai","chapter":"3","verse":"19","text":"Namwe iwamale muwanoghele wehe wenu, mleke kuwa wakali kuna wawo."},{"book":"Wakolosai","chapter":"3","verse":"20","text":"Namwe iwana muwahulikitse aba tsenu na mai tsenu mna ghose, mana apfo pfipfo pfaimnoghelesa Imtwatsa."},{"book":"Wakolosai","chapter":"3","verse":"21","text":"Namwe welesi mleke kuwaghobola iwanenu, hela watsobeneka ghumoyo."},{"book":"Wakolosai","chapter":"3","verse":"22","text":"Namwe iwatumwa muwahulikitse iwatwatsa wenu mna ghose, si hala hawomlolani haliyeka kwaapfila mwobama wamwoneni mnogha, ila mtende apfo kwa ghumoyo ghunoghile, kwa kumpfuka Imtwatsa Yesu."},{"book":"Wakolosai","chapter":"3","verse":"23","text":"Chochose chamtenda, mchitende kwa ghumoyo ghwose, ka mwomtendela Imtwatsa Yesu, wala si imunu bae."},{"book":"Wakolosai","chapter":"3","verse":"24","text":"Mkumbuke, Imtwatsa katsomwing'ani ghweko lyalikile kwaajili ye iwanu wake. Kiristu iyo Imtwatsa ghendo yamumtumikila."},{"book":"Wakolosai","chapter":"3","verse":"25","text":"Kwaapfila chila imunu iyotenda ghehile, katsobokela maliho ghe ukwiha kwake, mana Imulungu ng'obaghula bae."}]}