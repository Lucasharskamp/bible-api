{"data":[{"book":"Yohannis","chapter":"1","verse":"1","text":"Jalqabatti dubbiitu ture; dubbichis Waaqa wajjin ture; dubbiin sunis Waaqa ture."},{"book":"Yohannis","chapter":"1","verse":"2","text":"Innis jalqabatti Waaqa wajjin ture."},{"book":"Yohannis","chapter":"1","verse":"3","text":"Wanni hundinuu isaan taʼe; waan taʼe hunda keessaas wanni isa malee taʼe tokko iyyuu hin jiru."},{"book":"Yohannis","chapter":"1","verse":"4","text":"Jireenyi isa keessa ture; jireenyi sunis ifa namootaa ture."},{"book":"Yohannis","chapter":"1","verse":"5","text":"Ifni sun dukkana keessatti ni ibsa; dukkanni garuu isa hin moʼanne."},{"book":"Yohannis","chapter":"1","verse":"6","text":"Nama Waaqa biraa ergame kan maqaan isaa Yohannis jedhamu tokkotu ture."},{"book":"Yohannis","chapter":"1","verse":"7","text":"Innis akka namni hundinuu karaa isaatiin amanuuf dhuga baatuu taʼee waaʼee ifa sanaa dhugaa baʼuuf dhufe."},{"book":"Yohannis","chapter":"1","verse":"8","text":"Waaʼee ifa sanaa dhugaa baʼuu dhufe malee inni mataan isaa ifa hin turre."},{"book":"Yohannis","chapter":"1","verse":"9","text":"Ifni dhugaa kan nama hundaaf ifa kennu sun gara addunyaa dhufaa ture."},{"book":"Yohannis","chapter":"1","verse":"10","text":"Inni addunyaa keessa ture; addunyaan isaan uumame; addunyaan garuu isa hin beekne."},{"book":"Yohannis","chapter":"1","verse":"11","text":"Innis gara saba isaa dhufe; sabni isaa garuu isa hin fudhanne."},{"book":"Yohannis","chapter":"1","verse":"12","text":"Warra isa fudhatanii maqaa isaatti amananiif garuu akka ijoollee Waaqaa taʼaniif mirga kenne."},{"book":"Yohannis","chapter":"1","verse":"13","text":"Isaanis Waaqa irraa dhalatan malee dhiiga irraa yookaan fedhii foonii irraa yookaan fedhii dhiiraa irraa hin dhalanne."},{"book":"Yohannis","chapter":"1","verse":"14","text":"Dubbiin foon taʼee nu gidduu jiraate. Nus ulfina isaa, ulfina Ilma Tokkicha ayyaanaa fi dhugaadhaan guutamee Abbaa biraa dhufe sanaa argineerra."},{"book":"Yohannis","chapter":"1","verse":"15","text":"Yohannisis waaʼee isaa dhugaa baʼe. Sagalee isaas ol fudhatee akkana jedhe; “Inni ani, ‘Inni na duubaan dhufu na caala; inni na dura tureetii’ jedhee waaʼee isaa dubbadhe sun isa kana.”"},{"book":"Yohannis","chapter":"1","verse":"16","text":"Guutama isaa irraas hundi keenya ayyaana irratti ayyaana arganneerra."},{"book":"Yohannis","chapter":"1","verse":"17","text":"Seerri karaa Museetiin kennameetii; ayyaannii fi dhugaan garuu karaa Yesuus Kiristoosiitiin dhufe."},{"book":"Yohannis","chapter":"1","verse":"18","text":"Eenyu iyyuu takkumaa Waaqa hin argine; garuu Ilma Tokkicha Abbaa bira jiru sanatu isa beeksise."},{"book":"Yohannis","chapter":"1","verse":"19","text":"Yommuu Yihuudoonni lubootaa fi Lewwota Yerusaalem Yohannisitti erganii, “Ati eenyu?” jedhanii gaafachiisanitti dhuga baʼumsi Yohannis kenne kana ture."},{"book":"Yohannis","chapter":"1","verse":"20","text":"Inni dhugaa baʼe malee hin ganne; “Ani Kiristoos1:20 yookaan Masiihicha miti” jedhee dhugaa baʼe."},{"book":"Yohannis","chapter":"1","verse":"21","text":"Isaanis, “Yoos ati eenyu ree? Eeliyaas moo?” jedhanii isa gaafatan."},{"book":"Yohannis","chapter":"1","verse":"22","text":"Isaanis, “Ati eenyu ree? Akka warra nu erganiif deebii kenninuuf ati eenyu ofiin jetta?” jedhaniin."},{"book":"Yohannis","chapter":"1","verse":"23","text":"Yohannisis dubbii Isaayyaas raajichi dubbate sanaan deebisee, “Ani sagalee gammoojjii keessaa, ‘Gooftaaf karaa qajeelchaa’1:23 Isa 40:3 jedhee iyyu sanaa dha” jedheen."},{"book":"Yohannis","chapter":"1","verse":"24","text":"Fariisonni ergaman tokko tokkos,"},{"book":"Yohannis","chapter":"1","verse":"25","text":"akkana jedhanii isa gaafatan; “Ati erga Kiristoos yookaan Eeliyaas yookaan raajicha taʼuu baattee maaliif cuuphxa ree?”"},{"book":"Yohannis","chapter":"1","verse":"26","text":"Yohannis immoo akkana jedhee deebiseef; “Ani bishaaniin nan cuupha; namni isin isa hin beekne tokko garuu isin gidduu dhaabata."},{"book":"Yohannis","chapter":"1","verse":"27","text":"Innis isa na duubaan dhufu kan ani hidhaa kophee isaa iyyuu hiikuufii hin mallee dha.”"},{"book":"Yohannis","chapter":"1","verse":"28","text":"Wanni kun hundi Yordaanos gama iddoo Yohannis itti cuuphaa ture Biitaaniyaa keessatti taʼe."},{"book":"Yohannis","chapter":"1","verse":"29","text":"Guyyaa itti aanutti Yohannis utuu Yesuus gara isaa dhufuu argee akkana jedhe; “Ilaa Hoolaa Waaqaa isa cubbuu addunyaa balleessu!"},{"book":"Yohannis","chapter":"1","verse":"30","text":"Inni ani, ‘Namni na duubaan dhufu na caala; inni na dura tureetii’ jedhee waaʼee isaa dubbadhe sun isa kana."},{"book":"Yohannis","chapter":"1","verse":"31","text":"Ani mataan koo iyyuu isa hin beekun ture; sababiin ani bishaaniin cuuphaa dhufeef garuu akka inni saba Israaʼelitti mulʼifamuuf.”"},{"book":"Yohannis","chapter":"1","verse":"32","text":"Yohannis itti fufee akkana jedhee dhugaa baʼe; “Ani utuu Hafuurri akkuma gugeetti samii irraa gad buʼee isa irra jiraatuu nan arge."},{"book":"Yohannis","chapter":"1","verse":"33","text":"Inni akka ani bishaaniin cuuphuuf na erge sun, ‘Namichi ati utuu Hafuurri gad buʼee isa irra jiraatuu argitu sun, isa Hafuura Qulqulluudhaan cuuphu dha’ jedhee utuu natti himuu baatee silaa ani iyyuu isa hin beeku ture."},{"book":"Yohannis","chapter":"1","verse":"34","text":"Anis argeera; akka inni Ilma Waaqaa taʼes dhugaa baʼeera.”"},{"book":"Yohannis","chapter":"1","verse":"35","text":"Guyyaa itti aanutti Yohannis ammas barattoota isaa keessaa lama wajjin achi ture."},{"book":"Yohannis","chapter":"1","verse":"36","text":"Innis utuu Yesuus achi irra darbuu argee, “Ilaa, Hoolaa Waaqaa!” jedhe."},{"book":"Yohannis","chapter":"1","verse":"37","text":"Barattoonni lamaanis waan kana dubbachuu isaa dhagaʼanii Yesuus duukaa buʼan."},{"book":"Yohannis","chapter":"1","verse":"38","text":"Yesuusis of irra garagalee isa duukaa buʼuu isaanii argee, “Isin maal barbaaddu?” jedheen."},{"book":"Yohannis","chapter":"1","verse":"39","text":"Innis, “Kottaatii ilaalaa” jedheen."},{"book":"Yohannis","chapter":"1","verse":"40","text":"Warra waan Yohannis dubbate dhagaʼanii Yesuus duukaa buʼan lamaan keessaa inni tokko Indiriiyaas obboleessa Simoon Phexros ture."},{"book":"Yohannis","chapter":"1","verse":"41","text":"Innis duraan dursee obboleessa isaa Simoonin argatee, “Nu Masiihicha arganneerra” jedheen; Masiihii jechuun Kiristoos jechuu dha."},{"book":"Yohannis","chapter":"1","verse":"42","text":"Indiriiyaasis Simʼoonin gara Yesuusitti fide."},{"book":"Yohannis","chapter":"1","verse":"43","text":"Yesuusis guyyaa itti aanutti Galiilaa dhaquu barbaade. Innis Fiiliphoosin argee, “Na duukaa buʼi” jedheen."},{"book":"Yohannis","chapter":"1","verse":"44","text":"Fiiliphoosis akkuma Indiriiyaasii fi Phexros nama magaalaa Beetisayidaa ture."},{"book":"Yohannis","chapter":"1","verse":"45","text":"Fiiliphoos Naatnaaʼelin argee, “Isa Museen kitaaba Seeraa keessatti waaʼee isaa barreessee fi isa raajonnis waaʼee isaa barreessan, ilma Yoosef, Yesuus nama Naazreeti arganneerra” jedheen."},{"book":"Yohannis","chapter":"1","verse":"46","text":"Naatnaaʼelis, “Naazreeti keessaa wanni gaariin baʼuu ni dandaʼaa?” jedhee gaafate."},{"book":"Yohannis","chapter":"1","verse":"47","text":"Yesuusis utuu Naatnaaʼel gara isaa dhufuu argee, “Ilaa Israaʼelicha dhugaa kan haxxummaan keessa hin jirre!” jedhee waaʼee isaa dubbate."},{"book":"Yohannis","chapter":"1","verse":"48","text":"Naatnaaʼelis, “Ati eessatti na beekta?” jedheen."},{"book":"Yohannis","chapter":"1","verse":"49","text":"Naatnaaʼelis, “Yaa Barsiisaa, ati Ilma Waaqaa ti! Ati Mootii Israaʼel” jedheen."},{"book":"Yohannis","chapter":"1","verse":"50","text":"Yesuus immoo akkana jedheen; “Ati sababii ani muka harbuu jalattan si arge siin jedheef amantee? Waan kana caalu iyyuu arguuf jirta.”"},{"book":"Yohannis","chapter":"1","verse":"51","text":"Innis itti dabalee, “Ani dhuguman, dhuguman isiniin jedha; samiin banamee utuu ergamoonni Waaqaa Ilma Namaa irra ol baʼanii gad buʼanuu ni argitu” jedheen."}]}