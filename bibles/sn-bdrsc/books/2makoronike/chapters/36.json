{"data":[{"book":"2 Makoronike","chapter":"36","verse":"1","text":"Uye vanhu vomunyika iyi vakatora Jehoahazi mwanakomana waJosia vakamuita mambo muJerusarema panzvimbo yababa vake."},{"book":"2 Makoronike","chapter":"36","verse":"2","text":"Jehoahazi akanga ana makore makumi maviri namatatu paakava mambo, uye akatonga muJerusarema kwemwedzi mitatu."},{"book":"2 Makoronike","chapter":"36","verse":"3","text":"Mambo weIjipiti akamubvisa paumambo muJerusarema akatemera Judha kuti iripe matarenda zana36:3 matani angaita 3.4 esirivha netarenda36:3 makirogiramu angaita 34  regoridhe."},{"book":"2 Makoronike","chapter":"36","verse":"4","text":"Mambo weIjipiti akaita kuti Eriakimu, mukoma waJehoahazi, ave mambo pamusoro peJudha neJerusarema akashandura zita raEriakimi kuti anzi Jehoyakimi. Asi Neko akatora mununʼuna waEriakimi, Jehoahazi, akaenda naye kuIjipiti."},{"book":"2 Makoronike","chapter":"36","verse":"5","text":"Jehoyakimi akanga aina makore makumi maviri namashanu paakava mambo, uye akatonga muJerusarema kwamakore gumi nerimwe chete akaita zvakaipa pamberi paJehovha Mwari wake."},{"book":"2 Makoronike","chapter":"36","verse":"6","text":"Nebhukadhinezari mambo weBhabhironi akamurwisa akamusunga nengetani dzendarira kuti amutore aende naye kuBhabhironi."},{"book":"2 Makoronike","chapter":"36","verse":"7","text":"Nebhukadhinezari akatorawo midziyo yomutemberi yaJehovha akaenda nayo kuBhabhironi akandoiisa mutemberi yake ikoko."},{"book":"2 Makoronike","chapter":"36","verse":"8","text":"Zvimwe zvakaitwa panguva yokutonga kwaJehoyakimi, zvinhu zvinonyangadza zvaakaita nezvose zvakawanikwa zvaakakanganisa, zvakanyorwa mubhuku ramadzimambo eIsraeri neJudha. Uye Jehoyakini mwanakomana wake akamutevera paumambo."},{"book":"2 Makoronike","chapter":"36","verse":"9","text":"Jehoyakini akanga ava namakore gumi namasere paakava mambo, uye akatonga muJerusarema kwemwedzi mitatu namazuva gumi. Akaita zvakaipa pamberi paJehovha."},{"book":"2 Makoronike","chapter":"36","verse":"10","text":"Pakupera kwegore, Mambo Nebhukadhinezari akatuma shoko rokuti auyiswe kuBhabhironi pamwe chete nemidziyo inokosha kubva mutemberi yaJehovha, akaita mununʼuna waJehoyakini, Zedhekia, mambo pamusoro peJudha neJerusarema."},{"book":"2 Makoronike","chapter":"36","verse":"11","text":"Zedhekia akanga ava namakore makumi maviri nerimwe paakava mambo uye akatonga muJerusarema kwamakore gumi nerimwe."},{"book":"2 Makoronike","chapter":"36","verse":"12","text":"Akaita zvakaipa pamberi paJehovha uye haana kuzvininipisa pamberi pomuprofita Jeremia, akataura shoko raJehovha."},{"book":"2 Makoronike","chapter":"36","verse":"13","text":"Akamukirawo Mambo Nebhukadhinezari akanga amuita kuti ape mhiko muzita raMwari. Akaomesa mutsipa akaomesa mwoyo wake uye akaramba kutendeukira kuna Jehovha, Mwari weIsraeri."},{"book":"2 Makoronike","chapter":"36","verse":"14","text":"Uyezve vakuru vose vavaprista navanhu vakanyanya kutadza vachitevera zvinonyangadza zvose zvendudzi vakasvibisa imba yaJehovha yaakanga akudza kwazvo muJerusarema."},{"book":"2 Makoronike","chapter":"36","verse":"15","text":"Jehovha, Mwari wamadzibaba avo, akatuma shoko rake kubudikidza nenhume dzake nguva nenguva, nokuti akaitira tsitsi vanhu vake nenzvimbo yake yokugara."},{"book":"2 Makoronike","chapter":"36","verse":"16","text":"Asi vakashora nhume dzaMwari, vakazvidza mashoko ake vakadadira vaprofita vake kusvikira hasha dzaMwari dzavamukira uye pasisina zvingagadziridzwa."},{"book":"2 Makoronike","chapter":"36","verse":"17","text":"Akauyisa mambo wavaBhabhironi kuti azovarwisa uye akauraya majaya avo nomunondo munzvimbo tsvene, uye hapana waakasiya, jaya kana mhandara, varume vakuru kana vatana. Mwari akavapa vose kuna Nebhukadhinezari."},{"book":"2 Makoronike","chapter":"36","verse":"18","text":"Akatakura midziyo yose yaiva mutemberi yaMwari akaenda nayo kuBhabhironi, zvose zvikuru nezvidiki nepfuma yomutemberi yaJehovha nepfuma yaMambo namachinda ake."},{"book":"2 Makoronike","chapter":"36","verse":"19","text":"Vakapisa temberi yaMwari vakaputsa rusvingo rweJerusarema; vakapisa mizinda yose uye vakaparadza zvose zvaikosha imomo."},{"book":"2 Makoronike","chapter":"36","verse":"20","text":"Akatakura vose vakanga vasara muutapwa avo vakanga vapunyuka kubva pamunondo uye vakava varanda vake nevevanakomana vake kusvikira pakutanga umambo hwePezhia kutonga."},{"book":"2 Makoronike","chapter":"36","verse":"21","text":"Nyika yakava namaSabata ayo ezororo; panguva yose yokuparadzwa kwayo yakazorora, kusvikira makore makumi manomwe apera kuti shoko raJehovha rakataurwa naJeremia rizadziswe."},{"book":"2 Makoronike","chapter":"36","verse":"22","text":"Mugore rokutanga raSirasi mambo wePezhia, kuitira kuti shoko raJehovha rakataurwa naJeremia rizadziswe, Jehovha akasunda mwoyo waSirasi mambo wePezhia kuti aparadzire kuumambo hwake hwose uye kuti anyore achizivisa kuti:"},{"book":"2 Makoronike","chapter":"36","verse":"23","text":"“Zvanzi naSirasi mambo wePezhia:"}]}