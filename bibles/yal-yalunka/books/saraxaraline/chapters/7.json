{"data":[{"book":"Saraxaraline","chapter":"7","verse":"1","text":"“Sariyan ni i ra yangin saraxana fe ra. A sariɲan han!"},{"book":"Saraxaraline","chapter":"7","verse":"2","text":"Yangin saraxan xa faxa saraxa gan daxin kɔɛ raxaban dɛnaxan yi. A wunla yi so saraxa ganden dɛxɔnne birin ma."},{"book":"Saraxaraline","chapter":"7","verse":"3","text":"A turen birin xa ba saraxan na, a xuli turen nun a turen naxanye a buru subene ma,"},{"book":"Saraxaraline","chapter":"7","verse":"4","text":"a gbingi ra xɛlɛ firinne nun turen naxanye e ma a gbingini, farafaran naxan bɔɲɛn ma naxan bama e nun gbingi ra xɛlɛne."},{"book":"Saraxaraline","chapter":"7","verse":"5","text":"Saraxaraliin xa ne rali Alatala ma tɛɛni saraxa ganden fari. Yangin saraxan na a ra."},{"book":"Saraxaraline","chapter":"7","verse":"6","text":"Xɛmɛn naxanye saraxaralina denbayani, ne nan daxa, e a don, koni fɔ a xa don yire sariɲanxina nde yi, bayo a sariɲan han!"},{"book":"Saraxaraline","chapter":"7","verse":"7","text":"Yangin saraxan nun yulubi xafari saraxan lanxi sariya kedenni ito nan ma: saraxaraliin naxan Ala solonama, a tan nan gbee suben na.”"},{"book":"Saraxaraline","chapter":"7","verse":"8","text":"“Saraxaraliin naxan saraxa gan daxin bama muxuna nde xa, a tan nan gbee na kidin na.”"},{"book":"Saraxaraline","chapter":"7","verse":"9","text":"“Bogise saraxan naxan birin ganxi buru gandeni, naxan nafalaxi tunde dutunna ma hanma naxan gilinxi, saraxaraliin nan gbee ne ra, naxan saraxan nalixi."},{"book":"Saraxaraline","chapter":"7","verse":"10","text":"Bogise saraxan birin naxan basanxi turen na hanma a xarena, Haruna bɔnsɔnne birin nan gbee ne ra.”"},{"book":"Saraxaraline","chapter":"7","verse":"11","text":"“Sariyan ni i ra bɔɲɛ xunbeli saraxana fe ra naxan bama Alatala xa."},{"book":"Saraxaraline","chapter":"7","verse":"12","text":"Xa muxuna nde xuruseen bama barika bira seen na, a xa a ba e nun buru xunne buru rate se mi naxanye yi naxanye bɔnbɔxi turen na e nun burudine turen saxi naxanye ma buru rate se mi naxanye yi, e nun buru yilɛnlɛnxin naxanye rafalaxi murutu fuɲin faɲin na naxanye bɔnbɔxi turen na."},{"book":"Saraxaraline","chapter":"7","verse":"13","text":"Buru rate seen buru xunna naxanye yi, na ndee xa sa bɔɲɛ xunbeli saraxan fari naxan bama barika bira seen na."},{"book":"Saraxaraline","chapter":"7","verse":"14","text":"A xa nde ba ne keden kedenna ra, a na fi Alatala ma. Na findima saraxaraliin nan gbee ra naxan bɔɲɛ xunbeli saraxan wunla xuyaxi."},{"book":"Saraxaraline","chapter":"7","verse":"15","text":"Bɔɲɛ xunbeli saraxan naxan bama barika bira seen na, na suben xa don a ba lɔxɔn nin. Na sese nama ramara han xɔtɔnni.”"},{"book":"Saraxaraline","chapter":"7","verse":"16","text":"“Koni, xa muxuna nde bɔɲɛ xunbeli saraxan bama alogo a xa a dɛ xuiin nakamali hanma a a ba ɲɛnige ma saraxan na, saraxa suben xa don a ba lɔxɔn nin, koni naxan na lu, a nɔɛ na donɲɛ nɛn na xɔtɔn bode."},{"book":"Saraxaraline","chapter":"7","verse":"17","text":"Saraxan suben dɔnxɛn naxan na lu a xii saxandeni na xa sa tɛɛni."},{"book":"Saraxaraline","chapter":"7","verse":"18","text":"Xa muxuna nde susu a bɔɲɛ xunbeli saraxan suben don a xii saxande lɔxɔni, saraxan mi rasuxuma. Ala mi a yatɛma sese ra, a ba muxun xa bayo a haramuxi. Naxan na a don, a na hakɛn goronna tongoma nɛn."},{"book":"Saraxaraline","chapter":"7","verse":"19","text":"Suben naxan na din se haramuxin na, na nama don, a xa sa tɛɛni. Muxun naxan sariɲan, na kanna daxa a saraxa suben don,"},{"book":"Saraxaraline","chapter":"7","verse":"20","text":"koni naxan mi sariɲanxi, a yi bɔɲɛ xunbeli saraxa subena nde don Alatala gbeen naxan na, na kedima nɛn a yamani."},{"book":"Saraxaraline","chapter":"7","verse":"21","text":"Naxan na a din se haramuxina nde ra, fata adaman na hanma sube haramuxina, hanma xɔsi se haramuxina nde, a yi bɔɲɛ xunbeli saraxa suben don Alatala gbeen naxan na, na kanna kedima nɛn a yamani.”"},{"book":"Saraxaraline","chapter":"7","verse":"22","text":"Alatala yi a fala Musa xa,"},{"book":"Saraxaraline","chapter":"7","verse":"23","text":"a a xa a fala Isirayila kaane xa, a naxa, “Ɛ nama ɲingen turen don, hanma yɛxɛɛna, hanma siina."},{"book":"Saraxaraline","chapter":"7","verse":"24","text":"I na suben to, a faxaxi hanma burunna subene a yibɔxi, ne turen nɔɛ rawalɛ nɛn se gbɛtɛ ra, koni i nama a don."},{"book":"Saraxaraline","chapter":"7","verse":"25","text":"Naxan na na sube sifane turen don naxanye nɔɛ raliyɛ Alatala ma tɛɛn na, na kedima nɛn a yamani."},{"book":"Saraxaraline","chapter":"7","verse":"26","text":"Ɛ nama xɔliin wunla don hanma suben wunla, ɛ nɛma dɔxi dɛdɛ yi."},{"book":"Saraxaraline","chapter":"7","verse":"27","text":"Naxan na wunla nde don, na kedima nɛn a yamani.”"},{"book":"Saraxaraline","chapter":"7","verse":"28","text":"Alatala yi a fala Musa xa,"},{"book":"Saraxaraline","chapter":"7","verse":"29","text":"a a xa a fala Isirayila kaane xa, a naxa, “Naxan na bɔɲɛ xunbeli saraxan ba, a xa fa a fɔxɔ kedenna ra, a na ba saraxan na Alatala xa."},{"book":"Saraxaraline","chapter":"7","verse":"30","text":"A yɛtɛɛn xa fa na kiseen na naxan nalima Alatala ma tɛɛn na. A xa fa suben turen nun a kanken na. A xa a kanken yita Alatala ra alo se ralixina."},{"book":"Saraxaraline","chapter":"7","verse":"31","text":"Saraxaraliin xa turen sa tɛɛni saraxa ganden fari, koni a kanken xa lu Haruna nun a diine xa."},{"book":"Saraxaraline","chapter":"7","verse":"32","text":"I xa bɔɲɛ xunbeli saraxan yiifari ma danban fi saraxaraliin ma kiseen na."},{"book":"Saraxaraline","chapter":"7","verse":"33","text":"Haruna bɔnsɔnna naxan bɔɲɛ xunbeli saraxan wunla nun turen nalixi, na nan gbee a yiifari ma danban na."},{"book":"Saraxaraline","chapter":"7","verse":"34","text":"Amasɔtɔ Isirayila kaane bɔɲɛ xunbeli saraxan naxanye bama, a kanke ralixin nun a danban naxan fixi, n bata ne so Haruna nun a diine yii, saraxaraline. Isirayila kaane na subene nan soma e yii habadan.”"},{"book":"Saraxaraline","chapter":"7","verse":"35","text":"“Ito nan findi Haruna nun a diine gbeen na e Alatalaa saraxarali wanla fɔlɔ lɔxɔn naxan yi. A bama ne saraxane ra naxanye ralixi Alatala ma tɛɛn na."},{"book":"Saraxaraline","chapter":"7","verse":"36","text":"Alatala na nan yamarixi Isirayila kaane ma, e to masusan lɔxɔn naxan yi. Habadan sariyan na a ra e yixɛtɛne birin xa."},{"book":"Saraxaraline","chapter":"7","verse":"37","text":"Sariyane nan ne ra saraxani itoe fe ra: saraxa gan daxina, bogise saraxana, yulubi xafari saraxana, yangin saraxana, saraxaraliin dɔxɔ saraxana e nun bɔɲɛ xunbeli saraxana."},{"book":"Saraxaraline","chapter":"7","verse":"38","text":"Alatala na sariyan so Musa yii Sinayi geyaan nan fari, a Isirayila kaane yamari lɔxɔn naxan yi Sinayi tonbonni, a e xa fa e saraxane ra Alatala xa.”"}]}