{"data":[{"book":"Ntandiliko","chapter":"6","verse":"1","text":"Bahi vanu pavatandilike kuyenjejeka pachilambo na kuvaveleka vana vachimahe,"},{"book":"Ntandiliko","chapter":"6","verse":"2","text":"viumbe fulani vinahaleke kulihunde6:2 Lilove kwa lilove apano pàlembwije, “vana vachilume vanga Nnungu.” nkuvona anevo vana va chimahe kuva vànikatapala, bahi nkulitomolelanga avala uvachivatamwa, nkuvajuha kuva ajavao."},{"book":"Ntandiliko","chapter":"6","verse":"3","text":"Anepo Yahwe nkuchidoni, “Nikambeleka imumu yangu ya umi ììkale nkati mwanga munu maduva lammalele, kwa kuva nang'e nni munu chihi wa kuhwa. Bahi munu akámbelama vyaka vipûnda myamoja na ishilini.”"},{"book":"Ntandiliko","chapter":"6","verse":"4","text":"Bahi mmahiku anelo, na lapapête, pachilambo pávele na vanu maluchi lalepîle namene, vanavelekwejije kuhalokana na ulombi wa avala viumbe na avala vana va chimahe. Anevo vanu maluchi váchemwa “Vanefili,” na nni vanu vanavele ang'ondo vavêle na dimongo namene vanapwawije anepo kala, na nni vanu vachimaikana namene."},{"book":"Ntandiliko","chapter":"6","verse":"5","text":"Yahwe pawene kuva mambo lahakalenge làvenkuhalija kuyenjejeka pachilambo, na kuva kila chinu chakudungila munu muisungu yake chììva chihi chibaya mmaduva lammalele,"},{"book":"Ntandiliko","chapter":"6","verse":"6","text":"Yahwe nkulihamola namene kwa kummumba munu pachilambo, na muntima mwake nkuva na lihindambi."},{"book":"Ntandiliko","chapter":"6","verse":"7","text":"Bahi nkuchidoni, “Nìmbevaondonganga mwalehu vanu univaumbile, vanapwawe pachilambo. Uchocho, nìmbevaondonganga na anyama vammalele na vakoko na vyuni viulûka kumahunde. Kwa kuva, nahinginika kwa kuvaumba.”"},{"book":"Ntandiliko","chapter":"6","verse":"8","text":"Henga Yahwe nkukatapaliwa nawi Nuhu."},{"book":"Ntandiliko","chapter":"6","verse":"9","text":"Aino njo histoliya yanga Nuhu na vanu va nnukolo lwake. Nuhu ávele munu achilatenda àlalá lalalembela Nnungu, na ávele munu akánavele na likosa ching'ati vanu va mmaduva anelo, na ávele munu anavele pepi namene nawi Nnungu."},{"book":"Ntandiliko","chapter":"6","verse":"10","text":"Nuhu ávele na vana vatatu vachilume, Shemu, Yafeti nawi Hamu."},{"book":"Ntandiliko","chapter":"6","verse":"11","text":"Nnungu áchiwene chilambo kuva chìniondongeka na chìumbele chihi ukatili,"},{"book":"Ntandiliko","chapter":"6","verse":"12","text":"yani áchiwene chìniondongeka mwalehu, kwa kuva kila munu àtenda chihi lahakalenge."},{"book":"Ntandiliko","chapter":"6","verse":"13","text":"Nnungu nkunnyaulila Nuhu kuchidoni, “Nìmbeviondonganga viumbe vyammalele kwa kuva, chilambo chammalele chìumbele ukatili ing'anya ya vanang'o. Muhiu, nìmbevaondonganga mwalehu pamo na chilambo!"},{"book":"Ntandiliko","chapter":"6","verse":"14","text":"Bahi likatapajije safina ya mbao dya mvinje. Yavanya vyumba nkati mwake na uipakalange lami, nkati na pawelu uchinga medi lanainjile nkati."},{"book":"Ntandiliko","chapter":"6","verse":"15","text":"Ikatapaje safina ivêle na ulehu wa futi myanne na amsini, na upana wa futi sabini na tano na changa cha futi alubaini na tano."},{"book":"Ntandiliko","chapter":"6","verse":"16","text":"Aneyo safina ììve ya galofa tatu na ììve na nnango nnuvau. Tununa muha, na uleke mwanya wa ding'olokoto uvêle na ulehu malinga wa futi moja na nusu kati ya nakatene na likangala, mmipata yammalele ya safina."},{"book":"Ntandiliko","chapter":"6","verse":"17","text":"Nìmbekwida na livambwe uchinga nguondongange viumbe vyammalele vya pachilambo. Kila chiumbe chivêle na umi pachilambo chìmbekuhwa."},{"book":"Ntandiliko","chapter":"6","verse":"18","text":"Henga nìmbetenda lilailano lyangu na wako. Ùmbeinjila nsafina, wako pamo na n'jalo na vana vako pamo na ajavao."},{"book":"Ntandiliko","chapter":"6","verse":"19","text":"Na kila aina ya viumbe vivêle na umi viinjije nsafina vivili-vivili, yani nannume na mmahe, uchinga uvachunge vààve vomi chalumo na wako umwene."},{"book":"Ntandiliko","chapter":"6","verse":"20","text":"Kila aina ya chuni na nnyama na kila aina ya nkoko, vachivaide kwakuwe vavili-vavili, uchinga vachungwe, vanahwe."},{"book":"Ntandiliko","chapter":"6","verse":"21","text":"Uchocho, twala aina dyammalele dya vilyo, uvikondye uchinga vììve chakulya chenu na cha anevyo viumbe.”"},{"book":"Ntandiliko","chapter":"6","verse":"22","text":"Bahi Nuhu nkutenda lammalele malinga chalaijijwe na Nnungu."}]}