{"data":[{"book":"Jon","chapter":"7","verse":"1","text":"Ji pha iidoh shii Isu Galili hà lua ne rai; ai Judea hà alua yang, nyieliieshii thiisa hà ne Jewthek pha dumuii è aishii ua pha suruii ramuii ro."},{"book":"Jon","chapter":"7","verse":"2","text":"7:2: Lew 23:34; Iphy 16:13 Haliigthek Sai pha ishak de nui rey sa,"},{"book":"Jon","chapter":"7","verse":"3","text":"jiè Isu ai khuii è aishii yao, “Hì pha ithua thoh srane Judea hà wuii bo, chiihphado nathek ro samoythek ne nathek è rek pha ji doh ruii phro."},{"book":"Jon","chapter":"7","verse":"4","text":"Ai è awai mirek ji gai shii wie thieg pha now arone hanyie de a-ug mua phro, ithek è hì pha blia rek muii rone zab sohjambling pho na shii thieg yi bo!” ("},{"book":"Jon","chapter":"7","verse":"5","text":"Ji pha shud shii ne airo ai khuiinothek è de aishii migi arek ba ro.)"},{"book":"Jon","chapter":"7","verse":"6","text":"Isu è aishii yao, “Guro isbang ishak ne thuh de athog ba ro. Nyie ishak magunde nathek rone rangsua ro."},{"book":"Jon","chapter":"7","verse":"7","text":"Sohjambling pho è ithek shii a khiijai phro, jimagungde ai è gu shii ne khiijai ruii phro, nyieliieshii gune athodang pha ithek mirek pha lumuii awie ro è yao phro."},{"book":"Jon","chapter":"7","verse":"8","text":"Na ne ji pha Sai pha ji shii wuii bo. Gune ji pha Sai pha ji shii 7:8: Gu ne adun ro; giak jigi shii ne um roGu ne thuh de adun ba ro. awuii ro, nyieliieshii guro rangsua ishak ne athog ba ro.”"},{"book":"Jon","chapter":"7","verse":"9","text":"Ai ji è yao srane ne thiichiih Galili shii raidun."},{"book":"Jon","chapter":"7","verse":"10","text":"Ai khuiino yi Haliig Sai pha ji hà wuii dun pha iidoh shii, Isu de wuii dun; jimagungde ai yi miang awuii pha ug ne wuii."},{"book":"Jon","chapter":"7","verse":"11","text":"Jew pha dumuii è Haliig Sai pha ji shii, aishii sow ne sai, “Ai ne khi hà lai?”"},{"book":"Jon","chapter":"7","verse":"12","text":"Thiichiih iphiing brog shii bran è ai chaing suak ne yao ramuii, giak è yao, “Ai ne bran wie ro,” asi chiih-è giak è yao, “Ai ne bran shii asi pha lumuii hà lua noh ro.”"},{"book":"Jon","chapter":"7","verse":"13","text":"Jishii hanyie de fuang hà ayao mua, nyieliieshii ithek de Jewthek pha dumuii è bajo rum."},{"book":"Jon","chapter":"7","verse":"14","text":"Sai pha ji yi khuyo jong sha pha rek shii, Isu è Hamangkhung-aphuii ro Misiahò hà wuii srane jao ne yua ramuii."},{"book":"Jon","chapter":"7","verse":"15","text":"Jewthek pha dumuii è ji yoi srane wiengphleg ne yao, “Hì pha bran ne nyie de adab habuii shii khi-èrek ne nyama thieg dun phlei?”"},{"book":"Jon","chapter":"7","verse":"16","text":"Isu è aishii chang, “Gu è nyie yua ramuii pha ji ne gui ro asi ro, jimagungde hì ne gu shii thoh ge pha Hamangkhung-aphuii ro ro."},{"book":"Jon","chapter":"7","verse":"17","text":"Ji-è hanyie maungde Hamangkhung-aphuii munow ji rek arone, hì pha miyao ne Hamangkhung-aphuii è yao bey ne asi pha gui lum ne yao bey ne ji thieg ruii phro."},{"book":"Jon","chapter":"7","verse":"18","text":"Bran hanyie yi awai riichai è yao pha ji ne awai shii biisiie shii phua pha bidiang ro. Chiih-è hanyie è ai mutho ge pha izai jishii biisiie phi arone, ai ne giang ro, chiih-è aishii ne buii oi ro."},{"book":"Jon","chapter":"7","verse":"19","text":"Nathek shii Moses è Iphey aphi bey? Jishii nathek è hanyie de airo Iphey jine anuii. Ji è nathek ne gu shii ua pha nyie um ne suruii phlei?”"},{"book":"Jon","chapter":"7","verse":"20","text":"“Na shii ne ibuii um ara!” Bran brog è aishii chang, nathek shii ne ua pha hanyie mirek lei?"},{"book":"Jon","chapter":"7","verse":"21","text":"Isu è aishii chang, “Gu è buang pha blia jia rek bie shii nathek ne wiengphleg dun.”"},{"book":"Jon","chapter":"7","verse":"22","text":"7:22: Lew 12:3; Igo 17:10 Moses è nathek ro aniphiing pha migiangkheg bo è yung, (jimagunde ji pha Iphey ne Moses ro asi, jine nathek ro blangthek mujao bi ro.) Ji-è nathek ne Jew Thung pha inai shii de aniphiing ro migiangkheg phro."},{"book":"Jon","chapter":"7","verse":"23","text":"7:23: Jon 5:9 Jew Thung pha inai shii bufuii ro migiangkheg arone Moses ro Iphey ji achui, jimagungde gu è Jew Thung pha inai shii bran jia shii wie gang rek phi shii ithek nyie rek ne lijieg phlei?"},{"book":"Jon","chapter":"7","verse":"24","text":"Nathek ne lakhung hà riig ne achua rabo, jishii bucho pha izai ji riig ne chua bo."},{"book":"Jon","chapter":"7","verse":"25","text":"Jerusalem pha giak bran è yao, “Hì pha bran hì ne rangsuathek è ua pha suruii ramuii pha ji asi bey?"},{"book":"Jon","chapter":"7","verse":"26","text":"Riig mage bo! Ai ne bran moe shii yao ramuii ro, ithek è aishii nyie de gidieg ayao ro. Chiih-è ithek de ai ne Masi chak rone thiegjong ne bey?"},{"book":"Jon","chapter":"7","verse":"27","text":"Jishii Masi wuii ruii shii ne ai khi è wuii ruii pha ji ne hanyie de athieg phro. Chiih-è gethek ne zab thieg ai khi-è wuii pha ji ne.”"},{"book":"Jon","chapter":"7","verse":"28","text":"Isu yi Hamangkhung-aphuii ro Misiahò hà yua ramuii shii, ai è gang ziak ne yao, gune khi è wuii ruii pha ji ne nathek thieg ne bey? Gune gui riichai è awuii ro. Nyieliieshii hanyie è gu shii thoh ge pha ji ne izai chak ro, chiih-è aishii ne nathek athieg mua phro,"},{"book":"Jon","chapter":"7","verse":"29","text":"jimagungde gune aishii thieg, nyieliieshii gu shii ne ai muthoh ge ro, “Ji-è gune ai è wuii phro.”"},{"book":"Jon","chapter":"7","verse":"30","text":"Chiihphado ai yao ramuii pha ishak shii ai è aishii zum pha rek, jimagungde ai hanyie è de aishii azum, nyieliieshii airo ishak ne arey ba."},{"book":"Jon","chapter":"7","verse":"31","text":"Jishii thiichiih pha iphiing è bajo bran è aishii migi rek srane yao, “Masi wuii ruii shii ai ne hì pha bran mirek pha buangthek pha blia ji è de bajo rek ba ruii habey?”"},{"book":"Jon","chapter":"7","verse":"32","text":"Pharisithek è iphiing iliing shii Isu chiang suak ne yao ramuii pha ji yoi srane, ithek nane boh phabithek è aishii zum pha sandri shii thoh ge."},{"book":"Jon","chapter":"7","verse":"33","text":"Isu è yao, gune ichiih nathek rog shii Ìujia rai bie, chiih-è gune gu shii thoh ge pha ji hà dun din phro."},{"book":"Jon","chapter":"7","verse":"34","text":"Nathek ne gu shii sow ruii phro, jimagungde nathek gu shii adoh mua sha phro, nyieliieshii gu khi hà rai pha ji ne nathek ne awuii mua phro."},{"book":"Jon","chapter":"7","verse":"35","text":"Jewish dumuii awaithek chung yao rai, “Gethek adoh mua pha khi pha ithua hà dun pha yao phlei? Ai ne gethek ro bran rai pha Grekh rajanthek hà dun ne Grekh shii yua habey?"},{"book":"Jon","chapter":"7","verse":"36","text":"Ai è yao, gethek ne aishii sow magungde aishii adoh phro, chiih-è ai khi hà rai pha ji ne gethek ne awuii mua phro. Hì pha miyao ji ne nyie yao phlei?”"},{"book":"Jon","chapter":"7","verse":"37","text":"Sai pha iidohhè pha miigak inai shii Isu è thiichiih riu srane ziak ne yao, hanyie yi gahanghang arone gu shii wuii srane niing bo."},{"book":"Jon","chapter":"7","verse":"38","text":"7:38: Ezkh 47:1; Zekh 14:8Jigigam shii zey ne um, hanyie è gu shii migi rek arone, chai kho phi pha khaduii ne ai lubu bucho è noi ruii phro. 7:38: Isu ro miyaogam 37-38 shii ne zey pha de um ro: “Hanyiemagunde khahanghnag pho ne gu shii wuii ne niing bo. 38 Jigi hii yao pha duiine, ‘Chai-phi pha khaphieg ne hanyie è gu shii migi rek aishii thoi ruii phro.’”"},{"book":"Jon","chapter":"7","verse":"39","text":"Isu è ji yao pha ji ne Ragung chiang pha miyao yao, hanyie magungde aishii migi rek arone aishii ne mua ruii phro. Ji pha ishak shii ne Ragung ne aphi ba ro, nyieliieshii Isu ne iy ne biisiie shii ahòi ba ro."},{"book":"Jon","chapter":"7","verse":"40","text":"Ai miyao ji nuii srane bran ibrog shii um pha giak è yao, “Hì pha bran hì ne izai chaig chak ara!”7:40: Chaig: Riig 1:21"},{"book":"Jon","chapter":"7","verse":"41","text":"Giak è yao, “Ai ne Masi ro!”"},{"book":"Jon","chapter":"7","verse":"42","text":"7:42: 2Sam 7:12; Mikh 5:2Jigigam shii yao ne um ro Masi ne Saja Dawid ro riing è rey ruii phro, chiih-è ai ne Dawid rai mua pha Bethlehem thawun shii giak ruii phro."},{"book":"Jon","chapter":"7","verse":"43","text":"Ji-è ithek ne Isu chiang shii ibrog è chedun phro."},{"book":"Jon","chapter":"7","verse":"44","text":"Giak bran è ai zum pha now, jimagunde hanyie è de aishii azum mua ro."},{"book":"Jon","chapter":"7","verse":"45","text":"Sandri è iidoh dun thog shii, phabi boh nane Pharisithek è aishii sai, “Nyie rek ne aishii anoh lei?”"},{"book":"Jon","chapter":"7","verse":"46","text":"Sandri è aishii chang, “Hanyie è de ji pha bran duiine ayao mua ro”"},{"book":"Jon","chapter":"7","verse":"47","text":"Pharisithek è aishii sai, ithek shii de bajo bi-ìe rab muii ne bey?"},{"book":"Jon","chapter":"7","verse":"48","text":"Nathek è dumuii nane Pharisithek jia de aishii migi now pha doh bey?"},{"book":"Jon","chapter":"7","verse":"49","text":"Ji pha iphiing è Moses ro Iphey ne athieg, jiè ithek ne Hamangkhung-aphuii ro mucho nud dun ro!"},{"book":"Jon","chapter":"7","verse":"50","text":"7:50: Jon 3:1,2 Dohbi Isu shii si wuii pha Pharisithek pha bran Nekhodemus de thiichiih um. Ai è gai shii yao,"},{"book":"Jon","chapter":"7","verse":"51","text":"“Gethek Iphey shii yao pha duiine, ai nyie yao pha ji anuii pha chiih-è ai nyie rek pha aishii riig pha aishii nin mua.”"},{"book":"Jon","chapter":"7","verse":"52","text":"Ai è chang “Zai chak ro,” “Na de Galili pha bey? Nathek de jigigam shii tham ne riig bo, chiihphado ithek ìd ruii, riig hanyie de Galili è awuii7:52: chaig hanyie de awuii ro; jigi jia shii ne um chaig ne awuii sha ruii phro. ruii phro.”"}]}