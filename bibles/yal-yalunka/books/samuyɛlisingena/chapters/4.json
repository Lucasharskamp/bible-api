{"data":[{"book":"Samuyɛli Singena","chapter":"4","verse":"1","text":"Samuyɛli a falan yi rali Isirayila birin ma."},{"book":"Samuyɛli Singena","chapter":"4","verse":"2","text":"Filisitine yi e ganla ti yɛngɛ sodeni Isirayila kaane yɛtagi, yɛngɛn yi fɔlɔ. Filisitine yi Isirayila kaane nɔ, e yi muxu wuli naanin faxa na yɛngɛni."},{"book":"Samuyɛli Singena","chapter":"4","verse":"3","text":"Muxu ɲɛɲɛne so waxatin naxan yi gali malandeni, Isirayila fonne yi a fala, e naxa, “Nanfera Alatala bata a lu to Filisitine xa en nɔ? Awa, en siga! En sa Alatalaa Layiri Kankiraan4.3 Layiri Kankirana fe mɔn sɛbɛxi Xɔrɔyaan 25.10-22 kui. tongo Silo yi. En nun na xa mini, a yi en nakisi en yaxune fangan ma.”"},{"book":"Samuyɛli Singena","chapter":"4","verse":"4","text":"Nayi, e yi muxune rasiga Silo yi, ne yi fa Alatalaa Layiri Kankiraan na, Sɛnbɛn Birin Kanna naxan dɔxi maleka gubugubu kanne xun na. Saraxarali Heli a dii firinne, Xofini nun Finexasi yi Alaa Layiri Kankiraan xali."},{"book":"Samuyɛli Singena","chapter":"4","verse":"5","text":"Alatalaa Layiri Kankiraan so gali malandeni waxatin naxan yi, Isirayila birin yi sɔnxɔ gbeeni te, bɔxɔn yi xuruxurun."},{"book":"Samuyɛli Singena","chapter":"4","verse":"6","text":"Filisitine yi na mɛ e yi maxɔdinna ti, e naxa, “Nanse sɔnxɔ sɔnxɔ xui ito ra Heburu kaane malandeni?” E to a kolon a Alatalaa Kankiraan bata so,"},{"book":"Samuyɛli Singena","chapter":"4","verse":"7","text":"Filisitine yi gaxu. E naxa, “Alana nde bata so e gali malandeni! Gbalo feen bata en li naxan munma yi liga en na nun!"},{"book":"Samuyɛli Singena","chapter":"4","verse":"8","text":"Gbalona en xa! Nde en nakisɛ alani itoe ma naxanye Misiran kaane ɲaxankataxi kiin birin yi tonbon yireni?"},{"book":"Samuyɛli Singena","chapter":"4","verse":"9","text":"Ɛ sɔbɛ so, ɛ findi xɛmɛne ra Filisitine! Xa na mi a ra, ɛ findima nɛn Heburu kaane konyine ra alo e yi ɛ konyiyani kii naxan yi. Ɛ tan xɛmɛne xa yɛngɛn so sɔbɛɛn na!”"},{"book":"Samuyɛli Singena","chapter":"4","verse":"10","text":"Nayi, Filisitine yi yɛngɛn nakeli, e yi Isirayila kaane nɔ, birin yi a gi a konni. Na yi findi kala gbeen na. Isirayila sofaan muxu wuli tonge saxan yi faxa."},{"book":"Samuyɛli Singena","chapter":"4","verse":"11","text":"Alaa Kankiraan yi xali, Heli a dii firinne yi faxa, Xofini nun Finexasi."},{"book":"Samuyɛli Singena","chapter":"4","verse":"12","text":"Na lɔxɔn yɛtɛni, xɛmɛna nde yi a gi yɛngɛn ma Bunyamin bɔnsɔnni Silo yi. A a dugine yibɔ sununi, a burunburunna sa a xunni."},{"book":"Samuyɛli Singena","chapter":"4","verse":"13","text":"A fɛ, Heli yi dɔxi gbɛdɛni kiraan dɛxɔn. A a yɛɛ rakoɲinma bayo a bɔɲɛn yi dinma Alaa Kankirana fe ra. Xɛmɛn somatɔɔn taani, a yi na feen xibarun nali, taan birin yi gbelegbele."},{"book":"Samuyɛli Singena","chapter":"4","verse":"14","text":"Heli to na sɔnxɔ sɔnxɔ xuiin mɛ, a yi maxɔdinna ti, a naxa, “Nanse sɔnxɔ xui ito ra?” Xɛmɛn yi fa Heli fɛma mafurɛn."},{"book":"Samuyɛli Singena","chapter":"4","verse":"15","text":"Heli bata yi ɲɛɛ tonge solomanaanin ɲɛɛ solomasɛxɛ sɔtɔ, a yɛɛne bata yi danxu fefe."},{"book":"Samuyɛli Singena","chapter":"4","verse":"16","text":"Xɛmɛn yi a fala Heli xa, a naxa, “N baxi kelideni yɛngɛn nin, n nan n gixi to yɛtɛɛn nin.” Heli yi a maxɔdin, a naxa, “Nanse ligaxi n ma diina?”"},{"book":"Samuyɛli Singena","chapter":"4","verse":"17","text":"Xɛraan yi yabin ti, a naxa, “Isirayila kaane bata e gi Filisitine yɛɛ ra, na findixi kala gbeen nan na en ma ganla ma. Mɔn, i ya dii firinne, Xofini nun Finexasi bata faxa. Filisitine bata Alaa Kankiraan tongo.”"},{"book":"Samuyɛli Singena","chapter":"4","verse":"18","text":"Xɛrana Alaa Kankirana fe fala waxatin naxan yi, Heli yi bira a xanbiramaan na taan so dɛɛn dɛxɔn. A kɔɛɛn yi gira, a faxa, bayo a yi belebele, a mɔn bata yi fori. A bata yi kitin sa Isirayila yi ɲɛɛ tonge naanin."},{"book":"Samuyɛli Singena","chapter":"4","verse":"19","text":"A mamuxuna, Finexasi a ɲaxanla fudikanna nan yi a ra. A yi wama a bari feni. A yi Alaa Kankiraan tongo feen mɛ, e nun a taɲe nun a xɛmɛn faxa fena, a yi a felen, a diin bari. Dii barin tɔrɔne yi a nɔ."},{"book":"Samuyɛli Singena","chapter":"4","verse":"20","text":"A yi faxama waxatin naxan yi, ɲaxanla naxanye yi a dɛxɔn ma, ne yi a fala a xa, e naxa, “I nama gaxu amasɔtɔ i bata dii xɛmɛn bari.” Koni a mi a mɛ, a mi sese fala."},{"book":"Samuyɛli Singena","chapter":"4","verse":"21","text":"A yi a diin xili sa Ikabodi, a naxa, “Binyen bata ɲan Isirayila yi.”4.21 Ikabodi bunna nɛɛn fa fala “Binyetareyana.” A na falaxi Alaa Kankiraan tongo feen nan ma e nun a taɲe nun a xɛmɛn ɲan fena."},{"book":"Samuyɛli Singena","chapter":"4","verse":"22","text":"A yi a fala, a naxa, “Binyen bata ɲan Isirayila yi bayo Alaa Kankiraan bata tongo.”"}]}