{"data":[{"book":"ВЫХАД","chapter":"21","verse":"1","text":"І вось законы, якія ты абвесьціш ім:"},{"book":"ВЫХАД","chapter":"21","verse":"2","text":"Калі купіш раба Габрэя, няхай ён працуе шэсьць гадоў, а на сёмы няхай выйдзе на волю задарам;"},{"book":"ВЫХАД","chapter":"21","verse":"3","text":"калі ён прыйшоў адзін, няхай адзін і выйдзе; а калі ён жанаты, няхай выйдзе зь ім і жонка ягоная;"},{"book":"ВЫХАД","chapter":"21","verse":"4","text":"а калі гаспадар ягоны даў яму жонку і яна нарадзіла яму сыноў, альбо дочак, дык жонка і дзеці яе няхай застануцца ў гаспадара яе, а ён выйдзе адзін;"},{"book":"ВЫХАД","chapter":"21","verse":"5","text":"але калі раб скажа: люблю гаспадара майго, жонку маю і дзяцей маіх, не пайду на волю, -"},{"book":"ВЫХАД","chapter":"21","verse":"6","text":"дык няхай гаспадар ягоны прывядзе яго да багоў і паставіць яго да дзьвярэй, альбо да вушака, і праколе яму гаспадар ягоны вуха шылам, і ён застанецца рабом ягоным вечна."},{"book":"ВЫХАД","chapter":"21","verse":"7","text":"Калі хто прадасьць дачку сваю ў рабыні, дык яна ня можа выйсьці, як выходзяць рабы;"},{"book":"ВЫХАД","chapter":"21","verse":"8","text":"калі яна не да спадобы гаспадару свайму і ён не заручыць яе, няхай дазволіць выкупіць яе; а чужому народу прадаць яе ня мае ўлады, калі сам пагардзіў ёю;"},{"book":"ВЫХАД","chapter":"21","verse":"9","text":"калі ён заручыць яе з сынам сваім, няхай зробіць зь ёю паводле права дочак;"},{"book":"ВЫХАД","chapter":"21","verse":"10","text":"калі ж другую возьме за яго, дык яна не павінна пазбаўляцца ежы, вопраткі і шлюбнага сужыцьця;"},{"book":"ВЫХАД","chapter":"21","verse":"11","text":"а калі ён гэтых трох рэчаў ня зробіць дзеля яе, няхай яна выйдзе задарам, бяз выкупу."},{"book":"ВЫХАД","chapter":"21","verse":"12","text":"Хто ўдарыць чалавека так, што той памрэ, хай будзе аддадзены сьмерці;"},{"book":"ВЫХАД","chapter":"21","verse":"13","text":"але калі хто не намышляў ліхога, а Бог дапусьціў яму трапіць пад рукі ягоныя, дык Я назначу ў цябе мясьціну, куды ўцячы;"},{"book":"ВЫХАД","chapter":"21","verse":"14","text":"а калі хто з намерам забэе блізкага падступна, дык і ад ахвярніка Майго бяры яго на сьмерць."},{"book":"ВЫХАД","chapter":"21","verse":"15","text":"Хто ўдарыць бацьку свайго, альбо сваю маці, таго трэба аддаць сьмерці."},{"book":"ВЫХАД","chapter":"21","verse":"16","text":"Хто ўкрадзе чалавека і прадасьць яго, альбо знойдзецца ён у руках у яго, дык трэба аддаць яго сьмерці."},{"book":"ВЫХАД","chapter":"21","verse":"17","text":"Хто ліхасловіць бацьку свайго, альбо маці сваю, таго трэба аддаваць сьмерці."},{"book":"ВЫХАД","chapter":"21","verse":"18","text":"Калі сварацца, і адзін чалавек ударыць другога каменем, альбо кулаком, і той не памрэ, а ляжа ў пасьцель,"},{"book":"ВЫХАД","chapter":"21","verse":"19","text":"дык, калі ён падымецца і будзе выходзіць з дому з дапамогаю кія, той, хто ўдарыў, ня будзе варты сьмерці; толькі няхай сплаціць перапынак у яго працы і дасьць на лекаваньне яго."},{"book":"ВЫХАД","chapter":"21","verse":"20","text":"А калі хто ўдарыць раба свайго, альбо служанку сваю палкаю, і яны памруць пад рукой ягонай, дык ён павінен быць пакараны;"},{"book":"ВЫХАД","chapter":"21","verse":"21","text":"але калі яны дзень альбо два дні перажывуць, дык ня трэба караць яго, бо гэта яго срэбра."},{"book":"ВЫХАД","chapter":"21","verse":"22","text":"Калі бэюцца людзі, і ўдараць цяжарную жанчыну, і яна выкіне, але ня будзе іншае шкоды, дык узяць зь вінаватага збор грашмі, які накладзе на яго муж тае жанчыны, і ён павінен заплаціць яму пры судзьдзях;"},{"book":"ВЫХАД","chapter":"21","verse":"23","text":"а калі будзе шкода, дык аддай душу за душу,"},{"book":"ВЫХАД","chapter":"21","verse":"24","text":"вока за вока, зуб за зуб, руку за руку, нагу за нагу,"},{"book":"ВЫХАД","chapter":"21","verse":"25","text":"апёк за апёк, рану за рану, сіняк за сіняк."},{"book":"ВЫХАД","chapter":"21","verse":"26","text":"Калі хто раба свайго ўдарыць у вока, альбо служанку сваю ў вока, і пашкодзіць яго, хай пусьціць іх на волю за вока;"},{"book":"ВЫХАД","chapter":"21","verse":"27","text":"і калі выбэе зуб рабу свайму, альбо рабыні сваёй, хай пусьціць іх на волю за зуб."},{"book":"ВЫХАД","chapter":"21","verse":"28","text":"Альбо вол забадае мужчыну, альбо жанчыну да сьмерці, дык вала пабіць камянямі і мяса яго ня есьці; а гаспадар вала не вінаваты;"},{"book":"ВЫХАД","chapter":"21","verse":"29","text":"але калі вол бадлівы быў і ўчора і заўчора, і гаспадар ягоны, папярэджаны пра гэта, не вартаваў яго, а ён забіў мужчыну, альбо жанчыну, дык вала пабіць камянямі і гаспадара яго аддаць сьмерці;"},{"book":"ВЫХАД","chapter":"21","verse":"30","text":"калі на яго накладзены будзе выкуп, няхай дасьць выкуп за душу сваю, які накладзены будзе на яго."},{"book":"ВЫХАД","chapter":"21","verse":"31","text":"Ці сына забадае, ці дачку забора, - паводле гэтага закона рабіць зь ім."},{"book":"ВЫХАД","chapter":"21","verse":"32","text":"Калі вол забадае раба альбо рабыню, дык гаспадару іх заплаціць трыццаць сікляў срэбра, а вала пабіць камянямі."},{"book":"ВЫХАД","chapter":"21","verse":"33","text":"Калі хто адкрые яму, альбо калі выкапае яму і не накрые яе, і ўпадзе ў яе вол, альбо асёл,"},{"book":"ВЫХАД","chapter":"21","verse":"34","text":"дык гаспадар ямы павінен заплаціць, аддаць срэбра гаспадару іхняму, а туша будзе ягоная."},{"book":"ВЫХАД","chapter":"21","verse":"35","text":"Калі чый-небудзь вол забадае да сьмерці вала ў суседа яго, няхай прададуць жывога вала і падзеляць папалам цану яго; забітага таксама няхай падзеляць папалам;"},{"book":"ВЫХАД","chapter":"21","verse":"36","text":"а калі вядома было, што вол бадлівы быў і ўчора і заўчора, а гаспадар ягоны не вартаваў яго, дык павінен ён заплаціць вала за вала, а забіты будзе ягоны."}]}