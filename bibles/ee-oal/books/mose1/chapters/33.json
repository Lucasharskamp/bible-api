{"data":[{"book":"Mose 1","chapter":"33","verse":"1","text":"Yakob kpɔ Esau le adzɔge ʋĩi wògbɔna kple eƒe ame alafa ene. Ke ema ɖeviawo na Lea, Rahel kple kosi eveawo."},{"book":"Mose 1","chapter":"33","verse":"2","text":"Ena eƒe kosiwo kple wo viwo nɔ ŋgɔ, Lea kple viawo nɔ eyome, eye Rahel kple Yosef nɔ wo katã megbe."},{"book":"Mose 1","chapter":"33","verse":"3","text":"Yakob dze wo katã ŋgɔ. Egogo foa, eye wòde ta agu nɛ zi adre."},{"book":"Mose 1","chapter":"33","verse":"4","text":"Esau ƒu du yi ɖakpee, kpla asi kɔ nɛ lɔlɔ̃tɔe, eye wògbugbɔ nu nɛ. Wo ame eveawo fa avi hehehe!"},{"book":"Mose 1","chapter":"33","verse":"5","text":"Esau kpɔ nyɔnuawo kple ɖeviawo, eye wòbia be, “Ame kawoe nye esiawo le ŋuwò?”"},{"book":"Mose 1","chapter":"33","verse":"6","text":"Kosiawo kple wo viwo va ŋgɔ, eye wode ta agu nɛ."},{"book":"Mose 1","chapter":"33","verse":"7","text":"Emegbe Lea kple etɔwo va, eye woawo hã de ta agu nɛ. Azɔ Rahel kple Yosef va, eye woawo hã de ta agu nɛ."},{"book":"Mose 1","chapter":"33","verse":"8","text":"Esau bia be, “Lãha kawoe nye esiwo kpɔm mele?”"},{"book":"Mose 1","chapter":"33","verse":"9","text":"Esau ko nu gblɔ be, “Nɔvinye, lãwo sɔ gbɔ ɖe asinye xoxo; tɔwòwo nenɔ asiwò ko!”"},{"book":"Mose 1","chapter":"33","verse":"10","text":"Yakob yi edzi be, “Ao, xɔ nunanawo nam ko, elabena wò alɔgbɔnu si nèko xɔlɔ̃tɔe nam la na nya la kɔ le dzinye! Vɔvɔ̃ ɖom le ŋutiwò abe Mawu ƒe ŋkumee mekpɔ ene."},{"book":"Mose 1","chapter":"33","verse":"11","text":"Meɖe kuku, xɔ nye nunanawo ko, elabena Mawu yram, eye nu geɖe le asinye.” Yakob ƒoe ɖe enu, eye Esau lɔ̃ xɔ nunanawo."},{"book":"Mose 1","chapter":"33","verse":"12","text":"Esau gblɔ be, “Enyo, mina míadze mɔ. Nye kple nye amewo, míanɔ mia ŋu, eye míadze ŋgɔ na mi.”"},{"book":"Mose 1","chapter":"33","verse":"13","text":"Ke Yakob ɖo eŋu be, “Nye aƒetɔ, ɖeviawo dometɔ aɖewo metsi o, eye nenema ke vidzĩwo le lãwo dome. Ne míedo du wo akpa la, woaku,"},{"book":"Mose 1","chapter":"33","verse":"14","text":"eya ta nye aƒetɔ, miawo mido ŋgɔ, eye míawo míadze mia yome ɖɔɖɔɖɔ ava tu mi le Seir.”"},{"book":"Mose 1","chapter":"33","verse":"15","text":"Esau gblɔ be, “Enyo, mana nye ame aɖewo nakpe ɖe mia ŋu, eye woanye kplɔlawo na mi.”"},{"book":"Mose 1","chapter":"33","verse":"16","text":"Ale Esau trɔ ɖo ta Seir gbe ma gbe ke."},{"book":"Mose 1","chapter":"33","verse":"17","text":"Yakob kple eƒe amewo yi ɖaɖo Sukɔt. Etu agbletaxɔ kple lãkpowo ɖe afi ma, eya ta woyɔa teƒe ma be Sukot si gɔmee nye “Agbletaxɔwo.”"},{"book":"Mose 1","chapter":"33","verse":"18","text":"Emegbe la, Yakob tso Padan Aram va ɖo Sekem le Kanaanyigba dzi dedie, eye wònɔ du la godo."},{"book":"Mose 1","chapter":"33","verse":"19","text":"Eƒle anyigba si dzi wònɔ la le Sekem fofo, Hamor ƒe ƒometɔwo si klosalo alafa ɖeka."},{"book":"Mose 1","chapter":"33","verse":"20","text":"Etu vɔsamlekpui aɖe ɖe afi ma, eye wòna ŋkɔe be, “El-Elohe-Israel” si gɔmee nye “Vɔsamlekpui na Israel ƒe Mawu.”"}]}