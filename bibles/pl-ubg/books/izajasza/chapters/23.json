{"data":[{"book":"Izajasza","chapter":"23","verse":"1","text":"Brzemię Tyru. Zawódźcie, okręty Tarszisz, bo został zburzony tak, że nie ma ani domu, ani żadnego portu; oznajmiono im z ziemi Kittim."},{"book":"Izajasza","chapter":"23","verse":"2","text":"Zamilczcie, mieszkańcy wyspy; którą napełnili kupcy Sydonu, przepływając przez morze."},{"book":"Izajasza","chapter":"23","verse":"3","text":"I ziarno Szichoru,"},{"book":"Izajasza","chapter":"23","verse":"4","text":"Wstydź się, Sydonie. Przemówiło bowiem morze, przemówiła twierdza morska: Nie wiję się w bólu ani nie rodzę, nie wychowuję młodzieńców ani nie odchowuję dziewic."},{"book":"Izajasza","chapter":"23","verse":"5","text":"Jak na wieść o Egipcie tak będą się wić na wieść o Tyrze."},{"book":"Izajasza","chapter":"23","verse":"6","text":"Przeprawcie się do Tarszisz, zawódźcie, mieszkańcy wyspy!"},{"book":"Izajasza","chapter":"23","verse":"7","text":"Czy to jest wasze wesołe miasto, którego historia sięga dawnych dni? Jego własne nogi zawiodą je na daleką wędrówkę."},{"book":"Izajasza","chapter":"23","verse":"8","text":"Kto powziął takie postanowienie przeciw Tyrowi, który rozdawał korony, którego kupcy są książętami, a jego handlarze – szanowanymi ziemi?"},{"book":"Izajasza","chapter":"23","verse":"9","text":"PAN zastępów to postanowił, aby poniżyć pychę całej jego chwały i aby znieważyć wszystkich szanowanych ziemi."},{"book":"Izajasza","chapter":"23","verse":"10","text":"Przeprawcie się przez swoją ziemię jak rzeka, o córko Tarszisz. Nie ma już siły."},{"book":"Izajasza","chapter":"23","verse":"11","text":"Wyciągnął swoją rękę nad morze, zatrząsnął królestwami. PAN wydał rozkaz przeciwko Kanaanowi, aby zburzyć jego twierdze;"},{"book":"Izajasza","chapter":"23","verse":"12","text":"I powiedział: Już nie będziesz się weselić, ty zhańbiona dziewico, córko Sydonu. Powstań, przepraw się do Kittim; lecz i tam nie będziesz miała odpoczynku."},{"book":"Izajasza","chapter":"23","verse":"13","text":"Oto ziemia Chaldejczyków – ten lud nie był"},{"book":"Izajasza","chapter":"23","verse":"14","text":"Zawódźcie, okręty Tarszisz, gdyż wasza twierdza jest zburzona."},{"book":"Izajasza","chapter":"23","verse":"15","text":"I stanie się w tym dniu, że Tyr pójdzie w zapomnienie na siedemdziesiąt lat, na okres dni jednego króla. A po upływie siedemdziesięciu lat Tyr będzie śpiewał jak nierządnica."},{"book":"Izajasza","chapter":"23","verse":"16","text":"Weź harfę, obejdź miasto, zapomniana nierządnico! Graj ładnie, śpiewaj dużo, by przypomniano sobie ciebie."},{"book":"Izajasza","chapter":"23","verse":"17","text":"I stanie się po upływie siedemdziesięciu lat, że PAN nawiedzi Tyr, a ten wróci do czerpania korzyści ze swego nierządu i będzie go uprawiał ze wszystkimi królestwami świata na powierzchni ziemi."},{"book":"Izajasza","chapter":"23","verse":"18","text":"Lecz jego dochody i jego zysk będą poświęcone PANU. Nie będzie ich odkładać i gromadzić. Jego dochody będą dla tych, którzy przebywają przed PANEM, aby mogli jeść do syta i mieć dobre ubranie."}]}