{"data":[{"book":"1 AbaseKhorinte","chapter":"9","verse":"1","text":"Kangikhululekanga na? Kangisumpostoli na? Kanje kangimbonanga uJesu iNkosi yethu na? Kalisizithelo zomsebenzi wami eNkosini na?"},{"book":"1 AbaseKhorinte","chapter":"9","verse":"2","text":"Lanxa ngingasuye umpostoli kwabanye, impela nginguye kini! Ngoba lina liluphawu lobupostoli bami eNkosini."},{"book":"1 AbaseKhorinte","chapter":"9","verse":"3","text":"Lokhu kuyisivikelo sami kulabo abazangahlulela."},{"book":"1 AbaseKhorinte","chapter":"9","verse":"4","text":"Kasilalungelo lokudla lokunatha na?"},{"book":"1 AbaseKhorinte","chapter":"9","verse":"5","text":"Kambe silelungelo bani lokuthatha owesifazane okholwayo owendileyo sihambe laye njengokwenziwa ngabanye abapostoli labafowabo beNkosi kanye loKhefasi na?"},{"book":"1 AbaseKhorinte","chapter":"9","verse":"6","text":"Kumbe yimi loBhanabhasi kuphela esingelalo ilungelo lokusebenzela impilo?"},{"book":"1 AbaseKhorinte","chapter":"9","verse":"7","text":"Ngubani osebenza njengebutho ngendleko zakhe na? Ngubani olima isivini angadli izithelo zaso na? Ngubani owelusa umhlambi anganathi uchago lwawo na?"},{"book":"1 AbaseKhorinte","chapter":"9","verse":"8","text":"Lokhu ngikutsho ngokwengqondo yabantu na? Umthetho kawutsho okufanayo na?"},{"book":"1 AbaseKhorinte","chapter":"9","verse":"9","text":"Ngoba kulotshiwe emthethweni kaMosi ukuthi: “Inkabi ungayifaki isayeke nxa ibhula amabele.”9.9 UDutheronomi 25.4 UNkulunkulu ukhathazeka ngenkabi na?"},{"book":"1 AbaseKhorinte","chapter":"9","verse":"10","text":"Impela uyasikhulumela lokhu; akunjalo na? Yebo, lokhu kwalotshelwa thina, ngoba nxa umlimi elima lobhulayo ebhula kumele benzenjalo belethemba lokwabelana isivuno."},{"book":"1 AbaseKhorinte","chapter":"9","verse":"11","text":"Nxa sahlanyela inhlanyelo yakomoya kini, kambe kunengi kakhulu yini nxa sivuna isivuno sempahla kini na?"},{"book":"1 AbaseKhorinte","chapter":"9","verse":"12","text":"Nxa abanye belaleli ilungelo losizo oluvela kini, thina akumelanga sibe lalo kakhulu na?"},{"book":"1 AbaseKhorinte","chapter":"9","verse":"13","text":"Kalazi yini ukuthi abasebenza ethempelini bathola ukudla kwabo ethempelini, lokuthi labo abakhonza e-alithareni babelana lokho okunikelwe e-alithareni na?"},{"book":"1 AbaseKhorinte","chapter":"9","verse":"14","text":"Ngokufanayo iNkosi ilaye ukuthi labo abatshumayela ivangeli kumele bathole ukuphila kwabo evangelini."},{"book":"1 AbaseKhorinte","chapter":"9","verse":"15","text":"Kodwa mina angisebenzisanga lalinye lala amalungelo. Njalo kangilobi lokhu ngethemba lokuthi lizangenzela izinto ezinjalo. Ngingakhetha ukufa kulokuthi umuntu angemuke ukuzincoma lokhu."},{"book":"1 AbaseKhorinte","chapter":"9","verse":"16","text":"Ikanti lapho ngitshumayela ivangeli, angingeke ngizincome ngoba kumele ngitshumayele! Maye kimi nxa ngingatshumayeli ivangeli!"},{"book":"1 AbaseKhorinte","chapter":"9","verse":"17","text":"Nxa ngitshumayela ngokuzithandela, ngithola umvuzo; nxa ngingazithandeli, ngifeza umlandu obekwe kimi."},{"book":"1 AbaseKhorinte","chapter":"9","verse":"18","text":"Pho umvuzo wami uyini na? Uyilokhu nje: ukuthi lapho ngitshumayela ivangeli, ngilitshumayela kungekho mbadalo, kalokho ngingasebenzisi malungelo ami ekulitshumayeleni."},{"book":"1 AbaseKhorinte","chapter":"9","verse":"19","text":"Lanxa ngikhululekile ngingasuye womunye umuntu, ngizenza isigqili ebantwini bonke, ukuze ngizuze abanengi nxa kusenzeka."},{"book":"1 AbaseKhorinte","chapter":"9","verse":"20","text":"KumaJuda ngaba njengomJuda, ukuba ngizuze amaJuda. Kulabo abangaphansi komthetho ngaba njengongaphansi komthetho (lanxa nje mina ngingekho ngaphansi komthetho), ukuba ngizuze labo abangaphansi komthetho."},{"book":"1 AbaseKhorinte","chapter":"9","verse":"21","text":"Kulabo abangelamthetho ngaba njengongelamthetho (lanxa ngingakhululekanga emthethweni kaNkulunkulu ngingaphansi komthetho kaKhristu), ukuba ngizuze labo abangelamthetho."},{"book":"1 AbaseKhorinte","chapter":"9","verse":"22","text":"Kwababuthakathaka ngababuthakathaka, ukuba ngizuze ababuthakathaka. Sengibe yizinto zonke ebantwini bonke ukuze kuthi ngazozonke izindlela ezingenzakala ngisilise abanye."},{"book":"1 AbaseKhorinte","chapter":"9","verse":"23","text":"Ngenza konke lokhu ngenxa yevangeli, ukuze lami ngihlanganyele ezibusisweni zalo."},{"book":"1 AbaseKhorinte","chapter":"9","verse":"24","text":"Kalazi yini ukuthi emncintiswaneni wokugijima abagijimi bayagijima bonke, kodwa ngoyedwa kuphela othola umvuzo? Gijimani ngendlela ezakwenza ukuthi lithole umvuzo."},{"book":"1 AbaseKhorinte","chapter":"9","verse":"25","text":"Umuntu wonke oncintisayo emidlalweni uba sekufundisweni okulukhuni. Bakwenzela ukuzuza umqhele wamaluba ongasoze uhlale isikhathi eside, kodwa thina sikwenzela ukuba sithole umqhele ozahlala ukhona kuze kube laphakade."},{"book":"1 AbaseKhorinte","chapter":"9","verse":"26","text":"Ngakho kangigijimi njengomuntu ogijima engahlose lutho; kangilwi njengomuntu obindana lomoya."},{"book":"1 AbaseKhorinte","chapter":"9","verse":"27","text":"Hatshi, ngitshaya umzimba wami ngiwenze isigqili sami ukuze kuthi lapho sengitshumayele kwabanye, mina uqobo ngingemukwa ilungelo lokuthola umvuzo."}]}