{"data":[{"book":"Apostolien teot","chapter":"21","verse":"1","text":"Kun olimme hyvästelleet efesolaiset, purjehdimme suoraan Koos-saaren rantaan. Sieltä ehdimme seuraavana päivänä Rodokseen ja edelleen Pataraan,"},{"book":"Apostolien teot","chapter":"21","verse":"2","text":"missä nousimme Foinikiaan menevään laivaan."},{"book":"Apostolien teot","chapter":"21","verse":"3","text":"Kypros jäi reitistämme vasemmalle, ja purjehdimme Syyriaan, Tyyron satamaan, jonne laivan piti purkaa lastinsa."},{"book":"Apostolien teot","chapter":"21","verse":"4","text":"Menimme tapaamaan paikkakunnan kristittyjä ja jäimme heidän luokseen viikoksi. Pyhän Hengen vaikutuksesta he varoittivat Paavalia menemästä Jerusalemiin."},{"book":"Apostolien teot","chapter":"21","verse":"5","text":"Viikon kuluttua palasimme satamaan, ja koko seurakunta saattoi meitä – naiset ja lapsetkin olivat mukana. Rannassa rukoilimme polvillamme. Kun olimme sanoneet hyvästit,"},{"book":"Apostolien teot","chapter":"21","verse":"6","text":"nousimme laivaan, ja saattajat palasivat kotiinsa."},{"book":"Apostolien teot","chapter":"21","verse":"7","text":"Tyyron jälkeen oli seuraava pysähdyspaikkamme Ptolemais. Tapasimme uskovat, mutta viivyimme siellä vain päivän."},{"book":"Apostolien teot","chapter":"21","verse":"8","text":"Jatkoimme matkaa Kesareaan ja menimme evankelista Filippuksen kotiin. Hän oli yksi seitsemästä ensimmäisestä diakonista21:8 Ks. Ap.t. 8:1-6.."},{"book":"Apostolien teot","chapter":"21","verse":"9","text":"Hänellä oli neljä naimatonta tytärtä, joilla oli profetoimisen21:9 Ks. 1 Kor. 12; 14. lahja."},{"book":"Apostolien teot","chapter":"21","verse":"10","text":"Olimme siellä monta päivää. Juudeasta tuli luoksemme Agabus-niminen mies,"},{"book":"Apostolien teot","chapter":"21","verse":"11","text":"ja hänkin profetoi. Hän sitoi kätensä ja jalkansa Paavalin vyöllä ja sanoi: »Pyhä Henki on ilmoittanut minulle, että juutalaiset sitovat näin Jerusalemissa tämän vyön omistajan ja antavat hänet roomalaisille.»"},{"book":"Apostolien teot","chapter":"21","verse":"12","text":"Kun kuulimme tämän, pyysimme kaikki, ettei Paavali matkustaisi Jerusalemiin."},{"book":"Apostolien teot","chapter":"21","verse":"13","text":"Mutta hän sanoi itse: »Mitä varten te itkette ja teette minutkin onnettomaksi? Olen valmis pidätettäväksi ja jopa kuolemaan Jerusalemissa Jeesuksen tähden.»"},{"book":"Apostolien teot","chapter":"21","verse":"14","text":"Kun kävi ilmi, ettei hän halunnut muuttaa suunnitelmiaan, annoimme periksi ja sanoimme: »Tapahtukoon sitten Jumalan tahto.»"},{"book":"Apostolien teot","chapter":"21","verse":"15","text":"Vähän myöhemmin pakkasimme tavaramme ja lähdimme ratsastaen Jerusalemiin."},{"book":"Apostolien teot","chapter":"21","verse":"16","text":"Eräät kesarealaiset uskovat saattoivat meidät majapaikkaamme, vanhan kyproslaisen kristityn, Mnasonin, kotiin."},{"book":"Apostolien teot","chapter":"21","verse":"17","text":"Meidät otettiin Jerusalemissa sydämellisesti vastaan."},{"book":"Apostolien teot","chapter":"21","verse":"18","text":"Seuraavana päivänä pääsimme Paavalin kanssa tapaamaan Jaakobia ja Jerusalemin seurakunnan johtajia."},{"book":"Apostolien teot","chapter":"21","verse":"19","text":"Kun olimme tervehtineet, Paavali selosti tarkkaan, mitä kaikkea Jumala oli tehnyt hänen työnsä välityksellä pakanoiden keskuudessa."},{"book":"Apostolien teot","chapter":"21","verse":"20","text":"Seurakunnan johtajat kiittivät Jumalaa kuulemastaan. Sitten he sanoivat: »Tiedät varmaan, että monia tuhansia juutalaisiakin on tullut uskoon. He ovat kaikki hyvin tarkkoja siitä, että noudatamme edelleen juutalaisten perinnäistapoja.21:20 Sananmukaisesti: »he ovat kaikki lainkiivailijoita»."},{"book":"Apostolien teot","chapter":"21","verse":"21","text":"Jerusalemin juutalaiskristityille on kerrottu, että sinä vastustaisit Mooseksen lakia ja juutalaisia tapoja ja kieltäisit jopa ympärileikkaamasta lapsia."},{"book":"Apostolien teot","chapter":"21","verse":"22","text":"Mitähän nyt olisi paras tehdä? He saavat varmasti kuulla, että olet tullut tänne."},{"book":"Apostolien teot","chapter":"21","verse":"23","text":"Meillä olisi ehdotus: Täällä on neljä miestä, jotka ovat tehneet Jumalalle lupauksen.21:23 Ks. alaviitettä Ap.t. 18:18."},{"book":"Apostolien teot","chapter":"21","verse":"24","text":"Menkää yhdessä temppeliin ja osallistu sinä heidän kanssaan lain säätämään uhritoimitukseen. Maksa kaikkien kulut. Sen jälkeen miehet voivat leikkauttaa tukkansa. Näin kaikki saavat tietää, että hyväksyt tällaisen tavan ja tottelet itsekin juutalaisten lakia."},{"book":"Apostolien teot","chapter":"21","verse":"25","text":"Pakanakristittyjähän emme vaadi noudattamaan juutalaisten tapoja muutamaa poikkeusta lukuunottamatta: pyysimme kirjeessämme, että he eivät söisi epäjumalille uhrattua lihaa eivätkä sellaista lihaa, josta verta ei ole laskettu, sekä kieltäytyisivät epäsiveellisyydestä.»"},{"book":"Apostolien teot","chapter":"21","verse":"26,27","text":"Paavali suostui ehdotukseen. Hän meni miesten kanssa seuraavana päivänä temppeliin toimitusta varten ja ilmoitti julkisesti, mihin mennessä he toisivat lupaamansa uhrin: aikaa oli seitsemän päivää."},{"book":"Apostolien teot","chapter":"21","verse":"28","text":"ja huusivat: »Israelilaiset, tulkaa auttamaan! Tämä mies opettaa ihmisiä vastustamaan juutalaisten lakia ja koko kansaamme. Hän puhuu pahaa temppelistäkin ja tuo tänne luvattomasti pakanoita.»"},{"book":"Apostolien teot","chapter":"21","verse":"29","text":"Aikaisemmin päivällä he olivat nähneet Paavalin kaupungilla efesolaisen Trofimuksen kanssa ja luulivat, että Paavali oli tuonut tämän temppeliin."},{"book":"Apostolien teot","chapter":"21","verse":"30","text":"Kohina valtasi kaupungin. Villiintyneet ihmiset juoksivat temppelialueelle, ottivat Paavalin kiinni ja raahasivat hänet ulos. Portit suljettiin heti."},{"book":"Apostolien teot","chapter":"21","verse":"31","text":"Paavali aiottiin tappaa saman tien, mutta roomalaisen joukko-osaston komentaja ehti kuulla, että Jerusalem oli joutunut sekasorron valtaan."},{"book":"Apostolien teot","chapter":"21","verse":"32","text":"Hän lähti heti sotilaiden ja upseerien kanssa tapahtumapaikalle. Ihmiset lakkasivat pahoinpitelemästä Paavalia, kun näkivät heidän tulevan."},{"book":"Apostolien teot","chapter":"21","verse":"33","text":"Komentaja antoi pidätysmääräyksen ja käski sitoa Paavalin kaksinkertaisilla kahleilla. Sitten hän kysyi väkijoukolta, kuka Paavali oli ja mitä hän oli tehnyt."},{"book":"Apostolien teot","chapter":"21","verse":"34","text":"Yksi selitti yhtä, toinen toista, ja kun komentaja ei saanut asiasta selvää, hän käski tuoda Paavalin kasarmiin."},{"book":"Apostolien teot","chapter":"21","verse":"35","text":"Kun hänet oli tuotu portaille, ihmisjoukko tuli niin väkivaltaiseksi, että sotilaiden piti kantaa Paavalia olkapäillään saadakseen hänet sisään."},{"book":"Apostolien teot","chapter":"21","verse":"36","text":"Perässä seuraava joukko huusi: »Kuolema tälle miehelle!»"},{"book":"Apostolien teot","chapter":"21","verse":"37,38","text":"Kun päästiin ovelle, Paavali kysyi komentajalta: »Saanko sanoa jotain?»"},{"book":"Apostolien teot","chapter":"21","verse":"39","text":"Paavali vastasi: »En toki. Olen juutalainen ja kotoisin suuresta kilikialaisesta kaupungista, Tarsosta. Saisinko puhua näille ihmisille?»"},{"book":"Apostolien teot","chapter":"21","verse":"40","text":"Komentaja suostui pyyntöön. Paavali seisoi portailla ja viittasi väkijoukkoa vaikenemaan. Kun oli syntynyt syvä hiljaisuus, hän alkoi puhua heprean kielellä:"}]}