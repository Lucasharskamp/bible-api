{"data":[{"book":"ରୋମିୟ","chapter":"15","verse":"1","text":"ବିସ୍‍ବାସ୍‍ତୁ ବପୁ ଜେ ମାଡ୍‌, ୱାର୍‌ ସାକିସିଲି ବିସ୍‌ବାସ୍‌ ତଡ଼ାନ୍‌ତି ଦୋସ୍‌ ସାକିସିଲି ଉଣ୍ତିଙ୍ଗ୍‌ ଲାକ୍‌ତୁ ଆଦୁ । ଏନ୍‌ ନିଜେଦିଙ୍ଗ୍‍ଁ ୱେଡ଼ିକା କିନି ଉଣ୍ତିଙ୍ଗ୍‌ ବଦା କିମାକିନ୍‌ ।"},{"book":"ରୋମିୟ","chapter":"15","verse":"2","text":"ମାତର୍‌ ଆଇୱାରି ନେଗି ଉଣ୍ତିଙ୍ଗ୍‍ଁ ମାରି ୱାରି ବିସ୍‍ବାସ୍‍ତିଙ୍ଗ୍‍ଁ ଡାଟ୍‍ କିନି ଉଣ୍ତିଙ୍ଗ୍‍ଁ ୱାରିଙ୍ଗ୍‍ଁ ୱେଡ଼ିକା ଇଡ୍‍ଦେଙ୍ଗ୍‍ଁ ମା ପାଣି ।"},{"book":"ରୋମିୟ","chapter":"15","verse":"3","text":"କ୍ରିସ୍ତ ନିଜେଦି ସୁକ୍‌ ଉଣ୍ତିଙ୍ଗ୍‍ଁ ଇନିକା କିଏଜିମାର୍ହାନ୍‍ । ମାତର୍‌ ସାସ୍ତ୍ର ଇସାବ୍‍ତାନ୍‍, “ୱାର୍‌ ମିଙ୍ଗିଁ ସିଜିମାନି ଅପ୍‍ମାନ୍‍ ନାନୁ ସାସ୍‌ କିଜିନା ।”"},{"book":"ରୋମିୟ","chapter":"15","verse":"4","text":"ମାରି, ଦାର୍ମୁସାସ୍ତ୍ରଦି ସିକିୟାୱିଜୁ ମା ନେଗି ଉଣ୍ତିଙ୍ଗ୍‍ଁ ସିଆୟ୍‍ଆତାମାନାତ୍‍ । ଆସାଦୁ ତିର୍‍ ତେବାନି ଉଣ୍ତିଙ୍ଗ୍‍ଁ ସାସ୍ତ୍ର ମାଙ୍ଗିଁ ସାସ୍‌ ନି ୱେଡ଼ିକା ସିନାତ୍‍ ।"},{"book":"ରୋମିୟ","chapter":"15","verse":"5","text":"କ୍ରିସ୍ତ ଜିସୁଦି ୱେନ୍‌କା ସୋଲ୍‌ସି ବୁଲାନି ୱାଜା ୱିଜେରି ଆୟାୱାଜା ମନ୍‍ସିନ୍ତା ଆନି ଉଣ୍ତିଙ୍ଗ୍‍ଁ ସାସ୍‌ ନି ୱେଡ଼ିକାଦି ଇସାବ୍‍ତାନ୍‍ ମାପୁରୁ ମିଙ୍ଗିଁ ସାକା କିପିନ୍‍ ।"},{"book":"ରୋମିୟ","chapter":"15","verse":"6","text":"ୱିଜେରେ ମିସାଜି ଉନ୍‍ଣ୍ତ୍ରେ ବଲ୍‍ତାନ୍‍ ପ୍ରବୁ ଜିସୁ କ୍ରିସ୍ତ ବୁବା ମାପୁରୁଦି ଦନ୍ୟବାଦ୍‍ କିଦୁ ।"},{"book":"ରୋମିୟ","chapter":"15","verse":"7","text":"କ୍ରିସ୍ତ ଏଣ୍ତେସ୍‌ ମିଙ୍ଗିଁ ଆସ୍‍ତାମାନାନ୍‍, ମାପୁରୁଦି ମହିମା ଉଣ୍ତିଙ୍ଗ୍‍ଁ ମିର୍‌ ଆୟାୱାଜା ଆପ୍‍ଣା ଆପ୍‍ଣାଦିଙ୍ଗ୍‍ଁ ଆସ୍‌ତୁ ।"},{"book":"ରୋମିୟ","chapter":"15","verse":"8","text":"ଇରିଙ୍ଗ୍‍ଁ କ୍ରିସ୍ତଦି ସେବାଦି ଜିବନ୍‌ ଜିହୁଦିଲୋକା ଉଣ୍ତିଙ୍ଗ୍‍ଁ ଟିକ୍‍ ମାର୍ହାତ୍‌ । ୱାରିଙ୍ଗ୍‍ଁ ୱାନ୍‌ ତର୍‍ତେଙ୍ଗ୍‍ଁ ବଦାକିଜିମାର୍ହାନ୍‍ ଜେ ମାପୁରୁ ବିସ୍‌ସାସ୍‍ତିକାନ୍‍, ଜିହୁଦି ଜାତିଦି ଡକ୍ରାଦାଦାରିଙ୍ଗ୍‍ ସିତିମାନି ୱାନି ମାଟାୱିଜୁ ୱାନ୍‌ କିନାନ୍‍ ।"},{"book":"ରୋମିୟ","chapter":"15","verse":"9","text":"ମାପୁରୁଦି ଦୟା ଉଣ୍ତିଙ୍ଗ୍‍ଁ ଅଣଜିହୁଦି ଲୋକୁ ବା ୱାନି ଦନ୍ୟବାଦ୍‍ କିନାର୍‌ । ଇୟା ବିସୟ୍‌ତାନ୍‌ ସାସ୍ତ୍ରଦୁ ରାସାତାମାନାତ୍‌"},{"book":"ରୋମିୟ","chapter":"15","verse":"10","text":"ମାରି ବା ରାସାତାମାନାତ୍‌,"},{"book":"ରୋମିୟ","chapter":"15","verse":"11","text":"ମାରି,"},{"book":"ରୋମିୟ","chapter":"15","verse":"12","text":"ମାରି ଜିସାଇୟ ଇର୍ହାମାନାନ୍‌,"},{"book":"ରୋମିୟ","chapter":"15","verse":"13","text":"ୱିଜୁ ଆସାଦି ଅଦିକାରି, ମାପୁରୁ ମି ବିସ୍‍ବାସ୍‍ ଉଣ୍ତିଙ୍ଗ୍‍ଁ ମିଙ୍ଗିଁ ୱେଡ଼ିକା ନି ସାନ୍ତିଦୁ ପୁରା କିପିନ୍‍ । ପବିତ୍ର ଆତ୍ମାଦି ସାକ୍ତିଦାନ୍‍ ମି ଆସା ପିରିତ୍‍ ।"},{"book":"ରୋମିୟ","chapter":"15","verse":"14","text":"ନା ତଡ଼ାନ୍‍କୁ ନି ତାଙ୍ଗିଁକ୍‍, ନା ବିସ୍‍ବାସ୍‍, ମିର୍‌ ୱିଜୁ ନେଗିଗୁଣ୍‍ ନି ବୁଦିଦୁ ପୁରାଆଜି ମାରି ନିଜେନିଜେଦିଙ୍ଗ୍‍ଁ ସିକିୟା ସିଦେଙ୍ଗ୍‌ ଆଟ୍‌ନିଦେର୍‌ ।"},{"book":"ରୋମିୟ","chapter":"15","verse":"15","text":"ଇୟା ଆକୁଦୁ ମିଙ୍ଗିଁ ଏସ ବିସୟ୍‍ ଉଣ୍ତିଙ୍ଗ୍‍ଁ ଜାଗାର୍‌ତା କିଦେଙ୍ଗ୍‍ଁ ଇଜି ନାନୁ ମାପୁରୁ ଲାକୁତୁ ବପୁ ଆତାମାନା,"},{"book":"ରୋମିୟ","chapter":"15","verse":"16","text":"ଇରିଙ୍ଗ୍‍ଁ କ୍ରିସ୍ତ ଜିସୁଦି ଦାସ୍‍ ୱାଜା ଅଣଜିହୁଦି ଲୋକାଙ୍ଗ୍‍ଁ ଉଣ୍ତିଙ୍ଗ୍‍ଁ ପାଣି କିଦେଙ୍ଗ୍‍ଁ ଇଜି ମାପୁରୁ ନାଙ୍ଗିଁ ସାରି ସିତାମାନାନ୍‌ । ମାପୁରୁଦି ସୁସମାଚାର୍‌ ୱେର୍‍ତେଙ୍ଗ୍‍ଁ ଇଜି ନାନୁ ଅରେନ୍‍ ଦାର୍ମୁଗୁରୁ ୱାଜା ପାଣି କିଜିନା । ଅଣଜିହୁଦି ଲୋକୁ ପବିତ୍ର ଆତ୍ମାଦି ମାଣାନ୍‌ ସିୟାୟ୍‍ଆତି ବିସୟ୍‌ତି ୱାଜା ମାପୁରୁଦି ଲାକ୍‍ତୁ ସର୍‌ପେ ଆପିର୍‍, ଇକା ନା ବଦା ।"},{"book":"ରୋମିୟ","chapter":"15","verse":"17","text":"କ୍ରିସ୍ତ ଜିସୁଦି ୱାଲେ ମିସାଜି ମାପୁରୁଦି ଉଣ୍ତିଙ୍ଗ୍‍ଁ ଇୟା ସେବା ପାଣି କିଜିମାନିଙ୍ଗ୍‍ଁ ନାନୁ ନିଜେଦିଙ୍ଗ୍‌ ଗର୍ବ ଏତ୍‌ କିଜିନା ।"},{"book":"ରୋମିୟ","chapter":"15","verse":"18","text":"ଅଣଜିହୁଦି ଲୋକାଙ୍ଗ୍‍ଁ ମାପୁରୁଦିଙ୍ଗ୍‍ଁ ମାନାଦେଙ୍ଗ୍‍ଁ ଇଜି କ୍ରିସ୍ତ ନା ମାଣାନ୍‌ ଇନିକା କିତାମାନାନ୍‌, କେବଲ ଇୟା ମାଟା ଇନ୍‍ଡ୍ରେଙ୍ଗ୍‍ଁ ନାନୁ ସାସ୍‍ତିକାନ୍‍ ଆତାମାନା ।"},{"book":"ରୋମିୟ","chapter":"15","verse":"19","text":"ଇକା ୱାନ୍‌ କିତାମାନାନ୍‌, ବାକ୍ୟ ନି ପାଣି ଦାନ୍‍ ମାରି ମାପୁରୁଦି ଆତ୍ମାଦି ସାକ୍ତିଦାନ୍‍ । ଆଦେଙ୍ଗ୍‍ଁ ନାନୁ ଜିରୁସାଲାମ୍‍ତାନ୍‍ ଇଲିରିକମତୁ ସନି ୱାଲେ ସାରିଦୁ କ୍ରିସ୍ତଦି ସୁସମାଚାର୍‌ ୱେର୍‍ତାମାନା ।"},{"book":"ରୋମିୟ","chapter":"15","verse":"20","text":"ଏମେ ବାଡିଆଙ୍ଗ୍‍ଁ ଲୋକୁ କ୍ରିସ୍ତଦି ବିସୟ୍‍ତାନ୍‍ ୱେନ୍‌ଏର୍‌, ଆବେ ୱାନି ମାଟା ୱେର୍‍ତେଙ୍ଗ୍‍ଁ ନା ବଦା, ଇରିଙ୍ଗ୍‍ଁ ଆଇକାର୍‌ ପକ୍‍ତିମାନି କୁନାଦି ମୁସ୍‌କୁ ଇଲୁ ତର୍‍ତେଙ୍ଗ୍‍ଁ ନାନୁ ବଦାକିଏ ।"},{"book":"ରୋମିୟ","chapter":"15","verse":"21","text":"ସାସ୍ତ୍ର ଏଣ୍ତେସ୍‌ ରାସାତାମାନାତ୍‌ :"},{"book":"ରୋମିୟ","chapter":"15","verse":"22","text":"ଏସ ଦେବେଙ୍ଗ୍‍ଁ ମି ଲାକ୍‍ତୁ ୱାନି ଉଣ୍ତିଙ୍ଗ୍‍ଁ ନା ବଦା ସିଲେତ୍‌ ଆତାମାନାତ୍‌ ।"},{"book":"ରୋମିୟ","chapter":"15","verse":"23","text":"ମାତର୍‌ ଇୟା ରାଜିଦୁ ନା ପାଣି ୱିଜିତାମାନାତ୍‍ ମାରି ନା ଆସା, ମିଙ୍ଗିଁ ସୁଡ଼ୁଦେଙ୍ଗ୍‌ ଇଜିନା ଏସ ବାର୍‍ସେକ୍‍ତି ଆସା ଇଲେଇ ପୁରା ଆନାତ୍‌ ।"},{"book":"ରୋମିୟ","chapter":"15","verse":"24","text":"ସ୍ପେନ୍‍ ସନି ସାରିଦୁ ମିଙ୍ଗିଁ ସୁଡ଼ୁଗା ୱାନା ଇଜି ଅଡ଼୍‌ବିଜିନା । ମି ଲାକ୍‍ତୁ ଏସ ସମୟ୍‍ ତେବାତି ୱେନ୍‌କା ମି ସାକାଦାନ୍‍ ସ୍ପେନ୍‍ତୁ ସନା ।"},{"book":"ରୋମିୟ","chapter":"15","verse":"25","text":"୧୫:୨୫ ୧ କରିନ୍ତିୟ ୧୬:୧-୪.ଇୟାଦାପ୍ରେ ମାପୁରୁଦି ଲୋକା ସେବା କିଦେଙ୍ଗ୍‍ଁ ନାନୁ ଜିରୁସାଲାମ୍‍ତୁ ସନ୍‍ଡ୍ରେଙ୍ଗ୍‍ଁ ସତାମାନା ।"},{"book":"ରୋମିୟ","chapter":"15","verse":"26","text":"ଜିରୁସାଲାମ୍‍ତୁ ମାପୁରୁଦି ଏମେ ଲୋକୁ କାକୁର୍ତି ମାନାର୍‌, ୱାରି ଉଣ୍ତିଙ୍ଗ୍‍ଁ ଏସ ଡାବୁଙ୍ଗୁଁ ସାହାଜ୍ୟ ପକ୍‍ତେଙ୍ଗ୍‍ଁ ମାସିଦନିଆ ନି ଆକାୟାଦି ମଣ୍ତଲିଙ୍ଗ୍‍ଁ ବଦା କିତାମାନାର୍‌ ।"},{"book":"ରୋମିୟ","chapter":"15","verse":"27","text":"ଇକା ୱାରି ନିଜେଦି ବଦା; ସତ୍‌ତାନ୍‌ ଇୟାୱାଜା କିନିକା ୱାରି ପାଣି । ଜିହୁଦିଲୋକୁ ନିଜେଦି ଆତ୍ମିକ ଆର୍ସିବାଦତୁ ଅଣଜିହୁଦି ଲୋକାଙ୍ଗ୍‍ଁ ମିସା କିତାମାନାର୍‌ଆକା, ଜିହୁଦିଲୋକାଙ୍ଗ୍‍ଁ ନିଜେଦି ଡାବୁଙ୍ଗୁଁ ସିଜି ଆର୍ସିବାଦ୍‍ତୁ ମିସାକିଜି ୱାରିଙ୍ଗ୍‍ଁ ସେବା କିନିକା ଅଣଜିହୁଦି ଲୋକା ପାଣି ।"},{"book":"ରୋମିୟ","chapter":"15","verse":"28","text":"ଜିରୁସାଲାମ୍‍ତୁ ଆୟା ଡାବୁଙ୍ଗୁଁ ସିଜି ନା ପାଣି ୱିସ୍‌ତି ୱେନ୍‌କା, ନାନୁ ସ୍ପେନ୍‍ ସନ୍‍ଡ୍ରେଙ୍ଗ୍‍ଁ ସୋତା ମାରି ସାରିଦୁ ମିଙ୍ଗିଁ ସୁଡ଼ୁନା ୱାନା ।"},{"book":"ରୋମିୟ","chapter":"15","verse":"29","text":"ନାନୁ ନେସ୍‍ନା, କ୍ରିସ୍ତଦି ମାଣାନ୍‌ ପୁରାଦାନ୍‌ ଆର୍ସିବାଦ୍‌ ଅସି ନାନୁ ମି ଲାକ୍‍ତୁ ୱାନା ।"},{"book":"ରୋମିୟ","chapter":"15","verse":"30","text":"ଏ ତଡ଼ାନ୍‌କୁ ନି ତାଙ୍ଗିକ୍ ପ୍ରବୁ ଜିସୁ କ୍ରିସ୍ତଦି ଦର୍‍ତାନ୍‍ ନି ପବିତ୍ର ଆତ୍ମାଦି ସିତିମାନି ଜିବନ୍‍ନନି ଉଣ୍ତିଙ୍ଗ୍‍ଁ ମାପୁରୁଦି ଲାକ୍‌ତୁ ନାନୁ ମିଙ୍ଗିଁ ବାତିଙ୍ଗ୍‌ ମାଲ୍‍ଜିନା, ନା ଉଣ୍ତିଙ୍ଗ୍‍ଁ ୱିଜୁଦିନ୍‍ ପାର୍‍ତନା କିଦୁ ।"},{"book":"ରୋମିୟ","chapter":"15","verse":"31","text":"ଜିହୁଦା ଦେସ୍‌ତି ଅବିସ୍‍ବାସ୍‍ତି ଲୋକା ଲାକ୍‌ତୁରାନ୍‌ ନାନୁ ଏଣ୍ତେସ୍‌ ନେଗେନ୍‌ତାନ୍‍ ତେବାନା ମାରି ଜିରୁସାଲାମ୍‍ତୁ ନା ସେବା ପାଣି ଏଣ୍ତେସ୍‌ କିନାର୍‌, ଆୟାଉଣ୍ତିଙ୍ଗ୍‌ ପାର୍‍ତନା କିଜିମାନ୍‍ଡ୍ରୁ ।"},{"book":"ରୋମିୟ","chapter":"15","verse":"32","text":"ମାପୁରୁଦି ବଦା ଆତିଙ୍ଗ୍‍ଁ, ନାନୁ ମି ଲାକ୍‍ତୁ ୱେଡ଼ିକାଦାନ୍‍ ୱାନା ମାରି ମି ୱାଲେ ଏସ ଦିନ୍‍ ତେବାଜି ନା ମନ୍‍ତୁ ଆରାମ୍‌ କିନା ।"},{"book":"ରୋମିୟ","chapter":"15","verse":"33","text":"ୱିଜୁ ସାନ୍ତି ସିନି ମାପୁରୁ ମି ୱାଲେ ତେବାପିନ୍‍ । ଆମେନ୍‍ ।"}]}