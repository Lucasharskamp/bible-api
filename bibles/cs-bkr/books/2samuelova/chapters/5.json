{"data":[{"book":"2 Samuelova","chapter":"5","verse":"1","text":"Tehdy přišla všecka pokolení Izraelská k Davidovi do Hebronu, a mluvili, řkouce: Aj, my kost tvá a tělo tvé jsme."},{"book":"2 Samuelova","chapter":"5","verse":"2","text":"A předešlých časů, když byl Saul králem nad námi, ty jsi vyvodil i zase přivodil lid Izraelský. A nadto řekl Hospodin tobě: Ty pásti budeš lid můj Izraelský, a ty budeš vývoda nad Izraelem."},{"book":"2 Samuelova","chapter":"5","verse":"3","text":"Přišli také všickni starší Izraelští k králi do Hebronu, a učinil s nimi král David smlouvu v Hebronu před Hospodinem. I pomazali Davida za krále nad Izraelem."},{"book":"2 Samuelova","chapter":"5","verse":"4","text":"Ve třidcíti letech byl David, když počal kralovati, a kraloval čtyřidceti let."},{"book":"2 Samuelova","chapter":"5","verse":"5","text":"V Hebronu kraloval nad Judou sedm let a šest měsíců, a v Jeruzalémě kraloval třidceti a tři léta nade vším Izraelem a Judou."},{"book":"2 Samuelova","chapter":"5","verse":"6","text":"Táhl pak král s lidem svým k Jeruzalému proti Jebuzejskému, obyvateli té země; kterýž mluvil Davidovi, řka: Nevejdeš sem, leč odejmeš slepé a kulhavé, pravíce: Nevejdeť sem David."},{"book":"2 Samuelova","chapter":"5","verse":"7","text":"A však vzal David hrad Sion, toť jest město Davidovo."},{"book":"2 Samuelova","chapter":"5","verse":"8","text":"Nebo řekl David v ten den: Kdož by koli porazil Jebuzea, a zlezl by žlaby jeho, a pobil by ty slepé i chromé, kteréž má v nenávisti duše Davidova, knížetem bude. Protož pravili: Slepý a kulhavý nevejde do toho domu."},{"book":"2 Samuelova","chapter":"5","verse":"9","text":"I bydlil David na tom hradě, a nazval jej městem Davidovým; nebo vystavěl je David vůkol od Mello až do vnitřku."},{"book":"2 Samuelova","chapter":"5","verse":"10","text":"A tak David čím dále tím více prospíval a rostl, Hospodin zajisté, Bůh zástupů, byl s ním."},{"book":"2 Samuelova","chapter":"5","verse":"11","text":"Poslal také Chíram král Tyrský posly k Davidovi a dříví cedrového, i tesaře, kameníky a zedníky umělé, kteříž vystavěli dům Davidovi."},{"book":"2 Samuelova","chapter":"5","verse":"12","text":"I poznal David, že ho potvrdil Hospodin za krále nad Izraelem, a že zvýšil království jeho pro lid svůj Izraelský."},{"book":"2 Samuelova","chapter":"5","verse":"13","text":"Nabral pak sobě David ještě více ženin i žen z Jeruzaléma, když byl přišel z Hebronu, a naplodilo se Davidovi ještě více synů a dcer."},{"book":"2 Samuelova","chapter":"5","verse":"14","text":"A tato jsou jména těch, kteříž se jemu zrodili v Jeruzalémě: Sammua, Sobab, Nátan a Šalomoun;"},{"book":"2 Samuelova","chapter":"5","verse":"15","text":"Též Ibchar a Elisua, a Nefeg a Jafia;"},{"book":"2 Samuelova","chapter":"5","verse":"16","text":"A Elisama a Eliada a Elifelet."},{"book":"2 Samuelova","chapter":"5","verse":"17","text":"Uslyšavše pak Filistinští, že pomazali Davida za krále nad Izraelem, vytáhli všickni Filistinští hledati ho. Což když zvěděl David, sstoupil na místo hrazené."},{"book":"2 Samuelova","chapter":"5","verse":"18","text":"Protož Filistinští přitáhše, položili se v údolí Refaim."},{"book":"2 Samuelova","chapter":"5","verse":"19","text":"Tedy tázal se David Hospodina, řka: Potáhnu-li proti Filistinským? Vydáš-li je v ruku mou? Odpověděl Hospodin Davidovi: Táhni, neboť vydám jistotně Filistinské v ruku tvou."},{"book":"2 Samuelova","chapter":"5","verse":"20","text":"I přitáhl David do Balperazim, a porazil je tam, a řekl: Protrhlť jest Hospodin nepřátely mé přede mnou, jako vody protrhují břehy. Protož nazval jméno místa toho Balperazim."},{"book":"2 Samuelova","chapter":"5","verse":"21","text":"Nebo zanechali tu rytin svých, kteréž pobral David i muži jeho."},{"book":"2 Samuelova","chapter":"5","verse":"22","text":"Opět znovu vytáhli Filistinští, a rozprostřeli se v údolí Refaim."},{"book":"2 Samuelova","chapter":"5","verse":"23","text":"I tázal se David Hospodina. Kterýž odpověděl: Netáhni, ale obejda je po zadu, teprv dotřeš na ně naproti moruším."},{"book":"2 Samuelova","chapter":"5","verse":"24","text":"A když uslyšíš, že šustí vrchové moruší, hneš se také; nebo tehdáž vyjde Hospodin před tebou, aby zbil vojska Filistinských."},{"book":"2 Samuelova","chapter":"5","verse":"25","text":"I učinil David tak, jakž mu přikázal Hospodin, a porazil Filistinské od Gabaa, až kudy se jde do Gázer."}]}