{"data":[{"book":"John","chapter":"19","verse":"1","text":"Titia Pilate pora Jisu ke loijai kene chabuk maribo dise."},{"book":"John","chapter":"19","verse":"2","text":"Aru sipahi khan kata mukut bonaise. Aru Jisu laga matha te hali dise aru begoni rong laga kapra Taike pindhai dise."},{"book":"John","chapter":"19","verse":"3","text":"Aru Tai usorte ahi kene, salam korise aru Taike thapor marikena koise, “Yehudi laga Raja!”"},{"book":"John","chapter":"19","verse":"4","text":"Titia Pilate aru bahar ahikena Taikhan ke koise, “Sabi, moi Tai pora eku golti pa-a, nai karone tumikhan ke jonai dibole Taike loi kene tumikhan logote ahi ase.”"},{"book":"John","chapter":"19","verse":"5","text":"Titia Jisu kata mukut aru begoni rong kapra lagai kene bahar te ulai ahise. Pilate taikhan ke koise, “Sabi, etu manu yate ase!”"},{"book":"John","chapter":"19","verse":"6","text":"Jitia mukhyo purohit khan aru adhikari khan Jisu ke dikhise, taikhan jor pora hala kori koise, “Taike Cross te morai dibi, Taike Cross te morai dibi!” Pilate taikhan ke koise, “Tumikhan he Taike loijai kene morai dibi, kelemane moi to Tai pora eku golti paa nai.”"},{"book":"John","chapter":"19","verse":"7","text":"Yehudi khan taike jowab dise, “Amikhan bhi niyom ase, aru etu niyom hisab te Tai moribo lage, kelemane Tai nijorke Isor laga Putro kowa karone19.7 Lev. 24:16. .”"},{"book":"John","chapter":"19","verse":"8","text":"Karone jitia Pilate etu kotha hunise, tai aru bisi bhoi khai jaise."},{"book":"John","chapter":"19","verse":"9","text":"Aru tai prodhan sorkari kendra te jaise, aru Jisu ke koise, “Apuni kot pora ahise?” Kintu Jisu taike eku jowab diya nai."},{"book":"John","chapter":"19","verse":"10","text":"Titia Pilate Taike koise, “Apuni moike eku nakobo? Apuni najane moi Apuni ke chari dibole bhi adhikar ase, aru Apuni ke latkai dibole bhi adhikar ase?”"},{"book":"John","chapter":"19","verse":"11","text":"Jisu taike koise, “Apuni ke upor pora hokti nadile Ami logote eku adhikar nathakibole asele, karone jun Moike dhori kene tumi laga hathte dise etu manu laga paap bisi hoise.”"},{"book":"John","chapter":"19","verse":"12","text":"Etu jowab pora Pilate Taike chari dibole bhabi loise, kintu Yehudi cholawta khan hala kori koise, “Jodi apuni etu manu ke chari dile, apuni Caesar laga sathi nohoi. Kun tai nijorke raja koribo kosis kore, tai Caesar bhirodhi ase.”"},{"book":"John","chapter":"19","verse":"13","text":"Jitia Pilate etu kotha hunise, tai Jisu ke loi bahar ulaise, aru bisar kora singhason te bohise, utu jagah ke “Pavement” mate, kintu Ibrani kotha te “Gabbatha” koi."},{"book":"John","chapter":"19","verse":"14","text":"Etu somoi to Nistar Purbb laga taiyari kora din asele, aru baroh baji asele, aru tai Yehudi khan ke koise, “Sabi, tumikhan laga Raja!”"},{"book":"John","chapter":"19","verse":"15","text":"Kintu taikhan hala kori, “Taike loijabi, Taike loijabi; Taike Cross te morai dibi!” Pilate taikhan ke koise, “Kile tumikhan laga Raja ke moi Cross te dibo?” Mukhyo purohit khan koise, “Amikhan Caesar nohoile dusra raja nai.”"},{"book":"John","chapter":"19","verse":"16","text":"Titia tai Jisu ke Cross te dibole taikhan hathte di dise, karone taikhan Jisu ke loi jaise."},{"book":"John","chapter":"19","verse":"17","text":"Aru Jisu nijor Cross loi kene ekta jagah te jaise juntu ke “Matha laga Hardi jaga” koi, jun to Ibrani kotha te “Golgotha” koi."},{"book":"John","chapter":"19","verse":"18","text":"Ta te taikhan Jisu ke Cross te dise, aru dusra duijon ke bhi ekjon ephale aru dusra uphale korise, aru Jisu ke majote dise."},{"book":"John","chapter":"19","verse":"19","text":"Aru Pilate ekta dosh potro likhi kene Cross te dise, aru eneka likha asele: NAZARETH LAGA JISU, YEHUDI KHAN LAGA RAJA.”"},{"book":"John","chapter":"19","verse":"20","text":"Karone, bisi Yehudi khan etu porhise, kelemane Jisu ke latkai diya jaga to sheher usorte thakise. Aru etu chihna ke Ibrani, Latin aru Yunani pora kotha te likhi rakhise,"},{"book":"John","chapter":"19","verse":"21","text":"Titia mukhyo purohit khan aru Yehudi khan Pilate ke koise, “Eneka nalikhibi, ‘Yehudi laga Raja,’ kintu Tai he nijor he koi, ‘Moi Yehudi laga Raja ase.’””"},{"book":"John","chapter":"19","verse":"22","text":"Pilate jowab dise, “Ki Moi likhise, etu likhi dise.”"},{"book":"John","chapter":"19","verse":"23","text":"Jitia sipahi khan Jisu ke Cross te latkai dise aru Tai kapra khan char bhag kori sob sipahi ekta-ekta bhag loise, aru Tai kurta bhi, kintu kurta to silai nathaka, upor pora niche tak bona asele."},{"book":"John","chapter":"19","verse":"24","text":"Karone taikhan apaste kotha korise, “Amikhan etu kurta to naphatai kene chithi kheli koribo, kun naam te ulabo tai he loi lobo19.24 Psa. 22:18..” Kelemane Shastro te likha ase,"},{"book":"John","chapter":"19","verse":"25","text":"Ta te Jisu Cross usorte Tai laga ama aru ama laga bhoini, Clopas laga maiki Mary, aru Mary Magdalene khara asele."},{"book":"John","chapter":"19","verse":"26","text":"Jitia Jisu Tai laga ama aru Tai morom kori thaka chela khara thaka dikhi kene Tai laga ama ke koise, “Mahila, sabi, apuni laga chokra!”"},{"book":"John","chapter":"19","verse":"27","text":"Titia Tai chela ke bhi koise, “Sabi, apuni laga ama!” Aru etu somoi pora chela pora taike nijor ghor te loi jaise."},{"book":"John","chapter":"19","verse":"28","text":"Etu pichete, Shastro te likha khan sob pura hoise janikena Jisu koise, “Moi pyaas lagise.”"},{"book":"John","chapter":"19","verse":"29","text":"Ta te ekta daba te tenga pani bhorta rakhi asele, taikhan kopas te tenga pani bhi jai kene Tai mukh te dise19.29 Psa. 69:21.."},{"book":"John","chapter":"19","verse":"30","text":"Jitia Jisu etu tenga pani loise, Tai koise, “Etu pura hoise.” Aru Tai matha niche kori Tai atma di dise19.30 Luke 23:46; Mark 15:37.."},{"book":"John","chapter":"19","verse":"31","text":"Titia Yehudi khan, kelemane etu taiyar kora din asele, karone gaw to Bisram dinte Cross te narakhi bole - kelemane etu Bisram din to khas din asele,- Pilate logote hudise theng bhangai dibole aru taikhan ke namai dibole19.31 Deu. 21:22-23; Mark 15:42. ."},{"book":"John","chapter":"19","verse":"32","text":"Titia sipahi khan ahi prothom laga theng bhangai dise, aru dusra laga bhi junke Jisu logote latkai disele."},{"book":"John","chapter":"19","verse":"33","text":"Kintu jitia Taikhan Jisu usorte ahise, Tai mori juwa dikhikena Tai laga theng bhangai diya nai."},{"book":"John","chapter":"19","verse":"34","text":"Hoilebi, sipahi ekjon tai laga jathi loi kene Tai laga pet te ghusai dise, aru khun aru pani ulaise."},{"book":"John","chapter":"19","verse":"35","text":"Aru jun dikhise tai gawahi dise, aru tai laga gawahi to hosa ase. Tai jane tai hosa koise, karone tumikhan bhi biswas koribi."},{"book":"John","chapter":"19","verse":"36","text":"Kelemane Shastro te “Tai laga hardi ekta bhi na bhangabo, etu pura hobo karone eneka hoise19.36 Exo. 12:46; Num. 9:12; Psa. 34:20. .”"},{"book":"John","chapter":"19","verse":"37","text":"Aru, dusra Shastro te koise, “Taikhan nijor jathi pora mari diya ke nijor sabo19.37 Zec. 12:10..”"},{"book":"John","chapter":"19","verse":"38","text":"Etu sob huwa pichete, Arimathia laga manu Joseph, jun Jisu laga chela asele, -kintu Yehudi khan ke bhoi pora lukai thakise-, Pilate logote ahi Jisu laga gaw ke loi jabole mangise. Pilate taike dibole hukum dise. Karone Joseph ahikena Jisu laga gaw loi jaise."},{"book":"John","chapter":"19","verse":"39","text":"Nicodemus bhi ahisele, age te jun manu rati te Jisu logote ahisele. Tai myrrh aru aloe khan anise, aru etu to milai kene eksoh pound19.39 Itu laga ujon to 30 kgs nisina ase. nisena thakise."},{"book":"John","chapter":"19","verse":"40","text":"Titia taikhan Jisu laga gaw loi kene Yehudi laga moidam diya niyom hisab te mihin kapra loi mitha sugandh tel pora milai loise."},{"book":"John","chapter":"19","verse":"41","text":"Aru kun jagate Jisu ke latkai dise, ta te ekta bagan thakise, aru etu bagan te ekta notun kobor thakise, kitia bhi nachola laga thakise."},{"book":"John","chapter":"19","verse":"42","text":"Aru etu din Yehudi khan laga taiyari din asele, aru etu kobor bisi dur bhi nohoi, karone taikhan Jisu ke ta te he rakhidise."}]}