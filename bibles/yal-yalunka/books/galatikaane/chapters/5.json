{"data":[{"book":"Galati Kaane","chapter":"5","verse":"1","text":"Alaa Muxu Sugandixin bata xɔrɔyaan fi en ma alogo en xa xɔrɔya. Nanara, ɛ kankan na ma, ɛ nama so konyiyaan bun ma sɔnɔn."},{"book":"Galati Kaane","chapter":"5","verse":"2","text":"Ɛ tuli mati. N tan Pɔli nan ito falama ɛ xa. Xa ɛ tin, e yi ɛ banxulan, Alaa Muxu Sugandixin tɔnɔ mi fa ɛ ma sɔnɔn."},{"book":"Galati Kaane","chapter":"5","verse":"3","text":"N mɔn ito nan falama muxun birin xa, naxan na tin e xa a banxulan: sariyan birin suxu goronna na xun ma."},{"book":"Galati Kaane","chapter":"5","verse":"4","text":"Ɛ tan naxanye katama ɛ xa tinxin Ala yɛɛ ra yi sariyan xɔn, ɛ nun Alaa Muxu Sugandixin bata taxun. Ɛ bata keli Alaa hinanna bun ma."},{"book":"Galati Kaane","chapter":"5","verse":"5","text":"Bayo en xaxili tixi en ma yigin nan na Alaa Niin barakani dɛnkɛlɛyaan xɔn ma, a en natinxinma nɛn."},{"book":"Galati Kaane","chapter":"5","verse":"6","text":"Amasɔtɔ xa ɛ Yesu Alaa Muxu Sugandixini, banxulanna nun banxulantareyaan tɔnɔn mi na, fɔ dɛnkɛlɛyaan naxan walima xanuntenyani."},{"book":"Galati Kaane","chapter":"5","verse":"7","text":"Ɛ yi a ligama ki faɲi! Nde ɛ ɲɔndin suxuni kalaxi?"},{"book":"Galati Kaane","chapter":"5","verse":"8","text":"Ala naxan ɛ xilixi, a tan mi na ligaxi."},{"book":"Galati Kaane","chapter":"5","verse":"9","text":"“Hali buru rate se5.9 burun nate sena: Lɛbɛnna na a ra naxan burun nagboma ayi. Alo lɛbɛnna siyadin burun birin natema kii naxan yi, feen naxan Galati kaane ratantanma, na nan e yamaan birin xunna kalama na kiini. xurudin nɔɛ burun birin nagboɛ ayi nɛn.”"},{"book":"Galati Kaane","chapter":"5","verse":"10","text":"Koni n laxi ɛ ra Marigin barakani fa fala ɛ mi miriya gbɛtɛ tongɛ. Nba, muxun naxan ɛ yifuma, a findi muxu yo ra, Ala na yalagima nɛn."},{"book":"Galati Kaane","chapter":"5","verse":"11","text":"Koni, ngaxakedenne, xa n mɔn yi banxulan feen kawandin nan bama nun, nanfera e mɔn n bɛsɛnxɔnyama? Nayi, Yesu faxa wudin5.11 Romi kaane yi muxune gbangbanma wudin nan ma, e yi e faxa. Yesu gbangban wudin naxan ma, na findixi kisin sɔtɔ kiin na. Na nan muxuna ndee tɛrɛnama a fe yi. mi findɛ e xa tɛrɛna feen na."},{"book":"Galati Kaane","chapter":"5","verse":"12","text":"Nayi, naxanye ɛ yifuma banxulan feen na, ne yi lan e xa e gbeena ngaan ba na!"},{"book":"Galati Kaane","chapter":"5","verse":"13","text":"Amasɔtɔ ɛ tan, ngaxakedenne, ɛ xilixi xɔrɔyaan nan ma. Anu, ɛ nama xɔrɔyaan findi fati bɛndɛn nafan feene ra. Koni ɛ xa wali ɛ bode xa xanuntenyani."},{"book":"Galati Kaane","chapter":"5","verse":"14","text":"Amasɔtɔ sariyan birin fala yisoxin ni i ra: “I adamadi boden xanu alo i yɛtɛna.”5.14 Saraxaraline 19.18"},{"book":"Galati Kaane","chapter":"5","verse":"15","text":"Koni xa ɛ liga alo subene, ɛ ɛ bode yɛngɛ, ɛ yi ɛ balo ɛ bode ra, ɛ xa a liga ɛ yeren ma, xa na mi a ra, ɛ ɛ bode ɲanma nɛn feu!"},{"book":"Galati Kaane","chapter":"5","verse":"16","text":"Koni n tan naxa, ɛ xa sigan ti Alaa Niin barakani. Nanara, ɛ mi fati bɛndɛn nafan feene rakamalɛ sɔnɔn."},{"book":"Galati Kaane","chapter":"5","verse":"17","text":"Amasɔtɔ fati bɛndɛn nafan feene mi tinɲɛ Alaa Niina feene ma. Alaa Niin fan mi tinɲɛ fati bɛndɛn wanle ma. Ne firinne yaxun nan e bode ra. Nanara, ɛ mi ɛ yɛtɛ waxɔn feene ligama."},{"book":"Galati Kaane","chapter":"5","verse":"18","text":"Xa ɛ biraxi Alaa Nii Sariɲanxin fɔxɔ ra, ɛ mi fa sariyan bun sɔnɔn."},{"book":"Galati Kaane","chapter":"5","verse":"19","text":"Fati bɛndɛn nafan feene kolon mi raxɔlɔ: yanga suxuna, xɔsi fena, haramu feene,"},{"book":"Galati Kaane","chapter":"5","verse":"20","text":"suxure batuna, kɔɛrayana, xɔnnantenyana, lantareyana, xɔxɔlɔnyana, bɔɲɛ teena, yɛtɛ yigbona, mayitaxunna,"},{"book":"Galati Kaane","chapter":"5","verse":"21","text":"milɛna, dɔlɔ minna, haramu sumunne, e nun na fe sifane. N na ɛ rakolonma alo n bata yi a fala kii naxan yi: Naxanye fe sifani itoe ligama, ne mi Alaa Mangayaan toma."},{"book":"Galati Kaane","chapter":"5","verse":"22","text":"Muxun na lugo Alaa Nii Sariɲanxin na, kɛwanli itoe nan findima a bogin na:5.22 Wudi faɲin bogi faɲin nan tima. Adamadi faɲin fan kɛwali faɲin nan ligama. Na luxi nɛn alo wudin nun a bogina. xanuntenyana, sɛwana, bɔɲɛ xunbenla, diɲana, ɲɛnige faɲina, fanna, tɔgɔndiyana,"},{"book":"Galati Kaane","chapter":"5","verse":"23","text":"limaniyana, yɛtɛ suxuna. Tɔn mi dɔxɛ na feene ra."},{"book":"Galati Kaane","chapter":"5","verse":"24","text":"Naxanye bata findi Yesu Alaa Muxu Sugandixin gbeen na, ne bata e fati bɛndɛn wanle gbangban a faxa wudin ma e nun e waxɔn feene nun e rafan feene."},{"book":"Galati Kaane","chapter":"5","verse":"25","text":"Xa en dunuɲa yi gidin nabama Alaa Nii Sariɲanxin xɔn, fɔ en kɛwanle xa lan Alaa Nii Sariɲanxin ma."},{"book":"Galati Kaane","chapter":"5","verse":"26","text":"En nama waso, en yi en bode rafen, en yi en bode maxɔxɔlɔn."}]}