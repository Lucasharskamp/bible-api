{"data":[{"book":"ग़ज़लुल-ग़ज़लात","chapter":"6","verse":"1","text":"ऐ तू जो औरतों में सबसे ख़ूबसूरत है, तेरा महबूब किधर चला गया है? उसने कौन-सी सिम्त इख़्तियार की ताकि हम तेरे साथ उसका खोज लगाएँ?"},{"book":"ग़ज़लुल-ग़ज़लात","chapter":"6","verse":"2","text":"मेरा महबूब यहाँ से उतरकर अपने बाग़ में चला गया है, वह बलसान की क्यारियों के पास गया है ताकि बाग़ों में चरे और सोसन के फूल चुने।"},{"book":"ग़ज़लुल-ग़ज़लात","chapter":"6","verse":"3","text":"मैं अपने महबूब की ही हूँ, और वह मेरा ही है, वह जो सोसनों में चरता है।"},{"book":"ग़ज़लुल-ग़ज़लात","chapter":"6","verse":"4","text":"मेरी महबूबा, तू तिरज़ा शहर जैसी हसीन, यरूशलम जैसी ख़ूबसूरत और अलमबरदार दस्तों जैसी रोबदार है।"},{"book":"ग़ज़लुल-ग़ज़लात","chapter":"6","verse":"5","text":"अपनी नज़रों को मुझसे हटा ले, क्योंकि वह मुझमें उलझन पैदा कर रही हैं।"},{"book":"ग़ज़लुल-ग़ज़लात","chapter":"6","verse":"6","text":"तेरे दाँत अभी अभी नहलाई हुई भेड़ों जैसे सफ़ेद हैं। हर दाँत का जुड़वाँ है, एक भी गुम नहीं हुआ।"},{"book":"ग़ज़लुल-ग़ज़लात","chapter":"6","verse":"7","text":"निक़ाब के पीछे तेरे गालों की झलक अनार के टुकड़ों की मानिंद दिखाई देती है।"},{"book":"ग़ज़लुल-ग़ज़लात","chapter":"6","verse":"8","text":"गो बादशाह की 60 बीवियाँ, 80 दाश्ताएँ और बेशुमार कुँवारियाँ हों"},{"book":"ग़ज़लुल-ग़ज़लात","chapter":"6","verse":"9","text":"लेकिन मेरी कबूतरी, मेरी कामिल साथी लासानी है। वह अपनी माँ की वाहिद बेटी है, जिसने उसे जन्म दिया उस की पाक लाडली है। बेटियों ने उसे देखकर उसे मुबारक कहा, रानियों और दाश्ताओं ने उस की तारीफ़ की,"},{"book":"ग़ज़लुल-ग़ज़लात","chapter":"6","verse":"10","text":"“यह कौन है जो तुलूए-सुबह की तरह चमक उठी, जो चाँद जैसी ख़ूबसूरत, आफ़ताब जैसी पाक और अलमबरदार दस्तों जैसी रोबदार है?”"},{"book":"ग़ज़लुल-ग़ज़लात","chapter":"6","verse":"11","text":"मैं अख़रोट के बाग़ में उतर आया ताकि वादी में फूटनेवाले पौदों का मुआयना करूँ। मैं यह भी मालूम करना चाहता था कि क्या अंगूर की कोंपलें निकल आई या अनार के फूल लग गए हैं।"},{"book":"ग़ज़लुल-ग़ज़लात","chapter":"6","verse":"12","text":"लेकिन चलते चलते न जाने क्या हुआ, मेरी आरज़ू ने मुझे मेरी शरीफ़ क़ौम के रथों के पास पहुँचाया।"},{"book":"ग़ज़लुल-ग़ज़लात","chapter":"6","verse":"13","text":"ऐ शूलम्मीत, लौट आ, लौट आ! मुड़कर लौट आ ताकि हम तुझ पर नज़र करें।"}]}