{"data":[{"book":"UDutheronomi","chapter":"5","verse":"1","text":"UMosi wabizela ndawonye wonke u-Israyeli wathi kuye:"},{"book":"UDutheronomi","chapter":"5","verse":"2","text":"UThixo uNkulunkulu wethu wenza isivumelwano lathi eHorebhi."},{"book":"UDutheronomi","chapter":"5","verse":"3","text":"UThixo kenzanga isivumelwano lesi labazali bethu, kodwa wasenza lathi, thina sonke esilokhe siphila kuze kube lamuhla."},{"book":"UDutheronomi","chapter":"5","verse":"4","text":"UThixo wakhuluma lawe likhangelene ubuso ngobuso ephakathi komlilo phezu kwentaba."},{"book":"UDutheronomi","chapter":"5","verse":"5","text":"(Ngalesosikhathi ngema phakathi kukaThixo lawe ukuze ngikwethulele ilizwi likaThixo, ngoba wawusesaba umlilo njalo awuzange ukhwele entabeni.)"},{"book":"UDutheronomi","chapter":"5","verse":"6","text":"‘NginguThixo uNkulunkulu wakho owakukhupha eGibhithe, elizweni lobugqili."},{"book":"UDutheronomi","chapter":"5","verse":"7","text":"Ungabi labanye onkulunkulu ngaphandle kwami."},{"book":"UDutheronomi","chapter":"5","verse":"8","text":"Ungazenzeli isithombe ngesimo saloba yini esezulwini phezulu loba phansi emhlabeni kumbe ngaphansi kwamanzi."},{"book":"UDutheronomi","chapter":"5","verse":"9","text":"Ungazikhothameli loba ukuzikhonza; ngoba Mina, Thixo uNkulunkulu wakho, nginguNkulunkulu olobukhwele, ojezisa abantwana ngenxa yezono zabazali babo kuze kube yisizukulwane sesithathu lesesine salabo abangizondayo,"},{"book":"UDutheronomi","chapter":"5","verse":"10","text":"kodwa ngitshengisela uthando kuzizukulwane eziyinkulungwane zalabo abangithandayo njalo begcina imilayo yami."},{"book":"UDutheronomi","chapter":"5","verse":"11","text":"Ungalisebenzisi ngeze ibizo likaThixo uNkulunkulu wakho, ngoba uThixo kayikumyekela olecala lokudlala ngebizo lakhe."},{"book":"UDutheronomi","chapter":"5","verse":"12","text":"Gcina usuku lweSabatha ngokulwenza lubengcwele njengokulaywa kwakho nguThixo uNkulunkulu wakho."},{"book":"UDutheronomi","chapter":"5","verse":"13","text":"Okwensuku eziyisithupha uzasebenza wenze yonke imisebenzi yakho,"},{"book":"UDutheronomi","chapter":"5","verse":"14","text":"kodwa usuku lwesikhombisa luyiSabatha kuThixo uNkulunkulu wakho. Ngalo awuyikwenza loba yiwuphi umsebenzi, wena, indodana yakho loba indodakazi yakho, inceku loba incekukazi yakho, inkabi yakho, ubabhemi wakho loba yisiphi isifuyo sakho, loba isihambi esikwethekeleleyo, ukuze izisebenzi zakho zesilisa kanye lezesifazane ziphumule njengawe."},{"book":"UDutheronomi","chapter":"5","verse":"15","text":"Khumbula ukuthi wawuyisigqili eGibhithe lokuthi uThixo uNkulunkulu wakho wakukhipha khona ngesandla esilamandla lengalo eyelulekileyo. Ngalokho uThixo uNkulunkulu wakho ukulaye ukuthi ugcine usuku lweSabatha."},{"book":"UDutheronomi","chapter":"5","verse":"16","text":"Hlonipha uyihlo lonyoko, njengokulaywa nguThixo uNkulunkulu wakho, ukuze impilo yakho ibende lokuthi kukulungele elizweni uThixo uNkulunkulu wakho akunika lona."},{"book":"UDutheronomi","chapter":"5","verse":"17","text":"Ungabulali."},{"book":"UDutheronomi","chapter":"5","verse":"18","text":"Ungafebi."},{"book":"UDutheronomi","chapter":"5","verse":"19","text":"Ungantshontshi."},{"book":"UDutheronomi","chapter":"5","verse":"20","text":"Ungafakazi amanga ngomakhelwane wakho."},{"book":"UDutheronomi","chapter":"5","verse":"21","text":"Ungahawukeli umfazi kamakhelwane wakho. Ungahawukeli indlu kamakhelwane wakho loba isiqinti sakhe, inceku loba incekukazi yakhe, inkabi yakhe loba ubabhemi wakhe loba yini ekamakhelwane wakho.’"},{"book":"UDutheronomi","chapter":"5","verse":"22","text":"Le yiyo imilayo eyatshiwo nguThixo ngelizwi eliphakemeyo liphuma elangabini lomlilo leyezi kanye lomnyama owesabekayo; lina libuthene lonke entabeni, njalo kazange engezelele lutho. Ngakho wasekubhala konke lokhu ezibhebhedwini ezimbili zamatshe anginika zona."},{"book":"UDutheronomi","chapter":"5","verse":"23","text":"Lathi lisizwa ilizwi livela emnyameni, intaba ivutha amalangabi omlilo, wonke amadoda angabakhokheli labadala bezizwana zenu beza kimi."},{"book":"UDutheronomi","chapter":"5","verse":"24","text":"Lathi, ‘UThixo wethu usitshengisile inkazimulo yakhe kanye lobukhosi bakhe, njalo silizwile ilizwi lakhe livela elangabini lomlilo. Lamuhla sesibonile ukuthi umuntu angaphila noma eke wakhuluma loNkulunkulu."},{"book":"UDutheronomi","chapter":"5","verse":"25","text":"Kodwa khathesi, kanti sizafelani pho? Umlilo omkhulu kangaka uzasiqeda du, njalo sizakufa nxa singaphinda sizwe ilizwi likaThixo uNkulunkulu wethu."},{"book":"UDutheronomi","chapter":"5","verse":"26","text":"Ngoba ngubani umuntu wenyama onjengathi owake wezwa ilizwi likaNkulunkulu ophilayo ekhuluma ephakathi komlilo, waphila na?"},{"book":"UDutheronomi","chapter":"5","verse":"27","text":"Sondela eduzane ulalele lokho okutshiwo nguThixo uNkulunkulu wethu. Ubususitshela lokho uThixo uNkulunkulu wethu azakutshela khona. Sizakulalela njalo sikulandele.’"},{"book":"UDutheronomi","chapter":"5","verse":"28","text":"UThixo walizwa ekukhulumeni kwenu lami wasesithi kimi, ‘Ngizwile okutshiwo ngabantu kuwe. Konke abakutshiloyo kulungile."},{"book":"UDutheronomi","chapter":"5","verse":"29","text":"Sengathi ngabe inhliziyo zabo zingagxila ekungesabeni njalo bayigcine imilayo yami, ukuze kubalungele bona kanye labantwababo kuze kube laphakade!"},{"book":"UDutheronomi","chapter":"5","verse":"30","text":"Hamba uyebatshela ukuthi babuyele emathenteni abo."},{"book":"UDutheronomi","chapter":"5","verse":"31","text":"Kodwa wena hlala khonapha lami ukuze ngikuphe yonke imilayo, izimiso lemithetho ozabafundisa ukuthi bayigcine bayilandele elizweni lelo engizabanika lona ukuba libe ngelabo.’"},{"book":"UDutheronomi","chapter":"5","verse":"32","text":"Ngakho nanzelelani lenze lokho uThixo uNkulunkulu wenu alilaya ngakho; lingaphambukeli yiloba kwesokudla loba kwesenxele."},{"book":"UDutheronomi","chapter":"5","verse":"33","text":"Hambani ngaleyondlela uThixo uNkulunkulu wenu alilaye ngayo, ukuze liphile liphumelele njalo lengezelele insuku zenu elizweni elizakuba ngelenu.”"}]}