{"data":[{"book":"Yakobo","chapter":"1","verse":"1","text":"Yakobo, mtumiki wa Mulungu ndi wa Ambuye Yesu Khristu,"},{"book":"Yakobo","chapter":"1","verse":"2","text":"Abale, muchiyese ngati chimwemwe chenicheni nthawi zonse pamene mukukumana ndi mayesero amitundumitundu."},{"book":"Yakobo","chapter":"1","verse":"3","text":"Inu mukudziwa kuti kuyesedwa kwa chikhulupiriro chanu kumabweretsa chipiriro."},{"book":"Yakobo","chapter":"1","verse":"4","text":"Chipiriro chiyenera kugwira ntchito yake kuti mukhale okhwima ndi angwiro, osasowa kanthu kalikonse."},{"book":"Yakobo","chapter":"1","verse":"5","text":"Ngati wina pakati panu akusowa nzeru, apemphe kwa Mulungu amene amapereka kwa onse mwaulere ndi mosatonzera, ndipo adzapatsidwa."},{"book":"Yakobo","chapter":"1","verse":"6","text":"Koma pamene mupempha, muyenera kukhulupirira osakayika, chifukwa amene amakayika ali ngati mafunde pa nyanja amene amawinduka nakankhika ndi mphepo."},{"book":"Yakobo","chapter":"1","verse":"7","text":"Munthu wotere asayembekezere kulandira kalikonse kuchokera kwa Ambuye."},{"book":"Yakobo","chapter":"1","verse":"8","text":"Iyeyu ndi munthu wa mitima iwiri, wosakhazikika pa zimene akuchita."},{"book":"Yakobo","chapter":"1","verse":"9","text":"Abale omwe ndi anthu wamba anyadire pamene akwezedwa."},{"book":"Yakobo","chapter":"1","verse":"10","text":"Koma olemera anyadire pamene atsitsidwa, chifukwa adzatha ngati duwa lakuthengo."},{"book":"Yakobo","chapter":"1","verse":"11","text":"Pakuti dzuwa limatuluka nʼkutentha kwake, ndipo limafotetsa zomera. Duwa lake limathothoka ndipo kukongola kwake kumatheratu. Momwemonso munthu wachuma adzazimirira ngakhale atamachitabe malonda ake."},{"book":"Yakobo","chapter":"1","verse":"12","text":"Wodala ndi munthu amene amapirira mʼmayesero, chifukwa akapambana adzalandira chipewa cha ulemerero chimene Mulungu analonjeza anthu amene amamukonda."},{"book":"Yakobo","chapter":"1","verse":"13","text":"Munthu akayesedwa asanene kuti, “Mulungu akundiyesa.” Pakuti Mulungu sangayesedwe ndi choyipa kapena Iyeyo kuyesa munthu aliyense."},{"book":"Yakobo","chapter":"1","verse":"14","text":"Koma munthu aliyense amayesedwa akakokedwa ndi zilakolako zake zoyipa ndi kukopedwa nazo."},{"book":"Yakobo","chapter":"1","verse":"15","text":"Pamenepo, chilakolako chikakula chimabala tchimo; ndipo tchimo likakhwima limabereka imfa."},{"book":"Yakobo","chapter":"1","verse":"16","text":"Musanyengedwe abale anga okondedwa."},{"book":"Yakobo","chapter":"1","verse":"17","text":"Mphatso iliyonse yabwino ndi yangwiro imachokera kumwamba, kwa Atate mwini kuwala, amene sasintha ngati mthunzi woyendayenda."},{"book":"Yakobo","chapter":"1","verse":"18","text":"Iye anasankha kutibereka ife kudzera mʼmawu a choonadi, kuti pakati pa zolengedwa zake zonse, tikakhale ngati zipatso zoyamba."},{"book":"Yakobo","chapter":"1","verse":"19","text":"Abale anga okondedwa, gwiritsitsani mawu awa: munthu aliyense azifulumira kumva, koma asamafulumire kuyankhula, ndipo asamafulumirenso kupsa mtima."},{"book":"Yakobo","chapter":"1","verse":"20","text":"Pakuti mkwiyo wa munthu subweretsa chilungamo chimene amafuna Mulungu."},{"book":"Yakobo","chapter":"1","verse":"21","text":"Choncho chotsani chizolowezi choyipa ndi khalidwe loyipa pakati panu, ndipo modzichepetsa landirani mawu amene anadzalidwa mwa inu, amene akhoza kukupulumutsani."},{"book":"Yakobo","chapter":"1","verse":"22","text":"Musamangomvetsera chabe mawu, ndi kumadzinyenga nokha. Chitani zimene mawuwo amanena."},{"book":"Yakobo","chapter":"1","verse":"23","text":"Munthu aliyense amene amangomva mawu koma osachita zimene mawuwo amanena, ali ngati munthu amene amayangʼana nkhope yake pa galasi."},{"book":"Yakobo","chapter":"1","verse":"24","text":"Akadziyangʼana amachoka, nthawi yomweyo nʼkuyiwala mmene akuonekera."},{"book":"Yakobo","chapter":"1","verse":"25","text":"Koma munthu amene amayangʼana mwachidwi lamulo langwiro limene limapatsa ufulu ndi kupitiriza kutero, osayiwala chimene wamva koma kuchita adzadalitsika pa zimene amachita."},{"book":"Yakobo","chapter":"1","verse":"26","text":"Ngati wina amadziyesa ngati ndi wachipembedzo, koma chonsecho saletsa lilime lake, amadzinyenga yekha ndipo chipembedzo chakecho ndi cha chabechabe."},{"book":"Yakobo","chapter":"1","verse":"27","text":"Chipembedzo chimene Mulungu Atate athu amachivomereza kuti ndi changwiro ndi chopanda zolakwika ndi ichi: kusamalira ana amasiye ndi akazi amasiye pa mavuto awo, ndi kudzisunga bwino kuopa kudetsedwa ndi dziko lapansi."}]}