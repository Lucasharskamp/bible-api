{"data":[{"book":"मत्तियाह","chapter":"25","verse":"1","text":"“स्वर्ग-राज्य उस द्वारचार25:1 द्वारचार: वर के स्वागत करने की प्रथा. के समान है जिसमें दस कुंवारी युवतियां अपने-अपने दीप लेकर द्वारचार के लिए निकलीं."},{"book":"मत्तियाह","chapter":"25","verse":"2","text":"उनमें से पांच तो मूर्ख थी तथा पांच समझदार."},{"book":"मत्तियाह","chapter":"25","verse":"3","text":"मूर्ख युवतियों ने अपने साथ अपने दीप तो लिए किंतु तेल नहीं;"},{"book":"मत्तियाह","chapter":"25","verse":"4","text":"परंतु समझदार युवतियों ने अपने दीपों के साथ तेल के बर्तन भी रख लिए."},{"book":"मत्तियाह","chapter":"25","verse":"5","text":"वर के पहुंचने में देर होने के कारण उन्हें नींद आने लगी और वे सो गई."},{"book":"मत्तियाह","chapter":"25","verse":"6","text":"“आधी रात को यह धूमधाम का शब्द सुनाई दिया: ‘वर पहुंच रहा है! उससे भेंट के लिए बाहर आ जाओ.’"},{"book":"मत्तियाह","chapter":"25","verse":"7","text":"“सभी युवतियां उठीं और अपने-अपने दीप तैयार करने लगीं."},{"book":"मत्तियाह","chapter":"25","verse":"8","text":"मूर्ख युवतियों ने समझदार युवतियों से विनती की, ‘अपने तेल में से कुछ हमें भी दे दो—हमारे दीप बुझे जा रहे हैं.’"},{"book":"मत्तियाह","chapter":"25","verse":"9","text":"“किंतु समझदार युवतियों ने उन्हें उत्तर दिया, ‘हमारे और तुम्हारे दोनों के लिए तो तेल पूरा नहीं होगा. भला तो यह होगा कि तुम जाकर व्यापारियों से अपने लिए तेल मोल ले लो.’"},{"book":"मत्तियाह","chapter":"25","verse":"10","text":"“जब वे तेल लेने जा ही रही थी कि वर आ पहुंचा और वे युवतियां, जो तैयार थी, वर के साथ विवाह के भवन में चली गईं और द्वार बंद कर दिया गया."},{"book":"मत्तियाह","chapter":"25","verse":"11","text":"“कुछ समय बाद वे अन्य युवतियां भी आ गईं और विनती करने लगीं, ‘श्रीमान! हमारे लिए द्वार खोल दीजिए.’"},{"book":"मत्तियाह","chapter":"25","verse":"12","text":"“किंतु उसने उन्हें उत्तर दिया, ‘सच तो यह है कि मैं तुम्हें जानता ही नहीं.’"},{"book":"मत्तियाह","chapter":"25","verse":"13","text":"“इसलिये इसी प्रकार तुम भी हमेशा जागते तथा सचेत रहो क्योंकि तुम न तो उस दिन को जानते हो और न ही उस घड़ी को."},{"book":"मत्तियाह","chapter":"25","verse":"14","text":"“स्वर्ग-राज्य उस व्यक्ति के समान भी है, जो एक यात्रा के लिए तैयार था, जिसने हर एक सेवक को उसकी योग्यता के अनुरूप संपत्ति सौंप दी."},{"book":"मत्तियाह","chapter":"25","verse":"15","text":"एक को पांच तालन्त25:15 तालन्त एक तालन्त का मूल्य एक मजदूर के दिहाड़ी के लगभग 20 साल के तुल्य था, एक को दो तथा एक को एक. इसके बाद वह अपनी यात्रा पर चला गया."},{"book":"मत्तियाह","chapter":"25","verse":"16","text":"जिस सेवक को पांच तालन्त दिए गए थे, उसने तुरंत उस धन का व्यापार में लेनदेन किया, जिससे उसने पांच तालन्त और कमाए."},{"book":"मत्तियाह","chapter":"25","verse":"17","text":"इसी प्रकार उस सेवक ने भी, जिसे दो तालन्त दिए गए थे, दो और कमाए."},{"book":"मत्तियाह","chapter":"25","verse":"18","text":"किंतु जिसे एक तालन्त दिया गया था, उसने जाकर भूमि में गड्ढा खोदा और अपने स्वामी की दी हुई वह संपत्ति वहां छिपा दी."},{"book":"मत्तियाह","chapter":"25","verse":"19","text":"“बड़े दिनों के बाद उनके स्वामी ने लौटकर उनसे हिसाब लिया."},{"book":"मत्तियाह","chapter":"25","verse":"20","text":"जिसे पांच तालन्त दिए गए थे, उसने अपने साथ पांच तालन्त और लाकर स्वामी से कहा, ‘महोदय, आपने मुझे पांच तालन्त दिए थे. यह देखिए, मैंने इनसे पांच और कमाए हैं.’"},{"book":"मत्तियाह","chapter":"25","verse":"21","text":"“उसके स्वामी ने उससे कहा, ‘शाबाश, मेरे योग्य तथा विश्वसनीय सेवक! तुम थोड़े धन में विश्वसनीय पाए गए इसलिये मैं तुम्हें अनेक ज़िम्मेदारियां सौंपूंगा. अपने स्वामी के आनंद में सहभागी हो जाओ.’"},{"book":"मत्तियाह","chapter":"25","verse":"22","text":"“वह सेवक भी आया, जिसे दो तालन्त दिए गए थे. उसने स्वामी से कहा, ‘महोदय, आपने मुझे दो तालन्त दिए थे. यह देखिए, मैंने दो और कमाए हैं!’"},{"book":"मत्तियाह","chapter":"25","verse":"23","text":"“उसके स्वामी ने उससे कहा, ‘शाबाश, मेरे योग्य तथा विश्वसनीय सेवक! तुम थोड़े धन में विश्वसनीय पाए गए इसलिये मैं तुम्हें अनेक ज़िम्मेदारियां सौंपूंगा. अपने स्वामी के आनंद में सहभागी हो जाओ.’"},{"book":"मत्तियाह","chapter":"25","verse":"24","text":"“तब वह सेवक भी उपस्थित हुआ, जिसे एक तालन्त दिया गया था. उसने स्वामी से कहा, ‘महोदय, मैं जानता था कि आप एक कठोर व्यक्ति हैं. आप वहां से फसल काटते हैं, जहां आपने बोया ही नहीं तथा वहां से फसल इकट्ठा करते हैं, जहां आपने बीज डाला ही नहीं."},{"book":"मत्तियाह","chapter":"25","verse":"25","text":"इसलिये भय के कारण मैंने आपकी दी हुई निधि भूमि में छिपा दी. देख लीजिए, जो आपका था, वह मैं आपको लौटा रहा हूं.’"},{"book":"मत्तियाह","chapter":"25","verse":"26","text":"“स्वामी ने उसे उत्तर दिया, ‘अरे ओ दुष्ट, और आलसी सेवक! जब तू यह जानता ही था कि मैं वहां से फसल काटता हूं, जहां मैंने बोया ही न था तथा वहां से फसल इकट्ठा करता हूं, जहां मैंने बीज बिखेरा ही नहीं?"},{"book":"मत्तियाह","chapter":"25","verse":"27","text":"तब तो तुझे मेरी संपत्ति महाजनों के पास रख देनी थी कि मेरे लौटने पर मुझे मेरी संपत्ति ब्याज सहित प्राप्‍त हो जाती.’"},{"book":"मत्तियाह","chapter":"25","verse":"28","text":"“ ‘इसलिये इससे यह तालन्त लेकर उसे दे दो, जिसके पास अब दस तालन्त हैं.’"},{"book":"मत्तियाह","chapter":"25","verse":"29","text":"यह इसलिये कि हर एक को, जिसके पास है, और दिया जाएगा और वह धनी हो जाएगा; किंतु जिसके पास नहीं है, उससे वह भी ले लिया जाएगा, जो उसके पास है."},{"book":"मत्तियाह","chapter":"25","verse":"30","text":"‘इस निकम्मे सेवक को बाहर अंधकार में फेंक दो जहां हमेशा रोना और दांत पीसना होता रहेगा.’ ”"},{"book":"मत्तियाह","chapter":"25","verse":"31","text":"“जब मनुष्य के पुत्र का आगमन अपने प्रताप में होगा और सभी स्वर्गदूत उसके साथ होंगे, तब वह अपने महिमा के सिंहासन पर विराजमान हो जाएगा"},{"book":"मत्तियाह","chapter":"25","verse":"32","text":"और उसके सामने सभी राष्ट्र इकट्ठा किए जाएंगे. वह उन्हें एक दूसरे से अलग करेगा, जैसे चरवाहा भेड़ों को बकरियों से."},{"book":"मत्तियाह","chapter":"25","verse":"33","text":"वह भेड़ों को अपनी दायीं ओर स्थान देगा तथा बकरियों को अपनी बायीं ओर."},{"book":"मत्तियाह","chapter":"25","verse":"34","text":"“तब राजा अपनी दायीं ओर के समूह की तरफ देखकर कहेगा, ‘मेरे पिता के कृपापात्रों! उस राज्य के उत्तराधिकार को स्वीकार करो, जो तुम्हारे लिए सृष्टि की स्थापना के समय से तैयार किया गया है."},{"book":"मत्तियाह","chapter":"25","verse":"35","text":"इसलिये कि जब मैं भूखा था, तुमने मुझे भोजन दिया; जब मैं प्यासा था, तुमने मुझे पानी दिया; मैं परदेशी था, तुमने मुझे अपने यहां स्थान दिया;"},{"book":"मत्तियाह","chapter":"25","verse":"36","text":"मुझे वस्त्रों की ज़रूरत थी, तुमने मुझे वस्त्र दिए; मैं जब रोगी था, तुम मुझे देखने आए; मैं बंदीगृह में था, तुम मुझसे भेंट करने आए.’"},{"book":"मत्तियाह","chapter":"25","verse":"37","text":"“तब धर्मी इसके उत्तर में कहेंगे, ‘प्रभु! हमने कब आपको भूखा पाया और भोजन दिया; प्यासा देखा और पानी दिया;"},{"book":"मत्तियाह","chapter":"25","verse":"38","text":"कब हमने आपको परदेशी पाया और आपको अपने यहां स्थान दिया; आपको वस्त्रों की ज़रूरत में पाया और वस्त्र दिए;"},{"book":"मत्तियाह","chapter":"25","verse":"39","text":"हमने आपको कब रोगी या बंदीगृह में देखा और आपसे भेंट करने आए?’"},{"book":"मत्तियाह","chapter":"25","verse":"40","text":"“राजा उन्हें उत्तर देगा, ‘सच तो यह है कि जो कुछ तुमने मेरे इन लोगों में से किसी एक के लिए किया—यहां तक कि छोटे से छोटे भाई बहिनों के लिए भी—वह तुमने मेरे लिए किया.’"},{"book":"मत्तियाह","chapter":"25","verse":"41","text":"“तब राजा अपने बायें पक्ष के समूह से उन्मुख हो कहेगा, ‘मुझसे दूर हो जाओ, शापितो! अनंत आग में जा पड़ो, जो शैतान और उसके दूतों के लिए तैयार की गई है;"},{"book":"मत्तियाह","chapter":"25","verse":"42","text":"क्योंकि मैं जब भूखा था, तुमने मुझे खाने को न दिया; मैं प्यासा था, तुमने मुझे पानी न दिया;"},{"book":"मत्तियाह","chapter":"25","verse":"43","text":"मैं परदेशी था, तुमने अपने यहां मुझे स्थान न दिया; मुझे वस्त्रों की ज़रूरत थी, तुमने मुझे वस्त्र न दिए; मैं रोगी और बंदीगृह में था, तुम मुझसे भेंट करने न आए.’"},{"book":"मत्तियाह","chapter":"25","verse":"44","text":"“तब वे भी उत्तर देंगे, ‘प्रभु, भला कब हमने आपको भूखा, प्यासा, परदेशी, वस्त्रों की ज़रूरत में या रोगी तथा बंदीगृह में देखा और आपकी सुधि न ली?’"},{"book":"मत्तियाह","chapter":"25","verse":"45","text":"“तब राजा उन्हें उत्तर देगा, ‘सच तो यह है कि जो कुछ तुमने मेरे इन लोगों में से किसी एक के लिए—यहां तक कि छोटे से छोटे तक के लिए नहीं किया—वह तुमने मेरे लिए नहीं किया.’"},{"book":"मत्तियाह","chapter":"25","verse":"46","text":"“ये सभी अनंत दंड में भेजे जाएंगे, किंतु धर्मी अनंत काल के जीवन में प्रवेश करेंगे.”"}]}