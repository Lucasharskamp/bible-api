{"data":[{"book":"Walumi","chapter":"9","verse":"1","text":"Niye nolonga ukweli, niye na munhu wa Kilisito, avo siviza bule. Moyo wangu, kwa kuitogolela na Loho Yang'alile, onongela kamba silonga uvizi bule."},{"book":"Walumi","chapter":"9","verse":"2","text":"Nolonga vino, kwavija nonyunyuwala ng'hani na usungu uli muumoyo haumala bule,"},{"book":"Walumi","chapter":"9","verse":"3","text":"mbuli ya Wayahudi wayangu, na wanhu wa lukolo lwangu, mbuli ya kuwataza nahadahile kupula niduwiligwe na Imulungu na mbaguligwe na Kilisito."},{"book":"Walumi","chapter":"9","verse":"4","text":"Awo wao Wayahudi, wasaguligwe na Imulungu wawe wanage, kawalagusila ukulu wake, kailagana nao, kawagwaa Malagizo gake, na vija viwolondigwa kumtambikila na gaja gayalongile."},{"book":"Walumi","chapter":"9","verse":"5","text":"Awo wao wazukulu wa wahenga wa Waebulania, nayo Kilisito muuunhu wake kalawa mulukolo lwao. Imulungu yotawala mna ivose, yatogoligwe siku zose! Ona."},{"book":"Walumi","chapter":"9","verse":"6","text":"Silonga bule Imulungu kalemelwa kutenda kija kiyalongile, kwavija siyo wanhu wose wa Izilaeli wao wanhu wa Imulungu."},{"book":"Walumi","chapter":"9","verse":"7","text":"Vivija siyo lukolo lose lwa Abulahamu wao wanage Imulungu. Kwavija Imulungu kamulongela Abulahamu, “Lukolo lwako lolawa kwa Isaka.”"},{"book":"Walumi","chapter":"9","verse":"8","text":"Avo siyo wana wose wa Abulahamu waleligwe kwa lukuli wao wana wa Imulungu, lakini wana waleligwe kubitila kija kiyalongile Imulungu, awo wao lukolo lwa Abulahamu."},{"book":"Walumi","chapter":"9","verse":"9","text":"Kwavija kija kiyalongile Imulungu acho kino, “Mna ikipindi kinogile nobwela na Sala kolela mwana.”"},{"book":"Walumi","chapter":"9","verse":"10","text":"Na haimalile baho bule, ila Lebeka kalela wana wabili kwa tata imoja, nayo iyo Isaka muhenga wetu."},{"book":"Walumi","chapter":"9","verse":"11","text":"Lakini wana wao wabili wang'hali hawanavumbuka na wang'hali hawanajuwa kutenda ganogile hebu gehile, ili Imulungu yoneke kana udahi wa kusagula,"},{"book":"Walumi","chapter":"9","verse":"12","text":"na yahasagula kosagula kamba viyolonda mwenyego, na siyo mbuli ya kija kiyatendile munhu, lakini kwa kija kiyalongile, “Imkulu komsang'hanila imdodo.”"},{"book":"Walumi","chapter":"9","verse":"13","text":"Kamba Maandiko Gang'alile vigalonga, “Nimnogela Yakobo, lakini nimwihila Esau.”"},{"book":"Walumi","chapter":"9","verse":"14","text":"Vino tulonge choni? Imulungu kobagula? Bule habagula bule."},{"book":"Walumi","chapter":"9","verse":"15","text":"Kwavija kamulongela Musa, “Nomtendela ganogile munhu yoyose inimulonda, na nomonela bazi munhu yoyose inimulonda.”"},{"book":"Walumi","chapter":"9","verse":"16","text":"Avo kila kinhu chotamanila bazi da Imulungu siyo viyolonda munhu hebu viyosang'hana munhu."},{"book":"Walumi","chapter":"9","verse":"17","text":"Kwavija Maandiko Gang'alile gomulongela vino Falao, “Niye nikutenda mndewa, ili kubitila gweye ndaguse udahi wangu na twaga jangu dijuwike mwiisi yose.”"},{"book":"Walumi","chapter":"9","verse":"18","text":"Avo, Imulungu komonela bazi munhu yoyose yoomulonda na komtenda munhu yoyose yoomulonda yawe mdala kutogola."},{"book":"Walumi","chapter":"9","verse":"19","text":"Lakini imoja wenu konilongela, “Kamba vino vivo ili, habali Imulungu kolonga tubananga? Nani yodaha kugalema goyolonda Imulungu?”"},{"book":"Walumi","chapter":"9","verse":"20","text":"Gweye mbwigangu kwa nani umwidika Imulungu? Vino kitumbe chodaha kumuuza munhu yakilumbile, “Habali unilumbile vino?”"},{"book":"Walumi","chapter":"9","verse":"21","text":"Avo munhu yalumbile kitumbe kodaha kukisang'hanila kamba viyolonda. Kodaha kulumba vitumbe vibili muulongo uuja, kitumbe kimoja kwa sang'hano ng'hulu na kiyagwe kwa sang'hano ndodo ndodo."},{"book":"Walumi","chapter":"9","verse":"22","text":"Vivo ili kwa kija kiyatendile Imulungu. Kalonda kulagusa ng'hasiliki yake na kutenda udahi wake ujuwike, lakini kafunga umoyo na kuwonela bazi wanhu wose walondeke kutagusigwa, wanhu walondeke kubanangigwa."},{"book":"Walumi","chapter":"9","verse":"23","text":"Nayo mwenyego kalonda kulagusa ukulu wake, viyatonele bazi siye wanhu zake, yatusagule toka mwaka tubokele ukulu wake."},{"book":"Walumi","chapter":"9","verse":"24","text":"Avo siye twa wanhu tukemigwe, siyo kulawa kwa Wayahudi waiyeka, lakini vivija kulawa kwa wanhu haweli Wayahudi."},{"book":"Walumi","chapter":"9","verse":"25","text":"Kamba viyolonga Mndewa mkitabu cha mtula ndagu Hosea,"},{"book":"Walumi","chapter":"9","verse":"26","text":"Na hanhu hawalongeligwe, ‘Hamwili wanhu zangu,’"},{"book":"Walumi","chapter":"9","verse":"27","text":"Nayo Isaya mtula ndagu wa Imulungu kalonga kwa kukemelela mbuli ya wanhu wa Izilaeli, “Hata kamba wanhu wa Izilaeli wengi kamba msanga wa mwhani, lakini wanhu onda wakomboligwe okuwa wadodo."},{"book":"Walumi","chapter":"9","verse":"28","text":"Kwavija Mndewa kolopola kumambukiza kuwatagusa wanhu wa mwiisi.”"},{"book":"Walumi","chapter":"9","verse":"29","text":"Kamba Isaya viyalongile ako kuchugu, “Maza Mndewa yeli na udahi sambi yatulekele wanhu wayagwe mulukolo, twahabanangike kamba wanhu wa Sodoma na Gomola.”"},{"book":"Walumi","chapter":"9","verse":"30","text":"Avo tulonge choni? Wanhu haweli Wayahudi hawatendile kinhu ili watendigwe wanoge mgameso ga Imulungu, lakini kwa kumtamanila, Imulungu kawatenda wanoge mgameso gake."},{"book":"Walumi","chapter":"9","verse":"31","text":"Wanhu wa Izilaeli wakalile ozahila malagizo ili watendigwe wanoga na Imulungu, lakini hawagapatile malagizo ga kuwatenda wanoge mgameso ga Imulungu."},{"book":"Walumi","chapter":"9","verse":"32","text":"Habali hawagapatile? Hawagapatile kwavija hawekile tamanilo jao kwa Imulungu lakini watamanila gaja gawakalile osang'hana. Avo waikwala, “mwiing'walo ya dibwe.”"},{"book":"Walumi","chapter":"9","verse":"33","text":"Kamba vigolonga Maandiko Gang'alile,"}]}