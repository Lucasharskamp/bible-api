{"data":[{"book":"Lamentations","chapter":"3","verse":"1","text":"Ma ko au dela e iloo di hai o di hagaduadua mai baahi o God."},{"book":"Lamentations","chapter":"3","verse":"2","text":"Mee guu hono au gi lodo di bouli dongoeho,"},{"book":"Lamentations","chapter":"3","verse":"3","text":"gu hagamamaawa au hagalee manawa dumaalia."},{"book":"Lamentations","chapter":"3","verse":"4","text":"Mee guu huge ogu goneiga, gu oho ogu iwi."},{"book":"Lamentations","chapter":"3","verse":"5","text":"Mee guu nnoo au gi lodo di haingadaa mo di haga mmaemmae."},{"book":"Lamentations","chapter":"3","verse":"6","text":"Mee guu hono au gii noho i lodo di gowaa bouli dongoeho o di made."},{"book":"Lamentations","chapter":"3","verse":"7","text":"Mee guu nnoo au gi nia daula baalanga."},{"book":"Lamentations","chapter":"3","verse":"8","text":"Au gu dangidangi loo gi nua i di hagamaamaa,"},{"book":"Lamentations","chapter":"3","verse":"9","text":"Au e hagadubedube i dogu heehee,"},{"book":"Lamentations","chapter":"3","verse":"10","text":"Mee gu talitali au gadoo be di ‘bear’,"},{"book":"Lamentations","chapter":"3","verse":"11","text":"Mee gu hagabagi au gi daha mo hongo di ala,"},{"book":"Lamentations","chapter":"3","verse":"12","text":"Mee gu taiaga dana maalei,"},{"book":"Lamentations","chapter":"3","verse":"13","text":"Mee guu puu dana amu gu ulu gi lodo dogu huaidina."},{"book":"Lamentations","chapter":"3","verse":"14","text":"Nia daangada gu gadagada mai gi di au i lodo di laangi hagatau."},{"book":"Lamentations","chapter":"3","verse":"15","text":"Di haangai huaidu, mo di haga inu di hagammaemmae guu hai mai gi di au."},{"book":"Lamentations","chapter":"3","verse":"16","text":"Mee guu hono ogu golomada gi hongo di gelegele,"},{"book":"Lamentations","chapter":"3","verse":"17","text":"Au gu de langahia eau di mahi o dogu huaidina,"},{"book":"Lamentations","chapter":"3","verse":"18","text":"Dogu mouli gu haga bodobodo mai,"},{"book":"Lamentations","chapter":"3","verse":"19","text":"Di hagamamaanadu dogu mmae, dogu ongeonge guu hai di mee e mmala."},{"book":"Lamentations","chapter":"3","verse":"20","text":"Au e hagamamaanadu beenei, gei e daadaamee ginai dogu hagataalunga."},{"book":"Lamentations","chapter":"3","verse":"21","text":"Gei dogu hagadagadagagee gu gila mai i dogu langahia eau di mee deenei:"},{"book":"Lamentations","chapter":"3","verse":"22","text":"Di aloho Dimaadua mo dono manawa dumaalia hagalee noho loo."},{"book":"Lamentations","chapter":"3","verse":"23","text":"E haga manawa lamalia au gadoo be di haga manawa lamalia o di luada,"},{"book":"Lamentations","chapter":"3","verse":"24","text":"Dimaadua modogoia ni aagu, deelaa laa Mee go dogu hagadagadagagee."},{"book":"Lamentations","chapter":"3","verse":"25","text":"Dimaadua e humalia huoloo gi digau huogodoo ala e hagadonu a Mee."},{"book":"Lamentations","chapter":"3","verse":"26","text":"Mai i Mee e humalia, gidaadou huogodoo gi talitali mo di hagakono gi dono hagamouli gidaadou."},{"book":"Lamentations","chapter":"3","verse":"27","text":"E humalia maa gidaadou e kabe tadau noho hagalongo i tadau lligi."},{"book":"Lamentations","chapter":"3","verse":"28","text":"Maa gidaadou gu manawa gee,"},{"book":"Lamentations","chapter":"3","verse":"29","text":"Gidaadou gii pala gi lala i lodo tadau manawa hila gi lala,"},{"book":"Lamentations","chapter":"3","verse":"30","text":"Ma e aha maa gidaadou gu dadaaligi gu lauwa,"},{"book":"Lamentations","chapter":"3","verse":"31","text":"Di Tagi e manawa dumaalia,"},{"book":"Lamentations","chapter":"3","verse":"32","text":"Maa Mee ga gaamai di manawa gee,"},{"book":"Lamentations","chapter":"3","verse":"33","text":"Mee hagalee tenetene gi dono gaamai gi gidaadou di manawa gee mo di mmae."},{"book":"Lamentations","chapter":"3","verse":"34","text":"Di Tagi e modongoohia e Ia di madagoaa tadau hagataalunga ala e manawa gee i lodo di hale galabudi."},{"book":"Lamentations","chapter":"3","verse":"35","text":"Mee e iloo di madagoaa gidaadou hagalee hai mee gi di tonu o Maa ne gaamai gi gidaadou."},{"book":"Lamentations","chapter":"3","verse":"36","text":"Gei Mee e iloo Ia di madagoaa di tonu gu hai gee i lodo di gowaa hai gabunga."},{"book":"Lamentations","chapter":"3","verse":"37","text":"Di manawa o Tagi le e gila i nia madagoaa huogodoo."},{"book":"Lamentations","chapter":"3","verse":"38","text":"Nia mee humalia mo huaidu e gila aga i di gowaa a Mee gu haganoho."},{"book":"Lamentations","chapter":"3","verse":"39","text":"Gidaadou e leelee logo eiaha i di madagoaa gidaadou ga hagaduadua i tadau huaidu?"},{"book":"Lamentations","chapter":"3","verse":"40","text":"Gidaadou gii mmada gi tadau huaidu, gaa huli labelaa gi Dimaadua."},{"book":"Lamentations","chapter":"3","verse":"41","text":"Gidaadou gii huge tadau lodo ang gi God i di langi, ga dalodalo gi Mee boloo,"},{"book":"Lamentations","chapter":"3","verse":"42","text":"“Meenei Dimaadua, gimaadou gu ihala,"},{"book":"Lamentations","chapter":"3","verse":"43","text":"“Goe gu daudali mai gimaadou mo di dadaaligi gimaadou."},{"book":"Lamentations","chapter":"3","verse":"44","text":"guu ngala i lala di gololangi maadolu,"},{"book":"Lamentations","chapter":"3","verse":"45","text":"Goe guu hai gimaadou be di gowaa dugu geinga o henuailala."},{"book":"Lamentations","chapter":"3","verse":"46","text":"“Gimaadou guu hai haga huaidu go madau hagadaumee."},{"book":"Lamentations","chapter":"3","verse":"47","text":"Gimaadou guu noho i lodo di haingadaa mo di hagaloale,"},{"book":"Lamentations","chapter":"3","verse":"48","text":"Nia dangi o ogu golomada guu hali gi lala,"},{"book":"Lamentations","chapter":"3","verse":"49","text":"“Nia wai o ogu golomada gaa hali gi lala, hagalee noho,"},{"book":"Lamentations","chapter":"3","verse":"50","text":"gaa dae loo gi Dimaadua ga helekai mai i di langi,"},{"book":"Lamentations","chapter":"3","verse":"51","text":"Nia mee ala e mmada ginai au gu haga manawa gee au,"},{"book":"Lamentations","chapter":"3","verse":"52","text":"“Ogu hagadaumee e helehele au gadoo be di manu,"},{"book":"Lamentations","chapter":"3","verse":"53","text":"Digaula guu hudu au mouli gi lodo di luwa mo di tai di ngudu di luwa deelaa gi di hadu."},{"book":"Lamentations","chapter":"3","verse":"54","text":"Nia wai gu hoohoo aga gi dogu libogo, gei au gu hagamaanadu bolo au gu hoohoo gaa made."},{"book":"Lamentations","chapter":"3","verse":"55","text":"“Au gu gahigahi Goe, meenei Dimaadua, mai i lodo di luwa deelaa iei au no lodo."},{"book":"Lamentations","chapter":"3","verse":"56","text":"Goe gu hagalongo gi dagu dangidangi bolo gi hudee taidia o dalinga i dagu dangidangi."},{"book":"Lamentations","chapter":"3","verse":"57","text":"Goe gu helekai mai i di madagoaa au nogo gahigahi Goe,"},{"book":"Lamentations","chapter":"3","verse":"58","text":"“Meenei dogu Dagi, Goe gu haga dagaloaha au, gu hagamouli au."},{"book":"Lamentations","chapter":"3","verse":"59","text":"Gabunga ina gi di tonu, idimaa Goe gu gidee Goe nia hai ala nogo hai mai gi di au, meenei Dimaadua."},{"book":"Lamentations","chapter":"3","verse":"60","text":"Goe gu iloo Goe di hai o ogu hagadaumee ala e hudi wou mai gi di au, e hai baahi mai gi di au."},{"book":"Lamentations","chapter":"3","verse":"61","text":"“Meenei Dimaadua goe gu longono e Goe di nadau haganneennee au, gu iloo nadau hai huaidu."},{"book":"Lamentations","chapter":"3","verse":"62","text":"Di laangi hagatau, gei ogu hagadaumee e haganohonoho mai nadau huaidu."},{"book":"Lamentations","chapter":"3","verse":"63","text":"Digaula e gadagada mai gi di au mai luada gaa dae gi di boo."},{"book":"Lamentations","chapter":"3","verse":"64","text":"“Meenei Dimaadua, hagaduadua ina digaula gi nadau haihai huaidu."},{"book":"Lamentations","chapter":"3","verse":"65","text":"Haga huaidu ina digaula, mo di haga honu ina digaula gi nia hagabaubau e logo!"},{"book":"Lamentations","chapter":"3","verse":"66","text":"Gumudia digaula, mo di haga mmaa ina digaula gi daha mo henuailala.”"}]}