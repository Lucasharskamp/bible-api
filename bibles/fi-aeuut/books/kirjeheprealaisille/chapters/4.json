{"data":[{"book":"Kirje heprealaisille","chapter":"4","verse":"1","text":"Jumalan lupaus on yhä voimassa: me saamme kerran levätä hänen luonaan. Silti meillä on syytä pelkoon, sillä jotkut ovat jäämäisillään matkasta."},{"book":"Kirje heprealaisille","chapter":"4","verse":"2","text":"Olemme saaneet kuulla saman valtavan uutisen kuin Mooseksen ajan ihmiset: Jumala haluaa pelastaa meidät. Noille ihmisille uutisesta ei kuitenkaan ollut hyötyä, sillä he eivät uskoneet Jumalan lupauksiin."},{"book":"Kirje heprealaisille","chapter":"4","verse":"3","text":"Vain me, jotka uskomme, mitä Jumala on sanonut, pääsemme hänen lepopaikkaansa. Hänen sanansa kuuluvat: »Olen vihaisena vannonut, että ne, jotka eivät usko minua, eivät pääse perille.» Ja kuitenkin kaikki on ollut valmiina heitä odottamassa maailman luomisesta saakka."},{"book":"Kirje heprealaisille","chapter":"4","verse":"4","text":"Tiedämme, että kaikki on valmiina, koska Raamattu kertoo Jumalan levänneen luomistyön seitsemäntenä päivänä. Hän oli silloin tehnyt sen minkä oli aikonutkin."},{"book":"Kirje heprealaisille","chapter":"4","verse":"5","text":"Mutta kuitenkaan israelilaiset eivät päässeet perille, koska Jumala oli sanonut: »He eivät saa levätä luonani.»"},{"book":"Kirje heprealaisille","chapter":"4","verse":"6","text":"Joka tapauksessa lupaus on voimassa ja jotkut pääsevät perille. Ne, joille ensin annettiin mahdollisuus, eivät päässeet, koska he eivät totelleet Jumalaa."},{"book":"Kirje heprealaisille","chapter":"4","verse":"7","text":"Jumala asetti toisen määräpäivän, ja se on käsillä nyt. Hän ilmoitti siitä paljon myöhemmin kuningas Daavidin välityksellä, kuten jo totesimme: »Jos tänään kuulette Jumalan puhuvan teille, älkää kovettako sydäntänne.»"},{"book":"Kirje heprealaisille","chapter":"4","verse":"8","text":"Uusi lepopaikka, josta Jumala puhuu, ei ole Israelin maa, jonne Joosua johti kansan. Jos Jumala olisi sitä tarkoittanut, hänen ei olisi tarvinnut enää puhua toisesta, myöhemmin tulevasta päivästä."},{"book":"Kirje heprealaisille","chapter":"4","verse":"9","text":"Jumalan kansaa odottaa siis vielä täydellinen lepo."},{"book":"Kirje heprealaisille","chapter":"4","verse":"10","text":"Jokainen, joka pääsee perille, saa levätä työnsä jälkeen, niin kuin Jumalakin lepäsi luomisen jälkeen."},{"book":"Kirje heprealaisille","chapter":"4","verse":"11","text":"Myös meidän on pyrittävä tuota lepopaikkaa kohti. Emme saa olla tottelemattomia Jumalalle, niin kuin israelilaiset, jotka uppiniskaisuutensa tähden eivät päässeet perille."},{"book":"Kirje heprealaisille","chapter":"4","verse":"12","text":"Jumalan sana on täynnä elävää voimaa. Se on terävämpi kuin mikään kaksiteräinen miekka. Se viiltää syvälle salaisimpiin ajatuksiimme ja toiveisiimme asti ja paljastaa, millaisia me todella olemme."},{"book":"Kirje heprealaisille","chapter":"4","verse":"13","text":"Jumala tietää kaiken jokaisesta ihmisestä. Sisimpämme on paljaana elävän Jumalan silmien edessä. Mikään ei ole salassa häneltä, jolle olemme vastuussa kaikesta, mitä olemme tehneet."},{"book":"Kirje heprealaisille","chapter":"4","verse":"14","text":"Jumalan Poika, Jeesus, on suuri ylipappimme, joka on mennyt taivaaseen auttaakseen meitä. Siksi emme saa koskaan lakata luottamasta häneen."},{"book":"Kirje heprealaisille","chapter":"4","verse":"15","text":"Ylipappimme ymmärtää heikkoutemme, sillä hän on ollut samoissa kiusauksissa kuin mekin. Hän vain ei koskaan langennut syntiin."},{"book":"Kirje heprealaisille","chapter":"4","verse":"16","text":"Voimme rohkeasti mennä armahtavan Jumalan valtaistuimen eteen saadaksemme häneltä avun silloin, kun sitä tarvisemme."}]}