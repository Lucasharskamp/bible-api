{"data":[{"book":"Mathayo","chapter":"3","verse":"1","text":"E ndalogo Johana ja-Batiso nobiro, koyalo e thim mar Judea,"},{"book":"Mathayo","chapter":"3","verse":"2","text":"kowacho niya, “Weuru richo, nikech pinyruodh polo ni machiegni.”"},{"book":"Mathayo","chapter":"3","verse":"3","text":"Ma e jalno mane owuo kuome gi dho janabi Isaya niya,"},{"book":"Mathayo","chapter":"3","verse":"4","text":"Lep Johana nochwe gi yie ngamia, kendo notweyo kamba mar pien e nungone. Chiembe ne gin bonyo gi mor kich mag bungu."},{"book":"Mathayo","chapter":"3","verse":"5","text":"Ji nowuok odhi ire koa Jerusalem gi Judea duto koda ka gwengʼ Jordan duto."},{"book":"Mathayo","chapter":"3","verse":"6","text":"Kane gihulo richogi, ne obatisogi e Aora Jordan."},{"book":"Mathayo","chapter":"3","verse":"7","text":"To kane oneno jo-Farisai gi jo-Sadukai ka biro kama ne obatisoe ji, nowachonegi niya, “Un koth thuondegi! En ngʼa mane onyisou mondo uring utony ne mirima mager mabiro?"},{"book":"Mathayo","chapter":"3","verse":"8","text":"Nyaguru olemo manyiso ni uselokoru uweyo richo."},{"book":"Mathayo","chapter":"3","verse":"9","text":"Kendo kik upar e kindu uwegi ni, ‘Wan gi Ibrahim kaka wuonwa.’ Awachonu ni kata mana kuom kitegi Nyasaye nyalo loko nyithind Ibrahim."},{"book":"Mathayo","chapter":"3","verse":"10","text":"Le oseketi e tiend yiende kendo yien ka yien ma ok nyag olemo mabeyo ibiro tongʼ mi go piny kendo witi e mach."},{"book":"Mathayo","chapter":"3","verse":"11","text":"“An abatisou gi pi mondo omi ulokru uwe richou. To ngʼato biro bangʼa ma oloya gi duongʼ, ma kata akande ok awinjora tingʼo. En obiro batisou gi Roho Maler kod mach."},{"book":"Mathayo","chapter":"3","verse":"12","text":"Odheru mare mar piedho cham ni e lwete, kendo obiro yweyo maler kare mar dino cham, kochoko ngano mage okano e dero, to mihudhi to owangʼo gi mach ma ok nyal negi.”"},{"book":"Mathayo","chapter":"3","verse":"13","text":"Eka Yesu nobiro koa e piny Galili nyaka e aora Jordan mondo Johana obatise."},{"book":"Mathayo","chapter":"3","verse":"14","text":"To Johana notemo tame, kawacho niya, “Ibiro ira nade to an ema adwaro mondo ibatisa?”"},{"book":"Mathayo","chapter":"3","verse":"15","text":"Yesu nodwoko niya, “We otimre kamano sani; en gima ber ne an kodi mondo watim ma, eka wachop tim makare duto.” Eka Johana noyie."},{"book":"Mathayo","chapter":"3","verse":"16","text":"Kane osebatiso Yesu to nowuok oa ei pi. To gisano polo noyawore kendo noneno Roho mar Nyasaye kalor e kido mar akuru, kendo piyo kuome."},{"book":"Mathayo","chapter":"3","verse":"17","text":"To dwol moro moa e polo nowacho niya, “Ma en wuoda, ma ahero, kendo chunya mor kode.”"}]}