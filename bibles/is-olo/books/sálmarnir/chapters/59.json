{"data":[{"book":"Sálmarnir","chapter":"59","verse":"1","text":"Þennan sálm orti Davíð þegar Sál konungur sendi menn heim til hans til að handsama hann og drepa (sjá: 1. Sam. 19:11)."},{"book":"Sálmarnir","chapter":"59","verse":"2","text":"Ó, Guð minn, frelsaðu mig frá óvinum mínum! Verndaðu mig gegn þeim sem vilja drepa mig!"},{"book":"Sálmarnir","chapter":"59","verse":"3","text":"Forðaðu mér frá þessum glæpalýð, þessum morðingjum."},{"book":"Sálmarnir","chapter":"59","verse":"4","text":"Þeir sitja um líf mitt. Sterkir menn bíða útifyrir. Drottinn, þeir eru ekki hér af því að ég hafi gert þeim rangt."},{"book":"Sálmarnir","chapter":"59","verse":"5","text":"Samt vilja þeir drepa mig! Drottinn, vaknaðu! Sjáðu hvað er að gerast! Hjálpaðu mér!"},{"book":"Sálmarnir","chapter":"59","verse":"6","text":"Þú Drottinn, Guð hinna himnesku hersveita, Guð Ísraels, rís þú upp og refsa heiðnu þjóðunum sem umhverfis okkur búa. Miskunna ekki illgjörðamönnum."},{"book":"Sálmarnir","chapter":"59","verse":"7","text":"Að kvöldi koma þeir og njósna. Þeir snuðra eins og hundar og ráfa um borgina."},{"book":"Sálmarnir","chapter":"59","verse":"8","text":"Ég heyri háðsglósur þeirra og hvernig þeir formæla Guði. „Enginn heyrir til okkar,“ segja þeir."},{"book":"Sálmarnir","chapter":"59","verse":"9","text":"En þú Drottinn, hlærð að þeim, gerir einnig gys að heiðingjunum sem umhverfis okkur búa."},{"book":"Sálmarnir","chapter":"59","verse":"10","text":"Guð, þú ert styrkur minn! Ég vil syngja þér lof, því að þú ert skjól mitt og hlíf."},{"book":"Sálmarnir","chapter":"59","verse":"11","text":"Guð mætir mér með náð sinni. Hann lætur mig sjá þegar óvinir mínir verða auðmýktir."},{"book":"Sálmarnir","chapter":"59","verse":"12","text":"Ekki lífláta þá, þeirri ráðningu gleymir þjóð mín fljótt. Steyptu þeim heldur af stóli. Varpa þeim til jarðar, Drottinn, þú skjöldur minn."},{"book":"Sálmarnir","chapter":"59","verse":"13","text":"Þeir eru hrokafullir. Þeir formæla og ljúga."},{"book":"Sálmarnir","chapter":"59","verse":"14","text":"Sviptu þeim burt með reiði þinni svo að þeir verði ekki framar til. Láttu þá kenna á því og sjá að þú, Drottinn, ert við völd í Ísrael og um allan heim."},{"book":"Sálmarnir","chapter":"59","verse":"15","text":"Á hverju kvöldi koma þeir aftur, ýlfra eins og hundar og ráfa um borgina, urra og leita að æti."},{"book":"Sálmarnir","chapter":"59","verse":"16","text":"En ég? – Á hverjum morgni vil ég syngja um miskunn þína og mátt, því að á degi neyðarinnar varstu mér vígi."},{"book":"Sálmarnir","chapter":"59","verse":"17","text":"Þú styrkur minn, um þig vil ég syngja ljóðin mín. Þú háborg mín! Þú minn miskunnsami Guð!"}]}