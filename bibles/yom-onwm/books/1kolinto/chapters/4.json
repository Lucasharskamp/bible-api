{"data":[{"book":"1 Kolinto","chapter":"4","verse":"1","text":"Bika lututala banga bisadi bi Klisto, bitambula kisalu ki matsueki ma kiedika ma Nzambi."},{"book":"1 Kolinto","chapter":"4","verse":"2","text":"Mu mamo, diambu dimosi dintombongo kuidi kisadi : bika kisadi kimonika wukuikama."},{"book":"1 Kolinto","chapter":"4","verse":"3","text":"Vayi kuidi minu, didi diambu di fioti enati ndinsambusu kuidi beno voti kuidi batu bankaka mu tsambusulu yi kimutu. Ayi minu veka ndilendi kisambisa ko."},{"book":"1 Kolinto","chapter":"4","verse":"4","text":"Bila kadi bila ndisi ko mu ntimꞌama ; vayi diawu ko diambu dimmonisa ti ndidi mutu wusonga. Pfumu niandi veka wukutsambisanga."},{"book":"1 Kolinto","chapter":"4","verse":"5","text":"Diawu kadi tumbu sambisa tuamina thangu yifuana. Luvingila kaka nate Pfumu kela vutuka. Bu kela kuiza, buna wela monisa bumboti, ku kiezila, mambu mamo masuama mu tombi ayi wela totula mayindu mamo masuama madi mu mintima mi batu. Buna bosi kadika mutu kela tambula nzitusu wukafueti tambula kuidi Nzambi."},{"book":"1 Kolinto","chapter":"4","verse":"6","text":"A muaki, bakhomba, minu thubidi mambu momo mu diambu di minu veka ayi mu diambu di Apolo. Buawu bobo kifuani kieto kilenda kulusadisa mu sudika mambu momo mu diambu lubika sabuka ndilu yi mambu momo masonama. Ayi kadi mutu mu beno kabika ba luniemo mu diambu di wunkaka muingi kalenda wunkaka."},{"book":"1 Kolinto","chapter":"4","verse":"7","text":"Nani wukitudi mutu wuluviakunu ayi bankaka e ? Mbi bidi yaku biobi wukambu tambula e ? Bu didi ti tambula wu bitambula buna bila mbi fueti kukiniemisina banga ti wusia ku bitambula ko e ?"},{"book":"1 Kolinto","chapter":"4","verse":"8","text":"Beno buabu lumeni yukuta, luyikidi bamvuama ; lutonini yala kambu beto. Minu thidi beno luyala muingi beto mamveto tuyala va kimosi ayi beno."},{"book":"1 Kolinto","chapter":"4","verse":"9","text":"Bila ndimbanza Nzambi wututula, beto bamvuala, mu ntanda wu batu batsuka va ntoto wawu. Tuidi banga batu bazengolo nkanu wu lufua ; bila tukituka banga kipa voti savu kintalu kuidi ntoto wumvimba, kuidi zimbasi ayi kuidi batu."},{"book":"1 Kolinto","chapter":"4","verse":"10","text":"Beto tuidi bivungisi mu diambu di Klisto vayi beno luidi batu banduenga mu Klisto. Beto tuidi batu balebakana vayi beno luidi bakinda. Beno luidi batu balukinzu vayi beto tuidi batu balenzo."},{"book":"1 Kolinto","chapter":"4","verse":"11","text":"Nate mu thangu yayi, beto tulembo fua nzala, tulembo moni phuila ; tulembo kibi pheni ; tulembo tutu khuba ayi tukambulu nzo yi vuanda."},{"book":"1 Kolinto","chapter":"4","verse":"12","text":"Tulembo moni ziphasi bu tunsalanga mu zingolo zi mioko mieto. Bu balembo tufingi, beto tulembo sakumuna ; bu balembo tuyamisa, beto tulembo kangi mintima."},{"book":"1 Kolinto","chapter":"4","verse":"13","text":"Bu balembo tuvunina mambu, beto tukubavutudilanga mu mambu manlembami mamboti. Nate ye buabu, tukituka banga tsobo yi ntoto ayi banga bima bikondolo mfunu."},{"book":"1 Kolinto","chapter":"4","verse":"14","text":"Yisi ko ti mu diambu di kulufuisa tsoni diawu ndilusonikini mambu mama, vayi mu diambu di kululubula banga bana bama ba luzolo."},{"book":"1 Kolinto","chapter":"4","verse":"15","text":"Bila banza ti lulenda baka dikumi di mili di mintuadisi mikululonga mambu matedi Klisto, vayi lufueti zaba ti luisi baka madisa mawombo ko, bila mu Klisto Yesu minu ndilubuta mu Nsamu Wumboti."},{"book":"1 Kolinto","chapter":"4","verse":"16","text":"Diawu ndikululeba muingi lutsokudila."},{"book":"1 Kolinto","chapter":"4","verse":"17","text":"Diawu ndilufidisidi Timote, muanꞌama wuluzolo ayi widi wukuikama mu Pfumu. Niandi sika kulutebula moyo boso buididi zinzila ziama mu Klisto ayi boso ndieta longila mu bibuangu bioso, mu mabundu moso."},{"book":"1 Kolinto","chapter":"4","verse":"18","text":"Batu bankaka mu beno balembo kiniemisa banga ti ndilendi kuiza kuidi beno ko."},{"book":"1 Kolinto","chapter":"4","verse":"19","text":"Vayi enati Pfumu tidi buna fioti fisiedi ndizidi kuidi beno. Buna ndiela zaba, bika sia mambu momo kaka bobo beti kukiniemisanga beti tubanga vayi ayi mambu momo balenda vanga lulendo ;"},{"book":"1 Kolinto","chapter":"4","verse":"20","text":"bila kipfumu ki Nzambi kisi mu diambu di mambu matuba ko, vayi mu lulendo."},{"book":"1 Kolinto","chapter":"4","verse":"21","text":"Mbi lutidi ? Ndiza kuidi beno ayi nti mu kulubeta, voti ndiza ayi luzolo ayi Pheve yinlembami e ?"}]}