{"data":[{"book":"2 Samuelova","chapter":"1","verse":"1","text":"Stalo se pak po smrti Saulově, když se navrátil David od porážky Amalechitských, že pobyl v Sicelechu za dva dni."},{"book":"2 Samuelova","chapter":"1","verse":"2","text":"A aj, dne třetího přišel jeden z vojska Saulova, maje roucho roztržené a prach na hlavě své. Kterýž když přišel k Davidovi, padl na zemi a poklonil se."},{"book":"2 Samuelova","chapter":"1","verse":"3","text":"I řekl jemu David: Odkud jdeš? Jemuž odpověděl: Z vojska Izraelského utekl jsem."},{"book":"2 Samuelova","chapter":"1","verse":"4","text":"Opět řekl jemu David: Cože se stalo? Medle, pověz mi. Kterýž odpověděl: To, že utekl lid z boje, a množství lidu padlo a zbito jest; též i Saul i Jonata syn jeho zbiti jsou."},{"book":"2 Samuelova","chapter":"1","verse":"5","text":"Řekl ještě David mládenci, kterýž mu to oznámil: Kterak ty víš, že umřel Saul i Jonata syn jeho?"},{"book":"2 Samuelova","chapter":"1","verse":"6","text":"Odpověděl mládenec, kterýž to oznamoval jemu: Náhodou přišel jsem na horu Gelboe, a aj, Saul nalehl byl na kopí své, a vozové i jezdci postihali ho."},{"book":"2 Samuelova","chapter":"1","verse":"7","text":"Kterýžto ohlédna se zpátkem, uzřel mne a zavolal na mne. I řekl jsem: Aj, teď jsem."},{"book":"2 Samuelova","chapter":"1","verse":"8","text":"Tedy řekl mi: Kdo jsi ty? Odpověděl jsem jemu: Amalechitský jsem."},{"book":"2 Samuelova","chapter":"1","verse":"9","text":"I řekl mi: Přistup medle sem a zabí mne, nebo mne obklíčila úzkost, a ještě všecka duše má jest ve mně."},{"book":"2 Samuelova","chapter":"1","verse":"10","text":"Protož stoje nad ním, zabil jsem ho, nebo jsem věděl, že nebude živ po svém pádu. A vzal jsem korunu, kteráž byla na hlavě jeho, i záponu, kteráž byla na rameni jeho, a teď jsem to přinesl ku pánu svému."},{"book":"2 Samuelova","chapter":"1","verse":"11","text":"Tedy David uchytiv roucho své, roztrhl je; tolikéž i všickni muži, kteříž s ním byli."},{"book":"2 Samuelova","chapter":"1","verse":"12","text":"A nesouce smutek, plakali a postili se až do večera pro Saule a pro Jonatu syna jeho, i pro lid Hospodinův a pro dům Izraelský, že padli od meče."},{"book":"2 Samuelova","chapter":"1","verse":"13","text":"Řekl pak David mládenci, kterýž mu to oznámil: Odkud jsi ty? Odpověděl: Syn muže příchozího Amalechitského jsem."},{"book":"2 Samuelova","chapter":"1","verse":"14","text":"Opět mu řekl David: Kterak jsi směl vztáhnouti ruku svou, abys zahubil pomazaného Hospodinova?"},{"book":"2 Samuelova","chapter":"1","verse":"15","text":"A zavolav David jednoho z mládenců, řekl jemu: Přistoupě, oboř se na něj. Kterýžto udeřil ho, tak že umřel."},{"book":"2 Samuelova","chapter":"1","verse":"16","text":"I řekl jemu David: Krev tvá budiž na hlavu tvou, neboť jsou ústa tvá svědčila na tebe, řkouce: Já jsem zabil pomazaného Hospodinova."},{"book":"2 Samuelova","chapter":"1","verse":"17","text":"Tedy naříkal David naříkáním tímto nad Saulem a nad Jonatou synem jeho,"},{"book":"2 Samuelova","chapter":"1","verse":"18","text":"(Přikázav však, aby synové Judovi učeni byli stříleti z luku, jakož psáno v knize Upřímého.):"},{"book":"2 Samuelova","chapter":"1","verse":"19","text":"Ó kráso Izraelská, na výsostech tvých zraněni, jakť jsou padli udatní!"},{"book":"2 Samuelova","chapter":"1","verse":"20","text":"Neoznamujtež v Gát, ani toho ohlašujte na ulicích Aškalon, aby se neveselily dcery Filistinských, a neplésaly dcery neobřezaných."},{"book":"2 Samuelova","chapter":"1","verse":"21","text":"Ó hory Gelboe, ani rosa, ani déšť nespadej na vás, ani tu buď pole úrodné; nebo tam jest povržen štít udatných, štít Saulův, jako by nebyl pomazán olejem."},{"book":"2 Samuelova","chapter":"1","verse":"22","text":"Od krve raněných a od tuku udatných lučiště Jonatovo nikdy zpět neodskočilo, a meč Saulův nenavracoval se prázdný."},{"book":"2 Samuelova","chapter":"1","verse":"23","text":"Saul a Jonata milí a utěšení v životě svém, také při smrti své nejsou rozloučeni. Nad orlice bystřejší, nad lvy silnější byli."},{"book":"2 Samuelova","chapter":"1","verse":"24","text":"Dcery Izraelské, plačte Saule, kterýž vás odíval červcem dvakrát barveným rozkošně, kterýž dával ozdoby zlaté na roucha vaše."},{"book":"2 Samuelova","chapter":"1","verse":"25","text":"Ach, jakť jsou padli udatní u prostřed boje? Jonata na výsostech tvých zabit jest."},{"book":"2 Samuelova","chapter":"1","verse":"26","text":"Velice jsem po tobě teskliv, bratře můj Jonato. Byl jsi mi příjemný náramně; vzácnější u mne byla milost tvá nežli milost žen."},{"book":"2 Samuelova","chapter":"1","verse":"27","text":"Ach, jakť jsou padli udatní, a zahynula odění válečná."}]}