{"data":[{"book":"Jób","chapter":"30","verse":"1","text":"Nyní pak posmívají se mi mladší mne, jejichž bych otců nechtěl byl postaviti se psy stáda svého."},{"book":"Jób","chapter":"30","verse":"2","text":"Ač síla rukou jejich k čemu by mi byla? Zmařena jest při nich starost jejich."},{"book":"Jób","chapter":"30","verse":"3","text":"Nebo chudobou a hladem znuzeni, utíkali na planá, tmavá, soukromná a pustá místa."},{"book":"Jób","chapter":"30","verse":"4","text":"Kteříž trhali zeliny po chrastinách, ano i koření, a jalovec za pokrm byl jim."},{"book":"Jób","chapter":"30","verse":"5","text":"Z prostřed lidí vyháníni byli; povolávali za nimi, jako za zlodějem,"},{"book":"Jób","chapter":"30","verse":"6","text":"Tak že musili bydliti v výmolích potoků, v děrách země a skálí."},{"book":"Jób","chapter":"30","verse":"7","text":"V chrastinách řvali, pod trní se shromažďovali,"},{"book":"Jób","chapter":"30","verse":"8","text":"Lidé nejnešlechetnější, nýbrž lidé bez poctivosti, menší váhy i než ta země."},{"book":"Jób","chapter":"30","verse":"9","text":"Nyní, pravím, jsem jejich písničkou, jsa jim učiněn za přísloví."},{"book":"Jób","chapter":"30","verse":"10","text":"V ošklivosti mne mají, vzdalují se mne, a na tvář mou nestydí se plvati."},{"book":"Jób","chapter":"30","verse":"11","text":"Nebo Bůh mou vážnost odjal, a ssoužil mne; pročež uzdu před přítomností mou svrhli."},{"book":"Jób","chapter":"30","verse":"12","text":"Po pravici mládež povstává, nohy mi podrážejí, tak že šlapáním protřeli ke mně stezky nešlechetnosti své."},{"book":"Jób","chapter":"30","verse":"13","text":"Mou pak stezku zkazili, k bídě mé přidali, ač jim to nic nepomůže."},{"book":"Jób","chapter":"30","verse":"14","text":"Jako širokou mezerou vskakují, a k vyplénění mému valí se."},{"book":"Jób","chapter":"30","verse":"15","text":"Obrátily se na mne hrůzy, stihají jako vítr ochotnost mou, nebo jako oblak pomíjí zdraví mé."},{"book":"Jób","chapter":"30","verse":"16","text":"A již ve mně rozlila se duše má, pochytili mne dnové trápení mého,"},{"book":"Jób","chapter":"30","verse":"17","text":"Kteréž v noci vrtá kosti mé ve mně; pročež ani nervové moji neodpočívají."},{"book":"Jób","chapter":"30","verse":"18","text":"Oděv můj mění se pro násilnou moc bolesti, kteráž mne tak jako obojek sukně mé svírá."},{"book":"Jób","chapter":"30","verse":"19","text":"Uvrhl mne do bláta, tak že jsem již podobný prachu a popelu."},{"book":"Jób","chapter":"30","verse":"20","text":"Volám k tobě, ó Bože, a neslyšíš mne; postavuji se, ale nehledíš na mne."},{"book":"Jób","chapter":"30","verse":"21","text":"Obrátils mi se v ukrutného nepřítele, silou ruky své mi odporuješ."},{"book":"Jób","chapter":"30","verse":"22","text":"Vznášíš mne u vítr, sázíš mne na něj, a k rozplynutí mi přivodíš zdravý soud."},{"book":"Jób","chapter":"30","verse":"23","text":"Nebo vím, že mne k smrti odkážeš, a do domu, do něhož se shromažďuje všeliký živý."},{"book":"Jób","chapter":"30","verse":"24","text":"Jistě žeť nevztáhne Bůh do hrobu ruky, by pak, když je stírá, i volali."},{"book":"Jób","chapter":"30","verse":"25","text":"Zdaliž jsem neplakal nad tím, kdož okoušel zlých dnů? Duše má kormoutila se nad nuzným."},{"book":"Jób","chapter":"30","verse":"26","text":"Když jsem dobrého čekal, přišlo mi zlé; nadál jsem se světla, ale přišla mrákota."},{"book":"Jób","chapter":"30","verse":"27","text":"Vnitřností mé zevřely, tak že se ještě neupokojily; předstihli mne dnové trápení."},{"book":"Jób","chapter":"30","verse":"28","text":"Chodím osmahlý, ne od slunce, povstávaje, i mezi mnohými křičím."},{"book":"Jób","chapter":"30","verse":"29","text":"Bratrem učiněn jsem draků, a tovaryšem mladých pstrosů."},{"book":"Jób","chapter":"30","verse":"30","text":"Kůže má zčernala na mně, a kosti mé vyprahly od horkosti."},{"book":"Jób","chapter":"30","verse":"31","text":"A protož v kvílení obrátila se harfa má, a píšťalka má v hlas plačících."}]}