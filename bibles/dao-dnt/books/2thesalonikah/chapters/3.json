{"data":[{"book":"2 Thesalonikah","chapter":"3","verse":"1","text":"Akpäihnaka, kami benae aw, Bawipaa ngthu cun nami ksunga akjanga ngthang lü a hlüngtaia mäiha, hnün lum üng ngthang hü lü leisawngnak am ami dodangei vai ua jah ktaiyü pet ua."},{"book":"2 Thesalonikah","chapter":"3","verse":"2","text":"Amawngma am ksing lü am dawkia khyange ja sexukia khyangea kut üng Pamhnam naw a jah yung vaia pi ktaiyü u bä."},{"book":"2 Thesalonikah","chapter":"3","verse":"3","text":"Cunüngpi Bawipa ta sitih bekhüt khawhki. Ani naw ngjuktha ning jah pe lü Khawyaipa üngkhyüh ning jah yungkaih khai ni."},{"book":"2 Thesalonikah","chapter":"3","verse":"4","text":"Kami ning jah mthei läklam lü nami läklam nglät khai tia Bawipa naw mkhühüpnak jah peki."},{"book":"2 Thesalonikah","chapter":"3","verse":"5","text":"Pamhnama mhläkphyanak ksing bawk vai ja Khritawa a khamei kba nami khamei khawh vaia, Bawipa naw lam ning jah msüm se."},{"book":"2 Thesalonikah","chapter":"3","verse":"6","text":"Kami benae aw, kami ning jah mcuhmthehe käh jah läklam lü dudamkia jumeikiea ksunga käh nami ngcawngcik vaia mi Bawipa Jesuh Khritaw ngming üng ning jah nghui na veng."},{"book":"2 Thesalonikah","chapter":"3","verse":"7","text":"Nami hlawnga kami ve üng am dam u ngü. Acukba nami ve vai cun namimät naw angtea nami ksing bawki ni."},{"book":"2 Thesalonikah","chapter":"3","verse":"8","text":"Ua jah pet pi aphu kaa am doei u nawng. U pi ning jah bawngkhasak vai am yü na ung se, amhnüp amthan kami khyaih khawha kami khüiki."},{"book":"2 Thesalonikah","chapter":"3","verse":"9","text":"Nami veia kthähei lü yah kyawki. Cunüngpi, am ning jah kthähei u nawng. Acun cun nami jah ngcuhngkihnak vaia ahikba kami khüikie ni."},{"book":"2 Thesalonikah","chapter":"3","verse":"10","text":"Nami hlawnga kami ve k’um üng, “Au pi khüia damki üng ei käh mbei vai” mi ti khawiki."},{"book":"2 Thesalonikah","chapter":"3","verse":"11","text":"Nami ksunga khyang avang cun dudam lü khyanga khut üng ngcawngcik vai sawxat ksing lü, ipi käh pawhkia khyange ami ve mi ngjaka phäh kami pyen ni."},{"book":"2 Thesalonikah","chapter":"3","verse":"12","text":"Ahina khyange hin amimäta kut am khüi lü ami yah ami ei vaia kami jah mcäiki. Bawipa Jesuh Khritawa ngming am kami jah mthehki."},{"book":"2 Thesalonikah","chapter":"3","verse":"13","text":"Acunüngpi, ka benae aw, akdaw pawhnak üng käh nami pyaitham vai."},{"book":"2 Thesalonikah","chapter":"3","verse":"14","text":"Kami ning jah kbi lawa kca üngka ngthu am läklam hlüki ve taw khai. Cunüngpi, ami ngkeei law vaia i käh pawh ua. Jah msing sawxat u lü ami hlawnga käh ngpüingpaw ua."},{"book":"2 Thesalonikah","chapter":"3","verse":"15","text":"Cunüngpi, yea mäiha ta käh jah vepüi ua. Nami khritjanpüia ngai lü jah mcäi ua."},{"book":"2 Thesalonikah","chapter":"3","verse":"16","text":"Dimdeihnaka phungnu, Bawipa amät naw akcün tä lü amjüküm üng dimdeihnak ning jah pe se. Bawipa cun nami vana khana ve nglät se."},{"book":"2 Thesalonikah","chapter":"3","verse":"17","text":"Pawluha Hnuksetnak hin kamäta kut am ka yuk ni. Ahikba ngsing sun lü kca ka yuk naküt ahikba ni ka yuk khawi."},{"book":"2 Thesalonikah","chapter":"3","verse":"18","text":"Mi Bawipa Jesuh Khritawa bäkhäknak nami khana pha law se."}]}