{"data":[{"book":"2 Abakkolinso","chapter":"9","verse":"1","text":"Mmanyi bulungi nga tekinneetaagisa kubawandiikira ku nsonga y’okuweereza abatukuvu;"},{"book":"2 Abakkolinso","chapter":"9","verse":"2","text":"kubanga mmanyi nga bwe mwagala ennyo okuyamba, ne mikwano gyaffe wano mu Makedoniya nabategeezaako nga nnenyumiriza ku lwammwe nti ab’omu Akaya babadde beetegefu okuviira ddala mu mwaka ogwayita, era obumalirivu bwammwe bwakubiriza bangi."},{"book":"2 Abakkolinso","chapter":"9","verse":"3","text":"Nabatumira abooluganda okwenyumiriza kwaffe ku lwammwe kuleme kuba kwa bwereere mu nsonga eyo, mube beetegefu nga bwe nagamba."},{"book":"2 Abakkolinso","chapter":"9","verse":"4","text":"Si kulwa ng’ab’e Makedoniya bajja nange ne babasanga nga temwetegese, ne tuswala, ne bwe tutaboogerako nti ye mmwe, mu kubeesiga mmwe."},{"book":"2 Abakkolinso","chapter":"9","verse":"5","text":"Kyenvudde ndowooza nga kiŋŋwanidde okubagumya abooluganda, bano babasookeyo, bateeketeeke ekirabo kye mwasuubiza, ekirabo ekyo kitegekebwe kibeere omukisa so si ekintu eky’okuwalirizibwa."},{"book":"2 Abakkolinso","chapter":"9","verse":"6","text":"Naye mujjukire nti, “Asiga ekitono alikungula kitono, naye asiga ekinene alikungula kinene.”"},{"book":"2 Abakkolinso","chapter":"9","verse":"7","text":"Buli omu akola nga bw’asazeewo mu mutima gwe, si lwa nnaku, newaakubadde olw’okuwalirizibwa, kubanga Katonda ayagala oyo agaba n’essanyu."},{"book":"2 Abakkolinso","chapter":"9","verse":"8","text":"Katonda ayinza okwaza ekisa kyonna gye muli, bulijjo mubeerenga n’ebibamala byonna mu buli kintu nga musukkirira mu mulimu gwonna omulungi,"},{"book":"2 Abakkolinso","chapter":"9","verse":"9","text":"nga bwe kyawandiikibwa nti,"},{"book":"2 Abakkolinso","chapter":"9","verse":"10","text":"Kubanga oyo awa omulimi ensigo okusiga, ate n’amuwa n’emmere ey’okulya, anaayazanga ensigo yammwe era n’agyongerako, era anaayongeranga ebibala eby’obutuukirivu."},{"book":"2 Abakkolinso","chapter":"9","verse":"11","text":"Anaabagaggawazanga mu buli kintu, ekyebazisa Katonda mu ffe."},{"book":"2 Abakkolinso","chapter":"9","verse":"12","text":"Kubanga omulimu gw’obuweereza buno tegukoma ku kuyamba batukuvu abali mu kwetaaga kyokka, kusukkirira mu kwebaza okungi eri Katonda."},{"book":"2 Abakkolinso","chapter":"9","verse":"13","text":"Olw’obukakafu obuvudde mu buweereza obwo, Katonda agulumizibwa olw’okugonda okw’okwatula kwammwe eri Enjiri ya Kristo, ne mu kugaba kwe mwalaga mu bye mwabawa, n’eri abantu bonna,"},{"book":"2 Abakkolinso","chapter":"9","verse":"14","text":"era n’okubasabira kwe babasabira kubanga babaagala nnyo olw’ekisa kya Katonda eky’ekitalo kye mulina;"},{"book":"2 Abakkolinso","chapter":"9","verse":"15","text":"Katonda yeebazibwe olw’ekirabo ekitayogerekeka."}]}