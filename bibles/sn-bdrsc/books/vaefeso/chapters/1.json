{"data":[{"book":"VaEfeso","chapter":"1","verse":"1","text":"Pauro, mupostori waKristu Jesu nokuda kwaMwari, kuvatsvene vari muEfeso, vakatendeka muna Kristu Jesu:"},{"book":"VaEfeso","chapter":"1","verse":"2","text":"Nyasha norugare zvinobva kuna Mwari Baba vedu nokuna Ishe Jesu Kristu ngazvive kwamuri."},{"book":"VaEfeso","chapter":"1","verse":"3","text":"Ngaarumbidzwe Mwari Baba vaIshe wedu Jesu Kristu, iye akatiropafadza muchadenga nokuropafadza kwose kwomweya muna Kristu Jesu."},{"book":"VaEfeso","chapter":"1","verse":"4","text":"Nokuti akatisarudza maari nyika isati yasikwa kuti tive vatsvene vasina chavanopomerwa pamberi pake. Murudo"},{"book":"VaEfeso","chapter":"1","verse":"5","text":"akatirongera kare kuti tigoitwa vana vake kubudikidza naJesu Kristu, maererano nomufaro wake uye nokuda kwake,"},{"book":"VaEfeso","chapter":"1","verse":"6","text":"kuti kunakisisa kwenyasha dzake dzaakangotipa hake muna Iye waanoda kurumbidzwe."},{"book":"VaEfeso","chapter":"1","verse":"7","text":"Iye watine dzikunuro maari kubudikidza neropa rake, iko kuregererwa kwezvivi, zviri maererano nokupfuma kwenyasha dzaMwari"},{"book":"VaEfeso","chapter":"1","verse":"8","text":"dzaakawanza pamusoro pedu nouchenjeri hwose uye nokunzwisisa kwose."},{"book":"VaEfeso","chapter":"1","verse":"9","text":"Uye akazivisa kwatiri chakavanzika chokuda kwake, maererano nomufaro wake wakanaka, waakafunga muna Kristu, kuti chiitwe pakukwana kwenguva,"},{"book":"VaEfeso","chapter":"1","verse":"10","text":"auyise pamwe chete zvinhu zvose zviri kudenga nezviri panyika pasi pomusoro mumwe, anova Kristu."},{"book":"VaEfeso","chapter":"1","verse":"11","text":"Iye watakasarudzwawo maari, tarongerwa kare nhaka maererano nokuronga kwaiye anoita zvose mukusimbisa vavariro yokuda kwake,"},{"book":"VaEfeso","chapter":"1","verse":"12","text":"kuitira kuti isu, vakatanga kuva netariro muna Kristu, tive rumbidzo yokubwinya kwake."},{"book":"VaEfeso","chapter":"1","verse":"13","text":"Nemi makaiswawo muna Kristu pamakanzwa shoko rechokwadi, iro vhangeri rokuponeswa kwenyu. Makati matenda, makaiswa rupau maari nechisimbiso, icho chivimbiso choMweya Mutsvene,"},{"book":"VaEfeso","chapter":"1","verse":"14","text":"anova ndiye rubatso runotitsidzira nhaka yedu kusvikira rudzikinuro rwaavo vari vaMwari chaivo rwaratidzwa, kuti kubwinya kwake kurumbidzwe."},{"book":"VaEfeso","chapter":"1","verse":"15","text":"Nokuda kwaizvozvi, pandakanzwa nezvokutenda kwenyu muna Ishe Jesu uye rudo rwenyu kuvatsvene vose,"},{"book":"VaEfeso","chapter":"1","verse":"16","text":"handina kurega kuvonga nokuda kwenyu, ndichikurangarirai muminyengetero yangu."},{"book":"VaEfeso","chapter":"1","verse":"17","text":"Ndinoramba ndichikumbira kuti Mwari waIshe wedu Jesu Kristu, Baba vokubwinya, akupei mweya wouchenjeri nokuzarurirwa, kuitira kuti mumuzive zviri nani."},{"book":"VaEfeso","chapter":"1","verse":"18","text":"Ndinonyengeterawo kuti meso emwoyo wenyu avhenekerwe kuitira kuti mugoziva pfuma yenhaka yake yokubwinya muvatsvene,"},{"book":"VaEfeso","chapter":"1","verse":"19","text":"uye nesimba rake guru risingagoni kuenzaniswa kwatiri isu vanotenda. Iroro simba rakaita sokubata kwesimba rake guru,"},{"book":"VaEfeso","chapter":"1","verse":"20","text":"raakaita muna Kristu paakamumutsa kubva kuvakafa akamugarisa kuruoko rwake rworudyi mudenga,"},{"book":"VaEfeso","chapter":"1","verse":"21","text":"pamusoro poutongi hwose noukuru, nesimba noushe, uye namazita ose angagona kurehwa, kwete panyika yazvino chete asiwo pane ichauya."},{"book":"VaEfeso","chapter":"1","verse":"22","text":"Uye Mwari akaisa zvinhu zvose pasi petsoka dzake akamugadza kuti ave musoro wezvinhu zvose nokuda kwekereke,"},{"book":"VaEfeso","chapter":"1","verse":"23","text":"iwo muviri wake, kuzara kwaiye anozadza zvinhu zvose munzira dzose."}]}