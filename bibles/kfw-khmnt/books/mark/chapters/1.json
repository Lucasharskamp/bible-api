{"data":[{"book":"Mark","chapter":"1","verse":"1","text":"Hiwahi Pathian Sapa Jisu Christa jarra chongkahoi ngaikha eii.1:1. Manuscript lekkhat achu injiamak Pathian Sapa."},{"book":"Mark","chapter":"1","verse":"2","text":"Pathian chongkachoipa Isaiah larik-ah imajia angnga:"},{"book":"Mark","chapter":"1","verse":"3","text":"Neelramma kheek rasa inkhat khachu,"},{"book":"Mark","chapter":"1","verse":"4","text":"Khawa jarra John in neelramma aheisuok-ah, baptize ithole inruoiya Pathian chong aleiril.1:4. John in neelramma aheisuok-ah, baptize ithole inruoiya Pathian chong aleiril. Manuscript lekkhat achu hintia injia Baptist John neelramma aheisuok-ah Pathian chong aleiril. “Ningmanu-ah inphut heikir inlang baptize thoru” halli “Ningmanu rakip Pathian in anara-ngaidam pisik eii,” Ama'n mipuidiang aleiti."},{"book":"Mark","chapter":"1","verse":"5","text":"John chongril kara-ngai sik-ah Jerusalem khuopui khat-um Judea ramsuungnga kaom mipui katamtak inheisuok. Inmani'n inmanu ngai inrilsuok halli ama'n Jordan tuidung suungnga inmani ngaikha baptize aleimintho."},{"book":"Mark","chapter":"1","verse":"6","text":"John in salaileem mulla inbool puondiar aleitho, akhoongnga sawun koongkhit aleikhit, ama bak-inchu khai khat-um ramkhuoining alei eii. 2 Reng 1:8"},{"book":"Mark","chapter":"1","verse":"7","text":"Ama'n mipuidiang aleirilla ati, “Kei kanuk-ah akajuosik miringpa khachu kei neek-ah akaloksik eii. Keichu ama kekokrui kuunli kasuutsik kha-um rahoi suokmong"},{"book":"Mark","chapter":"1","verse":"8","text":"Kei'n tuiya baptize kanatho, takkha ama inchu Ratha Inthiangnga baptize anathosik eii.”"},{"book":"Mark","chapter":"1","verse":"9","text":"Khawasuoli sootlekleiya Jisu'n Galilee ramsuungnga kaom Nazareth khuopui makheiya inphut aheiwa halli John in Jordan tuidung suungnga baptize aleitho."},{"book":"Mark","chapter":"1","verse":"10","text":"Jisu'n tuiya inphut hongsuokli, Ama'n marwaan suongkot inlong khat-um Ratha in achungnga Wathu angnga ijuochum kha aleimu."},{"book":"Mark","chapter":"1","verse":"11","text":"Khat-um marwaanna inphut rasa inkhat ajuoa, “Nanghi kinaminriang tak kasapa kha na-eii. Nachungnga kamalung atai.” Inphut 22:2; Minpkla 2:7; Isa 42:1; Matt 3:17; 12:18; Mk 9:7; Luk 3:27"},{"book":"Mark","chapter":"1","verse":"12","text":"Khawasuoli Ratha'n ama kha neelramma aleiruoi."},{"book":"Mark","chapter":"1","verse":"13","text":"Khawa munkhan nisoommili, Seitan in aleimatheem. Ramsa ngaile khawa khan inleiom, takkha marwaan tirton ngai'n ama sanna inleinei."},{"book":"Mark","chapter":"1","verse":"14","text":"John mikhumna suungnga indasuonuk, Jisu'n Galileeya asiya halli Pathian diangnga kajuo chongkahoi ngaikha aleiril."},{"book":"Mark","chapter":"1","verse":"15","text":"“Apha kha ajuotungjei,” “Khat-um Pathian Rengram kha anaijei! Ningmanu-ah inphut malung thuul inlang chongkahoihi ngamnaru,” ama'n aleiti. Matt 3:2"},{"book":"Mark","chapter":"1","verse":"16","text":"Jisu'n Galilee tuidiilpang ajuiya aheisuokli, ama'n ngakasur miring inni, Simon khat-um anai Andrew, leenna nga insur aleimu."},{"book":"Mark","chapter":"1","verse":"17","text":"Jisu'n inmani diang aleiti, “Heiwaru kanuk najuiru, mi kasur namin-ekate.”"},{"book":"Mark","chapter":"1","verse":"18","text":"Khawapha takkhan inleen inda-ah inmani ngaikha amale inruoiya inleisi."},{"book":"Mark","chapter":"1","verse":"19","text":"Ama'n asidetli unai inni, Zebedee sangai, James li John aleimu. Inmani'n rakuongnga inleen ngaikha worthanasik inleibool."},{"book":"Mark","chapter":"1","verse":"20","text":"Jisu'n inmani amuli amumak, inmani aleikoi; khawa khan inmani'n inloom ruoingai khat-um inpa Zebedee kha rakuong suungnga inda-ah Jisu nukkha inleijui."},{"book":"Mark","chapter":"1","verse":"21","text":"Jisu le asiamruoi ngai'n Capernaum khuopuiya inheiwa, halli Jisu'n akahong Jihudi ngai sernikhuo khan Synagogue-ah asiya aleiminchu."},{"book":"Mark","chapter":"1","verse":"22","text":"Ama minchuna kha akajet mipui rakip in inleingak, ajarchu ama kha Dan Karu ngaile lei-in-angmak, khawa rathuulla, Ama'n thomatornale inruoiya aleiminchu. Matt 7:28,29"},{"book":"Mark","chapter":"1","verse":"23","text":"Khawapha takkhan ratha kathamak kaluut miringkhat Synagogue-ah aheiluut halli rasa inringnga aleikheek."},{"book":"Mark","chapter":"1","verse":"24","text":"“Angme keini diangnga nimanuom, Nazareth Jisu? Keini kanaminmangsik hin nijuobe? Kei'n nang kanajet, nangchu inthiang Pathian tirton kha na-eii!”"},{"book":"Mark","chapter":"1","verse":"25","text":"Jisu'n ratha diang chong aleipeii, “Omchianro, halli mipa diangnga inphut heisuokro!”"},{"book":"Mark","chapter":"1","verse":"26","text":"Ratha kathamak khan mipa kha kanatak-ah aleikanik, halli inringnga akheek-ah mipa diangnga inphut aheisuokjei."},{"book":"Mark","chapter":"1","verse":"27","text":"Mipui ngaikhan inleingak, khawakhan inmani inkhatli inkhat in inleiti, “Hiwahi angmejei? Chongminchu kathar khabe? Hiwa mipa'n ranak kanei tak-ah ratha kathamak diang chong apeii, halli inmani'n achong injui!”"},{"book":"Mark","chapter":"1","verse":"28","text":"Hinthoa, Jisu chongngaihi innot tak-ah Galilee rampumpuiya alei-inthang."},{"book":"Mark","chapter":"1","verse":"29","text":"Jisu khat-um asiamruoi ngai'n James khat-um John le inruoiya, Synagogue inmathaanna Simon li Andrew ngai inntiang inleisi."},{"book":"Mark","chapter":"1","verse":"30","text":"Simon tarpi kha ritun in athoa zaalmunna aleizaal, Jisu aheitungli, akananu jarra ama diang inleirilpi."},{"book":"Mark","chapter":"1","verse":"31","text":"Ama'n akananu diang asiya, akut-ah numeisanu kha aleikatook-ah aleikeithei. Ritun in ama kha amathaanjei, halli numeisanu khan inmani sepa aleitho."},{"book":"Mark","chapter":"1","verse":"32","text":"Kani tasuo kholei phakhan, mipui ngai'n akana khat-um raikhuo kaluut rakip ngaikha Jisu diang inheiruoi."},{"book":"Mark","chapter":"1","verse":"33","text":"Khawa khuopuiya kaom mipui ngaikha khawa inn makhan inlei-inchun."},{"book":"Mark","chapter":"1","verse":"34","text":"Jisu'n rirai rakip-ah kana katamtak ngaikha aleimindam khat-um raikhuo katamtak aleipuutsuok. Raikhuo ngai'n ama kha tume ti inleijet, khawa jarra Ama'n inmani ngaikha iteii leiminrilmak."},{"book":"Mark","chapter":"1","verse":"35","text":"Ziingtiang kani suokma-ah, Jisu'n intheiya inn kha amathaanjei. Khuopui kha amathaanna mirasa neimakna munkhattiang aleisi, khawa munkhan ama'n Pathian aleini."},{"book":"Mark","chapter":"1","verse":"36","text":"Takkha Simon khat-um asappui ngai'n insuok-ah ama kha inleiratok,"},{"book":"Mark","chapter":"1","verse":"37","text":"halli inmani'n ama injuomu phakhan, inti, “Mirakip in nangkha innaratok.”"},{"book":"Mark","chapter":"1","verse":"38","text":"Takkha Jisu'n aleimasang, “Hiwa hinna inphut eini'n khuo inkhattiang nisisik eii. Inmani diang-um kei chong kalarilsik eii, ajarchu khawa sik-ah kei kijuo eii.”"},{"book":"Mark","chapter":"1","verse":"39","text":"Khawa jarra ama'n Galilee rampumpui suungnga aleisi, Synagogue-ah chong aleiril halli raikhuo ngai aleipuutsuok. Matt 4:23; 9:35"},{"book":"Mark","chapter":"1","verse":"40","text":"Akaphar miring inkhat in Jisu diang ahongnga, kemurkhup thep-ah, halli nasanro tia nina aleinei. “Nang in nazoot inchu,” “Kei namindamro,” ama'n aleiti.1:40. kei naminthiang ro: hiwa kanahi inmani ngai sina dungjuiya inthiang mak manukaroon mikhat ah inlei."},{"book":"Mark","chapter":"1","verse":"41","text":"Jisu diang minriang kha aleisip, halli “Kei'n kanamindam zoot,” tia aleimasang, “Kadam kha etaro” tia akut aduongnga aleikatook!"},{"book":"Mark","chapter":"1","verse":"42","text":"Khawapha takkhan akaphar kha ama diangnga inphut asuok-ah halli ama kanakha adamjei."},{"book":"Mark","chapter":"1","verse":"43","text":"Khawa makheiya Jisu'n chong ka-ngar kha ama diang arilla ama kha aleiminsi."},{"book":"Mark","chapter":"1","verse":"44","text":"“Rangairo, hiwa jarhi tu inkhat diang-um rilpimaro, takkha si-inlang Thiampu diang nang juo-inmuro; khawa khan mirakip in nangkha nadamjei ti innajet nasik-ah, Moses chongpeii dungjuiya inmani diang pesik kasuok phurpeii kha juo inpero,” tia ama kha aleiminsi. Levi 14:1-32"},{"book":"Mark","chapter":"1","verse":"45","text":"Takkha ama'n asuok-ah amun rakip-ah akasuok chongngai kha aleirilsuok. Inthiangnga, Jisu jarra ama'n chongkatamtak aleiril jarra Jisu'n mipui omna khuopui khan leisuok matormakjei. Khawa rathuulla ama'n mirasa neimakna mun ngaikhan aleiom, khat-um amun rakip-ah kaom mipui ngai'n ama koolla inheiwa."}]}