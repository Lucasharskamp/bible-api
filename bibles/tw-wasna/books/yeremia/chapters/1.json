{"data":[{"book":"Yeremia","chapter":"1","verse":"1","text":"Nsɛm a ɛfiri Yeremia nkyɛn nie. Yeremia yɛ Hilkia babarima a na ɔyɛ Anatot asɔfoɔ no mu baako wɔ Benyamin asase so."},{"book":"Yeremia","chapter":"1","verse":"2","text":"Awurade asɛm baa ne nkyɛn wɔ Yosia a ɔyɛ Yuda ɔhene Amon babarima adedie afe a ɛtɔ so dumiɛnsa mu."},{"book":"Yeremia","chapter":"1","verse":"3","text":"Ɛtoaa so wɔ Yuda ɔhene Yosia babarima Yehoiakim ɛberɛ so kɔsii Yuda ɔhene Yosia babarima Sedekia ɛberɛ so a nnipa a wɔte Yerusalem kɔɔ nkoasom mu wɔ adedie afe a ɛtɔ so dubaako no bosome a ɛtɔ so enum."},{"book":"Yeremia","chapter":"1","verse":"4","text":"Awurade asɛm baa me nkyɛn sɛ,"},{"book":"Yeremia","chapter":"1","verse":"5","text":"“Ansa na merebɔ wo wɔ awotwaa mu no, na menim wo;"},{"book":"Yeremia","chapter":"1","verse":"6","text":"Mekaa sɛ, “Aa, Otumfoɔ Awurade mennim kasa; meyɛ abɔfra.”"},{"book":"Yeremia","chapter":"1","verse":"7","text":"Awurade ka kyerɛɛ me sɛ, “Nka sɛ ‘meyɛ abɔfra.’ Ɛsɛ sɛ wokɔ obiara a mɛsoma wo ne nkyɛn na woka asɛm biara a mɛhyɛ wo sɛ ka no."},{"book":"Yeremia","chapter":"1","verse":"8","text":"Nsuro wɔn, ɛfiri sɛ meka wo ho, na magye wo,” deɛ Awurade seɛ nie."},{"book":"Yeremia","chapter":"1","verse":"9","text":"Na Awurade tenee ne nsa de kaa mʼano na ɔka kyerɛɛ me sɛ, “Seesei mede me nsɛm ahyɛ wʼanomu."},{"book":"Yeremia","chapter":"1","verse":"10","text":"Hwɛ, ɛnnɛ mede wo asi aman ne ahennie so sɛ, tutu na dwiri gu, sɛe na tu gu, kyekyere na dua.”"},{"book":"Yeremia","chapter":"1","verse":"11","text":"Na Awurade asɛm baa me nkyɛn sɛ, “Ɛdeɛn na wohunu yi, Yeremia?”"},{"book":"Yeremia","chapter":"1","verse":"12","text":"Na Awurade ka kyerɛɛ me sɛ, “Wahunu no yie, na merehwɛ anim sɛ mʼasɛm bɛba mu.”"},{"book":"Yeremia","chapter":"1","verse":"13","text":"Awurade asɛm baa me nkyɛn bio sɛ, “Ɛdeɛn na wohunu yi?”"},{"book":"Yeremia","chapter":"1","verse":"14","text":"Awurade ka kyerɛɛ me sɛ, “Wɔbɛfiri atifi fam de amanehunu aba wɔn a wɔte asase no so nyinaa so."},{"book":"Yeremia","chapter":"1","verse":"15","text":"Merebɛfrɛ atifi ahennie mu nnipa nyinaa,” deɛ Awurade seɛ nie."},{"book":"Yeremia","chapter":"1","verse":"16","text":"Mɛbu me nkurɔfoɔ atɛn"},{"book":"Yeremia","chapter":"1","verse":"17","text":"“Siesie wo ho! Sɔre na ka deɛ mɛka akyerɛ wo biara kyerɛ wɔn. Mma wɔmmmɔ wo hu, anyɛ saa a mɛma woabɔ hu wɔ wɔn anim."},{"book":"Yeremia","chapter":"1","verse":"18","text":"Ɛnnɛ, mayɛ wo kuropɔn a ɛwɔ banbɔ, dadeɛ dum ne kɔbere ɔfasuo sɛ wobɛsɔre atia asase no nyinaa, Yuda ahemfo, nʼadwumayɛfoɔ, asɔfoɔ ne nnipa a wɔwɔ asase no so."},{"book":"Yeremia","chapter":"1","verse":"19","text":"Wɔbɛko atia wo nanso wɔrentumi nni wo so nkonim, ɛfiri sɛ meka wo ho, na mɛgye wo,” sɛdeɛ Awurade seɛ nie."}]}