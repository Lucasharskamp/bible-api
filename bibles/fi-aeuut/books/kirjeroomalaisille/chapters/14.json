{"data":[{"book":"Kirje Roomalaisille","chapter":"14","verse":"1","text":"Ottakaa lämpimästi vastaan jokainen Kristukseen uskova, joka haluaa liittyä teidän joukkoonne, vaikka hänen uskonsa olisikin heikko. Älkää arvostelko häntä sen vuoksi, että hänellä saattaa olla erilainen käsitys siitä mikä on oikein.14:1 Sananmukaisesti: »uskossa heikkoa hoivatkaa – ei mielipiteiden arvostelemista varten»."},{"book":"Kirje Roomalaisille","chapter":"14","verse":"2","text":"Älkää esimerkiksi väitelkö kysymyksestä, voiko epäjumalille uhrattua lihaa syödä vai ei. Te saatatte uskoa, ettei sen syöminen teitä vahingoita. Mutta toisten usko on heikompi: heidän mielestään se on väärin, ja he lopettavat kokonaan lihansyönnin ja syövät vihanneksia mieluummin kuin sellaista lihaa, josta eivät varmasti tiedä, onko se epäjumalille uhrattua vai ei."},{"book":"Kirje Roomalaisille","chapter":"14","verse":"3","text":"Ne, jotka syövät epäjumalille uhrattua lihaakin, eivät saa halveksia niitä, jotka eivät sitä syö. Ja ne, jotka eivät syö, eivät saa tuomita niitä, jotka syövät. Jumala on ottanut heidätkin lapsikseen."},{"book":"Kirje Roomalaisille","chapter":"14","verse":"4","text":"He ovat Jumalan palvelijoita – eivät sinun. Hänelle he ovat vastuussa eivätkä sinulle. Anna Jumalan ilmaista heille, ovatko he oikeassa vai väärässä. Kyllä Jumala voi auttaa heitä menettelemään oikein."},{"book":"Kirje Roomalaisille","chapter":"14","verse":"5","text":"Joidenkin mielestä on yksi päivä toista pyhempi, muutamien mielestä taas jokainen päivä kuuluu samalla tavoin Jumalalle. Tämäntapaisissa kysymyksissä jokaisen on ratkaistava itse oma kantansa."},{"book":"Kirje Roomalaisille","chapter":"14","verse":"6","text":"Jos valikoit päiviä, teet sen kunnioittaaksesi Herraa. Toinen syö kaikkea, toinen ei – kumpikin haluaa elää Jumalan tahdon mukaan ja kiittää Herraa."},{"book":"Kirje Roomalaisille","chapter":"14","verse":"7","text":"Emme me voi elää emmekä kuolla niin kuin itse tahdomme."},{"book":"Kirje Roomalaisille","chapter":"14","verse":"8","text":"Elimmepä tai kuolimme, olemme Herran omat ja noudatamme hänen tahtoaan."},{"book":"Kirje Roomalaisille","chapter":"14","verse":"9","text":"Kristus kuoli ja nousi kuolleista juuri sen tähden, että hän olisi Herramme sekä meidän eläessämme että kuollessamme."},{"book":"Kirje Roomalaisille","chapter":"14","verse":"10","text":"Miksi arvostelet veljeäsi tai halveksit häntä? Jokainen meistä joutuu itse vastaamaan omista teoistaan Jumalan tuomioistuimen eteen."},{"book":"Kirje Roomalaisille","chapter":"14","verse":"11","text":"Onhan kirjoitettu: »Koska minä elän, sanoo Herra, jokaisen ihmisen täytyy kumartua maahan saakka edessäni ja jokaisen kielen tunnustaa minut kaikkivaltiaaksi.»"},{"book":"Kirje Roomalaisille","chapter":"14","verse":"12","text":"Meidän kaikkien on tehtävä itsestämme täi Jumalalle."},{"book":"Kirje Roomalaisille","chapter":"14","verse":"13","text":"Älkää sen vuoksi enää arvostelko toisianne. Yrittäkää sen sijaan elää sillä tavoin, ettette aiheuta veljellenne lankeemusta tekemällä hänen nähtensä jotakin sellaista, mikä on hänen mielestään väärin."},{"book":"Kirje Roomalaisille","chapter":"14","verse":"14","text":"Koska Herra Jeesus on antanut minulle viisautta, uskallan sanoa varmasti: epäjumalille uhratun lihan syömisessä ei ole mitään pahaa. Mutta jos joku uskoo, että se on väärin, hänen ei pitäisi tehdä sitä, koska hänelle se on väärin."},{"book":"Kirje Roomalaisille","chapter":"14","verse":"15","text":"Jos veljeäsi kiusaa se, mitä sinä syöt, voit silloin rakkaudesta häneen jättää sen syömättä. Älä anna syömisesi turmella ihmistä, jonka puolesta Kristus on kuollut."},{"book":"Kirje Roomalaisille","chapter":"14","verse":"16","text":"Älkää tehkö sellaista, mikä herättää arvostelua, vaikka tietäisittekin tekevänne oikein."},{"book":"Kirje Roomalaisille","chapter":"14","verse":"17","text":"Eihän Jumalan valtakunnassa syöminen ja juominen ole pääasia, vaan uusi elämä: Pyhän Hengen antama ilo ja rauha."},{"book":"Kirje Roomalaisille","chapter":"14","verse":"18","text":"Jos sallit Kristuksen ohjata elämääsi näissä asioissa, ilahdutat sekä Jumalaa että lähimmäistäsi."},{"book":"Kirje Roomalaisille","chapter":"14","verse":"19","text":"Pyrkikäämme tällä tavalla hyvään keskinäiseen yhteyteen. Se edistää rauhaa ja koituu jokaisen parhaaksi."},{"book":"Kirje Roomalaisille","chapter":"14","verse":"20","text":"Älä tee Jumalan työtä tyhjäksi ruokailutottumuksillasi. Kaikki on tosin puhdasta, mutta ei ole hyvä toimia vastoin omaatuntoaan."},{"book":"Kirje Roomalaisille","chapter":"14","verse":"21","text":"On parempi luopua lihasta tai viinistä ja kaikesta muustakin, mikä loukkaa toista tai saa hänet tekemään syntiä."},{"book":"Kirje Roomalaisille","chapter":"14","verse":"22","text":"Tiedät ehkä, ettei Jumalankaan mielestä ole mitään väärää siinä, mitä teet. Jollekin toiselle se voi kuitenkin olla arka asia. Onnellinen se, joka ei tuomitse itseään sellaisesta, minkä näkee oikeaksi."},{"book":"Kirje Roomalaisille","chapter":"14","verse":"23","text":"Mutta luovu sellaisesta, minkä arvelet olevan väärin. Se on silloin sinulle syntiä – sillä syntiä on kaikki, mikä ei perustu uskoon."}]}