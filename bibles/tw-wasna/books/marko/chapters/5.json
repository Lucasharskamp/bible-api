{"data":[{"book":"Marko","chapter":"5","verse":"1","text":"Yesu ne nʼasuafoɔ bɛduruu ɛpo no fa baabi wɔ Gerasefoɔ asase so."},{"book":"Marko","chapter":"5","verse":"2","text":"Ɔresi afiri kodoɔ no mu no, ɔbarima bi a honhommɔne wɔ ne mu de mmirika firi amusieeɛ bɛhyiaa no."},{"book":"Marko","chapter":"5","verse":"3","text":"Na saa ɔbarima yi te amusieeɛ hɔ."},{"book":"Marko","chapter":"5","verse":"4","text":"Ɔyɛ obi a na ne ho yɛ den yie enti, sɛ wɔde nkɔnsɔnkɔnsɔn mpo gu ne nsa a, ɔtumi bubu mu a obiara ntumi nkɔ nʼanim."},{"book":"Marko","chapter":"5","verse":"5","text":"Anadwo ne awia nyinaa na ɔnenam amusieeɛ hɔ mmepɔ no mu a, ɔde aboɔ a ano yɛ nam twitwa ne ho."},{"book":"Marko","chapter":"5","verse":"6","text":"Ɔbarima yi hunuu Yesu wɔ akyirikyiri no, ɔtuu mmirika, bɛbuu no nkotodwe."},{"book":"Marko","chapter":"5","verse":"7","text":"Ɔteateaam sɛ, “Yesu, Ɔsorosoro Onyankopɔn no Ba, ɛdeɛn na wowɔ ne me yɛ? Mesrɛ wo, ɛnyɛ me ayayadeɛ biara!”"},{"book":"Marko","chapter":"5","verse":"8","text":"Yesu tiaa honhommɔne a ɛwɔ ɔbarima no mu no sɛ, “Honhommɔne, firi ne mu fi!”"},{"book":"Marko","chapter":"5","verse":"9","text":"Yesu bisaa no sɛ, “Wɔfrɛ wo sɛn?”"},{"book":"Marko","chapter":"5","verse":"10","text":"Afei, ɔsrɛɛ Yesu anibereɛ so sɛ ɔmmpam wɔn nkɔ akyirikyiri."},{"book":"Marko","chapter":"5","verse":"11","text":"Saa ɛberɛ no, na mprakokuo bi redidi wɔ bepɔ no nkyɛn baabi a ɛbɛn ɛpo no."},{"book":"Marko","chapter":"5","verse":"12","text":"Enti, ahonhommɔne no srɛɛ Yesu sɛ, “Tu yɛn na yɛnkɔhyɛ mprako no mu.”"},{"book":"Marko","chapter":"5","verse":"13","text":"Yesu maa wɔn ho ɛkwan ma wɔkɔhyɛɛ mprako no mu. Mprako no de ahoɔherɛ sianee bepɔ no kɔguu ɛpo no mu ma ɛfaa wɔn."},{"book":"Marko","chapter":"5","verse":"14","text":"Mprakohwɛfoɔ no dwane baa nkuro a ɛbɛn hɔ no mu bɛkaa deɛ wɔahunu no kyerɛɛ wɔn. Wɔn a wɔteeɛ no kɔhwɛɛ deɛ asie no."},{"book":"Marko","chapter":"5","verse":"15","text":"Nnipakuo no duruu baabi a Yesu wɔ no, wɔhunuu ɔbarima a na honhommɔne ahyɛ no ma no sɛ ɔte hɔ dinn a nʼadwenem ate no. Yei maa wɔn ho dwirii wɔn."},{"book":"Marko","chapter":"5","verse":"16","text":"Wɔn a wɔhunuu asɛm a asi no ka kyerɛɛ afoforɔ,"},{"book":"Marko","chapter":"5","verse":"17","text":"maa nnipakuo no srɛɛ Yesu sɛ, ɔmfiri wɔn nkyɛn nkɔ, na wɔn ho ntɔ wɔn!"},{"book":"Marko","chapter":"5","verse":"18","text":"Enti, ɔsane foro kɔtenaa kodoɔ no mu. Ɔbarima a na honhommɔne wɔ ne mu no srɛɛ Yesu sɛ ɔpɛ sɛ ɔne no kɔ."},{"book":"Marko","chapter":"5","verse":"19","text":"Nanso, Yesu kaa sɛ, “Dabi, na kɔ na kɔka anwanwadeɛ a Onyankopɔn ayɛ ama wo yi ne nʼahummɔborɔ ho asɛm kyerɛ wʼabusuafoɔ.”"},{"book":"Marko","chapter":"5","verse":"20","text":"Enti, ɔbarima no firi hɔ kɔɔ Dekapoli, “Nkuro Edu” no a, ɛwɔ saa ɔmantam no mu, kɔkaa anwanwadeɛ a Yesu ayɛ ama no no kyerɛɛ obiara. Wɔtee asɛm no, wɔn ho dwirii wɔn."},{"book":"Marko","chapter":"5","verse":"21","text":"Yesu de kodoɔ no tware baa ɛpo no fa baabi no, nnipakuo bɛtwaa ne ho hyiaa wɔ mpoano hɔ."},{"book":"Marko","chapter":"5","verse":"22","text":"Asafopanin bi a na ɔwɔ hɔ a wɔfrɛ no Yairo no, buu Yesu nkotodwe,"},{"book":"Marko","chapter":"5","verse":"23","text":"srɛɛ no sɛ, ɔnsa ne babaa yadeɛ mma no. Ɔfiri ahoyera mu ka kyerɛɛ Yesu sɛ, “Abɔfra no rewu, enti mesrɛ wo sɛ, fa wo nsa bɛka no na ɔnnya nkwa.”"},{"book":"Marko","chapter":"5","verse":"24","text":"Yesu ne no kɔeɛ a nnipakuo no di wɔn akyi."},{"book":"Marko","chapter":"5","verse":"25","text":"Na ɔbaa bi a watu mogya mfirinhyia dumienu ka nnipakuo no ho."},{"book":"Marko","chapter":"5","verse":"26","text":"Ɔde ne yadeɛ no akyin ayaresafoɔ bebree so, atua sika bebree ama wayɛ ohiani, nanso na ne ho ntɔ no ara."},{"book":"Marko","chapter":"5","verse":"27","text":"Na wate anwanwadeɛ a Yesu ayɛ no nyinaa, na ɛno enti ɔde ne ho fraa nnipakuo no, firii Yesu akyi sɔɔ nʼatadeɛ ano."},{"book":"Marko","chapter":"5","verse":"28","text":"Ɔdwenee ho kaa sɛ, “Sɛ metumi nya ne ho ɛkwan, de me nsa sɔ nʼatadeɛ mu kɛkɛ a, me ho bɛtɔ me.”"},{"book":"Marko","chapter":"5","verse":"29","text":"Ampa ara, ɛsɔ a ɔsɔɔ nʼatadeɛ no mu pɛ, na mogya no twa maa ne ho tɔɔ no!"},{"book":"Marko","chapter":"5","verse":"30","text":"Amonom hɔ ara, Yesu tee nka sɛ tumi bi afiri ne mu. Ɔdanee ne ho kyerɛɛ nnipakuo no bisaa sɛ, “Hwan na ɔsɔɔ mʼatadeɛ mu no?”"},{"book":"Marko","chapter":"5","verse":"31","text":"Nʼasuafoɔ no buaa sɛ, “Saa nnipakuo a obiara de ne ho twitwiri ne yɔnko yi na worebisa sɛ, ‘Hwan na ɔde ne nsa aka mʼatadeɛ?’ ”"},{"book":"Marko","chapter":"5","verse":"32","text":"Nanso, ɔpɛɛ sɛ ɔhunu onipa ko a ɔsɔɔ nʼatadeɛ mu no."},{"book":"Marko","chapter":"5","verse":"33","text":"Ɛberɛ a ɔbaa no hunuu asɛm a asie no, ɔde ahopopoɔ bɛbuu Yesu nkotodwe kaa deɛ ɔyɛeɛ no kyerɛɛ no."},{"book":"Marko","chapter":"5","verse":"34","text":"Yesu ka kyerɛɛ no sɛ, “Ɔbabaa, wo gyidie ama wo ho atɔ wo; fa asomdwoeɛ kɔ; wo yadeɛ no agyae.”"},{"book":"Marko","chapter":"5","verse":"35","text":"Ɔgu so rekasa kyerɛ ɔbaa no no, abɔfoɔ firi Yairo efie bɛbɔɔ amaneɛ sɛ, Yairo babaa no awu, enti ɛho nhia sɛ Yesu bɛba bio."},{"book":"Marko","chapter":"5","verse":"36","text":"Yesu antie deɛ na wɔreka no koraa, na ɔka kyerɛɛ Yairo sɛ, “Nsuro, gye di ara.”"},{"book":"Marko","chapter":"5","verse":"37","text":"Afei, Yesu amma obiara anni nʼakyi ankɔ Yairo efie hɔ gye Petro, Yakobo ne Yohane."},{"book":"Marko","chapter":"5","verse":"38","text":"Ɛberɛ a Yesu duruu hɔ no, ɔhunuu sɛ ɛhɔ nyinaa ayɛ manyamanya a nnipa retwa agyaadwoɔ."},{"book":"Marko","chapter":"5","verse":"39","text":"Ɔkɔɔ efie no mu ne wɔn a wɔwɔ hɔ no kɔkasaeɛ. Ɔbisaa wɔn sɛ, “Adɛn ne agyaadwotwa ne gyegyeegye yi? Abɔfra no nwuiɛ; nna na wada!”"},{"book":"Marko","chapter":"5","verse":"40","text":"Wɔn a wɔwɔ hɔ no tee asɛm a Yesu kae no, wɔseree no."},{"book":"Marko","chapter":"5","verse":"41","text":"Ɔsɔɔ abɔfra no nsa kaa sɛ, “Talita, Kumm!” a aseɛ ne sɛ “Abaayewa, mese wo sɛ sɔre!”"},{"book":"Marko","chapter":"5","verse":"42","text":"Amonom hɔ ara, abaayewa no sɔreeɛ, na ɔfiri aseɛ nanteeɛ. Na saa abaayewa no adi mfeɛ dumienu. Asɛm a ɛsiiɛ yi maa wɔn ho dwirii wɔn yie."},{"book":"Marko","chapter":"5","verse":"43","text":"Yesu bɔɔ wɔn ano sɛ wɔnnka asɛm a asie no nkyerɛ obiara, na mmom, wɔmma abɔfra no aduane nni."}]}