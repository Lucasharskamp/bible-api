{"data":[{"book":"امثال","chapter":"25","verse":"1","text":"ذیل میں سلیمان کی مزید کہاوتیں درج ہیں جنہیں یہوداہ کے بادشاہ حِزقیاہ کے لوگوں نے جمع کیا۔"},{"book":"امثال","chapter":"25","verse":"2","text":"اللہ کا جلال اِس میں ظاہر ہوتا ہے کہ وہ معاملہ پوشیدہ رکھتا ہے، بادشاہ کا جلال اِس میں کہ وہ معاملے کی تحقیق کرتا ہے۔"},{"book":"امثال","chapter":"25","verse":"3","text":"جتنا آسمان بلند اور زمین گہری ہے اُتنا ہی بادشاہوں کے دل کا کھوج نہیں لگایا جا سکتا۔"},{"book":"امثال","chapter":"25","verse":"4","text":"چاندی سے مَیل دُور کرو تو سنار برتن بنانے میں کامیاب ہو جائے گا،"},{"book":"امثال","chapter":"25","verse":"5","text":"بےدین کو بادشاہ کے حضور سے دُور کرو تو اُس کا تخت راستی کی بنیاد پر قائم رہے گا۔"},{"book":"امثال","chapter":"25","verse":"6","text":"بادشاہ کے حضور اپنے آپ پر فخر نہ کر، نہ عزت کی اُس جگہ پر کھڑا ہو جا جو بزرگوں کے لئے مخصوص ہے۔"},{"book":"امثال","chapter":"25","verse":"7","text":"اِس سے پہلے کہ شرفا کے سامنے ہی تیری بےعزتی ہو جائے بہتر ہے کہ تُو پیچھے کھڑا ہو جا اور بعد میں کوئی تجھ سے کہے، ”یہاں سامنے آ جائیں۔“"},{"book":"امثال","chapter":"25","verse":"8","text":"جلدبازی نہ کر، کیونکہ تُو کیا کرے گا اگر تیرا پڑوسی تیرے معاملے کو جھٹلا کر تجھے شرمندہ کرے؟"},{"book":"امثال","chapter":"25","verse":"9","text":"عدالت میں اپنے پڑوسی سے لڑتے وقت وہ بات بیان نہ کر جو کسی نے پوشیدگی میں تیرے سپرد کی،"},{"book":"امثال","chapter":"25","verse":"10","text":"ایسا نہ ہو کہ سننے والا تیری بےعزتی کرے۔ تب تیری بدنامی کبھی نہیں مٹے گی۔"},{"book":"امثال","chapter":"25","verse":"11","text":"وقت پر موزوں بات چاندی کے برتن میں سونے کے سیب کی مانند ہے۔"},{"book":"امثال","chapter":"25","verse":"12","text":"دانش مند کی نصیحت قبول کرنے والے کے لئے سونے کی بالی اور خالص سونے کے گلوبند کی مانند ہے۔"},{"book":"امثال","chapter":"25","verse":"13","text":"قابلِ اعتماد قاصد بھیجنے والے کے لئے فصل کاٹتے وقت برف کی ٹھنڈک جیسا ہے، اِس طرح وہ اپنے مالک کی جان کو تر و تازہ کر دیتا ہے۔"},{"book":"امثال","chapter":"25","verse":"14","text":"جو شیخی مار کر تحفوں کا وعدہ کرے لیکن کچھ نہ دے وہ اُن طوفانی بادلوں کی مانند ہے جو برسے بغیر گزر جاتے ہیں۔"},{"book":"امثال","chapter":"25","verse":"15","text":"حکمران کو تحمل سے قائل کیا جا سکتا، اور نرم زبان ہڈیاں توڑنے کے قابل ہے۔"},{"book":"امثال","chapter":"25","verse":"16","text":"اگر شہد مل جائے تو ضرورت سے زیادہ مت کھا، حد سے زیادہ کھانے سے تجھے قَے آئے گی۔"},{"book":"امثال","chapter":"25","verse":"17","text":"اپنے پڑوسی کے گھر میں بار بار جانے سے اپنے قدموں کو روک، ورنہ وہ تنگ آ کر تجھ سے نفرت کرنے لگے گا۔"},{"book":"امثال","chapter":"25","verse":"18","text":"جو اپنے پڑوسی کے خلاف جھوٹی گواہی دے وہ ہتھوڑے، تلوار اور تیز تیر جیسا نقصان دہ ہے۔"},{"book":"امثال","chapter":"25","verse":"19","text":"مصیبت کے وقت بےوفا پر اعتبار کرنا خراب دانت یا ڈگمگاتے پاؤں کی طرح تکلیف دہ ہے۔"},{"book":"امثال","chapter":"25","verse":"20","text":"دُکھتے دل کے لئے گیت گانا اُتنا ہی غیرموزوں ہے جتنا سردیوں کے موسم میں قمیص اُتارنا یا سوڈے پر سرکہ ڈالنا۔"},{"book":"امثال","chapter":"25","verse":"21","text":"اگر تیرا دشمن بھوکا ہو تو اُسے کھانا کھلا، اگر پیاسا ہو تو پانی پلا۔"},{"book":"امثال","chapter":"25","verse":"22","text":"کیونکہ ایسا کرنے سے تُو اُس کے سر پر جلتے ہوئے کوئلوں کا ڈھیر لگائے گا، اور رب تجھے اجر دے گا۔"},{"book":"امثال","chapter":"25","verse":"23","text":"جس طرح کالے بادل لانے والی ہَوا بارش پیدا کرتی ہے اُسی طرح باتونی کی چپکے سے کی گئی باتوں سے لوگوں کے منہ بگڑ جاتے ہیں۔"},{"book":"امثال","chapter":"25","verse":"24","text":"جھگڑالو بیوی کے ساتھ ایک ہی گھر میں رہنے کی نسبت چھت کے کسی کونے میں گزارہ کرنا بہتر ہے۔"},{"book":"امثال","chapter":"25","verse":"25","text":"دُوردراز ملک کی خوش خبری پیاسے گلے میں ٹھنڈا پانی ہے۔"},{"book":"امثال","chapter":"25","verse":"26","text":"جو راست باز بےدین کے سامنے ڈگمگانے لگے، وہ گدلا چشمہ اور آلودہ کنواں ہے۔"},{"book":"امثال","chapter":"25","verse":"27","text":"زیادہ شہد کھانا اچھا نہیں، اور نہ ہی زیادہ اپنی عزت کی فکر کرنا۔"},{"book":"امثال","chapter":"25","verse":"28","text":"جو اپنے آپ پر قابو نہ پا سکے وہ اُس شہر کی مانند ہے جس کی فصیل ڈھا دی گئی ہے۔"}]}