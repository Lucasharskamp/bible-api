{"data":[{"book":"ЭФЭСЯНАЎ","chapter":"4","verse":"1","text":"Дык вось я, вязень у Госпадзе, малю вас хадзіць годна званьня, у якое вы закліканы,"},{"book":"ЭФЭСЯНАЎ","chapter":"4","verse":"2","text":"з усёй пакорлівай мудрасьцю і лагоднасьцю і доўгай цярплівасьцю, у любові трываючы адзін аднаго,"},{"book":"ЭФЭСЯНАЎ","chapter":"4","verse":"3","text":"імкнучыся захоўваць адзінства Духа ў саюзе міру."},{"book":"ЭФЭСЯНАЎ","chapter":"4","verse":"4","text":"Адно цела і адзін Дух, як вы і закліканы да адной надзеі вашага пакліканьня;"},{"book":"ЭФЭСЯНАЎ","chapter":"4","verse":"5","text":"адзін Гасподзь, адна вера, адно хрышчэньне,"},{"book":"ЭФЭСЯНАЎ","chapter":"4","verse":"6","text":"адзін Бог і Айцец усіх, Які над усімі, і праз усіх, і ўва ўсіх нас."},{"book":"ЭФЭСЯНАЎ","chapter":"4","verse":"7","text":"А кожнаму з нас дадзена мілата ў меру дару Хрыстовага."},{"book":"ЭФЭСЯНАЎ","chapter":"4","verse":"8","text":"Таму і сказана: «падняўшыся на вышыню, запаланіў паланёных і даў дары людзям»."},{"book":"ЭФЭСЯНАЎ","chapter":"4","verse":"9","text":"А «падняўся» што азначае, як ня тое, што Ён і сыходзіў раней у прадонныя мясьціны зямлі?"},{"book":"ЭФЭСЯНАЎ","chapter":"4","verse":"10","text":"Хто сыходзіў, Ён жа ёсьць і Той, Хто ўзышоў над усе нябёсы, каб напоўніць усё."},{"book":"ЭФЭСЯНАЎ","chapter":"4","verse":"11","text":"І Ён паставіў адных апосталамі, другіх прарокамі, іншых дабравесьнікамі, іншых пастырамі і настаўнікамі,"},{"book":"ЭФЭСЯНАЎ","chapter":"4","verse":"12","text":"на дасканаленьне сьвятых, на дзею служэньня, на збудаваньне Цела Хрыстовага,"},{"book":"ЭФЭСЯНАЎ","chapter":"4","verse":"13","text":"пакуль усе прыйдзем у адзінства веры і спазнаньня Сына Божага, у мужа дасканалага, у меру поўнага росту Хрыстовае паўнаты;"},{"book":"ЭФЭСЯНАЎ","chapter":"4","verse":"14","text":"каб мы ня былі больш недаросткамі, якіх хістаюць і захапляюць усякія вятры навукі, каб падманам людзкім, штукарскай хітрынай увесьці ў змусту."},{"book":"ЭФЭСЯНАЎ","chapter":"4","verse":"15","text":"А каб у шчырай любові ўсе ўзрасталі ў Таго, Які ёсьць Галава, у Хрыста,"},{"book":"ЭФЭСЯНАЎ","chapter":"4","verse":"16","text":"зь Якога ўсё цела, што складаецца і злучаецца праз розныя ўзаемна жыўналучныя сувязі, у меру дзеяньня кожнага асобнага чэлеса, атрымлівае прырост цела на збудаваньне самога сябе ў любові."},{"book":"ЭФЭСЯНАЎ","chapter":"4","verse":"17","text":"Таму я кажу і заклінаю Госпадам, каб вы болей не рабілі, як робяць астатнія народы ў марноце розуму свайго,"},{"book":"ЭФЭСЯНАЎ","chapter":"4","verse":"18","text":"бо яны запамрочаныя ў розуме, адчужаныя ад жыцьця Божага з прычыны іхняга невуцтва і зжарсьцьвеласьці сэрца іхняга;"},{"book":"ЭФЭСЯНАЎ","chapter":"4","verse":"19","text":"яны, дарэшты зьнячуліўшыся, аддаліся распусьце так, што робяць усякае паскудзтва ненасытна."},{"book":"ЭФЭСЯНАЎ","chapter":"4","verse":"20","text":"Але вы ня так навучыліся ад Хрыста,"},{"book":"ЭФЭСЯНАЎ","chapter":"4","verse":"21","text":"бо вы чулі пра Яго і ў Ім навучыліся, - бо ісьціна ў Ісусе, -"},{"book":"ЭФЭСЯНАЎ","chapter":"4","verse":"22","text":"пазбыцца разам зь мінулым жыцьцём старога чалавека, які парахнее ў панадных пахацінствах,"},{"book":"ЭФЭСЯНАЎ","chapter":"4","verse":"23","text":"а абнавіцца духам розуму вашага"},{"book":"ЭФЭСЯНАЎ","chapter":"4","verse":"24","text":"і апрануцца ў новага чалавека, створанага ў падабенстве Божым, у праведнасьці і сьвятасьці ісьціны."},{"book":"ЭФЭСЯНАЎ","chapter":"4","verse":"25","text":"Таму, адкінуўшы ману, гаварэце праўду кожны блізкаму свайму, бо мы чэлесы адзін аднаму."},{"book":"ЭФЭСЯНАЎ","chapter":"4","verse":"26","text":"Гневаючыся, не грашэце: сонца хай ня зойдзе ў гневе вашым;"},{"book":"ЭФЭСЯНАЎ","chapter":"4","verse":"27","text":"і не давайце месца д'яблу."},{"book":"ЭФЭСЯНАЎ","chapter":"4","verse":"28","text":"Хто краў, больш ня крадзь, а лепей працуй, робячы сваімі рукамі карыснае, каб было з чаго выдзяляць таму, хто мае патрэбу."},{"book":"ЭФЭСЯНАЎ","chapter":"4","verse":"29","text":"Ніякае брыдкае слова хай ня выходзіць з вуснаў вашых, а толькі добрае на будаўніцтва ў веры, каб яно давала мілату слухачам."},{"book":"ЭФЭСЯНАЎ","chapter":"4","verse":"30","text":"І не зьневажайце Духа Божага, Якім мы запячатаны ў дзень адкупленьня."},{"book":"ЭФЭСЯНАЎ","chapter":"4","verse":"31","text":"Усякае раздражненьне і лютасьць, і гнеў, і крык, і ліхаслоўе з усякаю злосьцю хай будуць выдалены з вас;"},{"book":"ЭФЭСЯНАЎ","chapter":"4","verse":"32","text":"але будзьце адно да аднаго добрыя, спагадлівыя, даруйце адно аднаму, як і Бог у Хрысьце дараваў вам."}]}