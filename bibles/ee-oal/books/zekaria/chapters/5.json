{"data":[{"book":"Zekaria","chapter":"5","verse":"1","text":"Megawu mo dzi eye mekpɔ agbalẽ aɖe wònɔ dzodzom le yame."},{"book":"Zekaria","chapter":"5","verse":"2","text":"Mawudɔla la biam be, “Nu ka nèkpɔ?”"},{"book":"Zekaria","chapter":"5","verse":"3","text":"Eye wògblɔ nam be, “Agbalẽ siae nye fiƒode si le tsatsam le anyigba la katã dzi. Agbalẽ la ƒe akpa ɖeka le gbɔgblɔm be woaɖe fiafitɔ ɖe sia ɖe ɖa, eye akpa evelia le gbɔgblɔm be, ame sia ame si kaa atam dzodzro la, woaɖee ɖa."},{"book":"Zekaria","chapter":"5","verse":"4","text":"Yehowa, Dziƒoʋakɔwo ƒe Aƒetɔ la gblɔ be, ‘Madɔ fiƒode sia ɖa, eye age ɖe fiafitɔ la ƒe aƒe me kple ame si yɔa nye ŋkɔ tsɔ kaa atam dzodzro la ƒe aƒe me. Anɔ eƒe aƒe me, agbã aƒe nɛ, eye wòakaka atiawo kple kpeawo siaa.’ ”"},{"book":"Zekaria","chapter":"5","verse":"5","text":"Mawudɔla si nɔ nu ƒom kplim la zɔ va gbɔnye, eye wògblɔ nam be, “Fɔ mo dzi nàkpɔ nu si le yame gbɔna.”"},{"book":"Zekaria","chapter":"5","verse":"6","text":"Mebiae be, “Nu ka wònye?”"},{"book":"Zekaria","chapter":"5","verse":"7","text":"Kasia nutunu gã si le kusi la nu la fɔ dzi, eye mekpɔ nyɔnu aɖe si nɔ anyi ɖe kusi la me!"},{"book":"Zekaria","chapter":"5","verse":"8","text":"Mawudɔla la gblɔ be, “Esiae nye vɔ̃ɖinyenye,” eye wotutui gade kusi la me hetsɔ nutunu gã la tu enu."},{"book":"Zekaria","chapter":"5","verse":"9","text":"Azɔ mekpɔ nyɔnu eve siwo dzo gbɔna ɖe gbɔnye, woƒe aʋalawo le abe damixetɔwo ene, eye wova kɔ kusi gã la hedzo kplii yi ɖe dziƒo ʋĩi."},{"book":"Zekaria","chapter":"5","verse":"10","text":"Mebia mawudɔla si nɔ nu ƒom kplim la be, “Afi ka wokɔ kusi la yinae?”"},{"book":"Zekaria","chapter":"5","verse":"11","text":"Eɖo eŋu nam be, “Wokɔe yina ɖe Babilonia, afi si woatu xɔ ɖo nɛ. Ne wotu xɔ la nɛ vɔ la, woakɔ kusi la ada ɖe enɔƒe le afi ma.”"}]}