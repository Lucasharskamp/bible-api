{"data":[{"book":"Mangane Firindena","chapter":"15","verse":"1","text":"Isirayila manga Yerobowan ma mangayaan ɲɛɛ mɔxɔɲɛn nun soloferedeni, Manga Amasiyaa diina Asari yi findi mangan na Yuda yi."},{"book":"Mangane Firindena","chapter":"15","verse":"2","text":"A findi mangan na a ɲɛɛ fu nun senninden nan ma, a yi ɲɛɛ tonge suulun e nun firin ti mangayani Yerusalɛn yi. A nga yi xili Yɛkoliya, Yerusalɛn kaana."},{"book":"Mangane Firindena","chapter":"15","verse":"3","text":"Naxan fan Alatala yɛɛ ra yi, a yi na liga alo a fafe Amasiya a liga kii naxan yi."},{"book":"Mangane Firindena","chapter":"15","verse":"4","text":"Koni a mi taan kidene kala mumɛ, yamaan mɔn yi saraxane bama, e wusulanna gan mɛnne yi."},{"book":"Mangane Firindena","chapter":"15","verse":"5","text":"Alatala yi dogonfonna ramini mangan ma, a lu a danna banxina nde kui han a faxa waxatina. A dii xɛmɛn Yotami yi findi kuntigin na manga banxini, a lu yamanan muxune xun matoɛ a ra."},{"book":"Mangane Firindena","chapter":"15","verse":"6","text":"Asari kɛwali dɔnxɛne, a naxanye birin liga, ne sɛbɛxi Yuda mangane taruxu kɛdine kui."},{"book":"Mangane Firindena","chapter":"15","verse":"7","text":"Asari yi faxa, e yi a maluxun a benbane fɛma Dawudaa Taani. A diin Yotami yi ti a ɲɔxɔni."},{"book":"Mangane Firindena","chapter":"15","verse":"8","text":"Asari a mangayaan ɲɛɛ tonge saxan e nun solomasɛxɛdeni Yuda yi, Yerobowan ma diin Sakari yi findi mangan na Isirayila xun na Samari taani, a yi a mangayaan liga kike sennin."},{"book":"Mangane Firindena","chapter":"15","verse":"9","text":"Naxan ɲaxu Alatala yɛɛ ra yi, a yi na liga alo a benbane a liga kii naxan yi. A mi xɛtɛ Nebati a diin Yerobowan ma yulubine fɔxɔ ra mumɛ, naxan Isirayila kaane ti yulubin ma."},{"book":"Mangane Firindena","chapter":"15","verse":"10","text":"Yabɛsi a diin Salun yi yanfan so a ma, a yi Sakari faxa, a ti a ɲɔxɔni."},{"book":"Mangane Firindena","chapter":"15","verse":"11","text":"Sakari kɛwali dɔnxɛne sɛbɛxi Isirayila mangane taruxu kɛdine kui."},{"book":"Mangane Firindena","chapter":"15","verse":"12","text":"Na feene rakamali na kii nin alo Alatala a fala kii naxan yi Yehu xa, a naxa, “I ya diine luma nɛn mangayani Isirayila xun na han i yixɛtɛn naanindena.”"},{"book":"Mangane Firindena","chapter":"15","verse":"13","text":"Yuda manga Yusiya ɲɛɛ tonge saxan e nun solomanaanindeni, Salun ma diin Yabɛsi yi findi mangan na Yuda yi. A yi kike keden ti mangayani Samari taani."},{"book":"Mangane Firindena","chapter":"15","verse":"14","text":"Gadi a diin Menahemi yi keli Tirisa taani siga Yabɛsi a diin Salun xili ma Samari taani, a yi a faxa, a findi mangan na a ɲɔxɔni."},{"book":"Mangane Firindena","chapter":"15","verse":"15","text":"Salun kɛwali dɔnxɛne, a yanfan naxan so, ne sɛbɛxi Isirayila mangane taruxu kɛdine kui."},{"book":"Mangane Firindena","chapter":"15","verse":"16","text":"Na danguxina, Menahemi yi keli Tirisa taani, a sa Tifisa taan yɛngɛ, a yi na kaane birin faxa e nun a rabilinna muxune. A yi ɲaxalan fudi kanne birin kuiin nabɔ ayi. A na liga nɛn bayo e mi e taan dɛɛne rabixi a yɛɛ ra."},{"book":"Mangane Firindena","chapter":"15","verse":"17","text":"Asari a mangayaan ɲɛɛ tonge saxan e nun solomanaanindeni Yuda yi, Gadi a diin Menahemi yi findi mangan na Isirayila yi. A yi ɲɛɛ fu ti mangayani Samari taani."},{"book":"Mangane Firindena","chapter":"15","verse":"18","text":"Naxan ɲaxu Alatala yɛɛ ra yi, a yi na liga. A mangayaan waxatin birin yi, a mi xɛtɛ Nebati a diin Yerobowan ma yulubine fɔxɔ ra mumɛ, naxan Isirayila ti yulubin ma."},{"book":"Mangane Firindena","chapter":"15","verse":"19","text":"Puli, Asiriya mangan yi fa Isirayila xili ma, Menahemi yi gbeti fixɛn kilo wuli tonge saxan so Puli yii, alogo a xa a mali a mangayaan sɛnbɛ sodeni."},{"book":"Mangane Firindena","chapter":"15","verse":"20","text":"Nafunla yi Isirayila kaan naxanye yii, Menahemi na gbetin ba ne nan yii, alogo a xa a so Asiriya mangan yii, e keden kedenna birin yi gbeti fixɛn kilo tagi nan bama mudun na. Nayi, Asiriya mangan yi xɛtɛ, a mi lu yamanani."},{"book":"Mangane Firindena","chapter":"15","verse":"21","text":"Menahemi kɛwali dɔnxɛne, a naxanye birin liga, ne sɛbɛxi Isirayila mangane taruxu kɛdine kui."},{"book":"Mangane Firindena","chapter":"15","verse":"22","text":"Menahemi yi faxa, a diin Pekaxiya yi ti a ɲɔxɔni."},{"book":"Mangane Firindena","chapter":"15","verse":"23","text":"Yuda mangana Asari a mangayaan ɲɛɛ tonge suulundeni, Menahemi a diin Pekaxiya yi findi mangan na Isirayila xun na Samari taani. A yi ɲɛɛ firin ti mangayani."},{"book":"Mangane Firindena","chapter":"15","verse":"24","text":"Naxan ɲaxu Alatala yɛɛ ra yi, a yi na liga. A mi a xun xanbi so Nebati a diin Yerobowan ma yulubini, naxan Isirayila ti yulubin ma."},{"book":"Mangane Firindena","chapter":"15","verse":"25","text":"Mangana sofa kuntigina nde nan yi Remaliyaa diin Peka ra. A yi yanfan so Manga Pekaxiya ma. A yi Galadi sofaan muxu tonge suulun tongo, a yi Pekaxiya faxa manga banxin yinna kui Samari taani, a yi Aragobi nun Ariyi fan faxa. Peka manga Pekaxiya faxa na kii nin, a ti a ɲɔxɔni."},{"book":"Mangane Firindena","chapter":"15","verse":"26","text":"Pekaxiya kɛwali dɔnxɛne, a naxanye birin liga, ne sɛbɛxi Isirayila mangane taruxu kɛdine kui."},{"book":"Mangane Firindena","chapter":"15","verse":"27","text":"Yuda mangana Asari a mangayaan ɲɛɛ tonge suulun e nun firindeni, Remaliyaa diin Peka yi findi mangan na Isirayila xun na Samari taani. A yi ɲɛɛ mɔxɔɲɛ ti mangayani."},{"book":"Mangane Firindena","chapter":"15","verse":"28","text":"Naxan ɲaxu Alatala yɛɛ ra yi, a yi na liga. A mi xɛtɛ Nebati a diin Yerobowan ma yulubine fɔxɔ ra mumɛ, naxan Isirayila ti yulubin ma."},{"book":"Mangane Firindena","chapter":"15","verse":"29","text":"Isirayila mangan Peka waxatini, Asiriya mangan Tigilati-Pilesere yi fa, a yi Iyon taan nun Abeli-Beti-Maka taan nun Yanowa taan nun Kedesi taan nun Xasori taan suxu yɛngɛni, e nun Galadi yamanan nun Galile yamanan nun Nafatali yamanan birin, a yi e muxune xali Asiriya yamanani konyiyani."},{"book":"Mangane Firindena","chapter":"15","verse":"30","text":"Elaa diin Hoseya yi yanfan so Remaliyaa diin Peka ma, a yi a yɛngɛ, a yi a faxa. Yusiyaa diin Yotami a mangayaan ɲɛɛ mɔxɔɲɛdeni, Hoseya yi ti Peka ɲɔxɔni."},{"book":"Mangane Firindena","chapter":"15","verse":"31","text":"Peka kɛwali dɔnxɛne, a naxanye birin liga, ne sɛbɛxi Isirayila mangane taruxu kɛdine kui."},{"book":"Mangane Firindena","chapter":"15","verse":"32","text":"Isirayila mangan Remaliyaa diin Pekaa mangayaan ɲɛɛ firindeni, Yuda mangan Yusiyaa diin Yotami yi findi manga na."},{"book":"Mangane Firindena","chapter":"15","verse":"33","text":"A findi mangan na a ɲɛɛ mɔxɔɲɛn nun suulunden nan ma. A ɲɛɛ fu nun sennin ti mangayani Yerusalɛn yi. A nga yi xili Yerusa, Sadɔki a dii tɛmɛna."},{"book":"Mangane Firindena","chapter":"15","verse":"34","text":"Naxan fan Alatala yɛɛ ra yi, a yi na liga alo a fafe Yusiya."},{"book":"Mangane Firindena","chapter":"15","verse":"35","text":"Koni, a mi taan kidene kala mumɛ, yamaan mɔn yi lu saraxane bɛ mɛnne yi, e wusulanna gan. Yotami yi Alatala Batu Banxin So Dɛɛn Faxaraxiin ti.15.35 So dɛɛn naxan geyaan na."},{"book":"Mangane Firindena","chapter":"15","verse":"36","text":"Yotami kɛwali dɔnxɛne, a naxanye birin liga, ne sɛbɛxi Yuda mangane taruxu kɛdine kui."},{"book":"Mangane Firindena","chapter":"15","verse":"37","text":"Na waxatini, Alatala yi Arami mangan Resin nun Remaliyaa diin Peka rasiga fɔlɔ Yuda xili ma."},{"book":"Mangane Firindena","chapter":"15","verse":"38","text":"Yotami yi faxa, e yi a maluxun a benbane fɛma Dawudaa Taani. A diina Axasi yi ti a ɲɔxɔni."}]}