{"data":[{"book":"Hebriuthek","chapter":"5","verse":"1","text":"Zabèbo pha kho phabi shii ne awaithek duchoi è gua ne mizidthek zid phi chiih-è layogthek pha chiang shii mizidthek phi pha awaithek duchoi shii Hamangkhung-aphuii ro blia rek yi pha gua ro."},{"book":"Hebriuthek","chapter":"5","verse":"2","text":"Ai awai ro bajo ichuathek shii zia ro, ai ne nyie de athieg pha branthek chiih-è asi pha rek pha bran ibi shii jum rek ro."},{"book":"Hebriuthek","chapter":"5","verse":"3","text":"5:3: Lew 9:7  Chiih-è nyieliieshii awai ne zia ro, ai ne bran layog shii mizid zid bie pha asi, jishii awai layogthek shii de zid chid phro."},{"book":"Hebriuthek","chapter":"5","verse":"4","text":"5:4: Mul 28:1  Hanyie de awai shii kho phabi ilab rone agua mua phro. Jine Hamangkhung-aphuii è Aron duiine bran shii kho phabi rab pha ho pha bie ro."},{"book":"Hebriuthek","chapter":"5","verse":"5","text":"5:5: Chng 2:7 Ji duiine Masi de awai è awai shii kho phabi ilab ne ayie ro. Ji phachiang shii, Hamangkhung-aphuii è aishii yao,"},{"book":"Hebriuthek","chapter":"5","verse":"6","text":"Ai ne gai ithua hà de yao,"},{"book":"Hebriuthek","chapter":"5","verse":"7","text":"Isu ro chai sohnyiak shii ai ne misiathek nane khungthek è cho ne hanyie è aishii iy pha ji è ragia rek mua pha Hamangkhung-aphuii shii miegkhothek chiih. Nyieliieshii ai ne jum nane isiie rek, ji è Hamangkhung-aphuii è aishii yoi."},{"book":"Hebriuthek","chapter":"5","verse":"8","text":"Ai ne Hamangkhung-aphuii Dufuii magunde airo diig ji è nuii pha ji shii dab."},{"book":"Hebriuthek","chapter":"5","verse":"9","text":"Ai ne khriig rab magey shii ai ne hanyie è aishii nuiipho ro idang pha giawo pha ithua rey,"},{"book":"Hebriuthek","chapter":"5","verse":"10","text":"Chiih-è Hamangkhung-aphuii è Melkhizedek lumuii shii aishii ne kho phabi rone yaothiek ro.5:10: kho phabi lumuii shii ne Melkhizedek; dinne Melkhizedek duiine; dinne Melkhizedek lumuii shii aishii ne Kho phabi rone yaothiek ro."},{"book":"Hebriuthek","chapter":"5","verse":"11","text":"Ichiih shii ne gethek hìpha chiang shii yao pha miyao ne bajo um ro, jishii hìne nathek shii yua pha diig ro, nyieliieshii nathek ne gao pha ne bajo rasey ro."},{"book":"Hebriuthek","chapter":"5","verse":"12","text":"5:12-13: 1Khor 3:2 Nathek shii ne masdo rey pha ishak ne cho ishak um—Thuh de nathek shii Hamangkhung-aphuii pha igobi pha mua chiang shii yua pha gai chid ba ro. Gang michie chie pha khalo shii nathek ne thuh de niu niing ba muii ro."},{"book":"Hebriuthek","chapter":"5","verse":"13","text":"Hanyie magunde thuh de niu niing ba arone ai ne ani ba ro, chiih-è zai nane biidiie shii rek rone a-ìd ro."},{"book":"Hebriuthek","chapter":"5","verse":"14","text":"Ji phachiang shii, gang michie ne, hanyie noi ne wie nane awie pha jishii ìdjong pha, chai thek ro."}]}