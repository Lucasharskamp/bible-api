{"data":[{"book":"1 Thessalonikerbrevet","chapter":"3","verse":"1","text":"När vi därför inte stod ut längre, bestämde vi oss [Paulus och Silas] för att stanna ensamma kvar i Aten"},{"book":"1 Thessalonikerbrevet","chapter":"3","verse":"2","text":"och skickade Timoteus, vår broder och Guds medarbetare för evangeliet (de goda nyheterna) om den Smorde (Messias, Kristus) [till er i Thessalonike], för att styrka (ge stabilitet) och uppmuntra er i er tro"},{"book":"1 Thessalonikerbrevet","chapter":"3","verse":"3","text":"så att ingen vacklar (svajar fram och tillbaka) under dessa lidanden. Ni vet ju själva att det är bestämt att vi ska utstå sådant."},{"book":"1 Thessalonikerbrevet","chapter":"3","verse":"4","text":"Redan när vi var hos er sade vi er i förväg att vi skulle få lida, och så har det också gått, som ni vet."},{"book":"1 Thessalonikerbrevet","chapter":"3","verse":"5","text":"Det var därför som jag, när jag inte längre stod ut, skickade bud [genom att sända Timoteus till er] för att få veta hur det var med er tro. Kanske hade frestaren frestat er och vårt arbete varit förgäves?"},{"book":"1 Thessalonikerbrevet","chapter":"3","verse":"6","text":"Men just nu har Timoteus kommit tillbaka från [sitt besök hos] er med goda nyheter om er tro [som står fast] och er kärlek [som är osjälvisk och utgivande]."},{"book":"1 Thessalonikerbrevet","chapter":"3","verse":"7","text":"Så har vi genom er tro fått nytt mod när det gäller er, syskon (bröder och systrar i tron), mitt i alla våra svårigheter och lidanden."},{"book":"1 Thessalonikerbrevet","chapter":"3","verse":"8","text":"Nu lever vi [igen], om ni står fasta i Herren."},{"book":"1 Thessalonikerbrevet","chapter":"3","verse":"9","text":"För hur kan vi tacka Gud nog för er, för all den glädje som ni är för oss inför vår Gud?"},{"book":"1 Thessalonikerbrevet","chapter":"3","verse":"10","text":"Natt och dag bönfaller vi intensivt (till det yttersta, mer än vanligt) om att få se era ansikten och hjälpa er med (fullborda, binda samman) det som saknas i er tro [så den fortsätter att fördjupas]."},{"book":"1 Thessalonikerbrevet","chapter":"3","verse":"11","text":"Må vår Gud och Far själv och vår Herre Jesus leda vår resväg till er."},{"book":"1 Thessalonikerbrevet","chapter":"3","verse":"12","text":"Må Herren låta er växa och överflöda i kärleken [som är osjälvisk och utgivande] till varandra och till alla,"},{"book":"1 Thessalonikerbrevet","chapter":"3","verse":"13","text":"så ska han styrka era hjärtan och göra dem fläckfria i helighet inför vår Gud och Far"}]}