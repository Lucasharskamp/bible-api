{"data":[{"book":"Tobit","chapter":"4","verse":"1","text":"Daar Tobit meende, dat zijn gebed was verhoord en hij dus ging sterven, riep hij zijn zoon Tobias bij zich,"},{"book":"Tobit","chapter":"4","verse":"2","text":"en sprak tot hem: Mijn zoon, luister naar de woorden van mijn mond, en leg ze als een fundament in uw hart."},{"book":"Tobit","chapter":"4","verse":"3","text":"Wanneer God mijn ziel tot Zich neemt, begraaf dan mijn lichaam, en houd uw moeder in ere al de dagen van uw leven;"},{"book":"Tobit","chapter":"4","verse":"4","text":"want gij moet er aan blijven denken, welke vele gevaren zij voor u heeft doorstaan, toen zij u droeg."},{"book":"Tobit","chapter":"4","verse":"5","text":"En wanneer ook zij haar levensloop heeft voltooid, begraaf haar dan naast mij."},{"book":"Tobit","chapter":"4","verse":"6","text":"Houd verder iedere dag van uw leven God voor de geest, en wacht u er voor, ooit toe te stemmen in de zonde, en de geboden van den Heer, onzen God, te overtreden."},{"book":"Tobit","chapter":"4","verse":"7","text":"Deel aalmoezen uit van hetgeen ge bezit, en wend u nooit van een arme af; want dan wendt ook de Heer zijn aangezicht niet af van u."},{"book":"Tobit","chapter":"4","verse":"8","text":"Zoveel gij kunt, moet gij barmhartigheid betonen."},{"book":"Tobit","chapter":"4","verse":"9","text":"Hebt gij veel, geef dan overvloedig; hebt gij maar weinig, zorg er dan voor, ook van dat weinige gaarne iets weg te schenken."},{"book":"Tobit","chapter":"4","verse":"10","text":"Want daardoor legt gij een heerlijke schat voor u weg voor de dag van nood;"},{"book":"Tobit","chapter":"4","verse":"11","text":"want de aalmoes bevrijdt van alle zonden en van de dood, en duldt niet, dat iemand de duisternis ingaat."},{"book":"Tobit","chapter":"4","verse":"12","text":"Zo is de aalmoes voor ieder, die ze uitreikt, een waardevol onderpand bij den allerhoogsten God."},{"book":"Tobit","chapter":"4","verse":"13","text":"Mijn zoon, wacht u voor alle ontucht, en zorg er voor, nooit een misstap te begaan met een andere vrouw."},{"book":"Tobit","chapter":"4","verse":"14","text":"Laat nooit de hoogmoed heersen in uw hart of uw woord; want alle bederf vond daarin zijn oorsprong."},{"book":"Tobit","chapter":"4","verse":"15","text":"Als iemand voor u enig werk heeft verricht, geef hem dan onmiddellijk zijn loon, en houd het loon van uw dienstknecht geen ogenblik achter."},{"book":"Tobit","chapter":"4","verse":"16","text":"Wat gij niet wilt, dat u geschiedt, doe dat ook een ander niet."},{"book":"Tobit","chapter":"4","verse":"17","text":"Deel uw brood met hen, die hongerig en behoeftig zijn, en dek met uw kleding den naakte."},{"book":"Tobit","chapter":"4","verse":"18","text":"Schenk uw brood en uw wijn voor de begrafenis van een rechtvaardige, maar eet of drink er niet van met zondaars."},{"book":"Tobit","chapter":"4","verse":"19","text":"Win altijd de raad in van verstandige mensen."},{"book":"Tobit","chapter":"4","verse":"20","text":"Zegen God ten allen tijde, en vraag Hem, dat Hij uw wegen mag leiden, en al uw plannen doet slagen."},{"book":"Tobit","chapter":"4","verse":"21","text":"Mijn zoon, ik heb u ook dit nog mee te delen: toen gij nog een kind waart, heb ik tien talenten zilver in bewaring gegeven aan GabaÃ«l, in Rages, de stad der Meden, en zijn ontvangbewijs heb ik hier."},{"book":"Tobit","chapter":"4","verse":"22","text":"Denk er daarom eens over na, hoe gij hem kunt bereiken, om de genoemde som van hem in ontvangst te nemen en hem zijn bewijs terug te geven."},{"book":"Tobit","chapter":"4","verse":"23","text":"Wees overigens niet bevreesd, mijn zoon; al zouden wij ook arm blijven, toch zullen we vele goederen bezitten, als wij God vrezen, iedere zonde vermijden, en het goede doen!"}]}