{"data":[{"book":"2 Letopisu","chapter":"22","verse":"1","text":"Tedy ustanovili krále obyvatelé Jeruzalémští Ochoziáše, syna jeho nejmladšího, místo něho; nebo všecky starší byl pobil houf lotříků, kteříž přitáhli s Arabskými do ležení. A tak kraloval Ochoziáš syn Jehorama krále Judského."},{"book":"2 Letopisu","chapter":"22","verse":"2","text":"Ve čtyřidcíti a dvou letech byl Ochoziáš, když kralovati počal, a jediný rok kraloval v Jeruzalémě. Jméno pak matky jeho Atalia dcera Amri."},{"book":"2 Letopisu","chapter":"22","verse":"3","text":"I on také chodil po cestách domu Achabova, nebo matka jeho nabádala jej k nepobožnosti."},{"book":"2 Letopisu","chapter":"22","verse":"4","text":"Protož činil zlé věci před očima Hospodinovýma, jako dům Achabův; ty on měl zajisté rádce po smrti otce svého, k zahynutí svému."},{"book":"2 Letopisu","chapter":"22","verse":"5","text":"Nebo radou jejich se spravoval, a táhl s Joramem synem Achabovým, králem Izraelským, na vojnu proti Hazaelovi králi Syrskému do Rámot Galád, kdežto ranili Syrští Jorama."},{"book":"2 Letopisu","chapter":"22","verse":"6","text":"Kterýž navrátil se, aby se hojil v Jezreel; nebo měl rány, kteréž mu učinili v Ráma, když bojoval s Hazaelem králem Syrským. V tom Azariáš syn Jehorama krále Judského sstoupil, aby navštívil Jorama syna Achabova v Jezreel, kterýž tam nemocen byl."},{"book":"2 Letopisu","chapter":"22","verse":"7","text":"Bylo pak to ku pádu od Boha Ochoziášovi, že přišel k Joramovi. Nebo jakž přišel, vyjel s Joramem proti Jéhu synu Namsi, kteréhož byl pomazal Hospodin, aby vyplénil dům Achabův."},{"book":"2 Letopisu","chapter":"22","verse":"8","text":"Tedy stalo se, když mstil Jéhu nad domem Achabovým, že našel knížata Judská, a syny bratří Ochoziášových, kteříž sloužili Ochoziášovi, i zmordoval je."},{"book":"2 Letopisu","chapter":"22","verse":"9","text":"Potom hledajíce i Ochoziáše, jali jej, an se pokrýval v Samaří, a přivedše ho k Jéhu, zabili jej a pochovali; nebo řekli: Synť jest Jozafatův, kterýž hledal Hospodina celým srdcem svým. A tak nebylo žádného více z domu Ochoziášova, kterýž by měl moc k obdržení království."},{"book":"2 Letopisu","chapter":"22","verse":"10","text":"Pročež Atalia matka Ochoziášova viduci, že umřel syn její, vstavši, pomordovala všecko símě královské domu Judského."},{"book":"2 Letopisu","chapter":"22","verse":"11","text":"Ale Jozabat dcera králova vzala Joasa syna Ochoziášova, a tajně ho uchvátivši z prostředku synů královských, kteříž mordováni byli, schovala jej s chůvou jeho v pokoji, kdež lůže byla. I skryla ho Jozabat dcera krále Jorama, manželka Joiady kněze, (nebo ona byla sestra Ochoziášova), před Atalií, aby ho nezamordovala."},{"book":"2 Letopisu","chapter":"22","verse":"12","text":"I byl s nimi v domě Božím, skryt jsa za šest let, v nichž Atalia kralovala v té zemi."}]}