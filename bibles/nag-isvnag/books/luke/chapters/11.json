{"data":[{"book":"Luke","chapter":"11","verse":"1","text":"Aru ek din eneka hoise, Jisu ekta jagate prathana kori thakise, jitia khotom hoise, ekjon chela Taike hudise, “Probhu, amikhan ke prathana sikhai dibi jineka John tai laga chela khan ke sikhaise.”"},{"book":"Luke","chapter":"11","verse":"2","text":"Tai chela khan ke koise, “Jitia tumikhan prathana koribo eneka kobi,"},{"book":"Luke","chapter":"11","verse":"3","text":"Hodai laga kha luwa amikhan ke dibi."},{"book":"Luke","chapter":"11","verse":"4","text":"Amikhan laga paap pora amikhan ke maph kori dibi,"},{"book":"Luke","chapter":"11","verse":"5","text":"Aru Tai taikhan ke koise, “Tumikhan logote kun sathi ase, aru tai logote rati te jai kene koi, “Sathi, moike tinta roti dhaar dibi,"},{"book":"Luke","chapter":"11","verse":"6","text":"kele koile moi laga ekjon sathi dusra jaga pora berai kene etiya ahise, moi taike dibole eku nai’?"},{"book":"Luke","chapter":"11","verse":"7","text":"Titia tai bhitor pora amike eneka kobo pare, ‘Moike etiya digdar nokoribi. Dorja to bondh hoise, aru moi aru bacha khan etiya ghumai ase. Moi etiya uthi kene tumike eku dibo na paribo.’"},{"book":"Luke","chapter":"11","verse":"8","text":"Moi tumike koi ase, jodi bhi tai uthi kene tai laga sathi ke dibole mon nai, hoilebi tai mangi thaka karone, tai ji hoilebi uthi kene taike jiman lage etu di dibo."},{"book":"Luke","chapter":"11","verse":"9","text":"Moi aru bhi tumike koi ase, mangibi, aru tumi pabo; bisaribi, aru tumi pai jabo, dorjate khat-khata bhi, etu khuli jabo."},{"book":"Luke","chapter":"11","verse":"10","text":"Jun manu mange tai pai; jun manu bisare tai pai; aru jun manu khatai, taike khuli diye."},{"book":"Luke","chapter":"11","verse":"11","text":"Tumikhan majote kun baba eneka ase naki, jodi tai laga bacha pora maas mangile, taike saph dibo?"},{"book":"Luke","chapter":"11","verse":"12","text":"Aru jodi anda mangile, taike bhichoo dibo naki?"},{"book":"Luke","chapter":"11","verse":"13","text":"Etu karone, tumikhan biya manu hoilebi nijor bacha ke bhal saman he dibole jane, tenehoile sorgote thaka Baba Isor ke kun manu pora mange, taike Pobitro Atma nadibo naki?”"},{"book":"Luke","chapter":"11","verse":"14","text":"Ek din, Jisu ekta gunga kori diya bhoot ke khedai thakise. Aru jitia bhoot to ulai jaise, etu manu kotha kobo parise, aru ta te thaka manu khan asurit hoise."},{"book":"Luke","chapter":"11","verse":"15","text":"Kintu kunba manu khan koise, “Tai bhoot ke Beelzebul laga naam pora khedai ase jun he bhoot khan laga raja ase.”"},{"book":"Luke","chapter":"11","verse":"16","text":"Aru dusra manu khan, Jisu ke porikha kori kene koise, sorgo pora ekta asurit kaam dikha bole koise."},{"book":"Luke","chapter":"11","verse":"17","text":"Kintu, taikhan laga bhabona jani kene Jisu pora koise, “Juntu rajyo alag-alag bhabona hoi kene ase, etu bhangi jabo, aru ekta ghor alag-alag bhabona hoile, etu ghor bhangi jabo."},{"book":"Luke","chapter":"11","verse":"18","text":"Aru jodi Saitan bhi alag-alag hoijai, eneka hoile tai laga rajyo kineka khara hobo? Tumikhan koi ase Moi Beelzebul laga takot pora bhoot khan ke khedai."},{"book":"Luke","chapter":"11","verse":"19","text":"Jodi Moi bhoot khan ke Beelzebul takot pora khedai ase koile, titia hoile tumikhan laga chela khan kun laga atma pora bhoot khan ke khedai? Etu karone, eitu khan he tumikhan ke bisar koribo."},{"book":"Luke","chapter":"11","verse":"20","text":"Jodi Moi bhoot khan ke Isor laga anguli pora khedai, titia hoile Isor laga rajyo to tumikhan usorte ahise."},{"book":"Luke","chapter":"11","verse":"21","text":"Jitia ekta takot thaka manu pora hathiar loi kene ghor to rukhi thake, tai laga ki ase etu naharai."},{"book":"Luke","chapter":"11","verse":"22","text":"Kintu tai pora bhi bisi takot thaka manu taike hamla korile, taike harai dibo, tai laga hathiar bhi loi lobo, jun uporte tai bharosa kore, aru ji dhun sompoti tai laga ase, sob bhag hoi jabo."},{"book":"Luke","chapter":"11","verse":"23","text":"Kun manu Moi logote nathake, Moi laga bhirodh te ase, aru kun manu Moi logote nathake, tai alag hoijai."},{"book":"Luke","chapter":"11","verse":"24","text":"Jitia ekta dusto atma ekjon manu pora ulai jai, tai sukha jagate aram pabole karone berai thake, aru koi, ‘Moi poila kot pora ulaise ta te aru bhi wapas jai jabo.’"},{"book":"Luke","chapter":"11","verse":"25","text":"Aru jitia tai ahe, tai sob sapha aru bhal kore kene rakhi thaka dikhe."},{"book":"Luke","chapter":"11","verse":"26","text":"Tai jai kene tai pora bhi aru bisi biya sat-ta dusto atma loi kene etu manu bhitor te ghusi jai. Aru poila pora bhi etu manu laga jibon to bisi biya hoijai.”"},{"book":"Luke","chapter":"11","verse":"27","text":"Etiya eneka hoise, jitia Tai etu kotha koi thakise, ekjon mahila awaj uthaikene manu khan usorte Jisu ke koise, “Dhonyo ase etu ama jun Apuni ke jonom dise aru dudh khilai se.”"},{"book":"Luke","chapter":"11","verse":"28","text":"Kintu Tai koise, “Hoilebi, asishit hobo jun manu Isor kotha huni kene mani thake.”"},{"book":"Luke","chapter":"11","verse":"29","text":"Manu laga bhir jitia bisi hoise, Tai kobole shuru hoise, “Etu manu khan paap laga khandan ase. Taikhan kiba ekta sabole bisari thake, kintu, asurit kaam to taikhan ke nadikhabo, khali Jonah laga chihna he nohoile."},{"book":"Luke","chapter":"11","verse":"30","text":"Jineka Jonah to Nineveh sheher laga manu khan nimite ekta chihna hoise, etu nisena Manu laga Putro bhi manu khan nimite eneka hobo."},{"book":"Luke","chapter":"11","verse":"31","text":"Dakshin laga Rani bisar dinte uthi kene etiya laga manu khan ke bisar koribo, kele tai duniya laga kona pora Solomon raja laga gyaan kotha huni bole ahisele aru sabi Solomon pora bhi mohan ekjon yate ase11.31 I Kin. 10:1-10; 2 Chr. 9:1.."},{"book":"Luke","chapter":"11","verse":"32","text":"Nineveh sheher laga manu khan uthaikene etiya laga manu khan ke bisar koribo, kelemane taikhan mon ghuraise Jonah prochar kora homoi te aru sabi, Jonah11.32 Jon. 3:5-10. pora bhi mohan ekjon yate ase."},{"book":"Luke","chapter":"11","verse":"33","text":"Kun bhi saaki to jolai kene lukai narakhe kintu saaki rakha jagate rakhe, aru kun manu ghor bhitor te ahe, puhor to dikhi pai."},{"book":"Luke","chapter":"11","verse":"34","text":"Tumi suku to gaw laga diya ase. Jitia tumi laga suku bhal thake, tumi laga pura gaw to pohor pora bhorta hoi. Kintu jitia biya hoi jaise, tumi laga gaw bhi pura andhar hoijai."},{"book":"Luke","chapter":"11","verse":"35","text":"Etu karone, bisi hoshiar hoi jabi etu pora tumi laga jibon to andhar nohobo nimite."},{"book":"Luke","chapter":"11","verse":"36","text":"Jodi tumi laga gaw to ujala pora bhorta hoijai, aru kun jagate bhi andhar nai, titia etu puhor pora bhorta hoi jabo, jineka tumi uporte puhor to bhorta hoi thakibo.”"},{"book":"Luke","chapter":"11","verse":"37","text":"Jitia Tai kotha kora khotom hoise ekjon Pharisee pora Taike khana khabole matise. Aru Jisu tai logote khabole bohise."},{"book":"Luke","chapter":"11","verse":"38","text":"Aru Pharisee khan etu dikhi kene asurit hoise, kelemane Jisu to bhaat kha age te, Tai laga hath Yehudi niyom hisab de thaka nisina dhula nai."},{"book":"Luke","chapter":"11","verse":"39","text":"Kintu Probhu taike koise, “Tumi Pharisee khan kup aru borton laga bahar to sapha kore, kintu tumikhan mon bhitor te biya aru lalchi pora bhorta thake."},{"book":"Luke","chapter":"11","verse":"40","text":"Murkho manu khan! Jun he tumi laga bahar to bonaise, tai he tumi laga bhitor bhi bonaise nohoi?"},{"book":"Luke","chapter":"11","verse":"41","text":"Kintu tumi bhitor laga morom to dikhai dibi, aru sabi, tumi laga jibon te sob to sapha hoi jabo."},{"book":"Luke","chapter":"11","verse":"42","text":"Kintu Pharisee khan, tumikhan ke hai ase. Tumikhan kheti laga sobji aru bagan te thaka pata khan loi kene dos bhag diye, kintu Isor laga morom to namane. Kintu etu kori bole dorkar ase, aru dusra bhal kaam bhi nacharibo lage11.42 Mat. 23:23; Mic. 6:8; Lev. 27:30."},{"book":"Luke","chapter":"11","verse":"43","text":"Pharisee khan, tumikhan ke hai ase. Tumikhan mondoli te sobse bhal jagate bohi bole mon kore aru bajar te manu bhoi pora salam diya to khushi pai."},{"book":"Luke","chapter":"11","verse":"44","text":"Tumikhan ke hai ase, tumikhan nadikha laga kobor nisena ase, etu uporte manu khan najanikena berai thake.”"},{"book":"Luke","chapter":"11","verse":"45","text":"Titia ekjon niyom jana manu Jisu ke koise, “Probhu, etu koi kene, Apuni amikhan ke sorom khilai ase.”"},{"book":"Luke","chapter":"11","verse":"46","text":"Titia Jisu jowab dise, “Hai tumikhan, niyom laga hikhok khan! Tumikhan manu khan ke bhari bhar bukhi bole diye juntu taikhan bukhi bole napare, kintu tumikhan laga anguli pora nijor bhi etu bhar to bukhi bole mon nai."},{"book":"Luke","chapter":"11","verse":"47","text":"Tumikhan ke hai ase, bhabobadi khan laga kobor to bonaise, hoilebi tumikhan baba laga baba khan pora he taikhan ke moraise."},{"book":"Luke","chapter":"11","verse":"48","text":"Hosa koile, tumikhan baba laga baba khan pora ki korise etu laga tumikhan sakhi ase, taikhan pora morai dise aru tumikhan kobor khan bonaise."},{"book":"Luke","chapter":"11","verse":"49","text":"Etu karone Isor laga gyaan pora sob koi dise, ‘Moi taikhan logot bhabobadi khan aru apostle khan ke pathabo, aru taikhan pora Moi patha khan ke dukh dibo aru kunba ke morai dibo.’"},{"book":"Luke","chapter":"11","verse":"50","text":"Etu karone, duniya shuru pora jiman bhabobadi khan laga khun giraise, sob laga bisar etiya laga jamana khan logote koribo."},{"book":"Luke","chapter":"11","verse":"51","text":"Abel laga khun pora shuru kori kene Zechariah laga khun tak, junke pobitro jagate moraise. Hoi, Moi tumikhan ke koi ase, etu sob hisab to etiya laga jamana pora dibo lagibo11.51 Gen. 4:8; 2 Chr. 24:20-22. ."},{"book":"Luke","chapter":"11","verse":"52","text":"Kanun hikhok khan ke hai ase. Tumikhan Isor ke janibole gyaan laga chabi to loi kene rakhise; tumikhan nijor bhi etu bhitor te najai aru kun manu jabole mon kore, tumikhan pora taikhan ke bhi jabo nadiye.”"},{"book":"Luke","chapter":"11","verse":"53","text":"Jitia Jisu ta te pora ulai jaise, niyom likha khan aru Pharisee khan etu sob kotha to huni kene khong uthise aru Tai logote jhagara korise,"},{"book":"Luke","chapter":"11","verse":"54","text":"taikhan rukhi thakise, Jisu kiba ekta golti kotha koile, Taike phasabo koi kene."}]}