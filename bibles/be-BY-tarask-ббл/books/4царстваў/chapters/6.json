{"data":[{"book":"4 ЦАРСТВАЎ","chapter":"6","verse":"1","text":"І сказалі сыны прарокавыя Елісею: вось, месца, дзе мы жывём пры табе, цесна нам;"},{"book":"4 ЦАРСТВАЎ","chapter":"6","verse":"2","text":"пойдзем да Ярдана і возьмем адтуль кожны па адным бервяне і зробім сабе там месца жыхарства. Ён сказаў: ідзеце."},{"book":"4 ЦАРСТВАЎ","chapter":"6","verse":"3","text":"І сказаў адзін: зрабі ласку, ідзі і ты з рабамі тваімі. І сказаў ён: пайду."},{"book":"4 ЦАРСТВАЎ","chapter":"6","verse":"4","text":"І пайшоў зь імі, і прыйшлі да Ярдана і пачалі сячы дрэвы."},{"book":"4 ЦАРСТВАЎ","chapter":"6","verse":"5","text":"І калі адзін валіў бервяно, сякера ягоная ўпала ў ваду. І закрычаў ён і сказаў: ах, гаспадару мой! а ён узяў быў на патрыманьне!"},{"book":"4 ЦАРСТВАЎ","chapter":"6","verse":"6","text":"І сказаў чалавек Божы: дзе яна ўпала? Ён паказаў яму месца. І адсек ён кавалак дрэва і кінуў туды, і выплыла сякера."},{"book":"4 ЦАРСТВАЎ","chapter":"6","verse":"7","text":"І сказаў ён: вазьмі сабе. Ён працягнуў руку сваю і ўзяў яе."},{"book":"4 ЦАРСТВАЎ","chapter":"6","verse":"8","text":"Цар Сірыйскі пайшоў вайною на Ізраільцян і раіўся са слугамі сваімі, кажучы: там-та і ў такім-та месцы я раскіну свой табар."},{"book":"4 ЦАРСТВАЎ","chapter":"6","verse":"9","text":"І пасылаў чалавек Божы да цара Ізраільскага сказаць: сьцеражэцеся праходзіць гэтым месцам, бо там Сірыйцы залеглі."},{"book":"4 ЦАРСТВАЎ","chapter":"6","verse":"10","text":"І пасылаў цар Ізраільскі на тое месца, пра якое казаў яму чалавек Божы і перасьцерагаў яго; і зьбярог сябе там ня раз і ня два."},{"book":"4 ЦАРСТВАЎ","chapter":"6","verse":"11","text":"І ўстрывожылася сэрца цара Сірыйскага з гэтай нагоды, і паклікаў ён рабоў сваіх і сказаў ім: скажэце мне, хто з вашых мае зносіны з царом Ізраільскім?"},{"book":"4 ЦАРСТВАЎ","chapter":"6","verse":"12","text":"І сказаў адзін слуга ягоны: ніхто, гаспадару мой цар; а Елісей прарок, які ў Ізраіля, пераказвае цару Ізраільскаму і тыя словы, якія ты кажаш у спальні тваёй."},{"book":"4 ЦАРСТВАЎ","chapter":"6","verse":"13","text":"І сказаў ён: ідзеце, даведайцеся, дзе ён; я пашлю і вазьму яго. І данесьлі яму і сказалі: вось, ён у Датаіме."},{"book":"4 ЦАРСТВАЎ","chapter":"6","verse":"14","text":"І паслаў туды коні і калясьніцы і шмат войска. І прыйшлі ноччу і акружылі горад."},{"book":"4 ЦАРСТВАЎ","chapter":"6","verse":"15","text":"Раніцай служка чалавека Божага ўстаў і выйшаў; і вось, войска вакол горада і коні і калясьніцы. І сказаў яму слуга ягоны: шкада, гаспадару мой! што нам рабіць?"},{"book":"4 ЦАРСТВАЎ","chapter":"6","verse":"16","text":"І сказаў ён: ня бойся, бо тых, якія з намі, больш, чым тых, якія зь імі."},{"book":"4 ЦАРСТВАЎ","chapter":"6","verse":"17","text":"І маліўся Елісей і казаў: Госпадзе! разамкні яму вочы, каб ён убачыў. І разамкнуў Гасподзь вочы слузе, і ён убачыў, і вось, уся гара напоўнена конямі і калясьніцамі вогненнымі вакол Елісея."},{"book":"4 ЦАРСТВАЎ","chapter":"6","verse":"18","text":"Калі пайшлі да яго Сірыйцы, Елісей памаліўся Госпаду і сказаў: спадобі іх сьлепатою. І Ён спадобіў іх сьлепатою па слове Елісея."},{"book":"4 ЦАРСТВАЎ","chapter":"6","verse":"19","text":"І сказаў ім Елісей: гэта ня тая дарога і ня той горад; ідзеце за мною, я правяду вас да таго чалавека, якога вы шукаеце. І прывёў іх у Самарыю."},{"book":"4 ЦАРСТВАЎ","chapter":"6","verse":"20","text":"Калі яны прыйшлі ў Самарыю, Елісей сказаў: Госпадзе! разамкні вочы ім, каб яны бачылі. І разамкнуў Гасподзь вочы ім, і ўбачылі, што яны ўсярэдзіне Самарыі."},{"book":"4 ЦАРСТВАЎ","chapter":"6","verse":"21","text":"І сказаў цар Ізраільскі Елісею, убачыўшы іх: ці не пабіць іх, бацька мой?"},{"book":"4 ЦАРСТВАЎ","chapter":"6","verse":"22","text":"І сказаў ён: не забівай. Хіба мечам тваім і лукам тваім ты паланіў іх, каб забіваць іх? Прапануй ім хлеба і вады; няхай ядуць і п'юць, і пойдуць да гаспадара свайго."},{"book":"4 ЦАРСТВАЎ","chapter":"6","verse":"23","text":"І прыгатаваў ім вялікі абед, і яны елі і пілі. І адпусьціў іх, і пайшлі да гаспадара свайго. І не хадзілі больш тыя полчышчы Сірыйскія ў зямлю Ізраілеву."},{"book":"4 ЦАРСТВАЎ","chapter":"6","verse":"24","text":"Пасьля таго сабраў Вэенадад, цар Сірыйскі, усё войска сваё і выступіў, і аблажыў Самарыю."},{"book":"4 ЦАРСТВАЎ","chapter":"6","verse":"25","text":"І быў вялікі голад у Самарыі, калі яны аблажылі яе, так што асьліная галава прадавалася па восемдзесят сікляў срэбра, і чацьвёртая частка каба галубінага памёту - па пяць сікляў срэбра."},{"book":"4 ЦАРСТВАЎ","chapter":"6","verse":"26","text":"Аднойчы цар Ізраільскі праходзіў па сьцяне, і жанчына зь лямантам казала яму: памажы, гаспадару мой цар."},{"book":"4 ЦАРСТВАЎ","chapter":"6","verse":"27","text":"І сказаў ён: калі не паможа табе Гасподзь, з чаго я памагу табе? ці з гумна, ці з чавільні?"},{"book":"4 ЦАРСТВАЎ","chapter":"6","verse":"28","text":"І сказаў ёй цар: што табе? І сказала яна: гэтая жанчына казала мне: аддай свайго сына, зьямо яго сёньня, а сына майго зьямо заўтра."},{"book":"4 ЦАРСТВАЎ","chapter":"6","verse":"29","text":"І згатавалі мы майго сына, і зьелі яго. І я сказала ёй на другі дзень: аддай жа твайго сына, і зьямо яго. Але яна схавала свайго сына."},{"book":"4 ЦАРСТВАЎ","chapter":"6","verse":"30","text":"Цар, выслухаўшы словы жанчыны, падраў вопратку на сабе; і праходзіў ён па сьцяне, і народ бачыў, што вярэта на самім целе ягоным."},{"book":"4 ЦАРСТВАЎ","chapter":"6","verse":"31","text":"І сказаў: няхай тое і тое зробіць мне Бог, і яшчэ болей зробіць, калі застанецца галава Елісея, сына Сафатавага, на ім сёньня."},{"book":"4 ЦАРСТВАЎ","chapter":"6","verse":"32","text":"А Елісей сядзеў у сваім доме і старцы сядзелі ў яго. І паслаў цар чалавека ад сябе. Перш чым прыйшоў пасланы да яго, ён сказаў старцам: бачыце, што гэты сын забойцы паслаў зьняць зь мяне галаву? Глядзеце, калі прыйдзе пасланец, зачынеце дзьверы і прыцісьніце яго дзьвярмі. А вось і тупат ног гаспадара яго за ім!"},{"book":"4 ЦАРСТВАЎ","chapter":"6","verse":"33","text":"Яшчэ гаварыў ён зь імі, і вось пасланец прыходзіць да яго, і сказаў: вось якое бедства ад Госпада! чаго мне далей чакаць ад Госпада?"}]}