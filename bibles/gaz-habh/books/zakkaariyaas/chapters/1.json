{"data":[{"book":"Zakkaariyaas","chapter":"1","verse":"1","text":"Bara Daariyoos keessa, jiʼa saddeettaffaa waggaa lammaffaatti dubbiin Waaqayyoo akkana jedhee gara Zakkaariyaas raajicha ilma Berekiyaa, ilma Iddoo dhufe:"},{"book":"Zakkaariyaas","chapter":"1","verse":"2","text":"“Waaqayyo akka malee abbootii keessanitti aaree ture."},{"book":"Zakkaariyaas","chapter":"1","verse":"3","text":"Kanaafuu akkana jedhii sabatti himi; Waaqayyo Waan Hunda Dandaʼu akkana jedha; ‘Gara kootti deebiʼaa’ jedha Waaqayyo Waan Hunda Dandaʼu; ‘Anis gara keessanitti nan deebiʼaa’ jedha Waaqayyo Waan Hunda Dandaʼu."},{"book":"Zakkaariyaas","chapter":"1","verse":"4","text":"Isin akka abbootii keessan kanneen raajonni durii, Waaqayyo Waan Hunda Dandaʼu, ‘Karaa keessan hamaa fi gochawwan keessan hamaa sana irraa deebiʼaa’ jedha, jedhanii itti lallaban sanaa hin taʼinaa. Isaan garuu hin dhaggeeffatan yookaan na hin qalbeeffatan, jedha Waaqayyo."},{"book":"Zakkaariyaas","chapter":"1","verse":"5","text":"Abbootiin keessan amma eessa jiru? Raajonnis bara baraan jiraatuu?"},{"book":"Zakkaariyaas","chapter":"1","verse":"6","text":"Garuu dubbiin koo fi seerri koo kan ani tajaajiltoota koo raajota ajaje sun abbootii keessan irra hin geenyee?"},{"book":"Zakkaariyaas","chapter":"1","verse":"7","text":"Bara Daariyoos keessa, waggaa lammaffaatti, bultii afuraffaa jiʼa kudha tokkoffaa, jiʼa Shebaaxi jedhamu keessa dubbiin Waaqayyoo gara Zakkaariyaas raajichaa ilma Berekiyaa, ilma Iddoo dhufe."},{"book":"Zakkaariyaas","chapter":"1","verse":"8","text":"Ani halkan keessa mulʼataan namicha farda diimaa yaabbatu tokko fuula koo duratti nan arge! Innis mukkeen kusaayee kanneen laga keessaa gidduu dhaabatee ture. Dugda isaa duubaan fardeen diddiimoo, mammagaallanii fi adaadiitu ture."},{"book":"Zakkaariyaas","chapter":"1","verse":"9","text":"Anis, “Yaa gooftaa ko, wantoonni kunneen maali!” jedheen gaafadhe."},{"book":"Zakkaariyaas","chapter":"1","verse":"10","text":"Kana irratti namichi mukkeen kusaayee gidduu dhaabatee jiru sun, “Kunneen warra akka isaan guutummaa lafaa keessa deemaniif Waaqayyo ergee dha” jedhee naa ibse."},{"book":"Zakkaariyaas","chapter":"1","verse":"11","text":"Isaanis, “Nu lafa guutuu irra naannofnee akka lafti guutuun boqonnaa fi nagaa qabdu argine” jedhanii ergamaa Waaqayyoo kan mukkeen kusaayee gidduu dhaabate sanatti himan."},{"book":"Zakkaariyaas","chapter":"1","verse":"12","text":"Ergamaan Waaqayyoos, “Yaa Waaqayyo Waan Hunda Dandeessu, ati Yerusaalemii fi magaalaawwan Yihuudaa kanneen waggoota torbaatama itti aarteef hamma yoomiitti hin araaramtu?” jedhe."},{"book":"Zakkaariyaas","chapter":"1","verse":"13","text":"Waaqayyos dubbii gaarii fi dubbii jajjabeessuun ergamaa Waaqayyoo kan na wajjin dubbachaa ture sanatti dubbate."},{"book":"Zakkaariyaas","chapter":"1","verse":"14","text":"Ergasii ergamaan Waaqayyoo kan natti dubbachaa ture sun akkana jedhe; “Dubbii kana labsi: Waaqayyo Waan Hunda Dandaʼu akkana jedha; ‘Ani Yerusaalemii fi Xiyooniif akka malee nan hinaafa;"},{"book":"Zakkaariyaas","chapter":"1","verse":"15","text":"ani garuu saboota waan nagaa qaban of seʼanitti akka malee aareera. Ani xinnuma aareen ture; isaan garuu ittuma fufanii hamaa hojjetan.’"},{"book":"Zakkaariyaas","chapter":"1","verse":"16","text":"“Kanaafuu Waaqayyo akkana jedha: ‘Ani araaraan Yerusaalemitti nan deebiʼa; manni koos deebifamee ni ijaarama. Funyoon ittiin safaranis Yerusaalem irra ni diriirfama’ jedha Waaqayyo Waan Hunda Dandaʼu."},{"book":"Zakkaariyaas","chapter":"1","verse":"17","text":"“Ammas ittuma fufiitii Waaqayyo Waan Hunda Dandaʼu akkana jedha, jedhii labsi: ‘Magaalaawwan koo deebiʼanii badhaadhummaadhaan ni guutamu; Waaqayyos Xiyoonin ni jajjabeessa; Yerusaalemis ni filata.’ ”"},{"book":"Zakkaariyaas","chapter":"1","verse":"18","text":"Ammas ol nan milʼadhe; kunoo, fuula koo dura gaanfa afurtu ture!"},{"book":"Zakkaariyaas","chapter":"1","verse":"19","text":"Anis, “Kun maali?” jedheen ergamaa Waaqayyoo kan natti dubbachaa ture sana gaafadhe."},{"book":"Zakkaariyaas","chapter":"1","verse":"20","text":"Waaqayyos ergasii ogeeyyii hojii harkaa afur na argisiise."},{"book":"Zakkaariyaas","chapter":"1","verse":"21","text":"Anis, “Isaan kunneen maal hojjechuuf dhufan?” jedheen gaafadhe."}]}