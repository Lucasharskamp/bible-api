{"data":[{"book":"Jesaja","chapter":"57","verse":"1","text":"Intussen komt de rechtvaardige om, En er is niemand, die er op let; Worden de vromen weggerukt, En er is niemand, die inziet: Dat de rechtvaardige aan onheil ontrukt wordt,"},{"book":"Jesaja","chapter":"57","verse":"2","text":"En heengaat in vrede; Dat hij op zijn rustplaats gaat rusten, Die de rechte weg heeft bewandeld."},{"book":"Jesaja","chapter":"57","verse":"3","text":"En gij, komt gij maar eens hier Gij heksenwichten, Ras van overspeler en hoer!"},{"book":"Jesaja","chapter":"57","verse":"4","text":"Over wien waagt ge het, u vrolijk te maken, Tegen wien de mond op te zetten, En uw tong uit te steken? Zijt ge geen kinderen der zonde, En leugenbroed?"},{"book":"Jesaja","chapter":"57","verse":"5","text":"Gij ligt verhit van lust bij de eiken En onder elke groene boom; Gij slacht de kinderen in de dalen, En in de spelonken der rotsen."},{"book":"Jesaja","chapter":"57","verse":"6","text":"De glibberige stenen in het dal zijn uw deel, Die behoren u toe; Daarop giet gij uw plengoffer uit, en breng gij uw gave: En zou Ik er genoegen mee nemen?"},{"book":"Jesaja","chapter":"57","verse":"7","text":"Op grote en hoge bergen Hebt gij uw leger gespreid; Daar klimt gij omhoog, Om uw offers te brengen."},{"book":"Jesaja","chapter":"57","verse":"8","text":"En achter deuren en posten Zet gij uw man-beeld; Uw dek slaat gij op, en beklimt het, En maakt er plaats voor in bed. Gij koopt voor u Wier bijslaap gij wenst; Gij bedrijft er veel overspel mee, En kijkt naar hun schaamte."},{"book":"Jesaja","chapter":"57","verse":"9","text":"Gij zalft u met olie voor Molok, Met alle soorten van balsem; En zendt uw boden naar verre gewesten, Naar de diepten zelfs van het dodenrijk."},{"book":"Jesaja","chapter":"57","verse":"10","text":"En als ge uitgeput zijt door uw jachten, Dan zegt ge nog niet: Ik houd er mee op; Ge vindt bevrediging in uw lust, En daarom geeft ge ‘t niet op."},{"book":"Jesaja","chapter":"57","verse":"11","text":"Wien vreest ge nog, wien ducht ge nog, Dat ge zo trouweloos zijt, En aan Mij niet meer denkt, U om Mij niet bekommert? Is het misschien, omdat Ik zweeg en mijn ogen sloot, Dat ge geen angst voor Mij hadt?"},{"book":"Jesaja","chapter":"57","verse":"12","text":"Dan stel Ik thans uw gerechtigheid aan de kaak, Met uw werken daarbij;"},{"book":"Jesaja","chapter":"57","verse":"13","text":"Dan zal uw godentroep u niet baten, En u niet redden, als ge roept; De wind neemt ze allemaal op, Een zucht vaagt ze weg! Maar wie op Mij vertrouwt, zal het Land ontvangen, En mijn heilige Berg bezitten;"},{"book":"Jesaja","chapter":"57","verse":"14","text":"Ik zal zeggen: Baant, baant, effent het pad, Neemt het struikelblok weg van het pad van mijn volk."},{"book":"Jesaja","chapter":"57","verse":"15","text":"Waarachtig, zo spreekt de Allerhoogste, Hij, die hoog is verheven; Die in eeuwigheid troont, En de Heilige heet! Ik woon in een hoge en heilige woning, Maar ook bij de vermorzelde, ootmoedige geest: Om de geest der ootmoedigen ten leven te wekken, Het hart der vermorzelden weer te doen leven."},{"book":"Jesaja","chapter":"57","verse":"16","text":"Neen, niet eeuwig blijf Ik vergramd, Niet altoos vertoornd; Want dàn zou hun geest voor mijn aanschijn versmachten, De zielen, die Ik zelf heb geschapen."},{"book":"Jesaja","chapter":"57","verse":"17","text":"In mijn gramschap heb Ik mijn aanschijn verborgen, Zodat hij ging dolen, waar ‘t hart hem dreef."},{"book":"Jesaja","chapter":"57","verse":"18","text":"Maar nu heb Ik zijn wegen gezien: Ik zal hem genezen en leiden; Hèm troosten, en die met hem treuren,"},{"book":"Jesaja","chapter":"57","verse":"19","text":"Een danklied op de lippen leggen. Vrede, vrede, voor hem die ver is, En voor hem, die nabij is: Spreekt Jahweh: Ik zal hem genezen!"},{"book":"Jesaja","chapter":"57","verse":"20","text":"Maar de bozen zijn als een onstuimige zee, Die nimmer eens tot rust kan komen, Wier golven slijk en modder braken:"},{"book":"Jesaja","chapter":"57","verse":"21","text":"Geen vrede voor de goddelozen, spreekt Jahweh!"}]}