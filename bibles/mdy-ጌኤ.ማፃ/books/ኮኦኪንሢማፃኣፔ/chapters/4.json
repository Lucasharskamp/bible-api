{"data":[{"book":"ኮኦኪንሢ ማፃኣፔ","chapter":"4","verse":"1","text":"ታ ናይዮቴ! ዒንሢ ዓዶንሢኮ ዞሮ ዋይዙዋቴ፤ ኮሺ ዒናፓ ዋይዙዋቴ፤ ማሊ ጶቂሥሢያ ዒንሢ ዴንቃንዳኔ።"},{"book":"ኮኦኪንሢ ማፃኣፔ","chapter":"4","verse":"2","text":"ታኣኒ ዒንሢ ዔርዛ ዔርዚፃ ኮሺ ማዔሢሮ ቄል ጌይፖቴ።"},{"book":"ኮኦኪንሢ ማፃኣፔ","chapter":"4","verse":"3","text":"ታኣኒ ታ ዓዶና ዎላ ዻካ ናይ ዓኣዖ ናንጌኔ፤ ታ ዒንዶኮዋ ታ ፔቴኬ።"},{"book":"ኮኦኪንሢ ማፃኣፔ","chapter":"4","verse":"4","text":"ዒማና ታ ዓዴ ታና ሂዚ ጌይ ዔርዛኔ፦ «ታ ኬኤዛ ባኮ ጉቤ ኔ ዒና ዓርቄ፤ ታኣኮ ዓይሢፆዋ ማዺ ኩንሤ፤ ሼምፔና ኔ ናንጋንዳኔ።"},{"book":"ኮኦኪንሢ ማፃኣፔ","chapter":"4","verse":"5","text":"ዔራቶና ማሊ ጶቂሥሢና ዴንቃኒ ዶዴ፤ ታ ኔና ጋዓ ባኮ ዋሊፖ፤ ሃሣ ቄል ጌይፖ።"},{"book":"ኮኦኪንሢ ማፃኣፔ","chapter":"4","verse":"6","text":"ዔራቶ ሃሺፖ፤ ዒዛ ኔና ካፓንዳኔ፤ ዒዞ ናሽኬ፤ ሜቶ ቢያይዳፓ ኔና ዓይሳንዳኔ።"},{"book":"ኮኦኪንሢ ማፃኣፔ","chapter":"4","verse":"7","text":"ዔራቶ ቢያይዳፓ ዑሣ ማዔሢሮ ዒዞ ሚኢሼ ማሂ ዛጌ፤ ኔኤኮ ዓኣ ባኮ ቢያ ኔና ጪጊሻያ ማዔቴያ ማሊ ጶቂሥሢ ዴንቃኒ ዶዴ።"},{"book":"ኮኦኪንሢ ማፃኣፔ","chapter":"4","verse":"8","text":"ዔራቶ ቦንቼ፤ ዒዛ ኔና ዼግ ዼጊዳንዳኔ፤ ዶዲሺ ኔ ዒዞ ዓርቄቴ ኔና ቦንቺሳንዳኔ።"},{"book":"ኮኦኪንሢ ማፃኣፔ","chapter":"4","verse":"9","text":"ቦንቾሮ ቶኦካ ዓጎ ባኮ ኔና ዒዛ ዓጊሲሳንዳኔ፤ ሃሣ ሚዛጲ ማዔ ካኣቶ ቶኦካ ዓጎ ባኮዋ ኔኤም ዒንጋንዳኔ።»"},{"book":"ኮኦኪንሢ ማፃኣፔ","chapter":"4","verse":"10","text":"ታ ናዓሢዮ! ዋይዜ፤ ታ ኔኤም ኬኤዛ ባኮ ዋይዜ፤ ናንጎ ሌዔ ኔኤኮ ዖዶቃንዳኔ።"},{"book":"ኮኦኪንሢ ማፃኣፔ","chapter":"4","verse":"11","text":"ኔና ታኣኒ ዔራቶ ጎይሢ ዻዌኔ፤ ፒዜ ጎይሢ ታ ኔና ዔኪ ዓኣዼኔ።"},{"book":"ኮኦኪንሢ ማፃኣፔ","chapter":"4","verse":"12","text":"ዔራቶና ኔ ሃንቴቴ ታኣካ ኔኤኮ ቃዚንታዓኬ፤ ኔ ጳሽኬቴያ ዹቂንታዓኬ።"},{"book":"ኮኦኪንሢ ማፃኣፔ","chapter":"4","verse":"13","text":"ኔ ዔሬ ዔራታ ሼምፔ ኔኤም ዒንጋሢሮ ዶዲሺ ዓርቄ፤ ሃሺፖ፤ ኮሺ ዛጊ ካፔ።"},{"book":"ኮኦኪንሢ ማፃኣፔ","chapter":"4","verse":"14","text":"ፑርቶ ዓሳ ዓኣዻ ጎይፆና ዓኣዺፖ፤ ዔያታ ማዻ ጎይፆዋ ማዺፖ።"},{"book":"ኮኦኪንሢ ማፃኣፔ","chapter":"4","verse":"15","text":"ዒኢፓ ሺኢኬ፤ ዒኢና ሃንቲፖ፤ ዬያፓ ሃኪ ኔ ጎይሢና ዓኣዼ።"},{"book":"ኮኦኪንሢ ማፃኣፔ","chapter":"4","verse":"16","text":"ፑርታ ባኣዚ ማዺባኣንቴ ዔያቶኮ ሃውሾ ባኣሴ፤ ዓሲዳ ሜቶ ዔያታ ሄሊሲባኣቴ ዋንቶ ጉቤ ጊንዓባኣያ ዔያታ ዎርቃኔ።"},{"book":"ኮኦኪንሢ ማፃኣፔ","chapter":"4","verse":"17","text":"ዋይዚ ዒፂሢና ጌኔ ማዾና ዔያቶኮ ሙኡዚና ዑሺናጉዴያኬ።"},{"book":"ኮኦኪንሢ ማፃኣፔ","chapter":"4","verse":"18","text":"ኮዦ ዓሶኮ ጎይፃ፦ ካሪሢ ፖዔጉዲኬ፤ ሮኦሮ ፖዓ ጉቤ ፖዓንዳያ ሄላንዳኣና ዬይ ቃሲንቲ ቃሲንቲ ዓኣዻኔ።"},{"book":"ኮኦኪንሢ ማፃኣፔ","chapter":"4","verse":"19","text":"ፑርቶ ዓሶ ጎይፃ ጋዓንቴ ሻኔ ዹሚጉዲኬ፤ ዔያታ ሎኦማኔ፤ ዔያቶ ሎንሤ ባካ ዓይጎታቴያ ዔያታ ዔሩዋሴ።"},{"book":"ኮኦኪንሢ ማፃኣፔ","chapter":"4","verse":"20","text":"ታ ናዓሢዮ! ታ ጋዓሢ ዒና ዔኪ ዋይዜ፤ ታ ኬኤዛ ባኮዋ ዚቲ ጌይ ኮሺ ዋይዜ።"},{"book":"ኮኦኪንሢ ማፃኣፔ","chapter":"4","verse":"21","text":"ኔኤኮ ዓኣፓፓ ዔያቶ ሺኢሺፖ፤ ኔ ዒና ዔያቶ ዓርቂ ካፔ።"},{"book":"ኮኦኪንሢ ማፃኣፔ","chapter":"4","verse":"22","text":"ዬያታ ዔያቶ ማሊ ጶቂሣዞንሢም ናንጊ ዒንጋኔ፤ ዑፆዋ ኔኤኮ ማሃንዳኔ።"},{"book":"ኮኦኪንሢ ማፃኣፔ","chapter":"4","verse":"23","text":"ዒኔ ናንጊኮ ካራ ማዔሢሮ ዒኖ ኔኤኮ ቢያ ባኣዚዳፓ ባሼ ማሂ ዛጊ ካፔ።"},{"book":"ኮኦኪንሢ ማፃኣፔ","chapter":"4","verse":"24","text":"ፑርታ ጌኤሲ ኔ ዻንጋፓ ኬሲፖ፤ ሉኡዙሞና ጌሺሢና ኔኤፓ ሃኪሴ።"},{"book":"ኮኦኪንሢ ማፃኣፔ","chapter":"4","verse":"25","text":"ዓኣፓ ኔኤኮ ፒዜ ዛጎንጎ፤ ሻውላ ሚዛቃ ጎውዋዖ ሴካ ቤርቲም ዛጌ።"},{"book":"ኮኦኪንሢ ማፃኣፔ","chapter":"4","verse":"26","text":"ቶካ ኔኤኮ ፒዜ ጎይሢ ሃንቶንጎ፤ ኔ ሃንታ ጎይፃ ቢያ ኔኤም ጊኢጋንዳኔ። 4፡26 ዔብ. 12፡13።"},{"book":"ኮኦኪንሢ ማፃኣፔ","chapter":"4","verse":"27","text":"ኔ ዴንዳ ጎይፆ ሚዛቂ፥ ሻውላ ጌይሲፖ፤ ፑርታ ባኣዚ ባንሢ ዓኣዺሢፓ ቶኮ ኔኤኮ ማሄ።"}]}