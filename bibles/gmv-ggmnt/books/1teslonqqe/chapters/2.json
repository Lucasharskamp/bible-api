{"data":[{"book":"1 Teslonqqe","chapter":"2","verse":"1","text":"Nu ishato nu intekon gammida gammioy coo mela gidonttayssa inteka errista."},{"book":"1 Teslonqqe","chapter":"2","verse":"2","text":"Inteka errizayssa mala hayssafe kase Pilphphisiyosan nu waayene meto beyidossine cayetidosu; gido attin aynne mino waayey nuna gakkikokka Xoossa mishirachcho qaala intes yootanas nu Godape xalateth demmidos."},{"book":"1 Teslonqqe","chapter":"2","verse":"3","text":"Nu intena zorida zorey iita qofara woykko intena baalethanas koydi gidena."},{"book":"1 Teslonqqe","chapter":"2","verse":"4","text":"Gido attin nu mishirachchoqaala hadara ekkanas danidaiza asata mala xoossay nuna qoodida gish nu haasaos; hessaka nu oothizay nu wozina paacci erriza Xoossa ufayssanas attin ass ufayssanass giidi gidena."},{"book":"1 Teslonqqe","chapter":"2","verse":"5","text":"Nu mulekka baleththo aala yootibeyko woykko nu uzeeteth kammanas giidi baaletho hano nu hanotayssa inte errista. Hayssaskka nu markkayXoossa."},{"book":"1 Teslonqqe","chapter":"2","verse":"6","text":"Intefe gidin woykko haratape oonapekka asape immettiza boncho nu koybeykko."},{"book":"1 Teslonqqe","chapter":"2","verse":"7","text":"nu Kiristtosay kiittidayta gidida gish intes tooho gidanas danddaoskko shin; Gido attin Aaya ba nayta dichchiza nukka inte giidon ashikeetethan simeretidos."},{"book":"1 Teslonqqe","chapter":"2","verse":"8","text":"Xoossa qaala gidontta dishin nu shemppoka inte gish ufayssan immana gakkanaas intena siiqqidosu. Gasooykka nu intena daro siiqida gishaskko."},{"book":"1 Teslonqqe","chapter":"2","verse":"9","text":"Nu ishato nu dafetethane nu daabura inte ereta; oonaskka tooho gidontta mala qamane gallas nuus oothishe miishirachcho qaala intes yootidos."},{"book":"1 Teslonqqe","chapter":"2","verse":"10","text":"Nu intenara ammanizaytara diza wode xillotethanine geeshatethan qassekka wothoy bayindda nu waani deyidakkone inteka Xoossika nuus markka."},{"book":"1 Teslonqqe","chapter":"2","verse":"11","text":"Aaway ba naytas haniza mala nukka intes issas issas ayy hanidakone inte errista."},{"book":"1 Teslonqqe","chapter":"2","verse":"12","text":"Inte intena ba kawootethassine ba bonchos xeyigida Xoossas bessiza mala inte daana mala nu intena minisidos, loo7ethi zoridosinne hadara gidos."},{"book":"1 Teslonqqe","chapter":"2","verse":"13","text":"Inte nuuppe siyida Xoossa qaala ekkida wode ammaniza inte achchan tumu oothiza Xoossa qaala mala ekkidista attin coo asa qaala mala inte ekkontta aggida gish nu Xoossa qanxxoy bayindda galatoos."},{"book":"1 Teslonqqe","chapter":"2","verse":"14","text":"Nu ishato! yuuda biittan yesus kiristtosa ammaniza xoossa woosa keethata millatidista; istti Ayhuddatape matone waaye ekkida mala inteka inte asape waaye ekkidista."},{"book":"1 Teslonqqe","chapter":"2","verse":"15","text":"Istti Goda Yesussane kase nibistakka wodhdhida; nunakka goodida; Xoossuka ufayssibeytena; Asa wursora eqetizade gidida."},{"book":"1 Teslonqqe","chapter":"2","verse":"16","text":"Hessika xoossu errontta deret siyidi attana malako. Nu qaala yootontta mala diganaskko. Hessa mala oothon ba nagara wursso wode ba bolla wurththeth gakkanaas gujji gujji beetes; Xoossa hanqqooyka istta bolla wodhdhides."},{"book":"1 Teslonqqe","chapter":"2","verse":"17","text":"Gidikkoka nu ishato nu guutha wodes intefe ayyanan gidontta ashon shaakeetikokka inte laamotay nuna wodhdhiza gish inte ayfeso beyanas daro dafeetethan doos."},{"book":"1 Teslonqqe","chapter":"2","verse":"18","text":"Nu intekko baanas daro laamotidos shin harrapeka ta Phawuloosay daro wode dafistadis shin xalaey nuna digides."},{"book":"1 Teslonqqe","chapter":"2","verse":"19","text":"Goda Yesussay ha yiza wode iza sinththan nu amoy woykko nu ufayssi woykko nu zuwudeey nuus intefe haray oone?"},{"book":"1 Teslonqqe","chapter":"2","verse":"20","text":"Tumapekka nu ufayssine nu bonchoy intena."}]}