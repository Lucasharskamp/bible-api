{"data":[{"book":"1 John","chapter":"1","verse":"1","text":"Gimaadou e hihi adu gi goodou i di hai o Nnelekai di mouli dela nogo noho mai taamada loo. Gimaadou gu longono di maa, gu gidee. Uaa, gimaadou guu mmada, guu bili gi Mee.1.1 John 1.1"},{"book":"1 John","chapter":"1","verse":"2","text":"Di mouli deenei gu gila aga, ge gu mmada ginai gimaadou, gei gimaadou e helekai i di maa, ge e agoago adu gi goodou di mouli dee odi, dela gu i baahi o Tamana, dela gu haga modongoohia mai gi gidaadou.1.2 John 1.14"},{"book":"1 John","chapter":"1","verse":"3","text":"Madau mee ne mmada ge ne hagalongo gi Mee, aanei madau mee e hagi adu gi goodou, bolo goodou gi madalia gimaadou e buni anga gi God mo dana Dama go Jesus Christ."},{"book":"1 John","chapter":"1","verse":"4","text":"Gimaadou e hihi nia mee aanei, bolo gii dohu dogomaalia ai tadau tene."},{"book":"1 John","chapter":"1","verse":"5","text":"Gimaadou e agoago adu gi goodou di agoago deenei, dela gu longono ai gimaadou mai baahi Tama a God, boloo: God la go di maalama, di bouli i dono baahi ai."},{"book":"1 John","chapter":"1","verse":"6","text":"Maa gidaadou ga helekai boloo, “Gidaadou e buni anga gi Mee”, gei gidaadou e heehee hua i lodo di bouli, gei tadau helekai mo tadau hangaahai le e tilikai."},{"book":"1 John","chapter":"1","verse":"7","text":"Maa gidaadou ga heehee i lodo di maalama, gadoo be Mee dela e noho i lodo di maalama, malaa, gidaadou gu hagadaubuni, gei nia dodo o dana Dama go Jesus ga haga madammaa tadau huaidu huogodoo."},{"book":"1 John","chapter":"1","verse":"8","text":"Maa gidaadou ga helekai boloo, “Gidaadou tadau huaidu ai”, gidaadou le e bida halahalau hua gidaadou, gei di tonu hogi la hagalee i tadau baahi."},{"book":"1 John","chapter":"1","verse":"9","text":"Maa gidaadou ga hagi anga gi God tadau huaidu, gei Mee ga haga gila aga dana hagababa, gaa hai di mee dela e donu, ga haga madammaa tadau huaidu."},{"book":"1 John","chapter":"1","verse":"10","text":"Maa gidaadou ga helekai boloo, “Gidaadou tadau huaidu ai,” malaa, gidaadou e haga tilikai a God, ge ana helekai hogi la hagalee i tadau baahi."}]}