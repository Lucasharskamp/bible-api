{"data":[{"book":"مزامیر","chapter":"47","verse":"1","text":"ای همهٔ مردم جهان، دست بزنید و شادی کنید! خدا را با سرودهای شاد پرستش کنید!"},{"book":"مزامیر","chapter":"47","verse":"2","text":"زیرا خداوند متعال، مهیب است. او پادشاهی است با عظمت که بر سراسر جهان فرمان می‌راند."},{"book":"مزامیر","chapter":"47","verse":"3","text":"او قومها را مغلوب ما ساخت، طایفه‌ها را به زیر پای ما انداخت."},{"book":"مزامیر","chapter":"47","verse":"4","text":"او سرزمین موعود را برای ما برگزید، سرزمینی که موجب افتخار نسل یعقوب، محبوب اوست."},{"book":"مزامیر","chapter":"47","verse":"5","text":"خداوند در میان غریو شادی و صدای شیپور، به تخت خود صعود نموده است!"},{"book":"مزامیر","chapter":"47","verse":"6","text":"در ستایش او سرود بخوانید! پادشاه ما را با سرود پرستش کنید!"},{"book":"مزامیر","chapter":"47","verse":"7","text":"خدا پادشاه تمام جهان است؛ او را با سرود ستایش کنید!"},{"book":"مزامیر","chapter":"47","verse":"8","text":"خدا بر قومهای جهان فرمان می‌راند. او بر تخت مقدّس خود نشسته است."},{"book":"مزامیر","chapter":"47","verse":"9","text":"رؤسای ممالک جهان با ما متحد شده‌اند تا با ما خدای ابراهیم را پرستش کنند، زیرا او قدرتمندتر از تمام جنگاوران و برتر از همه مردم جهان می‌باشد."}]}