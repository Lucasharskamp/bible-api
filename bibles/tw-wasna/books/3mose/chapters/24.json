{"data":[{"book":"3 Mose","chapter":"24","verse":"1","text":"Awurade ka kyerɛɛ Mose sɛ,"},{"book":"3 Mose","chapter":"24","verse":"2","text":"“Ka kyerɛ Israelfoɔ na wɔmmrɛ wo ngo kronn na fa sɔ kanea a ɛnnum da,"},{"book":"3 Mose","chapter":"24","verse":"3","text":"adanseɛ ntwamutam no akyi wɔ Ahyiaeɛ Ntomadan no mu, Aaron bɛhwɛ nkanea a ɛwɔ Awurade anim no so, firi anwummerɛ kɔsi anɔpa biara. Ɛyɛ daa ahyɛdeɛ ma mo awoɔ ntoatoasoɔ nyinaa."},{"book":"3 Mose","chapter":"24","verse":"4","text":"Ɛsɛ sɛ wɔhwɛ nkanea a ɛsisi sikakɔkɔɔ kaneadua so wɔ Awurade anim no so ɛberɛ biara."},{"book":"3 Mose","chapter":"24","verse":"5","text":"“Momfa asikyiresiam muhumuhu nto burodo amuamua dumienu. Momfa esiam lita ɛnan ne fa nto burodo mua biara."},{"book":"3 Mose","chapter":"24","verse":"6","text":"Monhyehyɛ no akyerɛpɛn mmienu, a nsia biara wɔ kyerɛpɛn baako so wɔ sikakɔkɔɔ amapa ɛpono so wɔ Awurade anim."},{"book":"3 Mose","chapter":"24","verse":"7","text":"Mode aduhwam pa bɛgu kyerɛpɛn biara ho de asi burodo no anan mu ayɛ afɔrebɔdeɛ a wɔhye wɔ ogya so ma Awurade."},{"book":"3 Mose","chapter":"24","verse":"8","text":"Ɛsɛ sɛ wɔde saa burodo yi sisi Awurade anim Homeda biara; ɛbɛyɛ apam a ɛnni awieeɛ ama Israelfoɔ."},{"book":"3 Mose","chapter":"24","verse":"9","text":"Burodo yi yɛ Aaron ne ne mmammarima dea, na ɛsɛ sɛ wɔdi wɔ kronkronbea hɔ, ɛfiri sɛ, ɛyɛ kronkron pa ara wɔ wɔn kyɛfa a ɛwɔ afɔrebɔdeɛ a wɔhye ma Awurade no mu.”"},{"book":"3 Mose","chapter":"24","verse":"10","text":"Ɛda bi aberanteɛ bi a ne maame yɛ Israelni na nʼagya nso yɛ Misraimni ne Israelfoɔ no baako nyaa ntɔkwa wɔ wɔn atenaeɛ."},{"book":"3 Mose","chapter":"24","verse":"11","text":"Ntɔkwa no mu no, Israelni babarima no domee Onyankopɔn enti wɔde no baa Mose nkyɛn sɛ wɔmmu no atɛn. Na ne maame din de Selomit a ɔyɛ Dibri a ɔfiri Dan abusua mu."},{"book":"3 Mose","chapter":"24","verse":"12","text":"Wɔde no too afiase twɛn Awurade akwankyerɛ."},{"book":"3 Mose","chapter":"24","verse":"13","text":"Awurade ka kyerɛɛ Mose sɛ,"},{"book":"3 Mose","chapter":"24","verse":"14","text":"“Fa obusuyɛni no firi atenaeɛ ha kɔ na kɔka kyerɛ wɔn a wɔtee asɛm a ɔkaeɛ no nyinaa na wɔmfa wɔn nsa ngu nʼapampam; afei nnipa no nyinaa nsi no aboɔ nku no."},{"book":"3 Mose","chapter":"24","verse":"15","text":"Ka kyerɛ Israelfoɔ no sɛ, ‘Obiara a ɔbɛdome Onyankopɔn no, ɛsɛ sɛ ɔnya ho asotwe:"},{"book":"3 Mose","chapter":"24","verse":"16","text":"obiara a ɔgu Awurade din ho fi no, ɛsɛ sɛ wɔkum no. Ɛsɛ sɛ ɛdɔm no nyinaa si no aboɔ. Ɔhɔhoɔ anaa Israelni biara a ɔbɛgu Awurade din ho fi no, ɛsɛ sɛ wɔkum no."},{"book":"3 Mose","chapter":"24","verse":"17","text":"“ ‘Obiara a ɔkum ne yɔnko onipa no, ɛsɛ sɛ wɔkum no."},{"book":"3 Mose","chapter":"24","verse":"18","text":"Obiara a ɔkum aboa bi a ɛnyɛ ne dea no, ɛsɛ sɛ ɔhyɛ ananmu."},{"book":"3 Mose","chapter":"24","verse":"19","text":"Sɛ obi pira ne yɔnko a, ɔyɔnko no nso bɛpira no bi saa ara."},{"book":"3 Mose","chapter":"24","verse":"20","text":"Dompe mu bu nsi dompe mu bu ananmu; ani nsi ani ananmu; ɛse nsi ɛse ananmu. Sɛdeɛ obi pira ɔfoforɔ no, saa ara na wɔmpira ɔno nso."},{"book":"3 Mose","chapter":"24","verse":"21","text":"Obiara a ɔbɛkum aboa bi no, ɛsɛ sɛ ɔhyɛ anan mu; nanso sɛ obi kum onipa a, ɛsɛ sɛ wɔkum no bi."},{"book":"3 Mose","chapter":"24","verse":"22","text":"Mmara korɔ no ara wɔ hɔ ma ɔhɔhoɔ ne kuromani. Mene Awurade, mo Onyankopɔn.’ ”"},{"book":"3 Mose","chapter":"24","verse":"23","text":"Enti Mose kasa kyerɛɛ Israelfoɔ no, na wɔyii obusuyɛni no firii atenaeɛ hɔ kɔsii no aboɔ. Israelfoɔ no yɛɛ sɛdeɛ Awurade hyɛɛ Mose no."}]}