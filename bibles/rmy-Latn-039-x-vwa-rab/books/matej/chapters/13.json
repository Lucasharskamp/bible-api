{"data":[{"book":"Matej","chapter":"13","verse":"1","text":"Ko adava dive o Isus iklilo taro čher hem dželo te bešel uzalo jezero te sikaj."},{"book":"Matej","chapter":"13","verse":"2","text":"Sa edobor džene čedinde pe uzalo leste, i adalese đerdinđa ko čamco hem beštino, a o manuša terđona ine ki phuv uzalo jezero."},{"book":"Matej","chapter":"13","verse":"3","text":"I but so vaćerđa lenđe ano priče, sar akaja:"},{"book":"Matej","chapter":"13","verse":"4","text":"I sar frdela ine o seme, nesave zrnja pele ko drom, i o čiriklja ale hem sa halje len."},{"book":"Matej","chapter":"13","verse":"5","text":"A nesave pele ko than kote inele hari phuv upro bara, i odmah lelje te ikljon, adalese so na inele ani hor phuv."},{"book":"Matej","chapter":"13","verse":"6","text":"Ali kad iklilo o zoralo kham, thabile hem šućile, adalese so na ine len baro koreno."},{"book":"Matej","chapter":"13","verse":"7","text":"A nesave pele maškaro kare, i o kare barile hem tasavde len."},{"book":"Matej","chapter":"13","verse":"8","text":"A nesave pele ki šukar phuv hem ande bijandipe – šel puti, šovardeš puti ili trijanda puti više adalestar so inele sejime."},{"book":"Matej","chapter":"13","verse":"9","text":"Kas isi kana, nek šunel!”"},{"book":"Matej","chapter":"13","verse":"10","text":"E Isusesere učenici ale koro leste hem pučle le: “Sose vaćereja e manušenđe ano priče?”"},{"book":"Matej","chapter":"13","verse":"11","text":"A ov phenđa lenđe: “Adalese soi tumenđe dindo te džanen o garavdipa oto carstvo e nebosoro, a olenđe nane dindo."},{"book":"Matej","chapter":"13","verse":"12","text":"Adalese so, đijekhe kas isi džandipe, ka del pe lese pana hem ka ovel le but, a okole kas nane, ka lel pe lestar hem adava so isi le."},{"book":"Matej","chapter":"13","verse":"13","text":"Adalese vaćerava lenđe ano priče, adalese so anglo jaćha na dikhena hem anglo kana na šunena ni na haljovena."},{"book":"Matej","chapter":"13","verse":"14","text":"Ađahar upro lende pherđola o proroštvo e Isaijasoro:"},{"book":"Matej","chapter":"13","verse":"15","text":"Adalese so akale manušengoro vilo ulo pharo,"},{"book":"Matej","chapter":"13","verse":"16","text":"Ali blago tumare jaćhenđe so dikhena hem blago tumare kanenđe so šunena."},{"book":"Matej","chapter":"13","verse":"17","text":"Čače phenava tumenđe: But proroci hem pravednici edobor mangle te dikhen akava so tumen dikhena, ali na dikhle; hem mangle te šunen okova so tumen šunena, ali na šunde.”"},{"book":"Matej","chapter":"13","verse":"18","text":"“Šunen akana sostar vaćeri pe ani priča oto sejači:"},{"book":"Matej","chapter":"13","verse":"19","text":"Đijekhese kova šunela o lafi oto carstvo e nebosoro, a na haljola le, avela o Bišukar hem čorela lestar okova soi lese sejime ano vilo. Adavai o than ko drom ko savoi sejime o zrnja."},{"book":"Matej","chapter":"13","verse":"20","text":"A o than e barencar ko savoi sejime o zrnja, adavai okova kova šunela o lafi hem odmah lela le radosno."},{"book":"Matej","chapter":"13","verse":"21","text":"Ali, adalese so nane le baro koreno ana peste, na trajini but. Kad avela i nevolja ili o progonstvo zbog o lafi, ov odmah otperela oti vera."},{"book":"Matej","chapter":"13","verse":"22","text":"A o than maškaro kare ko savoi sejime o zrnja, adavai okova kova šunela o lafi, ali o brige akale dživdipnasere hem o zavodljivost e barvalipnasoro tasavena o lafi, i našti anel bijandipe."},{"book":"Matej","chapter":"13","verse":"23","text":"A i šukar phuv ki savi sejime o zrnja, adavai okova kova šunela hem haljovela o lafi. Ov čače anela bijandipe – šel puti, šovardeš puti ili trijanda puti više adalestar so inele sejime.”"},{"book":"Matej","chapter":"13","verse":"24","text":"O Isus dinđa len hem aver priča: “O carstvo e nebosoroi slično sar kad o manuš pese ki njiva sejinđa o šukar seme."},{"book":"Matej","chapter":"13","verse":"25","text":"Ali, sar sare sovena ine, alo lesoro dušmani, sejinđa kukolj maškaro điv hem dželo."},{"book":"Matej","chapter":"13","verse":"26","text":"A kad barilo o điv hem kad anđa bijandipe, dikhlilo hem o kukolj."},{"book":"Matej","chapter":"13","verse":"27","text":"O sluge ale koro čherutno hem pučle le: ‘Gospodarona, ini tu sejinđan šukar seme tuće ki njiva? Kotar onda adava kukolj?’"},{"book":"Matej","chapter":"13","verse":"28","text":"A ov phenđa lenđe: ‘O dušmani adava ćerđa.’"},{"book":"Matej","chapter":"13","verse":"29","text":"A ov phenđa: ‘Na, adalese so tumen ko ikaliba o kukolj šaj te ikalen hem o điv."},{"book":"Matej","chapter":"13","verse":"30","text":"Muken soduj te barjon đi ki žetva. I kad ka avel o vreme e čedibnasoro, ka phenav okolenđe kola čedena: Ikalen najangle o kukolj hem phanden le ko kupe te tharel pe, a o điv čeden hem čhiven le maje ki šupa.’ ”"},{"book":"Matej","chapter":"13","verse":"31","text":"O Isus dinđa len hem aver priča: “O carstvo e nebosoroi slično e zrnose oti gorušica save o manuš lelja hem sejinđa pese ki njiva."},{"book":"Matej","chapter":"13","verse":"32","text":"Ovi čače najtikoro oto sa semenja, ali kad barjola ovela po baro oto sa o biljke ki bašta, ovela kaš, i o čiriklja avena hem ćerena gnezdija upro lesere granke.”"},{"book":"Matej","chapter":"13","verse":"33","text":"Phenđa lenđe hem aver priča: “O carstvo e nebosoroi slično e kvascose save i đuvli lelja hem čhivđa ano but baro čaro vareja, i ov ćerđa sa o humer te uštel.”"},{"book":"Matej","chapter":"13","verse":"34","text":"Sa adava o Isus vaćerđa e manušenđe ano priče. Na vaćerđa lenđe ništa bizo priče."},{"book":"Matej","chapter":"13","verse":"35","text":"Ađahar pherdilo okova soi vaćerdo prekalo proroko:"},{"book":"Matej","chapter":"13","verse":"36","text":"Tegani o Isus bičhalđa e manušen čhere, i đerdinđa ko čher. Lesere učenici ale koro leste hem phende: “Vaćer amenđe sostar vaćeri pe ani priča oto kukolj ki njiva.”"},{"book":"Matej","chapter":"13","verse":"37","text":"Ov phenđa lenđe: “Okova kova sejinđa o šukar semei o Čhavo e Manušesoro,"},{"book":"Matej","chapter":"13","verse":"38","text":"a i njivai o sveto. O šukar semei o čhave e carstvosere, a o kukolj o čhave e Bišukaresere."},{"book":"Matej","chapter":"13","verse":"39","text":"O dušmani kova sejinđa o kukolj – adavai o beng. I žetva – adavai o kraj e svetosoro, a okola kola čedena – adalai o anđelja."},{"book":"Matej","chapter":"13","verse":"40","text":"Sar so o kukolj ikali pe hem tharela pe, ađahar ka ovel hem ko kraj e svetosoro."},{"book":"Matej","chapter":"13","verse":"41","text":"Me, o Čhavo e Manušesoro, ka bičhalav mle anđelen te ikalen taro mlo carstvo sarijen kola ćerena averen te grešinen hem kola ćerena bišukaripe"},{"book":"Matej","chapter":"13","verse":"42","text":"hem ka frden len ani jagali peć, kote ka ovel baro rojba hem krciba e dandengoro tari dukh."},{"book":"Matej","chapter":"13","verse":"43","text":"Tegani o pravednici sar o kham ka sijajinen ano carstvo pumare Dadesoro. Kas isi kana, nek šunel!”"},{"book":"Matej","chapter":"13","verse":"44","text":"“O carstvo e nebosoroi sar o blago garavdo ki njiva. Kad o manuš arakhi le, palem garaj le hem radosno džala te biknel sa so isi le hem činela adaja njiva.”"},{"book":"Matej","chapter":"13","verse":"45","text":"“Palem, o carstvo e nebosoroi sar kad o trgovco rodela šuže biserja."},{"book":"Matej","chapter":"13","verse":"46","text":"Kad arakhi jekh dragoceno biseri, džala hem biknela sa so isi le hem činela le.”"},{"book":"Matej","chapter":"13","verse":"47","text":"“Palem, o carstvo e nebosoroi sar i mreža frdimi ano jezero ani savi dolinde pe maćhe oti đijekh vrsta."},{"book":"Matej","chapter":"13","verse":"48","text":"Kad i mreža pherđola, o manuša ikalena la ki phuv. Tegani bešena hem e šukare maćhen čhivena ano čare, a e bišukaren frdena."},{"book":"Matej","chapter":"13","verse":"49","text":"Ađahar ka ovel hem ko kraj e svetosoro. Ka aven o anđelja hem ka ciden e bišukare manušen e pravednikonendar"},{"book":"Matej","chapter":"13","verse":"50","text":"hem ka frden len ani jagali peć, kote ka ovel baro rojba hem krciba e dandengoro tari dukh."},{"book":"Matej","chapter":"13","verse":"51","text":"Haliljen li sa adava?”"},{"book":"Matej","chapter":"13","verse":"52","text":"A ov phenđa lenđe: “Adalese đijekh učitelj e Zakonestar kovai sikavdo oto carstvo e nebosoro – ovi sar o čherutno kova pestar ikali hem o nevo hem o purano blago.”"},{"book":"Matej","chapter":"13","verse":"53","text":"Kad o Isus vaćerđa sa adala priče, dželo adathar"},{"book":"Matej","chapter":"13","verse":"54","text":"hem alo ko than kaj barilo. Adari ki sinagoga sikavđa e manušen, a on divinde pe hem pučle: “Kotar lese adaja mudrost hem zoralipe te ćerel čudesija?"},{"book":"Matej","chapter":"13","verse":"55","text":"Nane li akava e kaštarutnesoro čhavo? Nane li lesiri daj i Marija, a lesere phralja o Jakov, o Josif, o Simon hem o Juda?"},{"book":"Matej","chapter":"13","verse":"56","text":"Hem nane li sa lesere phenja akate amencar? Kotar lese onda sa adava?”"},{"book":"Matej","chapter":"13","verse":"57","text":"I na mangle te prihvatinen le."},{"book":"Matej","chapter":"13","verse":"58","text":"I na ćerđa but čudesija adari adalese so e manušen na ine vera."}]}