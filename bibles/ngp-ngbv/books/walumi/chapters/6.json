{"data":[{"book":"Walumi","chapter":"6","verse":"1","text":"Elo, nekigeeze? Kigendeele kwikala mwo wavu vileke wedi wa Mnungu wongezekele?"},{"book":"Walumi","chapter":"6","verse":"2","text":"Bule! Suwe kibanike mwe zimbuli zo wavu nekigendele vivihi kudamanya wavu?"},{"book":"Walumi","chapter":"6","verse":"3","text":"Hegu hammanyize suwe chose kibatizwe mwa Kilisito Yesu, nekibatizwa mwe file yakwe?"},{"book":"Walumi","chapter":"6","verse":"4","text":"Kize kibatizwe nekimoswamsanga hamwenga naye mwe file yakwe, vileke, enga viya Kilisito auyulwe kwa ukulu wa Tate, suwe naswe kidahe kwikala mwo ugima mhya."},{"book":"Walumi","chapter":"6","verse":"5","text":"Uneva suwe kilungana naye mwo kubanika enga yehe, iviyaiviya nekilungane naye kwa kuuyulwa enga yehe."},{"book":"Walumi","chapter":"6","verse":"6","text":"Kimanya kugamba unt'hu wetu wa kale uwambigwa hamwenga na Yesu mwo msalaba, vileke udahi wo wavu ubanangwe, kisekunda watumwa wo wavu naho."},{"book":"Walumi","chapter":"6","verse":"7","text":"Kwaviya mnt'hu abanike, kakombolwa mwo udahi wo wavu."},{"book":"Walumi","chapter":"6","verse":"8","text":"Elo uneva kibanika hamwenga na Kilisito, chahuwila kugamba nekikale hamwenga naye."},{"book":"Walumi","chapter":"6","verse":"9","text":"Kwaviya kimanya kugamba Kilisito kauyulwa kale, naho haabanike kaidi. File heimdahe naho."},{"book":"Walumi","chapter":"6","verse":"10","text":"Kubanika kwakwe kwajili ya wavu kabanika kamwenga du, mna ugima wakwe wekala kwa kumwelela Mnungu."},{"book":"Walumi","chapter":"6","verse":"11","text":"Naivo nanywe keoneni enga want'hu wabanike kwe mbuli yo wavu, mna mwi wagima hamwenga na Mnungu kwa kulungana na Yesu Kilisito."},{"book":"Walumi","chapter":"6","verse":"12","text":"Wavu usekulongoza mili yenyu iyo ikubanika, naivo kutimila kumunk'hwamunk'hwa kwakwe kwiihile."},{"book":"Walumi","chapter":"6","verse":"13","text":"Naho msekwink'hiza kilungo chochose mwe mili yenyu kinde kint'hu cha kudamanyila wiihi no wavu. Vituhuvakwe kelaveni wenye kwa Mnungu, enga want'hu wauyulwe naho wagima, naho laveni vilungo venyu vose kwa Mnungu kwajili ya kudamanya mbuli zikuzumilwa ni Mnungu."},{"book":"Walumi","chapter":"6","verse":"14","text":"Hamkuungwa kulongozwa nu wavu, kwaviya hamkulongozwa nu mwiko mna kwo uwedi wa Mnungu."},{"book":"Walumi","chapter":"6","verse":"15","text":"Haluse, kigeeze? Kidamanye wavu, kwaviya hakikulongozwa nu mwiko mna kimwo wedi wa Mnungu? Bule!"},{"book":"Walumi","chapter":"6","verse":"16","text":"Ikindedi mmanya kugamba uneva wi mtumwa kwa mnt'hu, umwekindedi kugamba umtumwa kwa uyo ukumtegeleza, uneva nu wavu, ukukwigala kwe file, hegu kumtegeleza Mnungu, vileke kizumilwe kunda wedi hameso ha Mnungu."},{"book":"Walumi","chapter":"6","verse":"17","text":"Mna mtogoleni Mnungu, kwaviya hamwenga no kugamba nomnda watumwa wa wavu aho kale, haluse mwiva kwe mioyo yenyu yose, ikindedi kiya mhokele mwa mahinizo."},{"book":"Walumi","chapter":"6","verse":"18","text":"Naho mwize mnde mkombolwa kale mwo utumwa wa wavu, mnda watumwa wa kuzumilwa kunda wedi."},{"book":"Walumi","chapter":"6","verse":"19","text":"Nalonga milosi ya mazuwa yose ya want'hu kwajili yo kuhwa kwenyu. Enga viya lupisi lumwenga, mwakelavaga nyuwe wenye kunda watumwa mwo usavu na ubanangi kwajili yo wavu. Enga iivo kelaveni nyuwe wenye kunda watumwa kwa mbuli zikumwelela Mnungu vileke mkuke."},{"book":"Walumi","chapter":"6","verse":"20","text":"Umwo mwandile watumwa wo wavu mwandaga mwi hale na kudamanya yadya yakumwelela Mnungu."},{"book":"Walumi","chapter":"6","verse":"21","text":"Elo nompatai kulawa mwe zimbuli ziya mdamanye, izo haluse mkuzionela soni? Mbuli izi zegala file!"},{"book":"Walumi","chapter":"6","verse":"22","text":"Mna haluse mkombolwa kale mwo wavu naho mnda watumwa wa Mnungu. Kiya mpatile ivi haluse nu kukuka kukwigala ugima wa ulo na ulo."},{"book":"Walumi","chapter":"6","verse":"23","text":"Kwaviya maliho yo wavu ni file, mna geleko dya Mnungu ni ugima wa ulo na ulo mwo kulungana na Yesu Kilisito Zumbe ywetu."}]}