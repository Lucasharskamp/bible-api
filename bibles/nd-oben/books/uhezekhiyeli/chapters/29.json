{"data":[{"book":"UHezekhiyeli","chapter":"29","verse":"1","text":"Ngomnyaka wetshumi, ngenyanga yetshumi ngosuku lwetshumi lambili, ilizwi likaThixo lafika kimi lisithi:"},{"book":"UHezekhiyeli","chapter":"29","verse":"2","text":"“Ndodana yomuntu, khangelisa ubuso bakho kuFaro inkosi yaseGibhithe uphrofithe okubi ngaye langelizwe lonke laseGibhithe."},{"book":"UHezekhiyeli","chapter":"29","verse":"3","text":"Khuluma laye uthi: ‘Nanku okutshiwo nguThixo Wobukhosi:"},{"book":"UHezekhiyeli","chapter":"29","verse":"4","text":"Kodwa ngizafaka iwuka emihlathini yakho"},{"book":"UHezekhiyeli","chapter":"29","verse":"5","text":"Ngizakutshiya enkangala,"},{"book":"UHezekhiyeli","chapter":"29","verse":"6","text":"Lapho-ke bonke abahlala eGibhithe bazakwazi ukuthi mina nginguThixo."},{"book":"UHezekhiyeli","chapter":"29","verse":"7","text":"Kwathi bekubamba ngezandla zabo, wacezuka waqhaqha amahlombe abo; kwathi lapho beseyama kuwe wephuka lamaqolo abo aqhuzuka."},{"book":"UHezekhiyeli","chapter":"29","verse":"8","text":"Ngakho-ke nanku okutshiwo nguThixo Wobukhosi: Ngizaletha inkemba imelane lawe ngibulale abantu bakho kanye lezifuyo zabo."},{"book":"UHezekhiyeli","chapter":"29","verse":"9","text":"IGibhithe izakuba yinkangala echithekileyo. Lapho-ke bazakwazi ukuthi mina nginguThixo."},{"book":"UHezekhiyeli","chapter":"29","verse":"10","text":"ngakho ngimelana lawe kanye lezifula zakho, njalo ngizakwenza ilizwe laseGibhithe libe lunxiwa logwadule oluphundlekileyo kusukela eMigidoli kusiya e-Asiwani, kuze kuyefika emngceleni weKhushi."},{"book":"UHezekhiyeli","chapter":"29","verse":"11","text":"Akulanyawo lomuntu loba olwenyamazana oluzadabula phakathi kwalo; akulamuntu ozahlala khona okweminyaka engamatshumi amane."},{"book":"UHezekhiyeli","chapter":"29","verse":"12","text":"Ngizakwenza ilizwe laseGibhithe libe ngeliphundlekileyo phakathi kwamazwe achithekileyo, njalo amadolobho alo azaphundleka okweminyaka engamatshumi amane phakathi kwamadolobho angamanxiwa. AmaGibhithe ngizawachithela phakathi kwezizwe ngiwahlakazele emazweni."},{"book":"UHezekhiyeli","chapter":"29","verse":"13","text":"Kodwa nanku okutshiwo nguThixo Wobukhosi: Ekupheleni kweminyaka engamatshumi amane ngizaqoqa amaGibhithe ezizweni ayehlakazelwe kuzo."},{"book":"UHezekhiyeli","chapter":"29","verse":"14","text":"Ngizawabuyisela evela ekuthunjweni yiGibhithe, ePhathrosi, ilizwe labokhokho babo. Lapho bazakuba ngumbuso omncane."},{"book":"UHezekhiyeli","chapter":"29","verse":"15","text":"Uzakuba ngumbuso omncane kakhulu emibusweni njalo kawuyikuziphakamisela phezulu kwezinye izizwe futhi. Ngizawenza ungabi lamandla ukuze ungabusi izizwe futhi."},{"book":"UHezekhiyeli","chapter":"29","verse":"16","text":"IGibhithe kaliyikuba ngumthombo wethemba futhi wabantu bako-Israyeli kodwa lizakuba yisikhumbuzo sesono sabo sokuyafuna usizo kulo. Lapho-ke bazakwazi ukuthi mina nginguThixo Wobukhosi.’ ”"},{"book":"UHezekhiyeli","chapter":"29","verse":"17","text":"Ngomnyaka wamatshumi amabili lesikhombisa, ngenyanga yakuqala ngelanga lakuqala, ilizwi likaThixo lafika kimi lisithi:"},{"book":"UHezekhiyeli","chapter":"29","verse":"18","text":"“Ndodana yomuntu, uNebhukhadineza inkosi yaseBhabhiloni waqhuba ibutho lakhe ukuyakulwa impi enzima leThire, amakhanda wonke aphuculwa aphuceka, lamahlombe wonke aba buhlungu. Ikanti yena lebutho lakhe kabatholanga mvuzo empini ayikhokhela ekuhlaseleni iThire."},{"book":"UHezekhiyeli","chapter":"29","verse":"19","text":"Ngakho nanku okutshiwo nguThixo Wobukhosi: IGibhithe ngizalinikela kuNebhukhadineza inkosi yaseBhabhiloni, njalo uzathumba inotho yalo. Uzaliphundla aliphange ilizwe njengeholo lebutho lakhe."},{"book":"UHezekhiyeli","chapter":"29","verse":"20","text":"Ngimnike iGibhithe njengomvuzo wemizamo yakhe ngoba yena lebutho lakhe lokho bakwenzela mina, kutsho uThixo Wobukhosi."},{"book":"UHezekhiyeli","chapter":"29","verse":"21","text":"Ngalolosuku ngizakwenza uphondo lukhulele indlu ka-Israyeli, njalo ngizavula umlomo wakho phakathi kwabo. Lapho-ke bazakwazi ukuthi mina nginguThixo.”"}]}