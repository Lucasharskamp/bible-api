{"data":[{"book":"Sálmarnir","chapter":"75","verse":"1-2","text":"Þökk sé þér Drottinn! Máttarverk þín staðfesta umhyggju þína."},{"book":"Sálmarnir","chapter":"75","verse":"3","text":"„Já,“ svarar Drottinn, „og þegar stundin er komin mun ég refsa öllum illgjörðamönnum!"},{"book":"Sálmarnir","chapter":"75","verse":"4","text":"Þótt jörðin nötri og íbúar hennar skjálfi af ótta, eru undirstöður hennar traustar, enda verk handa minna!“"},{"book":"Sálmarnir","chapter":"75","verse":"5","text":"Ég sagði hinum hrokafullu að láta af drambi sínu og illmennunum að hætta sínum ögrandi augnagotum,"},{"book":"Sálmarnir","chapter":"75","verse":"6","text":"að láta af þrjósku og hroka."},{"book":"Sálmarnir","chapter":"75","verse":"7","text":"Velgengni og völd getur enginn þakkað sér sjálfum,"},{"book":"Sálmarnir","chapter":"75","verse":"8","text":"allt eru það gjafir frá Guði. Hann upphefur einn, en niðurlægir annan."},{"book":"Sálmarnir","chapter":"75","verse":"9","text":"Drottinn heldur á bikar fullum af freyðandi víni – það er dómurinn gegn illmennum heimsins. Þau skulu drekka hann í botn!"},{"book":"Sálmarnir","chapter":"75","verse":"10","text":"En ég mun vegsama Guð um aldur og ævi."},{"book":"Sálmarnir","chapter":"75","verse":"11","text":"Styrkur hinna óguðlegu verður að engu, en réttlátir skulu ríkja með reisn."}]}