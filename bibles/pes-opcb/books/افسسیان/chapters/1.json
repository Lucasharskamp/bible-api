{"data":[{"book":"افسسیان","chapter":"1","verse":"1","text":"این نامه از پولس است که به خواست خدا رسول مسیحْ عیسی می‌باشد."},{"book":"افسسیان","chapter":"1","verse":"2","text":"از پدرمان خدا، و خداوندمان عیسی مسیح، خواستار فیض و آرامش برای شما هستم."},{"book":"افسسیان","chapter":"1","verse":"3","text":"ستایش باد بر خدا، پدرِ خداوند ما عیسی مسیح، که ما را به دلیل پیوندمان با مسیح، با هر برکت روحانی در قلمروهای آسمانی مبارک ساخته است."},{"book":"افسسیان","chapter":"1","verse":"4","text":"خدا حتی پیش از آفرینش جهان، از طریق پیوندمان با مسیح، ما را محبت کرد و برگزید تا در نظر او مقدّس و بی‌عیب باشیم."},{"book":"افسسیان","chapter":"1","verse":"5","text":"او ما را از پیش تعیین کرد تا به‌واسطۀ عیسی مسیح، فرزندخواندگان او گردیم. این امر کاملاً مطابق بود با ارادۀ او و موجب خشنودی‌اش می‌گردید."},{"book":"افسسیان","chapter":"1","verse":"6","text":"پس خدا را به سبب فیض پرجلالی که به رایگان بر ما فرو ریخته، می‌ستاییم، فیضی که متعلق به پسر محبوبش می‌باشد."},{"book":"افسسیان","chapter":"1","verse":"7","text":"در او، ما از طریق خونش، رهایی را دریافت کرده‌ایم، همان بخشایش گناهان را، که مطابق است با دولتمندی فیض خدا،"},{"book":"افسسیان","chapter":"1","verse":"8","text":"فیضی که با گشاده‌دستی، و همراه با حکمت و درک کامل، به‌فراوانی بر ما بارانید!"},{"book":"افسسیان","chapter":"1","verse":"9","text":"خدا اکنون، طرح خود را که پیش از این آشکار نشده بود، بر ما آشکار ساخته است. او این را طبق قصد نیکوی خود، به‌واسطۀ مسیح به انجام رسانید."},{"book":"افسسیان","chapter":"1","verse":"10","text":"قصد خدا این بود که وقتی زمان معین فرا برسد، همه چیز را با هم تحت اقتدار مسیح درآوَرَد – همه چیز را خواه در آسمان و خواه بر زمین."},{"book":"افسسیان","chapter":"1","verse":"11","text":"همچنین، به دلیل پیوند و اتحادمان با مسیح، وارثان خدا گشته‌ایم، زیرا مطابق با طرح او که همه چیز را بر اساس قصدی که اراده کرده بود به انجام می‌رساند، از پیش برای این مقصود برگزیده شدیم."},{"book":"افسسیان","chapter":"1","verse":"12","text":"مقصود خدا از این عمل این بود که ما یهودیان به عنوان نخستین کسانی که به مسیح ایمان آوردیم، او را برای لطفی که در حق ما نموده است، تمجید و ستایش کنیم."},{"book":"افسسیان","chapter":"1","verse":"13","text":"و شما غیریهودیان نیز پیام حقیقت یعنی خبر خوش نجات خود را شنیدید. و وقتی به مسیح ایمان آوردید، با روح‌القدس مُهر شدید تا مشخص شود که متعلق به مسیح هستید. خدا از زمانهای گذشته، وعده داده بود که روح‌القدس را عطا کند؛"},{"book":"افسسیان","chapter":"1","verse":"14","text":"و حضور روح‌القدس در ما، ضمانت می‌کند که خدا هر چه وعده داده است، به ما عطا خواهد فرمود. مهر روح خدا بر ما، نمایانگر این است که خدا ما را بازخرید کرده و ضمانت نموده است که ما را به حضور خود ببرد. این نیز دلیل دیگری است برای آن که خدای شکوهمند خود را سپاس گوییم!"},{"book":"افسسیان","chapter":"1","verse":"15","text":"به همین دلیل، از زمانی که وصف ایمان شما را به عیسای خداوند و محبتتان را به همۀ ایمانداران او شنیدیم،"},{"book":"افسسیان","chapter":"1","verse":"16","text":"دائماً برای وجود شما خدا را سپاس می‌گویم. همچنین، برای شما دعا می‌کنم و"},{"book":"افسسیان","chapter":"1","verse":"17","text":"درخواست می‌کنم که خدای خداوند ما، عیسی مسیح، آن پدر پرجلال، روح1‏:17 در اینجا، کلمۀ «روح» می‌تواند یا اشاره به روح‌القدس باشد که به ما حکمت و کشف می‌بخشد، یا به معنی «روحیۀ» لازم برای حکمت و مکاشفه باشد. حکمت و کشف را در شناخت خود به شما عطا فرماید."},{"book":"افسسیان","chapter":"1","verse":"18","text":"دعا می‌کنم که چشمان دلتان روشن شود تا بدانید او ما را برای چه امیدی دعوت کرده، امیدی که با اشتیاق تمام انتظارش را می‌کشیم. همچنین بدانید که ارثی که او برای مقدّسین تدارک دیده، چه غنی و شکوهمند است."},{"book":"افسسیان","chapter":"1","verse":"19","text":"همچنین، دعا می‌کنم تا درک کنید که قدرت خدا برای کمک به ما مؤمنین چقدر عظیم است. این همان قدرت پرتوانی است"},{"book":"افسسیان","chapter":"1","verse":"20","text":"که خدا در مسیح به‌کار گرفت، آن زمان که او را پس از مرگ، برخیزانید و بر دست راست خود نشانید، در جایهای آسمانی،"},{"book":"افسسیان","chapter":"1","verse":"21","text":"در جایگاهی بس برتر از منزلتِ هر حاکمیت، اقتدار، قدرت، سلطنت، و هر صاحب‌منصبی در آسمان که مردمان به او متوسّل می‌گردند، چه در این عالَم و چه در عالَم آینده."},{"book":"افسسیان","chapter":"1","verse":"22","text":"خدا همه چیز را زیر پاهای مسیح قرار داد، و او را مقرر فرمود تا بر همه چیز سَر باشد برای خیریت کلیسا،"},{"book":"افسسیان","chapter":"1","verse":"23","text":"کلیسایی که بدنِ اوست، همان کمال و پُری او که همه چیز را از هر لحاظ پُر می‌سازد."}]}