{"data":[{"book":"Luka","chapter":"5","verse":"1","text":"Jekhvar kana o Isus ačhelas pe obala ko galilejako jezero,5,1 Genisaretsko jezero si aver alav palo Galilejako jezero. o them spidelaspe pe leste te ašunen o alav e Devlesko."},{"book":"Luka","chapter":"5","verse":"2","text":"O Isus lija sama e duj čamcurija kaj ačhenas pe obala andar save inkljistine e ribarja thaj halavenas pire mreže."},{"book":"Luka","chapter":"5","verse":"3","text":"Thaj dija ande jek katar o čamco savo sas e Simonesko thaj zamolisardas les te spiden les cara majdur katar e obala. Bešlo andre thaj počnisardas te sikavel e theme andar o čamco."},{"book":"Luka","chapter":"5","verse":"4","text":"A kana o Isus ačhilo te ćerel svato e themešće, phendas e Simonešće: “Otplovisar okote kaj si handuk o paj thaj čhude e mreže ćire thaj astar e mačhen.”"},{"book":"Luka","chapter":"5","verse":"5","text":"A o Simon phendas lešće: “Sikavneja! Sasti rjat trudisajlam thaj khanči či astardam, ali ako tu gajda phenes, čhudava e mreže.”"},{"book":"Luka","chapter":"5","verse":"6","text":"Kana ćerdine godova, astardine but mačhe, gaći kaj pharjonas lenđe mreže."},{"book":"Luka","chapter":"5","verse":"7","text":"Dine znako pire drugarenđe ando aver čamco te aven te pomožin len. Kana von aviline, pherdine e liduj čamcurija gajda kaj gata potonisardine."},{"book":"Luka","chapter":"5","verse":"8","text":"A kana dikhlas o Simon Petar, pelo pe pire koča angle Isusešće pungre thaj phendas: “Džatar mandar, Gospode! Me sem bezehalo manuš.”"},{"book":"Luka","chapter":"5","verse":"9","text":"Thaj sas ando čudo o Petar thaj savora save sas lesa zbog e bute e mačhe kaj astardine."},{"book":"Luka","chapter":"5","verse":"10","text":"A gajda vi o Jakov thaj o Jovano sas ando čudo. Von sas e čhave e Zevedeješće thaj e drugarja e Simonešće. A o Isus phendas e Simonešće: “Na dara! Katar akana e manušen astareja sago e mačhen.”5,10 Katar akana e manušen astareja sago e mačhen. O Isus akate phendas e Petrešće kaj katar akana inđareja o alav e Devlesko e manušenđe."},{"book":"Luka","chapter":"5","verse":"11","text":"Thaj crdine e čamcurja pe phuv, mukline sa thaj teljardine pale leste."},{"book":"Luka","chapter":"5","verse":"12","text":"Kana sas o Isus ande jek gav, dijas pe jek manuš savo sas sa ande guba. Dikhla e Isuse thaj pelo angle leste e mujesa pe phuv, thaj zamolisardale: “Gospode! Te kames šaj te sastares man katar e guba.”"},{"book":"Luka","chapter":"5","verse":"13","text":"Vo čhuta po vas pe leste thaj phendas: “Kamav, av sasto!” Thaj e guba odma peli lestar."},{"book":"Luka","chapter":"5","verse":"14","text":"A o Isus zapovedisardas lešće: “Na phen khonikašće, nego dža thaj sikav tu e rašaješće thaj prinesisar ćiri žrtva palo ćiro sastipe, sar zapovedisardas o Mojsije. Godova avela sago dokazo e manušenđe.”"},{"book":"Luka","chapter":"5","verse":"15","text":"A o glaso pale leste još majbut buljolas thaj o but o them ćidelaspe te ašunen les thaj te sastarel len katar lenđe nasvalimata."},{"book":"Luka","chapter":"5","verse":"16","text":"A vo đelotar ande pustinja te molilpe e Devlešće."},{"book":"Luka","chapter":"5","verse":"17","text":"Jek đes dok o Isus sikavelas e themes, bešenas lesa e fariseja thaj e sikavne e Mojsiješće zakonestar save aviline andar sa e gava galilejske thaj e judejske thaj andar o Jerusalim. A e sila e Gospodešći sas e Isuseja te sastarel e nasvalen."},{"book":"Luka","chapter":"5","verse":"18","text":"Askal aviline varesošće manuša save inđarenas pe nosilje e manušes savo sas lino.5,18 O manuš savo naštik phirelas. Kamline te anen les andre thaj te čhonle anglo Isus."},{"book":"Luka","chapter":"5","verse":"19","text":"Kana zbog o but o them naštik dine lesa andre, linepe po krovo e ćheresko thaj kroz o krovo muklinele tele zajedno e nosiljasa maškare anglo Isus."},{"book":"Luka","chapter":"5","verse":"20","text":"A vo kana dikhla o paćipe lengo, phendas lešće: “Manušeja, jartime si tuće ćire bezeha.”"},{"book":"Luka","chapter":"5","verse":"21","text":"E fariseja thaj e sikavne e Mojsiješće zakonestar počnisardine te gndisaren thaj ande peste te phenen: “Ko si akava kaj hulil po Del? Ko šaj te jartosarel e bezeha osim o Del?”"},{"book":"Luka","chapter":"5","verse":"22","text":"A o Isus džangla lenđe gndimata thaj phendas lenđe: “Sostar gajda gndin ande tumare ile?"},{"book":"Luka","chapter":"5","verse":"23","text":"So si maj loće te phenelpe: ‘Jartime si tuće će bezeha’ ili te phenelpe: ‘Ušti thaj phir’?5,23 Maj loće si te phenelpe “Jartime si tuće ćire bezeha” zato kaj godova jartime e bezeha naštik te dićhenpe."},{"book":"Luka","chapter":"5","verse":"24","text":"Dokaživa tumenđe kaj man, e Čhaves e Manušešće, si vlast pe phuv te jartosarv e bezeha.” Askal phendas e line manušešće: “Tuće phenav: ‘Ušti, le ćire nosilje thaj džatar tuće ćhere!’”"},{"book":"Luka","chapter":"5","verse":"25","text":"Vo odma uštilo angle lende thaj lija pe soste pašljolas thaj đelotar pire ćherešće thaj hvalilas e Devle."},{"book":"Luka","chapter":"5","verse":"26","text":"Savora sas ando čudo, slavinas e Devle thaj pherde dar phenenas: “Čudurja ađes dikhlam!”"},{"book":"Luka","chapter":"5","verse":"27","text":"Pale godova o Isus inkljisto thaj dikhla e cariniko5,27 E židovurja mrzanas e poreznikonen kaj sas e poreznikurja židovurja save postanisardine izdaice gajda kaj sas len suradnja e Rimnjanenca save okupirisardine o Izrael. Godola poreznikurja sas neposlušne thaj čordine e love e Izraelconenđe. savo bučholas Levije kaj bešel pe carina thaj phendas lešće: “Av pale mande.”"},{"book":"Luka","chapter":"5","verse":"28","text":"O Levije mukla sa, uštilo thaj teljarda pale leste."},{"book":"Luka","chapter":"5","verse":"29","text":"Pale godova o Levije ćerdas lešće ande piro ćher bari gozba. Leja pale sinija bešenas but carinikurja thaj vi aver manuša."},{"book":"Luka","chapter":"5","verse":"30","text":"Askal e fariseja thaj lenđe sikavne e Mojsiješće zakonestar počnisardine te mrmljan pe leste thaj phendine lešće učenikonenđe: “Sostar han thaj pijen e carinikonenca thaj e bezehalenca?”5,30 E fariseja phenenas pale sa okola save či inćarenas e Mojsijesko zakono kaj si bezehale."},{"book":"Luka","chapter":"5","verse":"31","text":"A o Isus phendas lenđe akaja izreka: “‘Či trubun e saste manuša e doktore nego e nasvale’."},{"book":"Luka","chapter":"5","verse":"32","text":"Gajda vi me či avilem te akharav e pravednikonen, nego e bezehalen te boldenpe katar pire bezeha ko Del.”"},{"book":"Luka","chapter":"5","verse":"33","text":"Von askal phendine lešće: “Sostar e Jovanošće učenikurja često postin thaj molinpe, isto gajda vi e farisejenđe učenikurja, a ćire či postin nego han thaj pijen?”"},{"book":"Luka","chapter":"5","verse":"34","text":"A o Isus phendas lenđe: “Tuguin li e svaturja dok si o džamutro lenca? Nisar!"},{"book":"Luka","chapter":"5","verse":"35","text":"Nego avela o đes kana otmina lendar e džamutre thaj askal postina ande godola đesa.”"},{"book":"Luka","chapter":"5","verse":"36","text":"O Isus phendas lenđe još jek paramiči ande slike: “Khonik či čhinel o nevo kotor katar e nevi haljina te suvel pe purani haljina. Ako godova ćerel, e nevi haljina čhindola, a e purane haljinaće či ačhela o kotor katar e nevi haljina."},{"book":"Luka","chapter":"5","verse":"37","text":"Khonik či čhol e nevi mol ande purani morćhaći trasta, kaj e nevi mol pharavela e trasta thaj e mol čhordola, a e morćhaći trasta propadnila.5,37 Kana e drak delas vras te ćerdol e nevi mol askal buljolas e trasta, thaj pharadas e purane morćhani trasta kaj von majbut našti buljonas."},{"book":"Luka","chapter":"5","verse":"38","text":"Nego e nevi mol ande nevi morćhaći trasta trubul te čholpe."},{"book":"Luka","chapter":"5","verse":"39","text":"Thaj khonik ko pijel e purani mol, či kamel e nevi, kaj phenel e purani mol si majlačhi.”5,39 Akaja metafora (paramiči) značil ili sikavel razlika katar o purano sikavipe e vjerske vođengo e neve Isusešće sikavipeja. Poenta si e manuša save sićile po purano sikavipe, von čikamen e Isusesko nevo sikavipe."}]}