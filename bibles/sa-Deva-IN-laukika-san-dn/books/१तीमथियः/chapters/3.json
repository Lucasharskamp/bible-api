{"data":[{"book":"१ तीमथियः","chapter":"3","verse":"1","text":"यदि कश्चिद् अध्यक्षपदम् आकाङ्क्षते तर्हि स उत्तमं कर्म्म लिप्सत इति सत्यं।"},{"book":"१ तीमथियः","chapter":"3","verse":"2","text":"अतोऽध्यक्षेणानिन्दितेनैकस्या योषितो भर्त्रा परिमितभोगेन संयतमनसा सभ्येनातिथिसेवकेन शिक्षणे निपुणेन"},{"book":"१ तीमथियः","chapter":"3","verse":"3","text":"न मद्यपेन न प्रहारकेण किन्तु मृदुभावेन निर्व्विवादेन निर्लोभेन"},{"book":"१ तीमथियः","chapter":"3","verse":"4","text":"स्वपरिवाराणाम् उत्तमशासकेन पूर्णविनीतत्वाद् वश्यानां सन्तानानां नियन्त्रा च भवितव्यं।"},{"book":"१ तीमथियः","chapter":"3","verse":"5","text":"यत आत्मपरिवारान् शासितुं यो न शक्नोति तेनेश्वरस्य समितेस्तत्त्वावधारणं कथं कारिष्यते?"},{"book":"१ तीमथियः","chapter":"3","verse":"6","text":"अपरं स गर्व्वितो भूत्वा यत् शयतान इव दण्डयोग्यो न भवेत् तदर्थं तेन नवशिष्येण न भवितव्यं।"},{"book":"१ तीमथियः","chapter":"3","verse":"7","text":"यच्च निन्दायां शयतानस्य जाले च न पतेत् तदर्थं तेन बहिःस्थलोकानामपि मध्ये सुख्यातियुक्तेन भवितव्यं।"},{"book":"१ तीमथियः","chapter":"3","verse":"8","text":"तद्वत् परिचारकैरपि विनीतै र्द्विविधवाक्यरहितै र्बहुमद्यपाने ऽनासक्तै र्निर्लोभैश्च भवितव्यं,"},{"book":"१ तीमथियः","chapter":"3","verse":"9","text":"निर्म्मलसंवेदेन च विश्वासस्य निगूढवाक्यं धातिव्यञ्च।"},{"book":"१ तीमथियः","chapter":"3","verse":"10","text":"अग्रे तेषां परीक्षा क्रियतां ततः परम् अनिन्दिता भूत्वा ते परिचर्य्यां कुर्व्वन्तु।"},{"book":"१ तीमथियः","chapter":"3","verse":"11","text":"अपरं योषिद्भिरपि विनीताभिरनपवादिकाभिः सतर्काभिः सर्व्वत्र विश्वास्याभिश्च भवितव्यं।"},{"book":"१ तीमथियः","chapter":"3","verse":"12","text":"परिचारका एकैकयोषितो भर्त्तारो भवेयुः, निजसन्तानानां परिजनानाञ्च सुशासनं कुर्य्युश्च।"},{"book":"१ तीमथियः","chapter":"3","verse":"13","text":"यतः सा परिचर्य्या यै र्भद्ररूपेण साध्यते ते श्रेष्ठपदं प्राप्नुवन्ति ख्रीष्टे यीशौ विश्वासेन महोत्सुका भवन्ति च।"},{"book":"१ तीमथियः","chapter":"3","verse":"14","text":"त्वां प्रत्येतत्पत्रलेखनसमये शीघ्रं त्वत्समीपगमनस्य प्रत्याशा मम विद्यते।"},{"book":"१ तीमथियः","chapter":"3","verse":"15","text":"यदि वा विलम्बेय तर्हीश्वरस्य गृहे ऽर्थतः सत्यधर्म्मस्य स्तम्भभित्तिमूलस्वरूपायाम् अमरेश्वरस्य समितौ त्वया कीदृश आचारः कर्त्तव्यस्तत् ज्ञातुं शक्ष्यते।"},{"book":"१ तीमथियः","chapter":"3","verse":"16","text":"अपरं यस्य महत्त्वं सर्व्वस्वीकृतम् ईश्वरभक्तेस्तत् निगूढवाक्यमिदम् ईश्वरो मानवदेहे प्रकाशित आत्मना सपुण्यीकृतो दूतैः सन्दृष्टः सर्व्वजातीयानां निकटे घोषितो जगतो विश्वासपात्रीभूतस्तेजःप्राप्तये स्वर्गं नीतश्चेति।"}]}