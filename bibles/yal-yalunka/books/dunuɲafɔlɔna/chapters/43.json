{"data":[{"book":"Dunuɲa Fɔlɔna","chapter":"43","verse":"1","text":"Kamɛn yi fa gbo ayi bɔxɔni."},{"book":"Dunuɲa Fɔlɔna","chapter":"43","verse":"2","text":"E to yelin na murutun birin donɲɛ e fa naxan na sa keli Misiran yi, Yaxuba yi a fala a diine xa, a naxa, “Ɛ mɔn xa siga ɛ sa donsena nde sara en xa.”"},{"book":"Dunuɲa Fɔlɔna","chapter":"43","verse":"3","text":"Yuda yi a yabi, a naxa, “Na xɛmɛna nxu rakolonxi nɛn a faɲin na, a naxa, ‘Ɛ mi fa n yɛtagin toma nɛn sɔnɔn fɔ ɛ bolokadaan na taran ɛ yɛ.’"},{"book":"Dunuɲa Fɔlɔna","chapter":"43","verse":"4","text":"Xa i bata tin nxu nun Bunyamin birin xa siga, nxu sigɛ, nxu sa donseen sara i xa."},{"book":"Dunuɲa Fɔlɔna","chapter":"43","verse":"5","text":"Koni xa i mi tin na ma, nxu mi sigɛ, bayo na xɛmɛna a fala nɛn nxu xa, a naxa, ‘Ɛ mi fa n yɛtagin toma fɔ ɛ bolokadaan taran ɛ yɛ.’ ”"},{"book":"Dunuɲa Fɔlɔna","chapter":"43","verse":"6","text":"Na waxatini Isirayila yi a fala, a naxa, “Nanfera ɛ fe ɲaxini ito ligaxi n na, ɛ a fala na xɛmɛn xa a ɛ ngaxakedenna nde mɔn na yi?”"},{"book":"Dunuɲa Fɔlɔna","chapter":"43","verse":"7","text":"E yi a yabi, e naxa, “Xɛmɛni ito nxu maxɔdinxi nɛn a gbengbenna ra e nun nxu bari kiin ma. A yi fa a fala, a naxa, ‘Ɛ baba mɔn barixi? Ɛ xunyɛna nde na?’ Nxu fan yi a maxɔdinna birin yabi. Nxu yi a kolonɲɛ ba, a a falɛ, a naxa, ‘Ɛ fa ɛ xunyɛn na?’ ”"},{"book":"Dunuɲa Fɔlɔna","chapter":"43","verse":"8","text":"Yuda yi a fala a baba Isirayila xa, a naxa, “A lu nxu nun diin xa siga. Nxu kelima nɛn, nxu siga, nayi en balon sɔtɔma nɛn en mi faxɛ, i tan nun nxɔ diine, e nun nxu tan."},{"book":"Dunuɲa Fɔlɔna","chapter":"43","verse":"9","text":"N tan nan findixi tolimaan na a funfuni. I fama a maxɔdindeni n tan nan na. Xa n mi fa a ra, n fa a ti i yɛtagi, n bata findi sɔnmaan na i mabinni."},{"book":"Dunuɲa Fɔlɔna","chapter":"43","verse":"10","text":"Anu, xa en mi yi buxi, nxu bata yi siga nun dɔxɔɲa yi firin.”"},{"book":"Dunuɲa Fɔlɔna","chapter":"43","verse":"11","text":"E baba Isirayila yi a fala e xa, a naxa, “Bayo na kiin na a ra, ɛ ito liga: Ɛ yamanan wali xɔnna nde sa ɛ bɛnbɛnle kui sanban na xɛmɛni ito xa, wudi dole senna nde nun kumin nun ture xiri ɲaxumɛne nun latikɔnɔnne nun wudi kɛsɛne nun a tinna nde."},{"book":"Dunuɲa Fɔlɔna","chapter":"43","verse":"12","text":"Ɛ xa gbetin dɔxɔde firin tongo. Ɛ siga na gbetin na e naxan sa ɛ bɛnbɛnle dɛ ra. Yanyina nde tantanna na a ra."},{"book":"Dunuɲa Fɔlɔna","chapter":"43","verse":"13","text":"Ɛ ɛ xunyɛn tongo, ɛ xɛtɛ xɛmɛni ito fɛma."},{"book":"Dunuɲa Fɔlɔna","chapter":"43","verse":"14","text":"Ala Sɛnbɛ Kanna xa a liga, xɛmɛni ito yi kininkinin ɛ ma, a ɛ xunyɛn so ɛ yii e nun Bunyamin. N tan fan, xa n fulama n ma diine ra nɛn, n xa fula.”"},{"book":"Dunuɲa Fɔlɔna","chapter":"43","verse":"15","text":"Xɛmɛni itoe yi sanbane yitɔn, e yi gbetin dɔxɔde firin tongo e nun Bunyamin. E yi keli e siga Misiran yi, e sa e yɛtɛ yita Yusufu ra."},{"book":"Dunuɲa Fɔlɔna","chapter":"43","verse":"16","text":"Yusufu to e to e nun Bunyamin, a yi a fala a banxi xunna xa, a naxa, “Xɛmɛni itoe raso banxini. Suben faxa, i yi a yitɔn bayo nxu nun xɛmɛni itoe nan nxu dɛgema to yanyin na.”"},{"book":"Dunuɲa Fɔlɔna","chapter":"43","verse":"17","text":"Yusufu feen naxanye fala a banxi xunna xa, a ne liga. A yi xɛmɛni itoe mati Yusufu a banxini."},{"book":"Dunuɲa Fɔlɔna","chapter":"43","verse":"18","text":"Gaxun yi e suxu e sa e mati Yusufu a banxini waxatin naxan yi. E yi fa a fala, e naxa, “E faxi en na gbetin nan ma fe ra e naxan sa en ma bɛnbɛnle kui a fɔlɔni. E fama sodeni en xunna, e fa en suxu, e yi en findi konyine ra en nun en ma sofanle.”"},{"book":"Dunuɲa Fɔlɔna","chapter":"43","verse":"19","text":"E yi e maso Yusufu a banxi xunna ra, e yi falan ti a xa banxin so dɛɛn na."},{"book":"Dunuɲa Fɔlɔna","chapter":"43","verse":"20","text":"E yi a fala, e naxa, “Yandi n kanna, nxu bata yi siga a singeni donse saradeni."},{"book":"Dunuɲa Fɔlɔna","chapter":"43","verse":"21","text":"Na xanbi, nxu to ti kɔɛɛn na, nxu yi bɛnbɛnle rafulun. Nxu keden kedenna ngaan yi gbetin to nxɔ bɛnbɛnle kui, nxɔ balon saraxi gbetin naxanye yɛtɛ ra. Iki nxu mɔn bata fa na ra."},{"book":"Dunuɲa Fɔlɔna","chapter":"43","verse":"22","text":"Nxu mɔn bata fa gbeti gbɛtɛ ra alogo nxu xa donse gbɛtɛ sara. Nxu mi a kolon naxan gbetin sa nxɔ bɛnbɛnle kui.”"},{"book":"Dunuɲa Fɔlɔna","chapter":"43","verse":"23","text":"A yi e yabi, a naxa, “Ɛ bɔɲɛn xa xunbeli, ɛ nama gaxu. Ɛ Ala na a ra, ɛ babaa Ala nan hɛrisigɛn fixi ɛ ma ɛ bɛnbɛnle kui. Ɛ gbetin soxi n yii nɛn.” A yi Simeyɔn namini e ma."},{"book":"Dunuɲa Fɔlɔna","chapter":"43","verse":"24","text":"Xɛmɛni ito yi e raso Yusufu a banxin kui. A yi igen so e yii, e yi e sanne maxa, a yi balon so e sofanle yii."},{"book":"Dunuɲa Fɔlɔna","chapter":"43","verse":"25","text":"E yi sanba seni tɔn benun Yusufu xa so waxatin naxan yi yanyi tagini, bayo e bata yi a mɛ e e dɛgema mɛnna nin."},{"book":"Dunuɲa Fɔlɔna","chapter":"43","verse":"26","text":"Yusufu to so banxini, e yi sanba seene so a yii, e e xinbi sin a yɛtagi."},{"book":"Dunuɲa Fɔlɔna","chapter":"43","verse":"27","text":"Yusufu yi e maxɔdin e kɛndɛyaan ma. A yi a fala, a naxa, “Ɛ ɛ baba forixin naxan ma fe fala, tana mi a ma? A mɔn barixi?”"},{"book":"Dunuɲa Fɔlɔna","chapter":"43","verse":"28","text":"E yi a yabi, e naxa, “I ya konyina, nxu baba, tana yo mi a ma. A mɔn barixi.” E mɔn yi e xinbi sin a bun."},{"book":"Dunuɲa Fɔlɔna","chapter":"43","verse":"29","text":"Yusufu yi a yɛɛn nakeli, a yi a xunyɛn Bunyamin to, a nga a diina. A yi a fala, a naxa, “Ito nan ɛ xunyɛn na ɛ naxan ma fe fala n xa?” A mɔn yi a fala, a naxa, “Ala xa hinan i ra, n ma diina.”"},{"book":"Dunuɲa Fɔlɔna","chapter":"43","verse":"30","text":"A xunyɛn hinanna yi so Yusufu yi, a yi wa wuga feni. A yi keli, a so a xideni, a wuga."},{"book":"Dunuɲa Fɔlɔna","chapter":"43","verse":"31","text":"A to a yɛɛn naxa, a yi mini. A yi a yixɔdɔxɔ alogo a xa a yɛtɛ nɔ. A yi a fala, a naxa, “Ɛ donseni taxun.”"},{"book":"Dunuɲa Fɔlɔna","chapter":"43","verse":"32","text":"E yi a gbeen sa a danna, a tadane fan yi dɔxɔ e danna. Misiran kaan naxanye yi e dɛgema a xɔn ma ne fan yi lu e danna, bayo Misiran kaane nun Heburu muxune mi yi e dɛgɛ yire kedenni. Misiran kaane e namunna mi yi tinɲɛ na ma feu."},{"book":"Dunuɲa Fɔlɔna","chapter":"43","verse":"33","text":"Yusufu tadane yi radɔxɔ a yɛtagi e bari yɛɛn ma, fɔlɔ saran ma han bolokadana. E lu e bode matoɛ xaminxin na."},{"book":"Dunuɲa Fɔlɔna","chapter":"43","verse":"34","text":"Yusufu yi e donseene so e yii. Bunyamin ma donseen yi dangu a tadane gbeen na dɔxɔɲa ma suulun. E birin yi e dɛge, e e min, han e yi wasa."}]}