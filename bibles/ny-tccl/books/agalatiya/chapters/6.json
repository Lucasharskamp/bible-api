{"data":[{"book":"Agalatiya","chapter":"6","verse":"1","text":"Abale, ngati munthu agwa mʼtchimo lililonse, inu amene Mzimu amakutsogolerani, mumuthandize munthuyo ndi mtima wofatsa kuti akonzekenso. Koma mukhale maso kuti inu nomwe mungayesedwe."},{"book":"Agalatiya","chapter":"6","verse":"2","text":"Thandizanani kusenza zolemetsa zanu, ndipo mʼnjira imeneyi mudzakwanitsa lamulo la Khristu."},{"book":"Agalatiya","chapter":"6","verse":"3","text":"Ngati wina adziyesa kanthu pamene iyeyo sali kanthu konse, akudzinamiza yekha."},{"book":"Agalatiya","chapter":"6","verse":"4","text":"Munthu aliyense aziyesa yekha ntchito zake mmene zilili. Ngati zili bwino, adzatha kunyadira chifukwa cha ntchito zake zokhazo, iyeyo asadzifanizire ndi munthu wina wake,"},{"book":"Agalatiya","chapter":"6","verse":"5","text":"pakuti aliyense ayenera kusenza katundu wake."},{"book":"Agalatiya","chapter":"6","verse":"6","text":"Koma munthu amene akuphunzira mawu, agawireko mphunzitsi wake zinthu zonse zabwino zimene iye ali nazo."},{"book":"Agalatiya","chapter":"6","verse":"7","text":"Musanamizidwe: nʼkosatheka kupusitsa Mulungu. Munthu amakolola zimene wafesa."},{"book":"Agalatiya","chapter":"6","verse":"8","text":"Pakuti amene amafesa zokondweretsa thupi lake la uchimo, kuchokera ku khalidwe limenelo adzakolola chiwonongeko; amene amafesa zokondweretsa Mzimu, kuchokera kwa Mzimu adzakolola moyo wosatha."},{"book":"Agalatiya","chapter":"6","verse":"9","text":"Tisatope nʼkuchita zabwino, pakuti pa nthawi yoyenera tidzakolola ngati sititopa."},{"book":"Agalatiya","chapter":"6","verse":"10","text":"Nʼchifukwa chake ngati tapeza mpata, tiyenera kuchitira zabwino anthu onse, makamaka amene ndi a banja la okhulupirira."},{"book":"Agalatiya","chapter":"6","verse":"11","text":"Onani zilembo zazikulu zimene ine ndikulemba ndi dzanja langa."},{"book":"Agalatiya","chapter":"6","verse":"12","text":"Onse amene akufuna kuoneka abwino pamaso pa anthu akukukakamizani kuti muchite mdulidwe. Akuchita izi ndi cholinga chimodzi chokha, chakuti apewe kuzunzidwa chifukwa cha mtanda wa Khristu."},{"book":"Agalatiya","chapter":"6","verse":"13","text":"Pakuti ngakhale iwowa amene anachita mdulidwe satsata Malamulo, komabe akufuna kuti muchite mdulidwe kuti anyadire mdulidwe wanuwo."},{"book":"Agalatiya","chapter":"6","verse":"14","text":"Ine sindingathe kunyadira kanthu kena koma mtanda wa Ambuye athu Yesu Khristu, kudzera mwa mtandawo dziko lapansi linapachikidwa kwa ine ndi ine ku dziko lapansi."},{"book":"Agalatiya","chapter":"6","verse":"15","text":"Pakuti kaya mdulidwe kapena kusachita mdulidwe, sizitanthauza kanthu; chofunika ndi kulengedwa mwatsopano."},{"book":"Agalatiya","chapter":"6","verse":"16","text":"Mtendere ndi chifundo zikhale kwa onse amene amatsata chiphunzitso ichi, ndi pa Israeli wa Mulungu."},{"book":"Agalatiya","chapter":"6","verse":"17","text":"Pomaliza wina asandivutitse, pakuti mʼthupi mwanga muli zizindikiro za Yesu."},{"book":"Agalatiya","chapter":"6","verse":"18","text":"Chisomo cha Ambuye athu Yesu Khristu zikhale ndi mzimu wanu abale. Ameni."}]}