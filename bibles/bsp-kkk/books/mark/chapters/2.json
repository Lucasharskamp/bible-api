{"data":[{"book":"Mark","chapter":"2","verse":"1","text":"Ntɛ mata mɔlɔma mencepər mɔ, kɔ Yesu ender Kaparnam. K'ane a Yesu eyi dɛkɛr,"},{"book":"Mark","chapter":"2","verse":"2","text":"k'afum alarəm ŋaloŋkanɛ haŋ kɔ dəkəcəmɛ delip ali nde dəkəsuŋka. Yesu pəccam ŋa toloku ta Kanu."},{"book":"Mark","chapter":"2","verse":"3","text":"K'aŋkɛrɛ kɔ wətɔtam kəkɔt afum maŋkəlɛ ŋanagbaŋnɛ kɔ."},{"book":"Mark","chapter":"2","verse":"4","text":"Ntɛ agbaŋnɛ ɔn ŋanatɔtam kəkekərɛ kɔ haŋ nde Yesu eyi mɔ teta dɛlay da afum, kɔ ŋampɛsɛ kəlɔ kəroŋ2.4 Dəndo atɔf ŋa Palestin, aŋsalkən di wɔlɔ darenc, ntɛ tɔŋsɔŋɛ afum ŋactam kəcpɛ wɔlɔ kəroŋ, ŋacsali mɔ. ŋasurɛnɛ da Yesu ɛnacəmɛ mɔ, kɔ ŋafeni da ŋanatorɛnɛ yala nyɛ wətɔtam kəkɔt wəkakɔ ɛnafəntərɛ mɔ."},{"book":"Mark","chapter":"2","verse":"5","text":"Ntɛ Yesu ɛnəŋk kəlaŋ kəŋan mɔ, k'oloku wətɔtam kəkɔt: «Wɛnc im, aŋaŋnɛn'am kiciya kam.»"},{"book":"Mark","chapter":"2","verse":"6","text":"Atəksɛ sariyɛ s'aSuyif alɔma aŋɛ ŋanandɛ di mɔ, ŋaccɛm-cɛmnɛ dɛbəkəc ntɛ:"},{"book":"Mark","chapter":"2","verse":"7","text":"«T'ake toŋlok-lokɛ tantɛ-ɛ? Kəlɔməs k'ɛndɛ Mariki! An'ɛntam kəŋaŋnɛnɛ kiciya kɔ pəntɔyɔnɛ Kanu sona-ɛ?»"},{"book":"Mark","chapter":"2","verse":"8","text":"Kɔ Yesu ɛncərɛ gbəncana babɔkɔ amera ŋɔn disrɛ mɛcɛm-cɛmnɛ mmɛ mɛnayi atəksɛ sariyɛ akakɔ mɔ. Kɔ Yesu eyif ŋa: «T'ake tɔ mɛcɛm-cɛmnɛ mamɛ meyinɛ nu-ɛ?"},{"book":"Mark","chapter":"2","verse":"9","text":"Ake 'tɔcuca kəloku wətɔtam kəkɔt: ‹Aŋaŋnɛn'am kiciya kam,› kɔ kəloku: ‹Məyɛfɛ, məlɛk yala yam, məkɔt›-ɛ?"},{"book":"Mark","chapter":"2","verse":"10","text":"Awa, indeyɔ'm tantɛ, ntɛ tɔŋsɔŋɛ nəcərɛ a Wan ka Wərkun ɔntɔmpər kətam ka kəŋaŋnɛnɛ ka kiciya nnɔ doru dandɛ.» Kɔ Yesu oloku wətɔtam kəkɔt:"},{"book":"Mark","chapter":"2","verse":"11","text":"«Ilok'əm: Məyɛfɛ, məlɛk yala yam, məlukus nde ndaram!»"},{"book":"Mark","chapter":"2","verse":"12","text":"Kɔ wərkun nwɛ ɛyɛfɛ, k'ɛlɛk gbəncana babɔkɔ yala yɔn, k'owur fɔr ya afum fəp kiriŋ, ntɛ towosəs afum cusu mɔ, kɔ fəp fəyek-yekəs Kanu ŋacloku: «Səntanəŋk fɛ towurɛnɛ ta tantɛ!»"},{"book":"Mark","chapter":"2","verse":"13","text":"Kɔ Yesu ɔŋkɔ sɔ kəca ka dəkəba. Kɔ afum alarəm ŋander nnɔ eyi mɔ, pəctəksɛ ŋa."},{"book":"Mark","chapter":"2","verse":"14","text":"Ntɛ eyi kəcepər mɔ, k'ɛnəŋk Lewy wan ka Alfe, pəndɛ nde aŋgbancan ŋa abaŋəs dut. Kɔ Yesu oloku kɔ: «Məcɛps'em darəŋ,» kɔ wəkakɔ ɛyɛfɛ k'ɛncɛpsɛ kɔ darəŋ."},{"book":"Mark","chapter":"2","verse":"15","text":"Ntɛ ŋanadi yeri nda Lewy, kɔ aloŋka dut alarəm kɔ aciya ŋandɛ kɔ Yesu kɔ acɛpsɛ ɔn, bawo afum akakɔ ŋanacɛpsɛ kɔ darəŋ mɔ, ŋanala."},{"book":"Mark","chapter":"2","verse":"16","text":"Ntɛ aFarisi kɔ atəksɛ sariyɛ aŋan 2.16 wəFarisi/aFarisi  = Kəgba k'abeki aSuyif aŋɛ ŋacepərər ŋasektərɛnɛ sariyɛ kɔ mɔyɔ mokur ma aSuyif mɔ. ŋanəŋk Yesu pəcdi yeri kɔ abaŋəs dut kɔ aciya mɔ, kɔ ŋayif acɛpsɛ a Yesu darəŋ: «Ta ake tɔ endinɛ yeri kəfo kin kɔ abaŋəs dut kɔ aciya-ɛ?»"},{"book":"Mark","chapter":"2","verse":"17","text":"Yesu nwɛ ɛnane ti mɔ, oloku ŋa: «Bafɔ atamnɛ ŋafaŋ wətɛn cɔl de, mba acuy. Inderɛnɛ fɛ teta kəwe k'alompu, mba teta aciya.»"},{"book":"Mark","chapter":"2","verse":"18","text":"Dɔsɔk dɔlɔma, acɛpsɛ a Saŋ darəŋ kɔ aFarisi ŋasuŋ. K'afum alɔma ŋander ŋayif Yesu: «Ta ake tɔ acɛpsɛ a məna darəŋ ŋantɔsuŋɛ-ɛ, ntɛ acɛpsɛ a Saŋ darəŋ kɔ aFarisi ŋasuŋ mɔ?»"},{"book":"Mark","chapter":"2","verse":"19","text":"Kɔ Yesu eyif ŋa: «Anapa a wəfura ŋantam kəsuŋ ŋasɔrɔyi wəfura kəsək ba? Tɛm ntɛ ŋayi wəfura kəsək mɔ, ŋafɔsuŋ."},{"book":"Mark","chapter":"2","verse":"20","text":"Dɔsɔk dendebəp ndɛ ŋandegbɛyɛnɛ kɔ wəfura mɔ, ŋandesuŋ dɔsɔk dadɔkɔ.»"},{"book":"Mark","chapter":"2","verse":"21","text":"«Nwɛ o nwɛ ɔfɔfapərɛ kəpol ka kəloto kəfu yamos yɛməcɛ-məcɛ, kɔ pəyɔnɛ fɛ ti-ɛ kəpol ka kəloto kəfu kaŋkɔ kəŋŋos-ŋosu yamos yɛməcɛ-məcɛ yayɔkɔ, tɔsɔŋɛ yamos yayɔkɔ kəwalɛ pətas kəwalɛ kəcɔkɔ-cɔkɔ."},{"book":"Mark","chapter":"2","verse":"22","text":"Fum o fum ɔfɔbɛr wɛn wofu dətɔlɔba pa akata pokur, kɔ məyɔ ti-ɛ, wɛn weŋwesəli tɔlɔba, məyi oŋ məsɔtɔ fɛ wɛn, məsɔtɔ fɛ sɔ tɔlɔba. Wɛn wofu, dətɔlɔba pofu!»"},{"book":"Mark","chapter":"2","verse":"23","text":"Ntɛ Yesu ɛnccali dalɛ dɔsɔk da kəŋesəm ndɛ ampusɛ Mariki mɔ, acɛpsɛ ɔn ŋasol kɔ nkɔn, kɔ ŋayɛfɛ kəŋosuru mɛŋgbɛn."},{"book":"Mark","chapter":"2","verse":"24","text":"Kɔ aFarisi ŋayif Yesu: «Ta ake tɔ ŋaŋyɔnɛ ntɛ sariyɛ səntɔwosɛ dɔsɔk da kəŋesəm ndɛ ampusɛ Mariki mɔ?»"},{"book":"Mark","chapter":"2","verse":"25","text":"Kɔ Yesu eyif ŋa: «Ali katin nəkaraŋ fɛ ntɛ Dawuda ɛnayɔ ntɛ ɛnayi dəpəcuca, dor dɔyɔ kɔ, nkɔn kɔ akɔ ŋanasol mɔ?"},{"book":"Mark","chapter":"2","verse":"26","text":"Ntɛ Dawuda ɛnabɛrɛ kəlɔ ka Kanu disrɛ tɛm ta wəkiriŋ ka aloŋnɛ Abiyatar mɔ, pəsɔm cəcom ncɛ ancsɔŋ Kanu, cəcom ncɛ sariyɛ sənwosɛ aloŋnɛ gbəcərəm ŋasɔm mɔ. Mba Dawuda ɛnasɔm ci, k'ɔsɔŋɛnɛ sɔ cəlɔma asol ɔn.»"},{"book":"Mark","chapter":"2","verse":"27","text":"Kɔ Yesu oloku ŋa: «Kanu kənawurɛ dɔsɔk da kəŋesəm ndɛ ampusɛ kɔ mɔ teta kəmar ka afum, mba kənawurɛ fɛ afum teta dɔsɔk da kəŋesəm de!"},{"book":"Mark","chapter":"2","verse":"28","text":"Ti tɔyɔnɛ Wan ka Wərkun ɔyɔnɛ mariki ali ma dɔsɔk da kəŋesəm ndɛ ampusɛ Mariki mɔ.»"}]}