{"data":[{"book":"Titusi","chapter":"2","verse":"1","text":"Lakini yuwi wukudayiliwa kulandula findu yifilinga ng'ulilu ya nakaka."},{"book":"Titusi","chapter":"2","verse":"2","text":"Wuvawombeli vavaha vaweshi kwilongosha veni mungalilu yawu na luhunja na vashishamoyu vakudayiliwa kuva muujumilwa nakaka utami na uwunilifu."},{"book":"Titusi","chapter":"2","verse":"3","text":"Wuwula wula wuvawombeli vadala vagogolu vavi vandu yivagola findu yifimunowesha Chapanga, vakotoo kuva vajongisheli awu vanjayila va difwayi, ila vakudayiliwa kuwula milandu ya nyanyi."},{"book":"Titusi","chapter":"2","verse":"4","text":"Ili uweshi kuvawula vakavali yivahetiwili vavatami vabambu vawu na vana vawu,"},{"book":"Titusi","chapter":"2","verse":"5","text":"vaweshi kwilongosha veni mungalilu yawu ng'alili na vavi vasangi, vadimi nyumba shawu na vavapikani vabambu vawu, ili lulayilayi lwa Chapanga lukotoo kubedaliwa."},{"book":"Titusi","chapter":"2","verse":"6","text":"Wuwula wuvawombeli fijana vaweshi kwilongosha veni mufindu fyosi."},{"book":"Titusi","chapter":"2","verse":"7","text":"Mung'ulili yaku wuvi chilangushilu mufigoli na uvakoli na kuvajumila mufigoli fya usangi. Mung'ulilu yaku wuvi wanakaka na ungajila machwegha."},{"book":"Titusi","chapter":"2","verse":"8","text":"Filongu fyaku fivi fya nakaka na fingajila uvifyi ili yivakulimba vapati chindipa pavapota cha wafu cha kukudetela."},{"book":"Titusi","chapter":"2","verse":"9","text":"Wuvawombeli vavanda vavapikani vabambu vawu na kuvanowesha mumilandu yosi. Vakotoo kulimbana nawu,"},{"book":"Titusi","chapter":"2","verse":"10","text":"awu kuhija findu fyawu. Vavi chilangushilu kucha veni vasangi na vajumilwa majuva vosi, kwanongwa fyavagola fyosi vakufigayila jumu ya nyanyi ng'ulilu yimwilata Chapanga mlowola wetu."},{"book":"Titusi","chapter":"2","verse":"11","text":"Nongwa usangi wa Chapanga wugubutuliwa ili wuyeghi ulowolu kwa vandu vosi."},{"book":"Titusi","chapter":"2","verse":"12","text":"Usangi wa Chapanga wukutuwula kuwuleka wafu wosi na dobukelu ya mumlima awu wa ponopa, tuweshi kwilongosha twaveni na twikali ngalilu nofu yidayiliwa na kumunowesha Chapanga mungalilu yetu,"},{"book":"Titusi","chapter":"2","verse":"13","text":"kunu patuvetela shuvililu ya nemusi ya Chapanga chipindi pawufumbuka ukomi wa Chapanga mkomi na Mlowola wetu Yesu Kilistu."},{"book":"Titusi","chapter":"2","verse":"14","text":"Ayitawulili mweni kwanongwa yetu ili atukomboli kufuma muwafu wosi na kutugola vandu vang'alili yivavelili vaki mweni, vandu yivavelili na luhujulu lwa kugola usangi."},{"book":"Titusi","chapter":"2","verse":"15","text":"Topi, wuvawuli vandu milandu ayi na kwa uwesu waku wosi kunu ukuvatinusha na kuvakayika vandu vaku. Mundu akotoo kukubedala."}]}