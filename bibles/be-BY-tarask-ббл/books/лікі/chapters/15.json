{"data":[{"book":"ЛІКІ","chapter":"15","verse":"1","text":"І наказаў Гасподзь Майсею сказаць:"},{"book":"ЛІКІ","chapter":"15","verse":"2","text":"абвясьці сынам Ізраілевым і скажы ім: калі вы ўвойдзеце ў зямлю вашага жыхарства, якую Я даю вам,"},{"book":"ЛІКІ","chapter":"15","verse":"3","text":"і будзеце прыносіць ахвяру Госпаду, цэласпаленьне, альбо ахвяру колатую, з валоў і авечак, у выкананьне абяцаньня, альбо з руплівасьці, альбо ў сьвяты вашыя, каб зрабіць прыемную духмянасьць Госпаду, -"},{"book":"ЛІКІ","chapter":"15","verse":"4","text":"тады той, хто прыносіць ахвяру сваю Госпаду, павінен прынесьці ў прынашэньне ад хлеба дзясятую частку эфы пшанічнай мукі, зьмяшанай з чацьвёртаю часткаю гіна алею;"},{"book":"ЛІКІ","chapter":"15","verse":"5","text":"і віна дзеля паліваньня прынось чацьвяціну гіна пры цэласпаленьні альбо пры ахвяры, якую колеш, на кожнае ягня."},{"book":"ЛІКІ","chapter":"15","verse":"6","text":"А прыносячы барана, прынось у прынашэньне хлебнае дзьве дзясятыя долі эфы пшанічнай мукі, зьмяшанай з трацінай гіна алею;"},{"book":"ЛІКІ","chapter":"15","verse":"7","text":"і віна для паліваньня прынось траціну гіна дзеля прыемнай духмянасьці Госпаду."},{"book":"ЛІКІ","chapter":"15","verse":"8","text":"Калі маладога вала прыносіш на цэласпаленьне альбо ў ахвяру колеш, дзеля выкананьня абяцаньня альбо ў мірную ахвяру Госпаду,"},{"book":"ЛІКІ","chapter":"15","verse":"9","text":"дык разам з валом трэба прынесьці прынашэньня хлебнага тры дзясятыя долі эфы пшанічнай мукі, зьмяшанай з палавінаю гіна алею;"},{"book":"ЛІКІ","chapter":"15","verse":"10","text":"і віна на паліваньне прынось паўгіна ў ахвяру, дзеля прыемнай духмянасьці Госпаду."},{"book":"ЛІКІ","chapter":"15","verse":"11","text":"Так рабі пры кожным прынашэньні вала і барана і ягняці з авечак альбо коз;"},{"book":"ЛІКІ","chapter":"15","verse":"12","text":"па ліку ахвяр, якія вы прыносіце, так рабеце пры кожнай, па ліку іх."},{"book":"ЛІКІ","chapter":"15","verse":"13","text":"Кожны тубылец так павінен рабіць гэта, прыносячы ахвяру дзеля прыемнай духмянасьці Госпаду;"},{"book":"ЛІКІ","chapter":"15","verse":"14","text":"і калі будзе паміж вамі жыць прыхадзень, альбо хто б там ні быў сярод вас у роды вашыя, і прынясе ахвяру дзеля прыемнай духмянасьці Госпаду, дык і ён павінен рабіць так, як вы робіце;"},{"book":"ЛІКІ","chapter":"15","verse":"15","text":"вам, супольства, і прыхадню, які жыве, статут адзін, статут вечны ў роды вашыя: што вы, тое і прыхадзень хай будзе перад Госпадам;"},{"book":"ЛІКІ","chapter":"15","verse":"16","text":"закон адзін і адны правы хай будуць вам і прыхадню, які жыве ў вас."},{"book":"ЛІКІ","chapter":"15","verse":"17","text":"І наказаў Гасподзь Майсею сказаць:"},{"book":"ЛІКІ","chapter":"15","verse":"18","text":"абвясьці сынам Ізраілевым і скажы ім: калі вы ўвойдзеце ў зямлю, у якую Я вяду вас,"},{"book":"ЛІКІ","chapter":"15","verse":"19","text":"і будзеце есьці хлеб той зямлі, дык прыносьце прынашэньне Госпаду;"},{"book":"ЛІКІ","chapter":"15","verse":"20","text":"ад пачаткаў цеста вашага ляпёшку прыносьце ў прынашэньне; прыносьце яе так, як прынашэньне з гумна;"},{"book":"ЛІКІ","chapter":"15","verse":"21","text":"ад пачаткаў цеста вашага аддавайце ў прынашэньне Госпаду ў роды вашыя."},{"book":"ЛІКІ","chapter":"15","verse":"22","text":"А калі парушыце ад няведаньня і ня выканаеце ўсіх гэтых наказаў, якія сказаў Гасподзь Майсею,"},{"book":"ЛІКІ","chapter":"15","verse":"23","text":"усяго, што наказаў вам Гасподзь праз Майсея, ад таго дня, калі Гасподзь наказаў вам, і наперад у роды вашыя, -"},{"book":"ЛІКІ","chapter":"15","verse":"24","text":"дык, калі зь недагляду супольства зроблена памылка, няхай уся супольнасьць прынясе аднаго маладога вала на цэласпаленьне, дзеля прыемнай духмянасьці Госпаду, з хлебным прынашэньнем і паліваньнем яго, паводле статуту, і аднаго казла ў ахвяру за грэх;"},{"book":"ЛІКІ","chapter":"15","verse":"25","text":"і ачысьціць сьвятар усё супольства сыноў Ізраілевых, і будзе даравана ім, бо гэта была памылка, і яны прынесьлі прынашэньне сваё ў ахвяру Госпаду, і ахвяру за грэх свой перад Госпадам, за сваю памылку;"},{"book":"ЛІКІ","chapter":"15","verse":"26","text":"і будзе даравана ўсяму супольству сыноў Ізраілевых і прыхадню, які жыве сярод іх, бо ўвесь народ зрабіў гэта з памылкі."},{"book":"ЛІКІ","chapter":"15","verse":"27","text":"А калі адзін хто згрэшыць зь няведаньня, дык няхай прынясе казу-адналетку ў ахвяру за грэх;"},{"book":"ЛІКІ","chapter":"15","verse":"28","text":"і ачысьціць сьвятар душу, якая зрабіла з памылкі грэх перад Госпадам, і ачышчана будзе, і даравана будзе ёй,"},{"book":"ЛІКІ","chapter":"15","verse":"29","text":"адзін закон хай будзе ўсім вам, як прыроднаму жыхару з сыноў Ізраілевых, так і прыхадню, які жыве ў вас, калі хто зробіць што з памылкі."},{"book":"ЛІКІ","chapter":"15","verse":"30","text":"А калі хто з тубыльцаў альбо з прыхадняў зробіць што дзёрзкаю рукою, дык ён зьневажае Госпада: зьнішчыцца душа тая з народу свайго,"},{"book":"ЛІКІ","chapter":"15","verse":"31","text":"бо словам Гасподнім ён пагардзіў і запавет Ягоны парушыў; зьнішчыцца душа тая; грэх яе на ёй."},{"book":"ЛІКІ","chapter":"15","verse":"32","text":"Калі сыны Ізраілевыя былі ў пустыні, знайшлі чалавека, які зьбіраў дровы ў суботу;"},{"book":"ЛІКІ","chapter":"15","verse":"33","text":"і прывялі яго, зборшчыка дроў, да Майсея і Аарона і да ўсяго супольства;"},{"book":"ЛІКІ","chapter":"15","verse":"34","text":"і пасадзілі яго пад варту, бо ня было яшчэ вызначана, што трэба зь ім зрабіць."},{"book":"ЛІКІ","chapter":"15","verse":"35","text":"І сказаў Гасподзь Майсею: павінен памерці чалавек гэты; хай пабэе яго камянямі ўсё супольства за табарам."},{"book":"ЛІКІ","chapter":"15","verse":"36","text":"І вывела яго ўсё супольства з табара, і пабілі яго камянямі, і ён памёр, як загадаў Гасподзь Майсею."},{"book":"ЛІКІ","chapter":"15","verse":"37","text":"І наказаў Гасподзь Майсею сказаць:"},{"book":"ЛІКІ","chapter":"15","verse":"38","text":"абвясьці сынам Ізраілевым і скажы ім, каб яны рабілі сабе кутасы на краях вопраткі сваёй у роды іхнія, і ў кутасы, якія на краях, устаўлялі ніткі з блакітнай воўны;"},{"book":"ЛІКІ","chapter":"15","verse":"39","text":"і будуць яны ў кутасах у вас дзеля таго, каб вы, гледзячы на іх, успаміналі ўсе наказы Гасподнія і выконвалі іх і не хадзілі сьледам за сэрцам вашым і вачамі вашымі, якія вабяць вас да блудадзейства,"},{"book":"ЛІКІ","chapter":"15","verse":"40","text":"каб вы памяталі і выконвалі ўсе наказы Мае і былі сьвятыя перад Богам вашым."},{"book":"ЛІКІ","chapter":"15","verse":"41","text":"Я Гасподзь, Бог ваш, Які вывеў вас зь зямлі Егіпецкай, каб быць вашым Богам: Я Гасподзь, Бог ваш."}]}