{"data":[{"book":"Revelation","chapter":"12","verse":"1","text":"Hessafe guye gita malalisiza malatay bolla salo bolla bettides. Issi Macashiya awa arishe mayada, agina ba toon yedhada tammane nam7u Xoolintista akilile mala ba hu7en wothada bettadusu."},{"book":"Revelation","chapter":"12","verse":"2","text":"Izaka qanthara daysu. Yelo miixay izo oykin matotettada waassadusu."},{"book":"Revelation","chapter":"12","verse":"3","text":"Hessaththoka hara malatay salo bolla bettides. Izas laapun hu7eyne tammu kaceti diza issi gita dawey bettides. Iza hutista bollaka laapun zawudeti dettes."},{"book":"Revelation","chapter":"12","verse":"4","text":"Izi ba goynara salo xoolintetape cigo gidizayta salope duge biittan yegides. He Macashaya yeelishin iza yeeliza naaza mittanas qopidi dawezi he yelanas matida macashayss sinthan eqqides."},{"book":"Revelation","chapter":"12","verse":"5","text":"Macashayaka kase dereta wursa birata guufera haariza attuma na yeladusu shin naazi qass pude Xoossakone Xoossa algako ekettides."},{"book":"Revelation","chapter":"12","verse":"6","text":"Macashayaka duge bazzo biitta bistadusu. He baada issi shiiyane nam7u xeistane usupun tammu gallas gakanas bonchon oykistanaso Xoossi kase izis giigis wothides."},{"book":"Revelation","chapter":"12","verse":"7","text":"Salo bolla olay dendides. Mikkaleyne iza kiitanchati dawezara olettida. Dawezine iza kiitanchatika zaarid mikalerane iza kiitanchatara olettida."},{"book":"Revelation","chapter":"12","verse":"8","text":"Gido attin dawezine iza kiitanchati xoonettida. Hessafe guye isttas salon daana soy beetibeyna."},{"book":"Revelation","chapter":"12","verse":"9","text":"He gita dawezi duge yegettides. Izika kumetha alameza balithiza daabulosakko woykko Xala7e geeteti xeeygetiza beni wode shooshazakko. Izi qass duge biitta bolla yegettides. Iza kiitanchatika izara issife yegettida."},{"book":"Revelation","chapter":"12","verse":"10","text":"Hessafe guye issi gita giirethi salope hizgishin ta siyadis “Heko ase ashoy, wolqayne kawotethika nu Godas gidides. Matayka Kiristoosas gidides. Nu ishata nu Goda sinthan gallasine qama mootiza nu ishata bargaray duge yegettides."},{"book":"Revelation","chapter":"12","verse":"11","text":"Istti dorisaza suuthanine ba yootida markatetha qaalan iza xoonida. Istti ba shempos michetontta dishe bena hayqos aathi immida."},{"book":"Revelation","chapter":"12","verse":"12","text":"Hessa gishshi salotine istta giddon dizayti inte wurikka ufa7etite. Izas guutha wodey attidayssa erida gishshi daabulosay gita hanqora duge inteko wodhdhida gishshi biittasine abbas wo! wo!”"},{"book":"Revelation","chapter":"12","verse":"13","text":"Dawezi duge biitta bolla yegetidayssa beyidi attuma na yelida macashayo gooderethides."},{"book":"Revelation","chapter":"12","verse":"14","text":"Macashayaka bees giiget dizaso piradhada duge bazzo baana mala izis gita goolle kafo qefe milatiza nam7u qefeti imettida. Iza heen daweza sinthafe hakada hedzdzu laythine bagga gakanas lo7o bonchon naagistadusu."},{"book":"Revelation","chapter":"12","verse":"15","text":"He Macashayo di7oy eki baana mala shoshazi shaafa haatha keena hatha ba duunafe cuttidi izipe guye baggara gusides"},{"book":"Revelation","chapter":"12","verse":"16","text":"Gido attin biittaya he Macashayo madadusu. Be duuna doyadane he dawezi cuttid gussida hathaka xunxxadusu."},{"book":"Revelation","chapter":"12","verse":"17","text":"Dawezi macashey bolla hanqettid hanko attida izi zerethatara olistanas bides. Isttika Xoossa azazota naagizaytane Yesusas ammanetid markatizaytakko."},{"book":"Revelation","chapter":"12","verse":"18","text":"Dawezika abba achchan ace bolla eqqides."}]}