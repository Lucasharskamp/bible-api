{"data":[{"book":"2 Maũndũ ma Matukũ ma Tene","chapter":"4","verse":"1","text":"Ningĩ Solomoni agĩakithia kĩgongona gĩa gĩcango kĩa ũraihu wa mĩkono mĩrongo ĩĩrĩ,4:1 nĩ ta mita 9 na wariĩ wa mĩkono mĩrongo ĩĩrĩ, na mĩkono ikũmi4:1 nĩ ta mita inya na nuthu (4:5) kũraiha na igũrũ."},{"book":"2 Maũndũ ma Matukũ ma Tene","chapter":"4","verse":"2","text":"Agĩcooka agĩaka itangi inene mũno rĩrĩa rĩetagwo Karia rĩa kĩgera gĩtwekie, na rĩarĩ rĩa gĩthiũrũrĩ, na rĩarĩ rĩa mĩkono ikũmi kuuma mwena ũmwe wa mũromo nginya ũrĩa ũngĩ, na mĩkono ĩtano4:2 nĩ ta mita igĩrĩ na robo (2.25) kũraiha na igũrũ. Rĩathimwo gĩthiũrũrĩ kĩarĩo rĩathiũrũrũkĩirio nĩ rũrigi rwa mĩkono mĩrongo ĩtatũ.4:2 nĩ ta mita ikũmi na ithatũ na nuthu (13.5)"},{"book":"2 Maũndũ ma Matukũ ma Tene","chapter":"4","verse":"3","text":"Mũhuro wa mũthia warĩo, nĩrĩathiũrũrũkĩirio na magemio mahaanaine na ndegwa, o mũkono ũmwe4:3 nĩ ta nuthu mita ndegwa ikũmi. Ndegwa icio ciaigĩtwo mĩhari ĩĩrĩ itwekanĩirio na Karia kau ikanyiitana."},{"book":"2 Maũndũ ma Matukũ ma Tene","chapter":"4","verse":"4","text":"Nako Karia kau kaigĩrĩirwo igũrũ rĩa mĩhiano ya ndegwa ikũmi na igĩrĩ: ithatũ ciacio ciarorete mwena wa gathigathini, na ithatũ ikarora mwena wa ithũĩro, na ithatũ ikarora mwena wa gũthini, ithatũ ikarora irathĩro. Karia kau kaigĩrĩirwo igũrũ rĩacio, nacio ciĩga cia na thuutha cia ndegwa icio nĩcio ciarorete na kũu thĩinĩ."},{"book":"2 Maũndũ ma Matukũ ma Tene","chapter":"4","verse":"5","text":"Ũtungu wa Karia kau waiganaine na rũhĩ4:5 nĩ ta centimita 8 kwarama, naruo rũtiriho rwako rwatariĩ ta rũtiriho rwa gĩkombe, kana ta gĩtoka gĩcanũku. Karia kau kaiganagĩra maaĩ mbathi 3,000.4:5 nĩ ta lita 60,000"},{"book":"2 Maũndũ ma Matukũ ma Tene","chapter":"4","verse":"6","text":"Ningĩ agĩthondeka iraĩ ikũmi cia gwĩthambĩra, na akĩiga ithano mwena wa gũthini na ithano mwena wa gathigathini. Indo iria ciahũthagĩrwo nĩ ũndũ wa magongona ma njino ciathambagĩrio thĩinĩ wacio, no Karia kau geethambagĩrwo nĩ athĩnjĩri-Ngai."},{"book":"2 Maũndũ ma Matukũ ma Tene","chapter":"4","verse":"7","text":"Nĩathondekire mĩtĩ ikũmi ya kũigĩrĩrwo matawa ya thahabu, o ta ũrĩa mũthondekere wamo watuĩtwo, na akĩmĩiga hekarũ thĩinĩ, ĩtano akĩmĩiga mwena wa gũthini na ĩtano mwena wa gathigathini."},{"book":"2 Maũndũ ma Matukũ ma Tene","chapter":"4","verse":"8","text":"Agĩcooka agĩthondeka metha ikũmi, agĩciiga thĩinĩ wa hekarũ, ithano mwena wa gũthini na ithano mwena wa gathigathini, agĩcooka agĩthondeka mbakũri 100 cia thahabu cia kũminjaminjĩria maaĩ."},{"book":"2 Maũndũ ma Matukũ ma Tene","chapter":"4","verse":"9","text":"Nĩathondekire nja ya athĩnjĩri-Ngai, na nja ĩrĩa nene na mĩrango yayo, nayo mĩrango akĩmĩgemia na gĩcango."},{"book":"2 Maũndũ ma Matukũ ma Tene","chapter":"4","verse":"10","text":"Akĩiga Karia kau mwena wa gũthini, koine-inĩ ya irathĩro ya mwena wayo."},{"book":"2 Maũndũ ma Matukũ ma Tene","chapter":"4","verse":"11","text":"O na nĩathondekire nyũngũ na icakũri na mbakũri cia kũminjaminja maaĩ."},{"book":"2 Maũndũ ma Matukũ ma Tene","chapter":"4","verse":"12","text":"itugĩ iria igĩrĩ,"},{"book":"2 Maũndũ ma Matukũ ma Tene","chapter":"4","verse":"13","text":"na makomamanga marĩa 400 ma irengeeri iria igĩrĩ ciagathĩkanĩtio ta mĩnyororo (yarĩ mĩhari ĩĩrĩ ya makomamanga o harĩ kĩrengeeri kĩmwe, ĩkagemia ciongo icio ciahanaga ta mbakũri iria ciarĩ igũrũ wa itugĩ icio);"},{"book":"2 Maũndũ ma Matukũ ma Tene","chapter":"4","verse":"14","text":"makaari na iraĩ ciamo;"},{"book":"2 Maũndũ ma Matukũ ma Tene","chapter":"4","verse":"15","text":"Karia na mĩhiano ya ndegwa iria ikũmi na igĩrĩ rungu rwako;"},{"book":"2 Maũndũ ma Matukũ ma Tene","chapter":"4","verse":"16","text":"nyũngũ, na icakũri, na hũũma cia nyama, na indo ciothe iria ciakonainie nacio."},{"book":"2 Maũndũ ma Matukũ ma Tene","chapter":"4","verse":"17","text":"Nake mũthamaki aatwekithagĩria indo icio kũrĩa gwathondekagĩrwo indo cia rĩũmba kũu werũ-inĩ wa Jorodani gatagatĩ ga Sukothu na Zarethani."},{"book":"2 Maũndũ ma Matukũ ma Tene","chapter":"4","verse":"18","text":"Indo icio ciothe ciathondekithirio nĩ Solomoni ciarĩ nyingĩ mũno, ũũ atĩ ũritũ wa gĩcango ndwamenyekire ũrĩa waiganaga."},{"book":"2 Maũndũ ma Matukũ ma Tene","chapter":"4","verse":"19","text":"Ningĩ Solomoni nĩathondekithirie indo ciothe iria ciarĩ thĩinĩ wa hekarũ ya Ngai:"},{"book":"2 Maũndũ ma Matukũ ma Tene","chapter":"4","verse":"20","text":"na mĩtĩ ya matawa ya thahabu therie hamwe na matawa mayo ma gwakanaga marĩ mbere ya harĩa haamũre o ta ũrĩa gwathanĩtwo;"},{"book":"2 Maũndũ ma Matukũ ma Tene","chapter":"4","verse":"21","text":"na wĩra wa magemio wa mahũa ma thahabu, na matawa na mĩĩhato (iria ciathondeketwo na thahabu theri);"},{"book":"2 Maũndũ ma Matukũ ma Tene","chapter":"4","verse":"22","text":"magathĩ ma kũrenga ndaambĩ, ma thahabu therie, na mbakũri cia kũminjaminjĩria, na thaani na ngĩo cia mwaki; na mĩrango ya thahabu ya hekarũ: na mĩrango ya thĩinĩ ya gũthiĩ Handũ-harĩa-Hatheru-Mũno, na mĩrango ya nyũmba ĩrĩa nene ya Hekarũ."}]}