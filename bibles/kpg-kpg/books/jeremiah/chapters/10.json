{"data":[{"book":"Jeremiah","chapter":"10","verse":"1","text":"Goodou go digau Israel, goodou hagalongo gi nnelekai mai baahi Dimaadua adu gi goodou."},{"book":"Jeremiah","chapter":"10","verse":"2","text":"Mee e helekai, “Goodou hudee daudalia nia hangahaihai o nia henua ala i golo. Ma e aha maa nia henua ala i golo ga mmaadagu huoloo, gei goodou hudee uli godou gai gi nia mee ala ga kila aga i lala di langi, nia mee ala digi heia mai i mua."},{"book":"Jeremiah","chapter":"10","verse":"3","text":"Nia god o digau aanei ala e daumaha ginai la dono hadinga ai. Di laagau ne hele gi lala i lodo henua, ga daadaa gi nia goloo o digau paa mee,"},{"book":"Jeremiah","chapter":"10","verse":"4","text":"gaa humu gi nia silber mono goolo. Nomuli gaa dogi gi nia baalanga bolo gii mau gi dee hinga."},{"book":"Jeremiah","chapter":"10","verse":"5","text":"Nnagadilinga ieidu beenei le e hai gadoo be di ada dangada dela ne haga duu i lodo di hadagee tuigaa belee huiahi nia manu mamaangi. Nia maa e deemee di leelee. Nia daangada e kae di maa idimaa nia maa e deemee di heehee. Goodou hudee mmaadagu i nia maa, idimaa ma e deemee di haga huaidu goodou, gei e deemee labelaa di haga humalia goodou.”"},{"book":"Jeremiah","chapter":"10","verse":"6","text":"Meenei Dimaadua, deai dahi dangada e hai be Goe ai, Goe dela e mahi gei do ingoo e aamua gei e mogobuna."},{"book":"Jeremiah","chapter":"10","verse":"7","text":"Ma koai dela ga hagalee e hagalaamua Goe, meenei di King o nia henua huogodoo?10.7 Hagagida 15.4 Ma Kooe hua dela e tau anga belee hagalaamua, deai tangada e hai be Goe ai i baahi digau kabemee o nia henua huogodoo, be i baahi o nadau king."},{"book":"Jeremiah","chapter":"10","verse":"8","text":"Digaula huogodoo guu laba gu boiboi. Ma ni aha ala e mee di kabe go digaula mai i nia ada god ne hai gi nia laagau?"},{"book":"Jeremiah","chapter":"10","verse":"9","text":"Nia ada god digaula la ne hii gi nia silber mai Spain mo nia goolo mai i Uphaz. Nia maa la ne hai hua go digau hihi ada. Nia maa e ulu nia gahu mmee mo e halatee luuli ala ne hai go digau dui gahu."},{"book":"Jeremiah","chapter":"10","verse":"10","text":"Meenei Dimaadua, ma Kooe hua go di God e donu, ma Kooe go di God mouli mo di King deeodi, dono hagaodi ai. Do madagoaa ma ga hagawelewele, gei henuailala ga ngalungalua. Nia henua e deemee loo di noho i lala i do hagawelewele."},{"book":"Jeremiah","chapter":"10","verse":"11","text":"(Goodou go nia daangada gi helekai gi digaula bolo nia ada god ala hagalee ne hai henuailala mo di langi le e oho gi daha. Nia maa ga hagalee i nia gowaa huogodoo i henuailala.)"},{"book":"Jeremiah","chapter":"10","verse":"12","text":"Dimaadua ne hai henuailala gi ono mogobuna,"},{"book":"Jeremiah","chapter":"10","verse":"13","text":"Mee e helekai hua,"},{"book":"Jeremiah","chapter":"10","verse":"14","text":"Nia daangada ga gidee di mee deenei,"},{"book":"Jeremiah","chapter":"10","verse":"15","text":"Nia maa ono hadinga ai,"},{"book":"Jeremiah","chapter":"10","verse":"16","text":"Di God o Jacob la hagalee e hai be digaula,"},{"book":"Jeremiah","chapter":"10","verse":"17","text":"Goodou go digau Jerusalem, goodou gu duuli! Kae ina godou goloo!"},{"book":"Jeremiah","chapter":"10","verse":"18","text":"Dimaadua gaa kili goodou gi daha mo tenua deenei. Mee ga dagadagahi goodou gi deai tangada e dubu i golo ai. Dimaadua ne helekai."},{"book":"Jeremiah","chapter":"10","verse":"19","text":"Digau Jerusalem ga wwolowwolo e hai boloo, “Gu mooho hualaa behee go gidaadou! Tadau moholehole le e deemee di hagahili. Gidaadou e hagabaubau bolo deenei di mee dela e mee i tadau baahi!"},{"book":"Jeremiah","chapter":"10","verse":"20","text":"Tadau hale laa gu mooho, nia loahi ala ne daahi nia maa la gu mooho. Tadau dama huogodoo la gu hagalee, tangada ne dubu bolo ga hagaduu aga tadau hale laa ai, gei tangada e daudau dana gahu duuli bontai i lodo ai.”"},{"book":"Jeremiah","chapter":"10","verse":"21","text":"Gei au ga helekai, “Madau dagi le e boiboi, digaula digi tangi ang gi Dimaadua di nadau hagamaamaa, deelaa di hai e hala ai digaula, gei tadau daangada hogi la gu hagabagi gi daha."},{"book":"Jeremiah","chapter":"10","verse":"22","text":"Goodou hagalongo! Nia longo gu dau mai! Iei di hagalongoaa damana gu gila aga i dahi henua i baahi laa ngeia, ana gau dauwa gaa hai nia waahale o Judah gii hai di anggowaa, di gowaa e noho ai nia manu lodo geinga ‘jackal’.”"},{"book":"Jeremiah","chapter":"10","verse":"23","text":"Meenei Dimaadua, au e iloo bolo tangada e mee di bida dagi dono mouli ai. Tangada la hagalee dagi dono mouli."},{"book":"Jeremiah","chapter":"10","verse":"24","text":"Meenei Dimaadua, haga donu ina au daangada, gei Goe hudee heia gimaadou gi haingadaa be e hagaduadua maa Goe ga hagawelewele, idimaa holongo deenei di hagaodi o madau mouli."},{"book":"Jeremiah","chapter":"10","verse":"25","text":"Heia do hagawelewele gii doo gi hongo nia henua ala i golo, ala hagalee e daumaha adu gi di Goe, mo digau huogodoo ala guu huli gi daha mo Goe. Digaula gu daaligi au daangada, gu hagammaa gi daha gimaadou, gei guu hai tenua deenei gi mooho ono hale."}]}