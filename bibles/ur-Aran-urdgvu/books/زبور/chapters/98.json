{"data":[{"book":"زبور","chapter":"98","verse":"1","text":"رب کی تمجید میں نیا گیت گاؤ، کیونکہ اُس نے معجزے کئے ہیں۔ اپنے دہنے ہاتھ اور مُقدّس بازو سے اُس نے نجات دی ہے۔"},{"book":"زبور","chapter":"98","verse":"2","text":"رب نے اپنی نجات کا اعلان کیا اور اپنی راستی قوموں کے رُوبرُو ظاہر کی ہے۔"},{"book":"زبور","chapter":"98","verse":"3","text":"اُس نے اسرائیل کے لئے اپنی شفقت اور وفا یاد کی ہے۔ دنیا کی انتہاؤں نے سب ہمارے خدا کی نجات دیکھی ہے۔"},{"book":"زبور","chapter":"98","verse":"4","text":"اے پوری دنیا، نعرے لگا کر رب کی مدح سرائی کرو! آپے میں نہ سماؤ اور جشن منا کر حمد کے گیت گاؤ!"},{"book":"زبور","chapter":"98","verse":"5","text":"سرود بجا کر رب کی مدح سرائی کرو، سرود اور گیت سے اُس کی ستائش کرو۔"},{"book":"زبور","chapter":"98","verse":"6","text":"تُرم اور نرسنگا پھونک کر رب بادشاہ کے حضور خوشی کے نعرے لگاؤ!"},{"book":"زبور","chapter":"98","verse":"7","text":"سمندر اور جو کچھ اُس میں ہے، دنیا اور اُس کے باشندے خوشی سے گرج اُٹھیں۔"},{"book":"زبور","chapter":"98","verse":"8","text":"دریا تالیاں بجائیں، پہاڑ مل کر خوشی منائیں،"},{"book":"زبور","chapter":"98","verse":"9","text":"وہ رب کے سامنے خوشی منائیں۔ کیونکہ وہ زمین کی عدالت کرنے آ رہا ہے۔ وہ انصاف سے دنیا کی عدالت کرے گا، راستی سے قوموں کا فیصلہ کرے گا۔"}]}