{"data":[{"book":"Matthew","chapter":"16","verse":"1","text":"Pharisee khat-um Sadducee lekkhat in Jisu diang inhongnga ama surnasik ah marwaanna chuon inlak inkhat nathopi inlang naminmuro inhongti. Matt 12:38; Luk 11:16"},{"book":"Matthew","chapter":"16","verse":"2","text":"Halli Jisu'n inmani diang aleimasang, “Kani joluut pha, ‘Khuo thasik eii, ajarchu marwaanna kool-eng asuok ningti.’"},{"book":"Matthew","chapter":"16","verse":"3","text":"Halli ziingtiang makhan nangni'n ningti, ‘Wini chu ruo asursik eii, ajarchu marwaan asen khat um aziing,’ nangni'n nikhuo omchan ning en li angme kasuok sik ningril mator, takkha hiwa apha jarra akasuok chuon inlak ngaichu nangni'n angme suoksik tia rilmator makchu! 16:3. Manuscript lekkhat achu Jisu inti chongramol ngaihi Verse 2-3 ah thunmu"},{"book":"Matthew","chapter":"16","verse":"4","text":"Hituk kathamak li Pathian kajetmak winiya mi ngai'n chuon inlak kha inratok! Takkha Jonah diangnga chuon inlak kha eleiya chuon inlak inkhat nangni diang napenunijei.”"},{"book":"Matthew","chapter":"16","verse":"5","text":"Halli siamruoi ngai'n tuidiil kham inkhattiang inheirakaan pha, inmani'n waipool kha hongchoisik inleimanil jei."},{"book":"Matthew","chapter":"16","verse":"6","text":"Jisu'n inmani diang ati, “In ensuiru; Pharisee ngaili Sadducee ngai cholla inphut khan.” Luk 12:1"},{"book":"Matthew","chapter":"16","verse":"7","text":"Inmani inkhat li inkhat karra ininbiak ah inti, “Ama'n hiwa atina ajarchu eini waipool heichoi makmi.”"},{"book":"Matthew","chapter":"16","verse":"8","text":"Jisu'n angme inmani itikha aleijet, khawa jarra inmani diang aleirakel, E ngamna kasiin ngai “Nangni inkhat li inkha waipool ningnei makna jarra angsik ah ning inbiak me?"},{"book":"Matthew","chapter":"16","verse":"9","text":"Tuun katung nangni lajet makchu be? Kei'n miring lising ranga waipool ranga ah kiwai halli akaliam kokwar angjetme ningminsip nangni ngaidon makchube? Matt 14:17-21"},{"book":"Matthew","chapter":"16","verse":"10","text":"Halli miring lising mili sik ah waipool sari ah kawaili kokwar angjetme nangni'n ningruut minsip? Matt 15:34-38"},{"book":"Matthew","chapter":"16","verse":"11","text":"Kei'n nangni diang waipool jarra rilmong angsik ame khawa ning ijetmak? Pharisee li Sadducee ngai cholla inphut nangni'n in-ensuiru!”"},{"book":"Matthew","chapter":"16","verse":"12","text":"Khawasuo khanchu ama'n inmani diang in-ensuiru tia irilhi waipool khanna inneiman chol kha emak takkha Pharisee li Sadducee ngai minchuna ngai khanna inphut eii ti asiamruoi ngai'n inleijet."},{"book":"Matthew","chapter":"16","verse":"13","text":"Jisu'n Caesarea Philippi ram koolla kaom khuopui khan aheiwa pha, ama'n asiamruoi ngaidiang aleirakel, “Miring Sapa hi mi ngai'n tu eii intime?”"},{"book":"Matthew","chapter":"16","verse":"14","text":"Inmani'n inleimasang, “Mi lekkhat in John Baptist na-eii inti,” “Lekkhat in Elijah na-eii inti, halli lekkhat ngai'n Jeremiah emakli Pathian chongkachoi ngai karra inkhat na-eii inti.” Matt 14:1,2; Mk 6:14,15; Luk 9:7,8"},{"book":"Matthew","chapter":"16","verse":"15","text":"Halli Jisu'n inmani diang aleirakel, “Nangni inle Keihi tu ka-eii ningtime?”"},{"book":"Matthew","chapter":"16","verse":"16","text":"Simon Peter in aleimasang, “Nangchu Messiah, akaring Pathian Sapa kha na-eii.” Jn 6:68,69"},{"book":"Matthew","chapter":"16","verse":"17","text":"“Bar-Jonah sapa Simon, narawaan atha!” tia Jisu'n aleimasang. “Ajarchu hiwa akatuun hi miring taksa ah inphut nangdiang akajuo emak, takkha marwaanna kaom Kapa diangnga inphut akajuo eii."},{"book":"Matthew","chapter":"16","verse":"18","text":"Tuun khawa jarra Kei'n nangdiang kati, nang Peter na-eii (tinachu ‘lung’), hiwa lungpui chunghin Kei'n kakoisuok kasaksik eii, halli khawakha meikhur luutna kot innum matornuni."},{"book":"Matthew","chapter":"16","verse":"19","text":"Kei'n nangdiang marwaan Rengram sou kha kanapesik eii; nang in nuoipil chungnga nikhit kha marwaan khannum inkhitsik eii, halli nuoipil chungnga nimasuo kha marwaan khannum insuosik eii.” Matt 18:18; Jn 20:23"},{"book":"Matthew","chapter":"16","verse":"20","text":"Khawa suoli Jisu'n asiamruoi ngaidiang ama hi Messiah eii ti tu inkhat diang um rilpimaru tia chong aleipeii."},{"book":"Matthew","chapter":"16","verse":"21","text":"Khawapha makheiya Jisu'n asiamruoi ngaidiang, “Kei Jerusalemma kasisik eii halli uparup ngai, thiampu kalian ngai halli sina Dan ocha ngai diangnga inphut kalapoong sik eii. Halli kei innalathat sik eii, takkha nithumni kalahong ringsik eii.” tia inthiangnga karilpi aphut jei."},{"book":"Matthew","chapter":"16","verse":"22","text":"Peter in ama kha kaangkhat tiang aruoiya aheiran. “Pumi, khawa kha Pathian in kalaak ah nadapi rase!” ama'n aleiti. “Khawa kha angtikniteii nachungnga kasuok emarase!”"},{"book":"Matthew","chapter":"16","verse":"23","text":"Jisu'n ahei-inlet ah Peter diang ati, “Kei diangnga inphut siro, Seitan! Nang hi kei diang insuina inkhat na-ejei, ajarchu hiwa ngaidonna ngai hi Pathian diangnga inphut akajuo emak takkha miring omchanna inphut eii.”"},{"book":"Matthew","chapter":"16","verse":"24","text":"Khawa phakhan Jisu'n asiamruoi ngaidiang aleiti, “Nangni karra tuka-ang inkhat in kanuk najuizoot inchu, ama apumtak ah inzootmak se-inlang, ama cross indom rase, halli kanuk najuirase. Matt 10:38; Luk 14:27"},{"book":"Matthew","chapter":"16","verse":"25","text":"Ajarchu naringkhuo sanringsik namanuom inchu, amangsik eii; halli keisik naringkhuo naminmang inchu, khawa kha nalamusik eii. Matt 10:39; Luk 17:33; Jn 12:25"},{"book":"Matthew","chapter":"16","verse":"26","text":"Nuoipil pumpui namatorli naringkhuo naminmang inchu angme nanemna sik? Emakli mi inkhat in angleme aringkhuo aminthuul sik?"},{"book":"Matthew","chapter":"16","verse":"27","text":"Ajarchu Miring Sapa in Apa lurna lianna khan ama marwaan tirton ngaile inruoiya ajuosik eii, halli khawa phakhan ama'n mi rakip ama chuonleitho dungjuiya atum apesik eii. Matt 25:31; Minpkla 62:12; Rom 2:6"},{"book":"Matthew","chapter":"16","verse":"28","text":"Kei'n nangni diang inthiangnga kiril eii, hiwa hinna tuun kangirra kaom lekkhat chu Miring Sapa in Reng eya ijuo inmu makma thinunu.”"}]}