{"data":[{"book":"ઇબ્રિણઃ","chapter":"10","verse":"1","text":"વ્યવસ્થા ભવિષ્યન્મઙ્ગલાનાં છાયાસ્વરૂપા ન ચ વસ્તૂનાં મૂર્ત્તિસ્વરૂપા તતો હેતો ર્નિત્યં દીયમાનૈરેકવિધૈ ર્વાર્ષિકબલિભિઃ શરણાગતલોકાન્ સિદ્ધાન્ કર્ત્તું કદાપિ ન શક્નોતિ|"},{"book":"ઇબ્રિણઃ","chapter":"10","verse":"2","text":"યદ્યશક્ષ્યત્ તર્હિ તેષાં બલીનાં દાનં કિં ન ન્યવર્ત્તિષ્યત? યતઃ સેવાકારિષ્વેકકૃત્વઃ પવિત્રીભૂતેષુ તેષાં કોઽપિ પાપબોધઃ પુન ર્નાભવિષ્યત્|"},{"book":"ઇબ્રિણઃ","chapter":"10","verse":"3","text":"કિન્તુ તૈ ર્બલિદાનૈઃ પ્રતિવત્સરં પાપાનાં સ્મારણં જાયતે|"},{"book":"ઇબ્રિણઃ","chapter":"10","verse":"4","text":"યતો વૃષાણાં છાગાનાં વા રુધિરેણ પાપમોચનં ન સમ્ભવતિ|"},{"book":"ઇબ્રિણઃ","chapter":"10","verse":"5","text":"એતત્કારણાત્ ખ્રીષ્ટેન જગત્ પ્રવિશ્યેદમ્ ઉચ્યતે, યથા, \"નેષ્ટ્વા બલિં ન નૈવેદ્યં દેહો મે નિર્મ્મિતસ્ત્વયા|"},{"book":"ઇબ્રિણઃ","chapter":"10","verse":"6","text":"ન ચ ત્વં બલિભિ ર્હવ્યૈઃ પાપઘ્નૈ ર્વા પ્રતુષ્યસિ|"},{"book":"ઇબ્રિણઃ","chapter":"10","verse":"7","text":"અવાદિષં તદૈવાહં પશ્ય કુર્વ્વે સમાગમં| ધર્મ્મગ્રન્થસ્ય સર્ગે મે વિદ્યતે લિખિતા કથા| ઈશ મનોઽભિલાષસ્તે મયા સમ્પૂરયિષ્યતે| \""},{"book":"ઇબ્રિણઃ","chapter":"10","verse":"8","text":"ઇત્યસ્મિન્ પ્રથમતો યેષાં દાનં વ્યવસ્થાનુસારાદ્ ભવતિ તાન્યધિ તેનેદમુક્તં યથા, બલિનૈવેદ્યહવ્યાનિ પાપઘ્નઞ્ચોપચારકં, નેમાનિ વાઞ્છસિ ત્વં હિ ન ચૈતેષુ પ્રતુષ્યસીતિ|"},{"book":"ઇબ્રિણઃ","chapter":"10","verse":"9","text":"તતઃ પરં તેનોક્તં યથા, \"પશ્ય મનોઽભિલાષં તે કર્ત્તું કુર્વ્વે સમાગમં;\" દ્વિતીયમ્ એતદ્ વાક્યં સ્થિરીકર્ત્તું સ પ્રથમં લુમ્પતિ|"},{"book":"ઇબ્રિણઃ","chapter":"10","verse":"10","text":"તેન મનોઽભિલાષેણ ચ વયં યીશુખ્રીષ્ટસ્યૈકકૃત્વઃ સ્વશરીરોત્સર્ગાત્ પવિત્રીકૃતા અભવામ|"},{"book":"ઇબ્રિણઃ","chapter":"10","verse":"11","text":"અપરમ્ એકૈકો યાજકઃ પ્રતિદિનમ્ ઉપાસનાં કુર્વ્વન્ યૈશ્ચ પાપાનિ નાશયિતું કદાપિ ન શક્યન્તે તાદૃશાન્ એકરૂપાન્ બલીન્ પુનઃ પુનરુત્સૃજન્ તિષ્ઠતિ|"},{"book":"ઇબ્રિણઃ","chapter":"10","verse":"12","text":"કિન્ત્વસૌ પાપનાશકમ્ એકં બલિં દત્વાનન્તકાલાર્થમ્ ઈશ્વરસ્ય દક્ષિણ ઉપવિશ્ય"},{"book":"ઇબ્રિણઃ","chapter":"10","verse":"13","text":"યાવત્ તસ્ય શત્રવસ્તસ્ય પાદપીઠં ન ભવન્તિ તાવત્ પ્રતીક્ષમાણસ્તિષ્ઠતિ|"},{"book":"ઇબ્રિણઃ","chapter":"10","verse":"14","text":"યત એકેન બલિદાનેન સોઽનન્તકાલાર્થં પૂયમાનાન્ લોકાન્ સાધિતવાન્|"},{"book":"ઇબ્રિણઃ","chapter":"10","verse":"15","text":"એતસ્મિન્ પવિત્ર આત્માપ્યસ્માકં પક્ષે પ્રમાણયતિ"},{"book":"ઇબ્રિણઃ","chapter":"10","verse":"16","text":"\"યતો હેતોસ્તદ્દિનાત્ પરમ્ અહં તૈઃ સાર્દ્ધમ્ ઇમં નિયમં સ્થિરીકરિષ્યામીતિ પ્રથમત ઉક્ત્વા પરમેશ્વરેણેદં કથિતં, તેષાં ચિત્તે મમ વિધીન્ સ્થાપયિષ્યામિ તેષાં મનઃસુ ચ તાન્ લેખિષ્યામિ ચ,"},{"book":"ઇબ્રિણઃ","chapter":"10","verse":"17","text":"અપરઞ્ચ તેષાં પાપાન્યપરાધાંશ્ચ પુનઃ કદાપિ ન સ્મારિષ્યામિ| \""},{"book":"ઇબ્રિણઃ","chapter":"10","verse":"18","text":"કિન્તુ યત્ર પાપમોચનં ભવતિ તત્ર પાપાર્થકબલિદાનં પુન ર્ન ભવતિ|"},{"book":"ઇબ્રિણઃ","chapter":"10","verse":"19","text":"અતો હે ભ્રાતરઃ, યીશો રુધિરેણ પવિત્રસ્થાનપ્રવેશાયાસ્માકમ્ ઉત્સાહો ભવતિ,"},{"book":"ઇબ્રિણઃ","chapter":"10","verse":"20","text":"યતઃ સોઽસ્મદર્થં તિરસ્કરિણ્યાર્થતઃ સ્વશરીરેણ નવીનં જીવનયુક્તઞ્ચૈકં પન્થાનં નિર્મ્મિતવાન્,"},{"book":"ઇબ્રિણઃ","chapter":"10","verse":"21","text":"અપરઞ્ચેશ્વરીયપરિવારસ્યાધ્યક્ષ એકો મહાયાજકોઽસ્માકમસ્તિ|"},{"book":"ઇબ્રિણઃ","chapter":"10","verse":"22","text":"અતો હેતોરસ્માભિઃ સરલાન્તઃકરણૈ ર્દૃઢવિશ્વાસૈઃ પાપબોધાત્ પ્રક્ષાલિતમનોભિ ર્નિર્મ્મલજલે સ્નાતશરીરૈશ્ચેશ્વરમ્ ઉપાગત્ય પ્રત્યાશાયાઃ પ્રતિજ્ઞા નિશ્ચલા ધારયિતવ્યા|"},{"book":"ઇબ્રિણઃ","chapter":"10","verse":"23","text":"યતો યસ્તામ્ અઙ્ગીકૃતવાન્ સ વિશ્વસનીયઃ|"},{"book":"ઇબ્રિણઃ","chapter":"10","verse":"24","text":"અપરં પ્રેમ્નિ સત્ક્રિયાસુ ચૈકૈકસ્યોત્સાહવૃદ્ધ્યર્થમ્ અસ્માભિઃ પરસ્પરં મન્ત્રયિતવ્યં|"},{"book":"ઇબ્રિણઃ","chapter":"10","verse":"25","text":"અપરં કતિપયલોકા યથા કુર્વ્વન્તિ તથાસ્માભિઃ સભાકરણં ન પરિત્યક્તવ્યં પરસ્પરમ્ ઉપદેષ્ટવ્યઞ્ચ યતસ્તત્ મહાદિનમ્ ઉત્તરોત્તરં નિકટવર્ત્તિ ભવતીતિ યુષ્માભિ ર્દૃશ્યતે|"},{"book":"ઇબ્રિણઃ","chapter":"10","verse":"26","text":"સત્યમતસ્ય જ્ઞાનપ્રાપ્તેઃ પરં યદિ વયં સ્વંચ્છયા પાપાચારં કુર્મ્મસ્તર્હિ પાપાનાં કૃતે ઽન્યત્ કિમપિ બલિદાનં નાવશિષ્યતે"},{"book":"ઇબ્રિણઃ","chapter":"10","verse":"27","text":"કિન્તુ વિચારસ્ય ભયાનકા પ્રતીક્ષા રિપુનાશકાનલસ્ય તાપશ્ચાવશિષ્યતે|"},{"book":"ઇબ્રિણઃ","chapter":"10","verse":"28","text":"યઃ કશ્ચિત્ મૂસસો વ્યવસ્થામ્ અવમન્યતે સ દયાં વિના દ્વયોસ્તિસૃણાં વા સાક્ષિણાં પ્રમાણેન હન્યતે,"},{"book":"ઇબ્રિણઃ","chapter":"10","verse":"29","text":"તસ્માત્ કિં બુધ્યધ્વે યો જન ઈશ્વરસ્ય પુત્રમ્ અવજાનાતિ યેન ચ પવિત્રીકૃતો ઽભવત્ તત્ નિયમસ્ય રુધિરમ્ અપવિત્રં જાનાતિ, અનુગ્રહકરમ્ આત્માનમ્ અપમન્યતે ચ, સ કિયન્મહાઘોરતરદણ્ડસ્ય યોગ્યો ભવિષ્યતિ?"},{"book":"ઇબ્રિણઃ","chapter":"10","verse":"30","text":"યતઃ પરમેશ્વરઃ કથયતિ, \"દાનં ફલસ્ય મત્કર્મ્મ સૂચિતં પ્રદદામ્યહં| \" પુનરપિ, \"તદા વિચારયિષ્યન્તે પરેશેન નિજાઃ પ્રજાઃ| \" ઇદં યઃ કથિતવાન્ તં વયં જાનીમઃ|"},{"book":"ઇબ્રિણઃ","chapter":"10","verse":"31","text":"અમરેશ્વરસ્ય કરયોઃ પતનં મહાભયાનકં|"},{"book":"ઇબ્રિણઃ","chapter":"10","verse":"32","text":"હે ભ્રાતરઃ, પૂર્વ્વદિનાનિ સ્મરત યતસ્તદાનીં યૂયં દીપ્તિં પ્રાપ્ય બહુદુર્ગતિરૂપં સંગ્રામં સહમાના એકતો નિન્દાક્લેશૈઃ કૌતુકીકૃતા અભવત,"},{"book":"ઇબ્રિણઃ","chapter":"10","verse":"33","text":"અન્યતશ્ચ તદ્ભોગિનાં સમાંશિનો ઽભવત|"},{"book":"ઇબ્રિણઃ","chapter":"10","verse":"34","text":"યૂયં મમ બન્ધનસ્ય દુઃખેન દુઃખિનો ઽભવત, યુષ્માકમ્ ઉત્તમા નિત્યા ચ સમ્પત્તિઃ સ્વર્ગે વિદ્યત ઇતિ જ્ઞાત્વા સાનન્દં સર્વ્વસ્વસ્યાપહરણમ્ અસહધ્વઞ્ચ|"},{"book":"ઇબ્રિણઃ","chapter":"10","verse":"35","text":"અતએવ મહાપુરસ્કારયુક્તં યુષ્માકમ્ ઉત્સાહં ન પરિત્યજત|"},{"book":"ઇબ્રિણઃ","chapter":"10","verse":"36","text":"યતો યૂયં યેનેશ્વરસ્યેચ્છાં પાલયિત્વા પ્રતિજ્ઞાયાઃ ફલં લભધ્વં તદર્થં યુષ્માભિ ર્ધૈર્ય્યાવલમ્બનં કર્ત્તવ્યં|"},{"book":"ઇબ્રિણઃ","chapter":"10","verse":"37","text":"યેનાગન્તવ્યં સ સ્વલ્પકાલાત્ પરમ્ આગમિષ્યતિ ન ચ વિલમ્બિષ્યતે|"},{"book":"ઇબ્રિણઃ","chapter":"10","verse":"38","text":"\"પુણ્યવાન્ જનો વિશ્વાસેન જીવિષ્યતિ કિન્તુ યદિ નિવર્ત્તતે તર્હિ મમ મનસ્તસ્મિન્ ન તોષં યાસ્યતિ| \""},{"book":"ઇબ્રિણઃ","chapter":"10","verse":"39","text":"કિન્તુ વયં વિનાશજનિકાં ધર્મ્માત્ નિવૃત્તિં ન કુર્વ્વાણા આત્મનઃ પરિત્રાણાય વિશ્વાસં કુર્વ્વામહેे|"}]}