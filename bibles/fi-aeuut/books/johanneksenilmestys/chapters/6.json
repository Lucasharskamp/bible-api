{"data":[{"book":"Johanneksen ilmestys","chapter":"6","verse":"1","text":"Katselin, miten Karitsa mursi ensimmäisen sinetin ja alkoi avata kirjakääröä. Samassa yksi niistä neljästä olennosta sanoi jyrisevällä äänellä: »Tule!»"},{"book":"Johanneksen ilmestys","chapter":"6","verse":"2","text":"Edessäni oli valkoinen hevonen. Sen selässä oli ratsastaja jousi kädessään. Hän sai päähänsä kruunun voiton merkiksi ja lähti voittamaan sotaa."},{"book":"Johanneksen ilmestys","chapter":"6","verse":"3","text":"Karitsa mursi toisen sinetin. Kuulin toisen olennon sanovan: »Tule!»"},{"book":"Johanneksen ilmestys","chapter":"6","verse":"4","text":"Nyt ratsasti esiin punainen hevonen. Sen ratsastaja sai pitkän miekan. Hänellä oli valta rikkoa rauha maasta ja aiheuttaa sekasorto, niin että ihmiset tappaisivat toisiaan."},{"book":"Johanneksen ilmestys","chapter":"6","verse":"5","text":"Kun Karitsa oli murtanut kolmannen sinetin, kuulin kolmannen olennon sanovan: »Tule!» Näin mustan hevosen, jonka ratsastajalla oli kädessään vaaka."},{"book":"Johanneksen ilmestys","chapter":"6","verse":"6","text":"Neljän olennon joukosta kuului ääni: »Päiväpalkalla yksi vehnäleipä tai kolme ohraleipää! Öljyä ja viiniä ei ole.»6:6 Sananmukaisesti: »koiniks-mitta vehnää denarilla ja kolme koiniks-mittaa ohraa denarilla, mutta älä turmele öljyä äläkä viiniä»."},{"book":"Johanneksen ilmestys","chapter":"6","verse":"7","text":"Karitsa avasi neljännen sinetin, ja kuulin neljännen olennon sanovan: »Tule!»"},{"book":"Johanneksen ilmestys","chapter":"6","verse":"8","text":"Näin harmahtavan hevosen, jolla ratsasti Kuolema. Hänen jäljessään ratsasti Tuonela. Ne saivat haltuunsa neljännen osan maailmaa. Sota, nälkä, sairaudet ja villieläimet saivat tappaa neljäsosan ihmiskuntaa."},{"book":"Johanneksen ilmestys","chapter":"6","verse":"9","text":"Kun Karitsa avasi viidennen sinetin, näin alttarin. Sen alla olivat uskonsa tähden surmattujen ihmisten sielut. He olivat julistaneet Jumalan sanaa ja olleet uskollisia todistajia."},{"book":"Johanneksen ilmestys","chapter":"6","verse":"10","text":"Nyt he huusivat: »Pyhä ja uskollinen Herra! Kuinka kauan kestää, ennen kuin tuomitset ihmiset siitä, mitä he ovat meille tehneet? Milloin kostat heille meidän kuolemamme?»"},{"book":"Johanneksen ilmestys","chapter":"6","verse":"11","text":"Jokaiselle uskonsa tähden surmatulle annettiin valkoinen viitta, ja heitä pyydettiin odottamaan rauhassa, kunnes kyllin monta muuta Jeesuksen palvelijaa, heidän veljeään, olisi kokenut maailmassa saman kohtalon kuin he."},{"book":"Johanneksen ilmestys","chapter":"6","verse":"12","text":"Katselin, kun Karitsa mursi kuudennen sinetin. Seurasi ankara maanjäristys. Aurinko tummui kuin se olisi peitetty mustalla vaatteella, ja kuu muuttui verenpunaiseksi."},{"book":"Johanneksen ilmestys","chapter":"6","verse":"13","text":"Tähdet näyttivät varisevan taivaalta maahan6:13 Sananmukaisesti: »taivaan tähdet putosivat maahan». kuin viikunan raakileet myrskyn ravistaessa puuta."},{"book":"Johanneksen ilmestys","chapter":"6","verse":"14","text":"Taivas kääriytyi kokoon kuin kirjakäärö. Kaikki vuoret ja saaret siirtyivät paikoiltaan."},{"book":"Johanneksen ilmestys","chapter":"6","verse":"15","text":"Maailman hallitsijat ja johtajat, upporikkaat miehet ja korkea-arvoiset upseerit, suuret ja pienet, orjat ja vapaat, piiloutuivat luoliin ja rotkoihin"},{"book":"Johanneksen ilmestys","chapter":"6","verse":"16","text":"ja huusivat kallioille: »Kaatukaa meidän päällemme! Suojatkaa meitä valtaistuimella istuvan katseelta ja Karitsan vihalta."},{"book":"Johanneksen ilmestys","chapter":"6","verse":"17","text":"Heidän vihansa suuri päivä on tullut! Kuka sen kestää?»"}]}