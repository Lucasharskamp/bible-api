{"data":[{"book":"1. Petrův","chapter":"5","verse":"1","text":"A nyní několik slov starším sboru. I já jsem takovým duchovním představitelem. Mluvím jako očitý svědek Kristových utrpení a jako ten, kdo spolu s vámi bude účastníkem Kristovy slávy při jeho příchodu."},{"book":"1. Petrův","chapter":"5","verse":"2","text":"Žádám vás naléhavě, abyste se jako pastýři starali o stádo, které vám Bůh svěřil. Tuto službu konejte rádi a ne s nechutí, ne pro zisk, ale z touhy sloužit Pánu."},{"book":"1. Petrův","chapter":"5","verse":"3","text":"Neporoučejte, ale veďte svěřené stádo svým dobrým příkladem."},{"book":"1. Petrův","chapter":"5","verse":"4","text":"Až potom přijde nejvyšší Pastýř, odmění vás účastí na věčné slávě."},{"book":"1. Petrův","chapter":"5","verse":"5","text":"Vy mladí, podřizujte se starším. Všichni mějte k sobě navzájem citlivý přístup a buďte pokorní,"},{"book":"1. Petrův","chapter":"5","verse":"6","text":"A tak se skloňte pod silnou Boží ruku a Bůh vás pozvedne, až přijde k tomu čas."},{"book":"1. Petrův","chapter":"5","verse":"7","text":"Všechny své obavy a starosti přenechte jemu, vždyť jste středem jeho zájmu."},{"book":"1. Petrův","chapter":"5","verse":"8","text":"Mějte se na pozoru před útoky vašeho nepřítele ďábla; obchází jako hladový řvoucí lev a hledá, koho by roztrhal."},{"book":"1. Petrův","chapter":"5","verse":"9","text":"Vzepřete se mu zakotveni ve víře. Pamatujte, že křesťané na celém světě procházejí stejnými zkouškami jako vy."},{"book":"1. Petrův","chapter":"5","verse":"10","text":"Obstojíte-li v dočasných utrpeních, pak Bůh plný lásky a milosti zjevené v Ježíši Kristu vám dá věčnou radost. On při vás doplní vše, co vám schází, utvrdí vás, posilní a postaví na pevný základ."},{"book":"1. Petrův","chapter":"5","verse":"11","text":"Jemu patří provždy všechna moc a sláva."},{"book":"1. Petrův","chapter":"5","verse":"12","text":"Tento krátký dopis posílám po Silvánovi, kterého považuji za věrného bratra. Chtěl jsem vás ujistit o Boží lásce a povzbudit vás, abyste se jí drželi."},{"book":"1. Petrův","chapter":"5","verse":"13","text":"Váš bratrský sbor zde v Římě vás pozdravuje, stejně jako Marek, kterého považuji za svého syna."},{"book":"1. Petrův","chapter":"5","verse":"14","text":"Pozdravte se navzájem políbením lásky. Vám všem, kteří náležíte Kristu, přeji pokoj."}]}