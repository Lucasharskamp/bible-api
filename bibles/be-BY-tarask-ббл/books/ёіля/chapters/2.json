{"data":[{"book":"ЁІЛЯ","chapter":"2","verse":"1","text":"Трубеце трубою на Сіёне і беце трывогу на сьвятой гары Маёй; хай трымцяць усе жыхары зямлі, бо настае дзень Гасподні, бо ён блізка -"},{"book":"ЁІЛЯ","chapter":"2","verse":"2","text":"дзень цемры і мораку, дзень хмарны і туманны: як ранішняя зара пашыраецца па гарах народ шматлікі і моцны, якога ня бывала адвеку і пасьля таго ня будзе ў роды родаў."},{"book":"ЁІЛЯ","chapter":"2","verse":"3","text":"Перад ім жарэ агонь, а за ім паліць полымя; перад ім зямля як сад Эдэмскі, а за ім будзе спустошаны стэп, і нікому ня будзе ратунку ад яго."},{"book":"ЁІЛЯ","chapter":"2","verse":"4","text":"Выгляд яго як выгляд у коней, і скачуць яны як коньнікі;"},{"book":"ЁІЛЯ","chapter":"2","verse":"5","text":"скачуць па вяршынях гор як бы са стукам калясьніц, як бы з трэскам агнявога полымя, якое жарэ салому, як моцны народ, пастаўлены на бітву."},{"book":"ЁІЛЯ","chapter":"2","verse":"6","text":"Убачыўшы яго, затрымцяць народы, ва ўсіх твары зьбялеюць."},{"book":"ЁІЛЯ","chapter":"2","verse":"7","text":"Як змагары бягуць яны і як адважныя воіны залазяць на сьцяну, і кожны ідзе сваёю дарогаю і ня зьбіваецца са шляхоў сваіх."},{"book":"ЁІЛЯ","chapter":"2","verse":"8","text":"Ня душаць адзін аднаго, кожны ідзе сваёю сьцежкаю, і падаюць на дзіды, але застаюцца бяз шкоды."},{"book":"ЁІЛЯ","chapter":"2","verse":"9","text":"Бегаюць па горадзе, падымаюцца на сьцены, залазяць на дамы, уваходзяць у вокны, як злодзей."},{"book":"ЁІЛЯ","chapter":"2","verse":"10","text":"Перад імі затрасецца зямля, пахісьнецца неба, сонца і месяц запамрочацца, і зоркі страцяць сваё сьвятло."},{"book":"ЁІЛЯ","chapter":"2","verse":"11","text":"І Гасподзь дасьць голас Свой перад войскам Сваім, бо досыць шматлікае полчышча Яго і магутны выканаўца слова Яго; бо вялікі дзень Гасподні і досыць страшны, і хто вытрымае яго?"},{"book":"ЁІЛЯ","chapter":"2","verse":"12","text":"Але і сёньня яшчэ гаворыць Гасподзь: зьвярнецеся да Мяне ўсім сэрцам Сваім у посьце, плачы і галашэньні."},{"book":"ЁІЛЯ","chapter":"2","verse":"13","text":"Разьдзірайце сэрцы вашыя, а ня вопратку сваю, і зьвярнецеся да Госпада Бога вашага; бо Ён добры і міласэрны, шматцярплівы і шматмілажальны і шкадуе пра бедства."},{"book":"ЁІЛЯ","chapter":"2","verse":"14","text":"Хто ведае, ці не ўмілажаліцца Ён і ці не пакіне дабраславеньня, хлебнага прынашэньня і паліваньня Госпаду Богу вашаму?"},{"book":"ЁІЛЯ","chapter":"2","verse":"15","text":"Затрубеце трубою на Сіёне, назначце пост і абвясьцеце ўрачысты сход."},{"book":"ЁІЛЯ","chapter":"2","verse":"16","text":"Зьбярэце народ, склічце сход, запрасеце старцаў, зьбярэце падлеткаў і грудных немаўлят; хай выйдзе малады з хароміны сваёй і маладая са сваёй сьвяцёлкі."},{"book":"ЁІЛЯ","chapter":"2","verse":"17","text":"Паміж бабінцам і ахвярнікам хай плачуць сьвятары, службіты Гасподнія, і кажуць: «зьлітуйся, Госпадзе, з народу Твайго, не аддай спадчыны Тваёй на паганьбеньне, каб ня зьдзекаваліся зь яе народы! Дзеля чаго будуць гаварыць паміж народамі: дзе Бог іхні?»"},{"book":"ЁІЛЯ","chapter":"2","verse":"18","text":"І тады паклапоціцца Гасподзь пра зямлю Сваю і зьлітуецца з народу Свайго."},{"book":"ЁІЛЯ","chapter":"2","verse":"19","text":"І адкажа Гасподзь і скажа народу Свайму: вось, я пашлю вам хлеб і віно і алей, і будзеце насычацца імі, і болей не аддам вас на паганьбеньне народам."},{"book":"ЁІЛЯ","chapter":"2","verse":"20","text":"І таго, што прыйшоў з поўначы, выдалю ад вас і выганю ў зямлю бязводную і пустую, папярэдняе полчышча яго - у мора ўсходняе, а задняе - у мора заходняе, і пойдзе ад яго смурод і патыхне ад яго смуродам, бо ён шмат нарабіў ліха."},{"book":"ЁІЛЯ","chapter":"2","verse":"21","text":"Ня бойся, зямля: радуйся і весяліся, бо Гасподзь вялікі, каб учыніць гэта."},{"book":"ЁІЛЯ","chapter":"2","verse":"22","text":"Ня бойцеся, жывёлы, бо пашы пустыні дадуць росту траве, дрэва ўродзіць плод свой, смакоўніца і вінаградная лаза выявяць сваю сілу."},{"book":"ЁІЛЯ","chapter":"2","verse":"23","text":"І вы, дзеці Сіёна, радуйцеся і весялецеся ў Госпадзе Богу вашым; бо Ён дасьць вам дождж у меру і будзе пасылаць вам дождж, дождж раньні і позьні, як раней."},{"book":"ЁІЛЯ","chapter":"2","verse":"24","text":"І напоўняцца гумны хлебам і перапоўняцца чавільні вінаградным сокам і алеем."},{"book":"ЁІЛЯ","chapter":"2","verse":"25","text":"І заплачу вам за тыя гады, калі жэрлі саранча, чэрві, жукі і вусень - вялікае войска Маё, якое пасылаў Я на вас."},{"book":"ЁІЛЯ","chapter":"2","verse":"26","text":"І ўдосыць будзеце есьці і насычацца і славіць імя Госпада Бога вашага, Які дзівосна ўчыніў з вамі, і не пасарамаціцца народ Мой вавек."},{"book":"ЁІЛЯ","chapter":"2","verse":"27","text":"І ўведаеце, што Я - пасярод Ізраіля і Я - Гасподзь Бог ваш, і няма іншага, і Мой народ не пасарамаціцца вавек."},{"book":"ЁІЛЯ","chapter":"2","verse":"28","text":"І будзе пасьля таго, вылью ад Духа Майго на ўсякую плоць, і будуць прарочыць сыны вашыя і дочкі вашыя; старцам вашым будуць сьніцца сны, і хлопцы вашыя будуць бачыць уявы."},{"book":"ЁІЛЯ","chapter":"2","verse":"29","text":"І таксама на рабоў і на рабыняў у тыя дні вылью ад Духа Майго."},{"book":"ЁІЛЯ","chapter":"2","verse":"30","text":"І дам цуды на небе і на зямлі: кроў і агонь і слупы куродыму."},{"book":"ЁІЛЯ","chapter":"2","verse":"31","text":"Сонца ператворыцца ў цемру, і месяц - у кроў, перш чым настане дзень Гасподні, вялікі і страшны."},{"book":"ЁІЛЯ","chapter":"2","verse":"32","text":"І будзе: кожны, хто пакліча імя Гасподняе, уратуецца; бо на гары Сіёне і ў Ерусаліме будзе ратунак, як сказаў Гасподзь, і ў астатніх, якіх пакліча Гасподзь."}]}