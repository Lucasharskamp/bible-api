{"data":[{"book":"Hesekiel","chapter":"42","verse":"1","text":"Afei ɔbarima no dii mʼanim faa atifi fam kɔɔ mfikyiri adiwo hɔ de me baa adan a ɛne asɔredan adiwo no di nhwɛanim no mu, na ɛne atifi fam mfikyiri fasu no nso di nhwɛanim."},{"book":"Hesekiel","chapter":"42","verse":"2","text":"Ɔdan a ne pon kyerɛ atifi fam yi tenten yɛ anammɔn ɔha ne aduonum, na ne trɛw nso yɛ anammɔn aduɔson anum."},{"book":"Hesekiel","chapter":"42","verse":"3","text":"Adan a ɛne mfimfini adiwo no ntam kwan yɛ anammɔn aduasa ne adan a ɛne mfikyiri adiwo no kwan di nhwɛanim no, ɛso mmrannaa no kyerɛkyerɛ anim wɔ asan abiɛsa no mu biara so."},{"book":"Hesekiel","chapter":"42","verse":"4","text":"Adan no anim no na ɔkwan bi da a ne trɛw yɛ anammɔn dunum na ne tenten yɛ anammɔn ɔha ne aduonum. Wɔn apon no ano kyerɛkyerɛ atifi fam."},{"book":"Hesekiel","chapter":"42","verse":"5","text":"Adan a ɛwɔ asan a ɛwɔ soro no mu no susua, efisɛ na nʼabrannaa no mu trɛw sen mmrannaa a ɛwowɔ asan a edidi ase no."},{"book":"Hesekiel","chapter":"42","verse":"6","text":"Adan a ɛwɔ asan a ɛto so abiɛsa no nni afadum sɛnea asan a ɛwɔ ase no wɔ no; enti na mu susua sen adan a ɛwowɔ asan a edidi ase no."},{"book":"Hesekiel","chapter":"42","verse":"7","text":"Na ɔfasu bi wɔ nkyɛn a ɛne adan no ne mfikyiri adiwo no sa so; na ne tenten yɛ anammɔn aduɔson anum a ɛfa adan no anim."},{"book":"Hesekiel","chapter":"42","verse":"8","text":"Adan a ɛsa so na ɛtoa mfikyiri adiwo no so no tenten yɛ anammɔn aduɔson anum, nanso adan a ɛsa so a ɛbɛn kronkronbea no tenten yɛ anammɔn ɔha ne aduonum."},{"book":"Hesekiel","chapter":"42","verse":"9","text":"Sɛ obi fi mfikyiri adiwo reba mu a, obehu sɛ adan a ɛwɔ fam pa ara no abobow ano ani kyerɛ apuei fam."},{"book":"Hesekiel","chapter":"42","verse":"10","text":"Anafo fam, wɔ mfikyiri adiwo no fasu a ɛkɔ asɔredan no adiwo, na ɛne mfikyiri fasu no di nhwɛanim no ho, na adan bi wɔ hɔ a"},{"book":"Hesekiel","chapter":"42","verse":"11","text":"ɔkwan bi da anim. Saa adan yi te sɛ adan a ɛwɔ atifi fam no; nʼatenten ne ne trɛw yɛ pɛ, ho apon a wɔfa mu pue no atenten yɛ pɛ. Apon a ɛwɔ atifi fam no"},{"book":"Hesekiel","chapter":"42","verse":"12","text":"nso sesɛ adan a ɛwɔ anafo fam apon no. Na ɔpon bi wɔ ɔkwan a ɛne ɔfasu a ɛkɔ apuei fam no sa so no ano, ɛhɔ na wɔfa kɔ adan no mu."},{"book":"Hesekiel","chapter":"42","verse":"13","text":"Na ɔka kyerɛɛ me se, “Atifi fam ne anafo fam adan a ani hwɛ asɔredan adiwo no yɛ asɔfo no dea, ɛhɔ na asɔfo a wɔkɔ Awurade anim no bedi afɔrebɔde kronkron no. Ɛhɔ na wɔde afɔrebɔde kronkron pa ara a ɛyɛ aduan afɔrebɔde, bɔne afɔrebɔde ne afɔdi afɔrebɔde no begu, efisɛ beae no yɛ kronkron."},{"book":"Hesekiel","chapter":"42","verse":"14","text":"Sɛ asɔfo no kɔ beae kronkron hɔ a ɛnsɛ sɛ wɔkɔ mfikyiri adiwo hɔ kosi sɛ wobeyiyi wɔn ɔsom ntade agu hɔ, efisɛ saa ntade no yɛ kronkron. Ɛsɛ sɛ wɔhyɛ ntade foforo bi ansa na wɔabɛn mmeaemmeae a ɔmanfo tumi kɔ hɔ no.”"},{"book":"Hesekiel","chapter":"42","verse":"15","text":"Osusuw nea ɛwɔ asɔredan no mu wiee no, ɔde me faa apuei pon no ano puei, na osusuw asɔredan no hyiae."},{"book":"Hesekiel","chapter":"42","verse":"16","text":"Ɔde susudua no susuw apuei fam; na ɛyɛ anammɔn ahanson ne aduonum."},{"book":"Hesekiel","chapter":"42","verse":"17","text":"Osusuw atifi fam na ɛyɛ anammɔn ahanson ne aduonum."},{"book":"Hesekiel","chapter":"42","verse":"18","text":"Osusuw anafo fam na ɛyɛ anammɔn ahanson ne aduonum."},{"book":"Hesekiel","chapter":"42","verse":"19","text":"Afei ɔdan nʼani hwɛɛ atɔe fam, na osusuwii no, na ɛyɛ anammɔn ahanson ne aduonum."},{"book":"Hesekiel","chapter":"42","verse":"20","text":"Enti na nʼafefare mu no yɛ anammɔn ahanson ne aduonum wɔ ahinanan no nyinaa, de tew kronkronbea no ho fi kwasafo atenae no ho."}]}