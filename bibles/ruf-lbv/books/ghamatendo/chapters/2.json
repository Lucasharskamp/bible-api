{"data":[{"book":"Ghamatendo","chapter":"2","verse":"1","text":"Litsuwa lya Pentekoste halipfikile, wose iwamtoghole Yesu tsawetingana hanu hamwe."},{"book":"Ghamatendo","chapter":"2","verse":"2","text":"Bahala, iwanu wahulika chinu choduma kulawa kulanga ka beho liduma kwe ingupfu, limemesa ing'anda yose iwakalile iwanu awo."},{"book":"Ghamatendo","chapter":"2","verse":"3","text":"Kuya, pfilawila ipfinu ipfikoneka ka milambi ya ghumoto, napfo pfipwililika na kukala mchanya mwa chila imunu."},{"book":"Ghamatendo","chapter":"2","verse":"4","text":"Wose tsawamemesighwa Ghumuhe Mwenzeluka, wandusa kulonga lugha tsingi ka Ghumuhe Mwenzeluka pfayawatendile wadahe kulonga."},{"book":"Ghamatendo","chapter":"2","verse":"5","text":"Ako Yerusalemu tsakukala na Wayahudi iwompfuka Imulungu iwalawile chila isi."},{"book":"Ghamatendo","chapter":"2","verse":"6","text":"Hawahulike litsi alyo, iwanu wetingana hamwe. Wose wakangawala kwaapfila chila imunu kawahulika wolonga kwa chilugha chake imwenyegho."},{"book":"Ghamatendo","chapter":"2","verse":"7","text":"Wakangawala ng'ani, walonga, “Pfii, iwanu wano wose watuwahulika wolonga pfino, si Wagalilaya bae?"},{"book":"Ghamatendo","chapter":"2","verse":"8","text":"Ebali lelo, chila imunu mna twetwe kowahulika wolonga chokaye?"},{"book":"Ghamatendo","chapter":"2","verse":"9","text":"Wamwenga twolawila Paritiya, Midiya na Elamu, wamwenga wolawila Mesopotamiya, Yudeya, Kapadokiya, Ponto na isi ya Asiya,"},{"book":"Ghamatendo","chapter":"2","verse":"10","text":"Na wamwenga wolawa Firigiya, Pamfiliya, Misiri na kaye tsa Libiya tsili habehi na Kirene, wamwenga wetu wolawila Roma,"},{"book":"Ghamatendo","chapter":"2","verse":"11","text":"na Wayahudi ne iwanu iwengile mne dini ya Chiyahudi, wamwenga wolawila Kirete ne Arabiya. Twetwe wose twowahulika wolonga ipfinu pfikulu pfayatendile Imulungu kwa lugha tsetu iwenyegho.”"},{"book":"Ghamatendo","chapter":"2","verse":"12","text":"Wose wakangawala, wapfuka, weghutsa, “Achi nacho choni?”"},{"book":"Ghamatendo","chapter":"2","verse":"13","text":"Lekeni iwanu wangi wawabetsa, walonga, “Iwanu wano wapatika!”"},{"book":"Ghamatendo","chapter":"2","verse":"14","text":"Kuya Petiri kema nawo iwatumighwa wala kumi na yumwe, kandusa kuwalongela iwanu awo kwa kukemelela, “Wayahudi weyangu, na mwemwe mwose yamkala hano Yerusalemu, mleke niwalongele, namwe mtegheletse ghoya chanilonga."},{"book":"Ghamatendo","chapter":"2","verse":"15","text":"Iwanu wano ng'awapatike bae ka pfamlonga. Sambi saa tatu nemitondo!"},{"book":"Ghamatendo","chapter":"2","verse":"16","text":"Achino ichilawile chicho chayalongile Yoeli, nabii we Imulungu,"},{"book":"Ghamatendo","chapter":"2","verse":"17","text":"‘Imulungu kolonga, mne matsuwa gha utsighilo"},{"book":"Ghamatendo","chapter":"2","verse":"18","text":"Hata iwatumwa wangu pfipfila, wose iwamale ne iwapinga"},{"book":"Ghamatendo","chapter":"2","verse":"19","text":"Nitsotenda pfihulo uchanya kulanga,"},{"book":"Ghamatendo","chapter":"2","verse":"20","text":"Litsua litsoghaluka kuwa chisi,"},{"book":"Ghamatendo","chapter":"2","verse":"21","text":"Ne imunu wowose iyatsolomba kwa taghwa lye Imtwatsa katsokombolighwa.’"},{"book":"Ghamatendo","chapter":"2","verse":"22","text":"“Iwanu we Isiraeli, mtegheletse imbuli ino! Yesu wa Natsareti tsakakala imunu yane uwetso iyalangusighwe kuna mwemwe kwe pfihulo, pfinu pfa kukangawatsa ne ipfitango pfatendile Imulungu kuna mwemwe kubitila yeye, ka mwemwe iwenyegho pfammanya."},{"book":"Ghamatendo","chapter":"2","verse":"23","text":"Kulawa mwanduso Imulungu imwenyegho tsakabama Yesu aghoghighwe na mwemwe, namwe mumkoma kwa kuwaleka iwanu wehile wamuwambe mna msalaba."},{"book":"Ghamatendo","chapter":"2","verse":"24","text":"Lekeni Imulungu kamtsiliula Yesu, kamkombola kulawa mne usungu we lifwa kwaapfila ng'aidahike bae lifwa limwohe."},{"book":"Ghamatendo","chapter":"2","verse":"25","text":"Mana Daudi tsakalonga pfino mbuli tsa Yesu,"},{"book":"Ghamatendo","chapter":"2","verse":"26","text":"Apfo, ghumoyo ghwangu ghwodeng'elela,"},{"book":"Ghamatendo","chapter":"2","verse":"27","text":"kwaapfila ng'utsondeka kutsimu bae,"},{"book":"Ghamatendo","chapter":"2","verse":"28","text":"Kunilangusa inzila ye ughima,"},{"book":"Ghamatendo","chapter":"2","verse":"29","text":"“Wandughu, ndekeni nonge mwatsimwatsi mbuli tsa aba wetu mkulu Daudi. Yeye kafa, katsikighwa na likabuli lyake lyabahano mbaka leloli."},{"book":"Ghamatendo","chapter":"2","verse":"30","text":"Lekeni kwaapfila Daudi tsakakala nabii we Imulungu, kamanya ka Imulungu kelaha kuna yeye ka ang'amtendile mtsukulu wake yumwe yawe imndewa ka pfayakalile Daudi."},{"book":"Ghamatendo","chapter":"2","verse":"31","text":"Daudi tsakalongola kughona agho ighatsotendighwa ne Imulungu, apfo kalonga mbuli tse ukutsilihuka kwa Kiristu Mkombotsi, hala hayalongile,"},{"book":"Ghamatendo","chapter":"2","verse":"32","text":"“Imulungu iyo yamtsilihule ayo Yesu, na twetwe twa iwakalangama we chinu acho."},{"book":"Ghamatendo","chapter":"2","verse":"33","text":"Naye Yesu henulighwe na kwikighwa lubali lwa kujilo lwe Imulungu, kabokela Ghumuhe Mwenzeluka kulawa kwa Aba wake ka pfayatulongele. Kuya katughalila Ghumuhe ayo, na acho chicho chamchona sambi na kuchihulika."},{"book":"Ghamatendo","chapter":"2","verse":"34","text":"Kwaapfila si Daudi bae iyasolighwe kughenda kulanga, ila yeye kalonga,"},{"book":"Ghamatendo","chapter":"2","verse":"35","text":"mbaka niwatende wehile wako"},{"book":"Ghamatendo","chapter":"2","verse":"36","text":"“Apfo iwanu wose wa Isiraeli wobamighwa wamanye ghendo, Imulungu kamtenda ayu Yesu imumuwambile mna msalaba yawe Imtwatsa na Kiristu Mkombotsi.”"},{"book":"Ghamatendo","chapter":"2","verse":"37","text":"Iwanu hawahulike agho, ghawahoma ghendo mmoyo, wawaghutsa Petiri na iwatumighwa wangi, “Ndughu tsetu, lelo tutendatse?”"},{"book":"Ghamatendo","chapter":"2","verse":"38","text":"Petiri kawedika, “Chila imunu yatsileke nzambi tsake, mbatitsighwe kwa taghwa lya Yesu Kiristu, na Imulungu katsomleghusilani nzambi tsenu. Namwe mtsobokela laghano lye Imulungu, iyo Ghumuhe Mwenzeluka."},{"book":"Ghamatendo","chapter":"2","verse":"39","text":"Kwaapfila laghano lila tsamwikilighwa mwemwe, na iwana wenu, na iwanu wose iwali kutali na awala wose iwatsokemighwa ne Imtwatsa Imulungu wetu.”"},{"book":"Ghamatendo","chapter":"2","verse":"40","text":"Kwa mbuli nyingi Petiri kawakomangitsa iwanu, kalonga, “Mwikombole kulawa mweleko ghuno ghuhile.”"},{"book":"Ghamatendo","chapter":"2","verse":"41","text":"Iwanu wengi watsitoghola mbuli tsake, wabatitsighwa. Mne litsuwa lila, iwanu ka 3,000 wongetseka."},{"book":"Ghamatendo","chapter":"2","verse":"42","text":"Awo wose waghendelela kulangulitsighwa ne iwatumighwa wa Yesu, wakala hamwe ka iwandughu, wamegha ichighate na walomba hamwe."},{"book":"Ghamatendo","chapter":"2","verse":"43","text":"Iwatumighwa tsawatenda pfihulo na pfinu pfa kukangawatsa pfingi, chila imunu ang'ali yopfuka."},{"book":"Ghamatendo","chapter":"2","verse":"44","text":"Iwatoghole wose waghendelela kukala hamwe na kwigholela ipfinu pfawo."},{"book":"Ghamatendo","chapter":"2","verse":"45","text":"Tsawang'ali wohutsa mali tsawo ne ipfinu pfawo na kwigholela sendi ka chila imunu pfayabamile."},{"book":"Ghamatendo","chapter":"2","verse":"46","text":"Waghendelela kwitingana mne ing'anda ye Imulungu chila litsuwa. Lekeni hawang'ali womegha chighate, tsawetingana mne tsing'anda tsawo na ukuja ichijo acho kwa ndeng'elo na ghumoyo mtselu."},{"book":"Ghamatendo","chapter":"2","verse":"47","text":"Tsawamtunitsa Imulungu ne iwanu wose wanoghelesighwa nawo. Na chila litsuwa Imtwatsa yang'ali yowongetsela iwanu iwang'ali wokombolighwa."}]}