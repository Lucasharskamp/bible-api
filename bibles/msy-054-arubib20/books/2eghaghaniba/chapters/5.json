{"data":[{"book":"2 Eghaghaniba","chapter":"5","verse":"1","text":"Atrivim Solomon, uan ingangarir gumaziba ko, me Ikiavɨra Itir Godɨn Dɨpenimɨn ingangariba bar ada gɨfa. Egha Solomon, an afeziam Devit Ikiavɨra Itir God baghavɨra inabazir bizir kaba, silva ko gol ko itarir aghuiba, ana da inigha iza Ikiavɨra Itir Godɨn Dɨpenimɨn aven itir danganir biziba arɨzimɨn da arɨki."},{"book":"2 Eghaghaniba","chapter":"5","verse":"2","text":"Egha Atrivim Solomon Israelian gumazir aruaba ko, men anababar gumazir dapaniba ko, men inazir afeziabar dakozibar gumazir ekiaba bagha akam amaga ghaze, me bar izɨ Jerusalemɨn a bativam. A kamaghsua, me Atrivim Devitɨn Nguibar Ekiam Saionɨn Mɨghsɨamɨn mangɨ, Ikiavɨra Itir Godɨn Akar Dɨkɨrɨzir Gavgavimɨn Boksiam inigh izɨ, Ikiavɨra Itir Godɨn Dɨpenimɨn mavanang, danganir igiam darɨgham."},{"book":"2 Eghaghaniba","chapter":"5","verse":"3","text":"Ezɨ Israelian gumazamiziba bar, namba 7ɨn iakɨnimɨn iza Atrivim Solomonɨn boroghɨn uari akufa. Kar Averpenibar Ikiamin Dughiar Ekiam."},{"book":"2 Eghaghaniba","chapter":"5","verse":"4","text":"Israelian gumazir aruaba bar otivigha gɨvazɨ, Livain gumaziba, Akar Dɨkɨrɨzir Gavgavimɨn Boksiam gisaghpu."},{"book":"2 Eghaghaniba","chapter":"5","verse":"5","text":"Ofa gamir gumaziba ko Livaiba, Ikiavɨra Itir Godɨn Boksiam ko, God bativamin Purirpenim ko, an biziba bar ada inigha, Ikiavɨra Itir Godɨn Dɨpenimɨn boroghɨn ghu."},{"book":"2 Eghaghaniba","chapter":"5","verse":"6","text":"Me ghua otivigha gɨvazɨma, Solomon Israelian gumazamiziba ko bar iza Akar Dɨkɨrɨzir Gavgavimɨn Boksiamɨn guamɨn uari akuvagha iti. Egha me God bagh ofa damuasa sipsipba ko bulmakaun apurir bar avɨribav soghezɨ, gumaziba da mengan ibura."},{"book":"2 Eghaghaniba","chapter":"5","verse":"7","text":"Me ofaba bar dagh amigha gɨvazɨma, ofa gamir gumaziba Ikiavɨra Itir Godɨn Akar Dɨkɨrɨzir Gavgavimɨn Boksiam inigha Ikiavɨra Itir Godɨn Dɨpenimɨn aven itir Danganir Bar Anogoroghezimɨn ghua, enselɨn bar gavgavimningɨn avɨzimningɨn apengan anetɨ."},{"book":"2 Eghaghaniba","chapter":"5","verse":"8","text":"5:8 2 Eghaghaniba 3:10-13Enselɨn kamningɨn avɨziba kuiaghirɨgha ikia, Akar Dɨkɨrɨzir Gavgavimɨn Boksiam ko iter otevir Boksiam aterimning sarama avara."},{"book":"2 Eghaghaniba","chapter":"5","verse":"9","text":"Boksiam aterir iter otevir kamning, bar ruara. Ezɨ aningɨn ruaghatevimning, tiar akamɨn inir ekiamɨn porozɨ, aningɨn ruaghatevimning mong fɨghav iti. Eghtɨ gumazim Danganir Anogoroghezimɨn tugh, aningɨn ruaghatevimning itir danganimningɨn ganam. Gumazim Danganir Anogoroghezir kamɨn azenan ikɨva, aningɨn ganighan kogham. Iter otevir kamning, datɨrɨghɨn ikia kamaghɨra iti.5:9 Mɨgɨrɨgɨar otevir kam, “Iter otevir kamning, datɨrɨghɨn ikia kamaghɨra iti,” a e itir dughiar kam mɨgeir puvatɨ. A gumazir akɨnafarir kam osirizimɨn dughiam mɨgei."},{"book":"2 Eghaghaniba","chapter":"5","verse":"10","text":"5:10 Godɨn Araziba 10:5Akar Dɨkɨrɨzir Gavgavimɨn Boksiamɨn aven bizir avɨriba itir puvatɨ, Godɨn Akar Gavgaviba itir dagɨar akuamningra, an aven iti. Israelia fomɨra Isip ategha iza Sainain Mɨghsɨamɨn itima, Ikiavɨra Itir God me ko Akar Dɨkɨrɨzir Gavgavim akɨri. Ezɨ Akar Dɨkɨrɨzir Gavgavir kam, a dagɨar akuar kamningɨn iti, ezɨ Moses fomɨra aning isa Boksiar kam garu."},{"book":"2 Eghaghaniba","chapter":"5","verse":"11-13","text":"Gumazamiziba tɨghar uari akuvagh Akar Dɨkɨrɨzir Gavgavimɨn Boksiam inigh Ikiavɨra Itir Godɨn Dɨpenimɨn aven mangamin dughiamɨn, Godɨn ofa gamir gumaziba Godɨn damazimɨn zueghamin arazim gami. Ezɨ gumazamiziba iza uari akuvagha gɨvazir dughiamɨn, Asap, ko Heman ko Jedutun, ko men otariba ko men adarasi, me inir ghurghurir bar aghuiba ikegha, aruem anadi naghɨn ofa gamir dakozimɨn boroghɨn tuivighav iti. Gumazir kaba, me Livaibar tongɨn gumazir ighiabagh amua gitabav soziba. Me gitan guar avɨriba ko brasɨn itarir avɨribar suighav iti, ezɨ 120plan ofa gamir gumaziba sɨghabar suigha me ko tuivighav iti. Gumazir kaba, me onger akaba banga bar fo, egha me uarir akuigha Ikiavɨra Itir Godɨn ziam fava a mɨnabir ighiabagh amir dughiamɨn, gumazir ighiabagh amiba ko sɨghabagh iviba, me bar tiarir vamɨran ighiar bar aghuibagh ami."},{"book":"2 Eghaghaniba","chapter":"5","verse":"14","text":"Ikiavɨra Itir Godɨn angazangarim ghuariamɨn aven isiragha bar angazangarigha Dɨpenim bar anevara. Kamaghɨn, ofa gamir gumaziba uan ingangarim damuan ibura.5:14 Nɨ 1 Atriviba 8:11ɨn gan."}]}