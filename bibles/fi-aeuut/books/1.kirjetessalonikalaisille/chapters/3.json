{"data":[{"book":"1. kirje tessalonikalaisille","chapter":"3","verse":"1","text":"Lopulta en malttanut enää odottaa, vaan päätin jäädä yksinäni Ateenaan"},{"book":"1. kirje tessalonikalaisille","chapter":"3","verse":"2,3","text":"ja lähetin ystäväni ja työtoverini Timoteuksen, joka on Jumalan palvelija, käymään luonanne. Hän tuli rohkaisemaan teitä, ettette menettäisi uskoanne ahdistuksessa, johon olette joutuneet. Tehän tiedätte, että vaikeudet kuuluvat kristityn osaan."},{"book":"1. kirje tessalonikalaisille","chapter":"3","verse":"4","text":"Siksi varoitimmekin teitä jo etukäteen siitä, mitä on tulossa."},{"book":"1. kirje tessalonikalaisille","chapter":"3","verse":"5","text":"No niin, en siis jaksanut kauempaa olla epätietoisena siitä, mitä teille kuuluu, ja lähetin Timoteuksen ottamaan asiasta selvää. Pelkäsin, että kiusaaja on saanut teistä voiton ja vaivannäkömme mennyt hukkaan."},{"book":"1. kirje tessalonikalaisille","chapter":"3","verse":"6","text":"Nyt Timoteus on palannut ja tuonut tervetulleita tietoja: uskonne ja rakkautenne ovat yhä kestäviä, muistelette käyntiämme iloisina ja teillä on ikävä meitä niin kuin meilläkin teitä."},{"book":"1. kirje tessalonikalaisille","chapter":"3","verse":"7","text":"Olemme täällä suuressa hädässä ja ahdistuksessa, mutta meitä lohdutti tavattomasti, kun kuulimme, että te olette pysyneet uskollisina Herralle."},{"book":"1. kirje tessalonikalaisille","chapter":"3","verse":"8","text":"Kestämme mitä tahansa, jos tiedämme teidän pysyvän hänen ominaan."},{"book":"1. kirje tessalonikalaisille","chapter":"3","verse":"9,10","text":"Emme osaa tarpeeksi kiittää Jumalaa teistä ja siitä ilosta, jota olette meille tuottaneet! Rukoilemme jatkuvasti yötä päivää, että pääsisimme tapaamaan teitä ja poistamaan ne puutteet, joita uskossanne vielä on."},{"book":"1. kirje tessalonikalaisille","chapter":"3","verse":"11","text":"Pyydämme, että itse Jumala, meidän Isämme, ja Herramme Jeesus lähettäisi meidät luoksenne."},{"book":"1. kirje tessalonikalaisille","chapter":"3","verse":"12","text":"Pyydämme myös, että Herra antaisi rakkautenne toisianne ja muita ihmisiä kohtaan kasvaa samalla tavoin kuin meidän rakkautemme teihin kasvaa."},{"book":"1. kirje tessalonikalaisille","chapter":"3","verse":"13","text":"Vahvistakoon hän teitä, niin että olette pyhiä ja puhtaita Jumalan ja Isämme edessä, kun Herra Jeesus tulee takaisin omiensa kanssa."}]}