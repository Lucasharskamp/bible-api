{"data":[{"book":"אגרת פולוס השליח אל-הרומיים","chapter":"1","verse":"1","text":"מאת פולוס, עבדו של ישוע המשיח, אשר נקרא להיות שליח והוקדש להפצת בשורת אלוהים."},{"book":"אגרת פולוס השליח אל-הרומיים","chapter":"1","verse":"2","text":"אלוהים הבטיח לנו בשורה זאת לפני זמן רב באמצעות נביאיו בכתבי־הקודש."},{"book":"אגרת פולוס השליח אל-הרומיים","chapter":"1","verse":"3","text":"היא מספרת לנו על אודות בנו, ישוע המשיח אדוננו, אשר בא לעולם בדמות אדם משושלת דוד המלך,"},{"book":"אגרת פולוס השליח אל-הרומיים","chapter":"1","verse":"4","text":"ואשר קם מן המתים על ידי רוח הקודש והוכח להיות בן האלוהים. הוא ישוע המשיח האדון."},{"book":"אגרת פולוס השליח אל-הרומיים","chapter":"1","verse":"5","text":"באמצעות המשיח העניק לנו אלוהים, חוטאים שכמונו, את טובו וחסדו, ועתה הוא שולח אותנו לספר לכל האנשים בעולם את המעשים הנפלאים שעשה ה׳ למענם, כדי שגם הם יאמינו בו ויצייתו לו."},{"book":"אגרת פולוס השליח אל-הרומיים","chapter":"1","verse":"6-7","text":"ידידים יקרים ברומא, גם אתם נמנים עם אלה שאלוהים אוהב; ישוע המשיח קרא גם לכם להשתייך לאלוהים ולהקדיש לו את חייכם."},{"book":"אגרת פולוס השליח אל-הרומיים","chapter":"1","verse":"8","text":"ראשית כל ברצוני לומר לכם כי השמועה על אמונתכם הנפלאה באלוהים מתפשטת בכל העולם, ועל־ידי ישוע המשיח אני מודה לאלוהים על כולכם."},{"book":"אגרת פולוס השליח אל-הרומיים","chapter":"1","verse":"9","text":"אלוהים יודע שיומם ולילה אני מתפלל בעדכם ומזכיר אתכם לפני האלוהים, אשר אותו אני עובד בכל כוחי בזמן שאני מבשר את הבשורה על אודות בנו."},{"book":"אגרת פולוס השליח אל-הרומיים","chapter":"1","verse":"10","text":"בתפילותיי אני מתחנן לאלוהים שיאפשר לי לבוא אליכם סוף־סוף,"},{"book":"אגרת פולוס השליח אל-הרומיים","chapter":"1","verse":"11","text":"כי אני משתוקק מאוד לראותכם ולהעניק לכם מתנה רוחנית כדי לחזק אתכם."},{"book":"אגרת פולוס השליח אל-הרומיים","chapter":"1","verse":"12","text":"כלומר, אני משתוקק להיות בחברתכם, כדי שאמונתכם תעודד אותי ואמונתי תעודד אתכם."},{"book":"אגרת פולוס השליח אל-הרומיים","chapter":"1","verse":"13","text":"אחים יקרים, דעו לכם כי פעמים רבות תכננתי לבוא אליכם, כדי שגם בקרבכם אוכל לעשות פרי, כשם שעשיתי בקרב עמים אחרים, אולם עד כה תוכנית זאת לא יצאה לפועל."},{"book":"אגרת פולוס השליח אל-הרומיים","chapter":"1","verse":"14","text":"אני חש מעין חובה לבשר את דבר האלוהים לכל העולם – לאנשי תרבות ולחסרי תרבות; למשכילים ולחסרי השכלה – ללא הפליה."},{"book":"אגרת פולוס השליח אל-הרומיים","chapter":"1","verse":"15","text":"משום כך, אנשי רומא, אני רוצה לספר את הבשורה גם לכם."},{"book":"אגרת פולוס השליח אל-הרומיים","chapter":"1","verse":"16","text":"איני מתבייש בבשורת האלוהים! בכוחה להושיע את כל המאמינים בה – קודם כל את היהודי, ואחר כך גם את מי שאינו יהודי."},{"book":"אגרת פולוס השליח אל-הרומיים","chapter":"1","verse":"17","text":"כי הבשורה מגלה כיצד מצדיק אלוהים את בני־האדם: על־ידי אמונה בלבד, כפי שכתוב:1‏.17 א 17 חבקוק ב 4 ”צדיק באמונתו יחיה“. כלומר, הצדיק ייוושע ויחיה על־ידי אמונתו באלוהים."},{"book":"אגרת פולוס השליח אל-הרומיים","chapter":"1","verse":"18","text":"מאידך, אלוהים שפך את זעמו וכעסו על כל הרשעים העוצרים ומסתירים את האמת במעשי הרשע שלהם."},{"book":"אגרת פולוס השליח אל-הרומיים","chapter":"1","verse":"19","text":"מדוע שפך עליהם אלוהים את זעמו? מפני שהם יודעים היטב את האמת! אלוהים עצמו גילה להם את כל מה שעליהם לדעת."},{"book":"אגרת פולוס השליח אל-הרומיים","chapter":"1","verse":"20","text":"מבריאת העולם חזו בני־האדם בשמים, בארץ ובכל בריאת ה׳; הם ידעו על קיומו ועל גבורתו הנצחית. משום כך, (כשיעמדו לפני אלוהים ביום הדין), לא יוכלו לתרץ את התנהגותם."},{"book":"אגרת פולוס השליח אל-הרומיים","chapter":"1","verse":"21","text":"כי למרות שידעו והכירו את האלוהים, לא כיבדוהו בכבוד המגיע לו, וגם לא הודו לו על כל מה שעשה למענם. לעומת זאת הם העסיקו את מוחם בדברי שטות והבל, עד כי מוחם שקע בבלבול ובטמטום."},{"book":"אגרת פולוס השליח אל-הרומיים","chapter":"1","verse":"22","text":"מאחורי חכמתם המדומה מסתתרת טיפשות!"},{"book":"אגרת פולוס השליח אל-הרומיים","chapter":"1","verse":"23","text":"במקום שיכבדו וישרתו את האלוהים החי והקיים, הם עשו לעצמם אלילים מעץ ומאבן, בדמות בני־אדם, עופות, חיות ורמשים."},{"book":"אגרת פולוס השליח אל-הרומיים","chapter":"1","verse":"24","text":"על כן מסר אותם אלוהים למעשי הטומאה שלהם; הוא הניח להם להמשיך במעשי התועבה והזנות ולחלל איש את גוף חברו."},{"book":"אגרת פולוס השליח אל-הרומיים","chapter":"1","verse":"25","text":"בכוונה תחילה הם העדיפו להאמין בשקרים במקום באמת אלוהים; הם התפללו לבריאה, אך לא צייתו לאלוהים המבורך אשר ברא את הכול."},{"book":"אגרת פולוס השליח אל-הרומיים","chapter":"1","verse":"26","text":"משום כך מסר אותם אלוהים לתאוותיהם, עד כי אף נשותיהם סטו מיחסי־מין נורמאליים וקיימו יחסים בלתי־נורמאליים עם בנות מינן."},{"book":"אגרת פולוס השליח אל-הרומיים","chapter":"1","verse":"27","text":"גם הגברים סטו מהיחסים הנורמאליים והטבעיים וקיימו יחסים בלתי טבעיים עם גברים אחרים. כתוצאה מכך הם נענשו בתוך עצמם בעונש המגיע להם."},{"book":"אגרת פולוס השליח אל-הרומיים","chapter":"1","verse":"28","text":"כאשר לא מצאו לנכון להכיר באלוהים, הוא הניח להם להשתעבד לכל מעשי התועבה שהעלו בדעתם."},{"book":"אגרת פולוס השליח אל-הרומיים","chapter":"1","verse":"29","text":"חייהם מלאו בכל מיני מעשי זנות, רשע, בצע, שנאה, קנאה, רצח, מריבה, מרמה ומרירות. הם נהיו רכלנים"},{"book":"אגרת פולוס השליח אל-הרומיים","chapter":"1","verse":"30","text":"ומלשינים, שונאי אלוהים, חוצפנים וגאוותנים, יוזמי רשע ומורדים בהוריהם."},{"book":"אגרת פולוס השליח אל-הרומיים","chapter":"1","verse":"31","text":"הם מתנהגים בטיפשות, בחוסר אמונה, ברשעות ובאכזריות, ומלאי שנאה וטינה."},{"book":"אגרת פולוס השליח אל-הרומיים","chapter":"1","verse":"32","text":"הרשעים האלה ידעו היטב כי אלוהים יעניש עונש מוות את כל הנוהגים כך, אולם לא זו בלבד שלא היטיבו את דרכם, הם גם מעודדים את כל מי שעושה כמוהם!"}]}