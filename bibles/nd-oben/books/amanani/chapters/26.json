{"data":[{"book":"AmaNani","chapter":"26","verse":"1","text":"Ngemva kwesifo uThixo wathi kuMosi lo-Eliyazari indodana ka-Aroni, umphristi,"},{"book":"AmaNani","chapter":"26","verse":"2","text":"“Balani abantu bonke abako-Israyeli ngezimuli zabo bonke abaleminyaka esukela kwengamatshumi amabili yokuzalwa kusiya phezulu abangaba libutho lako-Israyeli.”"},{"book":"AmaNani","chapter":"26","verse":"3","text":"Ngakho uMosi lo-Eliyazari umphristi batshela abantu basemagcekeni aseMowabi eduze lomfula uJodani ngaphetsheya kweJerikho bathi kubo,"},{"book":"AmaNani","chapter":"26","verse":"4","text":"“Balani amadoda aleminyaka yokuzalwa esukela kwengamatshumi amabili kusiya phezulu, njengokulaywa kukaMosi nguThixo.”"},{"book":"AmaNani","chapter":"26","verse":"5","text":"Izizukulwane zikaRubheni izibulo lika-Israyeli, kwakuyilezi:"},{"book":"AmaNani","chapter":"26","verse":"6","text":"uHezironi wadabula abosendo lwamaHezironi;"},{"book":"AmaNani","chapter":"26","verse":"7","text":"Laba babengabezinsendo zikaRubheni; inani labo lalizinkulungwane ezingamatshumi amane lantathu, lamakhulu ayisikhombisa alamatshumi amathathu (43,730)."},{"book":"AmaNani","chapter":"26","verse":"8","text":"Indodana kaPhalu kwakungu-Eliyabi,"},{"book":"AmaNani","chapter":"26","verse":"9","text":"njalo amadodana ka-Eliyabi kwakunguNemuweli, uDathani kanye lo-Abhiramu. Bona laba uDathani lo-Abhiramu yibo ababeyizikhulu zabantu abahlamukela uMosi lo-Aroni njalo babengabanye babalandeli bakaKhora ngesikhathi behlamukela uThixo."},{"book":"AmaNani","chapter":"26","verse":"10","text":"Umhlaba wavuleka wabaginya kanye loKhora, kanye labalandeli babo abafa beqothulwa ngumlilo bengamadoda angamakhulu amabili alamatshumi amahlanu (250). Njalo baba yisixwayiso."},{"book":"AmaNani","chapter":"26","verse":"11","text":"Loba kunjalo, inzalo kaKhora kayibhubhanga yonke, yaphela."},{"book":"AmaNani","chapter":"26","verse":"12","text":"Izizukulwane zikaSimiyoni ngokwensendo zazo kwakuyilezi:"},{"book":"AmaNani","chapter":"26","verse":"13","text":"uZera wadabula abosendo lwamaZera;"},{"book":"AmaNani","chapter":"26","verse":"14","text":"Laba babengabezinsendo zikaSimiyoni; inani labo lalingamadoda azinkulungwane ezingamatshumi amabili lambili, lamakhulu amabili (22,200)."},{"book":"AmaNani","chapter":"26","verse":"15","text":"Izizukulwane zikaGadi ngokwensendo zazo kwakuyilezi:"},{"book":"AmaNani","chapter":"26","verse":"16","text":"u-Ozini wadabula abosendo lwama-Ozini;"},{"book":"AmaNani","chapter":"26","verse":"17","text":"u-Arodi wadabula abosendo lwama-Arodi;"},{"book":"AmaNani","chapter":"26","verse":"18","text":"Laba bengabensendo zikaGadi; inani labo lalizinkulungwane ezingamatshumi amane lamakhulu amahlanu (40,500)."},{"book":"AmaNani","chapter":"26","verse":"19","text":"U-Eri lo-Onani babengamadodana kaJuda, kodwa bafela eKhenani."},{"book":"AmaNani","chapter":"26","verse":"20","text":"Izizukulwane zikaJuda ngokwensendo zazo kwakuyilezi:"},{"book":"AmaNani","chapter":"26","verse":"21","text":"Izizukulwane zikaPherezi kwakuyilezi:"},{"book":"AmaNani","chapter":"26","verse":"22","text":"Laba babezinsendo zikaJuda; inani labo lalizinkulungwane ezingamatshumi ayisikhombisa lesithupha, lamakhulu amahlanu (76,500)."},{"book":"AmaNani","chapter":"26","verse":"23","text":"Izizukulwane zika-Isakhari ngokwensendo zazo kwakuyilezi:"},{"book":"AmaNani","chapter":"26","verse":"24","text":"uJashubi wadabula abosendo lwamaJashubi;"},{"book":"AmaNani","chapter":"26","verse":"25","text":"Laba ngabensendo zika-Isakhari; inani labo lalizinkulungwane ezingamatshumi ayisithupha lane, lamakhulu amathathu (64,300)."},{"book":"AmaNani","chapter":"26","verse":"26","text":"Izizukulwane zikaZebhuluni ngokwensendo zazo kwakuyilezi:"},{"book":"AmaNani","chapter":"26","verse":"27","text":"Laba ngabensendo zikaZebhuluni, inani labo lalizinkulungwane ezingamatshumi ayisithupha lamakhulu amahlanu (60,500)."},{"book":"AmaNani","chapter":"26","verse":"28","text":"Izizukulwane zikaJosefa ngokwensendo zabo bezalwa nguManase lo-Efrayimi kwakuyilezi:"},{"book":"AmaNani","chapter":"26","verse":"29","text":"Izizukulwane zikaManase ngokwensendo zazo kwakuyilezi:"},{"book":"AmaNani","chapter":"26","verse":"30","text":"Laba yizizukulwane zikaGiliyadi:"},{"book":"AmaNani","chapter":"26","verse":"31","text":"u-Asiriyeli wadabula abosendo lwama-Asiriyeli;"},{"book":"AmaNani","chapter":"26","verse":"32","text":"uShemida wadabula abosendo lwamaShemida;"},{"book":"AmaNani","chapter":"26","verse":"33","text":"(UZelofehadi indodana kaHeferi wayengelamadodana; wayelamadodakazi wodwa, amabizo awo ayenguMahila, uNowa, uHogila, uMilikha kanye loThiza.)"},{"book":"AmaNani","chapter":"26","verse":"34","text":"Laba kwakungabensendo zikaManase; inani labo lalizinkulungwane ezingamatshumi amahlanu lambili, lamakhulu ayisikhombisa (52,700)."},{"book":"AmaNani","chapter":"26","verse":"35","text":"Laba kwakuyizizukulwane zika-Efrayimi ngokwensendo zazo:"},{"book":"AmaNani","chapter":"26","verse":"36","text":"Laba kwakuyizizukulwane zikaShuthela:"},{"book":"AmaNani","chapter":"26","verse":"37","text":"Laba kwakungabensendo zika-Efrayimi; inani labo lalizinkulungwane ezingamatshumi amathathu lambili, lamakhulu amahlanu (32,500)."},{"book":"AmaNani","chapter":"26","verse":"38","text":"Izizukulwane zikaBhenjamini ngokwensendo zazo kwakuyilezi:"},{"book":"AmaNani","chapter":"26","verse":"39","text":"uShufamu wadabula abosendo lwamaShufamu;"},{"book":"AmaNani","chapter":"26","verse":"40","text":"Izizukulwane zikaBhela ezazalwa ngu-Adi kanye loNamani yilezi:"},{"book":"AmaNani","chapter":"26","verse":"41","text":"Laba kwakungabensendo zikaBhenjamini; inani labo lalizinkulungwane ezingamatshumi amane lanhlanu, lamakhulu ayisithupha (45,600)."},{"book":"AmaNani","chapter":"26","verse":"42","text":"Laba babeyizizukulwane zikaDani ngokwensendo zazo:"},{"book":"AmaNani","chapter":"26","verse":"43","text":"Bonke babengabosendo lwamaShuhamu; njalo inani labo lalizinkulungwane ezingamatshumi ayisithupha lane, lamakhulu amane (64,400)."},{"book":"AmaNani","chapter":"26","verse":"44","text":"Izizukulwane zika-Asheri ngokwensendo zazo kwakuyilezi:"},{"book":"AmaNani","chapter":"26","verse":"45","text":"njalo izizukulwane ezadatshulwa nguBheriya yilezi:"},{"book":"AmaNani","chapter":"26","verse":"46","text":"(U-Asheri wayelendodakazi okwakuthiwa nguSera.)"},{"book":"AmaNani","chapter":"26","verse":"47","text":"Laba babengabezinsendo zika-Asheri; inani labo lalizinkulungwane ezingamatshumi amahlanu lantathu, lamakhulu amane (53,400)."},{"book":"AmaNani","chapter":"26","verse":"48","text":"Izizukulwane zikaNafithali ngokwensendo zazo kwakuyilezi:"},{"book":"AmaNani","chapter":"26","verse":"49","text":"uJezeri wadabula abosendo lwamaJezeri;"},{"book":"AmaNani","chapter":"26","verse":"50","text":"Laba babengabezinsendo zikaNafithali; inani labo lalizinkulungwane ezingamatshumi amane lanhlanu, lamakhulu amane (45,400)."},{"book":"AmaNani","chapter":"26","verse":"51","text":"Inani lamadoda wonke ako-Israyeli lalizinkulungwane ezingamakhulu ayisithupha lanye, lamakhulu ayisikhombisa alamatshumi amathathu (601,730)."},{"book":"AmaNani","chapter":"26","verse":"52","text":"UThixo wathi kuMosi,"},{"book":"AmaNani","chapter":"26","verse":"53","text":"“Ilizwe lizakwahlukaniselwa abantu njengelifa labo kusiya ngenani lamabizo abo."},{"book":"AmaNani","chapter":"26","verse":"54","text":"Isizwe esikhulu uzasinika isabelo esikhulu, kuthi isizwana esincinyane usiphe isabelo esincane; isizwana ngasinye sizakwabelwa ilifa laso ngokuya ngenani lamabizo alabo ababhaliweyo."},{"book":"AmaNani","chapter":"26","verse":"55","text":"Iba leqiniso lokuthi ilizwe labiwa ngenkatho. Isabelo seqembu ngalinye sizakuya ngamabizo esizwana sabokhokho baso."},{"book":"AmaNani","chapter":"26","verse":"56","text":"Isabelo ngasinye selizwe sizakwehlukaniswa ngokwenza inkatho phakathi kwezizwana ezinkulu lezincinyane.”"},{"book":"AmaNani","chapter":"26","verse":"57","text":"Laba ngabaLevi ababalwa kulandelwa insendo zabo:"},{"book":"AmaNani","chapter":"26","verse":"58","text":"Laba labo babengabezinsendo zabaLevi:"},{"book":"AmaNani","chapter":"26","verse":"59","text":"inkosikazi ka-Amramu kwakunguJokhebhedi, oyisizukulwane sikaLevi, owayezalelwe eGibhithe ngabaLevi. Wazala lo-Amramu u-Aroni, loMosi kanye lodadewabo uMiriyemu."},{"book":"AmaNani","chapter":"26","verse":"60","text":"U-Aroni wayenguyise kaNadabi, u-Abhihu, u-Eliyazari kanye lo-Ithamari."},{"book":"AmaNani","chapter":"26","verse":"61","text":"Kodwa uNadabi lo-Abhihu bafa baze banikele kuThixo ngomlilo ongavunyelwayo.)"},{"book":"AmaNani","chapter":"26","verse":"62","text":"Bonke abaLevi abesilisa ababalwayo kusukela kwabalenyanga eyodwa yokuzalwa kusiya phezulu babezinkulungwane ezingamatshumi amabili lantathu (23,000). Kababalwanga ndawonye labanye abako-Israyeli ngoba kabanikwanga isabelo esiyilifa phakathi kwabo."},{"book":"AmaNani","chapter":"26","verse":"63","text":"Laba yibo ababalwa nguMosi lo-Eliyazari umphristi mhla bebala abako-Israyeli emagcekeni aseMowabi nganeno komfula iJodani malungana leJerikho."},{"book":"AmaNani","chapter":"26","verse":"64","text":"Kwakungekho loyedwa phakathi kwabo owayekhona mhla uMosi lo-Aroni bebala abako-Israyeli enkangala yaseSinayi."},{"book":"AmaNani","chapter":"26","verse":"65","text":"Ngoba uThixo wayetshilo kwabako-Israyeli labo ukuthi ngempela babezakufa enkangala, njalo kakho loyedwa wabo owasalayo ngaphandle kukaKhalebi indodana kaJefune loJoshuwa indodana kaNuni."}]}