{"data":[{"book":"Genesisi","chapter":"33","verse":"1","text":"Jakobho akasimudza meso ake ndokuona hoyo Esau, achiuya ana varume mazana mana; saka akaparadzanisa vana pakati paRea naRakeri navarandakadzi vaviri."},{"book":"Genesisi","chapter":"33","verse":"2","text":"Akaisa varandakadzi navana vavo pamberi, Rea navana vake vachitevera, uye Rakeri naJosefa mumashure."},{"book":"Genesisi","chapter":"33","verse":"3","text":"Iye pachake akatungamira mberi akakotamira pasi kanomwe paakanga oswedera kumukoma wake."},{"book":"Genesisi","chapter":"33","verse":"4","text":"Asi Esau akamhanya kundosangana naye akamumbundikira mumutsipa namaoko ake uye akamutsvoda. Uye vakachema."},{"book":"Genesisi","chapter":"33","verse":"5","text":"Ipapo Esau akasimudza meso ake akaona madzimai navana. Akamubvunza akati, “Ndivanaaniko ava vaunavo?”"},{"book":"Genesisi","chapter":"33","verse":"6","text":"Ipapo varandakadzi navana vavo vakaswedera uye vakakotama pasi."},{"book":"Genesisi","chapter":"33","verse":"7","text":"Zvimwe chetezvo, Rea navana vake vakasvika uye vakakotama pasi. Mushure mavo vose Josefa naRakeri, naivowo vakakotama pasi."},{"book":"Genesisi","chapter":"33","verse":"8","text":"Esau akati, “Ko, unorevei namapoka ose andasangana nawo aya?”"},{"book":"Genesisi","chapter":"33","verse":"9","text":"Asi Esau akati, “Ndatova nezvizhinji, mununʼuna wangu. Chizvichengetera iwe zvaunazvo.”"},{"book":"Genesisi","chapter":"33","verse":"10","text":"Jakobho akati, “Kwete ndapota! Kana ndawana nyasha kwamuri gamuchirai henyu chipo ichi kubva kwandiri. Nokuti kuona chiso chenyu kunenge kuona chiso chaMwari, sezvo zvino mandigamuchira zvakanaka kudai."},{"book":"Genesisi","chapter":"33","verse":"11","text":"Ndapota, gamuchirai chipo chandakuvigirai, nokuti Mwari akandiitira nyasha uye ndine zvose zvandinoda.” Uye nokuda kwokuti Jakobho akaramba achimugombedzera, Esau akazochigamuchira."},{"book":"Genesisi","chapter":"33","verse":"12","text":"Ipapo Esau akati, “Ngatiendei zvedu; ndichakuperekedzai.”"},{"book":"Genesisi","chapter":"33","verse":"13","text":"Asi Jakobho akati kwaari, “Ishe wangu anoziva kuti vana vachiri vaduku uye kuti ndinofanira kuchengetedza makwai nemombe dziri kunwisa. Kana zvikanyanya kutinhwa nezuva rimwe chete, zvingazofa."},{"book":"Genesisi","chapter":"33","verse":"14","text":"Saka ishe wangu ngaatungamire hake mberi kwomuranda wake, ini ndichifamba hangu zvishoma zvishoma nenhambwe dzinoenderana nezvipfuwo zviri mberi kwangu, uyewo zvinoenderana navana, kudzamara ndasvika kuna she wangu kuSeiri.”"},{"book":"Genesisi","chapter":"33","verse":"15","text":"Esau akati, “Zvino chirega ndisiye vamwe vanhu vangu newe.”"},{"book":"Genesisi","chapter":"33","verse":"16","text":"Saka pazuva iroro, Esau akapinda munzira yake akadzokera kuSeiri."},{"book":"Genesisi","chapter":"33","verse":"17","text":"Zvisinei hazvo, Jakobho akaenda kuSukoti, kwaakazvivakira imba yake uye akaitirawo zvipfuwo zvake matanga. Ndokusaka nzvimbo iyo ichinzi Sukoti."},{"book":"Genesisi","chapter":"33","verse":"18","text":"Shure kwokubva kwaJakobho kuPadhani Aramu, akasvika zvakanaka kuguta reShekemu muKenani uye akadzika musasa wake pakatarisana neguta."},{"book":"Genesisi","chapter":"33","verse":"19","text":"Akatenga nzvimbo yaakadzika matende ake kubva kuvanakomana vaHamori, baba vaShekemu nezana resirivha."},{"book":"Genesisi","chapter":"33","verse":"20","text":"Akavaka aritari ipapo uye akaitumidza zita rokuti Eri Erohe Israeri."}]}