{"data":[{"book":"Aroma","chapter":"3","verse":"1","text":"Gwatuĩka ũguo-rĩ, Mũyahudi agĩkĩrĩte andũ arĩa angĩ na kĩ? Kana bata wa kũrua ũkĩrĩ ũrĩkũ?"},{"book":"Aroma","chapter":"3","verse":"2","text":"Hĩ! Ũguni no mũnene na njĩra ciothe! Mbere ya maũndũ mothe, Ayahudi nĩo mehokeirwo ũramati wa ciugo cia Ngai."},{"book":"Aroma","chapter":"3","verse":"3","text":"Ĩ kũngĩkorwo amwe ao nĩmagire kwĩhokeka, kwaga kwĩhokeka kwao, nĩkũngĩatũmire Ngai aage gũtuĩka mwĩhokeku?"},{"book":"Aroma","chapter":"3","verse":"4","text":"Kũroaga gũtuĩka ũguo! Ngai arotuĩka wa ma, na mũndũ o wothe atuĩke wa maheeni, o ta ũrĩa kwandĩkĩtwo atĩrĩ:"},{"book":"Aroma","chapter":"3","verse":"5","text":"No rĩrĩ, angĩkorwo wagi witũ wa ũthingu nĩũtũmaga ũthingu wa Ngai ũguũrio mũno makĩria-rĩ, tũkiuge atĩa? No tuuge atĩ Ngai ti wa kĩhooto rĩrĩa egũtũkinyĩria mangʼũrĩ make? (Ndĩraaria o ta ũrĩa mũndũ wa gũkũ thĩ angĩaria.)"},{"book":"Aroma","chapter":"3","verse":"6","text":"Aca, kũroaga gũtuĩka ũguo! Angĩkorwo ũguo nĩguo kũrĩ-rĩ, Ngai angĩgĩtuĩra thĩ ciira atĩa?"},{"book":"Aroma","chapter":"3","verse":"7","text":"No mũndũ ahota kuuga atĩrĩ, “Angĩkorwo kũheenania gwakwa no kũingĩhie ũhoro-wa-ma wa Ngai, na nĩ ũndũ ũcio gũtũme riiri wake wongerereke-rĩ, niĩ ngĩtuagĩrwo ciira ta ndĩ mwĩhia nĩkĩ?”"},{"book":"Aroma","chapter":"3","verse":"8","text":"Nĩ kĩĩ kĩgiragia tuuge, ta ũrĩa tũcambagio atĩ nĩguo tuugaga, o na ta ũrĩa andũ amwe moigaga atĩ nĩguo tuugaga, “Nĩtũtũũre twĩkaga ũũru nĩguo wega woneke”? Acio-rĩ, gũtuĩrwo ciira kwao nĩ gwa kĩhooto."},{"book":"Aroma","chapter":"3","verse":"9","text":"Tũkiuge atĩa? Ithuĩ Ayahudi tũkĩrĩ ega gũkĩra andũ arĩa angĩ? Aca, tiguo! Nĩtũrĩkĩtie kuonania hau mbere atĩ Ayahudi o hamwe na andũ-a-Ndũrĩrĩ othe nĩmagwĩte hinya-inĩ wa mehia."},{"book":"Aroma","chapter":"3","verse":"10","text":"O ta ũrĩa kwandĩkĩtwo atĩrĩ:"},{"book":"Aroma","chapter":"3","verse":"11","text":"gũtirĩ mũndũ ũmenyaga ũndũ,"},{"book":"Aroma","chapter":"3","verse":"12","text":"Othe nĩmagarũrũkĩte, makoora,"},{"book":"Aroma","chapter":"3","verse":"13","text":"“Mĩmero yao ĩhaana ta mbĩrĩra hingũre;"},{"book":"Aroma","chapter":"3","verse":"14","text":"“Tũnua twao tũiyũrĩte irumi na ũrũrũ.”"},{"book":"Aroma","chapter":"3","verse":"15","text":"“Mahanyũkaga na magũrũ magaite thakame;"},{"book":"Aroma","chapter":"3","verse":"16","text":"mwanangĩko na kĩeha nĩcio cionanagia kũrĩa magereire,"},{"book":"Aroma","chapter":"3","verse":"17","text":"nayo njĩra ya thayũ matimĩũĩ.”"},{"book":"Aroma","chapter":"3","verse":"18","text":"“Hatirĩ wĩtigĩri Ngai maitho-inĩ mao.”"},{"book":"Aroma","chapter":"3","verse":"19","text":"Na rĩu-rĩ, nĩtũũĩ atĩ maũndũ marĩa mothe watho uugĩte, merĩtwo andũ arĩa marĩ rungu rwa watho, nĩgeetha kanua o gothe gakirio, nao andũ a thĩ othe matuĩke a gũciirithio nĩ Ngai."},{"book":"Aroma","chapter":"3","verse":"20","text":"Tondũ wa ũguo-rĩ, gũtirĩ mũndũ o na ũ ũngĩtuuo mũthingu maitho-inĩ ma Ngai nĩ ũndũ wa kũrũmia watho; no rĩrĩ, watho nĩguo ũtũmaga andũ mamenye atĩ nĩmehĩtie."},{"book":"Aroma","chapter":"3","verse":"21","text":"No rĩrĩ, rĩu ũthingu uumĩte kũrĩ Ngai nĩũmenyithanĩtio na njĩra ĩngĩ ĩtahutanĩtie na Watho wa Musa, o na gũtuĩka nĩyoimbũrĩtwo o tene nĩ Watho na Anabii."},{"book":"Aroma","chapter":"3","verse":"22","text":"Naguo ũthingu ũyũ nĩ ũrĩa uumaga kũrĩ Ngai, na ũheagwo arĩa othe metĩkĩtie na ũndũ wa gwĩtĩkia Jesũ Kristũ. Gũtirĩ ũhoro wa gũthuurania andũ,"},{"book":"Aroma","chapter":"3","verse":"23","text":"nĩgũkorwo andũ othe nĩmehĩtie na makanyiihĩrwo nĩ riiri wa Ngai,"},{"book":"Aroma","chapter":"3","verse":"24","text":"na nĩ ũndũ wa wega wa Ngai magatuuo athingu o ũguo tũhũ, nĩ ũndũ wa ũrĩa maakũũrirwo nĩ Kristũ Jesũ."},{"book":"Aroma","chapter":"3","verse":"25","text":"Ngai aamũrutire arĩ igongona rĩa kũhoroheria mehia na ũndũ wa wĩtĩkio thĩinĩ wa thakame yake. Ngai eekire ũguo nĩgeetha onanie ũthingu wake, tondũ wa ũrĩa mehia ma mbere ĩyo maarekeirwo andũ matekũherithio, nĩ ũndũ wa gũkirĩrĩria kwa Ngai,"},{"book":"Aroma","chapter":"3","verse":"26","text":"nake eekire ũguo nĩgeetha onanie ũthingu wake mahinda-inĩ maya, na kũmenyeke atĩ we nĩ mũthingu, na nĩwe ũtuaga andũ arĩa metĩkĩtie Jesũ athingu."},{"book":"Aroma","chapter":"3","verse":"27","text":"Gwagĩtuĩka ũguo-rĩ, kwĩraha gũkĩrĩ ha? Nĩ kweherie biũ. Kweheretio nĩ ũndũ wa gĩtũmi kĩrĩkũ? Hihi nĩ ũndũ wa kũrũmia watho? Aca, no nĩ ũndũ wa watho ũrĩa wa wĩtĩkio."},{"book":"Aroma","chapter":"3","verse":"28","text":"Nĩgũkorwo nĩtũrũmĩtie atĩ mũndũ atuagwo mũthingu na ũndũ wa gwĩtĩkia no ti ũndũ wa gwathĩkĩra watho."},{"book":"Aroma","chapter":"3","verse":"29","text":"Ngai-rĩ, akĩrĩ o Ngai wa Ayahudi oiki? Githĩ Ngai ti wa andũ-a-Ndũrĩrĩ o nao? Ĩĩ, nĩ Ngai wa andũ-a-Ndũrĩrĩ o nao,"},{"book":"Aroma","chapter":"3","verse":"30","text":"nĩgũkorwo Ngai no ũmwe, na nĩwe ũrĩĩtuaga andũ arĩa maruaga athingu, na ũndũ wa gwĩtĩkia, na arĩa mataruaga nao amatuuage athingu na ũndũ wa gwĩtĩkia o ro ũguo."},{"book":"Aroma","chapter":"3","verse":"31","text":"Rĩu-rĩ, no twagithie ũhoro wa watho kĩene nĩ ũndũ wa ũhoro wa wĩtĩkio ũcio? Aca, kũroaga gũtuĩka ũguo! Handũ ha ũguo-rĩ, nĩ watho tũgũkĩongerera hinya."}]}