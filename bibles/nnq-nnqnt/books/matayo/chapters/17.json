{"data":[{"book":"Matayo","chapter":"17","verse":"1","text":"Kuboka pa machoba sita, Yesu ngabatola Petulo na Yakobo na Yohana ununagwakwe, ngabajenda nabo jika jabe mpaka kukitombi kitandamau."},{"book":"Matayo","chapter":"17","verse":"2","text":"Kwenio, pabannolekea ngabammona Yesu ngagalambuka kumio nnongi jabe, kumio jakwe ngukung'ala anda lichoba na ngobo yakwe ngibe nhuu anda lumuli."},{"book":"Matayo","chapter":"17","verse":"3","text":"Kwenio Musa na Eliya ngabapitila, ngababe bakalongela nakwe Yesu."},{"book":"Matayo","chapter":"17","verse":"4","text":"Penia Petulo ngannenge Yesu, “Angwana, chwapi twe kube pamba! Anda mpaile njenga iteba itatu chimwe chinu, chimwe cha Musa na chimwe cha Eliya.”"},{"book":"Matayo","chapter":"17","verse":"5","text":"Pakiba tango akalongela, liunde liuu ngilyaekelelanga, na lilobe ngilijoanika kuboka muliunde lyenie. “Jonjo nga Manango jwanampala, ojwanhalali mwojo, mampenakiange jwenio!”"},{"book":"Matayo","chapter":"17","verse":"6","text":"Akinapunji pabalijoa lilobe ngabagweganga manguku, ngabajogopa muno."},{"book":"Matayo","chapter":"17","verse":"7","text":"Yesu ngabajendelela, ngabakunyula, ngalenga “Nnyemange, makajogopaje!”"},{"book":"Matayo","chapter":"17","verse":"8","text":"Pabalola kunani bammwenije mundu, nambu Yesu jikajakwe."},{"book":"Matayo","chapter":"17","verse":"9","text":"Pabaulukanga pikitombi, Yesu ngabakelebuya, “Makannengeje mundu ilebe eimibweni mpaka Mwana jwa Mundu papakuyoigwa kuboka kwa abawile.”"},{"book":"Matayo","chapter":"17","verse":"10","text":"Kuboka penia akinapunji bakwe ngabankonya Yesu, “Mboni aboli ba Malagilo ga Musa balenga kita mpaka oti Eliya aike?”"},{"book":"Matayo","chapter":"17","verse":"11","text":"Yesu ngabajanga, “Kweli, Eliya atenda kuika kubeka ilebe yoa telatela."},{"book":"Matayo","chapter":"17","verse":"12","text":"Nambu nannengelanga Eliya aike na bandu bammanyije, ngabantenda pabapalanga. Mwana jwa mundu apakupotekigwa uyo mumaboko gabe.”"},{"book":"Matayo","chapter":"17","verse":"13","text":"Penia akinapunji bakwe ngabamanyanga kube balandulila nhwalo gwa Yohana Mmatichi."},{"book":"Matayo","chapter":"17","verse":"14","text":"Pabanhwikalila kabele nkengeni gwa bandu, mundu jumwe ngannyendelela Yesu, ngakilakitila nnongi jakwe,"},{"book":"Matayo","chapter":"17","verse":"15","text":"ngalenga “Angwana, mammone kia manango magambu akweti kiinduindu, kabe alaga muno, jwombe pa jingi agwele pamwoto nu umache."},{"book":"Matayo","chapter":"17","verse":"16","text":"Nganalete akinapunji binu, nambu baotwije kunnamiya.”"},{"book":"Matayo","chapter":"17","verse":"17","text":"Yesu ngabalengela, “Mangweto mabandu banga imani! Ndama namangweto mpaka lii? Nanhwimbilila mpaka lii? Mannetange mwano pamba!”"},{"book":"Matayo","chapter":"17","verse":"18","text":"Yesu ngaukalapila nchepela, na gwenio nguboka na mwana ngalama kingobucho."},{"book":"Matayo","chapter":"17","verse":"19","text":"Kuboka penia akinapunji ba ngabannyendelela Yesu kuntemela, ngabankonya, “Mboni twe tuotwije kuuboya nchepela gola?”"},{"book":"Matayo","chapter":"17","verse":"20","text":"Yesu ngabajanga, “Kwa magambu nkwetije imani.” Nanenge kweli makabi na imani njokochoko andi mbeju ya aladali kabi nhwotolinge kukilenge kitombi, “Mmoke pamba nnyende papa, na chenie kujenda. Makaotolinge ukamwa kila kilebe!”"},{"book":"Matayo","chapter":"17","verse":"21","text":"Nambu genia kuwechekanaje mpaka kupunga na kugongalela."},{"book":"Matayo","chapter":"17","verse":"22","text":"Pabakiba pamwe okwo kikilambo cha Galilaya, Yesu ngabalengela, “Mwana jwa Mundu ajenda ukamuigwa ku bandu."},{"book":"Matayo","chapter":"17","verse":"23","text":"Bapankoma nambu lichoba lya itatu mayoka.”"},{"book":"Matayo","chapter":"17","verse":"24","text":"Pabaika kukilambo cha Kafalanaumu bandu ba ukongola uloi gwa kodi ja Nyumba ja Nnoongo ngabanyendelela Petulo, ngabankonya “Bo, Aboli binu babi kulepa kodi?”"},{"book":"Matayo","chapter":"17","verse":"25","text":"Petulo ngajanga, “Umwo, babi kulepa.”"},{"book":"Matayo","chapter":"17","verse":"26","text":"Petulo ngajanga, “Kuboka kwa akageni” Yesu ngannengela,"},{"book":"Matayo","chapter":"17","verse":"27","text":"Nambu kukupala bakachimwaje, nnyende kulilaba makabeke ndoana, ntola chamaki ju kutumbula kolwa nhwekula kano jakwe, na nkati mukolela uloi tela na kulepa kodi. Ntola kwa magambu gangu nenga na magambu ginu mwenga.”"}]}