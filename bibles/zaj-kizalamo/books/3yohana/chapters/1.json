{"data":[{"book":"3YOHANA","chapter":"1","verse":"1","text":"Lupwilili luno lolawa ha Yohana, m'vyele.1:1 Hano m'vyele nhegulo yake mkulu mdidale da wanhu wamtogole Kilisto."},{"book":"3YOHANA","chapter":"1","verse":"2","text":"Mbwigaangu, nokutambikila giladi uwe na ugima mulukuli na mbuli zose zigendelele vinogile kumwako, hata na loho yako igendelele vinogile."},{"book":"3YOHANA","chapter":"1","verse":"3","text":"Nideng'ha ng'hani ahaja wanhu wamtogole Kilisto viwezile na kunongela vija vuulibule uzenzeleganye muikweli na vija vuugendelela kutembela muikweli."},{"book":"3YOHANA","chapter":"1","verse":"4","text":"Haduhu kinhu kinideng'heza ng'hani kubanza kino, kuhulika kamba wanangu wotembela muikweli."},{"book":"3YOHANA","chapter":"1","verse":"5","text":"Mbwigaangu, gweye kwabule uzenzeleganye mmbuli zose zuuwatendela wanhu wamtogole Kilisto, hata kamba hewo wahenza kumwako."},{"book":"3YOHANA","chapter":"1","verse":"6","text":"Wasimulila noge jako haulongozi wa wanhu wamtogole Kilisto, motenda vinogile ng'hani kamba muhawasangila giladi wagendelele na mwanza wao mnzila imnogele Mulungu."},{"book":"3YOHANA","chapter":"1","verse":"7","text":"Kwavija wasonga mwanza wao sama ya twaga da Kilisto na hawatogole kubokela msango wowose kulawa ha Wamhazi."},{"book":"3YOHANA","chapter":"1","verse":"8","text":"Avo tolondigwa kuwataza wanhu kamba wano giladi tuilumbe hamoja msang'hano yao ya kuipeta kweli."},{"book":"3YOHANA","chapter":"1","verse":"9","text":"Niwandikila wanhu wamtogole Kilisto mbuli ino, ila Diotilefe, ayo yanogelagwa kuitenda kilangizi, hautogole udaho utulinao."},{"book":"3YOHANA","chapter":"1","verse":"10","text":"Avo niheza nowalongela gaja goyotenda, vija voyokweneza mbuli za uvwizi yotulonga tweye. Sio higo tu, ila vivija kolema kuwabokela wanhu wamtogole Kilisto na hata kuwagomesa waja walonda kuwabokela na kuwawinga walawe mumting'hano wa wanhu wamtogole Kilisto."},{"book":"3YOHANA","chapter":"1","verse":"11","text":"Mbwigaangu, sambiwige gehile ila wige gaja ganogile. Munhu yoyose yotenda ganogile kalawa ha Mulungu, na munhu yoyose yotenda gehile hamonile Mulungu."},{"book":"3YOHANA","chapter":"1","verse":"12","text":"Kila munhu komulonga vinogile Demetilio, na kweli yenyego vivo imulonga, na tweye vivija tolava usindila sama yake, na gweye kuvitanga kamba usindila wetu kweli."},{"book":"3YOHANA","chapter":"1","verse":"13","text":"Nnago bwando ga kuwandikileni, ila silonda kuwandikileni na wino na peni."},{"book":"3YOHANA","chapter":"1","verse":"14","text":"Kipigiti kidodo hamwande notamanila kuiting'hana namwe tulongelele kihanga kwa kihanga."},{"book":"3YOHANA","chapter":"1","verse":"15","text":"Tindiwalo dikale namwe."}]}