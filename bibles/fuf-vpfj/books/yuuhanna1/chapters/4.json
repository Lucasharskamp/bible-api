{"data":[{"book":"YUUHANNA 1","chapter":"4","verse":"1","text":"Ko onon, yo yiɓɓe, wota on hoolo kala neɗɗo wi'uɗo Ruuhu Alla on no e makko, kono taskee ɓe fii andugol si ruuhu wonɗo e maɓɓe on ko e Alla iwri, ko fii waɗitiiɓe annaba ɗuuɗuɓe arii e oo aduna."},{"book":"YUUHANNA 1","chapter":"4","verse":"2","text":"E hino no andirton si konguɗi maɓɓe ɗin ko e Ruuhu Alla on iwri: kala qirritiiɗo wonde Iisaa Almasiihu on wontuno neɗɗo, o ari ka aduna, haray ko mo Alla."},{"book":"YUUHANNA 1","chapter":"4","verse":"3","text":"Kala non mo qirritaaki Iisaa, haray hinaa mo Ruuhu Alla on, haray on ko mo liddotooɗo *Almasiihu on, on mo nanunoɗon no arude. On non jooni no e aduna on."},{"book":"YUUHANNA 1","chapter":"4","verse":"4","text":"Ko onon, yo fayɓe, ko on ɓe Alla, awa kadi on foolii waɗitiiɓe annaba ɓen, ko fii Wonɗo e mon on no ɓuri mawnude wonɗo e aduna on."},{"book":"YUUHANNA 1","chapter":"4","verse":"5","text":"Ɓen ko ɓe oo aduna, ko ɗun waɗi konguɗi maɓɓe ɗin ko ɗi oo aduna, awa kadi aduna on no heɗaade ɗi."},{"book":"YUUHANNA 1","chapter":"4","verse":"6","text":"Enen-le, ko en ɓe Alla. Kala on anduɗo Alla heɗoto en, kono on mo tawata non wonaa mo Alla heɗotaako en. Ko non andirten Ruuhu Goongaajo on e ruuhu fenaandeejo on."},{"book":"YUUHANNA 1","chapter":"4","verse":"7","text":"Ko onon, yo yiɓɓe, yiɗindiren, ko fii giggol ko ka Alla iwri, awa kala yiɗuɗo ko jibinaaɗo immorde e Alla, haray himo andi Alla."},{"book":"YUUHANNA 1","chapter":"4","verse":"8","text":"Kala mo aldaa e giggol, haray andaa Alla, ko fii Alla ko giggol."},{"book":"YUUHANNA 1","chapter":"4","verse":"9","text":"E hino no giggol Alla ngol feeɲiri e men: Allaahu on addii Ɓiɗɗo makko bajjo on e nder oo aduna fii no wuuriren immorde e makko."},{"book":"YUUHANNA 1","chapter":"4","verse":"10","text":"E hino ko woni ngol giggol kon: hinaa ko yiɗuɗen Alla kon, kono ko ko o yiɗi en kon, o addiri Ɓiɗɗo makko on sadaka fii no heɓiren yaafuyee junuubaaji men ɗin."},{"book":"YUUHANNA 1","chapter":"4","verse":"11","text":"Ɓay Alla yiɗirii en nii, yo yiɓɓe, haray enen kadi hiɗen haani yiɗindirde."},{"book":"YUUHANNA 1","chapter":"4","verse":"12","text":"Hay gooto yi'aali Alla haa hande, kono si en yiɗindirii, haray Alla no humondiri e men, giggol makko wonungol e men ngol timma."},{"book":"YUUHANNA 1","chapter":"4","verse":"13","text":"E hino no andirten hiɗen humondiri e makko, kanko kadi himo humondiri e men: ko sabu Ruuhu makko mo o yeɗi en on."},{"book":"YUUHANNA 1","chapter":"4","verse":"14","text":"Menen non men yi'ii, meɗen seeditaade wonde Baabaajo on nulii Ɓiɗɗo on fii dandugol aduna on."},{"book":"YUUHANNA 1","chapter":"4","verse":"15","text":"Kala on qirritiiɗo wonde Iisaa ko *Ɓiɗɗo Alla, haray Alla no humondiri e makko, kanko kadi himo humondiri e Alla."},{"book":"YUUHANNA 1","chapter":"4","verse":"16","text":"Awa, enen en andii, en gomɗinii giggol ngol Alla yiɗi en ngol."},{"book":"YUUHANNA 1","chapter":"4","verse":"17","text":"Ko nii giggol ngol timmiri e men, fii no heɓiren hoolaare ɲande ɲaawoore nden. Wano o woniri non kanko, enen kadi ko non wonirɗen e oo aduna."},{"book":"YUUHANNA 1","chapter":"4","verse":"18","text":"Kulol alaa e nder giggol, kono giggol timmungol raɗoto kulol, ɓay kulol no tijjii donkineede. Awa kadi, kala on huluɗo, haray giggol ngol timmaa e makko."},{"book":"YUUHANNA 1","chapter":"4","verse":"19","text":"Enen non hiɗen yiɗi, ɓay ko kanko adii en yiɗude."},{"book":"YUUHANNA 1","chapter":"4","verse":"20","text":"On mo wi'i no yiɗi Alla, e hoore himo aɲi musiɗɗo makko, haray ko fenoowo. Ko fii on mo yiɗaali musiɗɗo mun mo o renti on, haray o waawataa yiɗude Alla mo o rentaa on."},{"book":"YUUHANNA 1","chapter":"4","verse":"21","text":"Awa, ko ndee yamiroore ɗoo heɓirɗen mo: mo no yiɗi Alla, yo yiɗu kadi musiɗɗo mun on."}]}