{"data":[{"book":"गलातिया","chapter":"4","verse":"1","text":"मेरा कहने का उद्देश्य यह है कि जब तक वारिस बालक है, दास और उसमें किसी भी प्रकार का अंतर नहीं होता, यद्यपि वह हर एक वस्तु का स्वामी है."},{"book":"गलातिया","chapter":"4","verse":"2","text":"वह पिता द्वारा निर्धारित समय तक के लिए रक्षकों व प्रबंधकों के संरक्षण में रहता है."},{"book":"गलातिया","chapter":"4","verse":"3","text":"इसी प्रकार हम भी, जब बालक थे, संसार की आदि शिक्षा के अधीन दासत्व में थे."},{"book":"गलातिया","chapter":"4","verse":"4","text":"किंतु निर्धारित समय के पूरा होने पर परमेश्वर ने अपने पुत्र को भेजा, जो स्त्री से जन्मे, व्यवस्था के अधीन,"},{"book":"गलातिया","chapter":"4","verse":"5","text":"कि उन सबको छुड़ा लें, जो व्यवस्था के अधीन हैं, कि हम परमेश्वर की संतान होने का अधिकार प्राप्‍त कर सकें."},{"book":"गलातिया","chapter":"4","verse":"6","text":"अब इसलिये कि तुम संतान हो, परमेश्वर ने अपने पुत्र के आत्मा को, जो अब्बा, पिता पुकारता है, हमारे हृदयों में भेज दिया है."},{"book":"गलातिया","chapter":"4","verse":"7","text":"इसलिये अब तुम दास नहीं परंतु संतान बन गए हो और यदि तुम संतान हो तो परमेश्वर के द्वारा वारिस भी."},{"book":"गलातिया","chapter":"4","verse":"8","text":"जब तुम परमेश्वर को नहीं जानते थे, उस समय तुम उनके दास थे, जो वास्तव में ईश्वर हैं ही नहीं."},{"book":"गलातिया","chapter":"4","verse":"9","text":"किंतु अब, जब तुमने परमेश्वर को जान लिया है, परंतु यह कहें कि परमेश्वर द्वारा जान लिये गए हो, तो फिर तुम कमजोर तथा दयनीय आदि शिक्षाओं का दास बनने के लिए क्यों लौट रहे हो? क्या तुम्हें दोबारा उन्हीं का दास बनने की लालसा है?"},{"book":"गलातिया","chapter":"4","verse":"10","text":"तुम तो विशेष दिवस, माह, ऋतु तथा वर्ष मनाते जा रहे हो."},{"book":"गलातिया","chapter":"4","verse":"11","text":"मुझे तुम्हारे लिए आशंका है कि कहीं तुम्हारे लिए मेरा परिश्रम व्यर्थ ही तो नहीं गया."},{"book":"गलातिया","chapter":"4","verse":"12","text":"प्रिय भाई बहनो, मैं तुमसे विनती करता हूं कि तुम मेरे समान बन जाओ क्योंकि मैं भी तुम्हारे समान बन गया हूं. तुमने मुझे कोई हानि नहीं पहुंचाई."},{"book":"गलातिया","chapter":"4","verse":"13","text":"तुम्हें याद होगा कि, मैंने पहली बार अपनी बीमारी की स्थिति में तुम्हें ईश्वरीय सुसमाचार सुनाया था,"},{"book":"गलातिया","chapter":"4","verse":"14","text":"परंतु मेरी शारीरिक स्थिति के कारण, जो तुम्हारे लिए एक परख थी, तुमने न तो मुझसे घृणा की और न ही मुझसे मुख मोड़ा, परंतु मुझे इस प्रकार स्वीकार किया, मानो मैं परमेश्वर का स्वर्गदूत हूं, मसीह येशु हूं."},{"book":"गलातिया","chapter":"4","verse":"15","text":"अब कहां गया तुम्हारा आनंद मनाना? मैं स्वयं गवाह हूं कि यदि संभव होता तो उस समय तुम अपनी आंखें तक निकालकर मुझे दे देते."},{"book":"गलातिया","chapter":"4","verse":"16","text":"क्या सिर्फ सच बोलने के कारण मैं तुम्हारा शत्रु हो गया?"},{"book":"गलातिया","chapter":"4","verse":"17","text":"वे तुम्हें अपने पक्ष में करने को उत्सुक हैं, किंतु किसी भले मतलब से नहीं; उनका मतलब तो तुम्हें मुझसे अलग करना है कि तुम उनके शिष्य बन जाओ."},{"book":"गलातिया","chapter":"4","verse":"18","text":"हमेशा ही अच्छे उद्देश्य के लिए उत्साही होना उत्तम होता है और मात्र उसी समय नहीं, जब मैं तुम्हारे मध्य उपस्थित होता हूं."},{"book":"गलातिया","chapter":"4","verse":"19","text":"हे बालको, तुममें मसीह का स्वरूप पूरी तरह विकसित होने तक मैं दोबारा प्रसव पीड़ा में रहूंगा."},{"book":"गलातिया","chapter":"4","verse":"20","text":"बड़ी अभिलाषा थी कि इस समय मैं तुम्हारे पास होता और मीठी वाणी में तुमसे बातें करता, क्योंकि तुम्हारे विषय में मैं दुविधा में पड़ा हूं."},{"book":"गलातिया","chapter":"4","verse":"21","text":"मुझे यह बताओ: तुम, जो व्यवस्था के अधीन रहना चाहते हो, क्या तुम वास्तव में व्यवस्था का पालन नहीं करते?"},{"book":"गलातिया","chapter":"4","verse":"22","text":"पवित्र शास्त्र में लिखा है कि अब्राहाम के दो पुत्र थे, एक दासी से और दूसरा स्वतंत्र स्त्री से."},{"book":"गलातिया","chapter":"4","verse":"23","text":"दासी का पुत्र शरीर से जन्मा था और स्वतंत्र स्त्री के पुत्र का जन्म प्रतिज्ञा के पूरा होने के लिए हुआ था."},{"book":"गलातिया","chapter":"4","verse":"24","text":"यह एक दृष्टांत है. ये स्त्रियां दो वाचाएं हैं. सीनाय पर्वत की वाचा हागार है, जिससे दासत्व की संतान पैदा होती है."},{"book":"गलातिया","chapter":"4","verse":"25","text":"हागार अराबिया में सीनाय पर्वत है, जो वर्तमान येरूशलेम का प्रतीक है क्योंकि वह संतानों सहित दासत्व में है."},{"book":"गलातिया","chapter":"4","verse":"26","text":"किंतु स्वर्गीय येरूशलेम स्वतंत्र है. वह हमारी माता है."},{"book":"गलातिया","chapter":"4","verse":"27","text":"जैसा कि लिखा है:"},{"book":"गलातिया","chapter":"4","verse":"28","text":"प्रिय भाई बहनो, तुम यित्सहाक के समान प्रतिज्ञा की संतान हो."},{"book":"गलातिया","chapter":"4","verse":"29","text":"किंतु जैसे उस समय शरीर से जन्मा पुत्र आत्मा से जन्मे पुत्र को सताया करता था, वैसी ही स्थिति इस समय भी है."},{"book":"गलातिया","chapter":"4","verse":"30","text":"पवित्र शास्त्र का लेख क्या है? “दासी व उसके पुत्र को निकाल दो क्योंकि दासी का पुत्र कभी भी स्वतंत्र स्त्री के पुत्र के साथ वारिस नहीं होगा.”4:30 उत्प 21:10"},{"book":"गलातिया","chapter":"4","verse":"31","text":"इसलिये, प्रिय भाई बहनो, हम दासी की नहीं, परंतु स्वतंत्र स्त्री की संतान हैं."}]}