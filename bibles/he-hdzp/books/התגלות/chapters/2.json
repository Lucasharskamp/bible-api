{"data":[{"book":"התגלות","chapter":"2","verse":"1","text":"”את המכתב הראשון כתוב אל ראש2‏.1 ב 1 מילולית: מלאך; כך נכון גם בפרק ב׳ פסוקים 8 & 12 ובפרק ג׳ פסוקים 1, 7 & 14. קהילת אפסוס."},{"book":"התגלות","chapter":"2","verse":"2","text":"’אני יודע את כל מעשיך הטובים; ראיתי את עמלך הקשה, את כוח סבלך ואני יודע שאינך סובל אנשים רשעים. בחנת בזהירות את דברי אלה שטוענים שהם שליחי האדון, וגילית שלא היו דברים מעולם – הם אינם שליחים, אלא שקרנים!"},{"book":"התגלות","chapter":"2","verse":"3","text":"בסבלנות ובאורך־רוח סבלת רבות למעני."},{"book":"התגלות","chapter":"2","verse":"4","text":"אך דבר אחד יש לי נגדך: עזבת את אהבתך הראשונה!"},{"book":"התגלות","chapter":"2","verse":"5","text":"חשוב לרגע עד היכן הידרדרת! חזור בתשובה ונהג כפי שנהגת לראשונה. אם לא תחזור בתשובה, אבוא ואסיר את מנורתך ממקומה."},{"book":"התגלות","chapter":"2","verse":"6","text":"לזכותך ייאמר שאתה מתעב את מעשי הניקולסים2‏.6 ב 6 לפי דעה אחת היו הניקולסים כת בקהילה הקדומה, על שם ניקולס מאנטיוכיה (מעשי השליחים ו 5) אשר שאפה להתפשר עם עובדי האלילים, על־מנת לאפשר למאמינים השתתפות בפעילויות חברתיות ודתיות של החברה שבה היו. הניקולסים כמו בלעם (במדבר כב לא 16) הפיצו תורת שקר המתירה זנות ואכילת זבחים שהוקרבו לאלילים. כשם שאני מתעב אותם."},{"book":"התגלות","chapter":"2","verse":"7","text":"מי שמסוגל לשמוע – שיקשיב לדברי הרוח אל הקהילות."},{"book":"התגלות","chapter":"2","verse":"8","text":"”את המכתב השני כתוב אל ראש קהילת זמירנא."},{"book":"התגלות","chapter":"2","verse":"9","text":"’אני יודע שאתה סובל קשות בגלל אמונתך, ואני יודע על העוני שלך, אך דע שמצפה לך עושר רב בשמים! אני גם יודע שמתנגדיך לועגים לך ומקללים אותך – הם קוראים לעצמם ”יהודים“, אך למעשה הם קהילתו של השטן!"},{"book":"התגלות","chapter":"2","verse":"10","text":"אני מזהיר אותך מראש: אל תפחד מפני הסבל שעומד לבוא עליך! בקרוב ישליך השטן אחדים מכם לכלא, כדי לנסותכם, וסבלכם יימשך עשרה ימים. היה נאמן עד מוות ואעניק לך את כתר החיים."},{"book":"התגלות","chapter":"2","verse":"11","text":"מי שמסוגל לשמוע – שיקשיב לדברי הרוח אל הקהילות."},{"book":"התגלות","chapter":"2","verse":"12","text":"”את המכתב השלישי כתוב אל ראש קהילת פרגמוס."},{"book":"התגלות","chapter":"2","verse":"13","text":"’אני מכיר את עיר מגוריך – עיר שמרבית תושביה משרתים את השטן! למרות זאת שמרת על נאמנותך ולא התכחשת לי גם כאשר אנטיפס, עדי הנאמן, נרצח בעירכם על־ידי משרתי השטן."},{"book":"התגלות","chapter":"2","verse":"14","text":"אף־על־פי־כן יש לי נגדך כמה דברים: יש ביניכם כאלה שדבקים בתורת בלעם, אשר לימד את בלק כיצד להשחית את עם־ישראל; לאכול זבחים שהוקרבו לאלילים, לזנות ולנאוף."},{"book":"התגלות","chapter":"2","verse":"15","text":"מלבד זאת יש ביניכם כאלה שדבקים בתורת הניקולסים אשר תיעבתי."},{"book":"התגלות","chapter":"2","verse":"16","text":"חזור בתשובה! אם תסרב, אבוא אליך בשעה בלתי צפויה ואלחם באנשים האלה בחרב פי."},{"book":"התגלות","chapter":"2","verse":"17","text":"מי שמסוגל לשמוע – שיקשיב לדברי הרוח אל הקהילות."},{"book":"התגלות","chapter":"2","verse":"18","text":"”את המכתב הרביעי כתוב אל ראש קהילת תיאטירא."},{"book":"התגלות","chapter":"2","verse":"19","text":"’אני יודע את מעשיך הטובים, את אהבתך, אמונתך, עבודתך וכוח סבלך, ואני שמח לראות כיצד אתה הולך ומרבה את מעשיך הטובים."},{"book":"התגלות","chapter":"2","verse":"20","text":"בכל זאת, יש לי נגדך דבר אחד: אתה מניח לאישה הזאת איזבל, שקוראת לעצמה נביאה, להסית את המאמינים לזנות ולנאוף. היא מסיתה אותם לנהל חיים בלתי־מוסריים ולאכול זבחים שהוקרבו לאלילים."},{"book":"התגלות","chapter":"2","verse":"21","text":"נתתי לה הזדמנות לחדול ממעשיה המושחתים ולחזור בתשובה, אך היא סירבה."},{"book":"התגלות","chapter":"2","verse":"22","text":"שים לב למה שאעשה לה: ארתק אותה למיטתה, ואם אלה שמנאפים איתה לא יחזרו בתשובה, אגרום להם צער וסבל נורא."},{"book":"התגלות","chapter":"2","verse":"23","text":"גם את בניה אהרוג, וכל הקהילות תדענה שאני, האלוהים, בוחן כליות ולב ומשלם לכל איש כמעשיו."},{"book":"התגלות","chapter":"2","verse":"24-25","text":"אני פונה אל שאר המאמינים בתיאטירא – אל אלה שלא הלכו בעקבות איזבל ולא למדו את ”האמת העמוקה“ של תורת השטן – ואומר: לא אכביד עליכם בעול נוסף, אולם שימרו היטב על מה שיש לכם עד שובי."},{"book":"התגלות","chapter":"2","verse":"26","text":"למנצח ששומר על מעשי עד הסוף אתן שלטון על הגויים."},{"book":"התגלות","chapter":"2","verse":"27","text":"הוא ינהיגם בשבט ברזל, וינפצם לרסיסים ככלי ביד היוצר."},{"book":"התגלות","chapter":"2","verse":"28","text":"אכן, סמכותו תהיה כסמכות שקיבלתי אני מאבי. גם את כוכב השחר אתן למנצח."},{"book":"התגלות","chapter":"2","verse":"29","text":"מי שמסוגל לשמוע – שיקשיב לדברי הרוח אל הקהילות.‘"}]}