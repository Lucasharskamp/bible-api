{"data":[{"book":"ቆሮንቶሴ ዓሶም 2","chapter":"12","verse":"1","text":"ታኣኒ ሄርሺንቲ ጌስታንዳኔ፤ ጋዓንቴ ዬይ ፓሣ ባኣዚ''ቱዋሴ፤ ሃሢ ታኣኒ ጎዳ ታና ፔጋሲ ዻዌ ባኮና፤ ሃሣ ታኣኒ ዛጌ ባኮዋ ኬኤዛንዳኔ።"},{"book":"ቆሮንቶሴ ዓሶም 2","chapter":"12","verse":"2","text":"ፔቴ'' ኪሪስቶሴ ጉሙርቃ ዓሲስኬያ ታ ዔራኔ፤ ዬይ ዓሢ ታጶ ዖይዶ ሌዔኮ ቤርታ ጫሪንጮኮ ዑፃ ዓኣ ጫሪንጮ ዔውቲ ዓኣዼኔ፤ [ዬይ ዓሢ ዔውቴሢ' ዑፃ ዒዛኮ ዬማዺ ዓኣንቴሞ ባኣንቴሞ? ታ ዔሩዋሴ፤ ፆኦሲ ዔራኔ።]"},{"book":"ቆሮንቶሴ ዓሶም 2","chapter":"12","verse":"3","text":"ጎኔ ዬይ ዓሢ፥ ዑፃ ዒዛኮ ዬማዺ ዓኣንቴሞ ባኣንቴሞ? ታ ዔሩዋሴ፥ ፆኦሲ ዔራኔ፤"},{"book":"ቆሮንቶሴ ዓሶም 2","chapter":"12","verse":"4","text":"ጋዓንቴ ዬይ ዓሢ ጌኔቴ ጌይንታ ቤዞ ዔውቴሢ ታ ዔራኔ፤ ዒኢካ ዒዚ ዓሲ' ፔጋሲ ኬኤዛኒና ጌስታኒ ዳንዳዑዋ ባኣዚ'' ዋይዜኔ።"},{"book":"ቆሮንቶሴ ዓሶም 2","chapter":"12","verse":"5","text":"ዬያጉዴ ዓሢ ዛሎ''ና ታ ሄርሺንታኔ፤ ታ ታ ዛሎ'' ጋዓንቴ ታኣኮ ላቤ''ያ ማዒፆና ሄርሺንታኔ፤ ሜሌ'' ሄርሺንታ ባኣዚ'' ባኣሴ።"},{"book":"ቆሮንቶሴ ዓሶም 2","chapter":"12","verse":"6","text":"ታ ሄርሺንቲ ጌስታኒ ኮዔቴታዖ ዖኦኒያ ታና ዔኤያኬ ጎዖፓ፤ ዓይጎሮ ጌዔቴ ታ ኬኤዛሢ ጎኔ ባኣዚ''ኬ። ጋዓንቴ ዓይጎ ዓሲያ ታ ዛሎ'' ዛጋ ባኮና ዋይዛ ባኮናይዳፓ ዑሣ ዼኤፒሲ ኬኤዙዋጉዲ፥ ሄርሺንቲፆ ታ ሃሻ''ኔ።"},{"book":"ቆሮንቶሴ ዓሶም 2","chapter":"12","verse":"7","text":"ዬንሢ ታኣም ጴዼ፥ ዼኤፖ ባኮንሢ ዛሎ''ና ታ ዖቶርቁዋጉዲ ታኣኮ ዓሽኮ ዓንጊሢጉዲ ጫርጋ ባኣዚ'' ታኣም ዒንጊንቴኔ፤ ዬይ ፃላሄኮ ኪኢታንቻ ማዒ ታና ሜታሴም ታ ዖቶርቁዋጉዲ ታኣም ዒንጎናያኬ።"},{"book":"ቆሮንቶሴ ዓሶም 2","chapter":"12","verse":"8","text":"ዬይ ታና ሜታሳ ባካ ታጊዳፓ ባይቃንዳጉዲ ጎዳ ሃይሢ ማይንቲ ታ ሺኢቄኔ፤"},{"book":"ቆሮንቶሴ ዓሶም 2","chapter":"12","verse":"9","text":"ጋዓንቴ ዒዚ፦ «ታኣኮ ዎልቃ ጴዻሢ ኔኤኒ ላቢንቴ ዎዶ''ና ማዔሢሮ ታ ዒንጌ ኮዦ ዒንጊፃ ኔኤም ጊዳንዳኔ» ታኣም ጌዔኔ፤ ዬያሮ ኪሪስቶሴኮ ዎልቃ ታጊዳ ማዓንዳጉዲ ዑሣ ዓኣዼ ታ ዎዛዺ ዎዛዺ ታ ላቢ''ፆና ታ ሄርሺንታኒ ኮዓኔ።"},{"book":"ቆሮንቶሴ ዓሶም 2","chapter":"12","verse":"10","text":"ዎልቄ ታኣኒ ዴንቃሢ ታኣኒ ላቤ'' ዎዶ''ና ማዔሢሮ ኪሪስቶሴ ዛሎ'' ታ ላቢ''ንታኣና፥ ጫሽኪንታኣና፥ ሜታዻኣና፥ ዒፂንቲ ዳውሲንታኣና፥ ካራ ባይዚ ታ ሃንታኣና ቢያ ታና ዎዎዛሳኔ።"},{"book":"ቆሮንቶሴ ዓሶም 2","chapter":"12","verse":"11","text":"ታኣኒ ዬያ ጌስቲፆና ዔኤያ ማዔኔ፤ ያዺ ታ ጌስታንዳጉዲ ማሄሢ ዒንሢኬ፤ ታና ጋላታንዳዖ ዓቴ''ሢያ ዒንሢኬ፤ ዓይጎሮ ጌዔቴ ታኣኒ ዓሲ ጌይንቱዋ ዓሲ ማዔቴያ፦ «ፆኦሲ ማዾ''ም ዳኪንቴ፥ ዼኤፖ ዓሶ» ጌይንታ ዓሶይዳፓ ታ ሃታያቱዋሴ።"},{"book":"ቆሮንቶሴ ዓሶም 2","chapter":"12","verse":"12","text":"ታኣኒ ዒንሢ ባኣካ'' ዓኣ ዎዶ''ና ፆኦሲ ማዾ''ም ጎኔ ዳኪንቴ ዓሲ ማዒፆ ዔርዛ ባኣዚ'' ጊቢ'' ዳንዳዒሢና ማዼ ባካ ዱማ ዱማ ማላታ፥ ዲቃሣ ባኣዚ''ንታ ፆኦሲ ዎልቄና ማዺንታ ዓኮ ባኮንታኬ።"},{"book":"ቆሮንቶሴ ዓሶም 2","chapter":"12","verse":"13","text":"ዒንሢ ታ ሜታሱዋዖ ሃሼ''ማፓ ዓታዛ ሃንጎ ኪሪስቶሴ ጉሙርቃ ሺኢጲፆ ማኣሮ ዓሶይዳፓ ዓይጎና ታ ዒንሢ ዻኪ''ሴይ? ዬይ ታኣኮ ዻቢንቲ ማዔቴ ታኣም ዓቶም ጎዑዋቴ።"},{"book":"ቆሮንቶሴ ዓሶም 2","chapter":"12","verse":"14","text":"ዒንሢ ኮይላ'' ታ ሙካንዳኔ ጌይ፥ ጊኢጊንቲ ጊኢጊንቲ ዓታንቴ ሃኖ' ሃይሣሲኬ፤ ታቴያ ታ ዒንሢ ሜታሳኒ ኮዑዋሴ፤ ዓይጎሮ ጌዔቴ ታ ኮዓሢ ዒንሢ ማዓንዳኣፓዓቴም ዒንሢኮ ሚኢሾቱዋኣሢሮኬ። ናይም ሚኢሼ ቡኩሳሢ ሾዔ ዓሶ ማዓንዳኣፓዓቴም ናኣታ'' ሾዔ ዓሶም ሚኢሼ ቡኩሱዋሴ።"},{"book":"ቆሮንቶሴ ዓሶም 2","chapter":"12","verse":"15","text":"ታኣኒ ጋዓንቴ ዒንሢ ዛሎ''ሮ ታኣኮ ዓኣ ባኮ ቢያ፥ ሃሣ ጊንሣ ታና ዓኣሢ ታ ዒንጌቴ ታኣም ቃራኬ፤ ዓካሪ ታ ዒንሢ ዬያይዲ ሚርጌና ናሽካዛ ዒንሢ ታና ዬማይዲ ዻካ''ና ናሽካኔ ጌይሢዳ?"},{"book":"ቆሮንቶሴ ዓሶም 2","chapter":"12","verse":"16","text":"ዬይ ያዺ ማዔቴያ ታ ዒንሢ ሜታሳዓኬ፤ ጋዓንቴ ፔቴ'' ፔቴ'' ዓሳ ጋዓሢጉዲ ፑርታ ማሊሢና ጌሺ ታ ዒንሢ ዓርቄያ ማሉዋዖ ዓታዓ!"},{"book":"ቆሮንቶሴ ዓሶም 2","chapter":"12","verse":"17","text":"ታ ዒንሢ ኮይላ'' ዳኬ ዓሶይዳፓ ፔቴ''ሢ ዛሎ''ናታዖ ታ ዒንሢ ቡሪያ?"},{"book":"ቆሮንቶሴ ዓሶም 2","chapter":"12","verse":"18","text":"ቲቶ ዒንሢ ኮይላ'' ዓኣዻንዳጉዲ ታ ሺኢቄኔ፤ ፔቴ'' ኑ ዒሻሢያ ዒንሢ ኮይላ'' ዒዛና ዎላ'' ታ ዳኬኔ፤ ሂዳዖ ቲቶ ዒንሢ ዒማና ቡሪያ? ታኣና ዒዛና ዒንሢም ማዼሢ ፔቴ'' ማሊሢናቱዋዓዳ? ኑኡኮ ማዻ''ኣ ፔቴ''ቱዋዓዳ?"},{"book":"ቆሮንቶሴ ዓሶም 2","chapter":"12","verse":"19","text":"ሃኖ'' ሄላ''ንዳኣና ኑ ዬያይዲ ጌስታሢ «ኑ ዻቤዖ ዻቢባኣሴ» ጌይ ጌስታያ ዒንሢም ማላ? ኑኡኒ ኪሪስቶሴና ማዒ ኬኤዛሢ ፆኦሲ ቤርታኬ፤ ኑ ዒጊኖንሢዮቴ! ኑኡኒ ሃያ ዒንሢም ኬኤዛሢ ዒንሢ ዶዲሺ ማዣኒኬ።"},{"book":"ቆሮንቶሴ ዓሶም 2","chapter":"12","verse":"20","text":"ታኣኒ ዒንሢ ኮይላ'' ሙካ ዎዶ''ና ታ ማላ ጎይፆ ዒንሢ ማዒባኣያ፥ ሃሣ ታኣኒያ ዒንሢ ማላ ጎይፆ ማዒባኣዖ ኑ ዎላ'' ካኣማንዳኣ ናንዳኔ ጌዒ ታ ዒጊጫኔ፤ ጎዖንቴ ዒንሢ ባኣካ'' ዑራ፥ ቂኢሩሞ፥ ጎሪ''ንቲ፥ ፑርታ ማዻኒ ዞርቲሢ፥ ዓሲ ፑርቲሲ ጌስቲሢ፥ ዾንኮ፥ ዖቶርሙሞንታ ዣሎንታ ዓኣ ናንዳኔ ጌዒ ታ ዒጊጫኔ።"},{"book":"ቆሮንቶሴ ዓሶም 2","chapter":"12","verse":"21","text":"ዬኖ ታ ዒንሢ ኮይላ'' ላሚፆ ሙካዞና ታ ፆኦዛሢ ጎዖንቴ ዒንሢ ቤርታ ታና ቦርሲሳንዳያ ናንዳኔ ጌዒ ታ ዒጊጫኔ፤ ሃሣ ሚርጌ ዓሳ ሓያኮ ቤርታ ዔያታ ማዼ ጎሞንታ ዒኢቴ ማዾ''ንታ ዓኒ ሃሣ ማቾ ማዒባኣያና ላሄሢንታ ዓኒ ሃሣ ማቾ ማዒባኣያና ላሃኒ ኮዒ ዓማሊ''ፆ ጎሞንታ ዔያታ ቡኡፂባኣያ ማዔም ታና ሚርጌ ዖዪሳንዳያ ናንዳኔ ጌዒ ታ ሚርጌ ዒጊጫኔ።"}]}