{"data":[{"book":"МАЦЬВЕЯ","chapter":"11","verse":"1","text":"І сталася, калі закончыў Ісус настаўленьні дванаццаці вучням Сваім, перайшоў адтуль вучыць і прапаведаваць у гарадах іхніх."},{"book":"МАЦЬВЕЯ","chapter":"11","verse":"2","text":"А Ян, пачуўшы ў цямніцы пра дзеі Хрыстовыя, паслаў двух вучняў сваіх"},{"book":"МАЦЬВЕЯ","chapter":"11","verse":"3","text":"сказаць Яму: ці Той Ты, Які павінен прыйсьці, ці чакаць нам другога?"},{"book":"МАЦЬВЕЯ","chapter":"11","verse":"4","text":"І сказаў ім Ісус у адказ: ідзеце, скажэце Яну, што чуеце і бачыце:"},{"book":"МАЦЬВЕЯ","chapter":"11","verse":"5","text":"сьляпыя робяцца відушчымі і кульгавыя ходзяць, пракажоныя ачышчаюцца і глухія чуюць, мёртвыя ўваскрасаюць, і ўбогія зьвястуюць,"},{"book":"МАЦЬВЕЯ","chapter":"11","verse":"6","text":"і дабрашчасны той, хто не спакусіцца празь Мяне."},{"book":"МАЦЬВЕЯ","chapter":"11","verse":"7","text":"Калі ж пайшлі яны, Ісус пачаў гаварыць людзям пра Яна: што глядзець хадзілі вы ў пустыню? ці ня трысьцінку, ветрам калыханую?"},{"book":"МАЦЬВЕЯ","chapter":"11","verse":"8","text":"Што ж глядзець хадзілі вы? ці не чалавека, у мяккія шаты апранутага? тыя, што носяць мяккія шаты, жывуць у харомах царскіх."},{"book":"МАЦЬВЕЯ","chapter":"11","verse":"9","text":"Што ж глядзець хадзілі вы? прарока? Так, кажу вам, нават больш, чым прарока."},{"book":"МАЦЬВЕЯ","chapter":"11","verse":"10","text":"Бо ён той, пра якога напісана: «вось, Я пасылаю анёла Майго перад абліччам Тваім, які падрыхтуе шлях Твой перад Табою»."},{"book":"МАЦЬВЕЯ","chapter":"11","verse":"11","text":"Праўду кажу вам: сярод народжаных жанчынамі не паўставаў большы за Яна Хрысьціцеля; але найменшы ў Царстве Нябесным большы за яго."},{"book":"МАЦЬВЕЯ","chapter":"11","verse":"12","text":"Ад дзён жа Яна Хрысьціцеля да сёньня Царства Нябеснае дасягаецца сілаю, і тыя, што руплівасьць ужываюць, здабываюць яго;"},{"book":"МАЦЬВЕЯ","chapter":"11","verse":"13","text":"бо ўсе прарокі і закон прадвясьцілі да Яна."},{"book":"МАЦЬВЕЯ","chapter":"11","verse":"14","text":"І калі хочаце прыняць, ён ёсьць Ільля, які мае прыйсьці."},{"book":"МАЦЬВЕЯ","chapter":"11","verse":"15","text":"Хто мае вушы, каб чуць, няхай чуе."},{"book":"МАЦЬВЕЯ","chapter":"11","verse":"16","text":"Да каго ж прыпадобню род гэты? Падобны ён да дзяцей, якія сядзяць на рынку і, зьвяртаючыся да сваіх сяброў,"},{"book":"МАЦЬВЕЯ","chapter":"11","verse":"17","text":"кажуць: «мы гралі вам на жалейцы, а вы не скакалі; мы сьпявалі вам песьні журботныя, а вы не галасілі»."},{"book":"МАЦЬВЕЯ","chapter":"11","verse":"18","text":"Бо прыйшоў Ян, ня есьць, ня п'е; і кажуць: «у ім дэман»."},{"book":"МАЦЬВЕЯ","chapter":"11","verse":"19","text":"Прыйшоў Сын Чалавечы, есьць і п'е; і кажуць: «вось, чалавек, які любіць есьці і піць віно, прыяцель мытнікаў і грэшнікаў». І апраўдана мудрасьць дзецьмі яе."},{"book":"МАЦЬВЕЯ","chapter":"11","verse":"20","text":"Тады пачаў Ён дакараць гарады, у якіх найбольш праявіліся сілы Яго, бо яны не пакаяліся."},{"book":"МАЦЬВЕЯ","chapter":"11","verse":"21","text":"Гора табе, Харазіне! гора табе, Віфсаіда! бо калі б у Тыры і Сідоне явіліся сілы, яўленыя ў вас, дык даўно б яны ў вярэце і ў попеле пакаяліся;"},{"book":"МАЦЬВЕЯ","chapter":"11","verse":"22","text":"але кажу вам: Тыру і Сідону лягчэй будзе ў дзень судны, чым вам."},{"book":"МАЦЬВЕЯ","chapter":"11","verse":"23","text":"І ты, Капернауме, што да неба ўзвысіўся, да пекла зрынешся; бо калі б у Садоме явіліся сілы, яўленыя ў табе, дык ён прастаяў бы па сёньняшні дзень;"},{"book":"МАЦЬВЕЯ","chapter":"11","verse":"24","text":"але кажу вам, што зямлі Садомскай лягчэй будзе ў дзень судны, чым табе."},{"book":"МАЦЬВЕЯ","chapter":"11","verse":"25","text":"Тым часам, далей прамаўляючы, Ісус сказаў: слаўлю Цябе, Войча, Госпадзе неба і зямлі, што Ты ўтоіў гэта ад мудрых і разумных і адкрыў тое дзецям;"},{"book":"МАЦЬВЕЯ","chapter":"11","verse":"26","text":"так, Войча! бо такое было Тваё ўпадабаньне."},{"book":"МАЦЬВЕЯ","chapter":"11","verse":"27","text":"Усё Мне перададзена Айцом Маім, і ніхто ня ведае Сына, толькі Айцец; і Айца ня ведае ніхто, толькі Сын, і каму Сын хоча адкрыць."},{"book":"МАЦЬВЕЯ","chapter":"11","verse":"28","text":"Прыйдзеце да Мяне, усе струджаныя і прыгнечаныя, і Я супакою вас;"},{"book":"МАЦЬВЕЯ","chapter":"11","verse":"29","text":"вазьмеце ярмо Маё на сябе і навучэцеся ад Мяне, бо Я лагодны і пакорлівы сэрцам; і знойдзеце спакой душам вашым;"},{"book":"МАЦЬВЕЯ","chapter":"11","verse":"30","text":"бо ярмо Маё добрае, і цяжар Мой лёгкі."}]}