{"data":[{"book":"Daniel","chapter":"8","verse":"1","text":"Léta třetího kralování Balsazara krále ukázalo mi se vidění, mně Danielovi po onom, kteréž se mi ukázalo na počátku."},{"book":"Daniel","chapter":"8","verse":"2","text":"I viděl jsem u vidění, (tehdáž pak, když jsem viděl, byl jsem v Susan, na hradě, kterýž jest v krajině Elam), viděl jsem, pravím, byv u potoka Ulai."},{"book":"Daniel","chapter":"8","verse":"3","text":"A pozdvih očí svých, viděl jsem, a aj, u toho potoka stál skopec jeden, kterýž měl dva rohy. A ti dva rohové byli vysocí, a však jeden vyšší než druhý, ale ten vyšší zrostl posléze."},{"book":"Daniel","chapter":"8","verse":"4","text":"Viděl jsem skopce toho, an trkal k západu, půlnoci a poledni, jemuž žádná šelma odolati nemohla, aniž kdo co mohl vytrhnouti z moci jeho; pročež činil podlé vůle své, a to věci veliké."},{"book":"Daniel","chapter":"8","verse":"5","text":"A když jsem to rozvažoval, aj, kozel přicházel od západu na svrchek vší země, a žádný se ho nedotýkal na zemi, a ten kozel měl roh znamenitý mezi očima svýma."},{"book":"Daniel","chapter":"8","verse":"6","text":"A přišel až k tomu skopci majícímu dva rohy, kteréhož jsem byl viděl stojícího u potoka, a přiběhl k němu v prchlivosti síly své."},{"book":"Daniel","chapter":"8","verse":"7","text":"Viděl jsem také, an dotřel na toho skopce, a rozlítiv se proti němu, udeřil jej, tak že zlámal oba rohy jeho, a nebylo síly v skopci k odpírání jemu. A poraziv ho na zemi, pošlapal jej, aniž byl, kdo by vytrhl skopce z moci jeho."},{"book":"Daniel","chapter":"8","verse":"8","text":"Kozel pak velikým učiněn jest velmi. A když se ssilil, zlámal se roh ten veliký, i zrostli znamenití čtyři místo něho, na čtyři strany světa."},{"book":"Daniel","chapter":"8","verse":"9","text":"Z těch pak jednoho vyšel roh jeden maličký, a zrostl velmi ku poledni a východu, a k zemi Judské."},{"book":"Daniel","chapter":"8","verse":"10","text":"A zpjal se až k vojsku nebeskému, a svrhl na zemi některé z vojska toho i z hvězd, a pošlapal je."},{"book":"Daniel","chapter":"8","verse":"11","text":"Anobrž až k vojska toho knížeti zpjal se, nebo od něho zastavena byla ustavičná obět, a zavržen příbytek svatyně Boží,"},{"book":"Daniel","chapter":"8","verse":"12","text":"Tak že vojsko to vydáno v převrácenost proti ustavičné oběti, a povrhlo pravdu na zemi, a což činilo, šťastně mu se dařilo."},{"book":"Daniel","chapter":"8","verse":"13","text":"Tedy slyšel jsem jednoho svatého mluvícího, a řekl ten svatý tomu, kterýž tajné věci v počtu maje, mluví: Dokudž toto vidění o oběti ustavičné, a převrácenost na zpuštění přivodící trvati bude, a svaté služby vydávány budou i vojsko v pošlapání?"},{"book":"Daniel","chapter":"8","verse":"14","text":"A řekli mi: Až do dvou tisíc a tří set večerů a jiter, a přijdou k obnovení svému svaté služby."},{"book":"Daniel","chapter":"8","verse":"15","text":"Stalo se pak, že když jsem já Daniel hleděl na to vidění, a ptal jsem se na rozum jeho, aj, postavil se podlé mne na pohledění jako muž."},{"book":"Daniel","chapter":"8","verse":"16","text":"Slyšel jsem také hlas lidský mezi Ulaiem, kterýžto zavolav, řekl: Gabrieli, vylož tomuto vidění to."},{"book":"Daniel","chapter":"8","verse":"17","text":"I přišel ke mně, kdež jsem stál, a když přišel, zhrozil jsem se, a padl jsem na tvář svou. I řekl ke mně: Pozoruj, synu člověčí; nebo v času uloženém vidění toto se naplní."},{"book":"Daniel","chapter":"8","verse":"18","text":"Když pak on mluvil se mnou, usnul jsem tvrdě, leže tváří svou na zemi. I dotekl se mne, a postavil mne tu, kdež jsem byl stál,"},{"book":"Daniel","chapter":"8","verse":"19","text":"A řekl: Aj, já oznámím tobě to, což se díti bude až do vykonání hněvu toho; nebo v uloženém času konec bude."},{"book":"Daniel","chapter":"8","verse":"20","text":"Skopec ten, kteréhož jsi viděl, an měl dva rohy, jsou králové Médský a Perský."},{"book":"Daniel","chapter":"8","verse":"21","text":"Kozel pak ten chlupatý jest král Řecký, a roh ten veliký, kterýž jest mezi očima jeho, jest král první."},{"book":"Daniel","chapter":"8","verse":"22","text":"Že pak zlámán jest, a povstali čtyři místo něho, čtvero království z svého národu povstane, ale ne s takovou silou."},{"book":"Daniel","chapter":"8","verse":"23","text":"Při dokonání pak království jejich, když na vrch vzejdou nešlechetníci, povstane král nestydatý a chytrý."},{"book":"Daniel","chapter":"8","verse":"24","text":"Jehož síla zmocní se, ačkoli ne jeho silou, tak že ku podivení hubiti bude, a šťastně se mu povede, až i vše vykoná; nebo hubiti bude silné i lid svatý."},{"book":"Daniel","chapter":"8","verse":"25","text":"A obmyslností svou šťastně svede lest v předsevzetí svém, a v srdci svém zvelebí sebe, a v čas pokoje zhubí mnohé; nadto i proti knížeti knížat se postaví, a však bez rukou potřín bude."},{"book":"Daniel","chapter":"8","verse":"26","text":"Vidění pak to večerní a jitřní, o němž povědíno, jest jistá pravda; pročež ty zavři to vidění, nebo jest mnohých dnů."},{"book":"Daniel","chapter":"8","verse":"27","text":"Tedy já Daniel zchuravěl jsem, a nemocen jsem byl několik dnů. Potom povstav, konal jsem povinnost od krále poručenou, byv předěšen nad tím viděním, čehož však žádný na mně neseznal."}]}