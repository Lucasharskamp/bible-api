{"data":[{"book":"Rzymian","chapter":"14","verse":"1","text":"Słabego w wierze otaczajcie troską bez spierania się o jego poglądy."},{"book":"Rzymian","chapter":"14","verse":"2","text":"Jeden spożywa każdy pokarm, słaby zaś jest wegetarianinem."},{"book":"Rzymian","chapter":"14","verse":"3","text":"Pierwszy niech nie pogardza drugim, a drugi niech nie potępia pierwszego—Bóg go przecież do siebie przygarnął."},{"book":"Rzymian","chapter":"14","verse":"4","text":"Kim jesteś, że potępiasz czyjegoś sługę? Jego Pan podtrzymuje go lub pozwala mu upaść. Ostatecznie i tak postawi go na nogi, bo ma taką moc."},{"book":"Rzymian","chapter":"14","verse":"5","text":"Dla jednego wszystkie dni tygodnia są takie same, dla innego niektóre z nich mają szczególne znaczenie. Każdy niech się trzyma własnego przekonania."},{"book":"Rzymian","chapter":"14","verse":"6","text":"Kto uważa pewne dni za szczególne, robi to dla Pana. I kto spożywa każdy pokarm, również czyni to ze względu na Pana—bo dziękuje Bogu za jedzenie. Ten zaś, kto nie je wszystkiego, też robi to dla Pana i on także Mu dziękuje."},{"book":"Rzymian","chapter":"14","verse":"7","text":"Nikt z nas nie żyje dla siebie ani dla siebie nie umiera."},{"book":"Rzymian","chapter":"14","verse":"8","text":"Czy żyjemy, czy umieramy—wszystko robimy dla Pana. I w życiu, i w śmierci—zawsze należymy do Niego!"},{"book":"Rzymian","chapter":"14","verse":"9","text":"Chrystus umarł i powstał z martwych właśnie po to, aby być Panem życia i śmierci."},{"book":"Rzymian","chapter":"14","verse":"10","text":"Dlaczego więc potępiasz innego wierzącego? Albo dlaczego gardzisz nim? Przecież wszyscy staniemy przed tym samym sądem Bożym."},{"book":"Rzymian","chapter":"14","verse":"11","text":"Czytamy przecież:"},{"book":"Rzymian","chapter":"14","verse":"12","text":"Każdy z nas odpowie przed Bogiem za siebie."},{"book":"Rzymian","chapter":"14","verse":"13","text":"Nie oskarżajcie się więc nawzajem, ale raczej starajcie się nie być przeszkodą lub zniechęceniem dla innych wierzących."},{"book":"Rzymian","chapter":"14","verse":"14","text":"Osobiście wiem i jestem głęboko przekonany na podstawie autorytetu naszego Pana, że żaden pokarm, sam w sobie, nie jest nieczysty. Może jedynie być nieczysty dla tego, kto go za taki uważa."},{"book":"Rzymian","chapter":"14","verse":"15","text":"Jeśli jednak z powodu jedzenia wzbudzasz niepokój w innym wierzącym, nie kierujesz się miłością. Z powodu pokarmu nie osłabiaj duchowo tego, za którego umarł Chrystus."},{"book":"Rzymian","chapter":"14","verse":"16","text":"Niech wasze dobre przekonanie nie będzie dla innych powodem do bluźnierstwa."},{"book":"Rzymian","chapter":"14","verse":"17","text":"Istotą królestwa Bożego nie są przecież przepisy dotyczące jedzenia i picia, ale prawość, pokój i radość w Duchu Świętym."},{"book":"Rzymian","chapter":"14","verse":"18","text":"Kto w taki sposób służy Chrystusowi, podoba się Bogu i będzie się cieszył uznaniem ludzi."},{"book":"Rzymian","chapter":"14","verse":"19","text":"Starajcie się więc o to, co sprzyja pokojowi i wzajemnemu umacnianiu się w wierze."},{"book":"Rzymian","chapter":"14","verse":"20","text":"Nie niszczcie Bożego dzieła poprzez wasz stosunek do pokarmów! Wszystko jest dobre, ale staje się źródłem zła, jeśli z tego powodu ktoś duchowo upada."},{"book":"Rzymian","chapter":"14","verse":"21","text":"Dlatego dobrze jest nie jeść mięsa, nie pić wina i nie robić niczego, co mogłoby doprowadzić kogoś do grzechu."},{"book":"Rzymian","chapter":"14","verse":"22","text":"Własne przekonanie zachowaj dla siebie i Boga. Szczęśliwy jest człowiek, który postępuje zgodnie z własnym przekonaniem i nie ma wyrzutów sumienia."},{"book":"Rzymian","chapter":"14","verse":"23","text":"Kto jednak spożywa jakiś pokarm wbrew swojemu przekonaniu, ten odczuwa z tego powodu wyrzuty sumienia. A wszystko, co nie wypływa z przekonania, jest grzechem."}]}