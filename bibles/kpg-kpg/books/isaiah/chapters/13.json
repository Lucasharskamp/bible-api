{"data":[{"book":"Isaiah","chapter":"13","verse":"1","text":"Deenei telekai mai baahi o God i di hai o Babylon, dela ne mmada ginai Isaiah, tama Amoz.13.1 Isaiah 47.1-15; Jeremiah 50.1—51.64"},{"book":"Isaiah","chapter":"13","verse":"2","text":"Huudia gi nua tagallebe dauwa i tomo di anga gonduu! Wwolowwolo gi digau dauwa, daahia godou lima gi nua, e hai di hagailoo gi digaula gi heebagi gi nia bontai di waahale hagaamu ia."},{"book":"Isaiah","chapter":"13","verse":"3","text":"Dimaadua gu gahigahi ana gau dauwa maaloo ge hagadagadagagee ginai, gi heebagi tauwa dabuaahia, gei gi hagaduadua ina digau ala e hagawelewele ginai Ia."},{"book":"Isaiah","chapter":"13","verse":"4","text":"Hagalongo gi di longoaa i hongo nia gonduu, di lee o di hagabuulinga dangada dogologo, go di lee o nnenua llauehe mo nia mogobuna dagi e hagapuni mai. Dimaadua di Gowaa Aamua gu hagatogomaalia ana gau dauwa e heebagi."},{"book":"Isaiah","chapter":"13","verse":"5","text":"Digaula e lloomoi i nnenua mogowaa loo mai nia mada o henuailala. Dimaadua e hanimoi belee oho gi daha tenua hagatau i dono hagawelewele."},{"book":"Isaiah","chapter":"13","verse":"6","text":"Wwolowwolo i godou mmae! Di laangi Dimaadua la gu hoohoo mai, di laangi dela God Mogobuna e hai dana daaligi.13.6 Joel 1.15"},{"book":"Isaiah","chapter":"13","verse":"7","text":"Nia lima nia daangada huogodoo ga maanuhia, nadau manawa maaloo ga paagege."},{"book":"Isaiah","chapter":"13","verse":"8","text":"Digaula huogodoo ga mmaadagu huoloo, gaa mmae huoloo be di mmae o di ahina ma ga haanau. Digaula ga hilahila i nadau mehanga mmaadagu, nadau hadumada gaa mmee i nadau langaadia."},{"book":"Isaiah","chapter":"13","verse":"9","text":"Di laangi Dimaadua le e dau mai, go di laangi huaidu o dono hagawelewele dela e deemee di dugu. Henuailala gaa hai di anggowaa, digau huaidu huogodoo ga daaligi gi daha."},{"book":"Isaiah","chapter":"13","verse":"10","text":"Nia heduu huogodoo ga hagalee maahina, di laa ga bouli i di madagoaa ma gaa hobo, gei di malama ga bouli.13.10 Ezekiel 32.7; Matthew 24.29; Mark 13.24-25; Luke 21.25; Hagagida 6.12-13"},{"book":"Isaiah","chapter":"13","verse":"11","text":"Dimaadua ga helekai, “Au ga gaamai di haingadaa gi henuailala, ga daaligi nia daangada huaidu huogodoo i nadau hai hala. Au gaa dugu iha nia hagamuamua o nia daangada, ga daaligi digau hagamuamua ge manawa huaidu."},{"book":"Isaiah","chapter":"13","verse":"12","text":"Digau ala gaa dubu la ga hogoohi i nia goolo."},{"book":"Isaiah","chapter":"13","verse":"13","text":"Au gaa lulu di langi, gei henuailala gaa doo gi daha mo dono lohongo i di laangi deelaa, i di madagoaa Au, go Dimaadua di Gowaa Aamua ma ga hagawelewele."},{"book":"Isaiah","chapter":"13","verse":"14","text":"“Digau henua gee ala e noho i Babylon gaa llele gi daha gi nadau henua donu, ga lellele dagidahi be nia ee ala e llele gi daha mo tangada puu ee, gadoo be siibi dono dangada hagaloohi ai."},{"book":"Isaiah","chapter":"13","verse":"15","text":"Dahi dangada ma gaa kumi, le e daalo gii made."},{"book":"Isaiah","chapter":"13","verse":"16","text":"Nadau dama lligi ga daaligi gii mmade i mua nadau golomada, nadau hale ga gaiaa, nadau lodo gaa kumi go nia daane gaa hai ginai nadau hiihai.”"},{"book":"Isaiah","chapter":"13","verse":"17","text":"Dimaadua ga helekai, “Au ga haga ngalua digau Media gi heebagi gi digau Babylon. Digaula ga hagalee hagalabagau nia silber, ge hagalee hagamada go nia goolo."},{"book":"Isaiah","chapter":"13","verse":"18","text":"Digaula ga daaligi nia dama daane gi nadau maalei mono amu maalei. Digaula ga hagalee aloho i nia ligiana, hagalee dumaalia gi nia dama lligi."},{"book":"Isaiah","chapter":"13","verse":"19","text":"Babylonia la tenua dela e kaedahi humalia huoloo i lodo nia henua huogodoo, gei digau tenua le e hagapuu ginai. Gei Au go Dimaadua gaa oho Babylon gadoo be dagu oho Sodom mo Gomorrah.13.19 Genesis 19.24"},{"book":"Isaiah","chapter":"13","verse":"20","text":"Deai tangada e noho labelaa i golo ai, tangada Arab e haga duu aga dono hale i golo ai, deai tangada hagaloohi siibi e haangai ana siibi i di gowaa deelaa ai."},{"book":"Isaiah","chapter":"13","verse":"21","text":"Ma gaa hai di gowaa e noho ai nia manu lodo henua, e hai nia hale ngogo o nia manu ‘owl’. Nia manu ‘ostrich’ gaa noho i golo, gei nia kuudi lodo henua ga hobohobo laa lodo nia gowaa mooho.13.21 Isaiah 34.14; Zephaniah 2.14; Hagagida 18.2Di manu ‘owl’"},{"book":"Isaiah","chapter":"13","verse":"22","text":"Nia hagadilinga lee manu ‘hyena’ mo ‘jackal’ e longono mai i lodo nia hale angulaa hagaloohi mo nia hale di king. Di madagoaa Babylon la gu dau mai, ono laangi gu hoohoo ga hagaodi.”"}]}