{"data":[{"book":"1. kirje Timoteukselle","chapter":"5","verse":"1","text":"Älä ole koskaan ankara vanhalle miehelle, vaan neuvo häntä kunnioittavasti, niin kuin hän olisi oma isäsi. Puhu nuoremmille miehille kuin rakkaille veljille."},{"book":"1. kirje Timoteukselle","chapter":"5","verse":"2","text":"Kohtele vanhoja naisia kuin äitiäsi ja nuoria naisia kuin sisariasi pitäen ajatuksesi puhtaina."},{"book":"1. kirje Timoteukselle","chapter":"5","verse":"3","text":"Seurakunnan tulee huolehtia leskeksi jääneistä naisista, jos heillä ei ole muita auttajia."},{"book":"1. kirje Timoteukselle","chapter":"5","verse":"4","text":"Mutta jos heillä on lapsia tai lastenlapsia, vastuu kuuluu näille. Omasta kodistaan on ihmisen aloitettava rakkaudentekonsa ja tuettava puutteessa eläviä vanhempiaan. Siitä Jumala pitää."},{"book":"1. kirje Timoteukselle","chapter":"5","verse":"5","text":"Etusijalle tulisi asettaa ne yksin jääneet ja köyhät lesket, jotka turvautuvat kaikessa Jumalaan ja aina rukoilevat häntä,"},{"book":"1. kirje Timoteukselle","chapter":"5","verse":"6","text":"mutta ei niitä, jotka kiertävät juoruamassa ja nautintoa etsimässä ja turmelevat näin sielunsa."},{"book":"1. kirje Timoteukselle","chapter":"5","verse":"7","text":"Tähdennä tätä asiaa, että kristityt osaisivat elää oikein."},{"book":"1. kirje Timoteukselle","chapter":"5","verse":"8","text":"Jos joku ei auta omaisiaan, kun nämä ovat avun tarpeessa, ja lyö laimin jopa oman perheensä, hänellä ei ole oikeutta sanoa itseään kristityksi. Hän on pakanaakin pahempi."},{"book":"1. kirje Timoteukselle","chapter":"5","verse":"9","text":"Seurakunnan luetteloon otettavan lesken on oltava vähintään kuusikymmenvuotias ja sellainen, joka on ollut vain kerran naimisissa."},{"book":"1. kirje Timoteukselle","chapter":"5","verse":"10","text":"Hänen pitää olla tunnettu hyvistä teoista. Onko hän kasvattanut lapsensa hyvin? Onko hän osoittanut vieraanvaraisuutta sekä tuntemattomille että uskonsisarille ja -veljille? Onko hän auttanut sairaita ja vaikeuksissa olevia? Onko hän aina valmis osoittamaan ystävällisyyttä?"},{"book":"1. kirje Timoteukselle","chapter":"5","verse":"11","text":"Älä ota nuorempia leskiä tähän ryhmään, sillä kun vähän aikaa on kulunut, he saattavat luopua lupauksesta, jonka tekivät Kristukselle, ja mennä uusiin naimisiin."},{"book":"1. kirje Timoteukselle","chapter":"5","verse":"12","text":"Näin he joutuvat tuomittaviksi, koska ovat rikkoneet ensimmäisen lupauksensa."},{"book":"1. kirje Timoteukselle","chapter":"5","verse":"13","text":"Sitä paitsi heistä tulee helposti laiskoja. He kulkevat vain talosta taloon lörpöttelemässä ja sotkeutuvat toisten ihmisten asioihin."},{"book":"1. kirje Timoteukselle","chapter":"5","verse":"14","text":"Sen vuoksi minusta onkin parempi, että nämä nuoret lesket menevät uudelleen naimisiin, saavat lapsia ja hoitavat kotiaan. Silloin kukaan ei saa moitteen aihetta."},{"book":"1. kirje Timoteukselle","chapter":"5","verse":"15","text":"Pelkään, että saatana on jo ehtinyt johtaa harhaan muutamia heistä, ja he ovat katkaisseet yhteyden seurakuntaan."},{"book":"1. kirje Timoteukselle","chapter":"5","verse":"16","text":"Muistutan vielä, että sukulaisten olisi pidettävä huolta leskestä eikä jätettävä häntä seurakunnan huollettavaksi. Silloin seurakunnalle jää enemmän varoja niiden leskien auttamiseen, jotka ovat todella yksin maailmassa."},{"book":"1. kirje Timoteukselle","chapter":"5","verse":"17","text":"Seurakunnan johtajat, jotka hoitavat tunnollisesti tehtävänsä, ansaitsevat kaikkien arvostuksen ja kunnon palkan työstään varsinkin, jos ovat sekä julistajia että opettajia."},{"book":"1. kirje Timoteukselle","chapter":"5","verse":"18","text":"Raamatussa sanotaan: »Älä sido puivan härän suuta – anna sen syödä vapaasti.» Toisessa kohdassa huomautetaan: »Työtä tekevä ansaitsee palkkansa.»"},{"book":"1. kirje Timoteukselle","chapter":"5","verse":"19","text":"Älä ota huomioon seurakunnan johtajasta tehtyjä valituksia, ellei syyttäjiä ole kahta tai kolmea."},{"book":"1. kirje Timoteukselle","chapter":"5","verse":"20","text":"Nuhtele seurakunnan läsnäollessa niitä, jotka tekevät syntiä, etteivät muut seuraisi heidän esimerkkiään."},{"book":"1. kirje Timoteukselle","chapter":"5","verse":"21","text":"Jumalan, Jeesuksen ja pyhien enkelien edessä pyydän vakavasti: ole tässä asiassa johdonmukainen, vaikka kysymyksessä olisi läheinen ystäväsikin. Kaikkia on kohdeltava samalla tavalla."},{"book":"1. kirje Timoteukselle","chapter":"5","verse":"22","text":"Älä hätiköi, kun valitset seurakunnalle työntekijää. Et ehkä huomaa hänen syntejään, ja silloin näyttää siltä kuin hyväksyisit ne. Pysy itse erossa synninteosta."},{"book":"1. kirje Timoteukselle","chapter":"5","verse":"23","text":"Tällä en muuten tarkoita, että sinun olisi kokonaan luovuttava viinistä. Sinun pitäisi käyttää sitä silloin tällöin lääkkeenä, koska sinulla on niin usein vatsavaivoja."},{"book":"1. kirje Timoteukselle","chapter":"5","verse":"24","text":"Joidenkin synnit ovat kaikkien näkyvissä. Sellaisissa tapauksissa sinä voit puuttua asioihin. Toisten synnit paljastuvat vasta tuomiopäivänä."},{"book":"1. kirje Timoteukselle","chapter":"5","verse":"25","text":"Hyvätkin teot tiedetään joissakin tapauksissa jo nyt, mutta osa niistä paljastuu vasta ajan mittaan."}]}