{"data":[{"book":"Бути","chapter":"18","verse":"1","text":"Тунчи Павло ачявда Афины и лагля дэ Коринфо."},{"book":"Бути","chapter":"18","verse":"2","text":"Котэ вов дыкхля иудее пав лавэ Акила, саво бэняпэ дэ Понто. Кодэва надумут авиля Италиятар пэхкиря ромняґа, савя акхарэнас Прискилла, колэсти со императоро Клавдии прыпхэнда всавэрэ иудеенди тэ ачявэн Римо. Павло авиля тэ дыкхэпэ лэнца."},{"book":"Бути","chapter":"18","verse":"3","text":"Вонэ терэнас кодыя ж бути, со и Павло: терэнас катуны. Колэсти Павло ачиляпэ лэндэ тэ терэлас лэнца бути."},{"book":"Бути","chapter":"18","verse":"4","text":"Кожно суббота вов дэдумэлас дэ синагога иудеенца тай греконэнца и камля тэ пэрэцырдэ лэн пэ пэхкири риг."},{"book":"Бути","chapter":"18","verse":"5","text":"Кала Македониятар авиле Сила тай Тимофеи, тунчи Павло всавири пэхкири вряма отдэня колэсти, соб тэ пхэнэ лав. Тай допхэнэлас иудеенди, со Исусо исин Христосо."},{"book":"Бути","chapter":"18","verse":"6","text":"Кала вонэ ачиле тэ пэрэмарэ тай тэ кошэ лэ, вов обмарда прахо пэхкиря їдатар тай пхэнда лэнди:"},{"book":"Бути","chapter":"18","verse":"7","text":"Павло выджиля котарь тай джиля дэ цэр, саво ачелас пашэ синагога. Котэ джювэлас Титий Иусто, мануш, саво тэлёлас Дэвлэсти."},{"book":"Бути","chapter":"18","verse":"8","text":"Пхурэдэр дэ синагога Криспо и всавэрэ лэхкэрэ цэрунэ патине Раести. Тай бут коринфянуря, савэ шунэнас Павло, патине и сле болдэ."},{"book":"Бути","chapter":"18","verse":"9","text":"Екхвар рятяґа Рай пхэнда Павлости дэ дыкхлима:"},{"book":"Бути","chapter":"18","verse":"10","text":"Мэ туґа, тай нико на терэла тут бибахт. Дэ кадэва форо исин бут Мурэн манушэн."},{"book":"Бути","chapter":"18","verse":"11","text":"Павло сля котэ бэрш епашэґа тай сиклярда лэн Дэвлэхкэрэ Лавэсти."},{"book":"Бути","chapter":"18","verse":"12","text":"Дэ кодыя вряма, кала Галлионо сля проконсуло дэ Ахаия, иудея стидэнепэ, схутилдэ Павло тай андэ лэ пэ сындо."},{"book":"Бути","chapter":"18","verse":"13","text":"Вонэ ачиле тэ дошарэ лэ:"},{"book":"Бути","chapter":"18","verse":"14","text":"Павло инте нисо на пхэнда, кала Галлионо ачиля тэ дэдумэ кодэлэнди, ко дошарэнас лэ:"},{"book":"Бути","chapter":"18","verse":"15","text":"Нэ сар тумэ ханпэ пала сиклярима, лава тай тумаро Упхэнимо, тунчи розлэнпэ еджинэ. Мэ на камав тэ авэ сундисареґа дэ кодэлэ."},{"book":"Бути","chapter":"18","verse":"16","text":"Тай вов вытрадэня лэн сундисарехкэрэ тханэстар."},{"book":"Бути","chapter":"18","verse":"17","text":"Тунчи всавэрэ схутилдэ пхурэдэрэ дэ синагога, савэ акхарэнас Сосфено, тай помардэ лэ англа сундисарехкоро тхан. Нэ Галлионо пэ када нисо на терда."},{"book":"Бути","chapter":"18","verse":"18","text":"Павло просля инте бут дивэн дэ Коринфо. Тунчи вов розачиляпэ пхралэнца тай Прискиллаґа и Акилаґа лагля пав пане дэ Сирия. Англа колэ, сар лэнди тэ ладэ, Павло обчинда бала дэ Кенхреи, колэсти со калась дэня солах Дэвлэсти."},{"book":"Бути","chapter":"18","verse":"19","text":"Вонэ авиле дэ Эфесо. Котэ Павло ачявда Прискилла тай Акилла, а еджино джиля дэ синагога тай дэдумэлас иудеенца."},{"book":"Бути","chapter":"18","verse":"20","text":"Вонэ мангле, соб вов тэ ачелпэ лэндэ пэ савись вряма, нэ вов отпхэндапэ."},{"book":"Бути","chapter":"18","verse":"21","text":"— Мэ рисявава, сар авэла пэ када Дэвлэхкири воля, — пхэнда Павло, кала розачеласпэ лэнца, тай лагля пав пане Эфесостар."},{"book":"Бути","chapter":"18","verse":"22","text":"Вов лагля дэ Кесария, авиля дэ Ерусалимо, дыкхляпэ котэ кхандиряґа тай джиля дэ Антиохия."},{"book":"Бути","chapter":"18","verse":"23","text":"Павло просля котэ савись вряма, тунчи джиля котарь тай проджялас галатиякири пхув и Фригия, а пав дром подрицарэлас сиклярнэн."},{"book":"Бути","chapter":"18","verse":"24","text":"Дэ кодыя вряма дэ Эфесо авиля иудеи, савэ акхарэнас Аполлосо. Вов шукар дэдумэлас, бэняпэ тай бариля дэ Александрия и мишто джянэлас Лила."},{"book":"Бути","chapter":"18","verse":"25","text":"Вов сля сиклярдо Раехкэрэ Дромэсти тай всавэрэ водеґа розпхэнэлас пала Исусо чячимаґа, нэ еджино джянэлас кацик Иоаннохкоро болдимо."},{"book":"Бути","chapter":"18","verse":"26","text":"Аполлосо ачиля бидаракоро тэ дэдумэ дэ синагога, и кала Прискилла тай Акила ушундэ лэ, вонэ акхардэ лэ пэстэ тай сар исин фэдэр розпхэндэ пала Дэвлэхкоро Дром."},{"book":"Бути","chapter":"18","verse":"27","text":"Аполлосо камля тэ джя дэ Ахаия, тай пхрала, соб тэ подрицарэ лэ, искриисардэ лил сиклярнэнди, савэ котэ джювдэ. Дэ лил вонэ мангле тэ прылэ Аполлосо. Кала вов авиля пордэ, тунчи дэня бари зор кодэлэнди, ко пав Дэвлэхкоро мищимо ачиля тэ патя."},{"book":"Бути","chapter":"18","verse":"28","text":"Аполлосо пхабардэс сикавэлас иудеенгоро начячимо тай англэ манушэн допхэнэлас Лилэндар, со Христосо исин Исусо."}]}