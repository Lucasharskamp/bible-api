{"data":[{"book":"Ezekiel","chapter":"36","verse":"1","text":"“Wuod dhano, kor wach kuom gode mag Israel, kendo wachnegi ni, ‘Yaye gode mag Israel, winjuru wach Jehova Nyasaye."},{"book":"Ezekiel","chapter":"36","verse":"2","text":"Ma e gima Jehova Nyasaye Manyalo Gik Moko Duto wacho: Wasigu nogoyonu siboi kawacho niya, “Donge uwuoro! Gode machon maboyo koro osedoko mawa.” ’"},{"book":"Ezekiel","chapter":"36","verse":"3","text":"Kuom mano, kor wach kiwacho kama: ‘Ma e gima Jehova Nyasaye Manyalo Gik Moko Duto wacho: Nikech negimonjo pinyu ma giketho kuonde duto mage mine udongʼ maonge nyalo e kind ogendini mamoko, kane gijarou kendo giwuoyo kuomu marach,"},{"book":"Ezekiel","chapter":"36","verse":"4","text":"kuom mano, yaye un gode mag Israel, winjuru gima an Jehova Nyasaye Manyalo Gik Moko Duto wacho ni gode madongo gi matindo, kaachiel gi aore kod holni, gi kuonde modongʼ gundni, mane ogendini mokiewo gi jo-Israel oyako kendo oyiero."},{"book":"Ezekiel","chapter":"36","verse":"5","text":"Ma e gima Jehova Nyasaye Manyalo Gik Moko Duto wacho: Asewuoyo ka an gi nyiego maliel ka mach kuom ogendini mamoko duto, kendo kuom piny Edom duto, nikech negiloko pinya margi, kendo ne giyako lege mage, ka chunygi opongʼ gi mor.’"},{"book":"Ezekiel","chapter":"36","verse":"6","text":"Kuom mano, kor wach kuom piny Israel, kendo wach ni gode madongo gi matindo, kaachiel gi rogo kod holni kama: ‘Ma e gima Jehova Nyasaye Manyalo Gik Moko Duto wacho: Awuoyo ka an gi mirima mager, nikech usewinjo marach ka ogendini jarou."},{"book":"Ezekiel","chapter":"36","verse":"7","text":"Emomiyo ma e gima Jehova Nyasaye Manyalo Gik Moko Duto wacho: Akwongʼora ni ogendini molworou noyud wichkuot."},{"book":"Ezekiel","chapter":"36","verse":"8","text":"“ ‘To un, joga Israel, yien nochak odong e gode mag Israel, mi nyagnu olembe, nikech ubiro dok e piny machiegni."},{"book":"Ezekiel","chapter":"36","verse":"9","text":"Aikora mar konyou kendo abiro rangou gi ngʼwono; mi puotheu pur mi pidhie kothe, un oganda mar dhood Israel duto,"},{"book":"Ezekiel","chapter":"36","verse":"10","text":"abiro miyo unyaa mi udok mangʼeny. Mier matindo ji biro dakie, kendo kuonde momukore ibiro gero kendo."},{"book":"Ezekiel","chapter":"36","verse":"11","text":"Abiro medo kar kwan mar ji kod mar jamni modak e dieru, kendo gibiro medore mi gidok mathoth mokalo akwana. Abiro miyo ji gedo kuomu kaka chon, kendo abiro miyo unyaa moloyo kaka chon. Eka unungʼe ni An e Jehova Nyasaye."},{"book":"Ezekiel","chapter":"36","verse":"12","text":"Abiro keto ji, ma gin joga Israel, mondo owuoth kuomu. Gibiro kawou, kendo ubiro bedo girkeni margi, kendo ok unuchak umagi nyithindgi."},{"book":"Ezekiel","chapter":"36","verse":"13","text":"“ ‘Ma e gima Jehova Nyasaye Manyalo Gik Moko Duto wacho: Nikech ji wachonu niya, “Unego ji kendo umayo ogandau nyithindgi,”"},{"book":"Ezekiel","chapter":"36","verse":"14","text":"omiyo koro ok ubi nego ji kata miyo ogandau dongʼ migumba, Jehova Nyasaye Manyalo Gik Moko Duto owacho."},{"book":"Ezekiel","chapter":"36","verse":"15","text":"Ok anachak ayie uwinj siboi mar ogendini; kendo ok unuchak une malit ka ji jarou kata ka gimiyo pinyu podho, Jehova Nyasaye Manyalo Gik Moko Duto osewacho.’ ”"},{"book":"Ezekiel","chapter":"36","verse":"16","text":"Wach Jehova Nyasaye nochako obirona kendo kama:"},{"book":"Ezekiel","chapter":"36","verse":"17","text":"“Wuod dhano, ka oganda mar jo-Israel ne pod odak e pinygi giwegi, ne gidwanye gi yoregi kod timbegi mamono. Timbegi ne ogak kaka gak mar dhako e nyima e kinde ma oneno malo."},{"book":"Ezekiel","chapter":"36","verse":"18","text":"Omiyo ne aolo mirimba kuomgi nikech ne gisechwero remo e piny, kendo nikech ne gisedwanye gi nyisechegi mopa."},{"book":"Ezekiel","chapter":"36","verse":"19","text":"Ne akeyogi e dier ogendini, kendo negidak e kind ogendini mopogore opogore. Ne angʼadonegi bura kaluwore gi yoregi kod timbegi mamono."},{"book":"Ezekiel","chapter":"36","verse":"20","text":"Kendo kuonde duto mane gidhiyoe e dier ogendini to ne gichayo nyinga maler, nikech ji ne wuoyo kuomgi kawacho ni, ‘Magi gin jo-Jehova Nyasaye, to ne oriembogi e lope.’"},{"book":"Ezekiel","chapter":"36","verse":"21","text":"Ne aparo mondo atim gimoro ne nyinga maler, ma dhood Israel nosedwanyo e dier ogendini kuonde mane gidhiye."},{"book":"Ezekiel","chapter":"36","verse":"22","text":"“Emomiyo wachne dhood Israel ni, ‘Ma e gima Jehova Nyasaye Manyalo Gik Moko Duto wacho: Ok abi timo gigo nikech un, yaye dhood Israel, to abiro timogi nikech nyinga maler, ma usedwanyo e dier ogendini kuonde duto musedhiyoe."},{"book":"Ezekiel","chapter":"36","verse":"23","text":"Abiro nyiso kaka nyinga marahuma musedwanyo e dier ogendini, ler, nyingno musechido e diergi. Eka ogendini nongʼe ni An e Jehova Nyasaye, chiengʼ ma ananyisra kaka ngʼama ler ka uneno gi wangʼu, Jehova Nyasaye Manyalo Gik Moko Duto osewacho."},{"book":"Ezekiel","chapter":"36","verse":"24","text":"“ ‘Nikech abiro golou oko e dier ogendini; chokou kagolou e pinje duto mi aduogu kendo e lopu uwegi."},{"book":"Ezekiel","chapter":"36","verse":"25","text":"Abiro kiro pi maler kuomu mi udok jomaler; abiro pwodhou kuom timbeu mamono kendo kuom nyisecheu duto mopa."},{"book":"Ezekiel","chapter":"36","verse":"26","text":"Abiro miyou chuny manyien kod paro manyien; kendo anagol kuomu chuny matek ka lwanda mi amiu chuny mayom ka ringʼo."},{"book":"Ezekiel","chapter":"36","verse":"27","text":"Abiro olo Roho mara kuomu, mi aket ulu buchena kendo uket chunyu mar rito chikena."},{"book":"Ezekiel","chapter":"36","verse":"28","text":"Ubiro dak e piny mane amiyo kwereu; unubed joga to anabed Nyasachu."},{"book":"Ezekiel","chapter":"36","verse":"29","text":"Abiro resou kuom gik moko duto ma dimi ubed mogak. Abiro kelonu cham mi ubed gi cham mogundho kendo ok anawe ubed gi kech."},{"book":"Ezekiel","chapter":"36","verse":"30","text":"Anami olembeu kod cham mag puotheu nyag mangʼeny, kendo ok unuchak une wichkuot e dier ogendini nikech wach kech."},{"book":"Ezekiel","chapter":"36","verse":"31","text":"Eka unupar yoreu kod timbeu maricho, kendo unucharu kendu nikech richou kod timbeu mamonogo."},{"book":"Ezekiel","chapter":"36","verse":"32","text":"Adwaro ni ungʼe ni gigi duto ok atim nikech un, Jehova Nyasaye Manyalo Gik Moko Duto osewacho. Yaye dhood Israel, neuru wichkuot kuom timbeu mamono!"},{"book":"Ezekiel","chapter":"36","verse":"33","text":"“ ‘Ma e gima Jehova Nyasaye Manyalo Gik Moko Duto wacho: Odiechiengʼ ma anapwodhie kuom richoni duto, anami ji odagi e miechi kendo, kendo kuonde momukore magi nochak oger."},{"book":"Ezekiel","chapter":"36","verse":"34","text":"Piny motwo nopur, ka joma kadho e diergi neno, kendo ok nowegi ginind mbora."},{"book":"Ezekiel","chapter":"36","verse":"35","text":"Giniwach niya, “Lopni ma yande okethi mowe nono koro osedoko machal gi puoth Eden, kendo mier madongo mane omuki kendo okethi molokore gunda tinde ochiel motegno kendo ji odakie.”"},{"book":"Ezekiel","chapter":"36","verse":"36","text":"Eka ogendini modongʼ molworou nongʼe ni an Jehova Nyasaye ema asegero gik mane omuki, kendo an ema asechako akomo puothe mane odongʼ mbora. An Jehova Nyasaye ema asewuoyo kamano, kendo abiro timo gima awacho.’"},{"book":"Ezekiel","chapter":"36","verse":"37","text":"“Ma e gima Jehova Nyasaye Manyalo Gik Moko Duto wacho: Abiro winjo kwayo jo-Israel kendo mi atimnegi kama: Abiro miyo ogendini doko mangʼeny ka rombe,"},{"book":"Ezekiel","chapter":"36","verse":"38","text":"adier ginibed mangʼeny mana ka jamni mitimogo misango Jerusalem e kinde mag nyasi mitimo higa ka higa. Omiyo mier madongo mokethore biro pongʼ gi kweth mag ji. Eka giningʼe ni An e Jehova Nyasaye.”"}]}