{"data":[{"book":"Wakolosayi","chapter":"4","verse":"1","text":"Na mwenga wakulu, muwatenderi wamanda wenu kwa uherepa na kulinganira Mlungu ntambu yakafira, pamuvimana kuwera mwenga viraa mwanayu Mtuwa kumpindi kwa Mlungu."},{"book":"Wakolosayi","chapter":"4","verse":"2","text":"Mwendereyi kumluwa Mlungu, na pamumluwa Mlungu muliloleri hweri, pamlonga mayagashii Mlungu."},{"book":"Wakolosayi","chapter":"4","verse":"3","text":"Mtuluwili twenga viraa vilii, su Mlungu katuvuguliri mlyangu toziya ya ujumbi wakuwi su tuwezi kubwera bada ya Kristu. Toziya ya bada ayi, vinu neni namushibetubetu."},{"book":"Wakolosayi","chapter":"4","verse":"4","text":"Vinu mumluwi Mlungu, su neni mwezi kulonga ntambu yanfiruwa, na bada ntambu paiwera lupalahera."},{"book":"Wakolosayi","chapter":"4","verse":"5","text":"Muweri na luhala pamulikala na wantu yawammana ndiri Mlungu, mtumiyi hweri lupenyu lwamuwera nalu."},{"book":"Wakolosayi","chapter":"4","verse":"6","text":"Visoweru vya mwenga vitakiwa viweri viheri mashaka goseri na vyakufiliziya, na mtakiwa kuvimana ntambu ya kumwankula hweri kila muntu."},{"book":"Wakolosayi","chapter":"4","verse":"7","text":"Numjega Tukiku kwa mwenga mlongu gwetu mfiruwa, mtenda lihengu mwaminika na ntumintumi muyetu mulihengu lya Mtuwa, hakawagambiri visoweru vyangu vyoseri."},{"book":"Wakolosayi","chapter":"4","verse":"8","text":"Numtuma kwa mwenga su kawatuli moyu kwa kuwagambirani visoweru vyetu."},{"book":"Wakolosayi","chapter":"4","verse":"9","text":"Kankwiza pamuhera na Onesimu, mlongu gwetu yatumfira na mwaminika, yomberi ayu ndo mwenikaya muyenu. Hawawagambiri visoweru vya vitwatira vyoseri vyavitendeka panu."},{"book":"Wakolosayi","chapter":"4","verse":"10","text":"Alisitariku, yakawera mushibetubetu pamuhera na neni, kankuwalamsiyani, viraa vilii Mariku, mwipa gwakuwi Barinaba kankuwalamsiyani. Mpata kala malagaliru ga visoweru vyakuwi, pakasoka kwa mwenga mumshemeri."},{"book":"Wakolosayi","chapter":"4","verse":"11","text":"Yoshuwa yawamshema Yustu, kankuwalamsiyani. Pakati pa Wayawudi wawankiti kala njimiru, awa hera gweka yawu ndo yawatenda lihengu pamuwera na neni kwajili ya ufalumi wa Mlungu, womberi wantula moyu nentu."},{"book":"Wakolosayi","chapter":"4","verse":"12","text":"Epafura, yakawera mwenikaya muyenu na ntumintumi gwa Yesu Kristu, kankuwalamsiyani. Mashaka goseri kankuwaluwirani mwenga kwa Mlungu su mpati kugoloka na mkamali na mgangamala muvitwatira vyoseri vyavimfiriziya Mlungu."},{"book":"Wakolosayi","chapter":"4","verse":"13","text":"Neni mweza kutakula ukapitawu kuwera kankutenda lihengu nentu kwa mwenga na kwa wantu wa Laudikiya na walii yawawera Hierapoli."},{"book":"Wakolosayi","chapter":"4","verse":"14","text":"Luka, mganga gwetu yatumfira, na Dema wawalamsiyani."},{"book":"Wakolosayi","chapter":"4","verse":"15","text":"Muwalamsiyi walongu wetu wa Laudikiya. Mmulamsiyi dada Nimfa pamuhera na shipinga sha wantu yawamjimira Yesu yashiwera munumba yaku."},{"book":"Wakolosayi","chapter":"4","verse":"16","text":"Pamsoma kala luhamba alu, muwapanani wayenu wa shipinga sha wantu yawamjimira Yesu aku Laudikiya wabetula, na luhamba lyanuwalembeleriti wantu wa Mlungu wa Ladiokiya wawapanani mwenga, na mwenga mulubetuli."},{"book":"Wakolosayi","chapter":"4","verse":"17","text":"Mumgambiri Arikipu katendi hweri lihengu lilii lyakapanitwi na Mtuwa."},{"book":"Wakolosayi","chapter":"4","verse":"18","text":"Neni Paulu nemba aga kwa liwoku lyangu mweni, nuwalamsiyani. Mliholi kuwera nakushibetubetu. Manemu ga Mlungu gaweri pamuhera na mwenga."}]}