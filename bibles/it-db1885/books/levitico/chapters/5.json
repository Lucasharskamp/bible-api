{"data":[{"book":"LEVITICO","chapter":"5","verse":"1","text":"E QUANDO alcuno avrà peccato, perciocchè avrà udita la voce di una dinunziazione con giuramento di alcuna cosa, onde egli sia testimonio5.1 testimonio 1 Re. 8.31. Mat. 26.63. (o che l'abbia veduta, o che l'abbia altramente saputa), e non l'avrà dichiarata; egli porterà la sua iniquità."},{"book":"LEVITICO","chapter":"5","verse":"2","text":"Parimente, quando alcuno avrà toccata alcuna cosa immonda, carogna di fiera immonda, o carogna di animal domestico immondo, o carogna di rettile immondo; avvenga ch'egli l'abbia fatto per ignoranza, pure è immondo, e colpevole5.2 colpevole Lev. 11.24. Num. 19.11,13.."},{"book":"LEVITICO","chapter":"5","verse":"3","text":"Così, quando egli avrà toccata alcuna immondizia dell'uomo5.3 uomo Lev. cap. 12,13 e 15., secondo ogni sua immondizia, per la quale egli è contaminato, benchè egli non l'abbia fatto saputamente, se viene a saperlo, egli è colpevole."},{"book":"LEVITICO","chapter":"5","verse":"4","text":"Similmente, quando alcuno avrà giurato, profferendo leggermente con le sue labbra di voler male o ben fare5.4 fare Mar. 6.23. Fat. 23.12., secondo tutte le cose che gli uomini sogliono profferir leggermente con giuramento; ed egli non ne ha più conoscenza; se viene a saperlo, egli è colpevole in una di queste maniere."},{"book":"LEVITICO","chapter":"5","verse":"5","text":"Quando adunque alcuno sarà colpevole in una di queste maniere, faccia la confession del peccato ch'egli avrà commesso."},{"book":"LEVITICO","chapter":"5","verse":"6","text":"E adduca al Signore il sacrificio per la sua colpa, per lo peccato ch'egli avrà commesso, cioè: una femmina del minuto bestiame, o pecora, o capra, per lo peccato. E faccia il sacerdote il purgamento del peccato di esso."},{"book":"LEVITICO","chapter":"5","verse":"7","text":"E se pur la possibilità di colui non potrà fornire una pecora, o una capra, adduca al Signore, per sacrificio per la sua colpa, in ciò che avrà peccato, due tortole, o due pippioni; l'uno per sacrificio per lo peccato, e l'altro per olocausto."},{"book":"LEVITICO","chapter":"5","verse":"8","text":"E portili al sacerdote; ed esso offerisca imprima quello che sarà per lo peccato, e torcendogli il collo, gli spicchi il capo appresso al collo, senza però spartirlo in due."},{"book":"LEVITICO","chapter":"5","verse":"9","text":"Poi sparga del sangue del sacrificio per lo peccato sopra una delle pareti dell'Altare, e spremasi il rimanente del sangue appiè dell'Altare. Esso è sacrificio per lo peccato."},{"book":"LEVITICO","chapter":"5","verse":"10","text":"E dell'altro facciane olocausto, secondo ch'è ordinato. E così il sacerdote farà il purgamento del peccato che colui avrà commesso, e gli sarà perdonato."},{"book":"LEVITICO","chapter":"5","verse":"11","text":"E se colui non può fornire pur due tortole, o due pippioni, porti per sua offerta, per ciò ch'egli avrà peccato, la decima parte d'un efa di fior di farina, per offerta per lo peccato; non mettavi sopra nè olio, nè incenso; perciocchè è un'offerta per lo peccato."},{"book":"LEVITICO","chapter":"5","verse":"12","text":"Porti adunque quella farina al sacerdote, e prendane il sacerdote una menata piena per la ricordanza di quella; e facciala bruciar sopra l'Altare, in su l'offerte fatte per fuoco al Signore. Ella è un'offerta per lo peccato."},{"book":"LEVITICO","chapter":"5","verse":"13","text":"E così il sacerdote farà il purgamento per esso del peccato che egli avrà commesso in una di quelle maniere, e gli sarà perdonato. E sia il rimanente di quella farina del sacerdote, come l'offerta di panatica."},{"book":"LEVITICO","chapter":"5","verse":"14","text":"Il Signore parlò, oltre a ciò, a Mosè, dicendo:"},{"book":"LEVITICO","chapter":"5","verse":"15","text":"Quando alcuno avrà misfatto, e peccato per errore, prendendo delle cose consacrate al Signore, adduca al Signore, per sacrificio per la sua colpa, un montone senza difetto, del prezzo di tanti sicli d'argento, a siclo di Santuario, che tu l'avrai tassato per la colpa."},{"book":"LEVITICO","chapter":"5","verse":"16","text":"E restituisca ciò in che egli avrà peccato, prendendo delle cose consacrate, e sopraggiungavi il quinto, e dialo al sacerdote; e faccia il sacerdote, con quel montone del sacrificio per la colpa, il purgamento del peccato di esso; e gli sarà perdonato."},{"book":"LEVITICO","chapter":"5","verse":"17","text":"In somma, quando una persona avrà peccato, e avrà fatta alcuna di tutte quelle cose che il Signore ha vietate di fare, benchè egli non l'abbia fatto saputamente, pure è colpevole5.17 colpevole Sal. 19.12. Luc. 12.48.; e deve portar la sua iniquità."},{"book":"LEVITICO","chapter":"5","verse":"18","text":"Adduca adunque al sacerdote un montone del prezzo che tu l'avrai tassato per la colpa; e faccia il sacerdote il purgamento dell'errore ch'egli avrà commesso per ignoranza; e gli sarà perdonato."},{"book":"LEVITICO","chapter":"5","verse":"19","text":"Ciò è colpa; egli del tutto si è renduto colpevole inverso il Signore."}]}