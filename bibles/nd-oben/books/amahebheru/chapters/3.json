{"data":[{"book":"AmaHebheru","chapter":"3","verse":"1","text":"Ngakho-ke, bafowethu abangcwele, abahlanganyela ekubizweni ezulwini, bekani imicabango yenu kuJesu, umpostoli lomphristi omkhulu esimvumayo."},{"book":"AmaHebheru","chapter":"3","verse":"2","text":"Wathembeka kulowo owambekayo, njengoMosi owayethembekile kuyo yonke indlu kaNkulunkulu."},{"book":"AmaHebheru","chapter":"3","verse":"3","text":"UJesu ufunyenwe efanele udumo olukhulu kuloMosi njengomakhi wendlu elodumo olukhulu kulendlu yona ngokwayo."},{"book":"AmaHebheru","chapter":"3","verse":"4","text":"Ngoba yileyo laleyondlu yakhiwa ngumuntu othize kodwa uNkulunkulu ungumakhi wezinto zonke."},{"book":"AmaHebheru","chapter":"3","verse":"5","text":"“UMosi wayethembekile njengenceku kuyo yonke indlu kaNkulunkulu,”3.5 AmaNani 12.7 efakaza lokho okwakuzatshiwo ensukwini ezizayo."},{"book":"AmaHebheru","chapter":"3","verse":"6","text":"Kodwa uKhristu uthembekile njengendodana endlini kaNkulunkulu. Njalo thina siyindlu yakhe nxa sibambelela ngesibindi langethemba lethu esizincoma ngakho."},{"book":"AmaHebheru","chapter":"3","verse":"7","text":"Ngakho, njengoba uMoya oNgcwele esithi:"},{"book":"AmaHebheru","chapter":"3","verse":"8","text":"lingazenzi zibe lukhuni inhliziyo zenu,"},{"book":"AmaHebheru","chapter":"3","verse":"9","text":"lapho okhokho benu abangihlola khona bangilinga,"},{"book":"AmaHebheru","chapter":"3","verse":"10","text":"Yikho-nje ngasithukuthelela isizukulwane leso,"},{"book":"AmaHebheru","chapter":"3","verse":"11","text":"Ngakho ngamemezela ngesifungo ekuthukutheleni kwami ngathi,"},{"book":"AmaHebheru","chapter":"3","verse":"12","text":"Bonani bazalwane ukuthi kakho omunye wenu olenhliziyo yokona lokungakholwa, ephambukayo kuNkulunkulu ophilayo."},{"book":"AmaHebheru","chapter":"3","verse":"13","text":"Kodwa khuthazanani insuku zonke kusabizwa ngokuthi lamuhla, ukuze angabikhona owenu oba lukhuni ngenxa yokukhohliswa yisono."},{"book":"AmaHebheru","chapter":"3","verse":"14","text":"Ngoba sesingabahlanganyelayo kuKhristu nxa sibambelele ngokuqina kuze kuphele ithemba esasilalo kuqala."},{"book":"AmaHebheru","chapter":"3","verse":"15","text":"Njengoba kutshiwo ukuthi:"},{"book":"AmaHebheru","chapter":"3","verse":"16","text":"Babengobani labo abezwayo basebehlamuka na? Akusibo yini bonke labo uMosi abakhupha eGibhithe na?"},{"book":"AmaHebheru","chapter":"3","verse":"17","text":"Njalo ngobani ayebathukuthelele okweminyaka engamatshumi amane na? Akusibo yini labo abonayo, abazidumbu zabo zawela enkangala na?"},{"book":"AmaHebheru","chapter":"3","verse":"18","text":"Ngobani uNkulunkulu abafungela ukuthi kabayikungena ekuphumuleni kwakhe nxa kungayisibo labo abangalalelanga na?"},{"book":"AmaHebheru","chapter":"3","verse":"19","text":"Ngakho siyabona ukuthi babengeke bangene ngenxa yokungakholwa kwabo."}]}