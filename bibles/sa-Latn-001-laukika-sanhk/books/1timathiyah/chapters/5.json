{"data":[{"book":"1 tImathiyaH","chapter":"5","verse":"1","text":"tvaM prAcInaM na bhartsaya kintu taM pitaramiva yUnazca bhrAtRniva"},{"book":"1 tImathiyaH","chapter":"5","verse":"2","text":"vRddhAH striyazca mAtRniva yuvatIzca pUrNazucitvena bhaginIriva vinayasva|"},{"book":"1 tImathiyaH","chapter":"5","verse":"3","text":"aparaM satyavidhavAH sammanyasva|"},{"book":"1 tImathiyaH","chapter":"5","verse":"4","text":"kasyAzcid vidhavAyA yadi putrAH pautrA vA vidyante tarhi te prathamataH svIyaparijanAn sevituM pitroH pratyupakarttuJca zikSantAM yatastadevezvarasya sAkSAd uttamaM grAhyaJca karmma|"},{"book":"1 tImathiyaH","chapter":"5","verse":"5","text":"aparaM yA nArI satyavidhavA nAthahInA cAsti sA IzvarasyAzraye tiSThantI divAnizaM nivedanaprArthanAbhyAM kAlaM yApayati|"},{"book":"1 tImathiyaH","chapter":"5","verse":"6","text":"kintu yA vidhavA sukhabhogAsaktA sA jIvatyapi mRtA bhavati|"},{"book":"1 tImathiyaH","chapter":"5","verse":"7","text":"ataeva tA yad aninditA bhaveyUstadartham etAni tvayA nidizyantAM|"},{"book":"1 tImathiyaH","chapter":"5","verse":"8","text":"yadi kazcit svajAtIyAn lokAn vizeSataH svIyaparijanAn na pAlayati tarhi sa vizvAsAd bhraSTo 'pyadhamazca bhavati|"},{"book":"1 tImathiyaH","chapter":"5","verse":"9","text":"vidhavAvarge yasyA gaNanA bhavati tayA SaSTivatsarebhyo nyUnavayaskayA na bhavitavyaM; aparaM pUrvvam ekasvAmikA bhUtvA"},{"book":"1 tImathiyaH","chapter":"5","verse":"10","text":"sA yat zizupoSaNenAtithisevanena pavitralokAnAM caraNaprakSAlanena kliSTAnAm upakAreNa sarvvavidhasatkarmmAcaraNena ca satkarmmakaraNAt sukhyAtiprAptA bhavet tadapyAvazyakaM|"},{"book":"1 tImathiyaH","chapter":"5","verse":"11","text":"kintu yuvatI rvidhavA na gRhANa yataH khrISTasya vaiparItyena tAsAM darpe jAte tA vivAham icchanti|"},{"book":"1 tImathiyaH","chapter":"5","verse":"12","text":"tasmAcca pUrvvadharmmaM parityajya daNDanIyA bhavanti|"},{"book":"1 tImathiyaH","chapter":"5","verse":"13","text":"anantaraM tA gRhAd gRhaM paryyaTantya AlasyaM zikSante kevalamAlasyaM nahi kintvanarthakAlApaM parAdhikAracarccAJcApi zikSamANA anucitAni vAkyAni bhASante|"},{"book":"1 tImathiyaH","chapter":"5","verse":"14","text":"ato mameccheyaM yuvatyo vidhavA vivAhaM kurvvatAm apatyavatyo bhavantu gRhakarmma kurvvatAJcetthaM vipakSAya kimapi nindAdvAraM na dadatu|"},{"book":"1 tImathiyaH","chapter":"5","verse":"15","text":"yata itaH pUrvvam api kAzcit zayatAnasya pazcAdgAminyo jAtAH|"},{"book":"1 tImathiyaH","chapter":"5","verse":"16","text":"aparaM vizvAsinyA vizvAsino vA kasyApi parivArANAM madhye yadi vidhavA vidyante tarhi sa tAH pratipAlayatu tasmAt samitau bhAre 'nAropite satyavidhavAnAM pratipAlanaM karttuM tayA zakyate|"},{"book":"1 tImathiyaH","chapter":"5","verse":"17","text":"ye prAJcaH samitiM samyag adhitiSThanti vizeSata IzvaravAkyenopadezena ca ye yatnaM vidadhate te dviguNasyAdarasya yogyA mAnyantAM|"},{"book":"1 tImathiyaH","chapter":"5","verse":"18","text":"yasmAt zAstre likhitamidamAste, tvaM zasyamarddakavRSasyAsyaM mA badhAneti, aparamapi kAryyakRd vetanasya yogyo bhavatIti|"},{"book":"1 tImathiyaH","chapter":"5","verse":"19","text":"dvau trIn vA sAkSiNo vinA kasyAcit prAcInasya viruddham abhiyogastvayA na gRhyatAM|"},{"book":"1 tImathiyaH","chapter":"5","verse":"20","text":"aparaM ye pApamAcaranti tAn sarvveSAM samakSaM bhartsayasva tenApareSAmapi bhIti rjaniSyate|"},{"book":"1 tImathiyaH","chapter":"5","verse":"21","text":"aham Izvarasya prabho ryIzukhrISTasya manonItadivyadUtAnAJca gocare tvAm idam AjJApayAmi tvaM kasyApyanurodhena kimapi na kurvvana vinApakSapAtam etAna vidhIn pAlaya|"},{"book":"1 tImathiyaH","chapter":"5","verse":"22","text":"kasyApi mUrddhi hastAparNaM tvarayA mAkArSIH| parapApAnAJcAMzI mA bhava| svaM zuciM rakSa|"},{"book":"1 tImathiyaH","chapter":"5","verse":"23","text":"aparaM tavodarapIDAyAH punaH puna durbbalatAyAzca nimittaM kevalaM toyaM na pivan kiJcin madyaM piva|"},{"book":"1 tImathiyaH","chapter":"5","verse":"24","text":"keSAJcit mAnavAnAM pApAni vicArAt pUrvvaM keSAJcit pazcAt prakAzante|"},{"book":"1 tImathiyaH","chapter":"5","verse":"25","text":"tathaiva satkarmmANyapi prakAzante tadanyathA sati pracchannAni sthAtuM na zaknuvanti|"}]}