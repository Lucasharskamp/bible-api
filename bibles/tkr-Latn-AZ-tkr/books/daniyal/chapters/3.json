{"data":[{"book":"Daniyal","chapter":"3","verse":"1","text":"Paççah Navuxodonosoree k'ınəəğəyna haykal haa'a. Mançina axtıvalla yixhts'al (60), əq'vallab yixhılle xılekkum ıxha3:1 Mançina axtıvalla 30 metra, əq'vallab 3 metra ıxha.. Haykalıb gyuvxhu vuxhana Baabilyne cigabışeene Dura eyhene çoleeqa."},{"book":"Daniyal","chapter":"3","verse":"2","text":"Qiyğa paççah Navuxodonosoree caanişinar, emırar, valibı, muşavirar, xazinadarar, haakimar, məmurar, sa cuvabıka, mane cigayne gırgın vuk'lel ulyobzurıynbı vucee gyuvxhuyne haykalısqa, mana g'avsaras savalecenva xabar g'uxoole."},{"book":"Daniyal","chapter":"3","verse":"3","text":"Mane gahıl paççah Navuxodonosoree gyuvxhiyne haykalne k'anyaqa, haykalıs g'avsrencenva caanişinar, emırar, valibı, muşavirar, xazinadarar, haakimar, məmurar, mane gırgıne cigayne vuk'lel ulyobzırıynbı savayle."},{"book":"Daniyal","chapter":"3","verse":"4","text":"Xabar hooleng'vee axtıda eyhen:"},{"book":"Daniyal","chapter":"3","verse":"5","text":"şeypur, zurna, lira, arfa, naq'ra, tulugna zurna, menne neneyiy ı'liyxəne instrumentbışin ses g'ayxhıyne gahıl paççah Navuxodonosoree givxhiyne k'ınəəğəyne haykalne ögee aq'vakkena qukkyopk'ul mançis k'yoozre."},{"book":"Daniyal","chapter":"3","verse":"6","text":"Vuşuyiy aq'vakkena qukkyudyork'ul mançis k'idyorzul, xəbne gyopxhanne peşteeqa g'uvoxharas."},{"book":"Daniyal","chapter":"3","verse":"7","text":"Məxüd gırgıne milletbışee, xalq'bışee, menne-menne mizyaaşil yuşan haa'anbışe şeypurun, zurnayn, lirayn, arfayn, naq'rayn, tulugne zurnayn, menne neneyiy ı'liyxəne instrumentbışin ses g'ayxhiyne gahıl ç'iyelqa gizepçı, paççah Navuxodonosoree gyuvxhuyne k'ınəəğəyke hav'uyne haykalıs k'yobzur."},{"book":"Daniyal","chapter":"3","verse":"8","text":"Mane gahıl Baabilyaaşiken sabarabı sabı, cühüt'yaaşine hək'ee hexxan karbı yuşan ha'a."},{"book":"Daniyal","chapter":"3","verse":"9","text":"Manbışe paççah Navuxodonosoruk'le eyhen:"},{"book":"Daniyal","chapter":"3","verse":"10","text":"Ğu əmr hav'u, şavuk'leyiy şeypurun, zurnayn, lirayn, arfayn, naq'rayn, tulugne zurnayn, menne neneyiy ı'liyxəne instrumentbışin ses g'ayxhı, k'ınəəğəyke hav'uyne haykalne ögee ç'iyelqa gizerçu mançis k'yozrecen."},{"book":"Daniyal","chapter":"3","verse":"11","text":"Vuşuyiy mançine ögil ç'iyelqa gizderçu mançis k'yudyorzul, xəbne gyopxhanne peşteeqa g'uvoxharas."},{"book":"Daniyal","chapter":"3","verse":"12","text":"Ğu Baabilyne cigabışee ç'ak'ıne işbışilqa gyuvxhuyne çühüty'aaşe Şadrakee, Meşakee, Aved-Negoyee val k'ırı iliyxhe deş. Manbışe yiğne allahaaşis ı'bəədat ha'a deş, ğu hav'uyne k'ınəəğəyne haykalne ögee gizepçi mançis k'yoozar deş."},{"book":"Daniyal","chapter":"3","verse":"13","text":"Mançike Navuxodonosorus qəl vooxhe. Mang'vee Şadrak, Meşak, Aved-Nego cusqa ableva əmr haa'a. Man insanar paççahısqa abaylenbı."},{"book":"Daniyal","chapter":"3","verse":"14","text":"Navuxodonosoree manbışik'le eyhen:"},{"book":"Daniyal","chapter":"3","verse":"15","text":"Vuşdemee yugdaniy ixhes, şok'le şeypurun, zurnayn, lirayn, arfayn, dyafın, tulugne zurnayn, menne ı'liyxəne instrumentbışin ses g'ayxhıyne gahıl, zı hav'uyne haykalne ögee gizepçi mançis k'yobzuree. Mançine ögee gizepçi mançis k'idyobzureene, xəbne gyopxhanne peşteeqa g'uvooxharas. Mane gahıl nene allaheene şu yizde xılençe g'attivxhan haa'as?"},{"book":"Daniyal","chapter":"3","verse":"16","text":"Şadrakee, Meşakee, Aved-Negoyee paççahıs inəxdın alidghıniy qele:"},{"book":"Daniyal","chapter":"3","verse":"17","text":"Şi xəbne gyopxhanne peşteeqa hüvxəv'ee, şi ı'bəədat ha'ane Allahısse şi peşteençe g'attivxhan haa'as vəəxəsınbı. Mang'vee şi yiğne xılençe g'attivxhan haa'asbı."},{"book":"Daniyal","chapter":"3","verse":"18","text":"Şas, vak'le in ats'axhxha ıkkan, şi eyhencadıd dexheene, meeb şi yiğne allahaaşis ı'bəədat ha'as deş, ğu gyuvxhiyne k'ınəəğəyne haykalne ögee gizepçi mançis k'yoozaras deş."},{"book":"Daniyal","chapter":"3","verse":"19","text":"Manke Navuxodonosorus Şadrakıke, Meşakıke, Aved-Negoyuke qəl vooxhe. Mang'un qəlıke aq'vacad badal eyxhe. Mang'vee əmr haa'a, peşt hammaşee qahaançile yighne yəqqees hissaxaba vuxhecen."},{"book":"Daniyal","chapter":"3","verse":"20","text":"Cune g'oşunne nekke gucukane eskeraaşilqa əmr haa'a Şadrakın, Meşakın, Aved-Negoyn g'elybı-xıleppı ayt'ıl xəbne gyopxhanne peşteeqa dağee'ecenva."},{"book":"Daniyal","chapter":"3","verse":"21","text":"Şadrakee, Meşakee, Aved-Negoyee tanalqa cübbabı, şalvarbı ali'ı ıxha, vuk'lelqad çalmabı qı'ı ıxha. Manbı cone tanalinçikacab g'elybı-xıleppı ayt'ıl xəbne gyopxhanne peşteeqa hiviyxə."},{"book":"Daniyal","chapter":"3","verse":"22-23","text":"Paççah cune əmrel oğa it'umra ulyorzulyva, peşt geeb g'ooxhaa'a. Eskeraaşe xhebiyre hambaz peçteeqa hiviyxəng'ə, mançike qı'ğəəne yalavın eskerar gyabat'anbı."},{"book":"Daniyal","chapter":"3","verse":"24","text":"Mane gahıl paççah Navuxodonosor peşteeqa horzulymee, ghal aaqı axva. Qiyğa mana zaara g'elilqa suğotsu, cune mı'sləhətçeeşike qiyghanan:"},{"book":"Daniyal","chapter":"3","verse":"25","text":"Paççahee manbışik'le eyhen:"},{"book":"Daniyal","chapter":"3","verse":"26","text":"Navuxodonosor peştıne k'anyaqa qarı, onu'u eyhen:"},{"book":"Daniyal","chapter":"3","verse":"27","text":"Hiqiy-alla sabıyne canişinaaşık'le, emıraaşık'le, vaalibışik'le, paççahne mı'sləhətçeeşik'le g'ecen, ts'ayın mane insanaaşine tanık vuççud hı'ı deşud. Manbışde ç'ərbışikıd, tanalqa ali'iynçıkıd ts'a set'u deşud, manbışike gyotxhuniyn evad qöö deşud."},{"book":"Daniyal","chapter":"3","verse":"28","text":"Navuxodonosoree eyhen:"},{"book":"Daniyal","chapter":"3","verse":"29","text":"Mançil-allab zı həşde əmr gırgıne xalq'bışis, milletbışis, menne-menne mizyaaşil yuşan ha'anbışis əmr ha'a: Şadrakne, Meşakne, Aved-Negoyne Allahıs kufr hı'ıne insanıke xüvəbı ha'as. Manbışin xaybıd yı'qqı'lqa sak'al ha'as. Məxüb g'attivxhan haa'as vəəxəna merna allah dexhal-alla."},{"book":"Daniyal","chapter":"3","verse":"30","text":"Mançile qiyğa paççahee Baabileeyiy çine hiqiy-allane cigabışee Şadrakıs, Meşakıs, Aved-Negonus sık'ıldad ç'ak'ın işbı hele."},{"book":"Daniyal","chapter":"3","verse":"31","text":"Paççah Navuxodonosoree gırgıne dyunyelyne xalq'bışik'le, milletbışik'le, menne-menne mizyaaşil yuşan haa'ane insanaaşik'le eyhen:"},{"book":"Daniyal","chapter":"3","verse":"32","text":"Zas ıkkanniy Allah Ta'aalee yizdemee hı'iyn əlaamatbıyiy mö'cuzabı şos yuşan ha'as."},{"book":"Daniyal","chapter":"3","verse":"33","text":"Nimeena xəbvallayiy Mang'une əlaamatbışee,"}]}