{"data":[{"book":"Дила","chapter":"6","verse":"1","text":"Андэ адала деса, кана о гиндипэ э сиклярдэнго лиляс тэ барёл, о эллинистя6.1 Аякха бучёнас о еврея, савэ на зборизэнас еврейски чиб, ами зборизэнас гречески чиб. лилэ тэ ровэнпэс опэр еврея. Он пхэнэнас, кай одола бристэнас лэнги пхивлен, кана дагытиенас кажын дес о хапэ."},{"book":"Дила","chapter":"6","verse":"2","text":"Дэчи о Дэшудуй динэ икос алаи э сиклярдэн тай пхэнлэ:"},{"book":"Дила","chapter":"6","verse":"3","text":"Оничин, пхралалэн, лэн андар тумарэндэ эфта манушэн лаче намеса тай пхэрдэ Духоса тай годявэримаса, тай амэ кан тхас опэр лэндэ адая дила."},{"book":"Дила","chapter":"6","verse":"4","text":"Ай амэ генэ кан мангас э Дэвлэс тай кан керас э бути э збораки."},{"book":"Дила","chapter":"6","verse":"5","text":"Адая дила алаи дэхлэ, тай тхэдэ э Стэфанес, манушэс, пхэрдо пакямаса тай Шужэ Духоса, э Филиппес, э Прохорес, Никанорес, Тимонэс, Парменэс тай Никалаес, о празелитес андар Антиохия."},{"book":"Дила","chapter":"6","verse":"6","text":"Лэн тхэдэ ангал апостоля, тай одола манглэ э Дэвлэс тай тхэдэ опэр лэндэ пумарэ васта."},{"book":"Дила","chapter":"6","verse":"7","text":"Э збора э Дэвлэски джялас, тай о гиндипэ э сиклярдэнго андэ Иерусалими чяльти бутёлас, джи о бут попазя пакянилэ."},{"book":"Дила","chapter":"6","verse":"8","text":"О Стэфан, мануш, пхэрдо Дэвлэски лачимаса тай зораса, керэлас андэ дюняс барэ чюдэс тай сикаиматэс."},{"book":"Дила","chapter":"6","verse":"9","text":"Э Стэфанеса лилэ тэ ирищиен сарсавэ мануша андар синагога, сави бучёлас Синагога э Муклэнги. Отхэ генэ пхирэнас о киренца тай о александрийца, тай генэ о мануша андар Киликия тай андар правинцыя Азия."},{"book":"Дила","chapter":"6","verse":"10","text":"Ай он ништо нащи кердэ мамуй э годявэримаски тай э зораки Духоски, савэнца пхэнэлас о Стэфан."},{"book":"Дила","chapter":"6","verse":"11","text":"Дэчи он сиклярдэ сарсавэ манушэн тэ пхэнэн: «Амэ шунлям, сар о Стэфан пхэнэлас хохаимаски зборэс катар Маисей тай катар Дэл»."},{"book":"Дила","chapter":"6","verse":"12","text":"Он ваздинэ э дюняс, э барэн тай э сикляримарен э Тхэдимаскерэн. Он пэлэ опэр Стэфан, астардэ лэс тай сюрюдылар андэ Синедриони."},{"book":"Дила","chapter":"6","verse":"13","text":"Отхэ он тхэдэ хохавнэ манушэн, савэ пхэнлэ:"},{"book":"Дила","chapter":"6","verse":"14","text":"Амэ шунлям, сар ов пхэнэлас, кай о Исус андар Назарет кан хурдярэл адава храми тай кан паровэл о тхэдипэ, саво диняс амэн о Маисей."},{"book":"Дила","chapter":"6","verse":"15","text":"Алаи, кон бэшэлас андэ Синедриони, лачес дикхенас карин Стэфан, кай о муй лэско уло, сар муй миляикеско."}]}