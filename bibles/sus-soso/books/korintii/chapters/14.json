{"data":[{"book":"Korinti I","chapter":"14","verse":"1","text":"Xanunteya xa lu wo bɔɲɛ kui. Wo kata wo xa Ala xa kie sɔtɔ a Xaxili Sɛniyɛnxi saabui ra. Wɔyɛnfe Ala xili ra, wo xa na nan singe fen."},{"book":"Korinti I","chapter":"14","verse":"2","text":"Mixi naxan xui gbɛtɛe falama, a mu wɔyɛnfe adama xa bɛ, a wɔyɛnma Ala nan bɛ, barima adamadi mu na xui mɔɔli mɛma. Na xui naxan findima gundo ra, Ala Xaxili na nan falama."},{"book":"Korinti I","chapter":"14","verse":"3","text":"Mixi naxan wɔyɛnma Ala xili ra, a tan fe nan falama adamadie bɛ naxan nɔma e xa danxaniya rasabatide, a e ralimaniya, a sunnunyi ba e ma."},{"book":"Korinti I","chapter":"14","verse":"4","text":"Kɔnɔ mixi naxan wɔyɛnma xui gbɛtɛe ra, a a yɛtɛ gbansan nan malima. Naxan wɔyɛnma Ala xili ra, a danxaniyatɔɛ ɲama nan malima."},{"book":"Korinti I","chapter":"14","verse":"5","text":"A xɔli n ma wo birin xa xui gbɛtɛe fala, kɔnɔ n wama naxan xɔn dangife na ra, wo xa nɔ wɔyɛnde Ala xili ra. Na nan tide gbo dangife xui gbɛtɛe falafe ra, fo na xui gbɛtɛe xa madangi danxaniyatɔɛ ɲama bɛ, alako e xa danxaniya xa sabati."},{"book":"Korinti I","chapter":"14","verse":"6","text":"Yakɔsi, n ngaxakerenyie, xa a sa li n naxa fa wo yire n xui gbɛtɛe falafe ra wo mu naxee mɛma, na wo malima di? Kɔnɔ xa n fa laamatunyi, kolonyi, Ala xa masenyi, nun xaranyi masende wo bɛ, na nan findima munafanyi ra wo bɛ."},{"book":"Korinti I","chapter":"14","verse":"7","text":"Hali xule nun kɔra, se naxee mu ɲɛngima, xa e sigi sa xui mu fiixɛ, mixi mu nɔma a kolonde."},{"book":"Korinti I","chapter":"14","verse":"8","text":"Xa sara xui mu fiixɛ, sɔɔri gali mu nɔma a kolonde gere waxati bara a li."},{"book":"Korinti I","chapter":"14","verse":"9","text":"Wo tan fan, xa wo xui fala mixie mu naxan kolon, e fa fahaamui sɔtɔma na ma di? Wo wɔyɛnma fufafu."},{"book":"Korinti I","chapter":"14","verse":"10","text":"Xui wuyaxi nan na duniɲa, kɔnɔ e birin masenyi nde nan tima."},{"book":"Korinti I","chapter":"14","verse":"11","text":"Xa mixi wɔyɛn n bɛ xui nde ra n mu naxan kolon, muxu birin bara findi xɔɲɛ ra muxu bore bɛ."},{"book":"Korinti I","chapter":"14","verse":"12","text":"Na kui, wo tan naxee wama Ala xa wo ki, wo xa kata a xa wo ki ki ra naxan danxaniyatɔɛ ɲama rasabatima."},{"book":"Korinti I","chapter":"14","verse":"13","text":"Naxan xui gbɛtɛe falama, a xa Ala maxandi alako a man xa fata na xui madangide a booree bɛ."},{"book":"Korinti I","chapter":"14","verse":"14","text":"Xa n salima xui gbɛtɛe ra, n bɔɲɛ salima, kɔnɔ n salima fahaamutareɲa nan kui."},{"book":"Korinti I","chapter":"14","verse":"15","text":"A lanma n xa munse raba? A lanma n xa sali n bɔɲɛ ra, n man xa sali fahaamui ra. N xa bɛɛti ba n bɔɲɛ ra, n man xa bɛɛti ba fahaamui ra."},{"book":"Korinti I","chapter":"14","verse":"16","text":"Xa na mu a ra, i na Ala tantu i bɔɲɛ ra, mixi naxan dɔxɔxi i sɛɛti ma, a mu nɔma «Amina» ratinde, barima a mu i xa xui fahaamuma."},{"book":"Korinti I","chapter":"14","verse":"17","text":"I tantui fanyi rasigama Ala nan ma, kɔnɔ boore xa danxaniya mu nɔma sabatide na saabui ra."},{"book":"Korinti I","chapter":"14","verse":"18","text":"N bara Ala tantu, barima n xui gbɛtɛe falama dangife wo birin na,"},{"book":"Korinti I","chapter":"14","verse":"19","text":"kɔnɔ mixi wɔyɛn suuli naxan fahaamuma, e tide gbo xaranyi ki ma dangife wɔyɛn wulu ra, naxee falaxi xui gbɛtɛe danxaniyatɔɛ ɲama mu naxee kolon."},{"book":"Korinti I","chapter":"14","verse":"20","text":"N ngaxakerenyie, wo naxa wali alɔ dimɛdie, wo xa wali nɛ alɔ kuntigie. Fe ɲaaxi ma, wo xa lu alɔ diyɔrɛ gbeeli. Kɔnɔ xaxili ma, wo xa lu alɔ mixi mɔxi."},{"book":"Korinti I","chapter":"14","verse":"21","text":"A sɛbɛxi Kitaabui kui,"},{"book":"Korinti I","chapter":"14","verse":"22","text":"Na nan a toxi, xui gbɛtɛe falafe findixi tɔnxuma ra danxaniyataree nan bɛ, danxaniyatɔɛe xa mu a ra. Kɔnɔ wɔyɛnfe Ala xili ra, na nan findixi tɔnxuma ra danxaniyatɔɛe bɛ, danxaniyataree xa mu a ra."},{"book":"Korinti I","chapter":"14","verse":"23","text":"Xa a sa li danxaniyatɔɛ ɲama birin na yire keren xui gbɛtɛe falafe ra, danxaniyatare ndee na so, xa na mu a ra mixi gbɛtɛ naxee wama wo xa fe ramɛfe, e mu a falama xɛ a wo bara daxu?"},{"book":"Korinti I","chapter":"14","verse":"24","text":"Kɔnɔ xa wo birin na wɔyɛnfe Ala xili ra, danxaniyatare nde na so, xa na mu a ra mixi gbɛtɛ naxan wama wo xa fe ramɛfe, a a yɛtɛ kolonma nɛ yunubitɔɛ ra, a wo xa masenyi kolon nɔndi ra,"},{"book":"Korinti I","chapter":"14","verse":"25","text":"a gundo birin makɛnɛn. Na kui, a a yɛtɛ igoro bɔxi, a Ala batu, a a fala, «Ala yati na wo ya ma.»"},{"book":"Korinti I","chapter":"14","verse":"26","text":"N ngaxakerenyie, a lanma won xa munse raba? Wo na wo malan, ndee xa bɛɛti ba, ndee xa mixie xaran, ndee xa laamatunyi masen, ndee xa wɔyɛn xui gbɛtɛ ra, ndee xa na xui gbɛtɛ madangi. Na birin xa raba alako danxaniyatɔɛ ɲama xa sabati."},{"book":"Korinti I","chapter":"14","verse":"27","text":"Xa mixie xui gbɛtɛe falama, e naxa dangi mixi firin na, xa na mu a ra mixi saxan. Kankan xa wɔyɛn a wɔyɛn tɛmui, kankan xa mixi sɔtɔ naxan na xui madangima booree bɛ."},{"book":"Korinti I","chapter":"14","verse":"28","text":"Xa mixi mu na naxan na xui madangima, na kanyi xa a sabari malanyi kui, a xa wɔyɛnyi xa lu a tan nun Ala gbansan tagi."},{"book":"Korinti I","chapter":"14","verse":"29","text":"Xa mixie wɔyɛnma Ala xili ra, e fan naxa dangi mixi firin na, xa na mu a ra mixi saxan. Booree xa na masenyie mato a fanyi ra."},{"book":"Korinti I","chapter":"14","verse":"30","text":"Xa Ala masenyi fi mixi nde ma a xili ra, boore na wɔyɛnfe tɛmui naxɛ, naxan na wɔyɛnfe a lanma a xa dundu sinden."},{"book":"Korinti I","chapter":"14","verse":"31","text":"Kankan nɔma wɔyɛnde Ala xili ra a xa waxati, alako birin xa xaranyi nun limaniya sɔtɔ."},{"book":"Korinti I","chapter":"14","verse":"32","text":"Namiɲɔnmɛ tan, a masenyi tima a ɲanige nan na."},{"book":"Korinti I","chapter":"14","verse":"33","text":"Ala mu wama xurutareɲa xɔn, a wama nɛ fe birin xa raba a raba ki ma bɔɲɛsa kui."},{"book":"Korinti I","chapter":"14","verse":"34","text":"a ginɛe xa e sabari malanyie kui. E mu lan e xa wɔyɛn, e xa lu magore kui alɔ Ala xa sɛriyɛ a masenxi ki naxɛ."},{"book":"Korinti I","chapter":"14","verse":"35","text":"Xa e wama maxɔrinyi tife, e xa e xa mɔri maxɔrin banxi, barima a mu daxa ginɛ xa wɔyɛn malanyi kui."},{"book":"Korinti I","chapter":"14","verse":"36","text":"Ala xa masenyi fatanxi wo tan nan na? A masenxi wo tan nan gbansan bɛ?"},{"book":"Korinti I","chapter":"14","verse":"37","text":"Xa mixi nde a maɲɔxun a namiɲɔnmɛ na a ra, xa mixi nde a maɲɔxun a Ala bara a ki, a xa n ma sɛbɛli kolon Marigi xa yaamari ra."},{"book":"Korinti I","chapter":"14","verse":"38","text":"Xa a mu na kolon nɔndi ra, Ala fan mu na kanyi kolonma a xa mixi ra."},{"book":"Korinti I","chapter":"14","verse":"39","text":"Na kui, n ngaxakerenyie, wɔyɛnfe Ala xili ra a xa rafan wo ma. Wo naxa tɔnyi dɔxɔ xui gbɛtɛe falafe ra,"},{"book":"Korinti I","chapter":"14","verse":"40","text":"kɔnɔ wo xa na raba a raba ki ma sɛriyɛ ra."}]}