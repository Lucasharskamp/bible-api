{"data":[{"book":"YOHANA","chapter":"19","verse":"1","text":"Abaho, Pilato kalagiza Yesu yagogigwe na kulanhigwa."},{"book":"YOHANA","chapter":"19","verse":"2","text":"Asikali watenda mkungo wa mizomola na kumwikila mditwi jake. Abaho wam'vaza kanzu da zambalau,"},{"book":"YOHANA","chapter":"19","verse":"3","text":"na wamwizila mianza bwando womtendela mzihaka, wolonga, “Kwa mpile, Mndewa wa Wayahudi!” na kumtoa makofi mkihanga."},{"book":"YOHANA","chapter":"19","verse":"4","text":"Pilato kalawa hanze mwanza uyagwe, na kuwalongela waja iwanhu, “Loleni, nowalavileni hanze munhu ino m'vitange kamba sonile mbuli yoyose ya kumtagusila.”"},{"book":"YOHANA","chapter":"19","verse":"5","text":"Avo Yesu kalawa hanze yavalile kanzu da zambalau na mkungo wa mizomola mditwi. Pilato kawalongela, “Loleni, munhu mwenyego ino hano!”"},{"book":"YOHANA","chapter":"19","verse":"6","text":"Wakulu wa wakulu wa nhambiko na iwemilizi wa Ing'anda ya Mulungu viwamonile, waguta, wolonga, “Muwambe mumsalaba! Muwambe mumsalaba!”"},{"book":"YOHANA","chapter":"19","verse":"7","text":"Wayahudi wamulongela, “Tweye tuna lagizo, na sama ya lagizo hijo kolondigwa yadanganhike, kwavija kailonga heyo ka Mwana wa Mulungu.”"},{"book":"YOHANA","chapter":"19","verse":"8","text":"Pilato viyahulike gano, kagendelela kona bwembwe.19:8 Pilato kadumba kwavija mngelegeza zake kagiza kamba Yesu ka mmwanza wa miungu igaluke kuwa wanhu, avo yahatendigwa gehile kogaluka na kumkoma heyo."},{"book":"YOHANA","chapter":"19","verse":"9","text":"Kabweleganya mgati ya iding'anda da kindewa na kumuuza Yesu, “Kwahi kuulawa gweye?”"},{"book":"YOHANA","chapter":"19","verse":"10","text":"Pilato kamulongela, “Hunilongela? Huvitanga kamba nie nna udaho wa kukufungula na vivija nna udaho wa kukuwamba mumsalaba?”"},{"book":"YOHANA","chapter":"19","verse":"11","text":"Yesu kamwidika, “Gweye sambiuwe na udaho kumwangu nie kamba sambiugweleligwe na Mulungu. Avo munhu yangelile nie mmakono gako kana vilozo vikulu ng'hani.”"},{"book":"YOHANA","chapter":"19","verse":"12","text":"Songela kipigiti kija, Pilato kageza kumfungula Yesu, ila Wayahudi wagendelela kutoa nyangi, wolonga, “Kamba uhamfungula munhu ino, gweye huli mbwiga wa Kaisali.19:12 Kaisali nhegulo yake Mndewa wa Loma. Munhu yoyose yokiikema mndewa kom'beza Kaisali!”"},{"book":"YOHANA","chapter":"19","verse":"13","text":"Pilato viyahulike mbuli zino, kamulava Yesu kunze, abaho, heyo kakala mkigoda cha nhaguso, hanhu hokemigwa, “Bugano da Mabwe,” ama Mkieblania wohakema, “Gabbata.”"},{"book":"YOHANA","chapter":"19","verse":"14","text":"Dikala zua da msasalo wa wiki ya Pasaka, kamba saa sita imisi. Pilato kawalongela Wayahudi, “Mndewa wenu ino hano!”"},{"book":"YOHANA","chapter":"19","verse":"15","text":"Wenula lwangi, womulongela, “Mkome! Mkome! Muwambe mumsalaba!”"},{"book":"YOHANA","chapter":"19","verse":"16","text":"Abaho, Pilato kamgela Yesu mmakono gao wakamuwambe mumsalaba."},{"book":"YOHANA","chapter":"19","verse":"17","text":"kuno yapapile msalaba wake heyo mwenyego, kachola “Hanhu ha Fulu da Pala” aho hakemigwe Mkieblania, “Goligota.”"},{"book":"YOHANA","chapter":"19","verse":"18","text":"Haja baho wamuwambile, na vivija wawawamba wanhu wayagwe wabili, imwe mkono wake wa ukumoso na imwe mkono wake wa ukulume, na Yesu hagatigati yao."},{"book":"YOHANA","chapter":"19","verse":"19","text":"Pilato kalagiza chandikwe kibao kikigwe uchana ya umsalaba, kilonga, “yesu wa nazaleti, mndewa wa wayahudi.”"},{"book":"YOHANA","chapter":"19","verse":"20","text":"Wayahudi bwando wakisoma, kwavija hanhu hayawambigwe Yesu hakala si kutali kulawa hakiwambo. Kija ikibao kikala chandikigwe Mkieblania, Mkilatini, na Mkigiliki."},{"book":"YOHANA","chapter":"19","verse":"21","text":"Wakulu wa wakulu wa nhambiko wa Wayahudi wamulongela Pilato, “Sambiwandike ‘Mndewa wa Wayahudi,’ ila uhandike, ‘Munhu ino kalonga, nie iyo Mndewa wa Wayahudi.’ ”"},{"book":"YOHANA","chapter":"19","verse":"22","text":"Pilato kawedika, yolonga, “Kinyandike, nyandika.”"},{"book":"YOHANA","chapter":"19","verse":"23","text":"Asikali viweshile kumuwamba Yesu mumsalaba, wasola vivalo vake na kuvigola m'vifumvugulu vine, kila imwe na kifumvugulu chake. Vivija wasola ikanzu ilukigwe dimwe kwa dimwe bila lusilili lwa kushonigwa koneka."},{"book":"YOHANA","chapter":"19","verse":"24","text":"Waja iwaasikali wakiilongela, “Sambituidege, na tuitoele kula tulole yalihi yondayaipate.” Galawilila gano giladi kuzitenda Zinyandiko Zing'alile zivikile, zilonga,"},{"book":"YOHANA","chapter":"19","verse":"25","text":"Behi na umsalaba wa Yesu wakala wemile mamaake Yesu, na lumbu ja mamaake Yesu, na Maliamu mtwanzi wa Kiliopa, na Maliamu wa kiwambo cha Magidala."},{"book":"YOHANA","chapter":"19","verse":"26","text":"Yesu viyamonile mamaake na ija imwanahina yamnogele yemile hamgwazo wake, kamulongela mamaake, “Mama, ino iyo mwanago.”"},{"book":"YOHANA","chapter":"19","verse":"27","text":"Abaho, kamulongela ija imwanahina, “Ino iyo mamaako.” Songela kipigiti kija, ija imwanahina kamsola kachola kukala nayo ukae yake."},{"book":"YOHANA","chapter":"19","verse":"28","text":"Yesu kavitanga kamba kipigiti kino kila kinhu kimala, na giladi yazitende Zinyandiko Zing'alile zilawilile kweli, kalonga, “Nokona ng'hilu.”19:28 Mbuli zino zolawa mkitabu cha ZABULI 69:21."},{"book":"YOHANA","chapter":"19","verse":"29","text":"Na haja kukala na kikonha kimemile divai ya ugwadu, avo wazabika siponji mkikonha cha idivai, waika isiponji mulumango lwa hisopo, wawinula mbaka hamulomo wake."},{"book":"YOHANA","chapter":"19","verse":"30","text":"Yesu kaing'wa idivai na kulonga, “Imala!”"},{"book":"YOHANA","chapter":"19","verse":"31","text":"Avija vidikalile zua da msasalo wa Pasaka, na zua da ikabili dikala Zua kulu da Mhumulo, wakulu wa Wayahudi hawalondile waja iwanhu walekigwe mmisalaba kipigiti cha Zua da Mhumulo. Avo wampula Pilato yalagize gabenigwe magulu ga wanhu wawambigwe mumsalaba. Abaho wawahumuluse hasi."},{"book":"YOHANA","chapter":"19","verse":"32","text":"Avo asikali weza na kubena magulu ga munhu wa ichanduso, yakalile yawambigwe mumsalaba hamoja na Yesu, abaho ija wa ikabili."},{"book":"YOHANA","chapter":"19","verse":"33","text":"Ila viwavikile ha Yesu, wam'vika yeshile kudanganhika, avo magulu gake hawagabenile."},{"book":"YOHANA","chapter":"19","verse":"34","text":"Ila asikali imwe kamuhoma Yesu mulubavu na mgoha wake, na bahaja ulawa mulopa na mazi."},{"book":"YOHANA","chapter":"19","verse":"35","text":"Munhu yonile gano galawilile kagalonga, giladi na mweye vivija mtogole. Na gaja gayalongile kalonga kweli, na heyo kavimanya kamba kalonga kweli."},{"book":"YOHANA","chapter":"19","verse":"36","text":"Mbuli zino zilawilila giladi Zinyandiko Zing'alile zivikile, “Haduhu hata luzege lwake lumwe londalubenigwe.”19:36 Mbuli zino zolawa mkitabu cha KUHALAWA 12:46, MHETA 9:12, ZABULI 34:20."},{"book":"YOHANA","chapter":"19","verse":"37","text":"Na kuna Nyandiko ziyagwe Zing'alile zilonga, “Womulola ayo iwamtobole.”19:37 Mbuli zino zolawa mkitabu cha ZAKALIA 12:10."},{"book":"YOHANA","chapter":"19","verse":"38","text":"Abaho, Usufu, yakalile yolawa kukiwambo cha Alimataya, kampula Pilato yalusole lukuli lwa Yesu. Usufu kakala mwanahina wa Yesu, ila kakala yoifisa, kwavija kakala yowadumba wakulu wa Wayahudi. Pilato kamulongela yakalusole, avo Usufu kachola kulusegeza."},{"book":"YOHANA","chapter":"19","verse":"39","text":"Nikodemo, ayo haichanduso yakalile yacholile ikilo kumulola Yesu, kachola na Usufu na kibweta cha vinung'hanung'ha va manemane na ubane vikalile na nzamo ya kilo malongo madatu."},{"book":"YOHANA","chapter":"19","verse":"40","text":"Wanhu wano wabili walusola lukuli lwa Yesu, na kulugela msanda na ivinung'hanung'ha, kamba viwatendaga Wayahudi mkusasala lukuli na mazisi."},{"book":"YOHANA","chapter":"19","verse":"41","text":"Haja Yesu hayakomigwe kukala na hanhu ha kuhumulila, hanhu haja hakala na panga da sambi hadinazikigwa munhu yoyose."},{"book":"YOHANA","chapter":"19","verse":"42","text":"Kwavija dikala zua da Wayahudi da msasalo wa Zua da Mhumulo, na kwavija dija idipanga dikala behi, walwika lukuli lwa Yesu haja."}]}