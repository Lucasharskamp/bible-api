{"data":[{"book":"Exodus","chapter":"6","verse":"1","text":"Gei Dimaadua ga helekai gi Moses, “Dolomeenei gei goe ga gidee be dagu maa di aha dela gaa hai gi di king. Au gaa hono a mee gi dugua anga agu daangada gii hula. Au gaa hono a mee gi hagabagia digaula gi daha mo dono henua.”"},{"book":"Exodus","chapter":"6","verse":"2","text":"God ga helekai gi Moses, “Au go Yihowah.6.2 Genesis 17.1; 28.3; 35.11; Exodus 3.13-15"},{"book":"Exodus","chapter":"6","verse":"3","text":"Au gu haga gida gi Abraham, Isaac mo Jacob gadoo be di God Mogobuna, gei Au digi heia digaula gi iloo ginaadou dogu ingoo haga madagu go Yihowah."},{"book":"Exodus","chapter":"6","verse":"4","text":"Au guu hai labelaa dagu hagababa gi digaula, bolo e wanga tenua Canaan gi digaula, tenua dela nogo noho ai digaula be digau mai i daha."},{"book":"Exodus","chapter":"6","verse":"5","text":"Dolomeenei, gei Au gu longono e Au nia lee duadua o digau Israel ala e haga hai hege go digau Egypt, gei Au gu maanadu aga dagu hagababa dela ne hai."},{"book":"Exodus","chapter":"6","verse":"6","text":"Helekai gi digau Israel bolo Au e helekai gi digaula boloo, ‘Au go Yihowah, Au gaa daa goodou gi daha mo godou hai hege go digau Egypt. Au ga dahi aga dogu lima maaloo dangihi ga hagaduadua digaula, gei Au ga benebene goodou."},{"book":"Exodus","chapter":"6","verse":"7","text":"Au gaa hai goodou gii hai nia daangada ni aagu, gei Au gaa hai di godou God. Goodou ga iloo bolo ma ko Au go Yihowah go di godou God i dogu madagoaa ma ga hagamehede goodou gi daha mo di hai hege i Egypt."},{"book":"Exodus","chapter":"6","verse":"8","text":"Au ga laha mai goodou gi tenua dela ne hagababa hagahumalia belee wanga gi Abraham, Isaac mo Jacob, gei Au ga gowadu di maa gi goodou e hai mee ginai. Au go Yihowah.’”"},{"book":"Exodus","chapter":"6","verse":"9","text":"Moses ga hagi anga nia helekai aanei gi digau Israel, gei digaula digi hagalongo gi mee, idimaa, nadau hagataalunga la gu haga mooho go nia haingadaa llauehe o nadau hai hege huaidu."},{"book":"Exodus","chapter":"6","verse":"10","text":"Dimaadua ga helekai gi Moses,"},{"book":"Exodus","chapter":"6","verse":"11","text":"“Hana helekai gi di king o Egypt bolo ia e hai loo digau Israel gi hagatanga gi daha mo dono henua.”"},{"book":"Exodus","chapter":"6","verse":"12","text":"Moses ga helekai, “Digau Israel hogi hagalee e hagalongo gi agu helekai, gei di king la belee hagalongo mai behee? Au tangada dela e de iloo di helehelekai.”"},{"book":"Exodus","chapter":"6","verse":"13","text":"Dimaadua ga helekai gi Moses mo Aaron, “Helekai gi digau Israel mo di king o Egypt bolo Au gu hagawaalanga adu gi goolua bolo gi dagia digau Israel gi daha mo Egypt.”"},{"book":"Exodus","chapter":"6","verse":"14","text":"Reuben, tama daane madua Jacob, guu hai ana dama daane dogo haa: Hanoch, Pallu, Hezron, mo Carmi. Digaula la nia maadua mmaadua o nia madahaanau llauehe ala e hai hegau gi nadau ingoo."},{"book":"Exodus","chapter":"6","verse":"15","text":"Simeon ana dama daane dogo ono: Jemuel, Jamin, Ohad, Jachin, Zohar mo Shaul; tinana Shaul la di ahina Canaan. Digaula la nia maadua mmaadua o nia madahaanau llauehe ala e hai hegau gi nadau ingoo."},{"book":"Exodus","chapter":"6","verse":"16","text":"Levi ana dama daane dogo dolu: Gershon, Kohath mo Merari. Digaula la nia maadua mmaadua o nia madahaanau llauehe ala e hai hegau gi nadau ingoo. Levi nogo mouli nia ngadau e 137.6.16 Numbers 3.17-20; 26.57-58; 1 Kronikel 6.16-19"},{"book":"Exodus","chapter":"6","verse":"17","text":"Gershon ana dama daane dogo lua: Libni mo Shimei, meemaa e logo nau hagadili."},{"book":"Exodus","chapter":"6","verse":"18","text":"Kohath ana dama daane dogo haa: Amram, Izhar, Hebron mo Uzziel. Kohath nogo mouli nia ngadau e 133."},{"book":"Exodus","chapter":"6","verse":"19","text":"Merari ana dama daane dogolua: Mahli mo Mushi. Aanei go nia madahaanau llauehe a Levi mo nadau hagadili."},{"book":"Exodus","chapter":"6","verse":"20","text":"Amram ne lodo gi tuaahina ahina o dono damana go Jochebed ga haanau gi mee ana dama daane dogolua go Aaron mo Moses. Amram nogo mouli nia ngadau e 137."},{"book":"Exodus","chapter":"6","verse":"21","text":"Izhar ana dama daane dogo dolu: Korah, Nepheg mo Zichri."},{"book":"Exodus","chapter":"6","verse":"22","text":"Uzziel ana dama daane dogo dolu: Mishael, Elzaphan mo Sithri."},{"book":"Exodus","chapter":"6","verse":"23","text":"Aaron ne lodo gi Elisheba, tama ahina Amminadab gei tuaahina ahina o Nahshon, ga haanau gi mee ana dama daane dogohaa go Nadab, Abihu, Eleazar mo Ithamar."},{"book":"Exodus","chapter":"6","verse":"24","text":"Korah ana dama daane dogo dolu: Assir, Elkanah mo Abiasaph. Digaula la nia maadua mmaadua o nia manga di madahaanau damana o Korah."},{"book":"Exodus","chapter":"6","verse":"25","text":"Eleazar tama daane Aaron guu lodo gi tama ahina e dahi a Putiel dela ga haanau gi mee dana dama daane go Phinehas. Aanei nia libogo o nia madahaanau lligi mo llauehe o di madawaawa Levi."},{"book":"Exodus","chapter":"6","verse":"26","text":"Aaron mo Moses la nia daangada ne helekai ginai Dimaadua, “Dagia mai nia madawaawa Israel gi daha mo Egypt.”"},{"book":"Exodus","chapter":"6","verse":"27","text":"Meemaa go nia daane ala ne helekai gi di king o Egypt bolo gi hagamehede ina digau Israel."},{"book":"Exodus","chapter":"6","verse":"28","text":"Di madagoaa Dimaadua ne helekai gi Moses i hongo tenua go Egypt,"},{"book":"Exodus","chapter":"6","verse":"29","text":"Mee ga helekai boloo, “Ko Au go Dimaadua. Goe hagi anga ina gi di king o Egypt agu mee huogodoo ala e hagi adu gi di goe.”"},{"book":"Exodus","chapter":"6","verse":"30","text":"Gei Moses ga helekai, “Goe e iloo hua bolo au tangada hua de wouwou di helekai, gei di king o Egypt e hagalongo mai gi di au behee?”"}]}