{"data":[{"book":"Рындоря","chapter":"15","verse":"1","text":"Андай Иудея андэ Антиохия авиле мануша, савэ сытярэнас лэ пхралэн:"},{"book":"Рындоря","chapter":"15","verse":"2","text":"Черэз када онэ бут молоря ханаспэ лэ Павлоса и Варнаваса. Тунчи пхрала прилинэ, со лэ Павлости, Варнавасти тай аврэнди трэбуй тэ жан андо Иерусалимо, кай тэ дэн дума пала када лэ апостолонэнца и пхурэдэрэнца."},{"book":"Рындоря","chapter":"15","verse":"3","text":"Кола, кас бишалдя кхандири, прожанас Финикия тай Самария и роспхэнэнас котэ, сар патяйле авэр народоря. Кадай дума анэлас бари лош всаворэнди пхралэнди."},{"book":"Рындоря","chapter":"15","verse":"4","text":"Кала онэ авиле андо Иерусалимо, лэн прилинэ кхандири, апостолоря и пхурэдэра. Онэ роспхэндэ, со о Дэл тердя черэз лэндэ."},{"book":"Рындоря","chapter":"15","verse":"5","text":"Нэ патикунэ андай фарисеёско стидимос пхэнэнас, со найиудеён трэбуй тэ обшынэн и тэ припхэнэн лэнди, кай онэ тэ жувэн пав Законо Моисеёско."},{"book":"Рындоря","chapter":"15","verse":"6","text":"Апостолоря тай пхурэдэра стидэпэ, соб тэ роздикхэн кадва рындо."},{"book":"Рындоря","chapter":"15","verse":"7","text":"Онэ бут вряма дэнас дума пала када, ай тунчи Пэтро вщиля и пхэндя:"},{"book":"Рындоря","chapter":"15","verse":"8","text":"О Дэл жанэл водя манушэндирэ, и Вов дя допхэнимос колэсти, со прилэл найиудеён, кала дя лэнди даро Свэнтонэ Духос кадя ж, сар и амэнди."},{"book":"Рындоря","chapter":"15","verse":"9","text":"Вов жужардя лэндирэ водя черэз патявимос, ай икхатар англав Лэстэ амэ кацавэ ж, сар и онэ."},{"book":"Рындоря","chapter":"15","verse":"10","text":"Тунчи пэр со тумэ холярэн лэ Дэвлэс колэса, со тховэн пэ сытярнэндирэ кора гамо, саво на сас зор тэ андярэн най амарэ дадэнди, най амэнди?"},{"book":"Рындоря","chapter":"15","verse":"11","text":"Нэ амэ патяс, со амэн фэрисарэл мищимос лэ Раеско Исусоско кадя ж, сар и лэн."},{"book":"Рындоря","chapter":"15","verse":"12","text":"Тунчи всаворэ ашыле мулком тай ашундэ, со роспхэнэнас Варнава и Павло палай шпэры и диворя, савэ о Дэл тердя черэз лэндэ машкар найиудеёря."},{"book":"Рындоря","chapter":"15","verse":"13","text":"Кала онэ пэрэашыле тэ дэн дума, Иаково пхэндя:"},{"book":"Рындоря","chapter":"15","verse":"14","text":"Симоно роспхэндя амэнди пала кода, сар о Дэл англуно моло камля тэ стидэл важ Пэско алав народо андай найиудеёндирэн."},{"book":"Рындоря","chapter":"15","verse":"15","text":"Када подритярэн пророкондирэ лава, савэ пхэнэн:"},{"book":"Рындоря","chapter":"15","verse":"16","text":"«Тунчи Мэ рисавава"},{"book":"Рындоря","chapter":"15","verse":"17","text":"кай авэр мануша"},{"book":"Рындоря","chapter":"15","verse":"18","text":"Када жангло дэлмутня вряматар»."},{"book":"Рындоря","chapter":"15","verse":"19","text":"Колэсти мэ бинав, со амэнди на трэбуй тэ тховас нисаво пхаримос важ найиудеёря, савэ обрисавэн кав Дэл."},{"book":"Рындоря","chapter":"15","verse":"20","text":"Нэ тэ пистросарас лэнди лил, кай тэ на магрисавэн идолонэнца, тэ ритярэнпэ майдур лубимастар, тэ на хан мас скотостар, саво сас тасадо, и тэ на пэн о рат.15.20 Андэ коисавэ гречески манускрипторя инке исин кацавэ лава: «Тай, кай на терас аврэнди кода, со на камас пэсти»."},{"book":"Рындоря","chapter":"15","verse":"21","text":"Колэсти со Законо Моисеёско дэлмутня вряматар бинэлпэ кажно субота андэ синагоги андо кажно форо."},{"book":"Рындоря","chapter":"15","verse":"22","text":"Тунчи апостолоря и пхурэдэра екхэтанэ всаворя кхандиряса линэ тэ вытидэн машкар пэстэ коискачи манушэн и тэ бишалэн лэн лэ Павлоса и Варнаваса андэ Антиохия. Онэ вытидэ Иудас, савэс инке акхарэнас Вар-Сава, и Силас. Кала мурша сас пхурэдэра машкар пхрала."},{"book":"Рындоря","chapter":"15","verse":"23","text":"Онэ пистросардэ кацаво лил:"},{"book":"Рындоря","chapter":"15","verse":"24","text":"Амэ ашундэ, со коисавэ мануша, савэ авиле амэндар, пхэндэ тумэнди кацавэ лава, андай савэ тумэнди ашыля наймишто по води. Нэ амэ на бишаласас лэн."},{"book":"Рындоря","chapter":"15","verse":"25","text":"Колэсти амэ всаворэ екхэтанэ закамле тэ вытидас машкар амэндэ скачи манушэн тай тэ бишалас лэн тумэндэ екхэтанэ амарэ пативалэ пхралэнца Павлоса и Варнаваса,"},{"book":"Рындоря","chapter":"15","verse":"26","text":"савэ отдэн пэско жувимос пала алав амарэ Раеско Исусоско Христоско."},{"book":"Рындоря","chapter":"15","verse":"27","text":"Амэ бишалас тумэндэ кадя ж лэ Иудас и Силас, соб онэ алавэнца тэ допхэнэн кода, со амэ пистросардэ."},{"book":"Рындоря","chapter":"15","verse":"28","text":"Свэнто Духо и амэ на камас тэ тховас пэр тумэндэ нисаво пхаримос, сар качи акэ со:"},{"book":"Рындоря","chapter":"15","verse":"29","text":"тэ на хан хамос, саво анэнаспэ андэ жэртва идолонэнди, и мас скотостар, саво сас тасадо, тэ на пэн о рат и на терэн лубимос.15.29 Андэ коисавэ гречески манускрипторя инке исин кацавэ лава: «И тэ на терэн аврэнди кода, со на камэн пэсти».  Сар авэна кадя тэ терэн, тумэнди мишто авэла."},{"book":"Рындоря","chapter":"15","verse":"30","text":"Бишалдэ пхрала жыле тай авиле андэ Антиохия, стидэ котэ и кхандири тай пэрэдинэ о лил"},{"book":"Рындоря","chapter":"15","verse":"31","text":"Кала мануша пробиндэ о лил, лошавэнас лавэнди, савэ подритярдэ лэн."},{"book":"Рындоря","chapter":"15","verse":"32","text":"О Иуда тай Сила, савэ сас пророкоря, пэстирэ лавэнца подритярдэ и састярдэ о патявимос лэ пхралэнго."},{"book":"Рындоря","chapter":"15","verse":"33-34","text":"Онэ сас котэ сави-то вряма, и пхрала отмукле лэн мироса палпалэ кав апостолоря.15.33-34 Андэ коисавэ гречески манускрипторя инке исин кацавэ лава: «Нэ Сила закамля тэ ашэлпэ, ай Иуда рисайля андо Иерусалимо»."},{"book":"Рындоря","chapter":"15","verse":"35","text":"Павло лэ Варнаваса ашылепэ андо Антиохия, кай онэ бутэ аврэнца пхралэнца сытярэнас и роспхэнэнас лав Раеско."},{"book":"Рындоря","chapter":"15","verse":"36","text":"Прожыля сави-то вряма и Павло пхэндя лэ Варнавасти:"},{"book":"Рындоря","chapter":"15","verse":"37","text":"Варнава камэлас тэ лэл пэса Иоанос, савэс акхарэнас Марко,"},{"book":"Рындоря","chapter":"15","verse":"38","text":"нэ Павло на закамля тэ лэл пэса колэс, ко ашадя лэн андэ Памфилия тай на терэлас лэнца бути."},{"book":"Рындоря","chapter":"15","verse":"39","text":"Павло и Варнава похалепэ машкар пэстэ и кажно жыля андэ пэстири риг. Варнава ля лэ Маркос и плывисардя андо Кипро."},{"book":"Рындоря","chapter":"15","verse":"40","text":"Ай Павло вытидя пэсти Силас. Пхрала отдинэ лэс по мищимос Раеско, и вов жыля андо дром."},{"book":"Рындоря","chapter":"15","verse":"41","text":"Вов прожалас черэз Сирия тай Киликия и подритярэлас лавэса и кхандиря."}]}