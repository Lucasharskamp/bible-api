{"data":[{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"1","text":"Ἀρχόμεθα πάλιν ἑαυτοὺς συνιστάνειν; 3.1 Εἰ ¦ Ἢ Bez. Sc.Εἰ μὴ χρῄζομεν, ὥς τινες, συστατικῶν ἐπιστολῶν πρὸς ὑμᾶς, ἢ ἐξ ὑμῶν συστατικῶν;"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"2","text":"Ἡ ἐπιστολὴ ἡμῶν ὑμεῖς ἐστέ, ἐγγεγραμμένη ἐν ταῖς καρδίαις ἡμῶν, γινωσκομένη καὶ ἀναγινωσκομένη ὑπὸ πάντων ἀνθρώπων·"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"3","text":"φανερούμενοι ὅτι ἐστὲ ἐπιστολὴ Χριστοῦ διακονηθεῖσα ὑφ᾿ ἡμῶν, ἐγγεγραμμένη οὐ μέλανι, ἀλλὰ πνεύματι Θεοῦ ζῶντος, οὐκ ἐν πλαξὶ λιθίναις, 3.3 ἀλλ᾿ ¦ ἀλλὰ El.ἀλλ᾿ ἐν πλαξὶ καρδίας σαρκίναις."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"4","text":"Πεποίθησιν δὲ τοιαύτην ἔχομεν διὰ τοῦ Χριστοῦ πρὸς τὸν Θεόν·"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"5","text":"οὐχ ὅτι ἱκανοί ἐσμεν ἀφ᾿ ἑαυτῶν λογίσασθαί τι ὡς ἐξ ἑαυτῶν, ἀλλ᾿ ἡ ἱκανότης ἡμῶν ἐκ τοῦ Θεοῦ·"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"6","text":"ὃς καὶ ἱκάνωσεν ἡμᾶς διακόνους καινῆς διαθήκης, οὐ γράμματος, ἀλλὰ πνεύματος· τὸ γὰρ γράμμα ἀποκτείνει, τὸ δὲ πνεῦμα ζῳοποιεῖ."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"7","text":"Εἰ δὲ ἡ διακονία τοῦ θανάτου ἐν γράμμασιν, ἐντετυπωμένη ἐν λίθοις, ἐγενήθη ἐν δόξῃ, ὥστε μὴ δύνασθαι ἀτενίσαι τοὺς υἱοὺς Ἰσραὴλ εἰς τὸ πρόσωπον Μωσέως διὰ τὴν δόξαν τοῦ προσώπου αὐτοῦ, τὴν καταργουμένην,"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"8","text":"πῶς οὐχὶ μᾶλλον ἡ διακονία τοῦ πνεύματος ἔσται ἐν δόξῃ;"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"9","text":"Εἰ γὰρ ἡ διακονία τῆς κατακρίσεως δόξα, πολλῷ μᾶλλον περισσεύει ἡ διακονία τῆς δικαιοσύνης ἐν δόξῃ."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"10","text":"Καὶ γὰρ οὐδὲ δεδόξασται τὸ δεδοξασμένον ἐν τούτῳ τῷ μέρει, ἕνεκεν τῆς ὑπερβαλλούσης δόξης."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"11","text":"Εἰ γὰρ τὸ καταργούμενον, διὰ δόξης, πολλῷ μᾶλλον τὸ μένον, ἐν δόξῃ."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"12","text":"Ἔχοντες οὖν τοιαύτην ἐλπίδα, πολλῇ παρρησίᾳ χρώμεθα·"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"13","text":"καὶ οὐ καθάπερ Μωσῆς ἐτίθει κάλυμμα ἐπὶ τὸ πρόσωπον ἑαυτοῦ, πρὸς τὸ μὴ ἀτενίσαι τοὺς υἱοὺς Ἰσραὴλ εἰς τὸ τέλος τοῦ καταργουμένου·"},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"14","text":"ἀλλ᾿ ἐπωρώθη τὰ νοήματα αὐτῶν· ἄχρι γὰρ τῆς σήμερον τὸ αὐτὸ κάλυμμα ἐπὶ τῇ ἀναγνώσει τῆς παλαιᾶς διαθήκης μένει μὴ ἀνακαλυπτόμενον, ὅ τι ἐν Χριστῷ καταργεῖται."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"15","text":"Ἀλλ᾿ ἕως σήμερον, ἡνίκα ἀναγινώσκεται Μωσῆς, κάλυμμα ἐπὶ τὴν καρδίαν αὐτῶν κεῖται."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"16","text":"Ἡνίκα δ᾿ ἂν ἐπιστρέψῃ πρὸς Κύριον, περιαιρεῖται τὸ κάλυμμα."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"17","text":"Ὁ δὲ Κύριος τὸ πνεῦμά ἐστιν· οὗ δὲ τὸ πνεῦμα Κυρίου, ἐκεῖ ἐλευθερία."},{"book":"ΠΡΟΣ ΚΟΡΙΝΘΙΟΥΣ Β","chapter":"3","verse":"18","text":"Ἡμεῖς δὲ πάντες, ἀνακεκαλυμμένῳ προσώπῳ τὴν δόξαν Κυρίου κατοπτριζόμενοι, τὴν αὐτὴν εἰκόνα μεταμορφούμεθα ἀπὸ δόξης εἰς δόξαν, καθάπερ ἀπὸ Κυρίου πνεύματος."}]}