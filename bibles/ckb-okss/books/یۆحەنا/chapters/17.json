{"data":[{"book":"یۆحەنا","chapter":"17","verse":"1","text":"کە عیسا ئەمانەی فەرموو، چاوی بەرەو ئاسمان هەڵبڕی و فەرمووی:"},{"book":"یۆحەنا","chapter":"17","verse":"2","text":"هەروەک دەسەڵاتت پێداوە بەسەر هەموو خەڵکدا، تاکو ژیانی هەتاهەتایی بە هەموو ئەوانە بدات کە پێت داون."},{"book":"یۆحەنا","chapter":"17","verse":"3","text":"ژیانی هەتاهەتاییش ئەوەیە کە تۆ بناسن، تەنها خودای ڕاستەقینە و عیسای مەسیح، ئەوەی کە ناردووتە."},{"book":"یۆحەنا","chapter":"17","verse":"4","text":"من لەسەر زەوی شکۆدارم کردیت بە تەواوکردنی ئەو کارەی پێت دابووم."},{"book":"یۆحەنا","chapter":"17","verse":"5","text":"ئێستاش باوکە لەلای خۆت شکۆدارم بکە، بەو شکۆیەی پێش بوونی جیهان لەلای تۆ هەمبوو."},{"book":"یۆحەنا","chapter":"17","verse":"6","text":"«ناوی تۆم بەوانە ناساند کە لە جیهاندا بە منت دان، هی تۆ بوون، خۆت بە منت دان و کاریان بۆ وتەکانت کرد."},{"book":"یۆحەنا","chapter":"17","verse":"7","text":"ئێستاش ئەوان دەزانن هەرچییەکت پێم داوە لە خۆتەوەیە."},{"book":"یۆحەنا","chapter":"17","verse":"8","text":"ئەو وشانەم پێدان کە تۆ پێت دابووم، ئەوانیش وەریانگرت و بە ڕاستی زانییان لە تۆوە هاتووم، باوەڕیان هێنا کە تۆ منت ناردووە."},{"book":"یۆحەنا","chapter":"17","verse":"9","text":"بۆ ئەوان داوا دەکەم. بۆ جیهان داوا ناکەم، بەڵکو بۆ ئەوانەی بە منت داون، چونکە هی تۆن."},{"book":"یۆحەنا","chapter":"17","verse":"10","text":"هەرچییەک هی منە، هی تۆیە، هەرچییەکیش هی تۆیە، هی منە، من لە ئەواندا شکۆدار بووم."},{"book":"یۆحەنا","chapter":"17","verse":"11","text":"ئەمان لە‏جیهان دەمێننەوە، بەڵام من تێیدا نامێنمەوە، چونکە من دەگەڕێمەوە لای تۆ. ئەی باوکی پیرۆز، بە ناوی خۆت بیانپارێزە کە بە منت داوە، تاکو ببنە یەک وەک ئێمە یەکین."},{"book":"یۆحەنا","chapter":"17","verse":"12","text":"کاتێک لەگەڵیان بووم بەو ناوەی کە تۆ بە منت دابوو دەمپاراستن و پاسەوانیم دەکردن. کەسیان لەناونەچوون کوڕی لەناوچوو17‏:12 مەبەست لە یەهوزای ئەسخەریوتییە کە لەناوچوو.‏ نەبێت، بۆ ئەوەی نووسراوە پیرۆزەکە بێتە دی."},{"book":"یۆحەنا","chapter":"17","verse":"13","text":"«ئێستاش دێمە لای تۆ، بەڵام لە جیهاندا باسی ئەمانە دەکەم، تاکو بە تەواوی شادی منیان لە دڵدا بێت."},{"book":"یۆحەنا","chapter":"17","verse":"14","text":"من وشەی تۆم دایە ئەوان و جیهان ڕقی لێیان بووەوە، چونکە هی جیهان نین، وەک منیش هی جیهان نیم."},{"book":"یۆحەنا","chapter":"17","verse":"15","text":"داوا ناکەم لە جیهاندا بیانبەیتەوە، بەڵکو لە شەیتان بیانپارێزی."},{"book":"یۆحەنا","chapter":"17","verse":"16","text":"ئەوان هی جیهان نین، وەک منیش هی جیهان نیم."},{"book":"یۆحەنا","chapter":"17","verse":"17","text":"بە ڕاستیی خۆت پیرۆزیان بکە، وشەی تۆ ڕاستییە."},{"book":"یۆحەنا","chapter":"17","verse":"18","text":"وەک چۆن منت نارد بۆ جیهان، منیش ئەوانم نارد بۆ جیهان."},{"book":"یۆحەنا","chapter":"17","verse":"19","text":"بۆ ئەوان خۆم پیرۆز دەکەم، تاکو ئەوانیش لە ڕاستیدا پیرۆزکراو بن."},{"book":"یۆحەنا","chapter":"17","verse":"20","text":"«تەنها بۆ ئەمان داوا ناکەم، بەڵکو بۆ ئەوانەش کە بە قسەی ئەمانەوە باوەڕم پێ دەهێنن،"},{"book":"یۆحەنا","chapter":"17","verse":"21","text":"تاکو هەموو یەک بن، باوکە، هەروەک تۆ لە مندای و منیش لە تۆدام. با ئەوانیش لە ئێمەدا بن، تاکو جیهان باوەڕ بهێنێت کە تۆ منت ناردووە."},{"book":"یۆحەنا","chapter":"17","verse":"22","text":"منیش ئەو شکۆیەم داونەتێ کە تۆ بە منت داوە، تاکو ببنە یەک، وەک چۆن ئێمە یەکین."},{"book":"یۆحەنا","chapter":"17","verse":"23","text":"من لەواندام و تۆ لە مندای، تاکو بە تەواوی یەک بن، بۆ ئەوەی جیهان بزانێت تۆ منت ناردووە و ئەوانت خۆشویستووە هەروەک چۆن منت خۆشویستووە."},{"book":"یۆحەنا","chapter":"17","verse":"24","text":"«باوکە، دەمەوێت ئەوانەی کە بە منت داون لەکوێ بم لەگەڵم بن، تاکو شکۆمەندییەکەم ببینن کە بە منت داوە، چونکە پێش دامەزراندنی جیهان منت خۆشویست."},{"book":"یۆحەنا","chapter":"17","verse":"25","text":"«ئەی باوکی ڕاستودروست، جیهان تۆ ناناسێت، بەڵام من تۆ دەناسم، ئەوانیش دەزانن تۆ منت ناردووە."},{"book":"یۆحەنا","chapter":"17","verse":"26","text":"ناوی تۆم پێ ناساندن و پێیان دەناسێنم، تاکو ئەو خۆشەویستییەی کە بۆ منت هەیە لەوانیشدا بێت و منیش لەواندا بم.»"}]}