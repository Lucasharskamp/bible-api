{"data":[{"book":"ሉቃሴ","chapter":"17","verse":"1","text":"ዬሱሴ ፔኤኮ ጊንፆ ሃንታ ናኣቶ''ም፦ «ዓሲ ዻቢሲ ጎሜይዳ ጌልዛ ባኣዚ'' ሙኩዋዖ ፔቴ''ታዖ ዓታዓኬ፤ ጋዓንቴ ጎሜ ማዒ ዻቢሳ ባኣዚ'' ዔኪ ሙካ ዓሢም ባዴዔ!"},{"book":"ሉቃሴ","chapter":"17","verse":"2","text":"ዖናታቴያ ሃንሢ ዻኮ'' ናኣቶ''ንሢዳፓ ፔቴ'' ዻቢሲ ጎሜ ማዺሳያይዳፓ ዎንሢ ሹቺ ባቃና'' ቱኪ'' ዋኣፆ ባዞ''ይዳ ጌሌቴ ኮሺኬ።"},{"book":"ሉቃሴ","chapter":"17","verse":"3","text":"ዬያሮ ዒንሢ ዒንሢና ዔሩዋቴ። ኔ ዒሻሢ ኔኤም ፑርቲሲ ዻቤቶ ዞሪ ጎሬ፤ ዒዚ ፔ ዻቢንቶ ዔሪ ‹ታ ዻቤኔ› ጌዔቶ ዓቶም ጌዔ፤"},{"book":"ሉቃሴ","chapter":"17","verse":"4","text":"ሃና''ኣ ዓቢዳ ሌሊ ላንካይ ማይንቲ ኔኤም ፑርቲሲ፥ ዻቢ፤ ሃሣ ላንካይ ማይንቲ ሙኪ ሙኪ ‹ታ ዻቢንቶ ታ ዔሬኔ› ጌዔቶ ዓቶንጎ ዒዛም ጌዔ» ጌዔኔ።"},{"book":"ሉቃሴ","chapter":"17","verse":"5","text":"ዳኪንቴዞንሢያ ዬሱሴ ኮራ፦ «ሃዳራ ኑም ጉሙርቂሢ ቃሴ''» ጌዔኔ።"},{"book":"ሉቃሴ","chapter":"17","verse":"6","text":"ጎዳ ዬሱሴ ማሃዖ፦ «ሴናፒጬ ጎዖ ባኬሎኮ ዓኣፖ ዻኮ''ማ ጉዴያ ማዓ፥ ጉሙርቂሢ ዒንሢኮ ዓኣቶ ሃያ ሻኣቦ'' ‹ሃይካፓ ቱጊንቲ ባዛ'' ኬዴ''› ዒንሢ ጌዔቶ ዒንሢም ዓይሢንታንዳኔ» ጌዔኔ።"},{"book":"ሉቃሴ","chapter":"17","verse":"7","text":"ዬካፓ ሃሣ ዬሱሴ፦ «ዒንሢኮ ፔቴ'' ጎሺ ጎሽካይ ሃሣ ጊንሣ ማራይ ሄንቃ ዓሲ ዓኣቶ ዬይ ማዻ ዓሢ ማዻ''ፓ ማዔ ዎዶ''ና ቤዞና ‹ሃኒ ሙኪ ካዎ ሙዔ› ዒዛም ጋዓ?"},{"book":"ሉቃሴ","chapter":"17","verse":"8","text":"ዬያፓ ‹ዓካሪ ታኣም ካዎ ጊኢጊሼ፥ ታ ሙዒ ዑሽካንዳኣና ታና ሙኡዛያ ማዔ፤ ዬካፓ ኔኤኒ ሙዓንዳኔ› ጋዓያቱዋዓዳ?"},{"book":"ሉቃሴ","chapter":"17","verse":"9","text":"ያዺ ማዔቶዋ ዬይ ማዻሢ ዬያ ዓሢ ባኮ ኩንሤሢሮ ዒዛኮ ጎዳሢ ዒዛ ጋላታያ ዒንሢም ማላ?"},{"book":"ሉቃሴ","chapter":"17","verse":"10","text":"ዒንሢያ ዬያጉዲ ዒንሢ ዓይሦና ባኮ ቢያ ኩንሤሢኮ ጊንፃ ‹ኑኡኒ ፓሡዋ ማዻ ዓሶንሢኬ፤ ኑ ኩንሤሢያ ኑኡኒ ማዻንዳጉዲ ኑም ኮይሳ ባኮንሢ ሌሊኬ› ጎዑዋቴ» ጌዔኔ።"},{"book":"ሉቃሴ","chapter":"17","verse":"11","text":"ዬሱሴ ዬሩሳላሜ ባንሢ ዴንዳዖ ሳማሪያና ጌሊላ ዓጮ''ናኮ ሳዞ''ና ዓኣዼኔ፤"},{"book":"ሉቃሴ","chapter":"17","verse":"12","text":"ፔቴ'' ጉርዳስኬኖ ዒ ጌላዛ ዑፃ ኬስካ ዶርዓሢና ዓዺንቴ ታጶ ዓሲ ዒዛ ኮይላ'' ሙኪ ሃኬ ዔቃዖ፥"},{"book":"ሉቃሴ","chapter":"17","verse":"13","text":"ዑኡዞ ፔኤሲ'' ዼ'ጊዲ፦ «ዬሱሴ! ዔርዛሢዮ! ሃዳራ ኑም ማሌቴራ» ጌዒ ጌዒ ዒላቴኔ።"},{"book":"ሉቃሴ","chapter":"17","verse":"14","text":"ዬሱሴ ዔያቶ ዛጋዖ፦ «ዴንዱዋቴ! ዒንሢኮ ዑፆዋ ቄኤሶም ዻውዋቴ» ዔያቶም ጋዓዛ፥ ዔያታ ዓኣዻ ጎይሣ ዓኣንቴ ዔያቶኮ ዑፃ ኬስካ ዶርዓሢ ባይቄም ዔያታ ጌኤሽኬኔ።"},{"book":"ሉቃሴ","chapter":"17","verse":"15","text":"ዔያቶይዳፓ ፔቴ''ሢ ዬያ ዶርዓሢዳፓ ጌኤሽኬሢ ዛጌ ዎዶ''ና ዼ'ጊ ጌዔ ዑኡሲና ፆኦሲ ጋላቲ ጋላቲ ጊንሣ ማዔኔ።"},{"book":"ሉቃሴ","chapter":"17","verse":"16","text":"ዬይ ዓሢ ዬሱሴያ ጋላቲ ጋላቲ ዒዛኮ ቶኮ'' ዴማ'' ባሊቲና ሎኦሜኔ፤ ዒዚ ዬይ ዓሢ ሳማራ ዓጪ ዓሲኬ።"},{"book":"ሉቃሴ","chapter":"17","verse":"17","text":"ዬሱሴ፦ «ዑፃ ኬስኬ ዶርዓሢዳፓ ዻቂ፥ ጌኤሽኬ ዓሳ ታጶቱዋዓዳ? ሂዳዖ ታዞጶንሢ ዓንኮ ጌሌይ?"},{"book":"ሉቃሴ","chapter":"17","verse":"18","text":"ፆኦዛሢ ጋላታኒ ማዒ ሙኬሢ ሃያ ሜሌ'' ዜርፃሢዳፓ ዓታዛ ሜሌ'' ባኣዓዳ?» ጌዔኔ።"},{"book":"ሉቃሴ","chapter":"17","verse":"19","text":"ዬካፓ ዬሱሴ ዬያ ዓሢ ኮራ፦ «ዔቂ፥ ዴንዴ፤ ኔ ጉሙርቂፃ ኔና ዻቂሼኔ» ጌዔኔ።"},{"book":"ሉቃሴ","chapter":"17","verse":"20","text":"ፔርሴ ዓሳ ዬሱሴ ኮራ፦ «ፆኦሲ ካኣቱማ ዓይዴ ሙካንዳይ?» ጌዒ ዖኦጫዛ፥ ዒዚ ዔያቶም፦ «ፆኦሲ ካኣቱማ ሙካንዳሢ ዓሳ ዛጊ ካፓ ጎይፆናቱዋሴ፤"},{"book":"ሉቃሴ","chapter":"17","verse":"21","text":"ዬያጉዲ ሃሣ ‹ሃይሾ ሃካኬ ሃሣ ሴኬያኬ› ጌይንታያቱዋሴ፤ ዓይጎሮ ጌዔቶ ፆኦሲ ካኣቱማ ሃሢ ዒንሢኮ ባኣካ'' ማዔሢሮኬ» ጌዒ ማሄኔ።"},{"book":"ሉቃሴ","chapter":"17","verse":"22","text":"ሄሊ''ሳዖ ዬሱሴ ፔኤኮ ጊንፆ ሃንታ ናኣቶ''ም፦ «ዓሲ ናዓሢኮ ኬሎ''ይዳፓ ፔቴ''ማታዖ ‹ኑና ዓይጌ ዛጊሳንዳይ?› ዒንሢ ጋዓንዳ ኬሊ'' ሙካንዳኔ፤ ጋዓንቴ ዒንሢ ዛጋዓኬ።"},{"book":"ሉቃሴ","chapter":"17","verse":"23","text":"ዓሳ ‹ሃይሾ ኪሪስቶሴ ሃካኬ! ሃሣ ሴኬያኬ!› ዒንሢም ጋዓንዳኣኬ፤ ጋዓንቴ ዔያታ ዒንሢም ጋዓ ባኮ ጉሙርቂ ዔያቶ ጊንፆ ዓኣዺፖቴ።"},{"book":"ሉቃሴ","chapter":"17","verse":"24","text":"ዜኤሊንሢ ጫሪንቺዳ ዜኤሊንሣዖ፥ ካራ''ፓ ካሮ'' ሄላ''ንዳኣና ፖዓሢጉዲ ዓሲ ናዓሢ ሙካ ኬሎ''ናኣ ያዺ ማዓንዳኔ፤"},{"book":"ሉቃሴ","chapter":"17","verse":"25","text":"ጋዓንቴ ዓሲ ናዓሢ ቤርታዺ ሚርጌ ሜቶ ዔካንዳሢና ሃኖ' ዎዶ'' ዓሶና ቦሂንታንዳሢ ዓቱዋያኬ።"},{"book":"ሉቃሴ","chapter":"17","verse":"26","text":"ኖሄ ዎዶ''ና ማዔሢጉዲ፥ ዓሲ ናዓሢ ሙኮ ዎዶ''ናኣ ያዺ ማዓንዳኔ።"},{"book":"ሉቃሴ","chapter":"17","verse":"27","text":"ኖሄ ዋኣፆ ካኣሚሎይዳ ጌላንዳያ ሄላ''ንዳኣና ዓሳ ሙዒያ ሙዒ ዑሽኪያ ዑሽኪ ዔፒያ ዔካንቴ፥ ዬኖ ዎዶ''ና ባይሲንቶ ዋኣፃ ሙኪ ቢያሢ ዔኤዺ ባይዜኔ።"},{"book":"ሉቃሴ","chapter":"17","verse":"28","text":"ዬያጉዲ ሎኦፄ ዎዶ''ና ማዔሢጉዲያ ማዓንዳኔ፤ ዬኖ ዎዶ''ና ዓሳ ሙዒ ዑሽካንቴ፥ ሻንቺያ ሻንቺ ሓሣ ሻንቂያ ሻንቃንቴ፥ ሙዖ ሚሢያ ቱኪ'' ቱኪ'' ማኣሪያ ማዣንቴኬ።"},{"book":"ሉቃሴ","chapter":"17","verse":"29","text":"ጋዓንቴ ሎኦፄ ሶዶሜይዳፓ ኬስኬ ኬሎ''ና ታሚና ታሚኮ ፂኢሊ''ና ጫሪንጮይዳፓ ዋርቂ ቢያሢ ሙዒ ባይዜኔ።"},{"book":"ሉቃሴ","chapter":"17","verse":"30","text":"ዓሲኮ ናዓሢ ሙካ ዎዶ''ናኣ ያዺ ማዓንዳኔ።"},{"book":"ሉቃሴ","chapter":"17","verse":"31","text":"«ዬኖ ኬሎ''ና ማኣሮ ቶኦኮ''ይዳ ዓኣ ዓሢ፥ ማኣሮይዳ ዓኣ ሜሆ'' ዔካኒ ኬዶ''ፓ፤ ጎዦይዳ ዓኣ ዓሢ ሃንጋ ማኣሮ ባንሢ ማዖፓ።"},{"book":"ሉቃሴ","chapter":"17","verse":"32","text":"ሎኦፄ ማቾ ጶቂሢ ማሉዋቴ!"},{"book":"ሉቃሴ","chapter":"17","verse":"33","text":"ፔ ሼምፓሢ ዻቂሻኒ ኮዓሢ ቢያ ባይዛንዳኔ፤ ሼምፓሢ ፔኤኮ ዓኣሢ ዒንጋሢ ቢያ ዻቂሻንዳኔ።"},{"book":"ሉቃሴ","chapter":"17","verse":"34","text":"ዬኖ ዋንቴሎ ላምዖ ዓሲ ፔቴ'' ሻኣላ''ይዳ ላሃንዳኔ፤ ዔያቶይዳፓ ፔቴ''ማ ዔኪንታዛ፥ ባጋሢ ዓታንዳኔ፤ ታ ዒንሢም ጋዓኣኬ።"},{"book":"ሉቃሴ","chapter":"17","verse":"35","text":"ላምዖ ላኣሊ ሃሣ ፔቴ'' ቤሲዳ ዎላ'' ዎንሢ ዎዻንዳኔ፤ ፔቴ''ዛ ዔውታንዳኔ፥ ባጌላ ዓታንዳኔ። ["},{"book":"ሉቃሴ","chapter":"17","verse":"36","text":"ላምዖ ዓሲ ፔቴ'' ጎሺዳ ዎላ'' ማዻንዳኔ፤ ፔቴ''ሢ ዔውታንዳኔ፥ ባጋሢ ዓታንዳኔ» ጌዔኔ።]"},{"book":"ሉቃሴ","chapter":"17","verse":"37","text":"ዒዛኮ ጊንፆ ሃንታ ናኣታ'' ዬሱሴ ኮራ፦ «ጎዳሢዮ! ዔያታ ዓንኮ ዔኪ ዓኣዺንታይ?» ጌይ ዒዛ ዖኦጬኔ።"}]}