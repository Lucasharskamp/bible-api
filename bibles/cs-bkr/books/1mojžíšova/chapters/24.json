{"data":[{"book":"1 Mojžíšova","chapter":"24","verse":"1","text":"Abraham pak již byl starý a sešlého věku; a Hospodin požehnal mu ve všech věcech."},{"book":"1 Mojžíšova","chapter":"24","verse":"2","text":"Tedy řekl Abraham služebníku svému staršímu v domě svém, kterýž spravoval všecky věci jeho: Vlož nyní ruku svou pod bedro mé,"},{"book":"1 Mojžíšova","chapter":"24","verse":"3","text":"Abych tě zavázal přísahou skrze Hospodina, Boha nebe a Boha země, abys nebral manželky synu mému ze dcer Kananejských, mezi nimiž já bydlím."},{"book":"1 Mojžíšova","chapter":"24","verse":"4","text":"Ale půjdeš do země mé a příbuznosti mé; a odtud vezmeš manželku synu mému Izákovi."},{"book":"1 Mojžíšova","chapter":"24","verse":"5","text":"I řekl jemu služebník ten: Kdyby pak nechtěla žena ta se mnou jíti do země této, mám-li zase uvésti syna tvého do země, z níž jsi vyšel?"},{"book":"1 Mojžíšova","chapter":"24","verse":"6","text":"Kterýžto odpověděl: Hleď, abys zase neuvodil syna mého tam."},{"book":"1 Mojžíšova","chapter":"24","verse":"7","text":"Hospodin Bůh nebe, kterýž vzal mne z domu otce mého a z vlasti mé, a mluvil mi, a kterýž mi přisáhl, řka: Semeni tvému dám zemi tuto, onť pošle anděla svého před tebou, a vezmeš manželku synu mému odtud."},{"book":"1 Mojžíšova","chapter":"24","verse":"8","text":"Jestliže by pak žena ta nechtěla jíti s tebou, svoboden budeš od této přísahy mé; toliko syna mého neuvoď tam zase."},{"book":"1 Mojžíšova","chapter":"24","verse":"9","text":"Tedy vložil služebník ten ruku svou pod bedro Abrahama, pána svého, a přisáhl jemu na tu řeč."},{"book":"1 Mojžíšova","chapter":"24","verse":"10","text":"A vzal služebník ten deset velbloudů z velbloudů pána svého, aby se bral; (nebo měl všecken statek pána svého v rukou svých.) I vstav, bral se k Aram Naharaim do města Náchor."},{"book":"1 Mojžíšova","chapter":"24","verse":"11","text":"A zastavil se s velbloudy před městem, u studnice vody k večerou, času toho, když vycházejí vážiti vody."},{"book":"1 Mojžíšova","chapter":"24","verse":"12","text":"A řekl: Hospodine, Bože pána mého Abrahama, dejž, prosím, ať se potká se mnou dnes to, čehož hledám; a učiň milosrdenství se pánem mým Abrahamem."},{"book":"1 Mojžíšova","chapter":"24","verse":"13","text":"Aj, já stojím u studnice vody, a dcery mužů města tohoto vycházejí, aby vážily vodu."},{"book":"1 Mojžíšova","chapter":"24","verse":"14","text":"Děvečka tedy, kteréž bych řekl: Nachyl medle věderce svého, ať se napiji, a ona by řekla: Pí, také i velbloudy tvé napojím, ta aby byla, kterouž jsi způsobil služebníku svému Izákovi; a po tomť poznám, že jsi milosrdenství učinil se pánem mým."},{"book":"1 Mojžíšova","chapter":"24","verse":"15","text":"I stalo se prvé, než on přestal mluviti, aj, Rebeka, kteráž se narodila Bathuelovi, synu Melchy, manželky Náchora bratra Abrahamova, vycházela, a věderce její bylo na rameni jejím."},{"book":"1 Mojžíšova","chapter":"24","verse":"16","text":"A byla děvečka na pohledění velmi krásná, panna, a muž nepoznal jí; kterážto sešla k studnici té, a naplnivši věderce své, šla vzhůru."},{"book":"1 Mojžíšova","chapter":"24","verse":"17","text":"Tedy běžel služebník ten proti ní, a řekl: Dej mi píti, prosím, maličko vody z věderce svého."},{"book":"1 Mojžíšova","chapter":"24","verse":"18","text":"I řekla: Napí se, pane můj. A rychle složila věderce své na ruku svou a dala mu píti."},{"book":"1 Mojžíšova","chapter":"24","verse":"19","text":"A davši mu píti, řekla: Také velbloudům tvým navážím, dokudž se nenapijí."},{"book":"1 Mojžíšova","chapter":"24","verse":"20","text":"Tedy rychle vylila z věderce svého do koryta, a běžela ještě k studnici, aby vážila vodu; a vážila všechněm velbloudům jeho."},{"book":"1 Mojžíšova","chapter":"24","verse":"21","text":"Muž pak ten s užasnutím divil se jí mlče, rozjímaje, aby zvěděl, zdařil-li Hospodin cestu jeho, čili nic."},{"book":"1 Mojžíšova","chapter":"24","verse":"22","text":"I stalo se, když přestali píti velbloudové, vyňav muž náušnici zlatou, ztíží půl lotu, a dvě náramnice, dal na ruce její, kteréž vážily deset lotů zlata."},{"book":"1 Mojžíšova","chapter":"24","verse":"23","text":"A řekl: Èí jsi dcera? Pověz mi, prosím, jest-li v domě otce tvého nám místo, kdež bychom přes noc zůstali?"},{"book":"1 Mojžíšova","chapter":"24","verse":"24","text":"Jemužto odpověděla: Dcera jsem Bathuele, syna Melchy, kteréhož porodila Náchorovi."},{"book":"1 Mojžíšova","chapter":"24","verse":"25","text":"Řekla ještě k němu: Slámy také a potravy hojně u nás jest, ano i místo, kdež byste přes noc zůstali."},{"book":"1 Mojžíšova","chapter":"24","verse":"26","text":"Tedy skloniv hlavu, poklonu učinil Hospodinu."},{"book":"1 Mojžíšova","chapter":"24","verse":"27","text":"A řekl: Požehnaný Hospodin, Bůh pána mého Abrahama, kterýž neodjal milosrdenství svého a pravdy své od pána mého, mne také na cestě vedl Hospodin k domu bratří pána mého."},{"book":"1 Mojžíšova","chapter":"24","verse":"28","text":"I běžela děvečka, a oznámila v domě matky své tak, jakž se stalo."},{"book":"1 Mojžíšova","chapter":"24","verse":"29","text":"A měla Rebeka bratra, jménem Lábana; ten běžel k muži tomu ven k studnici."},{"book":"1 Mojžíšova","chapter":"24","verse":"30","text":"Nebo uzřev náušnici a náramnice na rukou sestry své, a slyšev slova Rebeky sestry své, ana praví: Tak mluvil ke mně člověk ten, přišel k muži, a on stál při velbloudích u studnice."},{"book":"1 Mojžíšova","chapter":"24","verse":"31","text":"Jemuž řekl: Vejdi, požehnaný Hospodinův. Proč bys stál vně, kdyžť jsem připravil dům a místo velbloudům?"},{"book":"1 Mojžíšova","chapter":"24","verse":"32","text":"Tedy všel muž ten do domu, a odsedlal velbloudy, a dal Lában slámy a potravy velbloudům, i vody k umytí noh jeho a noh mužů těch, kteří s ním byli."},{"book":"1 Mojžíšova","chapter":"24","verse":"33","text":"A položil předeň chléb, aby jedl. Ale on řekl: Nebudu jísti, dokudž nevypravím řečí svých. I řekl Lában: Mluv."},{"book":"1 Mojžíšova","chapter":"24","verse":"34","text":"Tedy řekl: Služebník Abrahamův jsem já."},{"book":"1 Mojžíšova","chapter":"24","verse":"35","text":"A Hospodin požehnal pánu mému velice, tak že veliký učiněn jest; nebo dal mu ovce a voly, stříbro a zlato, služebníky a děvky, velbloudy a osly."},{"book":"1 Mojžíšova","chapter":"24","verse":"36","text":"A porodila Sára, manželka pána mého, pánu mému v starosti své syna, jemuž dal, cožkoli má."},{"book":"1 Mojžíšova","chapter":"24","verse":"37","text":"I zavázal mne přísahou pán můj, řka: Nevezmeš manželky synu mému ze dcer Kananejských, v jejichž zemi já bydlím."},{"book":"1 Mojžíšova","chapter":"24","verse":"38","text":"Ale k domu otce mého půjdeš, a k rodině mé, a odtud vezmeš manželku synu mému."},{"book":"1 Mojžíšova","chapter":"24","verse":"39","text":"A když jsem řekl pánu svému: Snad nepůjde žena ta se mnou?"},{"book":"1 Mojžíšova","chapter":"24","verse":"40","text":"Odpověděl mi: Hospodin, před jehož oblíčejem ustavičně jsem chodil, pošle anděla svého s tebou, a šťastnou způsobí cestu tvou, a vezmeš manželku synu mému z rodiny mé, a z domu otce mého."},{"book":"1 Mojžíšova","chapter":"24","verse":"41","text":"A budeš svoboden od přísahy mé, když bys přišel k rodině mé; a jestliže by nedali tobě, budeš prost od přísahy mé."},{"book":"1 Mojžíšova","chapter":"24","verse":"42","text":"Protož dnes přišed k studnici, řekl jsem: Hospodine, Bože pána mého Abrahama, jestliže ty nyní šťastně spravuješ cestu mou, po níž já jdu,"},{"book":"1 Mojžíšova","chapter":"24","verse":"43","text":"Aj, já stojím u studnice vody; protož, nechžť panna, kteráž vyjde vážiti vody, když bych jí řekl: Dej mi píti nyní maličko vody z věderce svého,"},{"book":"1 Mojžíšova","chapter":"24","verse":"44","text":"A ona by mi odpověděla: I ty pí, i velbloudům tvým také navážím, ta ať jest manželka, kterouž způsobil Hospodin synu pána mého."},{"book":"1 Mojžíšova","chapter":"24","verse":"45","text":"Prvé pak než jsem já přestal mluviti v srdci svém, aj, Rebeka vycházela mající věderce své na rameni svém, a sšedši k studnici, vážila. I řekl jsem jí: Prosím, dej mi píti."},{"book":"1 Mojžíšova","chapter":"24","verse":"46","text":"Ona pak rychle složila věderce své s sebe, a řekla: Pí, také i velbloudy tvé napojím. Tedy pil jsem, a napojila také velbloudy."},{"book":"1 Mojžíšova","chapter":"24","verse":"47","text":"I ptal jsem se jí, a řekl jsem: Èí jsi dcera? Ona odpověděla: Dcera Bathuele, syna Náchorova, jehož mu porodila Melcha. Tedy dal jsem náušnici na tvář její, a náramnice na ruce její."},{"book":"1 Mojžíšova","chapter":"24","verse":"48","text":"A skloniv hlavu, poklonu jsem učinil Hospodinu, a dobrořečil jsem Hospodina, Boha pána mého Abrahama, kterýž vedl mne po cestě přímé, abych dceru bratra pána svého vzal synu jeho."},{"book":"1 Mojžíšova","chapter":"24","verse":"49","text":"Protož nyní, činíte-li milosrdenství, a pravdu se pánem mým, oznamte mi; pakli nic, také mi oznamte, a obrátím se na pravo neb na levo."},{"book":"1 Mojžíšova","chapter":"24","verse":"50","text":"Tedy odpověděli Lában a Bathuel, řkouce: Od Hospodina vyšla jest věc tato; nemůžemeť odepříti v ničemž."},{"book":"1 Mojžíšova","chapter":"24","verse":"51","text":"Aj, Rebeka před tebou, vezmiž ji a jeď; a nechť jest manželkou synu pána tvého, jakož mluvil Hospodin."},{"book":"1 Mojžíšova","chapter":"24","verse":"52","text":"I stalo se, že jakž uslyšel služebník Abrahamův slova jejich, poklonil se Hospodinu až k zemi."},{"book":"1 Mojžíšova","chapter":"24","verse":"53","text":"A vyňav služebník ten nádoby stříbrné a nádoby zlaté a oděv, dal Rebece; drahé také dary dal bratru jejímu a matce její."},{"book":"1 Mojžíšova","chapter":"24","verse":"54","text":"Tedy jedli a pili, on i muži, kteříž byli s ním, a zůstali tu přes noc. Ráno pak když vstali, řekl: Propusťte mne ku pánu mému."},{"book":"1 Mojžíšova","chapter":"24","verse":"55","text":"I odpověděl bratr její a matka: Nechať pozůstane děvečka s námi za některý den, aspoň za deset; potom půjdeš."},{"book":"1 Mojžíšova","chapter":"24","verse":"56","text":"On pak řekl jim: Nezdržujte mne, poněvadž Hospodin šťastnou způsobil cestu mou; propusťtež mne, ať jdu ku pánu svému."},{"book":"1 Mojžíšova","chapter":"24","verse":"57","text":"I řekli: Zavolejme děvečky a zeptejme se, co dí k tomu."},{"book":"1 Mojžíšova","chapter":"24","verse":"58","text":"Tedy zavolali Rebeky, a řekli jí: Chceš-li jíti s mužem tímto? I řekla: Půjdu."},{"book":"1 Mojžíšova","chapter":"24","verse":"59","text":"A propouštějíce Rebeku sestru svou a chovačku její, služebníka také Abrahamova s muži jeho,"},{"book":"1 Mojžíšova","chapter":"24","verse":"60","text":"Požehnali Rebeky a mluvili jí: Sestro naše, ty buď v tisíce tisíců, a símě tvé dědičně obdrž brány nepřátel svých."},{"book":"1 Mojžíšova","chapter":"24","verse":"61","text":"Tedy vstala Rebeka a děvečky její, a vsedše na velbloudy, jely za mužem tím. A tak vzal služebník ten Rebeku, a odjel."},{"book":"1 Mojžíšova","chapter":"24","verse":"62","text":"Izák pak šel, navracuje se od studnice Živého vidoucího mne; nebo bydlil v zemi polední."},{"book":"1 Mojžíšova","chapter":"24","verse":"63","text":"A vyšel Izák k přemyšlování na pole, když se chýlilo k večerou; a pozdvih očí svých, uzřel, an velbloudové jdou."},{"book":"1 Mojžíšova","chapter":"24","verse":"64","text":"Pozdvihla také Rebeka očí svých, a uzřevši Izáka, ssedla s velblouda."},{"book":"1 Mojžíšova","chapter":"24","verse":"65","text":"(Nebo řekla byla služebníku: Kdo jest ten muž, kterýž jde po poli proti nám? Odpověděl služebník: To jest pán můj.) I vzala rouchu, a přistřela se."},{"book":"1 Mojžíšova","chapter":"24","verse":"66","text":"Tedy vypravoval služebník Izákovi vše, což působil."},{"book":"1 Mojžíšova","chapter":"24","verse":"67","text":"I uvedl ji Izák do stanu Sáry matky své, a vzal Rebeku, a měl ji za manželku, a miloval ji. I potěšil se Izák po smrti matky své."}]}