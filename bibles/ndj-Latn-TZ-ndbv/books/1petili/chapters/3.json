{"data":[{"book":"1 Petili","chapter":"3","verse":"1","text":"Yumwi vehi muvapikani vabambu venu, leki kwaveli mlulumi yoyonda yangajila kujumila Chilongu cha Chapanga, vakotoo kutapuliwa kwa Chilongu cha Chapanga ila vatapuliwi kwa kulola ngalilu ya vehi vawu,"},{"book":"1 Petili","chapter":"3","verse":"2","text":"vakuwesha kudobukela pavalola ngalilu yenu yivelili ya ndundamilu."},{"book":"1 Petili","chapter":"3","verse":"3","text":"Kwinowesha kwa yumwi kukotoo kuva kwa panji hela, ngimu dutilu ya fwili yijumbili chigelu na kufwala findu fya chumang'andu na kufwala yingwa sitawukili."},{"book":"1 Petili","chapter":"3","verse":"4","text":"Lakini kwinowesha kwa yumwi kuvi muuwundu wa mugati kungajila kuwoneka, munowishiwi kwa findu fingajila kuwola, afi ndi fuki sha ushisha moyu na kusika, kuvelili kutawuka pawulongolu ya Chapanga."},{"book":"1 Petili","chapter":"3","verse":"5","text":"Nahawu ndi ndambu vadala va dahili wuvamshuvililili Chapanga muunakaka na kumwidumbila vayilembishili kwa kuvapikana vabambu vawu."},{"book":"1 Petili","chapter":"3","verse":"6","text":"Mweni aveli kucha Sala ampikanishili Ibulahimu, amukemili bambu na yumwi ponopa muva vakavali vaki, leki pamugola figoli finofu ngajila kutila chindu chochosi."},{"book":"1 Petili","chapter":"3","verse":"7","text":"Wuwula wula yumwi valumi, mwikali na vehi venu pamumanya veni vadadala vasosuvafu, mwikali pamuvatundamila nongwa Chapanga davapi veni pamu na yumwi fupu ya unofu, mugoli naha ili dadavu shenu sikotoo kuva na ngingamu."},{"book":"1 Petili","chapter":"3","verse":"8","text":"Chingomeku nguwomba, mwavosi muvi na hoshu na natilu yimu na mwiwoneli lusungu mwaveni kwa mwaveni na muvi vashishamoyu na mwitami kucha valongu yivajumilili."},{"book":"1 Petili","chapter":"3","verse":"9","text":"Mukotoo kuvahomba uvifyi kwa uvifyi, awu jowolu kwa jowolu, ila muvi vandu va kunemela, kwanongwa afi ndi fimukemiwili, ili muweshi kupata nemusi."},{"book":"1 Petili","chapter":"3","verse":"10","text":"Kwanongwa mayandiku vang'alili vakudeta, â€œMundu yatama ngalilu ya nyanyi na kwikala mumajuva va nyanyi,"},{"book":"1 Petili","chapter":"3","verse":"11","text":"Ayilyepi wafu, agoli fya nyanyi na asaki kusika na akombikeshi."},{"book":"1 Petili","chapter":"3","verse":"12","text":"Nongwa mesu va Chapanga vakulola vagoleki kwa usangi,"},{"book":"1 Petili","chapter":"3","verse":"13","text":"Ghani davagoboli yumwi, leki pamuva mukugola findu fya nyanyi?"},{"book":"1 Petili","chapter":"3","verse":"14","text":"Lakini pamugobuliwa nendu kwanongwa ya ugoleki, musangiliwa. Lakini mukotoo kutila pamukapushiwa, wala mukotoo kutila kugoboliwa."},{"book":"1 Petili","chapter":"3","verse":"15","text":"Lakini mundima shenu mulangushi Kilistu kucha Bambu, chipindi chosi muvi kala kumyangula mundu yavadasha milandu yiilata shuvililu yenu."},{"book":"1 Petili","chapter":"3","verse":"16","text":"Lakini mugoli naha kwa ushisha moyu na ndundamilu. Muvi na natilu yingajila mbatiwa ili vala yivavapayishila na yivajowola ngalilu yenu ya nyanyi Mukilistu, vapati chindipa."},{"book":"1 Petili","chapter":"3","verse":"17","text":"Kwanongwa kugoboleka kwa kugola usangi, leki Chapanga padayila, ayi ndi nyanyi pitu kugobuleka kwa kugola wafu."},{"book":"1 Petili","chapter":"3","verse":"18","text":"Nongwa Kilistu mweni agobuliwili na asovili mwanja wumu hela kwanongwa ya sambi, mweni yamunowishili Chapanga agobuliwili na asovili kwanongwa ya vavifyi, ili avayeghi kwa Chapanga, awulayiwili kwa njimba lakini agolikili goleki kupitila mfuki."},{"book":"1 Petili","chapter":"3","verse":"19","text":"Kwa deha ya mfuki ayendili muchijaka kusilandulila fuki siwopiwili,"},{"book":"1 Petili","chapter":"3","verse":"20","text":"ava ndi vandu vala pakwandi valemili kumpikana, chipindi Chapanga avelili akuvavetela kwa uwunilifu, mumajuva va Nuhu, chipindi watu mkomi wuvawukema safina pawuveyi wukugoliwa, mugati ya watu awu, vandu vadokwa hela, ndi, vandu vanani hela yivananili kusova na machi."},{"book":"1 Petili","chapter":"3","verse":"21","text":"Machi ava ndi chilangushilu cha ubatishu wukuvalowola yumwi ponopa. Ubatishu wula wuva wa kuwusha liku munjimba ha, ila ndi deha ya kugola jangi na Chapanga munatilu ya nyanyi. Weni ukuvalowola yumwi kwa deha ya ushukushu wa Yesu Kilistu."},{"book":"1 Petili","chapter":"3","verse":"22","text":"Kayenda kumbindi kwa Chapanga, mweni kayikala mwambu wa mlilu wa liwoku lya Chapanga, kava mkomi wa makungu na weshu na wovi shonda."}]}