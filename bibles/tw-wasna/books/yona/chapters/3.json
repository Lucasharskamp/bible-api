{"data":[{"book":"Yona","chapter":"3","verse":"1","text":"Afei, Awurade asɛm baa Yona nkyɛn ne mprenu so sɛ,"},{"book":"Yona","chapter":"3","verse":"2","text":"“Kɔ Ninewe kuropɔn kɛseɛ no mu, na kɔpae mu ka asɛm a mede rema wo yi.”"},{"book":"Yona","chapter":"3","verse":"3","text":"Yona yɛɛ ɔsetie maa Awurade asɛm no, na ɔkɔɔ Ninewe. Na Ninewe yɛ kuropɔn titire a wɔde nnansa na ɛhunu hɔ nyinaa."},{"book":"Yona","chapter":"3","verse":"4","text":"Ɛda a ɛdi ɛkan no, Yona hyɛnee kuropɔn no mu, na ɔhyɛɛ aseɛ paee mu kaa sɛ, “Aka adaduanan na wɔadane Ninewe abutu.”"},{"book":"Yona","chapter":"3","verse":"5","text":"Ninewefoɔ gyee Onyankopɔn diiɛ. Wɔhyɛɛ sɛ wɔn nyinaa bɛdi abuada, ɛfiri ɔkɛseɛ so kɔsi ɔketewa so, na wɔafirafira ayitoma."},{"book":"Yona","chapter":"3","verse":"6","text":"Ɛberɛ a Ninewehene tee asɛm no, ɔsɔre firii nʼahennwa so, ɔworɔɔ nʼahenetadeɛ, Ɔfiraa ayitoma, na ɔtenaa mfuturo mu."},{"book":"Yona","chapter":"3","verse":"7","text":"Afei, ɔmaa wɔbɔɔ dawuro wɔ Ninewe sɛ,"},{"book":"Yona","chapter":"3","verse":"8","text":"Na mmom nnipa ne mmoa mfa ayitoma nkata wɔn ho. Obiara mfa anibereɛ nsu mfrɛ Onyankopɔn. Wɔn mfiri wɔn akwammɔne so, na wɔnnyae basabasayɛ."},{"book":"Yona","chapter":"3","verse":"9","text":"Hwan na ɔnim? Ebia, Onyankopɔn bɛhunu yɛn mmɔbɔ, na watwe nʼabufuhyeɛ no a ɔnam so rebɛsɛe yɛn no asan.”"},{"book":"Yona","chapter":"3","verse":"10","text":"Na Onyankopɔn hunuu sɛdeɛ wɔyɛeɛ ne sɛdeɛ wɔsane firii wɔn akwammɔne ho no, ɔhunuu wɔn mmɔbɔ, na wansɛe wɔn sɛdeɛ ɔkaeɛ no."}]}