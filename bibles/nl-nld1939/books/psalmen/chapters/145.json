{"data":[{"book":"Psalmen","chapter":"145","verse":"1","text":"Een loflied van David. Ik wil U verheffen, mijn God en mijn Koning Uw Naam in eeuwigheid loven;"},{"book":"Psalmen","chapter":"145","verse":"2","text":"Ik wil U zegenen iedere dag, Uw Naam verheerlijken voor altijd en eeuwig."},{"book":"Psalmen","chapter":"145","verse":"3","text":"Groot is Jahweh, en hooggeprezen, Zijn majesteit is niet te doorgronden!"},{"book":"Psalmen","chapter":"145","verse":"4","text":"Van geslacht tot geslacht zal men uw werken verheffen, En uw machtige daden vermelden;"},{"book":"Psalmen","chapter":"145","verse":"5","text":"Van de heerlijke luister van uw Majesteit spreken, En uw wonderen bezingen;"},{"book":"Psalmen","chapter":"145","verse":"6","text":"Van de macht uwer ontzaglijke daden gewagen, En uw grootheid verkonden!"},{"book":"Psalmen","chapter":"145","verse":"7","text":"Men zal de roem van uw onmetelijke goedheid verbreiden, En over uw goedertierenheid jubelen:"},{"book":"Psalmen","chapter":"145","verse":"8","text":"“Genadig en barmhartig is Jahweh, Lankmoedig, vol goedheid;"},{"book":"Psalmen","chapter":"145","verse":"9","text":"Goedertieren is Jahweh voor allen, Zijn barmhartigheid strekt zich over al zijn schepselen uit!”"},{"book":"Psalmen","chapter":"145","verse":"10","text":"Al uw werken zullen U loven, o Jahweh, En uw vromen zullen U prijzen;"},{"book":"Psalmen","chapter":"145","verse":"11","text":"Ze zullen de glorie van uw Koningschap roemen, En uw almacht verkonden:"},{"book":"Psalmen","chapter":"145","verse":"12","text":"Om de kinderen der mensen uw kracht te doen kennen, En de heerlijke glans van uw Rijk."},{"book":"Psalmen","chapter":"145","verse":"13","text":"Uw Koningschap is een koningschap voor alle eeuwen, Uw heerschappij blijft van geslacht tot geslacht! Trouw is Jahweh in al zijn beloften, En in al zijn werken vol goedheid."},{"book":"Psalmen","chapter":"145","verse":"14","text":"Jahweh stut die dreigen te vallen, En die gebukt gaan, richt Hij weer op."},{"book":"Psalmen","chapter":"145","verse":"15","text":"Aller ogen zien naar U uit, Gij geeft voedsel aan allen, elk op zijn tijd;"},{"book":"Psalmen","chapter":"145","verse":"16","text":"Gij opent uw handen, En verzadigt naar hartelust al wat leeft!"},{"book":"Psalmen","chapter":"145","verse":"17","text":"Goedertieren is Jahweh in al zijn wegen, En in al zijn werken vol liefde."},{"book":"Psalmen","chapter":"145","verse":"18","text":"Jahweh is allen, die Hem roepen, nabij: Allen, die oprecht tot Hem bidden."},{"book":"Psalmen","chapter":"145","verse":"19","text":"Hij vervult de wensen van hen, die Hem vrezen; Hij hoort hun smeken, en komt ze te hulp."},{"book":"Psalmen","chapter":"145","verse":"20","text":"Jahweh behoedt wie Hem liefheeft, Maar vernielt alle bozen!"},{"book":"Psalmen","chapter":"145","verse":"21","text":"Mijn mond zal de lof van Jahweh verkonden; Alle vlees zijn heilige Naam zegenen voor eeuwig!"}]}