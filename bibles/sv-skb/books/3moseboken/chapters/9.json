{"data":[{"book":"3 Moseboken","chapter":"9","verse":"1","text":"Och det skedde på åttonde dagen att Mose kallade på Aron och hans söner och Israels äldste."},{"book":"3 Moseboken","chapter":"9","verse":"2","text":"Och han sade till Aron: ”Ta dig en ung kalv som ett syndoffer och en felfri (tamim, ren) bagge som brännoffer och offra dem inför Herrens (Jahves) ansikte."},{"book":"3 Moseboken","chapter":"9","verse":"3","text":"Och till Israels söner ska du tala och säga: ”Ta en killing från getterna som ett syndoffer, och en kalv och ett lamm, båda årsgamla och felfria (tamim, rena) som ett brännoffer,"},{"book":"3 Moseboken","chapter":"9","verse":"4","text":"och en oxe och en bagge till shalomoffer, för att offra inför Herrens (Jahves) ansikte och matoffer ringlat med olja, för idag ska Herren (Jahve) visa sig för er."},{"book":"3 Moseboken","chapter":"9","verse":"5","text":"Och de förde fram det som Mose befallt till öppningen på mötestältet och hela menigheten kom nära och stod inför Herrens (Jahves) ansikte."},{"book":"3 Moseboken","chapter":"9","verse":"6","text":"Och Mose sade: ”Detta är det som Herren (Jahve) befallt att göra och Herrens (Jahves) härlighet (tyngd) ska visa sig för er.”"},{"book":"3 Moseboken","chapter":"9","verse":"7","text":"Och Mose sade till Aron: ”Gå till altaret och offra ditt syndoffer och ditt brännoffer och bringa försoning (täck över) för dig själv och för folket, och offra folkets offer och bringa försoning (täck över) för dem, som Herren (Jahve) befallt."},{"book":"3 Moseboken","chapter":"9","verse":"8","text":"Och Aron gick till altaret och slaktade kalven för syndoffret som var för honom själv."},{"book":"3 Moseboken","chapter":"9","verse":"9","text":"Och Arons söner förde blodet till honom och han doppade sitt finger i blodet och strök det på altarets horn och hällde ut blodet vid foten av altaret."},{"book":"3 Moseboken","chapter":"9","verse":"10","text":"Men det feta och njurarna och hinnorna över levern på syndoffret brände han på altaret, som Herren (Jahve) befallt Mose."},{"book":"3 Moseboken","chapter":"9","verse":"11","text":"Och köttet och huden brände han i eld utanför lägret."},{"book":"3 Moseboken","chapter":"9","verse":"12","text":"Och han slaktade brännoffret och Arons söner bar fram blodet till honom som han stänkte runt omkring över altaret."},{"book":"3 Moseboken","chapter":"9","verse":"13","text":"Och de bar fram brännoffret till honom med dess delar och huvudet och han brände dem på altaret."},{"book":"3 Moseboken","chapter":"9","verse":"14","text":"Och han tvättade inälvorna och benen och brände dem ovanpå brännoffret på altaret."},{"book":"3 Moseboken","chapter":"9","verse":"15","text":"Och han förde fram folkets offer och tog geten som var folkets syndoffer och slaktade den och offrade den för synd, som det första (folkets fösta syndoffer)."},{"book":"3 Moseboken","chapter":"9","verse":"16","text":"Och han förde fram brännoffret och offrade det i enlighet med föreskrifterna."},{"book":"3 Moseboken","chapter":"9","verse":"17","text":"Och han förde fram matoffret och tog en handfull därav och brände det på altaret vid sidan av morgonens brännoffer."},{"book":"3 Moseboken","chapter":"9","verse":"18","text":"Han slaktade oxen och baggen som shalomoffer som var för folket, och Arons söner förde fram blodet till honom som han stänkte över altaret runt omkring."},{"book":"3 Moseboken","chapter":"9","verse":"19","text":"Och det feta av oxen och baggen, länden och det som täcker inälvorna och njurarna och hinnorna över levern,"},{"book":"3 Moseboken","chapter":"9","verse":"20","text":"och de lade det feta på bröststycket och han brände det feta ovanpå altaret."},{"book":"3 Moseboken","chapter":"9","verse":"21","text":"Och bröststycket och den högra skuldran viftade Aron som ett viftoffer inför Herrens (Jahves) ansikte, som Mose hade befallt."},{"book":"3 Moseboken","chapter":"9","verse":"22","text":"Och Aron lyfte upp sin hand mot folket och välsignade dem, och kom ner från syndoffret och brännoffret och shalomoffret. [Aron står kvar vid altaret, som är en upphöjd plats, när han välsignar folket.]"},{"book":"3 Moseboken","chapter":"9","verse":"23","text":"Och Mose och Aron gick in i mötestältet och kom ut och välsignade folket. Och Herrens (Jahves) härlighet (tyngd) visade sig för hela folket."},{"book":"3 Moseboken","chapter":"9","verse":"24","text":"Och det kom en eld från Herrens (Jahves) ansikte och slukade brännoffret och det feta på altaret, som när hela folket såg det, ropade och föll ner på sina ansikten."}]}