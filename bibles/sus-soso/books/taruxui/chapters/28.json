{"data":[{"book":"Taruxui","chapter":"28","verse":"1","text":"Muxu to xare masɔtɔ, muxu naxa a kolon a na suri xili Malita."},{"book":"Taruxui","chapter":"28","verse":"2","text":"Malitakae naxa sɛɛwa muxu ra ki fanyi ra. E naxa muxu birin malan tɛ xungbe fɛ ma, e nu naxan xuruxi, barima tunɛ nu fafe nun xinbeli gbegbe ra."},{"book":"Taruxui","chapter":"28","verse":"3","text":"Pɔlu to bolee matongo safe tɛ i, bɔximase naxa mini na tɛ wuyenyi xa fe ra, a naxa a bɛlɛxɛ xin."},{"book":"Taruxui","chapter":"28","verse":"4","text":"Malitakae to bɔximase to, a bara a bɛlɛxɛ xin a singanxi a ra, e naxa a fala e bore bɛ, «Nɔndi ra, niba nan yi mixi ra, barima haakɛ mu tinxi a xa balo, hali a to tangaxi baa ma.»"},{"book":"Taruxui","chapter":"28","verse":"5","text":"Pɔlu naxa bɔximase ralisan tɛ, sese mu a to."},{"book":"Taruxui","chapter":"28","verse":"6","text":"Na mixie nu mamɛ tife nɛ a xinde xa funtu, xa na mu a ra a xa faxa keren na, kɔnɔ sese mu a to. E to mamɛ ti, e naxa e xa maɲɔxunyi masara. E naxa a fala ala nde nan a ra."},{"book":"Taruxui","chapter":"28","verse":"7","text":"Suri kuntigi xungbe, naxan xili Pubiliyu, naxa muxu yigiya a fanyi ra a xɔnyi xi saxan bun ma."},{"book":"Taruxui","chapter":"28","verse":"8","text":"Pubiliyu baba nu saxi, a furaxi, mangafaxɛ nu na a ma. Pɔlu to a makɔrɛ a ra, a naxa a bɛlɛxɛ sa a ma, a Ala maxandi, a naxa a rayalan."},{"book":"Taruxui","chapter":"28","verse":"9","text":"Na xanbi, suri furema gbɛtɛe naxa fa, Pɔlu naxa e fan nayalan."},{"book":"Taruxui","chapter":"28","verse":"10","text":"E naxa muxu binya a fanyi ra. Muxu to keli sigade, e naxa fandɛ fi muxu ma."},{"book":"Taruxui","chapter":"28","verse":"11","text":"Muxu to kike saxan nadangi naa, muxu naxa baki kunkui kui, naxan keli Alesandire. A nu bara ɲɛmɛ radangi suri ma. Tɔnxuma nu a ma naxan findixi kuye masolixi firinyi ra."},{"book":"Taruxui","chapter":"28","verse":"12","text":"Muxu to so kilɔn Sirakusi, muxu naxa lu naa xi saxan."},{"book":"Taruxui","chapter":"28","verse":"13","text":"Muxu to keli naa, muxu naxa siga Regiyo baa dɛ ra. Foye to keli yirefanyi ma na kuye iba, muxu naxa xi firin ɲɛrɛ raba han Pusoli."},{"book":"Taruxui","chapter":"28","verse":"14","text":"Muxu naxa ngaxakerenyie li naa naxee muxu mayandi xi solofere radangife ra e xɔnyi. Na tɛmui muxu siga nɛ han Rɔma."},{"book":"Taruxui","chapter":"28","verse":"15","text":"Muxu ngaxakerenyi Rɔmakae, naxee muxu xa fe mɛ, e naxa fa muxu ralande, keli Rɔma han Apiyusi malan yire nun taa naxan xili Banxi Saxanyie. Pɔlu to e to a naxa Ala nuwali sa, a naxa limaniya."},{"book":"Taruxui","chapter":"28","verse":"16","text":"Muxu to so Rɔma, sɔɔri mixi kɛmɛ xunmati naxa geelimanie so mangɛ yi ra, kɔnɔ a naxa Pɔlu lu a kerenyi ma, a nun sɔɔri keren naxan a kantama."},{"book":"Taruxui","chapter":"28","verse":"17","text":"Xi saxan to dangi, Pɔlu naxa Yuwifi kuntigie xili. E to malan, a naxa yi wɔyɛnyi ti e bɛ, «N ngaxakerenyie, hali n to mu fefe rabaxi won ma mixie ra, nun won benbae xa naamunyie ra, Yuwifie bara n sa geeli kui Darisalamu, na xanbi e man fa n so Rɔmakae yi ra."},{"book":"Taruxui","chapter":"28","verse":"18","text":"E to gɛ n maxɔrinde, e nu wama n nabolofe nɛ, barima e mu sese toxi n faxama naxan ma."},{"book":"Taruxui","chapter":"28","verse":"19","text":"Kɔnɔ Yuwifie mu tin. Na ma, n naxa mangɛ xungbe xa kiiti maxandi, kɔnɔ n mu wa n bɔnsɔɛ nan kalamufe."},{"book":"Taruxui","chapter":"28","verse":"20","text":"Na na a ra, n naxa wa wo tofe alako n xa wɔyɛn wo ra, barima Isirayilakae xaxili tixi xɛɛra naxan na, na xa fe nan a toxi e yi yɔlɔnxɔnyi saxi n ma.»"},{"book":"Taruxui","chapter":"28","verse":"21","text":"E naxa a yaabi, «Muxu mu bataaxɛ yo sɔtɔxi i xa fe ra keli Yudaya. Won ngaxakerenyi yo mu faxi fe ɲaaxi falade i xa fe ra."},{"book":"Taruxui","chapter":"28","verse":"22","text":"Kɔnɔ, muxu wama a kolonfe nɛ i naxan maɲɔxunxi, barima muxu a kolon e yi diinɛ xa fe ibaxantinma yire birin.»"},{"book":"Taruxui","chapter":"28","verse":"23","text":"Pɔlu naxa lɔxɔɛ keren so e yi. Mixi wuyaxi to fa a xɔnyi, Pɔlu naxa Ala xa mangɛya seedeɲɔxɔya ba. A naxa Isa xa fe masen e bɛ Tawureta Munsa nun namiɲɔnmɛe xa Kitaabui saabui ra keli gɛɛsɛgɛ han nunmare."},{"book":"Taruxui","chapter":"28","verse":"24","text":"Ndee naxa la a ra, kɔnɔ booree mu danxaniya."},{"book":"Taruxui","chapter":"28","verse":"25","text":"E to nu fatanma lantareya kui, Pɔlu naxa yi masenyi sa a fari, «Ala Xaxili Sɛniyɛnxi a fala nɛ wo benbae bɛ nɔndi ki ma Annabi Esayi saabui ra. A naxɛ,"},{"book":"Taruxui","chapter":"28","verse":"26","text":"‹Siga yi mixie xɔn ma, i xa a fala e bɛ:"},{"book":"Taruxui","chapter":"28","verse":"27","text":"Barima yi mixie sondonyi bara xɔrɔxɔ."},{"book":"Taruxui","chapter":"28","verse":"28","text":"«Awa, wo xa a kolon a Ala xa kisi bara rasanba si gbɛtɛe ma. E fama e tuli matide a ra.»"},{"book":"Taruxui","chapter":"28","verse":"29","text":"A to na fala, Yuwifie naxa siga xɔrɔxɔɛ kui e booree tagi."},{"book":"Taruxui","chapter":"28","verse":"30","text":"Pɔlu naxa lu banxi nde kui ɲɛ firin, a nu a sare fi. Naxee birin nu fama a tode, a nu e birin nasɛnɛma."},{"book":"Taruxui","chapter":"28","verse":"31","text":"A nu Ala xa mangɛya niini xa fe nan kawandima a nun Marigi Isa xa fe, Ala xa Mixi Sugandixi. A naxa na birin naba limaniya ra, mixi yo mu a tɔɔrɔ."}]}