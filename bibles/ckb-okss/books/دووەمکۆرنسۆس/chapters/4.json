{"data":[{"book":"دووەم کۆرنسۆس","chapter":"4","verse":"1","text":"لەبەر ئەوەی بەهۆی بەزەیی خوداوە ئەم خزمەتەمان هەیە، بێ هیوا نابین،"},{"book":"دووەم کۆرنسۆس","chapter":"4","verse":"2","text":"بەڵکو ئەو ڕێگایانەمان ڕەتکردەوە کە شاراوەن و شەرمەزاریی دەهێنن، فێڵ ناکەین و دەستکاری وشەی خودا ناکەین، بەڵکو بە دەرخستنی ڕاستی، لەبەردەم خودا بۆ ویژدانی هەرکەسێک خۆمان دەسەلمێنین."},{"book":"دووەم کۆرنسۆس","chapter":"4","verse":"3","text":"بەڵام ئەگەر مژدەکەمان4‏:3 یۆنانی: ئینجیل.‏ شاراوە بێت، ئەوا بۆ ئەوانە شاراوەیە کە لەناودەچن،"},{"book":"دووەم کۆرنسۆس","chapter":"4","verse":"4","text":"لێرەدا خوداوەندی ئەم دنیایە4‏:4 شەیتان.‏ بیری بێباوەڕانی کوێر کردووە، تاکو ڕووناکی مزگێنیی شکۆی مەسیحیان بۆ نەدرەوشێتەوە، ئەوەی وێنەی خودایە."},{"book":"دووەم کۆرنسۆس","chapter":"4","verse":"5","text":"ئێمە خۆمان ڕاناگەیەنین، بەڵکو عیسا کە مەسیحی باڵادەستە، خۆشمان لە پێناوی عیسا بەندەی ئێوەین،"},{"book":"دووەم کۆرنسۆس","chapter":"4","verse":"6","text":"چونکە خودا، ئەوەی فەرمووی: ﴿با لە تاریکیدا ڕووناکی بدرەوشێتەوە،﴾4‏:6 پەیدابوون 1‏:3.‏‏ ئەو لە دڵماندا درەوشایەوە، بۆ ڕووناککردنەوەی ناسینی شکۆی خودا لە ڕووی عیسای مەسیحدا."},{"book":"دووەم کۆرنسۆس","chapter":"4","verse":"7","text":"بەڵام ئەم گەنجینەی هەمانە لەناو گۆزەی گڵیندایە، تاکو دەربکەوێت کە وزەی لە ڕادەبەدەر لە خوداوەیە نەک لە ئێمەوە."},{"book":"دووەم کۆرنسۆس","chapter":"4","verse":"8","text":"لە هەموو لایەکەوە پەستین، بەڵام تەنگەتاو نین؛ دەشێوێین، بەڵام بێ ئومێد نین؛"},{"book":"دووەم کۆرنسۆس","chapter":"4","verse":"9","text":"چەوسێنراوەین، بەڵام بەجێنەهێڵدراوین؛ بە زەویدا دەدرێین، بەڵام لەناو ناچین."},{"book":"دووەم کۆرنسۆس","chapter":"4","verse":"10","text":"هەمیشە مردنی عیسا لە جەستەماندا هەڵدەگرین4‏:10 لەبەر خاتری عیسا ڕووبەڕووی مردن دەبینەوە.‏، تاکو ژیانی عیسا لە جەستەماندا دەربکەوێت،"},{"book":"دووەم کۆرنسۆس","chapter":"4","verse":"11","text":"چونکە ئێمەی زیندوو هەردەم لە پێناوی عیسا دەدرێینە دەست مردن، تاکو ژیانی عیسا لە جەستەی مردوومان دەربکەوێت."},{"book":"دووەم کۆرنسۆس","chapter":"4","verse":"12","text":"کەواتە مردن لە ئێمەدا کار دەکات، بەڵام ژیان لە ئێوەدا."},{"book":"دووەم کۆرنسۆس","chapter":"4","verse":"13","text":"کە هەمان ڕۆحی باوەڕمان هەیە، بەگوێرەی نووسراو: ﴿باوەڕم هەبوو، بۆیە قسەم کرد.﴾4‏:13 زەبوورەکان 116‏:10.‏‏ ئێمەش باوەڕمان هەیە بۆیە قسە دەکەین."},{"book":"دووەم کۆرنسۆس","chapter":"4","verse":"14","text":"دەزانین ئەوەی عیسای خاوەن شکۆی هەستاندەوە ئێمەش لەگەڵ عیسادا هەڵدەستێنێتەوە، لەگەڵ ئێوەش دەمانباتە بەردەمی خۆی."},{"book":"دووەم کۆرنسۆس","chapter":"4","verse":"15","text":"هەموو ئەم ئازار چێژتنە لە پێناوی ئێوەیە، تاکو ئەو نیعمەتەی کە ئێستا دەگاتە خەڵکێکی زیاتر ببێتە مایەی زیادکردنی سوپاسگوزاری بۆ شکۆمەندی خودا."},{"book":"دووەم کۆرنسۆس","chapter":"4","verse":"16","text":"بۆیە ورە بەرنادەین. ئەگەر بە ڕواڵەتیش لەناوبچین، ئەوا ناخمان ڕۆژ بە ڕۆژ نوێتر دەبێتەوە،"},{"book":"دووەم کۆرنسۆس","chapter":"4","verse":"17","text":"چونکە تەنگانەی سووک و کاتیمان شکۆمەندییەکی گرانی هەتاهەتایی بۆ ئێمە لێ دێتە کایەوە."},{"book":"دووەم کۆرنسۆس","chapter":"4","verse":"18","text":"ئێمە تەماشای شتە بینراوەکان ناکەین، بەڵکو شتە نەبینراوەکان، چونکە بینراوەکان کاتین، بەڵام نەبینراوەکان هەمیشەیین."}]}