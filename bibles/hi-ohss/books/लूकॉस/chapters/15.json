{"data":[{"book":"लूकॉस","chapter":"15","verse":"1","text":"सभी चुंगी लेनेवाले और पापी लोग प्रभु येशु के प्रवचन सुनने उनके पास आए"},{"book":"लूकॉस","chapter":"15","verse":"2","text":"किंतु फ़रीसी और शास्त्री बड़बड़ाने लगे, “यह व्यक्ति पापियों से मित्रता रखते हुए उनके साथ संगति करता है.”"},{"book":"लूकॉस","chapter":"15","verse":"3","text":"इसलिये प्रभु येशु ने उनके सामने यह दृष्टांत प्रस्तुत किया:"},{"book":"लूकॉस","chapter":"15","verse":"4","text":"“तुममें से ऐसा कौन होगा, जिसके पास सौ भेड़ें हों और उनमें से एक खो जाए तो वह निन्यानवे को बंजर भूमि में छोड़कर उस खोई हुई को तब तक खोजता न रहेगा, जब तक वह मिल न जाए?"},{"book":"लूकॉस","chapter":"15","verse":"5","text":"और जब वह उसे मिल जाती है, उसे आनंदपूर्वक कंधों पर लाद लेता है."},{"book":"लूकॉस","chapter":"15","verse":"6","text":"घर लौटने पर वह अपने मित्रों और पड़ोसियों को इकट्ठा कर कहता है, ‘मेरे आनंद में सम्मिलित हो जाओ क्योंकि मुझे मेरी खोई हुई भेड़ मिल गई है!’"},{"book":"लूकॉस","chapter":"15","verse":"7","text":"यह बात याद रखो: पश्चाताप करते हुए एक पापी के लिए उन निन्यानवे धर्मियों की तुलना में स्वर्ग में कहीं अधिक आनंद मनाया जाता है, जिन्हें मन फिराने की ज़रूरत नहीं है.”"},{"book":"लूकॉस","chapter":"15","verse":"8","text":"“या कौन ऐसी स्त्री होगी, जिसके पास चांदी के दस सिक्‍के15:8 दस द्रह्मा; एक द्रह्मा एक दिन का वेतन रहा हों और उनमें से एक खो जाए तो वह घर में रोशनी कर घर को बुहारते हुए उस सिक्‍के को तब तक खोजती न रहेगी जब तक वह मिल नहीं जाता?"},{"book":"लूकॉस","chapter":"15","verse":"9","text":"सिक्का मिलने पर वह अपनी पड़ोसिनों और सहेलियों से कहती है, ‘मेरे आनंद में शामिल हो जाओ क्योंकि मेरा खोया हुआ सिक्का मिल गया है.’"},{"book":"लूकॉस","chapter":"15","verse":"10","text":"मैं तुमसे कहता हूं कि स्वर्ग में इसी प्रकार परमेश्वर के दूतों के सामने उस पापी के लिए आनंद मनाया जाता है, जिसने मन फिराया है.”"},{"book":"लूकॉस","chapter":"15","verse":"11","text":"प्रभु येशु ने आगे कहा, “किसी व्यक्ति के दो पुत्र थे."},{"book":"लूकॉस","chapter":"15","verse":"12","text":"छोटे पुत्र ने पिता से विनती की, ‘पिताजी, संपत्ति में से मेरा भाग मुझे दे दीजिए.’ इसलिये पिता ने दोनों पुत्रों में अपनी संपत्ति बांट दी."},{"book":"लूकॉस","chapter":"15","verse":"13","text":"“शीघ्र ही छोटे पुत्र ने अपने भाग में आई सारी संपत्ति ली और एक दूर देश की ओर चला गया. वहां उसने अपना सारा धन मनमानी जीवनशैली में उड़ा दिया."},{"book":"लूकॉस","chapter":"15","verse":"14","text":"और अब, जब उसका सब कुछ समाप्‍त हो गया था, सारे देश में भीषण अकाल पड़ा किंतु उसके पास अब कुछ भी बाकी न रह गया था."},{"book":"लूकॉस","chapter":"15","verse":"15","text":"इसलिये वह उसी देश के एक नागरिक के यहां चला गया जिसने उसे अपने खेतों में सूअर चराने भेज दिया."},{"book":"लूकॉस","chapter":"15","verse":"16","text":"वह सूअरों के चारे से ही अपना पेट भरने के लिए तरस जाता था. कोई भी उसे खाने के लिए कुछ नहीं देता था."},{"book":"लूकॉस","chapter":"15","verse":"17","text":"“अपनी परिस्थिति के बारे में होश में आने पर वह विचार करने लगा: ‘मेरे पिता के कितने ही सेवकों को अधिक मात्रा में भोजन उपलब्ध है और यहां मैं भूखा मर रहा हूं!"},{"book":"लूकॉस","chapter":"15","verse":"18","text":"मैं लौटकर अपने पिता के पास जाऊंगा और उनसे कहूंगा: पिताजी! मैंने वे जो स्वर्ग में हैं, उनके विरुद्ध तथा आपके विरुद्ध पाप किया है."},{"book":"लूकॉस","chapter":"15","verse":"19","text":"इसके बाद मैं इस योग्य नहीं रह गया कि आपका पुत्र कहलाऊं. अब आप मुझे अपने यहां मज़दूर ही रख लीजिए.’"},{"book":"लूकॉस","chapter":"15","verse":"20","text":"इसलिये वह उठकर अपने पिता के पास लौट गया."},{"book":"लूकॉस","chapter":"15","verse":"21","text":"“पुत्र ने पिता से कहा, ‘पिताजी! मैंने स्वर्ग के विरुद्ध तथा आपके प्रति पाप किया है, मैं अब इस योग्य नहीं रहा कि मैं आपका पुत्र कहलाऊं.’"},{"book":"लूकॉस","chapter":"15","verse":"22","text":"“किंतु पिता ने अपने सेवकों को आज्ञा दी, ‘बिना देर किए सबसे अच्छे वस्त्र लाकर इसे पहनाओ और इसकी उंगली में अंगूठी और पांवों में जूतियां भी पहनाओ;"},{"book":"लूकॉस","chapter":"15","verse":"23","text":"जाकर एक सबसे अच्छे बछड़े से भोजन तैयार करो. चलो, हम सब आनंद मनाएं"},{"book":"लूकॉस","chapter":"15","verse":"24","text":"क्योंकि मेरा यह पुत्र मर गया था, अब जीवित हो गया है; यह खो गया था किंतु अब मिल गया है.’ इसलिये वे सभी आनंद से भर गए."},{"book":"लूकॉस","chapter":"15","verse":"25","text":"“उस समय बड़ा बेटा अपने खेतों में काम कर रहा था. जब वह लौटकर घर आ रहा था, पास आने पर उसे संगीत और नाचने की आवाज सुनाई दी."},{"book":"लूकॉस","chapter":"15","verse":"26","text":"उसने एक सेवक को बुलाकर उससे पूछा, ‘यह सब क्या हो रहा है?’"},{"book":"लूकॉस","chapter":"15","verse":"27","text":"‘आपका भाई लौट आया है,’ उस सेवक ने उत्तर दिया, ‘और आपके पिता ने सबसे अच्छा बछड़ा लेकर भोज तैयार करवाया है क्योंकि उनका पुत्र उन्हें सकुशल और सुरक्षित मिल गया है.’"},{"book":"लूकॉस","chapter":"15","verse":"28","text":"“गुस्से में बड़े भाई ने घर के भीतर तक जाना न चाहा. इसलिये उसके पिता ने ही बाहर आकर उससे विनती की."},{"book":"लूकॉस","chapter":"15","verse":"29","text":"उसने अपने पिता को उत्तर दिया, ‘देखिए, इन सभी वर्षों में मैं दास जैसे आपकी सेवा करता रहा हूं और कभी भी आपकी आज्ञा नहीं टाली फिर भी आपने कभी मुझे एक मेमना तक न दिया कि मैं अपने मित्रों के साथ मिलकर आनंद मना सकूं."},{"book":"लूकॉस","chapter":"15","verse":"30","text":"किंतु जब आपका यह पुत्र, जिसने आपकी संपत्ति वेश्याओं पर उड़ा दी, घर लौट आया, तो आपने उसके लिए सबसे अच्छे बछड़े का भोजन बनवाया है!’"},{"book":"लूकॉस","chapter":"15","verse":"31","text":"“ ‘मेरे पुत्र!’ पिता ने कहा, ‘तुम तो सदा से ही मेरे साथ हो. वह सब, जो मेरा है, तुम्हारा ही है."},{"book":"लूकॉस","chapter":"15","verse":"32","text":"हमारे लिए आनंद मनाना और हर्षित होना सही ही है क्योंकि तुम्हारा यह भाई, जो मर गया था, अब जीवित हो गया है; वह, जो खो गया था, अब मिल गया है.’ ”"}]}