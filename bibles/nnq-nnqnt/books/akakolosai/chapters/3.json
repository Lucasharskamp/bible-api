{"data":[{"book":"Akakolosai","chapter":"3","verse":"1","text":"Lele anda uhyoigwe pamwe na Kilisto, nhwachilange ilebe yukunani, kwabi Kilisto, kwenio atama paali pukutawala kingonu cha kalelo cha Nnoongo."},{"book":"Akakolosai","chapter":"3","verse":"2","text":"Miwachilange ilebe yukunani, ngiti ilebe eibi padunia panoje."},{"book":"Akakolosai","chapter":"3","verse":"3","text":"Gambu mangweto nhwilangite, na bwomi gwinu uhiigwe pamwe na Kilisto mu Nnoongo."},{"book":"Akakolosai","chapter":"3","verse":"4","text":"Bwomi gwinu gwa kweli nga Kilisto, kingobu chapakupitila kabele na mangweto uyo miba pamwe na jwombe mukibumo."},{"book":"Akakolosai","chapter":"3","verse":"5","text":"Yene, mikome ilebe ibaja nkati jinu ya padunia pano, ngongola nu uchapu na tama mbaja jukupala kube ni ilebe nduu, kwenio nga kugongale inyago."},{"book":"Akakolosai","chapter":"3","verse":"6","text":"Magambu gwa ilebe yenie lilaka lya Nnoongo lipakaikalila bandu boa banga nnyali."},{"book":"Akakolosai","chapter":"3","verse":"7","text":"Kalakala mangweto makatama kengama ilebe yenie, pantawaligwa na mabaja genia."},{"book":"Akakolosai","chapter":"3","verse":"8","text":"Nambu ngoe mpaligwa kuileka ilebe yenie yoa, lilaka na tama nu kutenda ubaja. Makantukanaje Nnoongo na malobe gukung'ing'ia makalongeje mukano yinu."},{"book":"Akakolosai","chapter":"3","verse":"9","text":"Makakoloyanaje, magambu mangweto mulekite umundu gwa kalakala pamwe na itendwa yakwe yoa ibaja,"},{"book":"Akakolosai","chapter":"3","verse":"10","text":"nu kwinda umundu nhyono. Umundu nhyono gwenio ujendeke kutendekiigwa na Nnoongo, Mpangani, kukulanda nakwe, kupala mummanye kipola."},{"book":"Akakolosai","chapter":"3","verse":"11","text":"Penia palekineje kati ja Mgiliki na Nhyahudi, ojwainigwe na jwanga inigwa, akageni andaje akola kilambo, mmanda andaje mundu ojwabi agabwa. Nambu Kilisto nga goa, na abi kwa goa."},{"book":"Akakolosai","chapter":"3","verse":"12","text":"Gambu mangweto nga bandu ba Nnoongo, jwenio ampaile nu kumpambula mme bandu bakwe. Kuyenie, mme na kia na gwambone, kunyenyepa na nuu nu kuimbalila."},{"book":"Akakolosai","chapter":"3","verse":"13","text":"Nhwimbalilane nu kulekekeana anda mundu anng'amba nnyakwe. Mpaligwa kulekekeana malemwa andi Angwana pabannekekie mangweto."},{"book":"Akakolosai","chapter":"3","verse":"14","text":"Chikilimbite kati ja genia, nnyonjake kupalana, magambu mapalano galondana ilebe yoa nu kube kile chimwe chinakulimba."},{"book":"Akakolosai","chapter":"3","verse":"15","text":"Na tengela ja Kilisto jitawale mumyojo jinu, gambu Nnoongo ankemite mangweto mme na tengela ku mmele gumwe. Kabe mmegange ni lilumbo!"},{"book":"Akakolosai","chapter":"3","verse":"16","text":"Nhwalo gwa Kilisto utwele muno nkati jinu, mmolane nu kelebuyana kwa malango goa. Kongo makajemba zabuli, minhambo ji kulumba na ji kunng'ongale Nnoongo, na nnyembange minhambo jukunnumba Nnoongo mumyojo jinu."},{"book":"Akakolosai","chapter":"3","verse":"17","text":"Kila chantendanga na channongela, ntendanga yoa ku liina lya Angwana ana Yesu na kalumba Awawa ana Nnoongo kundela jabe."},{"book":"Akakolosai","chapter":"3","verse":"18","text":"Makajumbo, majoe akangwana binu, gambu nga pabapala Angwana."},{"book":"Akakolosai","chapter":"3","verse":"19","text":"Na makinalome, mapalange akaana binu, makabe iyobeje kwabe."},{"book":"Akakolosai","chapter":"3","verse":"20","text":"Na makinangota, majoe achikibelei binu kukila kilebe gambu genia gaalalila Angwana."},{"book":"Akakolosai","chapter":"3","verse":"21","text":"Na machikibelei, mikitumbu nnomoje ingota inu, penia mpakitopoya mwojo."},{"book":"Akakolosai","chapter":"3","verse":"22","text":"Na makabanda, majoe akangwana binu ba padunia mugoa. Ngiti pabannolekea tuje kupala mmonekane mambone nambu ntenda genia kwa mwojo gwambone magambu ga kajali Angwana."},{"book":"Akakolosai","chapter":"3","verse":"23","text":"Chachoa echintendanga, ntendange kwa mwojo gwoa, andi matende Angwana ana Yesu ngiti munduje."},{"book":"Akakolosai","chapter":"3","verse":"24","text":"Nkombakelanga kutenda Angwana mabampaganga upo eibabeki bandu bakwe. Kilisto nga Nngwana jwa kweli jukummegelela!"},{"book":"Akakolosai","chapter":"3","verse":"25","text":"Ojwatenda mabaja malepigwa tela na mabaja gakwe, gambu Nnoongo kupala kwakwe kubaguje."}]}