{"data":[{"book":"Figoli","chapter":"28","verse":"1","text":"Patufikili kala kumlima, twamanyili lila liwunguli likukemiwa Malita."},{"book":"Figoli","chapter":"28","verse":"2","text":"Venikaya va pala vaveli vasangi munu kwa yufwi. Ndonya yaveli yikukanda kutonya na kwavaveli na lupepu, topi vakoshili motu, vatulibushila."},{"book":"Figoli","chapter":"28","verse":"3","text":"Pauli asolili msiwu mdokwa wa ngilu avelili akusitaya pachikoshu, kwanongwa ya ukali wa motu wula, njoka afumili mungilu kamuluma Pauli muliwoku na kalemilela."},{"book":"Figoli","chapter":"28","verse":"4","text":"Venikaya vala pala pavawonili njoka paning'ina muliwoku lya Pauli vayiwombela, “Ndina hoshu kucha mundoyu aveli kawulaya mundu. Hata leki kalowoka mubahali, lugotu lwa vamlungu dayimuleki ng'odu ayendileli kunana.”"},{"book":"Figoli","chapter":"28","verse":"5","text":"Pauli kamupundila njoka yula mumotu na agobukili hata padokwa ha."},{"book":"Figoli","chapter":"28","verse":"6","text":"Vala vandu vavelili vakashuvilileyi kucha angamemili awu bahala pala angawili na kusova. Pavavetili kwa chipindi chitali padokwa ngajila kuwona Pauli kagoliwa na chindu ng'odu, vaghalambula hoshu shawu kwa mweni, vadeta kucha mweni ndi chapanga."},{"book":"Figoli","chapter":"28","verse":"7","text":"Pabehi ya pala paveli na fitava fya mkomi wa liwunguli, litawa lyaki Pubiliu, mundoyu atulibushilili chilighanja, twaveli vahenja vaki kwa majuva matatu."},{"book":"Figoli","chapter":"28","verse":"8","text":"Topi, tatimundu Pubiliu avelili kawonja pawulili, mtami, kana msusa na kupweka mwasi. Pauli ayingilili munyumba yaki, kadadava na kamuvikila mawoku vaki pambindi ya mtami, kamunanisha."},{"book":"Figoli","chapter":"28","verse":"9","text":"Pachigolikili kala chindu chila, vatami vamonga yivavelili muliwunguli lila vayisa na vavagola vanani."},{"book":"Figoli","chapter":"28","verse":"10","text":"Veni vatugayila fupu sitangalili na chipindi patukandili kandi mwanja, vapakishili findu fitudayilili muwatu."},{"book":"Figoli","chapter":"28","verse":"11","text":"Payipitili myesi mitatu, twakandili kandi mwanja wetu muwatu wumu wa Alekisandilia wuvawukemaya, “Valongu mambila.” Watu wula wavelili upayikiwa muliwunguli lila chipindi chosi cha lupepu."},{"book":"Figoli","chapter":"28","verse":"12","text":"Kufuma kula twafikili mumbwani ya Silakusa, twayikalili apa kwa majuva matatu."},{"book":"Figoli","chapter":"28","verse":"13","text":"Kufuma kula Salakusa twashengitili mbaka tufika Legiu. Palipitili lijuva limu, liyegha lyakandili kupugha kufuma kuchanya na pavapitili majuva mavili twafikili kambi ya Potioli."},{"book":"Figoli","chapter":"28","verse":"14","text":"Kula twatang'anikili na Vakilistu vayetu, vatuluvili tuyikali nawu majuva saba nawula ndi wutufikili Loma."},{"book":"Figoli","chapter":"28","verse":"15","text":"Vakilistu va kula Loma pavapikanishili milandu yetu, vayisili kutuyanga kusoku lya Apiu na mahali pavapakema, “Kumibudi Mitatu,” ya kulila na kuwonja. Pauli pavawonili amulumbili Chapanga, kasakapuka."},{"book":"Figoli","chapter":"28","verse":"16","text":"Patuyingilili Loma, Pauli ajumishiwili kuyikala mweni weka yaki pamu na machonda yumu wa kumdima."},{"book":"Figoli","chapter":"28","verse":"17","text":"Pavapitili majuva matatu, Pauli avakemili vakomi va Vayawudi va mahali pala vatanganiki pamu, pavayikungashili, Pauli kavawombela, “Valongu vangu, nenga, ingava ndagolili ng'odu chindu cha wafu wala kulimba chishovi sha vavaha vetu, vang'opili muchijaka kula Yelusalemu na kuvikiwa mumawoku va vandu va Loma."},{"book":"Figoli","chapter":"28","verse":"18","text":"Valoma pavadashili kala na kuwona ndivahela mbatiwa yoyonda, vakadayileyi kunekishela."},{"book":"Figoli","chapter":"28","verse":"19","text":"Lakini Vayawudi vamonga valimbili chindochi na nenga nuva milandu ayi yiyeghiwili kwa Mutwa wa Loma, ingava naveli na chindu ha cha kuvahigha vanamlima vayangu."},{"book":"Figoli","chapter":"28","verse":"20","text":"Topi, kwanongwa ayi, nuva kutang'ana na kuywanga na yumwi, ng'opiwa mingongola ayi kwanongwa ya shuvililu lila lya Isilaeli.”"},{"book":"Figoli","chapter":"28","verse":"21","text":"Veni vamuwombela, “Yufwi tupata ha baluwa yoyonda yifumili Yudeya, wala kwahela mlongu yoyonda yafikili apa kuyegha chilongu cheni awu kudeta chochosi cha wafu chikwilatili yuwi."},{"book":"Figoli","chapter":"28","verse":"22","text":"Lakini tukuyihola yingavelili nyanyi tupikani kwa umweni filongu fivelili kumutwi yaku. Kwanongwa yufwi tumanya kucha chipinga achi chilimbiwa kosi.”"},{"book":"Figoli","chapter":"28","verse":"23","text":"Topi, vapangili na mweni lijuva lya kutang'ana na vandu vatangalili nendu vamutyangila kunyumba yayikalagha, kukandila pamalavila mbaka palumihi avahimulili na kuvavikila lipala wutwa wa kumbindi kwa Chapanga, akayesheyi kuvagola vajumili milandu ya Yesu kwa Malawu va Chapanga vamupili Musa na Mayandiku va Vambuyi va Chapanga."},{"book":"Figoli","chapter":"28","verse":"24","text":"Vandu vamonga vajumilili filongu fyaki, lakini vamonga vajumilili ng'odu."},{"book":"Figoli","chapter":"28","verse":"25","text":"Topi, vaveli vavaghanika veni kwa veni. Pavaveghi vakuyenda, Pauli adetili chindu achi, “Nakaka fila Mfuki Mng'alili ndambu avawombilili vavaha venu kwa kupitila mbuyi wa Chapanga Isaya,"},{"book":"Figoli","chapter":"28","verse":"26","text":"padeta, ‘Yendi kwa vandu ava ukavawombeli, kupikana damupikani, lakini damumanyi ha, kulola damuloli, lakini damuwoni ha."},{"book":"Figoli","chapter":"28","verse":"27","text":"Nongwa mahala va vandu ava vapufika,"},{"book":"Figoli","chapter":"28","verse":"28","text":"Pambeli Pauli kadeta, “Topi, mumanyi unjagila wa Chapanga wa kulowola wuyeghiwa kwa vandu vangajila kuva Vayawudi. Veni davapikani!”"},{"book":"Figoli","chapter":"28","verse":"29","text":"Padetili kala afi, Vayawudi vawuka, pavalimbana munu veni kwa veni. Mayandiku ava vakuwoneka ha mufitabu fingi."},{"book":"Figoli","chapter":"28","verse":"30","text":"Kwa chipindi chonda cha myaka mivili ayikalili munyumba yapangili mweni na aveli akuvalibushila vosi yivafikili kumjambusha."},{"book":"Figoli","chapter":"28","verse":"31","text":"Aveli akulandula wutwa wa kumbindi kwa Chapanga na kuvawula nendu milandu ya Bambu Yesu Kilistu, ngajila kutila na kwahela mundu yamukanishili."}]}