{"data":[{"book":"ପ୍ରେରିତ","chapter":"19","verse":"1","text":"ଆପୋଲୋ କରନ୍ତିଦୁ ମାନିୱାଲେ, ପାଉଲ ଲୋଇ ତରିନ୍‌ ମାନି ରାଜିଙ୍ଗାଁ ବୁଲାଜି ଏପିସସ୍‍ତୁ ଇତାନ୍‌ । ଆବେନୁ ଏସ ସିସୁରିଙ୍ଗ୍‌ ପୟ୍‌ତାନ୍‌,"},{"book":"ପ୍ରେରିତ","chapter":"19","verse":"2","text":"ୱାନ୍‌ ୱାରିଙ୍ଗ୍‍ଁ ୱେନ୍‌ବାତାନ୍‌, “ବିସ୍‌ବାସ୍‌ କିନି ସମୟ୍‍ତୁ ଇନିକା ମିର୍‌ ପବିତ୍ର ଆତ୍ମା ପୟ୍‍ତିମାର୍ହିଦେର୍‍ ?” ୱାର୍‌ ଇର୍ହାର୍‌ ସିଲେ,"},{"book":"ପ୍ରେରିତ","chapter":"19","verse":"3","text":"ପାଉଲ ୱେନ୍‌ବାତାନ୍‌, ଆର୍‍ତିଙ୍ଗ୍‍ଁ ମିର୍‌ ଏମେନାନି ଡୁବନ୍‌ ଆତିମାର୍‌ଇଦେର୍‍ ? ୱାର୍‌ ଇର୍ହାର୍‌,"},{"book":"ପ୍ରେରିତ","chapter":"19","verse":"4","text":"ପାଉଲ ଇର୍ହାନ୍‌, “ଆମାକାର୍‌ ପାପ୍‌ତାନ୍‌ ମନ୍‍ଡ଼େପ୍‍ତା ମାର୍ହାର୍‌, ଜୋହନତି ଡୁବନ୍‌ ସିଜି ୱାନି ୱେନ୍‌କା ଏନ୍‌ ୱାନାନ୍‌, ଜିସୁଦିମାନୁ ବିସ୍‌ବାସ୍‌ କିଦେଙ୍ଗ୍‍ଁ ଆନାତ୍‌ ଇଜି ଲୋକାଙ୍ଗ୍‌ ଇଜିମାର୍‍ଆନ୍‍ ।”"},{"book":"ପ୍ରେରିତ","chapter":"19","verse":"5","text":"ୱାର୍‌ ଇକା ୱେନ୍‌ଜି ପ୍ରବୁ ଜିସୁଦି ଦର୍‌ତାନ୍‌ ଡୁବନ୍‌ ଅତାର୍‌ ।"},{"book":"ପ୍ରେରିତ","chapter":"19","verse":"6","text":"ମାରି ପାଉଲ ୱାରି ମୁସ୍‌କୁ କିୟୁ ଇଟ୍‌ତାନ୍‌, ଆବେଟ୍‌ ପବିତ୍ର ଆତ୍ମା ୱାରି ମୁସ୍‌କୁ ୱାତାତ୍‍, ମାରି ୱାର୍‌ ଆଇ ବାସାଦାନ୍‍ ୱାର୍‍ଗିତାର୍‍ ମାରି ବାକ୍ୟ ପ୍ରଚାର୍‌ କିତାର୍‍ ।"},{"book":"ପ୍ରେରିତ","chapter":"19","verse":"7","text":"ୱାର୍‌ ୱିଜେରେ ବାର୍‍ ଲୋକୁ ମେମାରିର୍‍ ମାର୍ହାର୍‌ ।"},{"book":"ପ୍ରେରିତ","chapter":"19","verse":"8","text":"ୱେନ୍‌କା ପାଉଲ ଜିହୁଦିରି ପାର୍‌ତନା ଇଲୁଦୁ ଡ଼ୁଗୁଜି ମୁନ୍‍ଣ୍ତ୍ରି ଲେଜ୍‌କୁ ସାନ୍ଦି ସାହାସ୍‍ତାନ୍‍ ମାପୁରୁଦି ରାଜି ବିସୟ୍‌ତାନ୍‌ ୱେର୍‌ସି ବିସ୍‌ବାସ୍‌ କିବିସ୍‍ କିଦେଙ୍ଗ୍‍ଁ ସେସ୍ଟା କିଦେଙ୍ଗ୍‍ଁ ଆସ୍‌ତାନ୍‌ ।"},{"book":"ପ୍ରେରିତ","chapter":"19","verse":"9","text":"ମାତର୍‌ ଏସ୍ତିୱାଲେ ଏସ ଲୋକୁ ଆଟ୍‌ୱା ନି ବିସ୍‌ବାସ୍‌ କିଏନ୍‍ଣ୍ତା ଲୋକା ଆଗ୍‌ଡ଼ି ଆୟା ସାରି ବିସୟ୍‌ତାନ୍‌ ନିନ୍ଦା କିଦେଙ୍ଗ୍‍ଁ ଆସ୍‌ତାର୍‌, ନାସ୍ତିୱାଲେ ୱାନ୍‌ ୱାରିଙ୍ଗ୍‍ଁ ଡ଼ିସ୍‌ସି ସିସୁରିଙ୍ଗ୍‌ ୱେର୍‌ଏ କିତାନ୍‌, ମାରି ଦିନାମି ଟିରାନସ୍‌ ଇଲୁଦୁ ୱାର୍‌ଗିଜିସାଦେଙ୍ଗ୍‌ ଆସ୍‌ତାନ୍‌ ।"},{"book":"ପ୍ରେରିତ","chapter":"19","verse":"10","text":"ଇୟାୱାଜା ଦୁଇ ବାର୍ସୁ ସାନ୍ଦି ସାଲାତାତ୍‍; ଆବେଟ୍‌ ଆସିଆ ବାସାତିମାନି ଜିହୁଦି ଲୋକୁ ନି ଅଣଜିହୁଦି ଲୋକୁ ୱିଜେରେ ପ୍ରବୁଦି ବାକ୍ୟ ୱେର୍ହାର୍‍ ।"},{"book":"ପ୍ରେରିତ","chapter":"19","verse":"11","text":"ମାପୁରୁ ପାଉଲ୍‍ତି ମାଣାନ୍‌ ସାମାନ୍‌ତି କାବାଆନି ପାଣି ୱିଜୁ କିତାନ୍‌ ।"},{"book":"ପ୍ରେରିତ","chapter":"19","verse":"12","text":"ଇୟାୱାଜା ଜେ ପାଉଲ ଆସ୍‌ସି ମାର୍ହି ରୁମାଲ୍‍ ନି ୱାତିଗନ୍ଦା ରଗିଲୋକାଙ୍ଗ୍‍ଁ ଲାକ୍‌ତୁ ଅତିଙ୍ଗ୍‍ଁ ୱାର୍‌ ନେଗେନ୍‌ ଆଜିମାର୍ହାର୍‍ ମାରି ୱାରି ମେନ୍ଦଲ୍‌ତାନ୍‌ ତାଗ୍‌ଇ ଦୁବେଙ୍ଗ୍‍ଁ ୱିଜୁ ସହସି ସଲ୍‍ସିମାର୍ହେ ।"},{"book":"ପ୍ରେରିତ","chapter":"19","verse":"13","text":"ଏସ ବୁଲାନି ଜିହୁଦି ଦୁବେଙ୍ଗ୍‍ଁ ପେର୍‍ନିକାର୍‍ ବା ପ୍ରବୁ ଜିସୁ ଦର୍‌ ଆସ୍‌ସି ଦୁବେଙ୍ଗ୍‍ଁ ଡ଼ିସିସ୍‍ କିଦେଙ୍ଗ୍‍ଁ ସେସ୍ଟା କିତାର୍‍ । ୱାର୍‌ ଦୁବେଆଙ୍ଗ୍‍ଁ ଇଜିମାର୍ହାର୍‍, “ପାଉଲ ପ୍ରଚାର୍‌ କିଜିମାନି ଜିସୁଦି ଦର୍‌ତାନ୍‌ ନାନ୍ ନିଙ୍ଗିଁ ଆଦେସ୍‌ ସିଜିନା ।”"},{"book":"ପ୍ରେରିତ","chapter":"19","verse":"14","text":"ସ୍କେବା ଦର୍‌ତି ଅରେନ୍‌ ଜିହୁଦି ପେରି ଜାଜକତି ସାତ୍‌ଲୋକ୍‌ ମାରିସିର୍‌ ଇୟାୱାଜା କିଜିମାର୍ହାର୍‌ ।"},{"book":"ପ୍ରେରିତ","chapter":"19","verse":"15","text":"ମାତର୍‌ ଦୁବା ୱାନିଙ୍ଗ୍‍ଁ ଇର୍ହାତ୍‌, “ନାନ୍ ଜିସୁଙ୍ଗୁଁ ନେସ୍‌ନା ମାରି ପାଉଲ୍‍ତି ବିସୟ୍‌ତାନ୍‌ ନେସ୍‌ନା; ମାତର୍‌ ମିର୍‌ ୱିଜେରେ ଏର୍‌ ?”"},{"book":"ପ୍ରେରିତ","chapter":"19","verse":"16","text":"ଦୁବା ଆସ୍‌ତି ଲୋକୁ ୱାରିଙ୍ଗ୍‍ଁ ନାଣ୍ତଦାନ୍‌ ରେଲ୍‌ଜି ୱାନିତରିନ୍‍ ଇଟ୍‌ତାନ୍‌ । ୱାରି ଆଙ୍ଗିଁପାସିୟା କିସ୍‍ତାପକ୍‍ତାତ୍‍, ୱାର୍‌ କାଣ୍ତିଆକାବ୍‍ରା ଆଜି ୱାନି ଇଲ୍‌ତାନ୍‌ ଉର୍‍କୁତେ ।"},{"book":"ପ୍ରେରିତ","chapter":"19","verse":"17","text":"ଏପିସସ୍‍ତୁ ବାସାନି ଜିହୁଦିଲୋକୁ ନି ଅଣଜିହୁଦିଲୋକ୍‍ ଇୟା ବିସୟ୍‌ତାନ୍‌ ୱେନ୍‌ଜି ତିଲାତାର୍‌ ମାରି ଆବେ ପ୍ରବୁ ଜିସୁଦି ଦର୍‌ ମାରି ନାଣ୍ତଦାନ୍‌ ମାନାନିକା ଆତାତ୍‌ ।"},{"book":"ପ୍ରେରିତ","chapter":"19","verse":"18","text":"ବିସ୍‍ବାସ୍‍ରି ମାଣାନ୍‌ ନାଣ୍ତ ଲୋକୁ ନିଜେଦି ୱିଜୁ ତାଗ୍‌ଇ ପାଣି ୱିଜେରରି ଆଗ୍‌ଡ଼ି ୱେକ୍‍ତାର୍‍ ।"},{"book":"ପ୍ରେରିତ","chapter":"19","verse":"19","text":"ଗୁଣିଆ ବିଦ୍ୟା ଅଜାନି ନାଣ୍ତ ଲୋକୁ ୱାରି ବଇଙ୍ଗ୍‍ଁ ୱିଜୁ ତାସି ଲୋକା ଆଗ୍‌ଡ଼ି ଉଣ୍ତା କିଜି ଆଡ଼୍‍କ୍‍ତା ପକ୍‌ତାର୍‌ । ୱାରି ଆୟା ବଇଙ୍ଗାଁ ଦାରା ମାର୍ହାତ୍‌ ପଚାସ୍‍ ହଜାର୍‍ ୱେଡି ଡାବୁଙ୍ଗୁଁ ।"},{"book":"ପ୍ରେରିତ","chapter":"19","verse":"20","text":"ଇୟାୱାଜା ପ୍ରବୁଦି ବାକ୍ୟ ନାଣ୍ତଦାନ୍‌ ୱେଙ୍ଗିତାସର୍ହାତ୍‌ ମାରି ନାଣ୍ତ ସାକ୍ତିସାଲି ଆତାତ୍‌ ।"},{"book":"ପ୍ରେରିତ","chapter":"19","verse":"21","text":"ଇୟାୱିଜୁ ଗଟନା ୱେନ୍‌କା ପାଉଲ ମାସିଦନିଆ ନି ଆକାୟା ନାମ୍‍ଡ଼ିସିଜି ଜିରୁସାଲାମ୍‍ତୁ ସନ୍‍ଡ୍ରେଙ୍ଗ୍‍ଁ ଇଚ୍ଛା କିତାନ୍‌ । ୱାନ୍‌ ଇର୍ହାନ୍‌, “ଆବେ ସର୍ହି ୱେନ୍‌କା ନାନ୍ ଏଣ୍ତେସ୍‌ବା ରୋମ୍‍ତୁ ବା ସନା ।”"},{"book":"ପ୍ରେରିତ","chapter":"19","verse":"22","text":"ଆଦେଙ୍ଗ୍‌ ୱାନ୍‌ ୱାନି ସେବାକିନି ରିଏର୍‌ ତଡ଼୍‍ ତିମତି ନି ଏରାଷ୍ଟତିଙ୍ଗ୍‌ ମାସିଦନିଆଦୁ ପକ୍‌ତାନ୍‌, ମାତର୍‌ ନିଜେ ଆସିଆ ଦେସ୍‌ତୁ ମାରି ଏସ ସମୟ ତେବାତାନ୍‌ ।"},{"book":"ପ୍ରେରିତ","chapter":"19","verse":"23","text":"ଇୟା ଲୋଇ ପ୍ରବୁ ତର୍‌ତିମାନି ସାରି ବିସୟ୍‌ତାନ୍‌ ଅସି ଏପିସସ୍‍ତୁ ନାଣ୍ତ ଜାଟିଜଗଡ଼ା ଆତାତ୍‌ ।"},{"book":"ପ୍ରେରିତ","chapter":"19","verse":"24","text":"ଦିମତ୍ରିୟ ଦର୍‌ତି ଅରେନ୍‌ ୱେନ୍‍ଣ୍ତି ତିଆର୍‍କିନିକାନ୍‍ ଆର୍ତ୍ତେମି ଦିୟାମ୍‍ ମନ୍ଦିର୍‌ତି ୱେନ୍‍ଣ୍ତି ବମା ରସ୍‍ସି ମାର୍ହାନ୍‍, ଇୟା ପର୍‍ନିମାଣାନ୍‍ ପାଣିକିନିକାର୍‌ ନାଣ୍ତ ଲାବ୍‍ ପୟ୍‍ଜିମାର୍ହାର୍‍ ।"},{"book":"ପ୍ରେରିତ","chapter":"19","verse":"25","text":"ଆୟାଉଣ୍ତିଙ୍ଗ୍‌ ୱାନ୍‌ ସାମାନ୍‌ ବେପାର୍‍କିନିୱାରିଙ୍ଗ୍‍ଁ ଉନ୍‍ଣ୍ତା କିଜି ଇର୍ହାର୍‌, “ଆଜ୍ଞାର୍‌, ଇୟା ବେପାର୍‌ ମାଙ୍ଗିଁ ମାଜନ୍‌ କିତାମାନାନ୍‍ ଇଜି ୱିଜେରେ ନେସ୍‌ନିଦେର୍‌ ।"},{"book":"ପ୍ରେରିତ","chapter":"19","verse":"26","text":"ଇଲେଇ ଇୟା ପାଉଲ ଇନିକା କିନାନ୍‍; ଆକା ମିର୍‌ ନିଜେ ସୁଡ଼ୁଦେଙ୍ଗ୍‌ ଆଟ୍‍ସିନିଦେର୍‍ ମାରି ୱେନ୍‍ଡ୍ରେଙ୍ଗ୍‍ଁ ଆଟ୍‍ସିନିଦେର୍‍ । ୱାନ୍‌ ଇଜିନାନ୍‌, ଲୋକୁ କିୟୁଦାନ୍‌ ତିଆର୍‌ଆତି ଦିୟାମ୍‍କୁ ୱିଜୁ ମୁଡ଼ୁକେ ଦିୟାମ୍‍କୁ ଆଉ, ମାରି ୱାନ୍‌ ଇବେ ଏପିସସ୍‍ ନି ୱିଜୁ ଆସିଆ ଦେସ୍‌ତୁ ନାଣ୍ତ ଲୋକାଙ୍ଗ୍‌ ଇୟା ବିସୟ୍‌ତାନ୍‌ ବାମ୍‍ରେକିଜିନାନ୍‍ ।"},{"book":"ପ୍ରେରିତ","chapter":"19","verse":"27","text":"ଆବେଟ୍‌ ମା ବେପାର୍‌ ନାସ୍ଟୁ ଆନି ମୁସ୍‌କୁ ମାନାତ୍‌ । କେବଲ୍‌ ଆକାନେ ସିଲେ, ଆମା ଦିୟାମ୍‍ ଆସିଆ ନି ୱିଜୁ ଦୁନିଆଦୁ ୱିଜେରି ମାଣାନ୍‌ ପୁଜା ପୟ୍‌ନାତ୍‌, ଆୟା ପେରି ଆର୍ତ୍ତେମି ଦିୟାମ୍‍ତି ମନ୍ଦିର୍‌ ୱେଙ୍ଗ୍‍ଁଜି ତେବାଏତ୍‍ ନି ମାରି ଆର୍ତ୍ତେମି ଦିୟାମ୍‍ତି ୱେଙ୍ଗିଁନିକା ନାସ୍ଟୁ ଆନାତ୍‌ ।”"},{"book":"ପ୍ରେରିତ","chapter":"19","verse":"28","text":"ଲୋକୁ ଇୟା ମାଟା ୱେନ୍‌ଜି ରିସା ଆତାର୍‌ ମାରି ଆଉଲି ଆଜି ଇର୍ହାର୍‌, “ଏପିସିୟଦି ଆର୍ତ୍ତେମି ପେରିଦିୟାମ୍‍ତି ଜିଣାନିକା ଆପିତ୍‌ !”"},{"book":"ପ୍ରେରିତ","chapter":"19","verse":"29","text":"ଇୟା ଜାଟିଜଗଡ଼ା ୱିଜୁ ଗାଡ଼୍‌ତୁ ୱେଙ୍ଗିଁତାସର୍ହାତ୍‍ । ରିସାଆତିମାର୍ହି ଲୋକୁ ପାଉଲ୍‍ତି ୱାଲେମାର୍ହି ମାସିଦୋନିଆଦି ଗାୟସ୍‍ ନି ଆରିସ୍ଟାର୍କସ୍‍ତିଙ୍ଗ୍‍ଁ ଆସ୍‌ସି ୱାରି ଜୁଜ୍‍କିନିବାଡିଦୁ ତର୍‍ତା ଅତାର୍‌ ।"},{"book":"ପ୍ରେରିତ","chapter":"19","verse":"30","text":"ପାଉଲ ନିଜେ ଲୋକା ଆଗ୍‌ଡ଼ି ନିନ୍‍ଡ୍ରେଙ୍ଗ୍‍ ବଦା କିତାନ୍‌, ମାତର୍‌ ବିସ୍‍ବାସିର୍‍ ୱାନିଙ୍ଗ୍‍ଁ ଇୟାକା କିଦେଙ୍ଗ୍‍ଁ ସିଏତାର୍‍ ।"},{"book":"ପ୍ରେରିତ","chapter":"19","verse":"31","text":"ଏସ ଲୋକ ଗାଡ଼୍‌ତି ନିଜେଦି ଅଦିକାରି ସଙ୍ଗ୍‌କୁ ପାଉଲ୍‍ତିଙ୍ଗ୍‍ଁ ଜୁଦ୍‌କିନିବାଡି ଲୋଇ ସଲ୍‍ଇ ଉଣ୍ତିଙ୍ଗ୍‍ଁ ମାଡ଼ିସ୍‌ କିଜି ଉନ୍‍ଣ୍ତ୍ରି ମାଟା ପକ୍‌ତାର୍‌ ।"},{"book":"ପ୍ରେରିତ","chapter":"19","verse":"32","text":"ଇୟା ସମୟ୍ ଲୋଇ ପୁରାମିଟିଙ୍ଗ୍‍ଁ ମାଡ୍‌ଗୋଲ୍‌ତୁ ପୁରା ଆତାତ୍‌ । ଲୋକୁ ଦଲ୍‌ ଦଲ୍‌ ଆଜି ନାଣ୍ତ ଆଉଲି ଆଜିମାର୍ହାର୍‍, ଇରିଙ୍ଗ୍‍ଁ ୱାରି ଲୋଇ ଏସ ଲୋକୁ ୱାରି ଉଣ୍ତାତି ମାର୍ହିକା ମାଟା ବା ନେସ୍‌ଏର୍‌ ମାର୍ହାର୍‌ ।"},{"book":"ପ୍ରେରିତ","chapter":"19","verse":"33","text":"ଲୋକା ଲୋଇ ଏସ ଲୋକୁ ଇର୍ହାର୍‌ ଜେ, ଆଲେକ୍‍ଜାଣ୍ତର୍‍ ଇୟାଉଣ୍ତିଙ୍ଗ୍‍ଁ ଦସ୍‌, ଇରିଙ୍ଗ୍‌ ଜିହୁଦି ଲୋକୁ ୱାନିଙ୍ଗ୍‍ଁ ଆଗ୍‌ଡ଼ି ନିଲ୍‍ପ୍‍ତା ମାର୍ହାର୍‌ । ଆଲେକ୍‍ଜାଣ୍ତର୍‍ କିୟୁ ପେର୍‌ଜି ଲୋକାଙ୍ଗ୍‌ ଆଲ୍‍ଜ ମାନ୍‍ଡ୍ରେଙ୍ଗ୍‍ଁ ଇଜି ଜୁଟ୍‍ତାନ୍‍ ମାରି ବିସ୍‍ବାସ୍‌ରି ତରିନ୍‌ ବାସଣ ସିଜି ବୁଜାକିଦେଙ୍ଗ୍‍ଁ ସେସ୍ଟା କିତାନ୍‌ ।"},{"book":"ପ୍ରେରିତ","chapter":"19","verse":"34","text":"ମାତର୍‌ ୱାନ୍‌ ଅରେନ୍‌ ଜିହୁଦି, ଇକା ନେସ୍‌ସି ୱାର୍‌ ୱିଜେରେ ଅର୍‌ସେ ଆଉଲି ଆତାର୍‌, “ଏପିସସ୍‍ତି ଆର୍ତ୍ତେମି ପେରିଦିୟାମ୍‍ତି ଜୟ୍‌ ଆପିତ୍‌ !” ଦୁଇ ଗଣ୍ଟା ଆସ୍‌ସି ଇୟାୱାଜା ଆଉଲି ଆଜିମାର୍‌ର୍ହାତ୍‌ ।"},{"book":"ପ୍ରେରିତ","chapter":"19","verse":"35","text":"ସାରାସାରି ଗାଡ଼୍‌ତି ପେରିକାନ୍‌ ଲୋକାଙ୍ଗ୍‌ ଆଲେଜ ମାନ୍‍ଡ୍ରେଙ୍ଗ୍‍ଁ ଇଜି ଇର୍ହାନ୍‌, “ଏପିସିୟଦୁ ବାସାନି ତଡ଼ାନ୍‌କୁ ୱିଜେରେ ନେସ୍‍ନାର୍‍ ଜେ, ଏପିସସ୍‍ ଗାଡ଼୍‌ତି ପେରି ଦିୟାମ୍‍ ଆର୍ତ୍ତେମି ମନ୍ଦିର୍‌ ନି ବାଦଡ଼୍‍ତାନ୍‍ ଆର୍‍ତି ୱାତିମାନି ପବିତ୍ର ବମାଦି ରକ୍ଷା ଆଜି ୱାଜିନାତ୍‍ ।"},{"book":"ପ୍ରେରିତ","chapter":"19","verse":"36","text":"ଇକା ଏନ୍‌ ସିଲେ ଇନ୍‍ଡ୍ରେଙ୍ଗ୍‍ଁ ଆଟ୍‌ଏନ୍‌ । ଆଦେଙ୍ଗ୍‌ ମିର୍‌ ୱିଜେରେ ଆଲେଜ ମାନ୍‌ଡ୍ରୁ । ଇନି ତାଗ୍‌ଇ ପାଣି କିମାଟ୍‌ ।"},{"book":"ପ୍ରେରିତ","chapter":"19","verse":"37","text":"ଇୟା ଲୋକୁ ମନ୍ଦିର୍‌ତାନ୍‌ ଇନିକା ଡଙ୍ଗାଁ କିଏର୍‌, ମାରି ମା ଦିୟାମ୍‍ତି ବିରଦ୍‌ତାନ୍‌ ଇନି ନିନ୍ଦା ମାଟା ଇନ୍‌ଏର୍‌ । ଆରିଙ୍ଗ୍‍ବା ମିର୍‌ ୱେରିଙ୍ଗ୍‍ଁ ଆସ୍‌ସି ତାତିମାନିଦେର୍‍ ।"},{"book":"ପ୍ରେରିତ","chapter":"19","verse":"38","text":"ଦିମତ୍ରିୟ ନି ୱାନି ପାଣିକିନିୱାରି ଏ ବିରଦ୍‌ତାନ୍‌ ଇନି ମାଟା ମାନାତ୍‌, ତାନି ବିସାର୍‌ କିଦେଙ୍ଗ୍‍ଁ ମା ପେରିକାର୍‌ ମାନାର୍‌ ମାରି ବିସାର୍‌ ଇଲ୍‍ତି ଟିକ୍‌ ଦିନ୍‌ ୱିଜୁ ମାନାତ୍‌ । ଆବେ ଆୟା ମାଟା ୱେର୍‌ତେଙ୍ଗ୍‌ ଆଦେଙ୍ଗ୍‌ ଆଟ୍‍ନାତ୍‍ ।"},{"book":"ପ୍ରେରିତ","chapter":"19","verse":"39","text":"ଜଦି ତେନିମାଣାନ୍‍ ମାରି ନାଣ୍ତ ଇନିକା ବଦା କିତିଙ୍ଗ୍‍ଁ, ଆର୍‍ତିଙ୍ଗ୍‍ଁ ଲୋକାମାଣାନ୍‌ ନିୟମ୍‌ ଆତିମାନି ଉନ୍‍ଣ୍ତ୍ରି ମିଟିଙ୍ଗ୍‍ଁତୁ ତାନି ପୁରା ଅଆୟ୍‍ ଆଦେଙ୍ଗ୍‍ଁ ଆଟ୍‍ନାତ୍‍ ।"},{"book":"ପ୍ରେରିତ","chapter":"19","verse":"40","text":"ନେର୍‌ ଆମାକା ଗଟାତାମାନାତ୍‍, ଆବେ ମା ବିରଦ୍‌ତାନ୍‌ ଜାଟିଜଗଡ଼ା ଗଟେକିନି ମାଟାଦି ଆସା ମାନାତ୍‌, ମାଡ୍‌ ଇୟାୱିଜୁ ଜାଟିଦାନ୍‍ ଇନି ଟିକ୍‌ ମାଟା ୱେର୍‍ତେଙ୍ଗ୍‍ଁ ଆଟ୍‍ଏପ୍‍ ।”"},{"book":"ପ୍ରେରିତ","chapter":"19","verse":"41","text":"ଇୟାୱିଜୁ ମାଟା ଇଜି ୱାନ୍‌ ଲୋକାଙ୍ଗ୍‌ ସାନ୍ତି କିଜି ମିଟିଙ୍ଗ୍‍ଁ ବନ୍ଦ କିତାନ୍‌ ।"}]}