{"data":[{"book":"Yowana","chapter":"17","verse":"1","text":"A Yeshu bhakabheleketeje genego, gubhalolile kunani kunnungu, gubhashite, “Atati, malanga gaishe! Munkuye Mwanagwenu, nkupinga na jwalakwe Mwana ankuye."},{"book":"Yowana","chapter":"17","verse":"2","text":"Pabha mwashinkumpa Mwanagwenu mashili kubhandu bhowe nkupinga bhowe bhumwampele abhapanganje gumi gwa pitipiti."},{"book":"Yowana","chapter":"17","verse":"3","text":"Na gumi gwa pitipiti ni aguno, kummanya mmwe nni jikape a Nnungu bha kweli, na kwaamanya a Yeshu Kilishitu bhumwaatumile."},{"book":"Yowana","chapter":"17","verse":"4","text":"Nne njikunkuya mmwe pa shilambolyo pano, maliye liengo limwaambele ndende lila."},{"book":"Yowana","chapter":"17","verse":"5","text":"Atati, nnaino nnguye, kwa ukonjelo gunaakwete punaliji na mmwe shilambolyo shikanabhe panganywa gula."},{"book":"Yowana","chapter":"17","verse":"6","text":"“Njikulitenda lina lyenu limanyishe ku bhandu bha pa shilambolyo bhummbele bhala. Pubhalinginji bhenu, gummbele nne bhabhanganje bhangu, numbe bhakundilenje lilobhe lyenu."},{"book":"Yowana","chapter":"17","verse":"7","text":"Nnaino bhamumanyinji kuti yowe immbele, kuikopweshe kunngwenu mmwe."},{"book":"Yowana","chapter":"17","verse":"8","text":"Nne naapelenje lilobhe limwaammbele lila, nabhalabhonji bhaliposhelenje, bhamumanyinji kuti kweli kungoposhele kunngwenu mmwe, na bhakulupalilenje kuti mmwe ninndumile.”"},{"book":"Yowana","chapter":"17","verse":"9","text":"“Nne ngunakwaajujilanga bhenebho, ngakushijujila shilambolyo, ikabhe ngunakwaajujilanga bhummbele bhala, pabha bhenu."},{"book":"Yowana","chapter":"17","verse":"10","text":"Yowe ingwete ni yenu mmwe, na yenu ni yangu na ukonjelo gwangu ubhoneshe ku bhene bhumbele bhala."},{"book":"Yowana","chapter":"17","verse":"11","text":"Na nnaino wala ngalonjeya pashilambolyo, ngunakwiya kunngwenu, ikabheje bhanganyabha launo pubhapalinji pashilambolyo. Atati bha ukonjelo! Kwa mashili ga lina lyenu limmbele, shonde mwaapanganje ulinda nkupinga bhabhanganje shindu shimo, malinga shituli uwe."},{"book":"Yowana","chapter":"17","verse":"12","text":"Punaliji pamo na bhanganyabho, nne nashinkwaapanganga ulinda kwa mashili ga lina lyenu limmbele. Nne naabhishilenje muulinda, wala jwakwa nkali jumo jwabhonji apinga kuobha, ikabhe amanyishe kuti mwana jwa obha jula, nkupinga Majandiko ga Ukonjelo gamalile.”"},{"book":"Yowana","chapter":"17","verse":"13","text":"“Bhai, nnaino ngunakwiya kunngwenu, gene malobhega njibheleketa nili pa shilambolyope pano, nkupinga bhainonyelanje mmitima jabhonji kwa ligongo lyangu."},{"book":"Yowana","chapter":"17","verse":"14","text":"Nne naapelenje lilobhe lyenu na shilambolyo gushaashimilenje, pabha bhanganyabho nngabha bha pa shilambolyo, malinga shini nne nngabha jwa pa shilambolyo."},{"book":"Yowana","chapter":"17","verse":"15","text":"Ngaajuga kuti mwaashoyanje pa shilambolyo, ikabhe ngunaajuga mwaembuyanje na jwangali jwa mmbone jula."},{"book":"Yowana","chapter":"17","verse":"16","text":"Bhanganyabho nngabha bha pa shilambolyo, malinga shini nne nngabha jwa pa shilambolyo."},{"book":"Yowana","chapter":"17","verse":"17","text":"Mwaatakayanje kwa kweli jila, lilobhe lyenu ni kweli."},{"book":"Yowana","chapter":"17","verse":"18","text":"Malinga shinndumile nne ku shilambolyo na nne nnepeyo njikwaatumanga ku shilambolyo,"},{"book":"Yowana","chapter":"17","verse":"19","text":"na kwa ligongo lya bhanganyabho ngunakwiishoya namwene nkupinga na bhalabhonji bhaishoyanje na kweli jila."},{"book":"Yowana","chapter":"17","verse":"20","text":"“Bhungwaajujilanga nngabha bhanganya pebho, ikabhe bhowe shibhakulupalilanje kwa ligongo lya lilobhe lyabhonji."},{"book":"Yowana","chapter":"17","verse":"21","text":"Ngunaajuga nkupinga bhowe bhabhanganje shindu shimo. Atati! Ngunaajuga bhabhanganje nkati jetu, malinga mmwe Atati shinni nkati jangu, na nne nkati jenu. Ngunaajuga bhabhanganje shindu shimo nkupinga shilambolyo shikulupalile kuti mmwe ni nndumile."},{"book":"Yowana","chapter":"17","verse":"22","text":"Nne naapelenje ukonjelo malinga gumwaambele gula, nkupinga bhabhanganje shindu shimo malinga shituli uwe."},{"book":"Yowana","chapter":"17","verse":"23","text":"Nne ndame nkati jabhonji, na mmwe nkati jangu nne, nkupinga bhamalilanje kubha shindu shimope, nkupinga shilambolyo shimanye kuti mmwe ni nndumile, mmwe nnakwaapinganga bhanganyabho malinga shinkumbinga nne.”"},{"book":"Yowana","chapter":"17","verse":"24","text":"“Atati! Shingupinga bhummbele bhala bhabhanganje pamo na nne popowe pushindame, nkupinga bhagubhonanje Ukonjelo gwangu gummbele, pabha nshinkumbinga shilambolyo shikanabhe panganywa."},{"book":"Yowana","chapter":"17","verse":"25","text":"Atati mmambone! Shilambolyo shikakummanya, ikabhe nne nimmanyi, bhanganyabha bhamumanyinji kuti mmwe ni nndumile."},{"book":"Yowana","chapter":"17","verse":"26","text":"Njitenda lina lyenu limanyishe ku bhanganyabho, na shimbunde kutenda nneyo, nkupinga kumbinga kwenu, kubhe mmitima jabhonji, na nne namwene mme mmunda jabhonji.”"}]}