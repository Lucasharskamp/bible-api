{"data":[{"book":"Pakhonchatpa","chapter":"15","verse":"1","text":"Judea-dagi mi khara Antioch-ta laklaga “Moses-ki Wayel Yathanggi matung inna nakhoina un-kaktrabadi nakhoi kanbiba phangloi” haina thajabasingda tambirammi."},{"book":"Pakhonchatpa","chapter":"15","verse":"2","text":"Masigi matangda Paul amasung Barnabas-na makhoiga yamna kanna yetnarammi. Maram aduna Paul amasung Barnabas amadi Antioch-tagi thajaba kharaga loinana Jerusalem-da masigi matangda pakhonchatpasing amadi ahal lamansing unaba chatnaba leplammi."},{"book":"Pakhonchatpa","chapter":"15","verse":"3","text":"Singlupna makhoibu thabirammi aduga makhoina Phoenicia amadi Samaria phaoduna chatpada Jihudi nattabasingna Tengban Mapuda mai onsillakpagi pao makhoina tamlammi maduda thajaba pumnamak yamna haraorammi."},{"book":"Pakhonchatpa","chapter":"15","verse":"4","text":"Makhoina Jerusalem-da thungbada singlup amasung pakhonchatpasing amadi ahal lamansingna makhoibu taramna oklammi aduga Tengban Mapuna makhoigi mapanna toubikhiba thabak pumnamak makhoida tamlammi."},{"book":"Pakhonchatpa","chapter":"15","verse":"5","text":"Adubu Pharisee-singgi kangluptagi thajaraba mioi kharana lepkhatlaktuna hairak-i, “Jihudi nattaba makhoi un-kakpa tai aduga Moses-ki Wayel Yathang innaba haiba tai.”"},{"book":"Pakhonchatpa","chapter":"15","verse":"6","text":"Maram aduna wapham asi khannanaba pakhonchatpasing amadi ahal lamansing punna unarammi."},{"book":"Pakhonchatpa","chapter":"15","verse":"7","text":"15:7 Pakhon 10:1-43Makhoina kuina khannaraba matungda Peter-na lepkhattuna hairak-i, “Ichil-inaosa, Jihudi nattaba phurupsingna eigi chindagi Aphaba Pao asi taraga thajaraknaba matam kharagi mamangda nakhoigi naraktagi eibu Tengban Mapuna khandopikkhiba adu nakhoina khang-i."},{"book":"Pakhonchatpa","chapter":"15","verse":"8","text":"Mi pumnamakki thamoibu khangbiba Tengban Mapu mahakna makhoibu yabi haibasi Ibungo mahakna eikhoida Thawai Asengba pibibagumna makhoidasu Thawai Asengba pibiduna utpire."},{"book":"Pakhonchatpa","chapter":"15","verse":"9","text":"Ibungona eikhoiga makhoigagi marakta karisu khennaba thambide, maramdi makhoigi thajabagi mapanna Ibungona makhoigi thamoibu sengdokpire."},{"book":"Pakhonchatpa","chapter":"15","verse":"10","text":"Maram aduna eikhoigi ipa ipusingnasu aduga eikhoinasu puba ngamdaba potlum adubu thajabasinggi mathakta thanggattuna eikhoina karigi Tengban Mapubu chang yenggadouribano?"},{"book":"Pakhonchatpa","chapter":"15","verse":"11","text":"Madu touroidabani! Makhoida oibagumna, eikhoisu Ibungo Jisugi thoujalna kanbiba phangle haiba eikhoina thajei.”"},{"book":"Pakhonchatpa","chapter":"15","verse":"12","text":"Tengban Mapuna makhoigi mapanna Jihudi nattabasinggi marakta angakpa thabaksing amadi khudamsing toukhiba adu Paul amadi Barnabas-na paodamba aduda miyam pumnakna tumin leiduna tarammi."},{"book":"Pakhonchatpa","chapter":"15","verse":"13","text":"Makhoina ngangba loirabada Jacob-na hairak-i, “Ichil-inaosa, eina haiba tabiyu."},{"book":"Pakhonchatpa","chapter":"15","verse":"14","text":"Jihudi nattabasingdagi Ibungo mahakki oiba mising khandokpiduna Tengban Mapuna makhoigidamak khanbi haibasi ahanba oina utpiba adu Simon-na sandokna haibikhre."},{"book":"Pakhonchatpa","chapter":"15","verse":"15","text":"Masigi thoudok asi Tengban Mapugi wa phongdokpiba maichousingna haikhiba wasing aduga chanei. Mapugi puyada asumna iduna lei,"},{"book":"Pakhonchatpa","chapter":"15","verse":"16","text":"‘Masigi matungda ei hallakkani, haibi Ibungona,"},{"book":"Pakhonchatpa","chapter":"15","verse":"17","text":"Aduga mioi atei pumnamak MAPU IBUNGO-bu thijagani,"},{"book":"Pakhonchatpa","chapter":"15","verse":"18","text":"Matam kuirabagi mamangda khanghanbiraba Mapu Ibungona masi haibire.’ ”"},{"book":"Pakhonchatpa","chapter":"15","verse":"19","text":"Jacob-na makha tana hairak-i, “Eigi oinadi, Jihudi nattabasingna Tengban Mapuda mai onsillakpada eikhoina wahanba oihan-gumsi."},{"book":"Pakhonchatpa","chapter":"15","verse":"20","text":"Madugi mahutta lai murtida kattuna mangthoklaba chinjak, nupa nupi oktaba lamchat chatpa, mangak leithattuna hatpa sa amadi ee chaba hairibasing asidagi lapthoknaba eikhoina makhoida i-si."},{"book":"Pakhonchatpa","chapter":"15","verse":"21","text":"Maramdi mamangngeidagi houna Moses-ki Wayel Yathang asi synagogue-singda Potthaba numit khudingda pari aduga mahakki waheisingbu sahar khudingda sandokli.”"},{"book":"Pakhonchatpa","chapter":"15","verse":"22","text":"Adudagi makhoigi maraktagi mi khara khallaga Paul amadi Barnabas-ka loinana Antioch-ta thanaba pakhonchatpasing, ahal lamansing amasung singlup apunbana lepnarammi. Thajabasinggi marakta luchingba oiriba mioi ani haibadi Barsabbas hainasu kouba Judas amadi Silas-pu makhoina khallammi."},{"book":"Pakhonchatpa","chapter":"15","verse":"23","text":"Makhoina masigi ayiba che adu makhoida puhallammi:"},{"book":"Pakhonchatpa","chapter":"15","verse":"24","text":"Eikhoigi iraktagi chatkhiba mioi kharana haiba waphamdagi nakhoigi pukning olang onsaonahalle amasung nungaihandre. Adubu makhoidi eikhoidagi ayaba yaoraga chatkhiba natte."},{"book":"Pakhonchatpa","chapter":"15","verse":"25-26","text":"Maram aduna eikhoi punna tinnare aduga nakhoigi nanakta thananaba pao puba khara eikhoina khandokpa yanare. Eikhoigi Mapu Ibungo Jisu Christtagidamak thawai katthoklaba nungsijaraba marup Paul amadi Barnabas-ka loinana makhoi chatminnagani."},{"book":"Pakhonchatpa","chapter":"15","verse":"27","text":"Maram aduna eikhoina i-khraba adumak makhoimakna hainanaba nakhoigi nanakta Judas amadi Silas-pu eikhoina thare."},{"book":"Pakhonchatpa","chapter":"15","verse":"28","text":"Maru oiba hiramsing asi nattana atoppa potlum amamuk nakhoida thanggattaba haibasi Thawai Asengbanasu eikhoinasu phei haina khalle:"},{"book":"Pakhonchatpa","chapter":"15","verse":"29","text":"madudi lai murtida katpa chinjak chadaba; ee chadaba; mangak leithattuna hatpa sa chadaba; nupa nupigi oiba lamchat naidaba thabaktagi lapthokpa hairibasing asini. Nakhoina hairibasing asi toudaba haibasi nakhoigi aphabani. Kainarasi.”"},{"book":"Pakhonchatpa","chapter":"15","verse":"30","text":"Pao pubasing adu thakhrabada makhoina Antioch-ta chatlammi aduga mapham aduda makhoina thajabasingbu khomjillaga ayiba che adu makhoida sinnarammi."},{"book":"Pakhonchatpa","chapter":"15","verse":"31","text":"Mising aduna madu parammi aduga madugi pukning thougatpa waheising aduda makhoi haraorammi."},{"book":"Pakhonchatpa","chapter":"15","verse":"32","text":"Judas amadi Silas makhoi animak Tengban Mapugi wa phongdokpa maichou oiba maramna makhoibu pukning thougatpiduna amadi panggal happiduna matam sangna wa nganglammi."},{"book":"Pakhonchatpa","chapter":"15","verse":"33","text":"Mapham aduda matam khara leiraba tungda thajabasing aduna makhoibu thabirakpasing adugi maphamda ingthana thabire."},{"book":"Pakhonchatpa","chapter":"15","verse":"34","text":"[Adum oinamak Silas-nadi mapham aduda leithaba phagani haina khankhi.]"},{"book":"Pakhonchatpa","chapter":"15","verse":"35","text":"Adubu Paul amasung Barnabas-ti mi kaya amaga loinana tambiduna amasung Mapu Ibungogi wa sandoktuna matam khara Antioch-ta leitharammi."},{"book":"Pakhonchatpa","chapter":"15","verse":"36","text":"Matam khara leiraga Paul-na Barnabas-ta hairak-i, “Eikhoina Mapu Ibungogi wa sandoklamba saharsingda amuk hanna chattuna thajabasing adu karam touribage haibadu yenglusi.”"},{"book":"Pakhonchatpa","chapter":"15","verse":"37","text":"Barnabas-na John Mark-pu makhoiga loinana puba pamlammi"},{"book":"Pakhonchatpa","chapter":"15","verse":"38","text":"15:38 Pakhon 13:13adubu mahakna thabak loiba phaoba makhoiga leiminnadana mahakna Pamphylia-da makhoibu thadoklamlaga hankhiba maramna Paul-nadi mahak puba haibasi chumde haina khallammi."},{"book":"Pakhonchatpa","chapter":"15","verse":"39","text":"Kanna yetnaba thorakpadagi makhoi ani khainarammi: Barnabas-na Mark-pu puduna Cyprus-ta hi tongduna chatkhi"},{"book":"Pakhonchatpa","chapter":"15","verse":"40","text":"adubu thajabasingna makhoibu Mapu Ibungogi thoujalda sinnabiraga Paul-na Silas-pu khallaga chatkhirammi."},{"book":"Pakhonchatpa","chapter":"15","verse":"41","text":"Mahakna Syria amadi Cilicia phaoduna chatlaga singlupsingbu panggal happirammi."}]}