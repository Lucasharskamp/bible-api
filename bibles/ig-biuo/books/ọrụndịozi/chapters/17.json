{"data":[{"book":"Ọrụ Ndị Ozi","chapter":"17","verse":"1","text":"Mgbe ha gafechara obodo Amfipolis na Apolonia, ha bịaruru obodo Tesalonaịka, ebe ụlọ nzukọ ndị Juu dị."},{"book":"Ọrụ Ndị Ozi","chapter":"17","verse":"2","text":"Pọl bakwuuru ha, dịka ọ na-eme oge niile. Ọ nọnyere ha izu ụka atọ, ya na ha na-atụgharị uche nʼAkwụkwọ Nsọ,"},{"book":"Ọrụ Ndị Ozi","chapter":"17","verse":"3","text":"na-akọwara ha na-edokwa ha anya na ọ dị mkpa na Kraịst ga-ahụ ahụhụ, ma sitekwa nʼọnwụ bilie. Ọ sịrị, “Jisọs a, nke m na-ekwusara unu bụ Kraịst ahụ.”"},{"book":"Ọrụ Ndị Ozi","chapter":"17","verse":"4","text":"Ụfọdụ nʼime ndị Juu ahụ ka e mere ka ha kwere ma sonyere Pọl na Saịlas, otu aka ahụ, igwe mmadụ ndị na-atụ egwu Chineke nʼetiti ndị Griik na ụmụ nwanyị ụfọdụ a maara aha ha."},{"book":"Ọrụ Ndị Ozi","chapter":"17","verse":"5","text":"Ma ndị Juu jupụtara nʼekworo, nʼihi ya, ha kpaliri obi ụfọdụ mmadụ efu nʼetiti ha nʼọma ahịa. Ndị a malitekwara ọgbaaghara nʼụzọ dị iche nʼime obodo. Ha tikasịrị ụlọ Jesin, nʼihi na ha chọrọ ịdọpụta ha nyefee ha nʼaka ọha mmadụ."},{"book":"Ọrụ Ndị Ozi","chapter":"17","verse":"6","text":"Ma mgbe ha na-achọtaghị ha nʼebe ahụ, ha dọpụtara Jesin na ụmụnna anyị ụfọdụ, duru ha jekwuru ndị ikpe nke obodo ahụ, na-eti mkpu, “Ndị a kpuru ụwa ihu nʼala abịala inye obodo ukwu anyị nsogbu."},{"book":"Ọrụ Ndị Ozi","chapter":"17","verse":"7","text":"Ma Jesin nabatara ha nʼụlọ ya. Ha na-emebi iwu Siza nʼihi na ha na-asịkwa na ọ dị eze ọzọ dị nke a na-akpọ Jisọs.”"},{"book":"Ọrụ Ndị Ozi","chapter":"17","verse":"8","text":"Okwu dị otu a wetara obi ịlọ mmiri nʼetiti ndị ikpe na mmadụ niile."},{"book":"Ọrụ Ndị Ozi","chapter":"17","verse":"9","text":"Ha hapụrụ Jesin na ndị ọzọ, naanị mgbe ndị akaebe bịara kwụọ ụgwọ e jiri gbapụta ha."},{"book":"Ọrụ Ndị Ozi","chapter":"17","verse":"10","text":"Ma nʼabalị ahụ, ndị kwere ekwe mere ngwangwa zipụ Pọl na Saịlas ka ha gaa obodo Beria. Ma mgbe ha ruru nʼebe ahụ, ha banyere nʼụlọ nzukọ ndị Juu."},{"book":"Ọrụ Ndị Ozi","chapter":"17","verse":"11","text":"Ma ndị bi na Beria jiri obi ghere oghe nabata okwu a karịa ndị bi na Tesalonaịka. Nʼihi na ha ji ịnụ ọkụ nʼobi nara okwu ahụ, na-enyocha Akwụkwọ Nsọ kwa ụbọchị, ka ha mara ma ihe ha na-ekwu ọ bụ eziokwu. Ha mere nke a ụbọchị niile."},{"book":"Ọrụ Ndị Ozi","chapter":"17","verse":"12","text":"Ọtụtụ nʼime ha kweere, ụfọdụ ụmụ nwanyị na ụmụ nwoke ndị Griik a maara aha ha chegharịkwara."},{"book":"Ọrụ Ndị Ozi","chapter":"17","verse":"13","text":"Ma mgbe ndị Juu bi na Tesalonaịka nụrụ na Pọl na-ekwusa oziọma Chineke na obodo Beria, ụfọdụ ha gara nʼebe ahụ na-akpali igwe ndị mmadụ nʼihi iwebata ọgbaaghara."},{"book":"Ọrụ Ndị Ozi","chapter":"17","verse":"14","text":"Ndị kwere ekwe mere ngwangwa zipụ Pọl ka ọ gaa nʼakụkụ oke osimiri dị nʼebe ahụ. Ma ha hapụrụ Saịlas na Timoti ka ha na ha nọdụ."},{"book":"Ọrụ Ndị Ozi","chapter":"17","verse":"15","text":"Ma ndị dupuru Pọl sooro ya ruo obodo Atens. Ha lawara, hapụrụ Saịlas na Timoti ozi ka ha bịakwute ya na-atụfughị oge."},{"book":"Ọrụ Ndị Ozi","chapter":"17","verse":"16","text":"Mgbe Pọl nọ na-echere ha nʼAtens, o wutere mmụọ ya nke ukwuu nʼihi arụsị niile ọ hụrụ, nke jupụtara nʼobodo ahụ."},{"book":"Ọrụ Ndị Ozi","chapter":"17","verse":"17","text":"Nʼihi nke a, ya na ndị Juu na ndị na-atụ egwu Chineke, na-anọgide nʼụlọ nzukọ na-arụrịta ụka. Kwa ụbọchị, ọ na-apụkwa nʼọma ahịa na-agwa ndị niile o zutere okwu."},{"book":"Ọrụ Ndị Ozi","chapter":"17","verse":"18","text":"Ya na ụfọdụ ndị Epikuri17:18 Otu ndị kwenyere na ndụ bụ maka naanị oriri na ọṅụṅụ. na ndị Stoịk17:18 Otu ndị na-ekwenyeghị na ndụ bụ naanị oriri na ọṅụṅụ. bụ ndị ọkachamara na-arụrịta ụka. Ndị ụfọdụ na-asị, “gịnị ka onye ekwurekwu a ga-ekwu?” Ndị ọzọ sịrị, “ọ dịka onye na-ekwusa ụmụ mmụọ17:18 Ha chere na ọ bụ chi nke ndị ala ọzọ, ha amaghị na ọ bụ Chi onye kere ihe niile ka ọ na-ekwu banyere ya. ndị ala ọzọ.” Ha kwuru nke a nʼihi na ọ na-ekwusa oziọma banyere Jisọs na mbilite nʼọnwụ ya."},{"book":"Ọrụ Ndị Ozi","chapter":"17","verse":"19","text":"Ha kpọbatara ya nʼebe ha zukọrọ, ebe a na-akpọ Areopagọs,17:19 Maọbụ, Ugwu Maas ebe ha nọ sị ya, “Anyị enwere ike ịmata ihe banyere ozizi ọhụrụ gị a?"},{"book":"Ọrụ Ndị Ozi","chapter":"17","verse":"20","text":"Ị na-ekwu ihe ndị na-agbagwoju anyị anya. Anyị chọrọ ịmata ihe ndị a nke ọma.”"},{"book":"Ọrụ Ndị Ozi","chapter":"17","verse":"21","text":"(Ndị Atens niile na ndị ala ọzọ bi nʼobodo ahụ, enweghị ohere ime ihe ọbụla, ọ gwụchaala ọrụ ikwu na ịnụ banyere ihe dị ọhụrụ.)"},{"book":"Ọrụ Ndị Ozi","chapter":"17","verse":"22","text":"Mgbe ahụ Pọl guzoro na nzukọ Areopagọs sị, “Unu ndị Atens, ahụla m na ọ na-anụ unu ọkụ nʼobi ịsọpụrụ mmụọ nke unu na-efe ofufe."},{"book":"Ọrụ Ndị Ozi","chapter":"17","verse":"23","text":"Nʼihi na mgbe m na-ejegharị nʼobodo unu, ahụrụ m ụlọ chi dị iche iche, ahụrụ m otu ebe ịchụ aja nke e dekwasịrị nʼelu ya:"},{"book":"Ọrụ Ndị Ozi","chapter":"17","verse":"24","text":"“Chineke onye kere ụwa na ihe niile dị nʼime ya. Ebe ọ bụ onye nwe eluigwe na ụwa, ọ dịghị ebikwa nʼụlọnsọ e jiri aka wuo."},{"book":"Ọrụ Ndị Ozi","chapter":"17","verse":"25","text":"Otu aka ahụ, ọ dịghị anara ije ozi site nʼaka mmadụ, dịka a ga-asị na o nwere ihe kọrọ ya. Ya onwe ya na-enye ndụ na ume na ihe niile. Ọ na-egbokwa mkpa niile."},{"book":"Ọrụ Ndị Ozi","chapter":"17","verse":"26","text":"O sitere nʼaka otu onye, bụ mmadụ mbụ ahụ, kee agbụrụ niile nke mmadụ nʼotu nʼotu, ka ha biri nʼelu ụwa dum. O jiri aka ya kewachaa oge ọgbọ ọbụla ga-anọ na oke niile nke ebe obibi ha."},{"book":"Ọrụ Ndị Ozi","chapter":"17","verse":"27","text":"Ma nzube ya banyere ihe niile bụ ka onye ọbụla chọsie Chineke ike. Eleghị anya, mmadụ nwere ike lezie ụzọ ya anya, si otu a chọta ya. Ọ nọkwaghị mmadụ ọbụla nʼebe dị anya."},{"book":"Ọrụ Ndị Ozi","chapter":"17","verse":"28","text":"‘Nʼihi nʼime ya ka anyị na-ebi, anyị na-ejegharịkwa nʼime ya na-adịkwa ndụ.’ Dịka ụfọdụ nʼime unu ndị ode abụ na-ekwu sị, ‘Anyị onwe anyị bụ ụmụ ya.’"},{"book":"Ọrụ Ndị Ozi","chapter":"17","verse":"29","text":"“Ebe anyị bụ ndị Chineke mụrụ, o kwesighị ka anyị na-eche na ihe akpọrọ Chineke yiri ọlaọcha maọbụ ọlaedo, maọbụ nkume, ihe apịrị apị site na ǹka na ihe dị nʼobi mmadụ."},{"book":"Ọrụ Ndị Ozi","chapter":"17","verse":"30","text":"Ma Chineke lefuru enweghị nghọta nke mmadụ anya banyere ihe ndị a niile nʼoge gara aga. Ma ugbu a, ọ chọrọ ka mmadụ niile chegharịa."},{"book":"Ọrụ Ndị Ozi","chapter":"17","verse":"31","text":"Nʼihi na o debela otu ụbọchị mgbe ọ ga-ekpe ụwa niile ikpe nʼụzọ ezi omume, site nʼaka otu nwoke ọ họpụtara. O mekwara ka nke a guzosie ike, mgbe o mere ka onye ahụ sị nʼọnwụ bilie.”"},{"book":"Ọrụ Ndị Ozi","chapter":"17","verse":"32","text":"Mgbe ha nụrụ ihe banyere mbilite nʼọnwụ nke ndị nwụrụ anwụ, ha chịrị ya ọchị. Ma ụfọdụ nʼime ha sịrị, “Nʼoge ọzọ anyị ga-achọ ịnụ okwu ndị a.”"},{"book":"Ọrụ Ndị Ozi","chapter":"17","verse":"33","text":"Nʼoge a, Pọl hapụrụ ha."},{"book":"Ọrụ Ndị Ozi","chapter":"17","verse":"34","text":"Mmadụ ole na ole sooro ya, bụrụkwa ndị kwere ekwe. Otu onye nʼime ha bụ Dionisiọs onye Areopagọs. Onye ọzọ bụ nwanyị a na-akpọ Damaris na ndị ọzọkwa."}]}