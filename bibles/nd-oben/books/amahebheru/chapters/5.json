{"data":[{"book":"AmaHebheru","chapter":"5","verse":"1","text":"Wonke umphristi omkhulu ukhethwa ebantwini abekwe ukuba abamele ezindabeni ezimayelana loNkulunkulu, ukunikela izipho lemihlatshelo yezono."},{"book":"AmaHebheru","chapter":"5","verse":"2","text":"Ulakho ukubaphatha ngesineke labo abangaziyo abadukayo, njengoba laye uqobo ephethwe yikuba buthakathaka."},{"book":"AmaHebheru","chapter":"5","verse":"3","text":"Yikho-nje kumele anikele imihlatshelo yezono zakhe kanye leyezono zabantu."},{"book":"AmaHebheru","chapter":"5","verse":"4","text":"Kakho ozethesa udumo lolu phezu kwakhe; kumele abizwe nguNkulunkulu njengo-Aroni."},{"book":"AmaHebheru","chapter":"5","verse":"5","text":"Ngakho loKhristu kazethesanga udumo lokuba ngumphristi omkhulu. Kodwa uNkulunkulu wathi kuye,"},{"book":"AmaHebheru","chapter":"5","verse":"6","text":"Njalo kwenye indawo uthi,"},{"book":"AmaHebheru","chapter":"5","verse":"7","text":"Ngensuku zokuphila kukaJesu emhlabeni, wakhuleka wacela ngokukhala kakhulu langezinyembezi kuye lowo owayengamphephisa ekufeni njalo wezwakala ngenxa yokuzehlisa kwakhe okuhloniphekayo."},{"book":"AmaHebheru","chapter":"5","verse":"8","text":"Lanxa wayeyindodana wafunda ukulalela kulokhu ahlupheka ngakho,"},{"book":"AmaHebheru","chapter":"5","verse":"9","text":"kwathi lapho esephelelisiwe, waba ngumthombo wokusindiswa okulaphakade wabo bonke abamlalelayo"},{"book":"AmaHebheru","chapter":"5","verse":"10","text":"wasekhethwa nguNkulunkulu ukuba abe ngumphristi omkhulu, emkhondweni kaMelikhizedekhi."},{"book":"AmaHebheru","chapter":"5","verse":"11","text":"Kunengi esingakutsho ngalokho kodwa kunzima ukuchaza ngoba liyaphuza ukufunda."},{"book":"AmaHebheru","chapter":"5","verse":"12","text":"Ngeqiniso, lanxa ngalesisikhathi lifanele ukuba ngabafundisayo, liswela omunye ukuba alifundise amaqiniso okuqala elizwi likaNkulunkulu. Lifuna uchago, hatshi ukudla okuqinileyo!"},{"book":"AmaHebheru","chapter":"5","verse":"13","text":"Lowo ophila ngochago, ulokhu elusane, kayazi imfundiso emayelana lokulunga."},{"book":"AmaHebheru","chapter":"5","verse":"14","text":"Kodwa ukudla okuqinileyo ngokwabakhulileyo asebazifundisa ukwehlukanisa okuhle kokubi."}]}