{"data":[{"book":"1 Jọn","chapter":"2","verse":"1","text":"Ezi ụmụntakịrị m, ana m edere unu ihe ndị a ka unu ghara imehie. Ma ọ bụrụ na onye ọbụla emehie, anyị nwere onye na-ekwuchite ọnụ anyị nʼihu Nna ahụ. Ọ bụ Jisọs Kraịst, Onye ezi omume ahụ."},{"book":"1 Jọn","chapter":"2","verse":"2","text":"Ọ bụ onye jiri onwe ya chụọ aja nʼihi ikpuchiri anyị mmehie anyị, ma ọ bụghị naanị nʼihi mmehie anyị, ọ bụkwa nʼihi mmehie ụwa niile."},{"book":"1 Jọn","chapter":"2","verse":"3","text":"Otu a ka anyị si amata na anyị maara onye ọ bụ, ma ọ bụrụ na anyị erube isi nye iwu ya niile."},{"book":"1 Jọn","chapter":"2","verse":"4","text":"Onye ahụ na-ekwu sị, “Amaara m ya,” ma ọ dịghị eme ihe o nyere nʼiwu bụ onye okwu ụgha, eziokwu ahụ adịghịkwa nʼime ya."},{"book":"1 Jọn","chapter":"2","verse":"5","text":"Ma ọ bụrụ na onye ọbụla na-erube isi nʼokwu ya, nʼezie, ịhụnanya Chineke bụ ihe emere ka o zuo oke nʼime ya. Ọ bụ otu a ka anyị si amata na anyị nọ nʼime ya."},{"book":"1 Jọn","chapter":"2","verse":"6","text":"Onye ọbụla na-ekwu na ya bi nʼime ya kwesiri ibi ndụ dịka ya."},{"book":"1 Jọn","chapter":"2","verse":"7","text":"Ndị enyi m hụrụ nʼanya, anaghị m edere unu ihe gbasara iwu ọhụrụ, kama ọ bụ otu iwu ochie ahụ, nke na-adị site na mbụ. Iwu ochie a bụ nke e ziri unu ozi banyere ya."},{"book":"1 Jọn","chapter":"2","verse":"8","text":"Ma otu ọ dị, ana m edere unu iwu ọhụrụ, nke bụ eziokwu nʼime ya na nʼime unu. Nʼihi na ọchịchịrị na-agafe, ezi ìhè ebidola ịchawapụta."},{"book":"1 Jọn","chapter":"2","verse":"9","text":"Onye ọbụla na-asị na ya nọ nʼìhè ma na-akpọ nwanna ya asị, na-anọ nʼọchịchịrị ruo ugbu a."},{"book":"1 Jọn","chapter":"2","verse":"10","text":"Onye ọbụla na-ahụ nwanna ya nʼanya na-ebi nʼime ihe ahụ ọ dịkwaghị ìhè dị nʼime onye dị otu a bụ nke ga-eme ya ka ọ sụọ ngọngọ."},{"book":"1 Jọn","chapter":"2","verse":"11","text":"Ma onye ọbụla na-akpọ nwanna ya asị nọ nʼọchịchịrị, na-ejegharịkwa nʼime ọchịchịrị; ọ maghị ebe ọ na-aga nʼihi na ọchịchịrị ahụ emeela ka o kpuo ìsì."},{"book":"1 Jọn","chapter":"2","verse":"12","text":"Ana m edere unu ihe ndị a ụmụntakịrị m"},{"book":"1 Jọn","chapter":"2","verse":"13","text":"Ana m edere unu ndị bụ nna ihe ndị a,"},{"book":"1 Jọn","chapter":"2","verse":"14","text":"Ana m edere unu ụmụntakịrị,"},{"book":"1 Jọn","chapter":"2","verse":"15","text":"Kwụsịnụ ịhụ ụwa nʼanya, ya na ihe niile dị nʼụwa. Ọ bụrụ na onye ọbụla ahụ ụwa nʼanya ịhụnanya nke Nna adịghị nʼime ya."},{"book":"1 Jọn","chapter":"2","verse":"16","text":"Nʼihi na ihe niile dị nʼụwa, ihe ndị ahụ niile anụ ahụ anyị, na anya anyị na-achọ, ya na ịnya isi mmadụ banyere ihe ọ bụ na ihe o nwere, esiteghị nʼebe Nna nọ, kama ha sitere nʼụwa."},{"book":"1 Jọn","chapter":"2","verse":"17","text":"Ụwa na ọchịchọ ọjọọ ya niile na-agafe agafe, ma onye ahụ na-eme uche Chineke ga-adị ndụ ruo mgbe ebighị ebi."},{"book":"1 Jọn","chapter":"2","verse":"18","text":"Ụmụ m, nke a bụ oge awa nke ikpeazụ. Dịka unu nụrụ na otu onye na-emegide Kraịst na-abịa, ọ bụladị ugbu a, ọtụtụ ndị na-emegide Kraịst abịala. Otu a ka anyị si amata na ọ bụ oge awa nke ikpeazụ."},{"book":"1 Jọn","chapter":"2","verse":"19","text":"Ha si nʼetiti anyị pụọ, ma ha abụghị ndị nke anyị nʼezie. Nʼihi na a sị na anyị na ha bụ otu, ha gaara aga nʼihu soro anyị nọdụ. Ma ọpụpụ ha pụrụ na-egosi na ọ dịghị onye nʼime ha sonyere anyị."},{"book":"1 Jọn","chapter":"2","verse":"20","text":"Ma unu nwere otite mmanụ sitere nʼOnye Nsọ ahụ, unu niile matakwara ihe niile."},{"book":"1 Jọn","chapter":"2","verse":"21","text":"Ya mere, anaghị m edegara unu akwụkwọ a dịka ndị na-amaghị eziokwu kama nʼihi na unu maara ya na nʼihi na ọ dịghị okwu ụgha ọbụla na-esi nʼeziokwu ahụ apụta."},{"book":"1 Jọn","chapter":"2","verse":"22","text":"Onye bụ onye okwu ụgha? Ọ bụ onye ahụ na-asị na Jisọs abụghị Kraịst ahụ. Onye dị otu a bụ onye na-emegide Kraịst, nʼihi na ọ nabataghị Nna ahụ na Ọkpara ya."},{"book":"1 Jọn","chapter":"2","verse":"23","text":"Onye ọbụla jụrụ Ọkpara ahụ enwekwaghị Nna ahụ; ma onye ọbụla nabatara Ọkpara ahụ nwekwara Nna ahụ."},{"book":"1 Jọn","chapter":"2","verse":"24","text":"Hụnụ na ihe unu nụrụ site na mmalite na-anọgide nʼime unu. Ọ bụrụ na ihe unu nụrụ na mbido ebiri nʼime unu, unu ga-anọgide nʼime Ọkpara ahụ na nʼime Nna ahụ."},{"book":"1 Jọn","chapter":"2","verse":"25","text":"Ihe o kwere anyị na nkwa bụ nke a, ndụ ebighị ebi."},{"book":"1 Jọn","chapter":"2","verse":"26","text":"Ana m edere unu ihe ndị a banyere ndị ahụ na-agbalị iduhie unu."},{"book":"1 Jọn","chapter":"2","verse":"27","text":"Ma unu onwe unu, otite mmanụ ahụ unu natara nʼaka ya na-anọgide nʼime unu, nʼihi nke a, onye ozizi ọzọ adịghị unu mkpa. Dịka otite mmanụ ya na-ezi unu ihe banyere ihe niile, bụrụkwa eziokwu, ọ bụghị okwu ụgha. Ya mere, dịka o zikwara unu, na-anọgidenụ nʼime ya."},{"book":"1 Jọn","chapter":"2","verse":"28","text":"Ugbu a ụmụntakịrị m, nọgidesienụ ike nʼime ya, ka ọ ga-abụ mgbe e mere ka ọ pụta ìhè, anyị ga-abụ ndị obi siri ike, ndị ihere na-agaghị eme, nʼihu ya mgbe ọ bịara."},{"book":"1 Jọn","chapter":"2","verse":"29","text":"Ọ bụrụ na unu matara na ọ bụ onye ezi omume, unu maara na onye ọbụla nke na-eme ihe ziri ezi bụ onye a mụrụ site na ya."}]}