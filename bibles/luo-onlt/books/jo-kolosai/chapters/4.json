{"data":[{"book":"Jo-Kolosai","chapter":"4","verse":"1","text":"Un ruodhi mag pinyni, daguru gi wasumbini magu kuritogi maber kendo mowinjore nikech ungʼeyo ni un bende un gi Ruodhu e polo."},{"book":"Jo-Kolosai","chapter":"4","verse":"2","text":"Timuru kinda kuom lemo, kurito gi paro moyawore, kendo kugoyo erokamano ni Nyasaye."},{"book":"Jo-Kolosai","chapter":"4","verse":"3","text":"Wan bende lemnwauru mondo Nyasaye oyawnwa dhoot mar yalo Injili, kendo lando wach modhiero ji ngʼeyo mar Kristo momiyo koro otweya gi nyororo."},{"book":"Jo-Kolosai","chapter":"4","verse":"4","text":"Lemnauru mondo omiya ayale e yo maler kaka owinjore atim."},{"book":"Jo-Kolosai","chapter":"4","verse":"5","text":"Beduru gi rieko kuom joma odak e dieru kutiyo gi thuolo muyudo e yo maber."},{"book":"Jo-Kolosai","chapter":"4","verse":"6","text":"Neuru ni wecheu obed mangʼwon man-gi ndhandhu kinde duto, mondo ungʼe kaka dudwoki ngʼato angʼata wach e yo mowinjore."},{"book":"Jo-Kolosai","chapter":"4","verse":"7","text":"Tukiko biro nyisou gik moko duto matimorena. En owadwa mageno, jatich ma ja-adiera kendo jatich Ruoth kaachiel koda."},{"book":"Jo-Kolosai","chapter":"4","verse":"8","text":"Aore iru mondo ungʼe kaka wachal, kendo mondo ojiw chunyu."},{"book":"Jo-Kolosai","chapter":"4","verse":"9","text":"Obiro biro gi Onesimo owadwa ma ja-adiera ma jathuru. Gibiro nyisou weche duto matimore ka."},{"book":"Jo-Kolosai","chapter":"4","verse":"10","text":"Aristarko motweyago e od twech ooronu mos, kaachiel gi Mariko ma owad gi Barnaba. (Usewinjo wachne, omiyo kobiro to urwake.)"},{"book":"Jo-Kolosai","chapter":"4","verse":"11","text":"Yesu, ma nyinge machielo en Justo, bende ooronu mos. Magi kende e jo-Yahudi wetena matiyo koda ni wach pinyruoth Nyasaye, kendo gisehoyo chunya e yore mangʼeny."},{"book":"Jo-Kolosai","chapter":"4","verse":"12","text":"Epafra ma jathuru kendo ma misumba Kristo Yesu bende omosou. Osiko olemonu matek ma ok oywe, mondo omi uchungʼ motegno, e dwaro Nyasaye duto kendo ka un gi adiera chutho."},{"book":"Jo-Kolosai","chapter":"4","verse":"13","text":"Anyalo timo nende kaka otiyonu matek, un kaachiel gi jo-Laodikia kod jo-Hieropoli."},{"book":"Jo-Kolosai","chapter":"4","verse":"14","text":"Osiepwa mwageno ma Luka jathiethwa kod Dema jomosou."},{"book":"Jo-Kolosai","chapter":"4","verse":"15","text":"Kowuru mosna ni jowete man Laodikia, kendo ni Numfa gi kanisa man e ode."},{"book":"Jo-Kolosai","chapter":"4","verse":"16","text":"Ka osesomnu baruwani, to neuru ni osome ni kanisa mar jo-Laodikia bende. To Un bende ukaw barupgi mondo usom."},{"book":"Jo-Kolosai","chapter":"4","verse":"17","text":"Nyisuru Arkipo kama: “Ne ni itieko tich Ruoth mane omiyi.”"},{"book":"Jo-Kolosai","chapter":"4","verse":"18","text":"An Paulo, andikonu mosni gi lweta awuon. Kik wiu wil kod twechna e od twech. Ngʼwono obed kodu."}]}