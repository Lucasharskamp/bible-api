{"data":[{"book":"Exodus","chapter":"31","verse":"1","text":"Dimaadua ga helekai gi Moses,"},{"book":"Exodus","chapter":"31","verse":"2","text":"“Au gu hilihili Bezalel, tama daane a Uri go tama daane a Hur, mai di madawaawa Judah,"},{"book":"Exodus","chapter":"31","verse":"3","text":"gei Au gu hagahonu a mee gi ogu mogobuna, Au guu wanga ono iloo di hai nia mee mo dono iloo di hai nnagadilinga moomee hagamadamada mee,"},{"book":"Exodus","chapter":"31","verse":"4","text":"ang gi nia bilaan nia mee humalia e haga hai hegau nia maa gi nia goolo, silber mo nia baalanga mmee;"},{"book":"Exodus","chapter":"31","verse":"5","text":"e tuu nia hadu hagalabagau ala belee haganoho; e iloo di paa nia laagau, mo nia hagadilinga moomee hagamadamada mee ala i golo."},{"book":"Exodus","chapter":"31","verse":"6","text":"Au gu hilihili labelaa Oholiab, tama daane Ahisamach, mai di madawaawa Dan belee ngalua dalia a mee. Au guu wanga labelaa di iloo di hai mee gi digau huogodoo ala i golo, gii mee di hai agu mee aanei ala bolo gi heia:"},{"book":"Exodus","chapter":"31","verse":"7","text":"Dogu Hale laa, Tebedebe di Hagababa mo dono uhi, nia mee huogodoo i lodo di Hale laa,"},{"book":"Exodus","chapter":"31","verse":"8","text":"teebele mo nia mee hai hegau huogodoo, di lohongo malama ne hai gi nia goolo madammaa mo ono goloo, di gowaa dudu tigidaumaha lolo kala,"},{"book":"Exodus","chapter":"31","verse":"9","text":"di gowaa dudu tigidaumaha, baisin tonotono llauehe mo dono lohongo,"},{"book":"Exodus","chapter":"31","verse":"10","text":"nia gahu dangada hai mee dabu ang gi Aaron mo ana dama daane e hai hegau digaula ma ga ngalua,"},{"book":"Exodus","chapter":"31","verse":"11","text":"nia lolo hagatulu, mo nia ‘incense’ ang gi di Gowaa Dabu. Digaula la gi heia nia mee aanei huogodoo gii hai be agu helekai ne hai adu.”"},{"book":"Exodus","chapter":"31","verse":"12","text":"Dimaadua ga helekai gi Moses bolo"},{"book":"Exodus","chapter":"31","verse":"13","text":"gi helekai gi digau Israel boloo, “Hagalabagau ina di Laangi Sabad bolo di laangi hagamolooloo ni aagu, idimaa ma di haga modongoohia i mehanga goodou mo Au ang gi nia madagoaa huogodoo ala e loomoi, e hagamodongoohia bolo ma ko Au go Dimaadua ne hai goodou gii hai agu daangada donu."},{"book":"Exodus","chapter":"31","verse":"14","text":"Goodou e hai loo gi hagalabagau ina di laangi hagamolooloo, idimaa ma e hagamadagu. Tangada ma ga hagalee hagadabuaahia di maa gei e ngalua hua le e daaligi gii made."},{"book":"Exodus","chapter":"31","verse":"15","text":"Nia laangi e ono e hai au moomee, di hidu laangi la di laangi hagamadagu dela ne hagadabu mai gi di Au. Tangada ma ga ngalua i di laangi deelaa le e daaligi gii made.31.15 Exodus 20.8-11; 23.12; 34.21; 35.2; Leviticus 23.3; Deuteronomy 5.12-14"},{"book":"Exodus","chapter":"31","verse":"16","text":"Digau Israel e hai loo gi daahi di laangi deenei bolo ma di haga modongoohia ni di hagababa."},{"book":"Exodus","chapter":"31","verse":"17","text":"Ma di hagamodongoohia e noho beelaa gi muli i mehanga digau Israel mo Au, idimaa Au go Dimaadua ne hai di langi mo henuailala i lodo nia laangi e ono, di hidu laangi Au ne dugu dagu moomee ga hagamolooloo.”31.17 Exodus 20.11"},{"book":"Exodus","chapter":"31","verse":"18","text":"I muli o God ne haga lawa ana helekai nogo hai gi Moses i hongo di Gonduu Sinai, gei Mee gaa wanga ana baahi hadu e lua gi Moses, ala guu lawa dana hihi ginai ana haganoho gi dono madaalima donu."}]}