{"data":[{"book":"1PETULO","chapter":"3","verse":"1","text":"Vivija na mweye watwanzi, muwe wende ha wambigalo zenu, giladi kamba munhu yoyose mmwanza wao hautogola Usenga Unogile, sang'hano zenu zowatenda hewo watogole. Hamulondigwa kulonga mbuli yoyose,"},{"book":"1PETULO","chapter":"3","verse":"2","text":"kwavija wozona sang'hano zenu vuzing'alile na za kuhishimika."},{"book":"1PETULO","chapter":"3","verse":"3","text":"Kuihamba kumwenu sambimuihambe hanze heiyeka, mkukutika mvili na kuvala vinhu va zahabu na vivalo vinogile."},{"book":"1PETULO","chapter":"3","verse":"4","text":"Ila, kuihamba kumwenu muihambe mgati, unozi uleka kuvulala wa loho ya uhozi na loho ya kuituza, awo uwo ugoli mkulu ng'hani hameso ga Mulungu."},{"book":"1PETULO","chapter":"3","verse":"5","text":"Kwavija vino vivo viwaihambile watwanzi wang'alile wa umwaka wakalile womtamanila Mulungu. Hewo wakala wende ha wambigalo zao,"},{"book":"1PETULO","chapter":"3","verse":"6","text":"kamba Sala viyamtegeleze Ablaham na kumkema mndewa wake. Mweye mowa wanage ihawa motenda ganogile na kuleka kudumba kinhu chochose."},{"book":"1PETULO","chapter":"3","verse":"7","text":"Vivija na mweye wambigalo, kaleni na watwanzi zenu na nzewele, wahishimileni kamba wanhu walibule mhiko na kamba wahazi hamoja na mweye wa nhunza ya ugima, giladi kinhu chochose sambikikikiwize nhambiko zenu."},{"book":"1PETULO","chapter":"3","verse":"8","text":"Hakimambukizo, mweye mose muwe na ngelegeza imwe. Muiyonele bazi, muinogele wenyego kwa wenyego kamba ndugu, muwe na mioyo inogile, na kuihumulusa."},{"book":"1PETULO","chapter":"3","verse":"9","text":"Sambimuilihe dihile kwa dihile ama ligo kwa ligo, ila iliheni na motelo, kwavija mkemigwa sama ya mbuli ino giladi mzihale motelo."},{"book":"1PETULO","chapter":"3","verse":"10","text":"Kwavija Nyandiko Zing'alile zolonga,"},{"book":"1PETULO","chapter":"3","verse":"11","text":"Yaleke mbuli zihile, yatende ganogile,"},{"book":"1PETULO","chapter":"3","verse":"12","text":"Kwavija Mndewa kowalola wanhu walibule uzenzeleganye,"},{"book":"1PETULO","chapter":"3","verse":"13","text":"Yalihi yondayawatende gehile, ihawa moiyoha mkutenda ganogile?"},{"book":"1PETULO","chapter":"3","verse":"14","text":"Ila hata kamba mogazigwa sama ya kutenda ganogile, mmota. Sambimdumbe kija chowodumba hewo, na sambimdumbizwe.3:14 Mbuli zino zolawa mkitabu cha ISAYA 8:12."},{"book":"1PETULO","chapter":"3","verse":"15","text":"Ila mgweleleni Kilisto hishima ng'hulu mmioyo yenu, na mmuhishimile heyo kamba Mndewa. Kipigiti chose isasaleni kumwidika kila munhu yondayawauze mmbuli ya tamanilo dimulinajo,"},{"book":"1PETULO","chapter":"3","verse":"16","text":"ila mtende avo na uhozi na hishima. Muwe na udaho unogile wa kusambula gehile na ganogile, giladi muhaligigwa, waja wozilonga vihile sang'hano zenu zinogile avija vimuli wanahina wa Kilisto, wageligwe kinyala sama ya kija chowolonga."},{"book":"1PETULO","chapter":"3","verse":"17","text":"Kwavija vinoga kugazika sama ya kutenda ganogile, ihawa vino vivo vimnogela Mulungu, kubanza kugazika sama ya kutenda gehile."},{"book":"1PETULO","chapter":"3","verse":"18","text":"Kwavija Kilisto kadanganhika mwanza umwe sama ya vilozo va wanhu wose, munhu yalibule uzenzeleganye sama ya wanhu wali na uzenzeleganye, giladi yawagale mweye ha Mulungu. Kadanganhika mulukuli, ila katendigwa kuwa mgima kubitila Loho wa Mulungu,"},{"book":"1PETULO","chapter":"3","verse":"19","text":"na kubitila Loho ino, vivija kachola kuupeta Usenga Unogile ha loho zili mkifungo."},{"book":"1PETULO","chapter":"3","verse":"20","text":"Zino zikala loho za wanhu waja walekile kumtogola Mulungu kipigiti Mulungu viyakalile yobeta mkwazaganya, kipigiti cha Nuhu viyakalile yozenga meli yake. Wanhu kidogo wakalile muimeli, wanhu wanane weiyeka, wakomboligwa muna igamazi."},{"book":"1PETULO","chapter":"3","verse":"21","text":"Na mazi gano galinga na ubatizo uja uwakombola mweye sambi. Hagasegeza dikwe da lukuli, ila gawa kilagano kitendigwe ha Mulungu kulawa muudaho unogile wa kusambula gehile na ganogile. Kilagano kiwakombola mweye kubitila mzuso wa Yesu Kilisto,"},{"book":"1PETULO","chapter":"3","verse":"22","text":"ayo yacholile kuulanga na kukala ng'ambu ya mkono wa ukulume3:22 Ng'ambu ya mkono wa ukulume nhegulo yake hanhu ha utawala na hishima. wa Mulungu, yotawala wasenga wose wa Mulungu wa kuulanga, waja wali na udaho kuulanga, na waja wali na mhiko."}]}