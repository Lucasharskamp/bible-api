{"data":[{"book":"2 UThimothi","chapter":"4","verse":"1","text":"Phambi kukaNkulunkulu loKhristu uJesu ozathonisisa abaphilayo labafileyo njalo mayelana lokubonakala kwakhe kanye lombuso wakhe ngikunika lumlayo:"},{"book":"2 UThimothi","chapter":"4","verse":"2","text":"Tshumayela iLizwi; lungiselela isikhathi esifaneleyo lesikhathi esingafanelanga; lungisa, ukhuze njalo ukhuthaze ngokubekezelela okukhulu langokulaya ngokunanzelela."},{"book":"2 UThimothi","chapter":"4","verse":"3","text":"Ngoba isikhathi sizafika lapho abantu abangayikuyivuma khona imfundiso eqotho. Kodwa ukuze basuthise izinkanuko zabo, bazaziqoqela abafundisi abanengi ukuba batsho lokho indlebe zabo ezilumela ukukuzwa."},{"book":"2 UThimothi","chapter":"4","verse":"4","text":"Indlebe zabo bazazisusa eqinisweni baphambukele ezinganekwaneni."},{"book":"2 UThimothi","chapter":"4","verse":"5","text":"Kodwa wena lulamisa ikhanda kuzozonke izehlakalo, ubekezele ebunzimeni, wenze umsebenzi womvangeli, uyifeze yonke imisebenzi yenkonzo yakho."},{"book":"2 UThimothi","chapter":"4","verse":"6","text":"Ngoba mina sengilungele ukuthululwa njengomnikelo onathwayo njalo lesikhathi sokusuka kwami sesifikile."},{"book":"2 UThimothi","chapter":"4","verse":"7","text":"Ngilwile ukulwa okuhle, sengiliqedile ibanga lami lokukholwa ngikulondolozile."},{"book":"2 UThimothi","chapter":"4","verse":"8","text":"Khathesi ngigcinelwe umqhele wokulunga iNkosi uMahluleli olungileyo ezanginika wona ngalelolanga njalo kungayisimi kuphela kodwa kubo bonke abatshisekela ukubonakala kwayo."},{"book":"2 UThimothi","chapter":"4","verse":"9","text":"Zama ngamandla akho wonke ukuba uze kimi ngokuphangisa"},{"book":"2 UThimothi","chapter":"4","verse":"10","text":"ngoba uDemasi ngenxa yokuthi ubethanda umhlaba lo, usengibalekele waya eThesalonika. UKhrisensi useye eGalathiya, uThithu waya eDalmathiya."},{"book":"2 UThimothi","chapter":"4","verse":"11","text":"ULukha nguye kuphela olami. Thatha uMakho ubuye laye ngoba ulusizo kakhulu enkonzweni yami."},{"book":"2 UThimothi","chapter":"4","verse":"12","text":"UThikhikhasi ngamthuma e-Efesu."},{"book":"2 UThimothi","chapter":"4","verse":"13","text":"Lapho usubuya ubuye lejazi engalitshiya kuKhaphusi eTrowasi lengwalo zami ikakhulu leziyana ezemibhalo elotshwe ezikhumbeni."},{"book":"2 UThimothi","chapter":"4","verse":"14","text":"U-Alekizanda umkhandi wensimbi wenza okubi kakhulu kimi. INkosi izaphindisela kuye lokhu akwenzileyo."},{"book":"2 UThimothi","chapter":"4","verse":"15","text":"Lawe futhi kumele umqaphele ngoba ilizwi lethu waliphikisa kakhulu."},{"book":"2 UThimothi","chapter":"4","verse":"16","text":"Ekuzivikeleni kwami kwakuqala kakho owangisekelayo kodwa abantu bonke bangihlamukela. Kabangabi lamlandu ngalokho."},{"book":"2 UThimothi","chapter":"4","verse":"17","text":"Kodwa iNkosi yema phansi kwami yangipha amandla ukuze kuthi ngami ilizwi litshunyayelwe ngokupheleleyo njalo labeZizweni bonke balizwe. Ngempela ngasindiswa emlonyeni wesilwane."},{"book":"2 UThimothi","chapter":"4","verse":"18","text":"INkosi izangihlenga kukho konke ukuhlaselwa okubi ingilethe kungekho bubi embusweni wayo wasezulwini. Udumo kalube kuyo kuze kube nini lanini. Ameni."},{"book":"2 UThimothi","chapter":"4","verse":"19","text":"Bingelela uPhrisila lo-Akhwila kanye labendlu ka-Onesiforosi."},{"book":"2 UThimothi","chapter":"4","verse":"20","text":"U-Erastusi wasala eKhorinte, kwathi uThrofimasi ngamtshiya egula eMilethusi."},{"book":"2 UThimothi","chapter":"4","verse":"21","text":"Zama ngamandla akho wonke ukuba ufike lapha ubusika bungakafiki."},{"book":"2 UThimothi","chapter":"4","verse":"22","text":"INkosi kayibe lomoya wakho. Umusa kawube lawe."}]}