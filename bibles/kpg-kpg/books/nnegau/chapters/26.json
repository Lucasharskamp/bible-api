{"data":[{"book":"Nnegau","chapter":"26","verse":"1","text":"Agrippa ga helekai gi Paul, “Au gu dugu adu bolo goe gi helekai i di goe.” Paul gaa holo dono lima gi daha, ga duuli eia ga helekai,"},{"book":"Nnegau","chapter":"26","verse":"2","text":"“King Agrippa! Au gu haadanga lamalia dangi nei i oo mua, idimaa, au guu mee di duuli au gi daha mo nia hagahuaidu huogodoo o digau o Jew ala e hai baahi mai gi di au."},{"book":"Nnegau","chapter":"26","verse":"3","text":"Deenei la koia e donu huoloo, idimaa, goe e iloo hagahumalia nia hangaahai mouli o digau o Jew mo nadau hai lagamaaloo. Deelaa laa, au e dangi adu gi di goe bolo gi manawa hagakono gi hagalongo mai."},{"book":"Nnegau","chapter":"26","verse":"4","text":"“Digau o Jew huogodoo gu iloo ginaadou dogu mouli mai i dogu tomo aga damagiigi. Digaula e iloo dogu mouli mai i taamada, i di au nogo noho i lodo dogu guongo donu, mo i lodo o Jerusalem."},{"book":"Nnegau","chapter":"26","verse":"5","text":"Maa nei bolo digaula e hiihai e haga modongoohia, gei digaula ga haga modongoohia bolo ginaadou gu iloo mai taamada loo bolo au tangada ni di hagabuulinga Pharisee ala e hai hegau maaloo i nnegau daumaha.26.5 Nnegau 23.6; Philippians 3.5"},{"book":"Nnegau","chapter":"26","verse":"6","text":"Gei dolomeenei, au e duu i ginei belee hagi aga, idimaa, au e hagadagadagagee gi di hagababa a God dela ne hai gi tadau maadua mmaadua i mua."},{"book":"Nnegau","chapter":"26","verse":"7","text":"Gei deenei di hagababa dela e hagadagadagagee ginai nia madawaawa madangaholu maa lua belee kae mai i di nadau hai daumaha ang gi God i di boo mo di aa. Meenei di king, di hagadagadagagee deenei, dela e hala iei au i baahi digau o Jew!"},{"book":"Nnegau","chapter":"26","verse":"8","text":"Goodou e aha hagalee hagadonu bolo God e mee di haga mouli aga digau ala guu mmade?"},{"book":"Nnegau","chapter":"26","verse":"9","text":"“Dogu huaidina oogu gu hagamamaanadu bolo au e hai loo gii hai nia mee huogodoo ala e hai baahi gi di ingoo o Jesus tangada o Nazareth.26.9 Nnegau 8.3; 22.4-5"},{"book":"Nnegau","chapter":"26","verse":"10","text":"Deelaa dagu mee ne hai i Jerusalem. Au guu kae dogu hagadootonu mai baahi nia dagi hai mee dabu, gi kilia nia daangada a God gi lodo nia hale galabudi belee daaligi gii mmade, gei au guu donu ginai."},{"book":"Nnegau","chapter":"26","verse":"11","text":"Nia madagoaa e logo, au nogo hagaduadua digaula i lodo nia synagogee bolo digaula gi de langahia nadau hagadonu. Au gu hagawelewele huoloo gi digaula, dela ne hana iei au gi lodo nia waahale o digau tuadimee belee hagahuaidu digaula."},{"book":"Nnegau","chapter":"26","verse":"12","text":"“Deenei tadinga dela ne hana iei au gi Damascus i lodo nia mogobuna mo nia helekai mai baahi nia dagi hai mee dabu."},{"book":"Nnegau","chapter":"26","verse":"13","text":"Meenei di king, i hongo di ala, i di oodee, dela ne gidee au di maahina koia e maahina i di laa, e maahina mai i di langi, e haganiga au mo nia daane ala nogo lloomoi i ogu muli."},{"book":"Nnegau","chapter":"26","verse":"14","text":"Gimaadou huogodoo guu tinga gi hongo di gelegele, gei au gu hagalongo gi di lee e helekai mai i nnelekai Hebrew boloo, ‘Saul! Saul! Goe e aha dela e hagahuaidu au? Goe gu haga mmaemmae goe i dau hai be di kau e badubadu hai baahi gi di laagau o dono dagi.’"},{"book":"Nnegau","chapter":"26","verse":"15","text":"Au ga heeu, ‘Gooe koai, Tagi?’ Gei Tagi ga helekai, ‘Au go Jesus, dela e hagahuaidu kooe!"},{"book":"Nnegau","chapter":"26","verse":"16","text":"Du gi nua gi hongo oo wae. Au gu hagagidee goe Au, gu hilihili goe belee hai dagu hege. Goe gaa hai di haga modongoohia gi nia daangada i nia mee ala ne gidee goe dangi nei, mo nia mee ala ga gidee goe maalia."},{"book":"Nnegau","chapter":"26","verse":"17","text":"Au ga daa mai goe gi daha mo digau Israel, mo digau tuadimee. Au e hagau goe gi digaula"},{"book":"Nnegau","chapter":"26","verse":"18","text":"bolo gi maahuge nadau golomada, gii huli gi daha mo di bouli ang gi di maalama, gei gi lawa mai gi daha mo nia mahi o Setan gii huli ang gi God, gii mee ginaadou di kae tumaalia o nadau ihala, gii kae nadau lohongo i baahi nia dama a God ala guu lawa di hilihili.’"},{"book":"Nnegau","chapter":"26","verse":"19","text":"“Meenei king Agrippa, au digi haga balumee ina dagu ada dela ne mmada ginai au i di langi."},{"book":"Nnegau","chapter":"26","verse":"20","text":"Kaedahi i Damascus, mo i Jerusalem, mo i lodo nia waahale o Israel, mo i baahi digau tuadimee, au gu agoago gi digaula bolo gi huli hoou, gii huli ang gi God, gi heia nia mee ala e haga modongoohia bolo ginaadou guu huli hoou.26.20 Nnegau 9.20,28-29"},{"book":"Nnegau","chapter":"26","verse":"21","text":"Deenei tadinga di mee digau o Jew ne kumi iei au i lodo di Hale Daumaha belee daaligi au gii made."},{"book":"Nnegau","chapter":"26","verse":"22","text":"Gaa dae mai loo gi dangi nei, gei au ne hagamaamaa go God, deelaa gaa duu iei au i ginei, e haga modongoohia adu gi goodou huogodoo, aalaa lligi mo aamua. Gei dagu mee dela e helekai iei au, e hai hua be di mee dela guu lawa di helekai iei nia soukohp mo Moses bolo e kila aga, boloo:"},{"book":"Nnegau","chapter":"26","verse":"23","text":"‘Di Mesaia le e hai loo gi hagaduadua,"},{"book":"Nnegau","chapter":"26","verse":"24","text":"I di hai a Paul dela e bida duuli eia gi daha i ana helekai aanei, Festus gaa wolo gi mee, “Goe gu hagawelewele Paul! I dau kae di kuulu damana dela guu hai goe gi hagawelewele!”"},{"book":"Nnegau","chapter":"26","verse":"25","text":"Paul ga helekai, “Au hagalee helekai huaidu, meenei! Au e helekai hua i nia mee ala e donu ge e humalia."},{"book":"Nnegau","chapter":"26","verse":"26","text":"Meenei king Agrippa, au e mee di helekai haga huudonu adu gi di goe, idimaa, goe e iloo nia mee aanei. Au e donu mai gi di au bolo goe e iloo nia mee aanei huogodoo, idimaa, di mee deenei la hagalee ne hai hagammuni."},{"book":"Nnegau","chapter":"26","verse":"27","text":"Meenei king Agrippa, goe e hagadonu nia soukohp? Au e iloo bolo goe e hagadonu nia soukohp!”"},{"book":"Nnegau","chapter":"26","verse":"28","text":"Agrippa ga helekai gi Paul, “I lodo di madagoaa bodobodo deenei, goe e hagamamaanadu bolo goe e hai au gii hai di tama ni Christ?”"},{"book":"Nnegau","chapter":"26","verse":"29","text":"Paul ga helekai, “Ma e aha maa di madagoaa bodobodo be looloo, deenei dagu dalodalo ang gi God bolo goe mo o ehoo huogodoo ala e hagalongo mai gi di au dangi nei, gi hai mee gi dogu mouli, gei hagalee go nia daula baalanga aanei!”"},{"book":"Nnegau","chapter":"26","verse":"30","text":"Gei di king, di gobinaa, Bernice, mo digaula huogodoo gaa tuu i nua,"},{"book":"Nnegau","chapter":"26","verse":"31","text":"gei i muli nadau hagatanga, digaula ga helehelekai i nadau mehanga, “Taane deenei digi hai dana mee hala bolo gaa hidi iei mee ga lawalawa, be e daaligi gii made.”"},{"book":"Nnegau","chapter":"26","verse":"32","text":"Agrippa ga helekai gi Festus, “Taane deenei belee hagamehede, maa ia digi hiihai bolo e hai dana gabunga labelaa i baahi o Caesar.”"}]}