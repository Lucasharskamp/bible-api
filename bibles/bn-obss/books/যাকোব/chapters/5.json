{"data":[{"book":"যাকোব","chapter":"5","verse":"1","text":"ওহে ধনী ব্যক্তিরা, তোমরা এখন শোনো, তোমাদের উপরে যে দুঃখদুর্দশা ঘনিয়ে আসছে, তার জন্য তোমরা কাঁদো ও বিলাপ করো।"},{"book":"যাকোব","chapter":"5","verse":"2","text":"তোমাদের ধনসম্পদ পচে5:2 অর্থাৎ, নষ্ট হয়ে যাচ্ছে যাচ্ছে ও জামাকাপড় পোকায় খেয়ে নিচ্ছে।"},{"book":"যাকোব","chapter":"5","verse":"3","text":"তোমাদের সোনা ও রুপো পচতে শুরু করেছে। সেই পচনই তোমাদের বিপক্ষে সাক্ষ্য দেবে ও আগুনের মতো তোমাদের শরীরকে গ্রাস করবে, কারণ শেষের দিনগুলির জন্য তোমরা ধন সঞ্চয় করছ।"},{"book":"যাকোব","chapter":"5","verse":"4","text":"দেখো! যে মজুরেরা তোমাদের জমিতে ফসল কেটেছে তাদের মজুরি তোমরা দাওনি, তারা তোমাদের বিরুদ্ধে চিৎকার করছে। যারা শস্য কাটে তাদের কান্না সর্বশক্তিমান প্রভুর কানে গিয়ে পৌঁছেছে।"},{"book":"যাকোব","chapter":"5","verse":"5","text":"তোমরা পৃথিবীতে বিলাসিতায় ও আত্মসুখভোগে জীবন কাটিয়েছ। পশুহত্যার দিনে5:5 বা কোনও পর্বের দিনে। তোমরা নিজেদের হৃষ্টপুষ্ট করেছ।"},{"book":"যাকোব","chapter":"5","verse":"6","text":"যারা প্রতিরোধ করেনি সেইসব নির্দোষ মানুষকেও তোমরা অপরাধী সাব্যস্ত করে হত্যা করেছ।"},{"book":"যাকোব","chapter":"5","verse":"7","text":"তাই ভাইবোনেরা, তোমরা প্রভুর আগমন পর্যন্ত ধৈর্যধারণ করো। দেখো, মূল্যবান ফসলের জন্য চাষি জমির দিকে তাকিয়ে কত প্রতীক্ষা করে, প্রথম ও শেষ5:7 গ্রিক: হেমন্ত ও বসন্তকালের বৃষ্টির জন্য সে কতই না সহিষ্ণুতা অবলম্বন করে।"},{"book":"যাকোব","chapter":"5","verse":"8","text":"তোমরাও তেমনই ধৈর্যধারণ করো ও অবিচল থাকো, কারণ প্রভুর আগমন সন্নিকট।"},{"book":"যাকোব","chapter":"5","verse":"9","text":"ভাইবোনেরা, পরস্পরের বিরুদ্ধে অসন্তোষ প্রকাশ কোরো না, নতুবা তোমাদের বিচার করা হবে। বিচারক দুয়ারেই দাঁড়িয়ে আছেন!"},{"book":"যাকোব","chapter":"5","verse":"10","text":"ভাইবোনেরা, কষ্টযন্ত্রণা ভোগের সময় সেইসব ভাববাদীর দীর্ঘসহিষ্ণুতার আদর্শ গ্রহণ করো, যাঁরা প্রভুর নামে কথা বলেছিলেন।"},{"book":"যাকোব","chapter":"5","verse":"11","text":"যেমন তোমরা জানো, যারা কষ্টভোগের সময় নিষ্ঠাবান5:11 বা ধৈর্যের সঙ্গে কষ্টভোগ সহ্য করেছিলেন। ছিল তাদের আমরা ধন্য বলে মনে করি। তোমরা ইয়োবের নিষ্ঠার কথা শুনেছ এবং দেখেছ, শেষে প্রভু কী করলেন। প্রভু সহানুভূতিশীল ও করুণায় পূর্ণ।"},{"book":"যাকোব","chapter":"5","verse":"12","text":"আমার ভাইবোনেরা, সবচেয়ে বড়ো কথা, তোমরা দিব্যি কোরো না—স্বর্গ বা মর্ত্য, বা অন্য কিছুরই নামে নয়। তোমাদের “হ্যাঁ,” হ্যাঁ হোক, আর “না,” না হোক, নইলে তোমরা দোষী সাব্যস্ত হবে।"},{"book":"যাকোব","chapter":"5","verse":"13","text":"তোমাদের মধ্যে কেউ কি সমস্যায় ভুগছে? সে প্রার্থনা করুক। কেউ কি সুখে আছে? সে প্রশংসাগান করুক।"},{"book":"যাকোব","chapter":"5","verse":"14","text":"তোমাদের মধ্যে কেউ কি অসুস্থ আছে? সে মণ্ডলীর প্রাচীনদের আহ্বান করুক, তাঁরা তার জন্য প্রার্থনা করবেন ও প্রভুর নামে তাকে তেল দিয়ে অভিষেক করবেন।"},{"book":"যাকোব","chapter":"5","verse":"15","text":"আর বিশ্বাসের সঙ্গে নিবেদিত প্রার্থনা, সেই অসুস্থ ব্যক্তিকে সুস্থ করবে। প্রভু তাকে তুলে ধরবেন। যদি সে পাপ করে থাকে, সে ক্ষমা লাভ করবে।"},{"book":"যাকোব","chapter":"5","verse":"16","text":"সেই কারণে, তোমরা পরস্পরের কাছে পাপস্বীকার করো ও পরস্পরের জন্য প্রার্থনা করো, যেন তোমরা আরোগ্য লাভ করতে পারো। ধার্মিকদের প্রার্থনা শক্তিশালী ও কার্যকরী।"},{"book":"যাকোব","chapter":"5","verse":"17","text":"এলিয় আমাদের মতোই একজন সাধারণ মানুষ ছিলেন। দেশে বৃষ্টি না হওয়ার জন্য তিনি একান্তভাবে প্রার্থনা করেছিলেন, আর সাড়ে তিন বছর পর্যন্ত বৃষ্টি হয়নি।"},{"book":"যাকোব","chapter":"5","verse":"18","text":"আবার তিনি প্রার্থনা করলেন, আকাশমণ্ডল থেকে বৃষ্টি এল ও পৃথিবী শস্য উৎপন্ন করল।"},{"book":"যাকোব","chapter":"5","verse":"19","text":"আমার ভাইবোনেরা, তোমাদের মধ্যে কেউ যদি সত্য থেকে দূরে চলে যায় ও অপর কেউ তাকে ফিরিয়ে আনে,"},{"book":"যাকোব","chapter":"5","verse":"20","text":"তাহলে, একথা মনে রেখো: পাপীকে যে কেউ তার ভুল পথ থেকে ফেরায়, সে তাকে মৃত্যু থেকে রক্ষা করে ও তার সব পাপ ঢেকে দেয়।"}]}