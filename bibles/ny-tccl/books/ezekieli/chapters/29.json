{"data":[{"book":"Ezekieli","chapter":"29","verse":"1","text":"Pa tsiku lakhumi ndi chiwiri la mwezi wakhumi, chaka chakhumi, Yehova anandiyankhula kuti:"},{"book":"Ezekieli","chapter":"29","verse":"2","text":"“Iwe mwana wa munthu, tembenukira kwa Farao, mfumu ya Igupto, ndipo unenere modzudzula mfumuyo pamodzi ndi dziko lake."},{"book":"Ezekieli","chapter":"29","verse":"3","text":"Uyiwuze mfumuyo kuti, ‘Ine Ambuye Yehova ndikuti,"},{"book":"Ezekieli","chapter":"29","verse":"4","text":"Koma ndidzakukola ndi mbedza mʼkamwa mwako"},{"book":"Ezekieli","chapter":"29","verse":"5","text":"Ndidzakutaya ku chipululu,"},{"book":"Ezekieli","chapter":"29","verse":"6","text":"Motero aliyense amene amakhala mu Igupto adzadziwa kuti Ine ndine Yehova."},{"book":"Ezekieli","chapter":"29","verse":"7","text":"Pamene anakugwira unathethekera mʼmanja mwawo ndi kucheka mapewa awo. Pamene anakutsamira, unathyoka ndipo misana yawo inagwedezeka."},{"book":"Ezekieli","chapter":"29","verse":"8","text":"“ ‘Nʼchifukwa chake Ine Ambuye Yehova ndikuti, ndikubweretsera lupanga kuti lidzaphe anthu pamodzi ndi nyama zomwe."},{"book":"Ezekieli","chapter":"29","verse":"9","text":"Dziko la Igupto lidzasanduka lopanda anthu. Pamenepo iwo adzadziwa kuti Ine ndine Yehova."},{"book":"Ezekieli","chapter":"29","verse":"10","text":"nʼchifukwa chake Ine ndikudana nawe pamodzi ndi mitsinje yakoyo, ndipo ndidzasandutsa dziko la Igupto bwinja kuyambira chipululu cha Migidoli mpaka ku mzinda wa Asiwani, kukafika ku malire a Kusi."},{"book":"Ezekieli","chapter":"29","verse":"11","text":"Palibe phazi la munthu kapena la nyama limene lidzapondepo. Kudzakhala kopanda anthu kwa zaka makumi anayi."},{"book":"Ezekieli","chapter":"29","verse":"12","text":"Ndidzasandutsa dziko la Igupto kukhala chipululu ngati zipululu za mayiko ena. Kwa zaka makumi anayi mizinda yakenso idzakhala yopasuka pakati pa mizinda yopasuka. Ndipo ndidzathamangitsira Aigupto pakati pa mitundu ya anthu ndi kuwabalalitsira mʼmayiko."},{"book":"Ezekieli","chapter":"29","verse":"13","text":"“ ‘Komabe Ine Ambuye Yehova ndikuti: Pakutha pa zaka makumi anayi ndidzasonkhanitsa Aigupto onse kuchokera ku mayiko amene ndinawabalalitsirako."},{"book":"Ezekieli","chapter":"29","verse":"14","text":"Ndidzachotsa Aiguptowo ku ukapolo ndipo ndidzawabwezera ku Patirosi kumene anachokera. Kumeneko iwo adzakhala ufumu wotsika."},{"book":"Ezekieli","chapter":"29","verse":"15","text":"Udzakhala ufumu wotsika kwambiri kupambana maufumu ena onse ndipo sudzadzitukumula pakati pa mitundu ina. Ndidzawufowoketsa kwambiri kotero kuti sudzathanso kulamulira mitundu ya anthu."},{"book":"Ezekieli","chapter":"29","verse":"16","text":"Aisraeli sadzadaliranso Aigupto. Koma kuti chilango chawo chidzawakumbutsa tchimo lawo lija lofunafuna thandizo kuchokera ku Igupto. Pamenepo iwo adzadziwa kuti Ine ndine Ambuye Yehova.’ ”"},{"book":"Ezekieli","chapter":"29","verse":"17","text":"Pa tsiku loyamba la mwezi woyamba, chaka cha 27, Yehova anandiyankhula kuti:"},{"book":"Ezekieli","chapter":"29","verse":"18","text":"“Iwe mwana wa munthu, kale Nebukadinezara mfumu ya Babuloni inagwiritsa ntchito ankhondo ake kukathira nkhondo mzinda wa Turo, mpaka munthu aliyense anachita dazi chifukwa chosenza katundu, ndipo ananyuka pa phewa. Komabe ngakhale iyeyo, kapena gulu lake lankhondo sanaphulepo kanthu pa ntchito yonse imene anayigwira polimbana ndi mzindawo."},{"book":"Ezekieli","chapter":"29","verse":"19","text":"Nʼchifukwa chake Ine Ambuye Yehova ndikuti, Ine ndidzapereka Igupto kwa Nebukadinezara mfumu ya Babuloni, ndipo iyo idzatenga chuma chake ndi kuchifunkha ngati malipiro a gulu lake lankhondo."},{"book":"Ezekieli","chapter":"29","verse":"20","text":"Ndamupatsa Nebukadinezara Igupto ngati mphotho ya kulimbika kwake chifukwa iyo ndi gulu lake lankhondo anandigwirira ntchito, akutero Ambuye Yehova."},{"book":"Ezekieli","chapter":"29","verse":"21","text":"“Pa nthawi imeneyo ndidzapereka mphamvu yatsopano pa Aisraeli, ndipo ndidzatsekula pakamwa pako, iwe, Ezekieli kuti uthe kuyankhula pakati pawo. Pamenepo iwo adzadziwa kuti Ine ndine Yehova.”"}]}