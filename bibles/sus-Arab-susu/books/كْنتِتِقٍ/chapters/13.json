{"data":[{"book":"كْنتِ تِقٍ","chapter":"13","verse":"1","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"13","verse":"2","text":"«عِ شَ يَرٍرَتِ كٍرٍن كٍرٍن سُفَندِ بْنسْي بِرِن يَ مَ، عِ شَ عٍ شّي كَنَان بْشِ مَ، عٍ شَ سَ نَ بْشِ رَبّن، ﭑ نَشَن قِمَ عِسِرَيِلَكَيٍ مَ.»"},{"book":"كْنتِ تِقٍ","chapter":"13","verse":"3","text":"مُنسَ نَشَ نَ مِشِيٍ شّي كٍلِقٍ ثَرَن فبٍنفبٍرٍنيِ مَ، عَلْ عَلَتَلَ عَ يَمَرِشِ كِ نَشّ. نَ مِشِ بِرِن قِندِ عِسِرَيِلَ كُنتِفِيٍ نَن نَ."},{"book":"كْنتِ تِقٍ","chapter":"13","verse":"4","text":"عٍ شِلِيٍ نَن يِ كِ؛"},{"book":"كْنتِ تِقٍ","chapter":"13","verse":"5","text":"كٍلِقٍ سِمٍيْن بْنسْي مَ، شٌرِ شَ دِ شّمّ سَقَتِ."},{"book":"كْنتِ تِقٍ","chapter":"13","verse":"6","text":"كٍلِقٍ يُدَ بْنسْي مَ، يٍقُنٍ شَ دِ شّمّ كَلٍبِ."},{"book":"كْنتِ تِقٍ","chapter":"13","verse":"7","text":"كٍلِقٍ عِسَكَرِ بْنسْي مَ، يُسُقُ شَ دِ شّمّ يِفَلِ."},{"book":"كْنتِ تِقٍ","chapter":"13","verse":"8","text":"كٍلِقٍ عٍقِرَ مِ بْنسْي مَ، نُنُ شَ دِ شّمّ هٌسٍيَ."},{"book":"كْنتِ تِقٍ","chapter":"13","verse":"9","text":"كٍلِقٍ بُنيَمِن بْنسْي مَ، رَقُ شَ دِ شّمّ ثَلِتِ."},{"book":"كْنتِ تِقٍ","chapter":"13","verse":"10","text":"كٍلِقٍ سَبُلٌن بْنسْي مَ، سٌدِ شَ دِ شّمّ فَدِيٍلِ."},{"book":"كْنتِ تِقٍ","chapter":"13","verse":"11","text":"كٍلِقٍ يُسُقُ شَ دِ، مَنَسِ بْنسْي مَ، سُسِ شَ دِ شّمّ فَدِ."},{"book":"كْنتِ تِقٍ","chapter":"13","verse":"12","text":"كٍلِقٍ دَنَ بْنسْي مَ، فٍمَلِ شَ دِ شّمّ عَمِيّلِ."},{"book":"كْنتِ تِقٍ","chapter":"13","verse":"13","text":"كٍلِقٍ عَسٍرِ بْنسْي مَ، مِكَيٍلِ شَ دِ شّمّ سٍتُرُ."},{"book":"كْنتِ تِقٍ","chapter":"13","verse":"14","text":"كٍلِقٍ نَقَتَلِ بْنسْي مَ، قٌقِسِ شَ دِ شّمّ نَشَبِ."},{"book":"كْنتِ تِقٍ","chapter":"13","verse":"15","text":"كٍلِقٍ فَدِ بْنسْي مَ، مَكِ شَ دِ شّمّ فٍيُوٍلِ."},{"book":"كْنتِ تِقٍ","chapter":"13","verse":"16","text":"شّمّيٍ شِلِيٍ نَن نَ كِ مُنسَ نَشٍيٍ شّي كَنَان بْشِ رَبّندٍ. مُنسَ نَشَ نُنُ شَ دِ شّمّ هٌسٍيَ شِلِ سَ يٌسُوٍ."},{"book":"كْنتِ تِقٍ","chapter":"13","verse":"17","text":"مُنسَ تٌ عٍ شّي كَنَان بْشِ رَبّندٍ، عَ نَشَ عَ قَلَ عٍ بّ، «وٌ شَ مِنِ نٍفٍوِ فبٍنفبٍرٍنيِ بِرِ، هَن وٌ فٍيَيٍ يِرٍ لِ."},{"book":"كْنتِ تِقٍ","chapter":"13","verse":"18","text":"وٌ شَ نَ بْشِ رَبّن، وٌ شَ عَ كٌلٌن شَ مّننِكَيٍ سّنبّ فبٌ، شَ عٍ سّنبّ مُ فبٌ، شَ عٍ وُيَ، شَ عٍ مُ وُيَ."},{"book":"كْنتِ تِقٍ","chapter":"13","verse":"19","text":"وٌ شَ عَ مَتٌ شَ نَ بْشِ قَن. وٌ شَ عَ كٌلٌن شَ تّتّ نَ نَ تَايٍ رَبِلِنيِ مَ."},{"book":"كْنتِ تِقٍ","chapter":"13","verse":"20","text":"وٌ شَ عَ مَتٌ شَ نَ بْشِ قَن سَنسِ بّ، شَ وُرِيٍ فبٌ نَا. وٌ كَتَ وٌ شَ قَ نَ سَنسِ بٌفِ ندٍيٍ رَ.» وّنِ بِلِيٍ بٌفِ سِنفٍ تّمُي نَن نُ عَ رَ."},{"book":"كْنتِ تِقٍ","chapter":"13","verse":"21","text":"عٍ نَشَ سَ نَ بْشِ رَبّن، كٍلِقٍ سِنِ فبٍنفبٍرٍنيِ مَ، هَن رٍشٌبٌ، شَمَتَ مَبِرِ."},{"book":"كْنتِ تِقٍ","chapter":"13","verse":"22","text":"عٍ نَشَ دَنفِ نٍفٍوِ فبٍنفبٍرٍنيِ رَ، عٍ سَ شٍبِرٌن لِ، عَنَكِ شَ دِيٍ عَشِمَن، سّسَيِ، نُن تَلَمَيِ نُ سَبَتِشِ دّننَشّ. شٍبِرٌن تَا نُ تِشِ حّ سٌلٌقٍرٍ بٍينُ سٌوَن تَا شَ تِ مِسِرَ."},{"book":"كْنتِ تِقٍ","chapter":"13","verse":"23","text":"عٍ تٌ عٍسٍكٌلِ فُلُنبَ لِ، عٍ نَشَ وّنِ بِلِ سَلٌنيِ ندٍ رَ سّفّ، عَ تْنسْي نُ نَ نَشَن مَ. مِشِ قِرِن نَشَ نَ شَنِن وُرِ كُيٍ رَ. عٍ نَشَ شْرّ بٌفِ ندٍ قَن تٌنفٌ، عَ نُن بٌفِسٍ ندٍ نَشَن شِلِ فِرٍنَدِ، نَشَن مَنِيّ كْوبّ رَ."},{"book":"كْنتِ تِقٍ","chapter":"13","verse":"24","text":"عٍ نَشَ نَ يِرٍ شِلِ سَ عٍسٍكٌلِ، نَ نَن نَ كِ «تْنسْي يِرٍ،» نَ وّنِ بٌفِ تْنسْي شَ قٍ رَ، عٍ نَشَن بَشِ."},{"book":"كْنتِ تِقٍ","chapter":"13","verse":"25","text":"عٍ تٌ شِ تٌنفٌ نَانِ رَبَ نَا نَ بْشِ رَبّندٍ، عٍ نَشَ فبِلٍن"},{"book":"كْنتِ تِقٍ","chapter":"13","verse":"26","text":"مُنسَ، هَرُنَ، نُن عِسِرَيِلَ حَمَ يِرٍ. عٍ نُ نَ كَدٍ سِ، ثَرَن فبٍنفبٍرٍنيِ مَ. مّننِ عٍ نَشَ دّنتّفّ سَ، عٍ نَ بْشِ سَنسِ بٌفِيٍ مَسٍن عٍ بّ."},{"book":"كْنتِ تِقٍ","chapter":"13","verse":"27","text":"عٍ نَشَ عَ قَلَ مُنسَ بّ، «مُشُ سٌ نّ بْشِ مَ، عِ مُشُ شّي دّننَشّ. بْشِ نَن عَ رَ، كُمِ نُن شِحّ شّلّمَ دّننَشّ. نَ بٌفِسٍ ندٍيٍ نَن يَ."},{"book":"كْنتِ تِقٍ","chapter":"13","verse":"28","text":"كْنْ حَمَ نَشَن سَبَتِشِ نَ بْشِ مَ، عٍ سّنبّ فبٌ. تّتّ دْشْشِ تَا بِرِن نَ. تَا شُنفبٍ نَن عٍ رَ. مُشُ عَنَكِ بْنسْي يَتِ تٌشِ نّ نَا."},{"book":"كْنتِ تِقٍ","chapter":"13","verse":"29","text":"عَمَلّكِكَيٍ سَبَتِشِ نٍفٍوِ فبٍنفبٍرٍنيِ نَن مَ. شِتِكَيٍ، يٍبُسُكَيٍ، نُن عَمٌرِكَيٍ، نٍيٍ نَن سَبَتِشِ فٍيَ يِرٍ. كَنَانكَيٍ تَن سَبَتِشِ بَا دّ نَن نَ، عَ نُن يُرُدّن شُرٍ دّ رَ.»"},{"book":"كْنتِ تِقٍ","chapter":"13","verse":"30","text":"كَلٍبِ نَشَ حَمَ مَسَبَرِ مُنسَ يَ شْرِ، عَ قَلَقٍ رَ، «وٌن شّي! وٌن شَ يِ بْشِ قِندِ وٌن فبٍ رَ. وٌن نْمَ نَ رَبَدٍ.»"},{"book":"كْنتِ تِقٍ","chapter":"13","verse":"31","text":"كْنْ بٌورٍ نَشٍيٍ سِفَ بْشِ رَبّندٍ، نٍيٍ نَشَ عَ قَلَ، «وٌن مُ نْمَ سِفَدٍ نَ حَمَ فٍرٍدٍ. عٍ سّنبّ فبٌ وٌن بّ!»"},{"book":"كْنتِ تِقٍ","chapter":"13","verse":"32","text":"نَ كُي عٍ نَشَ قٍ حَاشِ قَلَ نَ بْشِ شَ قٍ رَ عِسِرَيِلَ حَمَ بّ. عٍ نَشَ عَ قَلَ، «مُشُ بْشِ نَشَن نَبّنشِ، بْشِ نَن عَ رَ نَشَن مِشِ قَشَمَ. مِشِ فبَنفبَلَنيِيٍ سَبَتِشِ نَا."},{"book":"كْنتِ تِقٍ","chapter":"13","verse":"33","text":"مُشُ عَنَبِيٌرٌي تٌ نّ نَشَن قَتَنشِ عَنَكِ بْنسْي رَ. مُشُ نُ لُشِ نّ عَلْ كَتٌي عٍ مَبِرِ. عٍ تَن يٌ، مُشُ تَن يٌ، عٍ بِرِن عَ تٌشِ نَ كِ نّ.»"}]}