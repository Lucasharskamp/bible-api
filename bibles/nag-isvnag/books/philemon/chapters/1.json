{"data":[{"book":"Philemon","chapter":"1","verse":"1","text":"Paul1.1 Paul he etu chithi likhise, aru Timothy to Paul logot milaikene salam jonai diya ase. , Jisu Khrista laga koidi, aru moi logote bhai Timothy, duijon pora Philemon ke, jun amikhan laga morom sathi aru susamachar laga prochar korate eke logote kaam kora jon ase,"},{"book":"Philemon","chapter":"1","verse":"2","text":"aru biswas te amikhan laga bhoini Apphia ke, aru Archippus amikhan laga sipahi ke, aru tumi laga ghor te joma kora girja ke."},{"book":"Philemon","chapter":"1","verse":"3","text":"Baba Isor aru Probhu Jisu Khrista laga anugraha aru shanti tumikhan logote thaki bole dibi."},{"book":"Philemon","chapter":"1","verse":"4","text":"Moi hodai Isor ke dhanyavad di thake. Moi laga prathana te tumikhan ke yaad kori thake."},{"book":"Philemon","chapter":"1","verse":"5","text":"Tumikhan Probhu Jisu Khrista logote morom aru biswas thaka aru ekjon-ekjon logote thaka to moi hunise."},{"book":"Philemon","chapter":"1","verse":"6","text":"Moi prathana kori ase tumikhan biswas pora lok kori thaka to amikhan majote Khrista dwara ki bhal ase, etu sob aru bhi bhal pora janibo paribo."},{"book":"Philemon","chapter":"1","verse":"7","text":"Tumikhan laga morom thaka nimite moi bisi khushi aru aram paise, kelemane, tumi, moi laga bhai, pora pobitro khan laga mon pora taja kori dise."},{"book":"Philemon","chapter":"1","verse":"8","text":"Etu karone, moi Khrista laga naam pora mon dangor hoi kene tumikhan ke ki kori bole lage etu hukum dibole pare,"},{"book":"Philemon","chapter":"1","verse":"9","text":"kintu morom thaka nimite, moi tumikhan ke anurodh kori ase- Moi, Paul, ekjon bura manu aru etiya Jisu Khrista nimite ekjon koidi."},{"book":"Philemon","chapter":"1","verse":"10","text":"Moi laga bacha Onesimus ke bhabona kori kene hudi ase, moi loha laga rusi pora bandhi kene thaka homoi te tai laga baba hoi jaise."},{"book":"Philemon","chapter":"1","verse":"11","text":"Tai ekta homoi te tumikhan nimite eku kaam laga thaka nai, kintu etiya tai tumi aru moi nimite bisi kaam laga ase."},{"book":"Philemon","chapter":"1","verse":"12","text":"Moi taike tumikhan logote pathai di ase, tai moi laga bisi morom kora ekjon ase."},{"book":"Philemon","chapter":"1","verse":"13","text":"Moi itcha thakise, jitia tak moi susamachar prochar kora nimite loha pora bandhi kene ase, titia tak taike moi logote rakhi kene tumikhan laga naam te moike sewa kori bole nimite."},{"book":"Philemon","chapter":"1","verse":"14","text":"Kintu moi tumikhan ke nahudi kene eku kaam kori bole mon nai. Moi tumikhan pora bhal kaam kori thaka to hoile ene pora koribo dibole mon nai, kintu ki bhal kaam kori ase etu bhal itcha pora hobole lage."},{"book":"Philemon","chapter":"1","verse":"15","text":"Etu karone tai tumikhan pora olop din nimite alag hoi jaisele, aru etu pora hodai nimite taike tumi wapas pai jobole nimite."},{"book":"Philemon","chapter":"1","verse":"16","text":"Tai aru manu laga sewa nokorile, kintu tai ekjon sewa kora manu pora bhi bhal hoi kene morom thaka bhai hobo. Moi taike bisi morom kore, aru tumike bhi bisi morom kore, mangso pora bhi aru Probhu Jisu laga naam pora bhi."},{"book":"Philemon","chapter":"1","verse":"17","text":"Jodi moi bhi tumikhan laga sathi ase koile, moike jineka tumikhan pora loise etu nisena, taike bhi loi lobi."},{"book":"Philemon","chapter":"1","verse":"18","text":"Kintu jodi tai tumikhan logote kiba biya korise aru dibole baki ase koile, etu moi uporte hali dibi."},{"book":"Philemon","chapter":"1","verse":"19","text":"Moi, Paul, moi laga nijor hath pora etu likhi ase. Moi nijor sob to wapas kori dibo- aru tumikhan nijorke moi logote dibole baki ase!"},{"book":"Philemon","chapter":"1","verse":"20","text":"Hoi, bhai, Probhu laga naam pora moi nimite ekta kaam kori dibi; Khrista nimite moi laga mon to taja kori dibi."},{"book":"Philemon","chapter":"1","verse":"21","text":"Tumi pora kotha mani kene thaka to moi bharosa ase. Aru moi kowa kotha pora bhi tumi bisi koribo koi kene moi tumike etu chithi likhi ase."},{"book":"Philemon","chapter":"1","verse":"22","text":"Aru etu logote, etiya moi nimite ekta kamra taiyar kori kene rakhibi, moi asha ase tumi laga prathana pora moi joldi tumi logote wapas ahibo paribo."},{"book":"Philemon","chapter":"1","verse":"23","text":"Epaphras, Jisu Khrista laga kaam nimite moi logote bondhi ghor te thaka sathi, tai bhi tumike salam jonai ase."},{"book":"Philemon","chapter":"1","verse":"24","text":"Mark, Aristarach, Demas, aru Luke, moi logot kaam kori thaka khan sob pora bhi salam jonai ase."},{"book":"Philemon","chapter":"1","verse":"25","text":"Jisu Khrista laga anugrah tumikhan sob logot hodai thaki bole dibi. Amen."}]}