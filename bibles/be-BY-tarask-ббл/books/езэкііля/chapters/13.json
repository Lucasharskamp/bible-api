{"data":[{"book":"ЕЗЭКІІЛЯ","chapter":"13","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"13","verse":"2","text":"сыне чалавечы! вымаві прароцтва на прарокаў Ізраілевых, якія прарочаць, і скажы прарокам ад свайго сэрца: слухайце слова Гасподняе!"},{"book":"ЕЗЭКІІЛЯ","chapter":"13","verse":"3","text":"Так кажа Гасподзь Бог: гора неразумным прарокам, якія водзяцца сваім духам, і нічога ня бачылі!"},{"book":"ЕЗЭКІІЛЯ","chapter":"13","verse":"4","text":"Прарокі твае, Ізраіле, як лісы ў руінах."},{"book":"ЕЗЭКІІЛЯ","chapter":"13","verse":"5","text":"У праломіны вы не ўваходзіце і не агароджваеце сьцяною дому Ізраілевага, каб цьвёрда стаяць у бітве ў дзень Госпада."},{"book":"ЕЗЭКІІЛЯ","chapter":"13","verse":"6","text":"Яны бачаць пустое і наперад узьвяшчаюць ілжу, кажучы: «Гасподзь сказаў»; а Гасподзь не пасылаў іх; і абнадзейваюць, што слова спраўдзіцца."},{"book":"ЕЗЭКІІЛЯ","chapter":"13","verse":"7","text":"Ці ня пустую ўяву бачылі вы? І ці ня ілжывае прадвесьце вымаўляеце, кажучы: «Гасподзь сказаў», а Я не казаў?"},{"book":"ЕЗЭКІІЛЯ","chapter":"13","verse":"8","text":"Таму так кажа Гасподзь Бог: як што вы гаворыце пустое і бачыце ва ўявах ілжу, за гэта вось Я - на вас, кажа Гасподзь Бог."},{"book":"ЕЗЭКІІЛЯ","chapter":"13","verse":"9","text":"І будзе рука Мая супроць гэтых прарокаў, якія бачаць пустое і наперад абвяшчаюць ілжу; на радзе народу Майго яны ня будуць і ў сьпіс дому Ізраілевага ня ўпішуцца, і ў зямлю Ізраілевую ня ўвойдуць; і ўведаеце, што Я - Гасподзь Бог."},{"book":"ЕЗЭКІІЛЯ","chapter":"13","verse":"10","text":"За тое, што яны ўводзяць народ Мой у зман, кажучы: «мір», тым часам як міру няма; і калі ён будуе сьцяну, яны пэцкаюць яе брудам,"},{"book":"ЕЗЭКІІЛЯ","chapter":"13","verse":"11","text":"скажы тым, якія пэцкаюць сьцяну брудам, што яна ўпадзе. Пачнецца зьліва, і вы, каменныя градзіны, упадзяце, і бурлівы вецер парве яе."},{"book":"ЕЗЭКІІЛЯ","chapter":"13","verse":"12","text":"І вось, абваліцца сьцяна; тады ці ня скажуць вам: «дзе тая абмазка, якою вы абмазвалі?»"},{"book":"ЕЗЭКІІЛЯ","chapter":"13","verse":"13","text":"Таму так кажа Гасподзь Бог: Я пушчу бурлівы вецер у гневе Маім, і пачнецца зьліва ў лютасьці Маёй, і камяні граду ў абурэньні Маім, на вынішчэньне."},{"book":"ЕЗЭКІІЛЯ","chapter":"13","verse":"14","text":"І разбуру сьцяну, якую вы пэцкалі брудам, абвалю яе на зямлю, і адкрыецца аснова яе, і ўпадзе, і вы разам зь ёю загінеце; і ўведаеце, што Я - Гасподзь."},{"book":"ЕЗЭКІІЛЯ","chapter":"13","verse":"15","text":"І вычарпаю лютасьць Маю на сьцяне і на тых, што пэцкаюць яе брудам, і скажу вам: няма сьцяны, і няма тых, што пэцкаюць яе"},{"book":"ЕЗЭКІІЛЯ","chapter":"13","verse":"16","text":"прарокаў Ізраілевых, якія прарочылі Ерусаліму і абвяшчалі яму ўявы міру, тым часам як міру няма, кажа Гасподзь Бог."},{"book":"ЕЗЭКІІЛЯ","chapter":"13","verse":"17","text":"А ты, сыне чалавечы, павярні аблічча тваё да дочак народу твайго, якія прарочаць ад уласнага сэрца свайго, і прамові на іх прароцтва,"},{"book":"ЕЗЭКІІЛЯ","chapter":"13","verse":"18","text":"і скажы: так кажа Гасподзь Бог: гора тым, якія шыюць чарадзейныя мяшэчкі пад пахі і робяць пакрывалы на галаву ўсякага росту, каб лавіць душы! Няўжо, ловячы душы народу Майго, вы ўратуеце вашыя душы?"},{"book":"ЕЗЭКІІЛЯ","chapter":"13","verse":"19","text":"І няславіце Мяне перад народам Маім за прыгаршчы ячменю і за кавалкі хлеба, усьмерчваючы душы, якія не павінны памерці, і пакідаючы жыцьцё душам, якія не павінны жыць, ашукваючы народ, які слухае ману."},{"book":"ЕЗЭКІІЛЯ","chapter":"13","verse":"20","text":"Таму так кажа Гасподзь Бог: вось, Я на вашыя чарадзейныя мяшэчкі, якімі вы там ловіце душы, каб яны прыляталі, і вырву іх з-пад мышцаў вашых і пушчу на свабоду душы, якія вы ловіце, каб прыляталі да вас."},{"book":"ЕЗЭКІІЛЯ","chapter":"13","verse":"21","text":"І разьдзяру пакрывалы вашыя і выбаўлю народ Мой ад рук вашых і ня будуць ужо ў руках вашых здабычаю, і ўведаеце, што Я - Гасподзь."},{"book":"ЕЗЭКІІЛЯ","chapter":"13","verse":"22","text":"За тое, што вы хлусьнёю засмучаеце сэрца праведніка, якое Я не захацеў засмучаць, і падтрымліваеце рукі беззаконьніка, каб ён ня збочыў з заганнага шляху свайго і не захаваў жыцьця свайго,"},{"book":"ЕЗЭКІІЛЯ","chapter":"13","verse":"23","text":"за гэта ўжо ня будзеце мець пустых уяваў і наперад ня будзеце варажыць: і Я выбаўлю народ Мой ад рук вашых, і ўведаеце, што Я - Гасподзь."}]}