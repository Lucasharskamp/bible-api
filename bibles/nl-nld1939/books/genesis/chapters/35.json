{"data":[{"book":"Genesis","chapter":"35","verse":"1","text":"Nu sprak God tot Jakob: Sta op, vertrek naar Betel, en vestig u daar. Richt daar een altaar op voor den God, die u is verschenen, toen ge op de vlucht waart voor uw broer Esau."},{"book":"Genesis","chapter":"35","verse":"2","text":"Daarom sprak Jakob tot zijn gezin en tot allen, die hem vergezelden: Verwijdert de vreemde goden, die ge bij u hebt; reinigt u en verwisselt van kleren."},{"book":"Genesis","chapter":"35","verse":"3","text":"Dan trekken we naar Betel op, waar ik een altaar zal bouwen voor den God, die mij heeft verhoord op de dag van mijn ellende, en die met mij was op de weg, die ik ging."},{"book":"Genesis","chapter":"35","verse":"4","text":"Toen leverden zij aan Jakob alle vreemde goden uit, die in hun bezit waren, met de ringen, die ze in de oren droegen; en Jakob begroef ze onder de eik, die bij Sikem stond."},{"book":"Genesis","chapter":"35","verse":"5","text":"Daarna trokken zij op. En de schrik Gods kwam over alle steden in het rond, zodat men de zonen van Jakob niet durfde achtervolgen."},{"book":"Genesis","chapter":"35","verse":"6","text":"Zo kwam Jakob met al het volk, dat hem vergezelde, te Loez, ook Betel genoemd, dat in het land Kanaän ligt."},{"book":"Genesis","chapter":"35","verse":"7","text":"Hij bouwde daar een altaar, en noemde die plaats Betel, omdat God zich daar aan hem had geopenbaard, toen hij op de vlucht was voor zijn broer."},{"book":"Genesis","chapter":"35","verse":"8","text":"Daar stierf Debora, de voedster van Rebekka; zij werd begraven bij Betel onder de eik, die hij daarom Klaageik noemde."},{"book":"Genesis","chapter":"35","verse":"9","text":"Toen Jakob dus uit Paddan-Aram was teruggekeerd, verscheen God hem opnieuw, en zegende hem."},{"book":"Genesis","chapter":"35","verse":"10","text":"En God sprak tot hem: Uw naam is Jakob; voortaan zult ge geen Jakob meer heten, maar Israël zult ge worden genoemd. Zo gaf Hij hem de naam Israël."},{"book":"Genesis","chapter":"35","verse":"11","text":"En God sprak tot hem: Ik ben de almachtige God! Wees vruchtbaar en vermenigvuldig u. Een volk, een reeks van volken komt uit u voort, En koningen zullen uw lendenen ontspruiten."},{"book":"Genesis","chapter":"35","verse":"12","text":"Het land, dat Ik aan Abraham en Isaäk schonk, Zal Ik geven aan u; En aan uw kroost na u Geef Ik dit land in bezit!"},{"book":"Genesis","chapter":"35","verse":"13","text":"Toen steeg God op, en verdween uit zijn ogen."},{"book":"Genesis","chapter":"35","verse":"14","text":"Jakob stichtte een stenen gedenkteken op de plaats, waar Hij met hem had gesproken, stortte er een plengoffer op, en goot er olie over uit."},{"book":"Genesis","chapter":"35","verse":"15","text":"En Jakob noemde de plaats, waar God met hem had gesproken, Betel."},{"book":"Genesis","chapter":"35","verse":"16","text":"Toen ze nu ook van Betel waren opgetrokken, en nog slechts op korte afstand van Efráta waren, beviel Rachel en had een zware verlossing."},{"book":"Genesis","chapter":"35","verse":"17","text":"En terwijl ze in zware barensnood lag, sprak de vroedvrouw tot haar: Wees maar niet bang; want ook ditmaal hebt ge een zoon."},{"book":"Genesis","chapter":"35","verse":"18","text":"Onder het sterven nog, want ze ging dood, noemde ze hem Ben-Oni; maar zijn vader noemde hem Benjamin."},{"book":"Genesis","chapter":"35","verse":"19","text":"Zo stierf Rachel; zij werd begraven op de weg naar Efráta of Betlehem."},{"book":"Genesis","chapter":"35","verse":"20","text":"Jakob plaatste een gedenkteken op haar graf; dit grafmonument van Rachel staat er tot op de huidige dag."},{"book":"Genesis","chapter":"35","verse":"21","text":"Israël trok nu verder, en spande zijn tent voorbij Migdal-Éder."},{"book":"Genesis","chapter":"35","verse":"22","text":"Terwijl Israël in deze streek vertoefde, hield Ruben gemeenschap met Bilha, de bijvrouw van zijn vader. Toen Israël het vernam, was hij er hoogst verontwaardigd over. De zonen van Jakob waren twaalf in getal."},{"book":"Genesis","chapter":"35","verse":"23","text":"De zonen van Lea waren: Ruben, Jakobs eerstgeborene, Simeon, Levi, Juda, Issakar en Zabulon."},{"book":"Genesis","chapter":"35","verse":"24","text":"De zonen van Rachel: Josef en Benjamin."},{"book":"Genesis","chapter":"35","verse":"25","text":"De zonen van Bilha, de slavin van Rachel: Dan en Neftali."},{"book":"Genesis","chapter":"35","verse":"26","text":"De zonen van Zilpa, de slavin van Lea: Gad en Aser. Dit waren de zonen van Jakob, die hem geboren waren in Paddan-Aram."},{"book":"Genesis","chapter":"35","verse":"27","text":"Zo bereikte Jakob zijn vader Isaäk te Mamre bij Kirjat-Arba, of Hebron, waar Abraham en Isaäk zich hadden gevestigd."},{"book":"Genesis","chapter":"35","verse":"28","text":"En toen Isaäk honderd tachtig jaar oud was,"},{"book":"Genesis","chapter":"35","verse":"29","text":"gaf hij de geest en stierf; oud en afgeleefd werd hij bij zijn volk verzameld. Zijn zonen Esau en Jakob begroeven hem."}]}