{"data":[{"book":"1 Koningen","chapter":"3","verse":"1","text":"verbond hij zich door een huwelijk met Farao, den koning van Egypte. Hij huwde Farao’s dochter en bracht haar naar de Davidstad, totdat hij de bouw van zijn paleis, van de tempel van Jahweh en de muren om Jerusalem zou hebben voltooid."},{"book":"1 Koningen","chapter":"3","verse":"2","text":"Nog offerde het volk op de offerhoogten; want er was toen nog geen tempel voor de Naam van Jahweh gebouwd."},{"book":"1 Koningen","chapter":"3","verse":"3","text":"En ofschoon Salomon Jahweh liefhad en zich daarom aan de voorschriften van zijn vader David hield, offerde ook hij en brandde hij reukwerk op de hoogten."},{"book":"1 Koningen","chapter":"3","verse":"4","text":"Zo ging de koning dan naar Gibon, om daar te offeren; want dat was de voornaamste offerhoogte. Nadat Salomon duizend brandoffers op het altaar te Gibon had opgedragen,"},{"book":"1 Koningen","chapter":"3","verse":"5","text":"verscheen Jahweh hem s nachts in een droom, en God sprak: Doe een verzoek; wat zal Ik u geven?"},{"book":"1 Koningen","chapter":"3","verse":"6","text":"Salomon antwoordde: Gij zijt mijn vader, uw dienaar David, zeer goedgunstig geweest, omdat hij trouw en rechtschapen en met een oprecht hart voor U heeft geleefd. En Gij hebt hem ook deze grote gunst bewezen, dat Gij hem een zoon hebt geschonken, die nu zetelt op zijn troon."},{"book":"1 Koningen","chapter":"3","verse":"7","text":"Maar nu hebt Gij, Jahweh mijn God, uw dienaar in de plaats van mijn vader David tot koning gemaakt, ofschoon ik toch maar een jeugdige knaap ben, die nog niet weet, hoe hij handelen moet."},{"book":"1 Koningen","chapter":"3","verse":"8","text":"Zo staat uw dienaar te midden van uw volk, dat Gij hebt uitverkoren: een talrijk volk, dat om zijn grootte niet is te tellen, niet is te schatten."},{"book":"1 Koningen","chapter":"3","verse":"9","text":"Geef dus uw dienaar een opmerkzaam hart, om uw volk te kunnen oordelen, en onderscheid te maken tussen goed en kwaad; want wie is anders in staat, dit machtig volk van U te besturen?"},{"book":"1 Koningen","chapter":"3","verse":"10","text":"Dit verzoek van Salomon behaagde den Heer."},{"book":"1 Koningen","chapter":"3","verse":"11","text":"En God sprak tot hem: Omdat gij Mij dit verzoek hebt gedaan, en Mij niet een lang leven of rijkdom, noch de dood uwer vijanden gevraagd hebt, maar inzicht, om het recht te verstaan:"},{"book":"1 Koningen","chapter":"3","verse":"12","text":"daarom voldoe Ik aan uw verlangen, en geef Ik u een wijs en verstandig hart, zodat uws gelijke voor u niet geleefd heeft en na u niet meer zal opstaan."},{"book":"1 Koningen","chapter":"3","verse":"13","text":"Maar ook wat ge niet gevraagd hebt, zal Ik u geven: rijkdom en roem, zodat geen koning aan u gelijk zal zijn, zolang gij leeft."},{"book":"1 Koningen","chapter":"3","verse":"14","text":"En wanneer ge mijn wegen bewandelt, en mijn verordeningen en geboden onderhoudt, zoals uw vader David gedaan heeft, dan zal Ik u ook nog een lang leven schenken."},{"book":"1 Koningen","chapter":"3","verse":"15","text":"Toen ontwaakte Salomon en bemerkte, dat het een droom was. Hij begaf zich naar Jerusalem, ging voor de verbondsark van den Heer staan, droeg brandoffers en vredeoffers op, en richtte een feestmaal aan voor heel zijn hof."},{"book":"1 Koningen","chapter":"3","verse":"16","text":"Eens kwamen er twee lichte vrouwen bij den koning, om voor hem te verschijnen."},{"book":"1 Koningen","chapter":"3","verse":"17","text":"De ene vrouw zei: Met uw verlof, mijn heer! Ik en deze vrouw wonen in één huis. Nu kreeg ik bij haar in huis een kind,"},{"book":"1 Koningen","chapter":"3","verse":"18","text":"en drie dagen na mij kreeg ook deze vrouw een kind. Wij waren samen in huis, en er was niemand bij ons; alleen wij tweeën waren in huis."},{"book":"1 Koningen","chapter":"3","verse":"19","text":"Nu stierf ‘s nachts de zoon van deze vrouw; want ze was op hem gaan liggen."},{"book":"1 Koningen","chapter":"3","verse":"20","text":"Maar midden in de nacht stond ze op, en terwijl uw dienstmaagd sliep, nam ze mijn zoon bij mij weg en legde hem in haar arm, doch haar doden zoon legde ze mij in de arm."},{"book":"1 Koningen","chapter":"3","verse":"21","text":"Toen ik nu ‘s morgens opstond, om mijn zoon te voeden, vond ik hem dood; maar toen ik hem bij het licht goed bekeek, zag ik, dat het mijn zoon niet was, dien ik ter wereld had gebracht."},{"book":"1 Koningen","chapter":"3","verse":"22","text":"Maar de andere vrouw verzekerde: Niet waar; de levende is mijn zoon, en de dode is van u. De eerste echter hield vol: Neen, de dode is van u, en de levende is mijn zoon. En zo bleven ze voor den koning kijven."},{"book":"1 Koningen","chapter":"3","verse":"23","text":"Toen sprak de koning: De een zegt: Deze, die leeft, is mijn zoon, en de dode is van u; en de andere zegt: Neen, de dode is uw zoon, en de levende is van mij."},{"book":"1 Koningen","chapter":"3","verse":"24","text":"En de koning ging voort: Haal mij een zwaard. En men bracht den koning een zwaard."},{"book":"1 Koningen","chapter":"3","verse":"25","text":"Nu sprak hij: Hakt het levende kind in tweeën, en geeft ieder de helft."},{"book":"1 Koningen","chapter":"3","verse":"26","text":"Maar de vrouw, van wie het levende kind was en wier hart ineenkromp om haar zoon, riep tot den koning: Ach mijn heer; geef haar het levende kind dan maar, en dood het niet. Maar de andere sprak: Noch ik noch zij moet het dan maar hebben; hakt het maar door!"},{"book":"1 Koningen","chapter":"3","verse":"27","text":"Toen zei de koning: Geeft haar het levende kind, en doodt het niet; zij is de moeder."},{"book":"1 Koningen","chapter":"3","verse":"28","text":"Heel Israël hoorde het vonnis, dat de koning geveld had, en had ontzag voor den koning; want men begreep, dat hij goddelijke wijsheid bezat, om recht te spreken."}]}