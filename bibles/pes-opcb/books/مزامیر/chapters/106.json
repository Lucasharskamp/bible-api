{"data":[{"book":"مزامیر","chapter":"106","verse":"1","text":"سپاس بر خداوند!"},{"book":"مزامیر","chapter":"106","verse":"2","text":"کیست که بتواند تمام کارهای بزرگی را که خداوند انجام داده است بیان کند و شکر و سپاس او را آنچنان که باید و شاید، بجا آورد؟"},{"book":"مزامیر","chapter":"106","verse":"3","text":"خوشا به حال آنانی که با انصاف هستند و همیشه آنچه را راست است انجام می‌دهند."},{"book":"مزامیر","chapter":"106","verse":"4-5","text":"ای خداوند، هنگامی که بر قوم خود رحمت می‌فرمایی و آنها را نجات می‌دهی مرا نیز به یاد آور و نجات بده تا سعادت برگزیدگان تو را ببینم و با قوم تو شادی کنم و در فخر آنها شریک باشم."},{"book":"مزامیر","chapter":"106","verse":"6","text":"ما نیز مانند اجداد خود گناه کرده‌ایم؛ شرور و بدکار بوده‌ایم."},{"book":"مزامیر","chapter":"106","verse":"7","text":"اجدادمان معجزات تو را در مصر درک ننمودند. آنها محبتهای تو را فراموش کردند و در کنار دریای سرخ از اطاعت تو سر باز زدند."},{"book":"مزامیر","chapter":"106","verse":"8","text":"اما تو، به خاطر نام خود، آنها را نجات دادی و بدین وسیله قدرت خود را آشکار ساختی."},{"book":"مزامیر","chapter":"106","verse":"9","text":"دریای سرخ را امر فرمودی و خشک گردید و بنی‌اسرائیل را هدایت کردی تا از میان دریا که همچون بیابان، خشک شده بود گذر کنند."},{"book":"مزامیر","chapter":"106","verse":"10","text":"آنها را از دست دشمنانشان رهانیدی و آزاد ساختی."},{"book":"مزامیر","chapter":"106","verse":"11","text":"همه دشمنان آنها در دریا غرق شدند و حتی یکی از آنها نیز زنده نماند."},{"book":"مزامیر","chapter":"106","verse":"12","text":"آنگاه قوم خداوند، به وعده‌های او ایمان آوردند و او را با سرود ستایش کردند."},{"book":"مزامیر","chapter":"106","verse":"13","text":"ولی طولی نکشید که معجزاتش را فراموش کردند و بدون مشورت با او به راه خود ادامه دادند."},{"book":"مزامیر","chapter":"106","verse":"14","text":"آنها با خواسته‌های نفسانی خود، خدا را در صحرا امتحان کردند."},{"book":"مزامیر","chapter":"106","verse":"15","text":"خدا هم آنچه را که خواستند به ایشان داد، ولی آنها را به بیماری سختی مبتلا ساخت."},{"book":"مزامیر","chapter":"106","verse":"16","text":"بنی‌اسرائیل در صحرا به موسی و هارون، پیشوایان برگزیده خداوند، حسد بردند."},{"book":"مزامیر","chapter":"106","verse":"17","text":"آنگاه زمین دهان گشود و «داتان» و «ابیرام» را با خاندانشان فرو برد،"},{"book":"مزامیر","chapter":"106","verse":"18","text":"و آتش از آسمان بر طرفداران ایشان افروخته شد و آن مردم شرور را سوزانید."},{"book":"مزامیر","chapter":"106","verse":"19","text":"بنی‌اسرائیل در دامنه کوه سینا بُتی گوساله شکل از طلا ساختند و آن را پرستش کردند."},{"book":"مزامیر","chapter":"106","verse":"20","text":"آنها به جای عبادت خدای پرجلال، مجسمه گاو را پرستش نمودند."},{"book":"مزامیر","chapter":"106","verse":"21-22","text":"آنها خدای نجات دهنده خود را خوار شمردند و کارهای شگفت‌انگیز او را در مصر سرزمین حام و دریای سرخ فراموش کردند."},{"book":"مزامیر","chapter":"106","verse":"23","text":"آنگاه خداوند خواست ایشان را هلاک کند، ولی خادم برگزیده او موسی به شفاعت برخاست و التماس نمود که از نابود کردن آنها بگذرد."},{"book":"مزامیر","chapter":"106","verse":"24","text":"بنی‌اسرائیل نمی‌خواستند وارد سرزمین موعود شوند، چون به وعده خدا که گفته بود آن زمین را به ایشان می‌دهد، ایمان نداشتند."},{"book":"مزامیر","chapter":"106","verse":"25","text":"آنها در خیمه‌های خود پیوسته غرغر می‌کردند و به دستورهای خداوند گوش نمی‌دادند."},{"book":"مزامیر","chapter":"106","verse":"26","text":"از این رو، خداوند خواست ایشان را در صحرا نابود کند،"},{"book":"مزامیر","chapter":"106","verse":"27","text":"و فرزندانشان را در سرزمینهای بیگانه پراکنده و آواره سازد."},{"book":"مزامیر","chapter":"106","verse":"28","text":"بنی‌اسرائیل در «فغور» به پرستش بت بعل پرداختند و از گوشت قربانیهایی که به بتهای بی‌جان تقدیم می‌شد، خوردند."},{"book":"مزامیر","chapter":"106","verse":"29","text":"با این رفتار خود، خشم خداوند را برانگیختند که به سبب آن بیماری وبا دامنگیر آنها شد."},{"book":"مزامیر","chapter":"106","verse":"30","text":"آنگاه «فینحاس» برخاسته، افراد مقصر را مجازات نمود و وبا قطع گردید."},{"book":"مزامیر","chapter":"106","verse":"31","text":"این کار نیک فینحاس در نزد خدا هرگز فراموش نخواهد شد و تمام نسلها او را به نیکی یاد خواهند کرد."},{"book":"مزامیر","chapter":"106","verse":"32","text":"بنی‌اسرائیل در کنار چشمهٔ «مریبه»، خداوند را خشمگین ساختند، چنانکه حتی موسی به خاطر آنها از ورود به سرزمین کنعان محروم شد."},{"book":"مزامیر","chapter":"106","verse":"33","text":"زیرا چنان موسی را به ستوه آوردند که او غضبناک شده، سخن ناشایست به زبان راند."},{"book":"مزامیر","chapter":"106","verse":"34","text":"آنها، قومهایی را که خداوند گفته بود از بین ببرند، نکشتند،"},{"book":"مزامیر","chapter":"106","verse":"35","text":"بلکه با آنها وصلت نمودند و از کارهای بد ایشان پیروی کردند."},{"book":"مزامیر","chapter":"106","verse":"36","text":"بتهای آنها را پرستش نمودند و با این کار، خود را محکوم به مرگ کردند."},{"book":"مزامیر","chapter":"106","verse":"37","text":"اسرائیلی‌ها، پسران و دختران خود را برای بتها قربانی کردند."},{"book":"مزامیر","chapter":"106","verse":"38","text":"خون فرزندان بی‌گناه خود را برای بتهای کنعان ریختند و زمین موعود را با خون آنها ناپاک ساختند."},{"book":"مزامیر","chapter":"106","verse":"39","text":"با این کارها، خود را آلوده کردند و به خدا خیانت ورزیدند."},{"book":"مزامیر","chapter":"106","verse":"40","text":"بنابراین، خشم خداوند بر بنی‌اسرائیل افروخته شد و او از آنها بیزار گردید."},{"book":"مزامیر","chapter":"106","verse":"41","text":"آنها را به دست قومهایی که از ایشان نفرت داشتند، سپرد تا بر آنها حکمرانی کنند."},{"book":"مزامیر","chapter":"106","verse":"42","text":"دشمنانشان بر آنها ظلم کردند و ایشان را خوار و ذلیل ساختند."},{"book":"مزامیر","chapter":"106","verse":"43","text":"خداوند بارها بنی‌اسرائیل را از دست دشمنانشان نجات بخشید، ولی آنها هر بار بر ضد او شوریدند و در گناهان خود بیشتر غرق شدند."},{"book":"مزامیر","chapter":"106","verse":"44","text":"با وجود این، هنگامی که فریاد برآوردند، خداوند به داد ایشان رسید و به درماندگی آنها توجه نمود."},{"book":"مزامیر","chapter":"106","verse":"45","text":"او وعده‌ای را که به ایشان داده بود، به یاد آورد و به سبب محبت فراوانش، آنها را مجازات نکرد."},{"book":"مزامیر","chapter":"106","verse":"46","text":"او دل اسیرکنندگان آنها را به رقت آورد تا به آنها رحم کنند."},{"book":"مزامیر","chapter":"106","verse":"47","text":"ای یهوه، خدای ما، ما را نجات ده. ما را از میان قومها جمع کن، تا نام مقدّس تو را سپاس گوییم و در ستایش تو فخر کنیم."},{"book":"مزامیر","chapter":"106","verse":"48","text":"متبارک باد یهوه، خدای اسرائیل، از ازل تا ابد. و همه مردم بگویند «آمین!»"}]}