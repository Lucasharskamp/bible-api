{"data":[{"book":"הבשורה על-פי מתי","chapter":"8","verse":"1","text":"כשירד ישוע מהגבעה הלך אחריו קהל גדול."},{"book":"הבשורה על-פי מתי","chapter":"8","verse":"2","text":"אדם חולה בצרעת בא לקראתו, נפל על ברכיו והתחנן: ”אדוני, אם רק תרצה, תוכל לרפא אותי.“"},{"book":"הבשורה על-פי מתי","chapter":"8","verse":"3","text":"ישוע נגע באיש ואמר: ”ודאי שאני רוצה. הירפא!“ ומיד נעלמה הצרעת."},{"book":"הבשורה על-פי מתי","chapter":"8","verse":"4","text":"”אל תספר על כך לאיש“, אמר לו ישוע. ”לך מיד אל הכהן והראה לו שנרפאת. אל תשכח לקחת איתך קורבן טהרה, כפי שציווה משה על בני־ישראל, כדי שכולם יראו שנרפאת!“"},{"book":"הבשורה על-פי מתי","chapter":"8","verse":"5-6","text":"כשהגיע ישוע לכפר־נחום, בא אליו קצין רומאי והתחנן לפניו שירפא את משרתו הצעיר, השוכב משותק על מיטתו וסובל כאבים נוראיים."},{"book":"הבשורה על-פי מתי","chapter":"8","verse":"7","text":"”כן“, השיב ישוע. ”אבוא לרפא אותו.“"},{"book":"הבשורה על-פי מתי","chapter":"8","verse":"8","text":"”אדוני“ אמר הקצין, ”אני לא ראוי שתבוא אל ביתי, וגם אין צורך בכך. רק צווה שמשרתי יירפא, והוא יירפא."},{"book":"הבשורה על-פי מתי","chapter":"8","verse":"9","text":"כיצד אני יכול להיות בטוח בכך? הרי אני איש צבא ורגיל לקבל פקודות מהממונים עלי, ואף לתת פקודות לחיילים תחת פיקודי. אם אני אומר לחייל אחד: ’לך‘, הוא הולך. אם אני אומר לחייל אחר ’בוא‘, הוא בא. ואם אני אומר למשרתי: ’עשה עבודה זאת או אחרת‘, הוא עושה אותה.“"},{"book":"הבשורה על-פי מתי","chapter":"8","verse":"10","text":"דברי הקצין הפליאו את ישוע. הוא פנה אל הקהל ואמר: ”בכל ישראל לא ראיתי אמונה גדולה כזאת!"},{"book":"הבשורה על-פי מתי","chapter":"8","verse":"11","text":"אני אומר לכם שגויים רבים, כמו הקצין הזה, יבואו מכל העולם וישבו במלכות השמים יחד עם אברהם, יצחק ויעקב."},{"book":"הבשורה על-פי מתי","chapter":"8","verse":"12","text":"ורבים – שלמענם הוכנה המלכות – יגורשו לחושך, למקום של בכי וייסורים.“"},{"book":"הבשורה על-פי מתי","chapter":"8","verse":"13","text":"לאחר מכן אמר ישוע לקצין הרומאי: ”לך עתה לביתך; הדבר שהאמנת בו נעשה!“ ובאותה שעה נרפא המשרת."},{"book":"הבשורה על-פי מתי","chapter":"8","verse":"14","text":"כשבא ישוע לביתו של שמעון, ראה את חמותו של שמעון שוכבת במיטתה וקודחת מחום."},{"book":"הבשורה על-פי מתי","chapter":"8","verse":"15","text":"ישוע נגע בידה, ומיד ירד החום. היא קמה ממיטתה והכינה להם אוכל."},{"book":"הבשורה על-פי מתי","chapter":"8","verse":"16","text":"באותו ערב הובאו אל ישוע מספר אנשים אחוזי־שדים. במילה אחת מפיו של ישוע ברחו כל השדים, והחולים נרפאו."},{"book":"הבשורה על-פי מתי","chapter":"8","verse":"17","text":"מעשה זה הגשים את נבואת ישעיהו:8‏.17 ח 17 ישעיהו נג 4 ”חלינו הוא נשא ומכאובינו סבלם.“"},{"book":"הבשורה על-פי מתי","chapter":"8","verse":"18","text":"כשראה ישוע את הקהל הרב שהתאסף סביבו, הורה לתלמידיו להתכונן לעבור לצד השני של הכינרת."},{"book":"הבשורה על-פי מתי","chapter":"8","verse":"19","text":"באותו זמן ניגש אליו איש דת אחד ואמר: ”רבי, לכל מקום שתלך, אלך אחריך!“"},{"book":"הבשורה על-פי מתי","chapter":"8","verse":"20","text":"אולם ישוע ענה לו: ”השועלים מתגוררים במחילות האדמה, ולציפורים יש קנים. אולם לבן־האדם אין מקום להניח את ראשו.“"},{"book":"הבשורה על-פי מתי","chapter":"8","verse":"21","text":"תלמיד אחר אמר לישוע: ”אדוני, הרשה לי קודם לקבור את אבי ואחר כך אלך אחריך.“8‏.21 ח 21 כנראה מדובר על מנהג שהיו קוברים שנית את הגופה לאחר שהעצמות יבשו כשנה לאחר הקבורה הראשונית. אם כן, התלמיד מבקש תקופה של עד שנה."},{"book":"הבשורה על-פי מתי","chapter":"8","verse":"22","text":"אולם ישוע ענה לו: ”לך אחרי עכשיו! והנח למתים (מבחינה רוחנית) לדאוג למתים שלהם.“"},{"book":"הבשורה על-פי מתי","chapter":"8","verse":"23","text":"לאחר מכן נכנסו ישוע ותלמידיו לסירה והחלו לשוט אל הצד השני של הכינרת."},{"book":"הבשורה על-פי מתי","chapter":"8","verse":"24","text":"לפתע התחוללה סערה נוראה, והגלים הגבוהים הציפו את הסירה. ואילו ישוע ישן."},{"book":"הבשורה על-פי מתי","chapter":"8","verse":"25","text":"התלמידים ניגשו אל ישוע והעירו אותו בבהלה: ”אדוננו, הצל אותנו! אנחנו טובעים!“"},{"book":"הבשורה על-פי מתי","chapter":"8","verse":"26","text":"אולם ישוע ענה: ”חסרי־אמונה שכמוכם! מדוע אתם פוחדים כל־כך?“ הוא קם ונזף ברוח, ופקד על הים להירגע. מיד פסקה הסערה; הרוח שקטה והים נרגע."},{"book":"הבשורה על-פי מתי","chapter":"8","verse":"27","text":"התלמידים הנדהמים שאלו זה את זה: ”מיהו האיש הזה שאפילו הרוח והים נשמעים לו?“"},{"book":"הבשורה על-פי מתי","chapter":"8","verse":"28","text":"בהגיעם אל ארץ הגדריים, באו לקראתם שני אנשים אחוזי־שדים. השניים התגוררו בבית־הקברות והיו מסוכנים כל כך, עד שאיש לא העז לעבור באזור ההוא."},{"book":"הבשורה על-פי מתי","chapter":"8","verse":"29","text":"השניים צעקו אל ישוע: ”מה אתה רוצה מאתנו, בן־האלוהים? אסור לך עדיין לייסר אותנו!“"},{"book":"הבשורה על-פי מתי","chapter":"8","verse":"30","text":"במרחק מה משם רעה עדר חזירים,"},{"book":"הבשורה על-פי מתי","chapter":"8","verse":"31","text":"והשדים ביקשו: ”אם אתה מגרש אותנו, שלח אותנו לפחות אל תוך החזירים האלה.“"},{"book":"הבשורה על-פי מתי","chapter":"8","verse":"32","text":"ישוע הסכים, וציווה עליהם: ”הסתלקו!“ השדים יצאו מהאנשים ונכנסו בחזירים, ואלה דהרו מיד במדרון ההר ישר אל תוך הים, וטבעו."},{"book":"הבשורה על-פי מתי","chapter":"8","verse":"33","text":"הרועים ברחו אל העיר הקרובה וסיפרו על מה שקרה,"},{"book":"הבשורה על-פי מתי","chapter":"8","verse":"34","text":"וכל אנשי העיר יצאו מיד לראות את ישוע, וביקשו ממנו לעזוב את האזור ולא להטריד אותם."}]}