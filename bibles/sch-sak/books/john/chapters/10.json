{"data":[{"book":"John","chapter":"10","verse":"1","text":"Jisua'n a tia, “Chongdik tak nangni ki ril: mi tukhom belrirukul kotbâia lût loia lam dang tienga kala lût chu inru le râtlâksong ani."},{"book":"John","chapter":"10","verse":"2","text":"Mi tukhom kotbâi tieng renga lût chu belrihôlpu ani."},{"book":"John","chapter":"10","verse":"3","text":"Kotbâi ngâkpu han kotbâi a mo-ong pea; belringeiin a rôl an rieta, a belringei chu an riming chitin a koia, a ruoi ngei ngâi."},{"book":"John","chapter":"10","verse":"4","text":"A kaisuo ngei suole chu ama moton ânsa pe ngeia, male a rôl an riet sikin, belringeiin a nûk an jûi ngâi."},{"book":"John","chapter":"10","verse":"5","text":"Midang chu tute jûi no ni ngei; a rôl an riet loi sikin, jûi nêkin tân pe pat an tih,” a tia."},{"book":"John","chapter":"10","verse":"6","text":"Jisua'n hi chongmintêk hi a misîr pe ngeia, hannirese imo a tina riet mak ngei."},{"book":"John","chapter":"10","verse":"7","text":"Masikin Jisua'n a ti nôka, “Chongdiktak nangni ki ril: Keima hi belringei ranga kotbâi ki ni."},{"book":"John","chapter":"10","verse":"8","text":"Ko motona lei juong ngei murdi chu inru ngei le râtlâksong ngei an nia, belringei khomin an chong rangâi ngâi mak ngei."},{"book":"John","chapter":"10","verse":"9","text":"Keima hih kotbâi ki ni. Tukhom keima taka lût chu sanminringin om an tih; asûnga lût an ta, jôk an ta, sûlring man sâng an tih."},{"book":"John","chapter":"10","verse":"10","text":"Inru chu muruk rang, that rang le sietminmang rang vaiin kêng an hong ngâi. Kei chu ringna nin dôna ranga ringna akipdira nin dôna ranga juong ki ni."},{"book":"John","chapter":"10","verse":"11","text":"“Keima hi belrihôlpu sa, a belringei ta ranga a ringna phal nuom ki ni."},{"book":"John","chapter":"10","verse":"12","text":"Inlo mi, belrihôlpu dikloi le belringei khom ata aniloi sikin, melang hong a mûn chu belringei a mâkraka male a tân pata; masikin melangin belringei a peta, chek a minchâinek ngâi."},{"book":"John","chapter":"10","verse":"13","text":"Inlo mi han a tân pata asikchu ama hah inlo mi le belringei rangin lunghâng a dôn loi sikin."},{"book":"John","chapter":"10","verse":"14-15","text":"10:14-15: Mat 11:27; Luk 10:22 Keima hi belrihôlpu sa ki ni. Pa'n mi riet anghan kei khom Pa ki rieta, ma-angdên han ke belringei chu ki rieta anni ngei khomin min riet ani. An ta ranga thi khom hih ku nuom ani."},{"book":"John","chapter":"10","verse":"16","text":"Hi belrirukula la om loi belri dang khom ka la dôn sa. Mangei ha khom la hongtuong sa ka ta, anni ngei han ke he rangâi an ta, male belri pâlkhat la hongni10:16: hongni an ta; miziek senkhat ngei an dôn chu hong om an tih. an tih, belrihôlpu inkhat lehan."},{"book":"John","chapter":"10","verse":"17","text":"“Man nôk ranga ki ringna pêk rang ku nuom sikin, Pa'n mi lungkham ngâi ani."},{"book":"John","chapter":"10","verse":"18","text":"Tutên ki ringna hi mi lâk pe thei noni ngei. Keima rachamin kêng ke pêk rang ani. A pêk thei ki nia, male a lâk nôk thei khom ki ni. Mahi kêng tho rangin ka Pa'n chong mi pêk ani.”"},{"book":"John","chapter":"10","verse":"19","text":"Hi chongngei sika hin mipuingei lâia insenna aom nôk zoi."},{"book":"John","chapter":"10","verse":"20","text":"Mi tamtakin, “Ramkhori sûr! Achâng kêng! Ithomo a chong nin rangâi pea?” an tia."},{"book":"John","chapter":"10","verse":"21","text":"Aniatachu adangngeiin chu, “Ramkhori sûr chu ma anghin chong thei no nih! Kho angin mo ramkhorin mi mitcho amin vâr pe thei ranga?” an tia."},{"book":"John","chapter":"10","verse":"22","text":"Ma zora hah phalbi lâi ania, Biekin ranga Inpêklet khohoi Jerusalema an mang lâitak ani."},{"book":"John","chapter":"10","verse":"23","text":"Jisua chu Solomon bokropa han a vân lôi a hôn lôia,"},{"book":"John","chapter":"10","verse":"24","text":"mingei ha a kôla an hôn tûpa, “Idôr sôt mo mulung okchân mi ni dar rang? Ânthârtakin mi ril roh: Messiah mo ni ni?” an tia."},{"book":"John","chapter":"10","verse":"25","text":"Jisua'n a thuona, “Nangni ki ril zoi duo, aniatachu mi iem mak chei. Ka Pa rachamneinân a sin ko tho hin ku ruthûlin nangni a min riet ania;"},{"book":"John","chapter":"10","verse":"26","text":"hannirese iem no tunui, ke belringei nin ni loi sikin."},{"book":"John","chapter":"10","verse":"27","text":"Ke belringeiin chu ko rôl an riet ngâi; kei khomin ki riet ngei, male annin min jûi ngâi."},{"book":"John","chapter":"10","verse":"28","text":"An kôm kumtuong ringna ke pêk ngeia, male anni ngei hah thi tet khâi no ni ngei. Tutên keima renga mi sut thei no ni ngei."},{"book":"John","chapter":"10","verse":"29","text":"Anni ngei ni pêkpu ka Pa hah neinunngei murdi nêkin ânlal10:29: Ka Pa'n ni pêk hih ânlal uol; miziek senkhat ngei an dôn chu Ka Pa, anni ngei ko kôm ni pêkpu, hih ânlal uol. uol ani, male tutên Pa donsûina renga mi sut thei no ni ngei."},{"book":"John","chapter":"10","verse":"30","text":"Pa le keima chu inkhat kin ni.”"},{"book":"John","chapter":"10","verse":"31","text":"Hanchu mingeiin ama dêngna rang lung an rût nôka."},{"book":"John","chapter":"10","verse":"32","text":"Jisua'n an kôm, “Pa'n sin ranga mi pêk sin sa tamtak nin mitmua ki sin zoia, akhotak sika ha mo lung leh ni dêng rang nin bôkna reng hi?” a tia."},{"book":"John","chapter":"10","verse":"33","text":"Anni ngei han, “Sin sa sikin lung leh nang dêng rang nuom mak mea, aniatachu Pathien riming ni rilminsiet! sikin le miriem ni ni ngonga Pathien'n nên bê sikin ani,” tiin an thuona.10:33: Och 24:16"},{"book":"John","chapter":"10","verse":"34","text":"Jisua'n a thuona, “Nin Balam lekhabua Pathien'n a tia, ‘pathienngei nin ni,’ tiin ânziek nimak mo.10:34: Lap 82:6"},{"book":"John","chapter":"10","verse":"35","text":"Ei riet anghan Pathien lekhabua ati kai chu tuonsôtin adik ngâi ania; male Pathien'n a chong a min tungna ngeia khom han pathienngei a ti ani."},{"book":"John","chapter":"10","verse":"36","text":"Keima rang chu Pa'n mi thanga rammuola mi juongtîr ani. Nônte, kho angin mo Pathien Nâipasal ki ni ki ti sika hin Pathien ni rilminsiet mi nin ti hi?"},{"book":"John","chapter":"10","verse":"37","text":"Ka Pa'n sin ranga mi nuom neinunngei ha ki sin ani nônchu mi iem no roi."},{"book":"John","chapter":"10","verse":"38","text":"Hannirese ki sin anîn chu keima mi nin iem no khomin, ki sinthongei luo hi iem roi bah, Pa keima kôm a om male keima Pa kôm ko om ti nin riet minthâr theina rangin,” a tia."},{"book":"John","chapter":"10","verse":"39","text":"Jisua sûr rang an pût nôkrêka, aniatachu an kut renga a jôkpai pe ngeia."},{"book":"John","chapter":"10","verse":"40","text":"Hanchu Jisua hah Jordan Tuidung râla motona John'n mi a baptisna ngâi mun tieng han a sea, male mahan a om zoi.10:40: Joh 1:28"},{"book":"John","chapter":"10","verse":"41","text":"Mi tamtak a kôm an honga. “John'n ite sininkhêlngei sin mak,” aniatachu, “Hipa chungroi a lei misîr murdi chu adik ani,” an tia."},{"book":"John","chapter":"10","verse":"42","text":"Male mahan mi tamtakin ama an iem zoi."}]}