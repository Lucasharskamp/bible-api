{"data":[{"book":"Ruka","chapter":"2","verse":"1","text":"Mumazuva iwayo Kesari Ogasitasi akapa chirevo chokuti vagari vose venyika dzose dzaitongwa neRoma vaverengwe."},{"book":"Ruka","chapter":"2","verse":"2","text":"Uku ndiko kwaiva kuverengwa kwokutanga kwakaitwa panguva yaKuriniasi paakanga ari mubati weSiria."},{"book":"Ruka","chapter":"2","verse":"3","text":"Uye mumwe nomumwe akaenda kuguta rake kuti andonyoresa."},{"book":"Ruka","chapter":"2","verse":"4","text":"Saka Josefawo akakwidza achibva kuguta reNazareta muGarirea achienda kuJudhea, kuBheterehema guta raDhavhidhi nokuti akanga ari weimba yaDhavhidhi neworudzi rwake."},{"book":"Ruka","chapter":"2","verse":"5","text":"Akaenda ikoko kundonyoresa naMaria, waakanga atsidzira kuzowanana naye uye akanga ava napamuviri."},{"book":"Ruka","chapter":"2","verse":"6","text":"Vachiri ikoko, nguva yokuzvarwa kwomwana yakasvika,"},{"book":"Ruka","chapter":"2","verse":"7","text":"akazvara dangwe rake, mwanakomana. Akamuputira nemicheka akamuisa muchidyiro chezvipfuwo, nokuti muimba yavaeni makanga musisina nzvimbo yavo."},{"book":"Ruka","chapter":"2","verse":"8","text":"Uye kwakanga kuna vafudzi vakanga vachigara kumafuro aiva pedyo naikoko, vachichengeta makwai avo usiku."},{"book":"Ruka","chapter":"2","verse":"9","text":"Mutumwa waShe akazviratidza kwavari, uye kubwinya kwaJehovha kwakavakomberedza, uye vakatya kwazvo."},{"book":"Ruka","chapter":"2","verse":"10","text":"Asi mutumwa akati kwavari, “Musatya. Ndauya nenhau dzakanaka dzomufaro mukuru uchava wavanhu vose."},{"book":"Ruka","chapter":"2","verse":"11","text":"Nhasi muguta raDhavhidhi mazvarwa Muponesi; ndiye Kristu Ishe."},{"book":"Ruka","chapter":"2","verse":"12","text":"Ichi ndicho chichava chiratidzo kwamuri: Muchawana mwana akaputirwa nemicheka uye avete muchidyiro chezvipfuwo.”"},{"book":"Ruka","chapter":"2","verse":"13","text":"Pakarepo hondo huru yokudenga yakaonekwa pamwe chete nomutumwa vachirumbidza Mwari vachiti:"},{"book":"Ruka","chapter":"2","verse":"14","text":"“Mwari ngaarumbidzwe kumusoro-soro,"},{"book":"Ruka","chapter":"2","verse":"15","text":"Vatumwa vakati vabva kwavari uye vaenda kudenga, vafudzi vakataurirana vachiti, “Handei kuBheterehema tindoona chinhu chaitika ichi, chataudzwa nezvacho naShe.”"},{"book":"Ruka","chapter":"2","verse":"16","text":"Saka vakakurumidza kusimuka vakaenda vakandowana Maria naJosefa, nomwana, akanga avete muchidyiro chezvipfuwo."},{"book":"Ruka","chapter":"2","verse":"17","text":"Vakati vamuona, vakaparadzira shoko maererano nezvakanga zvataurwa pamusoro pomwana uyu,"},{"book":"Ruka","chapter":"2","verse":"18","text":"uye vose vakazvinzwa vakashamiswa nezvavakataurirwa navafudzi."},{"book":"Ruka","chapter":"2","verse":"19","text":"Asi Maria akachengeta zvinhu zvose izvi akazvifungisisa mumwoyo make."},{"book":"Ruka","chapter":"2","verse":"20","text":"Vafudzi vakadzokera vachikudza nokurumbidza Mwari pamusoro pezvinhu zvose zvavakanga vanzwa uye zvavakaona, zvakanga zvakangoita sezvavakanga vataurirwa."},{"book":"Ruka","chapter":"2","verse":"21","text":"Pazuva rorusere, nguva yokudzingiswa kwake yasvika, akatumidzwa zita rokuti Jesu, zita raakanga apiwa nomutumwa asati aumbwa mudumbu."},{"book":"Ruka","chapter":"2","verse":"22","text":"Nguva yokuzvinatsa kwavo maererano noMurayiro waMozisi yakati yakwana, Josefa naMaria vakaenda naye kuJerusarema kundomukumikidza kuna She"},{"book":"Ruka","chapter":"2","verse":"23","text":"sezvazvakanyorwa muMurayiro waShe, kuti “Mwanakomana wose wedangwe anofanira kutsaurirwa Ishe,”"},{"book":"Ruka","chapter":"2","verse":"24","text":"uye kuti vabayire chibayiro maererano nezvinorehwa muMurayiro waShe zvichinzi: “njiva mbiri kana hangaiwa duku mbiri.”"},{"book":"Ruka","chapter":"2","verse":"25","text":"Zvino kwakanga kuno murume aiva muJerusarema ainzi Simeoni, akanga akarurama uye aida Mwari. Akanga akamirira kunyaradzwa kwavaIsraeri, uye Mweya Mutsvene waiva pamusoro pake."},{"book":"Ruka","chapter":"2","verse":"26","text":"Zvakanga zvaratidzwa naMweya Mutsvene kuti haaizofa asati aona Muzodziwa waShe."},{"book":"Ruka","chapter":"2","verse":"27","text":"Akapinda mutemberi achisundwa noMweya Mutsvene. Vabereki vakati vauya nomwana Jesu kuti vazoita kwaari tsika yaidiwa noMurayiro,"},{"book":"Ruka","chapter":"2","verse":"28","text":"Simeoni akamubata mumaoko ake akarumbidza Mwari achiti:"},{"book":"Ruka","chapter":"2","verse":"29","text":"“Ishe Tenzi, sezvamakavimbisa,"},{"book":"Ruka","chapter":"2","verse":"30","text":"Nokuti meso angu aona ruponeso rwenyu,"},{"book":"Ruka","chapter":"2","verse":"31","text":"rwamakagadzirira pamberi pavanhu vose,"},{"book":"Ruka","chapter":"2","verse":"32","text":"chiedza chinovhenekera veDzimwe Ndudzi"},{"book":"Ruka","chapter":"2","verse":"33","text":"Baba namai vomwana vakashamiswa nezvakataurwa pamusoro pake."},{"book":"Ruka","chapter":"2","verse":"34","text":"Ipapo Simeoni akavaropafadza akati kuna Maria, mai vake, “Mwana uyu achaita kuti kuve nokuwa nokumutswa kwavazhinji muIsraeri, uye achava chiratidzo chicharambwa,"},{"book":"Ruka","chapter":"2","verse":"35","text":"kuitira kuti ndangariro dzemwoyo mizhinji dzigoratidzwa. Uye munondo uchabayawo mwoyo wako pachako.”"},{"book":"Ruka","chapter":"2","verse":"36","text":"Kwaivawo nomuprofitakadzi, Ana, mwanasikana waFanueri, worudzi rwaAsheri. Akanga akwegura kwazvo; akanga ambogara makore manomwe nomurume wake shure kwokuwanikwa kwake,"},{"book":"Ruka","chapter":"2","verse":"37","text":"ipapo akazova chirikadzi kusvikira ava namakore makumi masere namana. Haana kumbobva mutemberi asi akanamata usiku namasikati, achitsanya nokunyengetera."},{"book":"Ruka","chapter":"2","verse":"38","text":"Akasvika pavari panguva iyoyo, akavonga Mwari uye akataura pamusoro pomwana kuna vose vakanga vakamirira kudzikinurwa kweJerusarema."},{"book":"Ruka","chapter":"2","verse":"39","text":"Josefa naMaria vakati vaita zvose zvaidikanwa noMurayiro waShe, vakadzokera kuGarirea kuguta ravo reNazareta."},{"book":"Ruka","chapter":"2","verse":"40","text":"Uye mwana akakura akasimba; akanga azere nouchenjeri, uye nyasha dzaMwari dzaiva pamusoro pake."},{"book":"Ruka","chapter":"2","verse":"41","text":"Gore negore vabereki vake vaienda kuJerusarema kuMutambo wePasika."},{"book":"Ruka","chapter":"2","verse":"42","text":"Akati ava namakore gumi namaviri, vakakwidza naye kuMutambo, maererano netsika yavo."},{"book":"Ruka","chapter":"2","verse":"43","text":"Mutambo wakati wapera, vabereki vake pavakanga vodzokera kumusha, mukomana Jesu akasara muJerusarema, asi ivo vakanga vasingazvizivi."},{"book":"Ruka","chapter":"2","verse":"44","text":"Vakafamba kwezuva rose vachifunga kuti akanga ari pakati pavo. Ipapo vakatanga kumutsvaka pakati pehama neshamwari dzavo."},{"book":"Ruka","chapter":"2","verse":"45","text":"Vakati vamushayiwa, vakadzokera kuJerusarema kundomutsvaka."},{"book":"Ruka","chapter":"2","verse":"46","text":"Mushure mamazuva matatu vakamuwana ari mutemberi, akagara pakati pavadzidzisi achivateerera uye achivabvunza mibvunzo."},{"book":"Ruka","chapter":"2","verse":"47","text":"Mumwe nomumwe akamunzwa akashamiswa nokunzwisisa kwake uye nemhinduro dzake."},{"book":"Ruka","chapter":"2","verse":"48","text":"Vabereki vake vakati vamuwana, vakashamiswa kwazvo. Mai vake vakati kwaari, “Mwana, waitireiko zvakadai kwatiri? Baba vako neni tanga tichikutsvaka kwazvo.”"},{"book":"Ruka","chapter":"2","verse":"49","text":"Iye akati, “Manga muchinditsvakireiko? Manga musingazivi here kuti ndaifanira kunge ndiri mumba mababa vangu?”"},{"book":"Ruka","chapter":"2","verse":"50","text":"Asi havana kunzwisisa zvaaireva kwavari."},{"book":"Ruka","chapter":"2","verse":"51","text":"Ipapo akaburuka navo kuNazareta uye akavateerera. Asi mai vake vakachengeta zvinhu zvose izvi mumwoyo mavo."},{"book":"Ruka","chapter":"2","verse":"52","text":"Uye Jesu akakura muuchenjeri nomumhu, achidiwa naMwari uye navanhu."}]}