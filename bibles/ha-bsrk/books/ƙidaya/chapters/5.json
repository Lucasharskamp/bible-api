{"data":[{"book":"Ƙidaya","chapter":"5","verse":"1","text":"Ubangiji ya ce wa Musa,"},{"book":"Ƙidaya","chapter":"5","verse":"2","text":"“Ka umarci Isra’ilawa su kori duk wanda yake da ciwon fatan jiki, ko mai ɗiga na kowane iri, ko wanda ya ƙazantu ta wurin taɓa gawa, daga cikin sansani."},{"book":"Ƙidaya","chapter":"5","verse":"3","text":"Ka kori maza da mata ma; ka kai su bayan sansani domin kada su ƙazantar da sansani inda nake zama a cikinsu.”"},{"book":"Ƙidaya","chapter":"5","verse":"4","text":"Isra’ilawa suka yi haka; suka kore su daga sansanin. Suka aikata yadda dai Ubangiji ya umarci Musa."},{"book":"Ƙidaya","chapter":"5","verse":"5","text":"Ubangiji ya ce wa Musa,"},{"book":"Ƙidaya","chapter":"5","verse":"6","text":"“Gaya wa Isra’ilawa, ‘Sa’ad da namiji ko mace ya yi wa ɗan’uwansa laifi ta kowace hanya, ta yin haka, ya yi rashin aminci ga Ubangiji, mutumin kuwa ya yi laifi ke nan"},{"book":"Ƙidaya","chapter":"5","verse":"7","text":"kuma dole yă furta zunubin da ya yi. Dole yă yi biya cikakkiyar diyya saboda laifinsa, yă ƙara kashi ɗaya bisa biyar a kai, yă kuma bayar da shi duka ga wanda ya yi wa laifin."},{"book":"Ƙidaya","chapter":"5","verse":"8","text":"Amma in mutumin da aka yi wa laifin ba shi da ɗan’uwa na kusa da za a biya diyya saboda laifin, sai diyyar tă zama ta Ubangiji, dole kuma a ba wa firist, haɗe da ragon da za a yi kafara da shi."},{"book":"Ƙidaya","chapter":"5","verse":"9","text":"Dukan tsarkakakkun abubuwan da Isra’ilawa suka kawo wa firist za su zama nasa."},{"book":"Ƙidaya","chapter":"5","verse":"10","text":"Kowace tsarkakakkiyar kyauta da mutum ya kawo nasa ne, sai dai abin da ya ba wa firist, zai zama na firist.’ ”"},{"book":"Ƙidaya","chapter":"5","verse":"11","text":"Sai Ubangiji ya ce wa Musa,"},{"book":"Ƙidaya","chapter":"5","verse":"12","text":"“Yi magana da Isra’ilawa, ka ce musu, ‘In matar wani ta kauce, ta kuma yi rashin aminci gare shi"},{"book":"Ƙidaya","chapter":"5","verse":"13","text":"ta wurin kwana da wani dabam, wannan kuwa ya kasance a ɓoye ga mijinta, rashin tsarkinta kuwa bai tonu ba (da yake babu shaida, ba a kuma kama ta tana yi ba),"},{"book":"Ƙidaya","chapter":"5","verse":"14","text":"in kuma kishi ya sha kan mijinta kuma tana da ƙazanta, ko kuwa idan yana kishi yana kuma zatonta ko ma ba ta da ƙazanta"},{"book":"Ƙidaya","chapter":"5","verse":"15","text":"mijin zai kai matansa a gaban firist, yă kuma kawo hadayar abubuwan da ake bukata; abubuwa kamar, garin sha’ir garwa ɗaya, amma kada yă zuba mai a kan garin sha’ir, kada kuma yă sa turaren wuta a kansa, domin hadaya ce ta miji mai tuhumar matarsa da aka kawo domin gaskiya tă fito fili."},{"book":"Ƙidaya","chapter":"5","verse":"16","text":"“ ‘Firist zai kawo ta, yă sa tă tsaya a gaban Ubangiji."},{"book":"Ƙidaya","chapter":"5","verse":"17","text":"Sa’an nan zai ɗebi ruwa mai tsarki a tulun laka, yă zuba ƙurar da ya ɗebo daga daɓen tabanakul a cikin ruwan."},{"book":"Ƙidaya","chapter":"5","verse":"18","text":"Bayan da firist ya sa matan ta tsaya a gaban Ubangiji, sai yă kunce gashin kanta, yă kuma sa hadaya ta gari don tunawa a hannuwanta, hadayar gari ce ta kishi, yayinda shi kansa zai riƙe ruwa mai ɗaci, mai jawo la’ana."},{"book":"Ƙidaya","chapter":"5","verse":"19","text":"Sa’an nan firist zai sa tă yi rantsuwa, yă kuma ce mata, “In ba wani mutumin da ya kwana da ke kuma ba ki kauce kin ƙazantar da kanki yayinda kike auren mijinki ba, kada wannan ruwa mai ɗaci, mai jawo la’ana, yă cuce ki."},{"book":"Ƙidaya","chapter":"5","verse":"20","text":"Amma in kin kauce yayinda kike auren mijinki, kika kuma ƙazantar da kanki ta wurin kwana da wani dabam da ba mijinki ba,”"},{"book":"Ƙidaya","chapter":"5","verse":"21","text":"(a nan firist zai sa macen a ƙarƙashin la’anar rantsuwa cewa) “bari Ubangiji yă sa mutanenki su la’ance ki, su kuma yi Allah wadai da ke, sa’ad da Ubangiji ya sa cinyarki ta shanye, cikinki kuma ya kumbura."},{"book":"Ƙidaya","chapter":"5","verse":"22","text":"Bari wannan ruwa mai jawo la’ana, yă shiga jikinki saboda cikinki yă kumbura, cinyarki kuma yă shanye.”"},{"book":"Ƙidaya","chapter":"5","verse":"23","text":"“ ‘Firist zai rubuta waɗannan la’anoni a littafi, sa’an nan yă wanke su cikin ruwa mai ɗaci."},{"book":"Ƙidaya","chapter":"5","verse":"24","text":"Sai yă sa macen tă sha ruwa mai ɗaci, mai jawo la’ana, wannan ruwa kuwa zai shiga cikinta yă kawo mata wahala mai zafi."},{"book":"Ƙidaya","chapter":"5","verse":"25","text":"Firist zai karɓi hadaya ta gari don kishi daga hannuwanta, yă kaɗa shi a gaban Ubangiji sa’an nan yă kawo a bagade."},{"book":"Ƙidaya","chapter":"5","verse":"26","text":"Sa’an nan firist zai ɗiba hatsi na hadaya cike da hannunsa don hadayar tunawa, yă kuma ƙone a bagade; bayan haka sai yă sa macen tă sha ruwan."},{"book":"Ƙidaya","chapter":"5","verse":"27","text":"In ta ƙazantar da kanta ta kuma ci amanar mijinta, to, yayinda aka sa tă sha ruwa mai jawo la’ana, ruwan zai shiga cikinta, yă jawo mata wahala mai zafi; cikinta zai kumbura, cinyarta kuma yă shanye, tă kuwa zama la’ananniya a cikin mutanenta."},{"book":"Ƙidaya","chapter":"5","verse":"28","text":"Amma fa, in macen ba tă ƙazantar da kanta ba, ba tă kuma da ƙazanta, za a kuɓutar da ita daga laifin, za tă kuma iya haihuwa."},{"book":"Ƙidaya","chapter":"5","verse":"29","text":"“ ‘Wannan dai, ita ce dokar kishi sa’ad da mace ta kauce, ta kuma ƙazantar da kanta yayinda take aure da mijinta,"},{"book":"Ƙidaya","chapter":"5","verse":"30","text":"ko kuma sa’ad da mijin yana kishi domin yana shakkar matarsa. Firist zai sa tă tsaya a gaban Ubangiji, yă kuma yi amfani da wannan doka gaba ɗaya a kanta."},{"book":"Ƙidaya","chapter":"5","verse":"31","text":"Mijin zai zama marar laifi daga kowane laifi, amma matar za tă ɗauki muguntarta, idan ta yi laifin.’ ”"}]}