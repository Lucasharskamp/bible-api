{"data":[{"book":"Koloským","chapter":"2","verse":"1","text":"Kdybyste věděli, jaké boje svádím v modlitbách za vás a za věřící v Laodiceji i za mnohé jiné, kteří mne ani osobně neznají."},{"book":"Koloským","chapter":"2","verse":"2","text":"Jak mi záleží na tom, aby byli potěšeni a vzájemně se milovali, aby plně poznali a pochopili Boží tajemství. Tímto tajemstvím je Kristus."},{"book":"Koloským","chapter":"2","verse":"3","text":"V něm je obsaženo vše, co člověk vůbec může o Bohu vědět."},{"book":"Koloským","chapter":"2","verse":"4","text":"Říkám to proto, aby vám někdo něco nenamluvil."},{"book":"Koloským","chapter":"2","verse":"5","text":"I když jsem daleko od vás, přece jsem v duchu s vámi. Jsem rád, že vaše víra v Krista je tak pevná a spořádaná."},{"book":"Koloským","chapter":"2","verse":"6","text":"Přijali jste Krista jako svého Pána."},{"book":"Koloským","chapter":"2","verse":"7","text":"Zůstaňte s ním v živém spojení. Zapusťte do něj kořeny, na něm budujte celý svůj život. Držte se pevně toho, co jste od něj přijali. A stále znovu za vše děkujte Bohu."},{"book":"Koloským","chapter":"2","verse":"8","text":"Mějte se na pozoru před domnělou moudrostí, která do křesťanského hávu odívá jen lidské teorie, s živým Kristem však nemá nic společného. Kristus je pánem i všech andělských bytostí, které někteří z vás uctívají."},{"book":"Koloským","chapter":"2","verse":"9","text":"On je dokonalým ztělesněním božství"},{"book":"Koloským","chapter":"2","verse":"10","text":"a jenom v něm máte plné spojení s Bohem."},{"book":"Koloským","chapter":"2","verse":"11","text":"Tak jste se i vy stali Božím lidem a nebylo k tomu již třeba obvyklé židovské obřízky, která je dílem člověka. „Obřízka“, kterou na nás provádí Bůh, je účinnější, protože zasahuje celé tělo, až dosud ovládané hříchem."},{"book":"Koloským","chapter":"2","verse":"12","text":"Vždyť ve křtu jsme se postavili po bok Kristu v jeho smrti i pohřbení a s jeho vzkříšením jsme přijali i my nový život."},{"book":"Koloským","chapter":"2","verse":"13","text":"Vaše hříchy, vaše přirozená odcizenost Bohu, byly hrobem, do něhož jste se sami uzavřeli. On ale vaše hříchy odklidil, hrob otevřel a propustil vás na svobodu."},{"book":"Koloským","chapter":"2","verse":"14","text":"Seznam vašich hříchů, který svědčil proti vám, přibil na kříž a tím jej navždy zničil."},{"book":"Koloským","chapter":"2","verse":"15","text":"Tak odzbrojil, zneškodnil a na pranýř postavil neviditelné síly, které vás držely v hříchu. Jak slavné vítězství!"},{"book":"Koloským","chapter":"2","verse":"16","text":"Nikdo už tedy nemá právo vytýkat vám, co jíte nebo pijete, ani že nedodržujete svátky, slavnosti nových měsíců nebo židovské dny odpočinku."},{"book":"Koloským","chapter":"2","verse":"17","text":"Všechny ty předpisy byly jen dočasné a Kristovým příchodem ztratily smysl. To všechno bylo jen obrazem nového Božího světa. V Kristu se již setkáváme s jeho skutečností."},{"book":"Koloským","chapter":"2","verse":"18","text":"Nenechte si nic předepisovat od lidí, kteří uctívají anděly a odvolávají se přitom na svá vidění. Nemají nač být domýšliví."},{"book":"Koloským","chapter":"2","verse":"19","text":"Nedrží se totiž Krista – hlavy, s nímž všichni tvoříme jedno tělo. V něm jsme všichni navzájem spojeni a růst můžeme jen tehdy, bereme-li výživu a sílu z Boha."},{"book":"Koloským","chapter":"2","verse":"20","text":"S Kristem jste vstoupili do nové roviny života. Starý život vzal za své a s ním i všechny obřadní předpisy, které z něho vzešly. Proč tedy stále ještě to staré:"},{"book":"Koloským","chapter":"2","verse":"21","text":"toho se nedotýkej, to nejez, to neber. Vždyť jde o věci určené ke spotřebování."},{"book":"Koloským","chapter":"2","verse":"22-23","text":"Jsou to jen lidské předpisy a jejich plnění nemusí být ani tolik projevem zvláštní zbožnosti, jako spíše ukájením vlastní ctižádosti."}]}