{"data":[{"book":"Ọnụọgụgụ","chapter":"13","verse":"1","text":"Onyenwe anyị gwara Mosis okwu sị ya,"},{"book":"Ọnụọgụgụ","chapter":"13","verse":"2","text":"“Ziga ụfọdụ ndị ikom ka ha gaa legharịa anya nʼala Kenan, ala ahụ m na-enye Izrel. Ziga mmadụ iri na abụọ, otu onyendu site nʼebo Izrel ọbụla.”"},{"book":"Ọnụọgụgụ","chapter":"13","verse":"3","text":"Ya mere, dịka iwu Onyenwe anyị nyere ya si dị, Mosis zipụrụ ha site nʼọzara Paran. Ha niile bụ ndị ndu nʼetiti ụmụ Izrel."},{"book":"Ọnụọgụgụ","chapter":"13","verse":"4","text":"Nke a bụ aha ha:"},{"book":"Ọnụọgụgụ","chapter":"13","verse":"5","text":"Shafat nwa Hori, onye si nʼebo Simiọn."},{"book":"Ọnụọgụgụ","chapter":"13","verse":"6","text":"Kaleb nwa Jefune, onye si nʼebo Juda."},{"book":"Ọnụọgụgụ","chapter":"13","verse":"7","text":"Igal nwa Josef, onye si nʼebo Isaka."},{"book":"Ọnụọgụgụ","chapter":"13","verse":"8","text":"Hoshea nwa Nun, onye si nʼebo Ifrem"},{"book":"Ọnụọgụgụ","chapter":"13","verse":"9","text":"Palti nwa Rafu, onye si nʼebo Benjamin."},{"book":"Ọnụọgụgụ","chapter":"13","verse":"10","text":"Gadiel nwa Sodi, onye si nʼebo Zebụlọn."},{"book":"Ọnụọgụgụ","chapter":"13","verse":"11","text":"Gadi nwa Susi, onye sitere nʼebo Manase (ya bụ ebo Josef)."},{"book":"Ọnụọgụgụ","chapter":"13","verse":"12","text":"Amiel nwa Gemali, onye si nʼebo Dan."},{"book":"Ọnụọgụgụ","chapter":"13","verse":"13","text":"Setua nwa Maikel, onye si nʼebo Asha."},{"book":"Ọnụọgụgụ","chapter":"13","verse":"14","text":"Nabi nwa Vofusi, onye si nʼebo Naftalị."},{"book":"Ọnụọgụgụ","chapter":"13","verse":"15","text":"Geuel nwa Maki, onye si nʼebo Gad."},{"book":"Ọnụọgụgụ","chapter":"13","verse":"16","text":"Ndị a bụ aha ndị ikom ndị ahụ Mosis zipụrụ inyocha ala ahụ. (Ọ bụ nʼoge a ka Mosis gbanwere aha Hoshea nwa Nun, ka ọ bụrụ Joshua.)"},{"book":"Ọnụọgụgụ","chapter":"13","verse":"17","text":"Mosis zipụrụ ha ịga ledoo ala Kenan, ọ sịrị, “Gbagoonụ site nʼụzọ Negev gakwanụ nʼala ugwu ugwu."},{"book":"Ọnụọgụgụ","chapter":"13","verse":"18","text":"Letanụ otu ala ahụ dị. Chọpụtanụ ụdị ndị bi nʼime ya, ma ha dị ike ma ha bụ ndị na-adịghị ike, ma ha dị ọtụtụ ma ha dị ole na ole."},{"book":"Ọnụọgụgụ","chapter":"13","verse":"19","text":"Letanụ ụdị ala ha bi nʼime ya, ma ọ dị mma ma ọ jọrọ njọ. Chọpụtanụ ụdị obodo dị nʼebe ahụ, ma ha bụ obodo mgbidi na-adịghị gburugburu ha, ma ha bụ obodo e wusiri ike."},{"book":"Ọnụọgụgụ","chapter":"13","verse":"20","text":"Letanụ otu ala ahụ dị. Ọ na-epupụta ihe ka ọ bụ ala ụkpa? Letanụ ma ha nwere ọtụtụ osisi ka ọ bụ na osisi adịghị nʼime ya. Gbalịanụ ka unu weta ụfọdụ nʼime mkpụrụ osisi dị nʼala ahụ.” (Ọ bụ oge mkpụrụ mbụ nke osisi vaịnị.)"},{"book":"Ọnụọgụgụ","chapter":"13","verse":"21","text":"Ya mere ndị a gara ledoo ala ahụ anya site nʼọzara Zin ruo na Rehob, nke dị nso na Lebo Hamat."},{"book":"Ọnụọgụgụ","chapter":"13","verse":"22","text":"Ha gara site na Negev rute Hebrọn, ebe Ahiman na Sheshai na Talmai, ụmụ ụmụ Anak bi. (Ma ewuru Hebrọn afọ asaa tupu e wuo obodo Zoan dị nʼIjipt.)"},{"book":"Ọnụọgụgụ","chapter":"13","verse":"23","text":"Mgbe ha rutere Ndagwurugwu Eshkọl,13:23 Eshkọl pụtara Ụyọkọ nke a dịkwa nʼamaokwu nke 13:24 ha gbutere otu alaka osisi vaịnị nke nwere ụyọkọ mkpụrụ vaịnị. Mmadụ abụọ butere ya nʼosisi tinyere ụfọdụ mkpụrụ osisi pomegranet na fiig."},{"book":"Ọnụọgụgụ","chapter":"13","verse":"24","text":"A kpọrọ ebe ahụ Ndagwurugwu Eshkọl, nʼihi ụyọkọ mkpụrụ osisi vaịnị ndị Izrel gbutere nʼebe ahụ."},{"book":"Ọnụọgụgụ","chapter":"13","verse":"25","text":"Mgbe iri abalị anọ gasịrị, ndị nledo a sitere nʼije ha lọghachi."},{"book":"Ọnụọgụgụ","chapter":"13","verse":"26","text":"Ha lọtara bịakwute Mosis na Erọn na nzukọ niile nke ụmụ Izrel, na Kadesh nke dị nʼọzara Paran. Ndị nledo ahụ kọrọ akụkọ otu ha si gaa nʼọgbakọ ụmụ Izrel niile. Gosikwa mkpụrụ osisi si nʼala ahụ."},{"book":"Ọnụọgụgụ","chapter":"13","verse":"27","text":"Nke a bụ akụkọ ha kọọrọ Mosis, “Anyị ruru nʼala ahụ ị sị anyị gaa leta. Ọ bụkwa ala mmiri ara ehi na mmanụ aṅụ na-eru na ya. Ndị a bụ mkpụrụ osisi si nʼala ahụ."},{"book":"Ọnụọgụgụ","chapter":"13","verse":"28","text":"Ma ndị bi nʼobodo ahụ siri ike. Obodo ha buru ibu bụrụkwa nke e wusiri ike. Anyị hụkwara ụmụ ụmụ Anak nʼebe ahụ."},{"book":"Ọnụọgụgụ","chapter":"13","verse":"29","text":"Ndị Amalek bi na Negev, ndị Het na ndị Jebus na ndị Amọrait bi nʼala ugwu ugwu. Ma nʼakụkụ osimiri Mediterenịan na ndagwurugwu mmiri Jọdan ka ndị Kenan bi.”"},{"book":"Ọnụọgụgụ","chapter":"13","verse":"30","text":"Ma Kaleb kwuru okwu mere ka obi sie ndị Izrel ike nʼoge a ha guzoro nʼihu Mosis sị ha, “Ka anyị gaanụ otu ihu nweta ala ahụ. Nʼihi na anyị nwere ike imeri ha.”"},{"book":"Ọnụọgụgụ","chapter":"13","verse":"31","text":"Ma ndị nledo ahụ soro ya gaa zara sị, “Anyị enweghị ike ibu agha megide ndị a; ha dị ike karịa anyị.”"},{"book":"Ọnụọgụgụ","chapter":"13","verse":"32","text":"Ndị a gbasara akụkọ ọjọọ nʼetiti ụmụ Izrel banyere ala ahụ ha gara ledoo. Ha sịrị, “Ala ahụ anyị gara ledoo anya bụ ala na-eripịa ndị bi nʼime ya. Ndị niile anyị hụrụ nʼebe ahụ gbara nnọọ dimkpa"},{"book":"Ọnụọgụgụ","chapter":"13","verse":"33","text":"Anyị hụrụ ndị Nefilim nʼebe ahụ (ndị bụ ụmụ ụmụ Anak, ndị sitere na ndị Nefilim). Nʼanya anyị, anyị dịka ụkpana nʼebe ha nọ, otu a ka anyị dịkwa nʼanya ha.”"}]}