{"data":[{"book":"Kɔnti tife","chapter":"11","verse":"1","text":"Lɔxɔɛ nde, ɲama naxa e mawa e xa tɔɔrɛ xa fe ra Alatala ya i. Alatala naxa xɔnɔ na fe ma, a fa tɛ rasin ɲama tagi, a yire nde gan yonkinde sɛɛti ma."},{"book":"Kɔnti tife","chapter":"11","verse":"2","text":"Ɲama to gbelegbele Munsa ra, a naxa Alatala maxandi. Na kui tɛ naxa xuben."},{"book":"Kɔnti tife","chapter":"11","verse":"3","text":"E naxa na yire xili sa Tabera, na nan na ki «Tɛ mankanɛ,» barima Alatala nu bara tɛ rasin e tagi."},{"book":"Kɔnti tife","chapter":"11","verse":"4","text":"Mixi kobi ndee to wa donse mɔɔli gbɛtɛ xɔn ma, Isirayilakae man naxa e mawa, a falafe ra, «Muxu wama sube nan xɔn!"},{"book":"Kɔnti tife","chapter":"11","verse":"5","text":"Muxu muxu ratuma na donse fanyi ma muxu naxan sɔtɔ Misira bɔxi ma kɔbiri xanbi, alɔ yɛxɛ, kaakunboosi, basikɛti, yɛbɛ, nun yɛbɛ maniyɛ."},{"book":"Kɔnti tife","chapter":"11","verse":"6","text":"Kɔnɔ yakɔsi donse xɔli mu na muxu ma, barima ‹mana› donse nan tun na be.»"},{"book":"Kɔnti tife","chapter":"11","verse":"7","text":"Na «mana» nu luxi nɛ alɔ funden xɔri fiixɛ."},{"book":"Kɔnti tife","chapter":"11","verse":"8","text":"Ɲama nu minima a matongode, e fa a din gɛmɛ ra, xa na mu, mulunyi kui. E nu lɛki yailanma a ra. A nu luxi alɔ ture nu na a ma."},{"book":"Kɔnti tife","chapter":"11","verse":"9","text":"Mana nu goroma xini goro tɛmui."},{"book":"Kɔnti tife","chapter":"11","verse":"10","text":"Munsa naxa ɲama wa xui ramɛ. Mixi birin nu e mawama e xɔnyi. Alatala naxa xɔnɔ ki fanyi ra. Munsa naxa kɔntɔfili."},{"book":"Kɔnti tife","chapter":"11","verse":"11","text":"A naxa Alatala maxɔrin, «N Marigi, munfe ra i bara yi kɔntɔfili lu i xa konyi ma? N munse rabaxi naxan a niyama i xa yi ɲama xa kote dɔxɔ n xun ma? N tan nan nu wama a xɔn?"},{"book":"Kɔnti tife","chapter":"11","verse":"12","text":"N tan nan e barixi? Munfe ra i bara e sa n bɛlɛxɛ, n xa e xanin bɔxi ma i naxan laayidixi e benbae bɛ, alɔ dingɛ a xa di xaninma ki naxɛ?"},{"book":"Kɔnti tife","chapter":"11","verse":"13","text":"N sube sɔtɔma minden yi ɲama birin bɛ? E e mawama e wama sube xɔn."},{"book":"Kɔnti tife","chapter":"11","verse":"14","text":"N keren mu nɔma yi ɲama birin xa kote ra, a binya n bɛ."},{"book":"Kɔnti tife","chapter":"11","verse":"15","text":"Faxɛ nan fisa na kote bɛ. Xa n ma fe rafan i ma, i naxa n xun nakana.»"},{"book":"Kɔnti tife","chapter":"11","verse":"16","text":"Alatala naxa a masen Munsa bɛ, «Isirayila fori tongo solofere malan n bɛ, i naxee kolon taa yareratie nun kuntigie ra. E xa e malan hɔrɔmɔlingira dɛ ra i sɛɛti ma."},{"book":"Kɔnti tife","chapter":"11","verse":"17","text":"N fama gorode i yire, won xa wɔyɛn. N Xaxili Sɛniyɛnxi naxan fixi i ma, n na nde bama i ma, n xa na sa e fan ma, alako i keren naxa yi ɲama xa kote xanin sɔnɔn. Wo nun na kuntigie nan a xaninma fa.»"},{"book":"Kɔnti tife","chapter":"11","verse":"18","text":"«A fala ɲama bɛ, ‹Wo xa wo yɛtɛ rasɛniyɛn, barima tina wo sube donma nɛ. Alatala bara wo wa xui mɛ, a falafe ra, «Muxu wama sube nan xɔn ma. Lufe Misira nan fisa.» Alatala fama sube fide wo ma wo naxan donma."},{"book":"Kɔnti tife","chapter":"11","verse":"19","text":"Kɔnɔ wo mu a donma xɛ xi keren, xa na mu xi firin, xa na mu xi suuli, xa na mu xi fu, xa na mu xi mɔxɔɲɛn."},{"book":"Kɔnti tife","chapter":"11","verse":"20","text":"Wo a donma nɛ han kike keren, han a mini wo ɲɔɛ kui, han a raɲaaxu wo ma, barima wo bara Alatala rabɛɲin, naxan na wo ya ma. Wo bara wo mawa a falafe ra, «Munfe ra muxu minixi Misira?»›»"},{"book":"Kɔnti tife","chapter":"11","verse":"21","text":"Munsa naxa a masen Alatala bɛ, «I a falama i sube fima yi ɲama ma kike keren bun ma? N na xɛmɛ wulu kɛmɛ senni nan ya ma."},{"book":"Kɔnti tife","chapter":"11","verse":"22","text":"Xuruse gɔɔrɛ mu nɔma e ralide sube ra. Hali yɛxɛ naxee na baa ma, e mu nɔma e ralide.»"},{"book":"Kɔnti tife","chapter":"11","verse":"23","text":"Alatala naxa a yaabi, «N sɛnbɛ xurun na rabade? I fama a kolonde xa n ma wɔyɛnyi findixi nɔndi nan na.»"},{"book":"Kɔnti tife","chapter":"11","verse":"24","text":"Munsa naxa siga Alatala xa masenyi dɛntɛgɛde ɲama bɛ. A naxa ɲama forie mixi tongo solofere malan Ala xa hɔrɔmɔlingira rabilinyi."},{"book":"Kɔnti tife","chapter":"11","verse":"25","text":"Alatala naxa goro nuxui kui, a masenyi ti Munsa bɛ. A naxa a yɛtɛ Xaxili Sɛniyɛnxi nde tongo naxan nu na Munsa ma, a a sa na fori mixi tongo solofere ma. Na Xaxili Sɛniyɛnxi to goro e ma, e naxa so masenyi tife Ala xili ra, kɔnɔ e mu a ikuya."},{"book":"Kɔnti tife","chapter":"11","verse":"26","text":"Kɔnɔ xɛmɛ firin nu na na fori tongo solofere ya ma naxee mu siga malanyi. E mu siga hɔrɔmɔlingira yire, e naxa lu yonkinde kui. Kɔnɔ Ala Xaxili Sɛniyɛnxi naxa goro e fan ma, e fa masenyi ti Ala xili ra ɲama tagi."},{"book":"Kɔnti tife","chapter":"11","verse":"27","text":"Fonike nde naxa a gi, a sa a fala Munsa bɛ, «Eledade nun Medadi na masenyi tife Ala xili ra ɲama tagi.»"},{"book":"Kɔnti tife","chapter":"11","verse":"28","text":"Nunu xa di xɛmɛ Yosuwe, naxan nu Munsa malima kafi a fonike tɛmui, a naxa a fala Munsa bɛ, «N marigi, i xa na fe dan.»"},{"book":"Kɔnti tife","chapter":"11","verse":"29","text":"Munsa naxa a yaabi, «I tɔɔnɛ tife n tan nan ma fe ra? A xɔli n ma Alatala xa ɲama birin findi namiɲɔnmɛe ra naxee bara Ala Xaxili Sɛniyɛnxi sɔtɔ!»"},{"book":"Kɔnti tife","chapter":"11","verse":"30","text":"Na tɛmui, Munsa nun Isirayila kuntigie naxa gbilen ɲama ya ma."},{"book":"Kɔnti tife","chapter":"11","verse":"31","text":"Alatala naxa foye xungbe ramini kelife baa ma, naxan xɔni gbegbe radin ɲama yonkinde rabilinyi, han kelife yonkinde tagi, a sa dɔxɔ fɛɛɲɛn keren ɲɛrɛ ra."},{"book":"Kɔnti tife","chapter":"11","verse":"32","text":"Ɲama naxa fɛɛɲɛn na xɔnie matongo ra, han na kuye iba. E man naxa fɛɛɲɛn xɔnie matongo ra, han kankan naxa paani ya fu sɔtɔ, litiri kɛmɛ saxan tongo suuli sama paani naxan kui. E naxa e rafen e xa yonkinde rabilinyi."},{"book":"Kɔnti tife","chapter":"11","verse":"33","text":"Kɔnɔ beenu Isirayilakae xa gɛ na sube donde, Alatala naxa xɔnɔ e ma, a e ɲaxankata a xɔrɔxɔɛ ra."},{"book":"Kɔnti tife","chapter":"11","verse":"34","text":"E naxa na yire xili sa Kibiroti Hataawa, na nan na ki «milante gaburi,» barima milante gali nan nagata mɛnni."},{"book":"Kɔnti tife","chapter":"11","verse":"35","text":"Ɲama naxa keli Kibiroti Hataawa, e sa yonkin Xaseroti."}]}