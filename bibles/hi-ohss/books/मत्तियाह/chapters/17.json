{"data":[{"book":"मत्तियाह","chapter":"17","verse":"1","text":"इस घटना के छः दिन बाद येशु पेतरॉस, याकोब और उनके भाई योहन को अन्यों से अलग एक ऊंचे पर्वत पर ले गए."},{"book":"मत्तियाह","chapter":"17","verse":"2","text":"वहां उन्हीं के सामने येशु का रूपान्तरण हो गया. उनका चेहरा सूर्य के समान अत्यंत चमकीला हो उठा तथा उनके वस्त्र प्रकाश के समान उज्जवल हो उठे."},{"book":"मत्तियाह","chapter":"17","verse":"3","text":"उसी समय उन्हें मोशेह तथा एलियाह येशु से बातें करते हुए दिखाई दिए."},{"book":"मत्तियाह","chapter":"17","verse":"4","text":"यह देख पेतरॉस येशु से बोल उठे, “प्रभु! हमारा यहां होना कैसे आनंद का विषय है! यदि आप कहें तो मैं यहां तीन मंडप बनाऊं—एक आपके लिए, एक मोशेह के लिए तथा एक एलियाह के लिए.”"},{"book":"मत्तियाह","chapter":"17","verse":"5","text":"पेतरॉस अभी यह कह ही रहे थे कि एक उजला बादल उन पर छा गया और उसमें से एक शब्द सुनाई दिया, “यह मेरा पुत्र है—मेरा प्रिय, जिसमें मैं पूरी तरह से संतुष्ट हूं; इसकी आज्ञा का पालन करो.”"},{"book":"मत्तियाह","chapter":"17","verse":"6","text":"यह सुन भय के कारण शिष्य भूमि पर मुख के बल गिर पड़े."},{"book":"मत्तियाह","chapter":"17","verse":"7","text":"येशु उनके पास गए, उन्हें स्पर्श किया और उनसे कहा, “उठो! डरो मत!”"},{"book":"मत्तियाह","chapter":"17","verse":"8","text":"जब वे उठे, तब वहां उन्हें येशु के अलावा कोई दिखाई न दिया."},{"book":"मत्तियाह","chapter":"17","verse":"9","text":"जब वे पर्वत से उतर रहे थे येशु ने उन्हें कठोर आज्ञा दी, “मनुष्य का पुत्र मरे हुओं में से जीवित किए जाने तक इस घटना का वर्णन किसी से न करना.”"},{"book":"मत्तियाह","chapter":"17","verse":"10","text":"शिष्यों ने येशु से प्रश्न किया, “शास्त्री ऐसा क्यों कहते हैं कि पहले एलियाह का आना अवश्य है?”"},{"book":"मत्तियाह","chapter":"17","verse":"11","text":"येशु ने उत्तर दिया, “एलियाह आएंगे और सब कुछ सुधारेंगे"},{"book":"मत्तियाह","chapter":"17","verse":"12","text":"किंतु सच तो यह है कि एलियाह पहले ही आ चुके है, और उन्होंने उन्हें न पहचाना. उन्होंने एलियाह के साथ मनमाना व्यवहार किया. ठीक इसी प्रकार वे मनुष्य के पुत्र को भी यातना देंगे.”"},{"book":"मत्तियाह","chapter":"17","verse":"13","text":"इस पर शिष्य समझ गए कि येशु बपतिस्मा देनेवाले योहन का वर्णन कर रहे हैं."},{"book":"मत्तियाह","chapter":"17","verse":"14","text":"जब वे भीड़ के पास आए, एक व्यक्ति येशु के सामने घुटने टेककर उनसे विनती करने लगा,"},{"book":"मत्तियाह","chapter":"17","verse":"15","text":"“प्रभु! मेरे पुत्र पर कृपा कीजिए. उसे दौरे पड़ते हैं और वह बहुत कष्ट में है. वह कभी आग में जा गिरता है, तो कभी जल में."},{"book":"मत्तियाह","chapter":"17","verse":"16","text":"मैं उसे आपके शिष्यों के पास लाया था किंतु वे उसे स्वस्थ न कर सके.”"},{"book":"मत्तियाह","chapter":"17","verse":"17","text":"येशु कह उठे, “अरे ओ अविश्वासी और बिगड़ी हुई पीढ़ी!” प्रभु येशु ने कहा, “मैं कब तक तुम्हारे साथ रहूंगा, कब तक धीरज रखूंगा? यहां लाओ अपने पुत्र को!”"},{"book":"मत्तियाह","chapter":"17","verse":"18","text":"येशु ने उस दुष्टात्मा को फटकारा और वह उस बालक में से निकल गया और बालक उसी क्षण स्वस्थ हो गया."},{"book":"मत्तियाह","chapter":"17","verse":"19","text":"जब येशु अकेले थे तब शिष्य उनके पास आए और उनसे पूछने लगे, “प्रभु! हम उस दुष्टात्मा को क्यों नहीं निकाल सके?”"},{"book":"मत्तियाह","chapter":"17","verse":"20","text":"“अपने विश्वास की कमी के कारण,” येशु ने उत्तर दिया, “एक सच मैं तुम पर प्रकट कर रहा हूं: यदि तुममें राई के एक बीज के तुल्य भी विश्वास है और तुम इस पर्वत को आज्ञा दो, ‘यहां से हट जा!’ तो यह पर्वत यहां से हट जाएगा—असंभव कुछ भी न होगा."},{"book":"मत्तियाह","chapter":"17","verse":"21","text":"[यह जाति बिना प्रार्थना और उपवास के बाहर नहीं निकाली जा सकती.]17:21 कुछ प्राचीनतम मूल हस्तलेखों में यह पाया नहीं जाता”"},{"book":"मत्तियाह","chapter":"17","verse":"22","text":"जब वे गलील प्रदेश में इकट्ठा हो रहे थे, येशु ने उनसे कहा, “अब मनुष्य का पुत्र मनुष्यों के हाथों में पकड़वा दिया जाएगा."},{"book":"मत्तियाह","chapter":"17","verse":"23","text":"वे उसकी हत्या कर देंगे. तीसरे दिन वह मरे हुओं में से जीवित किया जाएगा.” शिष्य अत्यंत दुःखी हो गए."},{"book":"मत्तियाह","chapter":"17","verse":"24","text":"जब वे कफ़रनहूम नगर पहुंचे, तब उन्होंने, जो मंदिर के लिए निर्धारित कर इकट्ठा करते थे, पेतरॉस के पास आकर पूछा, “क्या तुम्हारे गुरु निर्धारित कर17:24 दो द्रह्मा की राशि नहीं देते?”"},{"book":"मत्तियाह","chapter":"17","verse":"25","text":"“हां, वह देते हैं,” पेतरॉस ने उन्हें उत्तर दिया."},{"book":"मत्तियाह","chapter":"17","verse":"26","text":"“प्रजा से,” पेतरॉस ने उत्तर दिया."},{"book":"मत्तियाह","chapter":"17","verse":"27","text":"“फिर भी, ऐसा न हो कि वे हमसे क्रुद्ध हो जाएं, झील में जाओ, और अपना कांटा फेंक, जो पहले मछली पकड़ में आए उसका मुख खोलना. वहां तुम्हें एक सिक्का प्राप्‍त होगा. वही सिक्का उन्हें अपनी तथा मेरी ओर से कर-स्वरूप दे देना.”"}]}