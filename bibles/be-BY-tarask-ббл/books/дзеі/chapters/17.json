{"data":[{"book":"ДЗЕІ","chapter":"17","verse":"1","text":"Прайшоўшы праз Амфіполь і Апалонію, яны прыйшлі ў Фесалоніку, дзе была Юдэйская сынагога."},{"book":"ДЗЕІ","chapter":"17","verse":"2","text":"Павал, як звычайна, увайшоў да іх і тры суботы гаварыў зь імі паводле Пісаньняў,"},{"book":"ДЗЕІ","chapter":"17","verse":"3","text":"адкрываючы і даказваючы ім, што мусіў Хрыстос пацярпець і ўваскрэснуць зь мёртвых, і што Гэты Хрыстос ёсьць Ісус, Якога я прапаведую вам."},{"book":"ДЗЕІ","chapter":"17","verse":"4","text":"І некаторыя зь іх уверавалі і далучыліся да Паўла і Сілы, - як безьліч з шаноўцаў Бога Элінаў, так і знакамітых жанчын нямала."},{"book":"ДЗЕІ","chapter":"17","verse":"5","text":"А Юдэі, якія не ўверавалі, пазайздросьціўшы і пабраўшы з плошчы многіх нягодных людзей, сабраліся натоўпам і бунтавалі горад і, падступіўшы да дома Ясона, дамагаліся вывесьці іх да людзей."},{"book":"ДЗЕІ","chapter":"17","verse":"6","text":"А не знайшоўшы іх, павалаклі Ясона і некаторых братоў да гарадзкіх начальнікаў з крыкам, што гэтыя сусьветныя падбухторшчыкі прыйшлі і сюды,"},{"book":"ДЗЕІ","chapter":"17","verse":"7","text":"а Ясон прыняў іх, і ўсе яны ўчыняюць насуперак загадам кесаравым, уважаючы іншага за цара, Ісуса."},{"book":"ДЗЕІ","chapter":"17","verse":"8","text":"І ўстрывожылі людзей і начальнікаў горада, якія слухалі гэта,"},{"book":"ДЗЕІ","chapter":"17","verse":"9","text":"але гэтыя, атрымаўшы заруку ад Ясона і іншых, адпусьцілі іх."},{"book":"ДЗЕІ","chapter":"17","verse":"10","text":"А браты адразу ўначы адправілі Паўла і Сілу ў Вэрыю, прыбыўшы куды, яны пайшлі ў сынагогу Юдэйскую."},{"book":"ДЗЕІ","chapter":"17","verse":"11","text":"Тутэйшыя былі больш дабрамысныя за Фесалоніцкіх: яны прынялі слова з усёй шчырасьцю, дзень у дзень разьбіраючы Пісаньні, ці так яно акурат ёсьць."},{"book":"ДЗЕІ","chapter":"17","verse":"12","text":"І многія зь іх уверавалі, і з Элінскіх знакамітых жанчын і з мужчын нямала."},{"book":"ДЗЕІ","chapter":"17","verse":"13","text":"Але калі Фесалоніцкія Юдэі даведаліся, што і ў Вэрыі прапаведана Паўлам слова Божае, дык прыйшлі і туды, узрушаючы і бунтуючы людзей."},{"book":"ДЗЕІ","chapter":"17","verse":"14","text":"Тады браты адразу адпусьцілі Паўла, быццам ідзе ён да мора; а Сіла і Цімафей засталіся там."},{"book":"ДЗЕІ","chapter":"17","verse":"15","text":"Паўлавыя праваднікі давялі яго да Афінаў і, атрымаўшы наказ да Сілы і Цімафея, каб яны хутчэй прыйшлі да яго, выправіліся."},{"book":"ДЗЕІ","chapter":"17","verse":"16","text":"Чакаючы іх у Афінах, Павал узрушыўся духам, убачыўшы гэты горад поўны ідалаў."},{"book":"ДЗЕІ","chapter":"17","verse":"17","text":"І вось ён разважаў у сынагозе зь Юдэямі і з богашаноўцамі і штодня на плошчы з выпадковымі."},{"book":"ДЗЕІ","chapter":"17","verse":"18","text":"Некаторыя эпікурэйскія і стаічныя філосафы пачалі спрачацца зь ім; і адны казалі: «што хоча сказаць гэты марнаслоў?», а другія: «здаецца, ён прапаведуе чужых божышчаў», бо ён зьвеставаў ім Ісуса і ўваскрэсеньне."},{"book":"ДЗЕІ","chapter":"17","verse":"19","text":"І, узяўшы яго, прывялі ў аэрапаг і казалі: ці можам мы ведаць, што гэта за новае вучэньне, якое ты прапаведуеш?"},{"book":"ДЗЕІ","chapter":"17","verse":"20","text":"Бо нешта дзіўнае ўкладваеш ты ў вушы нашыя; таму хочам ведаць, што гэта такое?"},{"book":"ДЗЕІ","chapter":"17","verse":"21","text":"А ўсе Афіняне і аселеныя ў іх чужынцы нічым так ахвотна не займалі час, як тым, каб гаварыць або слухаць што-небудзь новае."},{"book":"ДЗЕІ","chapter":"17","verse":"22","text":"І Павал, стаўшы сярод аэрапага, сказаў: Афіняне! з усяго бачу я, што вы неяк адмыслова набожныя."},{"book":"ДЗЕІ","chapter":"17","verse":"23","text":"Бо, прыходзячы і аглядаючы вашыя сьвятыні, я знайшоў і ахвярнік, на якім напісана: «невядомаму Богу». Вось Яго, Якога вы, ня ведаючы, шукаеце, я прапаведую вам:"},{"book":"ДЗЕІ","chapter":"17","verse":"24","text":"Бог, Які стварыў сьвет і ўсё, што ў ім, Ён, будучы Госпадам неба і зямлі, не ў рукатворных храмах жыве"},{"book":"ДЗЕІ","chapter":"17","verse":"25","text":"і не вымагае служэньня рук чалавечых, быццам маючы ў нечым патрэбу, а Сам дае ўсяму жыцьцё і дыханьне і ўсё."},{"book":"ДЗЕІ","chapter":"17","verse":"26","text":"З адной крыві Ён вывеў увесь род чалавечы, каб жыў ён на ўсім улоньні зямлі, назначыўшы наперад вызначаныя часіны і межы іхнія пражываньню,"},{"book":"ДЗЕІ","chapter":"17","verse":"27","text":"каб яны шукалі Бога, ці не адчуюць Яго, і ці ня знойдуць, хоць Ён і не далёка ад кожнага з нас:"},{"book":"ДЗЕІ","chapter":"17","verse":"28","text":"бо мы Ім жывём і рухаемся і існуем, як і некаторыя з вашых паэтаў казалі: «мы Ягоныя і род»."},{"book":"ДЗЕІ","chapter":"17","verse":"29","text":"І вось мы, будучы родам Божым, не павінны думаць, што Боства падобнае да золата, альбо срэбра, альбо каменя, увасобленага ў твор мастацтва і выдумкі чалавечай."},{"book":"ДЗЕІ","chapter":"17","verse":"30","text":"І вось, пакідаючы часіны няведаньня, Бог сёньня наказвае людзям усім усюды пакаяцца;"},{"book":"ДЗЕІ","chapter":"17","verse":"31","text":"бо Ён вызначыў дзень, у які будзе справядліва судзіць сьвет праз загадзя вызначанага Ім Мужа, даўшы доказ усім, уваскрэсіўшы Яго зь мёртвых."},{"book":"ДЗЕІ","chapter":"17","verse":"32","text":"Пачуўшы пра ўваскрэсеньне зь мёртвых, адны насьміхаліся, а другія казалі: пра гэта паслухаем цябе іншым часам."},{"book":"ДЗЕІ","chapter":"17","verse":"33","text":"І тады Павал выйшаў з асяродзьдзя іхняга."},{"book":"ДЗЕІ","chapter":"17","verse":"34","text":"А некаторыя мужы, прыстаўшы да яго, уверавалі; сярод іх быў Дыянісій Арэапагіт і жанчына, якую звалі Дамар, і іншыя зь імі."}]}