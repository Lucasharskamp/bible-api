{"data":[{"book":"Psalmen","chapter":"58","verse":"1","text":"Voor muziekbegeleiding; “Verderf niet.” Een puntdicht van David. Meent gij nu werkelijk recht te spreken, En met rechtvaardigheid de mensen te richten?"},{"book":"Psalmen","chapter":"58","verse":"2","text":"Neen, in uw hart pleegt gij onrecht, En uw handen banen de weg voor geweld in het land."},{"book":"Psalmen","chapter":"58","verse":"3","text":"De schurken: ze zijn ontaard van hun moederschoot af; De leugenaars: sinds hun geboorte bedorven!"},{"book":"Psalmen","chapter":"58","verse":"4","text":"Ze zijn venijnig als giftige adders; Ze stoppen hun oren als dove slangen,"},{"book":"Psalmen","chapter":"58","verse":"5","text":"Die niet luisteren naar de stem van bezweerders, En van bekwame belezers."},{"book":"Psalmen","chapter":"58","verse":"6","text":"O God, sla ze de tanden stuk in hun mond; Jahweh, ruk uit het gebit van dat broed!"},{"book":"Psalmen","chapter":"58","verse":"7","text":"Laat ze verdwijnen als wegzinkend water, Als gras langs de weg, dat verdort,"},{"book":"Psalmen","chapter":"58","verse":"8","text":"Als een slak, die zich oplost in slijm, Als een misdracht, die het zonlicht niet ziet;"},{"book":"Psalmen","chapter":"58","verse":"9","text":"Voordat de doornen hun ketels verhitten: Onverbrand of verbrand, Hij vaagt ze weg."},{"book":"Psalmen","chapter":"58","verse":"10","text":"De rechtvaardige zal zich verheugen, Als hij die wraak mag aanschouwen, En met zijn voeten plassen in het bloed van die schurken. En de mensen zullen dan zeggen:"},{"book":"Psalmen","chapter":"58","verse":"11","text":"“Toch heeft het zijn nut, rechtvaardig te zijn; Toch is er een God, die recht doet op aarde!”"}]}