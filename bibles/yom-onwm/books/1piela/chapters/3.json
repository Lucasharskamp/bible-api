{"data":[{"book":"1 Piela","chapter":"3","verse":"1","text":"Buawu bobo beno baketo : bika luba bulemvo kuidi babakala beno muingi, enati babakala bankaka mu bawu bawilukilanga mambu ma Nzambi ko, balenda balula mintima miawu mu kambu longo mambu ma Nzambi bu beti mona khadulu yi baketo bawu"},{"book":"1 Piela","chapter":"3","verse":"2","text":"bila bela mona ti nzingulu yeno yidi yivedila ayi yidi yi lukinzu."},{"book":"1 Piela","chapter":"3","verse":"3","text":"Bika lutomba, bika sia kitoko ki mbata kaka : zitsuki zikangusu bumboti, bilunga binolo, minledi mi kitoko"},{"book":"1 Piela","chapter":"3","verse":"4","text":"vayi bika lutomba kitoko ki khati kioki kilendi suka ko, kilembami kindembama kimonikanga mfunu va meso ma Nzambi."},{"book":"1 Piela","chapter":"3","verse":"5","text":"Buawu bobo mu thama buvuatila baketo banlongo ; bobo batula diana diawu mu Nzambi ayi bulemvo baba kuidi babakala bawu."},{"book":"1 Piela","chapter":"3","verse":"6","text":"Buawu bobo bubela Sala : bu katumimina Abalahami buna wuntedila Pfumuꞌama. Beno lukitukidi bana bandi ba baketo enati lumvanga mambotimu kambu mona tsisi."},{"book":"1 Piela","chapter":"3","verse":"7","text":"Bobuawu beno babakala, luzinga va kimosi ayi baketo beno mu diela, banga kuidi vangu kilebakana. Bika luba kinzikanga. Bafueti tambulangava kimosi ayi beno dikaba di nlemvo di luzingu muingi va bika ba diambu dinkakidila zitsambulu zieno."},{"book":"1 Piela","chapter":"3","verse":"8","text":"Bosi, bika beno boso luba mayindu mamosi ; bika lumonasananga kiadi ; bika luzolasananga banga bakhomba ; bika luba batu bamboti ; bika lukikululanga."},{"book":"1 Piela","chapter":"3","verse":"9","text":"Lubika vutudilanga mambimbi mu mambimbi ; fingu mu bifingu. Vayi bulutidi mboti lusakumunanga bila mu bila kioki beno lutedolo mbila muingi lutambula lusakumunu."},{"book":"1 Piela","chapter":"3","verse":"10","text":"Woso mutu zodidi zinga mboti"},{"book":"1 Piela","chapter":"3","verse":"11","text":"Kafueti tinanga mambimbi"},{"book":"1 Piela","chapter":"3","verse":"12","text":"Bila meso ma Pfumu madi kuidi basonga ;"},{"book":"1 Piela","chapter":"3","verse":"13","text":"Nani wulenda kuluvanga phasi enati mamboti kaka lueti vanga e ?"},{"book":"1 Piela","chapter":"3","verse":"14","text":"Vayi enati lulenda mona phasi mu diambu di mambu masonga, buna luidi mu khini. Lubika mona batu tsisi ayi lubika kukiyamisa."},{"book":"1 Piela","chapter":"3","verse":"15","text":"Vayi mu mintima mieno lukembisa Klisto banga Pfumu. Bika lukalanga bakubama mu zithangu zioso mu vutula mu malembi ayi mu lukinzu kuidi woso mutu tidi zaba bila ki diana diodi didi mu beno."},{"book":"1 Piela","chapter":"3","verse":"16","text":"Vayi bika luba mayindu mamboti ma ntima mivedila mu diambu di batu bobo balembokulutubidila banga ti luidi batu bamvanganga mambu mambimbi, batu bobo balembo yolukila khadulu eno yimboti mu Klisto bafua tsoni."},{"book":"1 Piela","chapter":"3","verse":"17","text":"Bila bulutidi mboti, enati buawu bobo buididi luzolo lu Nzambi, mu mona phasi mu vanganga mambu mamboti vayi bika mu vanganga mambu mambimbi."},{"book":"1 Piela","chapter":"3","verse":"18","text":"Niandi veka Klisto wumona phasi mu khumbu yimosi mu diambu di masumu meno ; niandi mutu wusonga ; wufua mu diambu di batu bobo bakambulu basongamuingi katunata kuidi Nzambi. Wufua mu nsuni vayi wuzingusu mu Pheve."},{"book":"1 Piela","chapter":"3","verse":"19","text":"Mu pheve beni kayendila ayi kalongila ziphevi ziba mu nloko."},{"book":"1 Piela","chapter":"3","verse":"20","text":"Zipheve beni zisia tuama tumukina ko, ka diambu ko Nzambi wuvibidila mu thangu Nowa kaba tunga masuwa. Batu bafioti kuandi, dinana kuandi di batu divuka mu khuka yi nlangu beni."},{"book":"1 Piela","chapter":"3","verse":"21","text":"Buawu bobo beno luvukidi buabu. Mambu momo madi kifuani ki mbotokolo. Yawu yisi ko mu diambu di sukula mvindu yi nitu vayi mu diambu di kukiyekula kuidi Nzambi mu mayindu mamboti ma ntima."},{"book":"1 Piela","chapter":"3","verse":"22","text":"bila buna kavuendi va lubakala lu Nzambi tona kakuma ku Diyilu ; zimbasi ayi bipfumu ayi lulendo bidi ku tsi minsua miandi."}]}