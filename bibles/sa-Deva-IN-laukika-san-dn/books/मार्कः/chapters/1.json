{"data":[{"book":"मार्कः","chapter":"1","verse":"1","text":"ईश्वरपुत्रस्य यीशुख्रीष्टस्य सुसंवादारम्भः।"},{"book":"मार्कः","chapter":"1","verse":"2","text":"भविष्यद्वादिनां ग्रन्थेषु लिपिरित्थमास्ते, पश्य स्वकीयदूतन्तु तवाग्रे प्रेषयाम्यहम्। गत्वा त्वदीयपन्थानं स हि परिष्करिष्यति।"},{"book":"मार्कः","chapter":"1","verse":"3","text":"\"परमेशस्य पन्थानं परिष्कुरुत सर्व्वतः। तस्य राजपथञ्चैव समानं कुरुताधुना।\" इत्येतत् प्रान्तरे वाक्यं वदतः कस्यचिद्रवः॥"},{"book":"मार्कः","chapter":"1","verse":"4","text":"सएव योहन् प्रान्तरे मज्जितवान् तथा पापमार्जननिमित्तं मनोव्यावर्त्तकमज्जनस्य कथाञ्च प्रचारितवान्।"},{"book":"मार्कः","chapter":"1","verse":"5","text":"ततो यिहूदादेशयिरूशालम्नगरनिवासिनः सर्व्वे लोका बहि र्भूत्वा तस्य समीपमागत्य स्वानि स्वानि पापान्यङ्गीकृत्य यर्द्दननद्यां तेन मज्जिता बभूवुः।"},{"book":"मार्कः","chapter":"1","verse":"6","text":"अस्य योहनः परिधेयानि क्रमेलकलोमजानि, तस्य कटिबन्धनं चर्म्मजातम्, तस्य भक्ष्याणि च शूककीटा वन्यमधूनि चासन्।"},{"book":"मार्कः","chapter":"1","verse":"7","text":"स प्रचारयन् कथयाञ्चक्रे, अहं नम्रीभूय यस्य पादुकाबन्धनं मोचयितुमपि न योग्योस्मि, तादृशो मत्तो गुरुतर एकः पुरुषो मत्पश्चादागच्छति।"},{"book":"मार्कः","chapter":"1","verse":"8","text":"अहं युष्मान् जले मज्जितवान् किन्तु स पवित्र आत्मानि संमज्जयिष्यति।"},{"book":"मार्कः","chapter":"1","verse":"9","text":"अपरञ्च तस्मिन्नेव काले गालील्प्रदेशस्य नासरद्ग्रामाद् यीशुरागत्य योहना यर्द्दननद्यां मज्जितोऽभूत्।"},{"book":"मार्कः","chapter":"1","verse":"10","text":"स जलादुत्थितमात्रो मेघद्वारं मुक्तं कपोतवत् स्वस्योपरि अवरोहन्तमात्मानञ्च दृष्टवान्।"},{"book":"मार्कः","chapter":"1","verse":"11","text":"त्वं मम प्रियः पुत्रस्त्वय्येव मममहासन्तोष इयमाकाशीया वाणी बभूव।"},{"book":"मार्कः","chapter":"1","verse":"12","text":"तस्मिन् काले आत्मा तं प्रान्तरमध्यं निनाय।"},{"book":"मार्कः","chapter":"1","verse":"13","text":"अथ स चत्वारिंशद्दिनानि तस्मिन् स्थाने वन्यपशुभिः सह तिष्ठन् शैताना परीक्षितः; पश्चात् स्वर्गीयदूतास्तं सिषेविरे।"},{"book":"मार्कः","chapter":"1","verse":"14","text":"अनन्तरं योहनि बन्धनालये बद्धे सति यीशु र्गालील्प्रदेशमागत्य ईश्वरराज्यस्य सुसंवादं प्रचारयन् कथयामास,"},{"book":"मार्कः","chapter":"1","verse":"15","text":"कालः सम्पूर्ण ईश्वरराज्यञ्च समीपमागतं; अतोहेतो र्यूयं मनांसि व्यावर्त्तयध्वं सुसंवादे च विश्वासित।"},{"book":"मार्कः","chapter":"1","verse":"16","text":"तदनन्तरं स गालीलीयसमुद्रस्य तीरे गच्छन् शिमोन् तस्य भ्राता अन्द्रियनामा च इमौ द्वौ जनौ मत्स्यधारिणौ सागरमध्ये जालं प्रक्षिपन्तौ दृष्ट्वा ताववदत्,"},{"book":"मार्कः","chapter":"1","verse":"17","text":"युवां मम पश्चादागच्छतं, युवामहं मनुष्यधारिणौ करिष्यामि।"},{"book":"मार्कः","chapter":"1","verse":"18","text":"ततस्तौ तत्क्षणमेव जालानि परित्यज्य तस्य पश्चात् जग्मतुः।"},{"book":"मार्कः","chapter":"1","verse":"19","text":"ततः परं तत्स्थानात् किञ्चिद् दूरं गत्वा स सिवदीपुत्रयाकूब् तद्भ्रातृयोहन् च इमौ नौकायां जालानां जीर्णमुद्धारयन्तौ दृष्ट्वा तावाहूयत्।"},{"book":"मार्कः","chapter":"1","verse":"20","text":"ततस्तौ नौकायां वेतनभुग्भिः सहितं स्वपितरं विहाय तत्पश्चादीयतुः।"},{"book":"मार्कः","chapter":"1","verse":"21","text":"ततः परं कफर्नाहूम्नामकं नगरमुपस्थाय स विश्रामदिवसे भजनग्रहं प्रविश्य समुपदिदेश।"},{"book":"मार्कः","chapter":"1","verse":"22","text":"तस्योपदेशाल्लोका आश्चर्य्यं मेनिरे यतः सोध्यापकाइव नोपदिशन् प्रभाववानिव प्रोपदिदेश।"},{"book":"मार्कः","chapter":"1","verse":"23","text":"अपरञ्च तस्मिन् भजनगृहे अपवित्रभूतेन ग्रस्त एको मानुष आसीत्। स चीत्शब्दं कृत्वा कथयाञ्चके"},{"book":"मार्कः","chapter":"1","verse":"24","text":"भो नासरतीय यीशो त्वमस्मान् त्यज, त्वया सहास्माकं कः सम्बन्धः? त्वं किमस्मान् नाशयितुं समागतः? त्वमीश्वरस्य पवित्रलोक इत्यहं जानामि।"},{"book":"मार्कः","chapter":"1","verse":"25","text":"तदा यीशुस्तं तर्जयित्वा जगाद तूष्णीं भव इतो बहिर्भव च।"},{"book":"मार्कः","chapter":"1","verse":"26","text":"ततः सोऽपवित्रभूतस्तं सम्पीड्य अत्युचैश्चीत्कृत्य निर्जगाम।"},{"book":"मार्कः","chapter":"1","verse":"27","text":"तेनैव सर्व्वे चमत्कृत्य परस्परं कथयाञ्चक्रिरे, अहो किमिदं? कीदृशोऽयं नव्य उपदेशः? अनेन प्रभावेनापवित्रभूतेष्वाज्ञापितेषु ते तदाज्ञानुवर्त्तिनो भवन्ति।"},{"book":"मार्कः","chapter":"1","verse":"28","text":"तदा तस्य यशो गालीलश्चतुर्दिक्स्थसर्व्वदेशान् व्याप्नोत्।"},{"book":"मार्कः","chapter":"1","verse":"29","text":"अपरञ्च ते भजनगृहाद् बहि र्भूत्वा याकूब्योहन्भ्यां सह शिमोन आन्द्रियस्य च निवेशनं प्रविविशुः।"},{"book":"मार्कः","chapter":"1","verse":"30","text":"तदा पितरस्य श्वश्रूर्ज्वरपीडिता शय्यायामास्त इति ते तं झटिति विज्ञापयाञ्चक्रुः।"},{"book":"मार्कः","chapter":"1","verse":"31","text":"ततः स आगत्य तस्या हस्तं धृत्वा तामुदस्थापयत्; तदैव तां ज्वरोऽत्याक्षीत् ततः परं सा तान् सिषेवे।"},{"book":"मार्कः","chapter":"1","verse":"32","text":"अथास्तं गते रवौ सन्ध्याकाले सति लोकास्तत्समीपं सर्व्वान् रोगिणो भूतधृतांश्च समानिन्युः।"},{"book":"मार्कः","chapter":"1","verse":"33","text":"सर्व्वे नागरिका लोका द्वारि संमिलिताश्च।"},{"book":"मार्कः","chapter":"1","verse":"34","text":"ततः स नानाविधरोगिणो बहून् मनुजानरोगिणश्चकार तथा बहून् भूतान् त्याजयाञ्चकार तान् भूतान् किमपि वाक्यं वक्तुं निषिषेध च यतोहेतोस्ते तमजानन्।"},{"book":"मार्कः","chapter":"1","verse":"35","text":"अपरञ्च सोऽतिप्रत्यूषे वस्तुतस्तु रात्रिशेषे समुत्थाय बहिर्भूय निर्जनं स्थानं गत्वा तत्र प्रार्थयाञ्चक्रे।"},{"book":"मार्कः","chapter":"1","verse":"36","text":"अनन्तरं शिमोन् तत्सङ्गिनश्च तस्य पश्चाद् गतवन्तः।"},{"book":"मार्कः","chapter":"1","verse":"37","text":"तदुद्देशं प्राप्य तमवदन् सर्व्वे लोकास्त्वां मृगयन्ते।"},{"book":"मार्कः","chapter":"1","verse":"38","text":"तदा सोऽकथयत् आगच्छत वयं समीपस्थानि नगराणि यामः, यतोऽहं तत्र कथां प्रचारयितुं बहिरागमम्।"},{"book":"मार्कः","chapter":"1","verse":"39","text":"अथ स तेषां गालील्प्रदेशस्य सर्व्वेषु भजनगृहेषु कथाः प्रचारयाञ्चक्रे भूतानत्याजयञ्च।"},{"book":"मार्कः","chapter":"1","verse":"40","text":"अनन्तरमेकः कुष्ठी समागत्य तत्सम्मुखे जानुपातं विनयञ्च कृत्वा कथितवान् यदि भवान् इच्छति तर्हि मां परिष्कर्त्तुं शक्नोति।"},{"book":"मार्कः","chapter":"1","verse":"41","text":"ततः कृपालु र्यीशुः करौ प्रसार्य्य तं स्पष्ट्वा कथयामास"},{"book":"मार्कः","chapter":"1","verse":"42","text":"ममेच्छा विद्यते त्वं परिष्कृतो भव। एतत्कथायाः कथनमात्रात् स कुष्ठी रोगान्मुक्तः परिष्कृतोऽभवत्।"},{"book":"मार्कः","chapter":"1","verse":"43","text":"तदा स तं विसृजन् गाढमादिश्य जगाद"},{"book":"मार्कः","chapter":"1","verse":"44","text":"सावधानो भव कथामिमां कमपि मा वद; स्वात्मानं याजकं दर्शय, लोकेभ्यः स्वपरिष्कृतेः प्रमाणदानाय मूसानिर्णीतं यद्दानं तदुत्सृजस्व च।"},{"book":"मार्कः","chapter":"1","verse":"45","text":"किन्तु स गत्वा तत् कर्म्म इत्थं विस्तार्य्य प्रचारयितुं प्रारेभे तेनैव यीशुः पुनः सप्रकाशं नगरं प्रवेष्टुं नाशक्नोत् ततोहेतोर्बहिः काननस्थाने तस्यौ; तथापि चतुर्द्दिग्भ्यो लोकास्तस्य समीपमाययुः।"}]}