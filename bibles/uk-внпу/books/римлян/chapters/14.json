{"data":[{"book":"Римлян","chapter":"14","verse":"1","text":"Щиро приймайте слабкого у вірі, без суперечок про спірні думки."},{"book":"Римлян","chapter":"14","verse":"2","text":"Один вірить, що можна їсти все, а інший, слабкий у вірі, їсть лише овочі."},{"book":"Римлян","chapter":"14","verse":"3","text":"Той, хто їсть усе без розбору, не повинен зневажати того, хто не їсть, а той, хто не їсть усього, не повинен судити того, хто їсть, адже Бог його прийняв."},{"book":"Римлян","chapter":"14","verse":"4","text":"Хто ти, щоб судити чужого слугу? Його господар вирішує, стоїть він чи падає. Але він буде стояти, бо Господь здатний підтримати його."},{"book":"Римлян","chapter":"14","verse":"5","text":"Хтось вважає один день важливішим від іншого, а хтось вважає всі дні однаковими. Нехай кожний тримається свого переконання."},{"book":"Римлян","chapter":"14","verse":"6","text":"Хто вважає один день особливим, робить це для Господа. Хто їсть м’ясо, той робить це для Господа, бо дякує Богові; і хто не їсть, той теж робить це для Господа й дякує Богові."},{"book":"Римлян","chapter":"14","verse":"7","text":"Бо ніхто з нас не живе для себе й ніхто з нас не помирає для себе."},{"book":"Римлян","chapter":"14","verse":"8","text":"Якщо ми живемо, живемо для Господа, і якщо вмираємо, вмираємо для Господа. Отже, чи живемо, чи вмираємо, ми належимо Господеві."},{"book":"Римлян","chapter":"14","verse":"9","text":"Бо саме для цього Христос помер і воскрес, щоб бути Господом як мертвих, так і живих."},{"book":"Римлян","chapter":"14","verse":"10","text":"Тоді чому ти осуджуєш свого брата? Або чому ти зневажаєш свого брата? Адже всі ми будемо стояти перед судом Божим."},{"book":"Римлян","chapter":"14","verse":"11","text":"Бо написано:"},{"book":"Римлян","chapter":"14","verse":"12","text":"Тож кожен із нас відповідатиме за себе перед Богом."},{"book":"Римлян","chapter":"14","verse":"13","text":"Тому не будемо осуджувати одне одного. Краще постановіть не ставити жодної перешкоди чи спокуси братові."},{"book":"Римлян","chapter":"14","verse":"14","text":"Я знаю й повністю переконаний у Господі Ісусі, що нічого не є нечистим саме по собі. Але якщо хтось вважає щось нечистим, то для того це нечисте."},{"book":"Римлян","chapter":"14","verse":"15","text":"Якщо твій брат засмучений через твою їжу, то ти більше не дієш по любові. Не знищуй своєю їжею того, за кого помер Христос."},{"book":"Римлян","chapter":"14","verse":"16","text":"Не допускайте, щоб зневажалося те добре, що у вас є."},{"book":"Римлян","chapter":"14","verse":"17","text":"Бо Царство Боже – це не їжа та пиття, а праведність, мир та радість у Святому Дусі,"},{"book":"Римлян","chapter":"14","verse":"18","text":"бо кожен, хто служить Христу таким чином, той до вподоби Богові й шанований людьми."},{"book":"Римлян","chapter":"14","verse":"19","text":"Отже, дбаймо про те, що веде до миру та взаємного збудування."},{"book":"Римлян","chapter":"14","verse":"20","text":"Не руйнуйте Божого діла заради їжі. Уся їжа чиста, але погано, якщо людина їсть так, що спричиняє цим комусь спотикання."},{"book":"Римлян","chapter":"14","verse":"21","text":"Краще не їсти м’яса, не пити вина й не робити чогось, через що брат твій спотикається, спокушається чи слабне."},{"book":"Римлян","chapter":"14","verse":"22","text":"Отже, віру, яку ти маєш, зберігай між собою і Богом. Блаженний той, хто не засуджує себе за власне рішення."},{"book":"Римлян","chapter":"14","verse":"23","text":"Але хто має сумніви, коли їсть, той вже засуджений, бо поводиться не відповідно до віри, а все, що не від віри, – це гріх.14:23 Після цього вірша деякі рукописи містять текст – 16:25-27."}]}