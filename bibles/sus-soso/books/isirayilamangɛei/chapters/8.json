{"data":[{"book":"Isirayila Mangɛe I","chapter":"8","verse":"1","text":"Na tɛmui, Sulemani naxa Isirayila forie, bɔnsɔɛ xunyie, nun Isirayila denbaya xunyie maxili alako e xa te Alatala xa saatɛ kankira ra kelife Siyon, Dawuda xa taa."},{"book":"Isirayila Mangɛe I","chapter":"8","verse":"2","text":"Isirayilaka birin naxa e malan mangɛ yire alako e xa kike solofere sali raba."},{"book":"Isirayila Mangɛe I","chapter":"8","verse":"3","text":"Isirayila forie birin to mɛnni li, Lewikae naxa saatɛ kankira tongo,"},{"book":"Isirayila Mangɛe I","chapter":"8","verse":"4","text":"e a xanin a nun Ala xa Naralande Kiri banxi, a nun se sɛniyɛnxi naxee nu na a kui. Lewika sɛrɛxɛdubɛe nan na wali raba."},{"book":"Isirayila Mangɛe I","chapter":"8","verse":"5","text":"Mangɛ Sulemani nun Isirayila ɲama naxee birin nu maxilixi, naxa ti saatɛ kankira ya ra. E naxa xuruse lanmae nun a xungbe gbegbe ba sɛrɛxɛ ra, naxan kɔnti mu nu nɔma kolonde."},{"book":"Isirayila Mangɛe I","chapter":"8","verse":"6","text":"Sɛrɛxɛdubɛe naxa Alatala xa saatɛ kankira dɔxɔ a dɔxɔde Ala xa hɔrɔmɔbanxi, Yire Sɛniyɛnxi Fisamante kui. E a dɔxɔ malekɛe gabutenyie bun ma."},{"book":"Isirayila Mangɛe I","chapter":"8","verse":"7","text":"Malekɛe gabutenyie nu italaxi saatɛ kankira nun a maxanin see xun ma."},{"book":"Isirayila Mangɛe I","chapter":"8","verse":"8","text":"Saatɛ kankira maxanin see findixi wuri kuyee nan na, naxee ɲɔɛe nu toma kafi pala ma yire sɛniyɛnxi kui, kɔnɔ e mu nu nɔma tode hɔrɔmɔbanxi tande tan ma. Han to saatɛ kankira na mɛnni."},{"book":"Isirayila Mangɛe I","chapter":"8","verse":"9","text":"Sese mu nu na na saatɛ kankira kui, fo na walaxɛ firinyi Annabi Munsa naxee sa a kui. A na raba Xorebe geya yire nɛ, Alatala saatɛ xiri lɔxɔɛ e nun Isirayilakae tagi, e mini tɛmui Misira."},{"book":"Isirayila Mangɛe I","chapter":"8","verse":"10","text":"Sɛrɛxɛdubɛe to mini Yire Sɛniyɛnxi kui, nuxui nde naxa goro Alatala xa banxi ma, a a rafe."},{"book":"Isirayila Mangɛe I","chapter":"8","verse":"11","text":"Sɛrɛxɛdubɛe mu nɔ lude mɛnni e xa e xa wali raba, barima na nuxui nu na naa, Alatala xa nɔrɛ nu bara lu banxi birin ma."},{"book":"Isirayila Mangɛe I","chapter":"8","verse":"12","text":"Na kui, Sulemani naxa a fala,"},{"book":"Isirayila Mangɛe I","chapter":"8","verse":"13","text":"Na kui n bara lingira ti i bɛ,"},{"book":"Isirayila Mangɛe I","chapter":"8","verse":"14","text":"Mangɛ naxa a ya rafindi, a duba Isirayila ɲama birin bɛ. E birin nu tixi."},{"book":"Isirayila Mangɛe I","chapter":"8","verse":"15","text":"A naxa a masen, «Tantui na Isirayila Marigi Alatala bɛ, naxan wɔyɛn n baba Dawuda bɛ a kɛrɛ ra. A fe naxan birin masen a bɛ, a na birin nakamalixi nɛ."},{"book":"Isirayila Mangɛe I","chapter":"8","verse":"16","text":"A naxɛ, ‹Kafi n nan n ma ɲama ramini Misira bɔxi ra, n mu nu taa sugandixi Isirayila bɔnsɔɛe tagi n banxi tima dɛnnaxɛ. N man mu xɛmɛ sugandixi naxan findima n ma Isirayila ɲama yarerati ra. Kɔnɔ n bara Darisalamu nan sugandi alako n xili xa lu naa. N man bara Dawuda sugandi alako a xa findi n ma Isirayila ɲama xunyi ra.›»"},{"book":"Isirayila Mangɛe I","chapter":"8","verse":"17","text":"«N baba Dawuda naxa natɛ tongo a bɔɲɛ kui, a fo a xa banxi ti Isirayila Marigi Alatala bɛ."},{"book":"Isirayila Mangɛe I","chapter":"8","verse":"18","text":"Alatala naxa a fala n baba Dawuda bɛ, ‹I to natɛ tongo i bɔɲɛ kui n ma banxi xa fe ra, na bara findi ɲanige fanyi ra."},{"book":"Isirayila Mangɛe I","chapter":"8","verse":"19","text":"Kɔnɔ i tan xa mu na banxi tima. I xa di nan na tima. I naxan barixi, na nan n ma banxi tima.›"},{"book":"Isirayila Mangɛe I","chapter":"8","verse":"20","text":"Alatala bara a xa masenyi rakamali. N tan bara ti n baba Dawuda ɲɔxɔɛ ra Isirayila mangɛ kibanyi kui, alɔ Alatala a masen ki naxɛ. N man bara banxi ti Isirayila Marigi Alatala bɛ."},{"book":"Isirayila Mangɛe I","chapter":"8","verse":"21","text":"N bara Alatala xa saatɛ kankira dɔxɔ naa, a xa saatɛ walaxɛ na na kui. A na saatɛ xiri a nun Isirayilakae nan tagi.»"},{"book":"Isirayila Mangɛe I","chapter":"8","verse":"22","text":"Mangɛ Sulemani naxa ti sɛrɛxɛbade ya i ɲama birin ya xɔri, a naxa a bɛlɛxɛ itala koore ma, a fa a fala,"},{"book":"Isirayila Mangɛe I","chapter":"8","verse":"23","text":"«Isirayila Marigi Alatala, i maniyɛ mu na koore nun bɔxi ma. I dugutɛgɛxi i xa saatɛ nun i xa hinnɛ xa fe nan na i xa konyie mabiri, naxee ɲɛrɛma i ya tode ra e bɔɲɛ fiixɛ ra."},{"book":"Isirayila Mangɛe I","chapter":"8","verse":"24","text":"Na na a ra, to lɔxɔɛ i bara i xa laayidi rakamali i xa konyi n baba Dawuda bɛ."},{"book":"Isirayila Mangɛe I","chapter":"8","verse":"25","text":"Yakɔsi, Isirayila Marigi Alatala, i laayidi naxan tongoxi i xa konyi n baba Dawuda bɛ, i xa na rakamali. I bara a masen a bɛ, ‹Xa i bɔnsɔɛ fɛntɛn e ɲɛrɛ ki ma alɔ i a rabaxi ki naxɛ, e naxa n ma sɛriyɛ binya, mixi nde na e bɔnsɔɛ ya ma naxan fama lude Isirayila kibanyi kui abadan.›"},{"book":"Isirayila Mangɛe I","chapter":"8","verse":"26","text":"Yakɔsi, Isirayila Marigi Alatala, i xa i xa masenyi rakamali, i naxan masen i xa konyi Dawuda bɛ.»"},{"book":"Isirayila Mangɛe I","chapter":"8","verse":"27","text":"«Kɔnɔ Ala tan nɔma sabatide duniɲa bɛndɛ fuɲi fari adamadie tagi? Koore nun a xa gboe xurun i bɛ. N banxi naxan tixi i bɛ a xurun koore bɛ. I luma mɛnni di?"},{"book":"Isirayila Mangɛe I","chapter":"8","verse":"28","text":"N Marigi Alatala, i xa i xa konyi xa dubɛ suxu, i xa a xa maxandi tongo, i xa i tuli mati i xa konyi wa xui ra."},{"book":"Isirayila Mangɛe I","chapter":"8","verse":"29","text":"I xa i ɲɛngi sa yi banxi xɔn ma kɔɛ nun yanyi ra, barima i xili matɔxɔma be. I xa i xa konyi xa maxandi suxu yi banxi kui."},{"book":"Isirayila Mangɛe I","chapter":"8","verse":"30","text":"I xa i tuli mati i xa konyi nun i xa ɲama wa xui ra, e i maxandima be tɛmui naxɛ. Kelife koore ma i dɔxɔxi dɛnnaxɛ, i xa i tuli mati muxu ra, i man xa diɲɛ.»"},{"book":"Isirayila Mangɛe I","chapter":"8","verse":"31","text":"«Xa mixi nde sa yunubi raba a boore ra, e fa a fala a bɛ a xa kali nde ti sɛrɛxɛbade yire yi banxi kui,"},{"book":"Isirayila Mangɛe I","chapter":"8","verse":"32","text":"i xa na fe mato kelife koore ma, i xa kiiti sa nɔndi ra alako fe kanɛ nun tinxintɔɛ birin xa e sare sɔtɔ.»"},{"book":"Isirayila Mangɛe I","chapter":"8","verse":"33","text":"«Xa i xa ɲama Isirayila sa yunubi raba i ra, e yaxuie fa nɔ e ra na xa fe ra, xa e bara tin gbilenfe ra i yire, e i xili matɔxɔ, e i maxandi yi hɔrɔmɔbanxi kui,"},{"book":"Isirayila Mangɛe I","chapter":"8","verse":"34","text":"i xa na fe mato kelife koore ma, i xa i xa ɲama Isirayila xa yunubie xafari, i fa e ragbilen bɔxi ma, i dɛnnaxɛ fixi e tan nun e babae ma.»"},{"book":"Isirayila Mangɛe I","chapter":"8","verse":"35","text":"«Xa koore sa balan, tunɛ yo mu fa, barima e bara yunubi raba i ra, xa e fa i maxandi be, e i xili matɔxɔ, e gbilen e xa yunubi fɔxɔ ra i e rayaagixi naxan ma,"},{"book":"Isirayila Mangɛe I","chapter":"8","verse":"36","text":"i xa na fe mato kelife koore ma, i xa i xa konyie, i xa ɲama Isirayila xa yunubie xafari, i xa i xa sɛriyɛ fanyi masen e bɛ alako e xa na ɲɛrɛ ki kolon, i fa tunɛ ragoro i xa bɔxi ma, i naxan findi e gbe ra.»"},{"book":"Isirayila Mangɛe I","chapter":"8","verse":"37","text":"«Xa kaamɛ sa sin yi bɔxi ma, xa na mu fure, xa na mu baloe kanɛ, xa na mu gere, xa na mu gbaloe gbɛtɛ,"},{"book":"Isirayila Mangɛe I","chapter":"8","verse":"38","text":"xa mixi nde sa i maxandi, xa i xa ɲama Isirayila a mawa i xɔn, barima e bara a kolon e xa tɔɔrɛ kelixi fe naxan ma, e fa e bɛlɛxɛ itala yi banxi mabiri,"},{"book":"Isirayila Mangɛe I","chapter":"8","verse":"39","text":"i xa na fe mato kelife koore ma i magoroxi dɛnnaxɛ, i xa diɲɛ, i xa mixi birin sare fi a xa wali ra, i tan naxan adama birin bɔɲɛ ma fe kolon. I keren peti nan ibunadama birin sondon ma fe kolon."},{"book":"Isirayila Mangɛe I","chapter":"8","verse":"40","text":"Na kui e fama gaaxude i ya ra, e ɲɛrɛ i xa kira xɔn e xa simaya birin kui yi bɔxi ma, i naxan fixi muxu babae ma.»"},{"book":"Isirayila Mangɛe I","chapter":"8","verse":"41","text":"«Xa xɔɲɛ nde sa fa kelife ɲamanɛ ma, naxan mu findi i xa ɲama Isirayila mixi nde ra,"},{"book":"Isirayila Mangɛe I","chapter":"8","verse":"42","text":"a fa i xili xungbe nun i sɛnbɛ xa fe ra, a i maxandi yi banxi kui,"},{"book":"Isirayila Mangɛe I","chapter":"8","verse":"43","text":"i xa na fe mato kelife koore ma i i magoroxi dɛnnaxɛ, i xa a xa maxandi suxu alako si birin xa gaaxu i xili ya ra duniɲa, alɔ i xa ɲama Isirayila. E xa a kolon i tan nan xili maxandima yi banxi kui n naxan tixi.»"},{"book":"Isirayila Mangɛe I","chapter":"8","verse":"44","text":"«Xa i xa ɲama sa mini a yaxuie gerede alɔ i a masen e bɛ ki naxɛ, xa e i maxandi yi taa mabiri ra i dɛnnaxɛ sugandixi, xa e i maxandi yi banxi mabiri ra n naxan tixi i xili ra,"},{"book":"Isirayila Mangɛe I","chapter":"8","verse":"45","text":"i xa na fe mato, i xa e xa dubɛ suxu, i xa kiiti tinxinxi sa e bɛ.»"},{"book":"Isirayila Mangɛe I","chapter":"8","verse":"46","text":"«Xa e sa yunubi raba i ra, alɔ adamadi birin darixi naxan na, xa i bɔɲɛ te e xili ma, i fa e sa e yaxuie sagoe, e findi geelimanie ra yire makuye, xa na mu a ra yire makɔrɛxi,"},{"book":"Isirayila Mangɛe I","chapter":"8","verse":"47","text":"xa e bara xaxili sɔtɔ na konyiya kui, e fa i maxandi e xa geeli kui, ‹Muxu bara yunubi raba, muxu bara fe ɲaaxi raba, muxu bara kobi,›"},{"book":"Isirayila Mangɛe I","chapter":"8","verse":"48","text":"xa e man e yɛtɛ ragbilen i ma e bɔɲɛ fiixɛ ra, e nii birin na, e fa i maxandi ɲamanɛ ma konyiya kui yi bɔxi mabiri, i naxan fixi e babae ma, a nun yi taa mabiri, i naxan sugandixi, a nun yi banxi mabiri, n naxan tixi i bɛ,"},{"book":"Isirayila Mangɛe I","chapter":"8","verse":"49","text":"i xa na fe mato kelife koore ma i magoroxi dɛnnaxɛ, i xa i tuli mati e xa maxandi nun e wa xui ra, i xa kiiti tinxinxi sa e bɛ,"},{"book":"Isirayila Mangɛe I","chapter":"8","verse":"50","text":"i xa diɲɛ i xa ɲama ma naxan yunubi rabaxi i ra. I xa e xa yunubie xafari e naxan nabaxi i ra. I xa hinnɛ e ra e yaxuie ya xɔri, alako e yaxuie fan xa hinnɛ e ra."},{"book":"Isirayila Mangɛe I","chapter":"8","verse":"51","text":"E findixi i xa ɲama nan na, i kɛ tongoe, i naxee ramini Misira bɔxi ra konyiya kui.»"},{"book":"Isirayila Mangɛe I","chapter":"8","verse":"52","text":"«Yakɔsi, n Marigi Ala, i xa muxu xa maxandi mato, i xa a ramɛ, muxu naxan nabaxi yi banxi kui,"},{"book":"Isirayila Mangɛe I","chapter":"8","verse":"53","text":"barima i tan nan muxu ba duniɲa bɔnsɔɛ tagi muxu xa findi i kɛ tongoe ra, alɔ i a masen Isirayila bɛ ki naxɛ i xa konyi Munsa saabui ra, a to muxu benbae ramini Misira bɔxi ra.»"},{"book":"Isirayila Mangɛe I","chapter":"8","verse":"54","text":"Mangɛ Sulemani to gɛ na maxandi tide Alatala bɛ, a naxa keli Alatala xa sɛrɛxɛbade yire, a xinbi nu sinxi dɛnnaxɛ a bɛlɛxɛe itexi koore ma."},{"book":"Isirayila Mangɛe I","chapter":"8","verse":"55","text":"Na tɛmui a naxa ti Isirayila ɲama ya xɔri, a duba e bɛ a xui itexi ra. A naxɛ,"},{"book":"Isirayila Mangɛe I","chapter":"8","verse":"56","text":"«Tantui na Alatala bɛ, naxan bara malabui fi a xa ɲama Isirayila ma, alɔ a a masen ki naxɛ. A masenyi naxee ti a xa konyi Annabi Munsa saabui ra, keren mu na a mu naxan nakamali."},{"book":"Isirayila Mangɛe I","chapter":"8","verse":"57","text":"Won Marigi Alatala xa lu won sɛɛti ma alɔ a raba won benbae bɛ ki naxɛ. Ala naxa won nabolo, a naxa won nabɛɲin."},{"book":"Isirayila Mangɛe I","chapter":"8","verse":"58","text":"Ala xa won bɔɲɛ ya mafindi a ma, alako won xa won ɲɛrɛ a xa kira xɔn ma, won xa a xa yaamari birin nabatu, won xa gbilen fee fɔxɔ ra a tɔnyi dɔxɔxi naxee ra, won xa bira a xa sɛriyɛ fɔxɔ ra a naxan so won benbae yi ra."},{"book":"Isirayila Mangɛe I","chapter":"8","verse":"59","text":"Ala xa ratu n ma maxandi ma kɔɛ nun yanyi. Won Marigi Alatala xa n tan a xa konyi nun a xa ɲama Isirayila makanta fe ɲaaxi ma lɔxɔɛ birin,"},{"book":"Isirayila Mangɛe I","chapter":"8","verse":"60","text":"alako duniɲa birin xa a kolon a Alatala nan na Ala ra. Ala gbɛtɛ mu na."},{"book":"Isirayila Mangɛe I","chapter":"8","verse":"61","text":"Wo bɔɲɛ birin xa lu won Marigi Alatala nan bɛ, alako won xa a xa yaamarie ratinmɛ, won xa won ɲɛrɛ a xa sɛriyɛ ma alɔ wo darixi a ra ki naxɛ.»"},{"book":"Isirayila Mangɛe I","chapter":"8","verse":"62","text":"Mangɛ nun Isirayila ɲama birin naxa sɛrɛxɛ ba Alatala bɛ."},{"book":"Isirayila Mangɛe I","chapter":"8","verse":"63","text":"Mangɛ Sulemani naxa ninge wulu mɔxɔɲɛn nun firin ba xanunteya sɛrɛxɛ ra, a nun yɛxɛɛ wulu kɛmɛ mɔxɔɲɛn. Na dangi xanbi, Mangɛ nun ɲama naxa Ala xa banxi rabi."},{"book":"Isirayila Mangɛe I","chapter":"8","verse":"64","text":"Sulemani naxa tɛtɛ yire rasɛniyɛn sɛrɛxɛ ra Alatala xa hɔrɔmɔbanxi ya ra. A naxa sɛrɛxɛ gan daaxie ba naa, a nun xanunteya sɛrɛxɛe ture nun sansi xɔri ra, barima sɛrɛxɛbade yɔxui daaxi, Sulemani naxan yailan, na nu xurun na sɛrɛxɛ birin bɛ."},{"book":"Isirayila Mangɛe I","chapter":"8","verse":"65","text":"Sulemani nun Isirayilakae birin sali raba nɛ won Marigi Alatala ya xɔri xi solofere bun ma. Ɲama gbegbe fa nɛ kelife Xamata han Misira xure. E to gɛ na sali ra, e man naxa sali xi solofere gbɛtɛ bun ma, a findi xi fu nun naani ra."},{"book":"Isirayila Mangɛe I","chapter":"8","verse":"66","text":"A xi fu nun suuli nde, mangɛ naxa ɲama bɛɲin e xa gbilen e xɔnyi. E naxa duba mangɛ bɛ, e fa gbilen e xɔnyi sɛɛwɛ kui, Alatala xa hinnɛ xa fe ra a xa konyi Dawuda nun a xa ɲama Isirayila mabiri."}]}