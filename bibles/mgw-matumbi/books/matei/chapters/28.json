{"data":[{"book":"Matei","chapter":"28","verse":"1","text":"Bu'ka pa Sabato lisu'ba lya jumapili kindai' bulabula, Malia Makatalena na yu'lu' Malia ywi'ngi', baayi'i kulilingulya lisiko."},{"book":"Matei","chapter":"28","verse":"2","text":"Imukya, ngakupitya nnendemo nku'lu' wa bwi', na malaika wa Bwana ngauluka bu'ka kunani, ngaliimbilikiya pambwega li'lu' liwe na kulitamya."},{"book":"Matei","chapter":"28","verse":"3","text":"Kuminyo ya aywo malaika kwaabile kati njai, na magu'bo gake gaabile mauu muno."},{"book":"Matei","chapter":"28","verse":"4","text":"Balu' ali'ndi'li ba lisiko baatiyogopa muno, ngabalendema no baa kati baatiwaa."},{"book":"Matei","chapter":"28","verse":"5","text":"Yu'lu' malaika ngaabakia balu' alwawa, “Kanemuyogope, kwa mwanjaa nitangite panga mumpala Yesu ywaabambilwe."},{"book":"Matei","chapter":"28","verse":"6","text":"Ntu'pu' pano, kwa mwanjaa ayu'kite kati mu'lu' mwaabaite. Mwisange samulole pandu pabanng'onjike."},{"book":"Matei","chapter":"28","verse":"7","text":"Bai, muyende kiyu'ngu'ya mukaabakie banamasi' bake, ‘Ayu'kite bu'ka kuuwi'li, naywembe alu'a kunnongolya yenda ku Galilaya. Akwo ngamwaalu'a kummona.’ Aya, niyomwile kummakia.”"},{"book":"Matei","chapter":"28","verse":"8","text":"Abo alwawa ngabapita kiyu'ngu'ya mulisiko, babi na bwoga na pulaa ngu'lu', ngababutuka yenda kwabakia banamasi' bake abali yo."},{"book":"Matei","chapter":"28","verse":"9","text":"Popopo, ngabakwembana na Yesu, ngabaya, “Mukayumuka.” Balu' alwawa ngabamwegelelya na kunkamwa magu'lu' gake, ngabankilikitya."},{"book":"Matei","chapter":"28","verse":"10","text":"Bu'kapo Yesu ngaabakia, “Kanemuyogope! Muyende mukaabakie alongo bangu' bayende ku Galilaya, na akwo bakanibona.”"},{"book":"Matei","chapter":"28","verse":"11","text":"Balu' alwawa pabaabile kabayenda, bi'ngi' ba ali'ndi'li ba li'lu' lisiko, baayi'i kukilambo kwapeya abali api'ndo ba dini bu'kana na makowe goti gagaapitike."},{"book":"Matei","chapter":"28","verse":"12","text":"Bai, ngabakwembana na api'ndo ba dini pamope na api'ndo ba bandu no yi'ki'tyana. Ngabaapeya balu' asikali mbanje yambone,"},{"book":"Matei","chapter":"28","verse":"13","text":"kabaaking'indya kababaya, “Mwenga mwabaye nya, ‘Banamasi' bake baaisi kilo twenga tugonjike, ngabannyiba.’"},{"book":"Matei","chapter":"28","verse":"14","text":"Na mpi'ndo ywa nkoa mana aayu'a abali yi', twenga twaalu'a longela nakwe na kummu'ya kyukala, li'nga mwenga mwaakane pata tabu.”"},{"book":"Matei","chapter":"28","verse":"15","text":"Kwa nyo balu' ali'ndi'li ngabatola yi'lu' mbanje, no panga kati mwabayi'ganilwe. Abali yo ngaiyu'wanika kwa Ayahudi mpaka li'no."},{"book":"Matei","chapter":"28","verse":"16","text":"Balu' banamasi' ku'mi na yumo ngabayenda ku Galilaya kukitu'mbi' saalagile Yesu."},{"book":"Matei","chapter":"28","verse":"17","text":"Nabembe pabaamweni ngabankilikitya, lakini bi'ngi' babe baabi na kyukala nakwe."},{"book":"Matei","chapter":"28","verse":"18","text":"Yesu ngaisa papipi nabo, na kwabakia, “Nipeyilwe utawala woti wa kunani na padunia."},{"book":"Matei","chapter":"28","verse":"19","text":"Bai, mwayendeli bandu boti li'nga bapate panga banamasi' bangu', na kwabatisa kwa lina lya Tati', na Mwana na Loo Mpeleteu,"},{"book":"Matei","chapter":"28","verse":"20","text":"Mwayi'gane kugayu'wa makowe goti ganinnagile mwenga. Na mutange panga nenga nibile pamope na mwenga masu'ba goti, ata kuundi'la ya dunia.”"}]}