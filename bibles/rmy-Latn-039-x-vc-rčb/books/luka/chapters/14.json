{"data":[{"book":"Luka","chapter":"14","verse":"1","text":"Jek savato avilo o Isus ando ćher ke jek vođa e farisejengo te hal lesa. Okola save sas okote lačhe lenas sama pe leste so ćerela."},{"book":"Luka","chapter":"14","verse":"2","text":"Kaj pojavisajlo anglo Isus varesavo manuš savo sas nasvalo gajda kaj sas les paj thaj šuljolas lestar."},{"book":"Luka","chapter":"14","verse":"3","text":"Pe godova o Isus phučla e sikavne e Mojsiješće zakonestar thaj e farisejen: “Dali si muklino prema e Mojsijesko zakono te savatone sastarelpes o manuš ili naj?”"},{"book":"Luka","chapter":"14","verse":"4","text":"A von khanči či phendine. Askal o Isus čhuta pire vas po nasvalo manuš, sastardale thaj phendas lešće kaj šaj džaltar."},{"book":"Luka","chapter":"14","verse":"5","text":"A o Isus phendas: “Ko tumendar savatone či ćerel bući? Ako varekašće tumendar o čhavro ili o guruv perel ande haing, zar či odma inkalena les?”"},{"book":"Luka","chapter":"14","verse":"6","text":"Pe godova naslen so te phenen."},{"book":"Luka","chapter":"14","verse":"7","text":"Kana o Isus dikhlas sar okola kaj si akharde pe gozba len pešće prve thana te bešen, phendas lenđe e usporedba:"},{"book":"Luka","chapter":"14","verse":"8","text":"“Kana vareko akharel tut pe svaturja, na beš po prvo than kaj so ako si akhardo vareko ko si majvažno tutar?"},{"book":"Luka","chapter":"14","verse":"9","text":"Te či o domaćino savo akhardas tut thaj vi les phenela tuće: ‘Ušti thaj de o than okole manušešće.’ Askal ladžavoja, ušteja thaj bešeja po paluno than."},{"book":"Luka","chapter":"14","verse":"10","text":"Nego kana vareko akharel tut dža thaj beš pe paluno than, thaj kana avela okova kaj akharda tut, phenel tuće: ‘Drugarina pripremisardem tuće majlačho than!’ Askal aveja počastime angle sa save si akharde."},{"book":"Luka","chapter":"14","verse":"11","text":"Kaj svako ko korkoro pes uzvisisarel, avela ponizime, a ko korkoro pes ponizil, avela uzvisime.”"},{"book":"Luka","chapter":"14","verse":"12","text":"A askal o Isus bolda pes ko domaćino thaj phendas lešće: “Kana ćeres habe ili večera, na akhar ćire drugaren, ni ćire phralen, ni ćire familija, ni ćire barvale komšijen, te či vi von možda tut akhardinesas thaj pe akava način boldinesas tuće."},{"book":"Luka","chapter":"14","verse":"13","text":"Nego kana ćeres gozba akhar e čoren, sakaten, banđen, thaj koren."},{"book":"Luka","chapter":"14","verse":"14","text":"Kaj len naj sova te bolden tuće. Gajda aveja blagoslovime kaj o Del pale godova nagradila tut kana vo vaskrsnila e pravedne manušen andar e mule.”"},{"book":"Luka","chapter":"14","verse":"15","text":"Kana godova ašunda jek katar e manuša pale sinija, phendas e Isusešće: “Blago okolešće savo hala ando carstvo e Devlesko!”"},{"book":"Luka","chapter":"14","verse":"16","text":"A o Isus phendas lešće: “Varesosko manuš ćerda bari večera thaj akhardas e but e themes."},{"book":"Luka","chapter":"14","verse":"17","text":"Kana e večera sas gata, bičhalda e sluga te phenel e gostonenđe: ‘Sa si gata. Aven!’"},{"book":"Luka","chapter":"14","verse":"18","text":"A von jek pale avreste phendine kaj naštik te aven. O prvo phendas lešće: ‘Ćindem njiva thaj trubul te džav te dikhavla. Moliv tut, jartosar man ke godova manuš.’"},{"book":"Luka","chapter":"14","verse":"19","text":"Aver phendas: ‘Ćindem deš guruva, thaj trubul te džav te isprobiv len dali si lačhe. Moliv tut, jartosar man ke godova manuš.’"},{"book":"Luka","chapter":"14","verse":"20","text":"O trito phendas: ‘Upravo ženisajlem thaj zato naštik te avav.’14,20 Godola manuša save sas akharde pe gozba uvredisardine e caro. Pale gozba sas već dumut obavestime, a akana kana avili e vrjama te aven, von izmišljin hohamne thaj smešne razlogurja. Sostar vareko ćindasas e njiva savi nikada či ni dikhlas ili ćindasas e guruven save či pregledisardas, ili trubujasas sasti vrjama te ačhel ćhere te avel pire romnjasa? Inćaren piro imetko thaj piri familija sago kaj si majvažno katar o gospodari. O Isus upozorisardas kaj e love, imanje, familija nikada či trubuinesas te aven maj važne katar o Del (dik o retko 25-33 tele)."},{"book":"Luka","chapter":"14","verse":"21","text":"O sluga boldape thaj javisarda godole domaćinešće. Askal o domaćino holjajlo thaj phendas e slugašće: ‘Inklji brzo pe sokača e gavešće thaj an akaring e čoren, sakaten, koren thaj e banđen.’"},{"book":"Luka","chapter":"14","verse":"22","text":"Kana o sluga gajda ćerdas, javisardas e Gospodarešće: ‘Gospodarina, ćerdo si so phendan thaj još si than.’"},{"book":"Luka","chapter":"14","verse":"23","text":"O gospodari phendas e slugašće: ‘Inklji pe droma avrajl o gav thaj trade len te aven te pherdol mungro ćhere themesa."},{"book":"Luka","chapter":"14","verse":"24","text":"Kaj phenav tumenđe: Ni jek katar okola manuša save sas majsigo akharde či hana ni zalogajo katar e gozba savi ćerdem.’”"},{"book":"Luka","chapter":"14","verse":"25","text":"E Isuseja putuilas o silno them. O Isus boldape thaj phendas lenđe:"},{"book":"Luka","chapter":"14","verse":"26","text":"“Ako vareko kamel te avel mungro učeniko, moraš te volil man majbut14,26 Ando original ramol: “Ako vareko avel mande thaj či mrzal pire dades … naštik avel mungro učeniko”. Akate si “mrzal” preuveličime pale majcikni ljubav savi e manuša trubun te sikaven e manušenće osim e Isusešće. nego pire dade, deja, romnja, čhavren, phralen, phejen, pa majbut vi katar piro trajo. Inače naštik avel mungro učeniko!"},{"book":"Luka","chapter":"14","verse":"27","text":"Ko či lel piro trušul thaj či džal pale mande thaj naj spremno te merel pale mande, naštik avel mungro učeniko!14,27 Akaja metafora značil kaj moraš te pokorinpes e Devlešće thaj te aven spremne te patin pe bilo savo način te aviline sas e Isusešće učenikurja. Sago kaj e manuša andar o Rimo često tradenas e manušen te inđaren pire trušula maj sigo nego so sas čače razapnime sago znako kaj pokaisajle. O Isus či gndil kaj svako hrišćanino trubul te avel razapnime. E manuša andar o Rimo često tradenas e manušen te inđaren pire vlastite trušula maj sigo nego so razapnisardine len sago o znako kaj pokorisajle ando Rimo."},{"book":"Luka","chapter":"14","verse":"28","text":"Kaj khonik tumendar, kana kamel te sagradil e kula, či prvo bešel thaj proračunil e troškurja te dićhel dali sile sova te završil.14,28 Aver alavenca: “na teljaren pale mande dok či utvrdin kozom mola tumen”."},{"book":"Luka","chapter":"14","verse":"29","text":"Inače šaj dogodisajlo sas lešće te uspil samo te čhol o temelji thaj naj les dosta love te završil, a askal savora save godova dikhlinesas mardinesas muj lestar"},{"book":"Luka","chapter":"14","verse":"30","text":"thaj phenena: ‘Akava manuš počnisarda te gradil, a naštik završil!’"},{"book":"Luka","chapter":"14","verse":"31","text":"Ili savo caro teljardasas ando rato aver caronenca a te majsigo či bešel thaj gndil dali šaj pire deš milje vojnikonenca te svladil okoles savo avel pe leste pire biš milje vojnikonenca?"},{"book":"Luka","chapter":"14","verse":"32","text":"Ako procenil kaj naštik te svladil len, bičhalela pire manušen te roden miro dok si lenđe protivnikurja još dur po drom."},{"book":"Luka","chapter":"14","verse":"33","text":"Zato khonikal naštik postanil mungro učeniko savo či mućel sa so siles zbog mande.”14,33 Lačhe si kana vareko želil te avel e Isusesko učeniko, ali ako vareko pokušil te sledil e Isuse a te či inđarel piro trušul thaj odreknilpes katar sa so siles, postanil beskorisno sago okova savo kamlas te gradil a nas les love te završil ili sago o caro savo đelo ande bitka savi naštik pobedisardas."},{"book":"Luka","chapter":"14","verse":"34","text":"Askal o Isus još phendas lenđe: “O lon si lačho. Ali ako o lon naj londo, sova askal lonđarelape?"},{"book":"Luka","chapter":"14","verse":"35","text":"O bilondo lon naj lačho ni pale phuv, ni palo gnoište, nego samo te čhudel pes. Ašunen kana već situmen kan!”"}]}