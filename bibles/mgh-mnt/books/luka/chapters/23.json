{"data":[{"book":"Luka","chapter":"23","verse":"1","text":"Nlhoko wonkhaye nkaweemelha ni unrweha Yesu mpaka u Napilato"},{"book":"Luka","chapter":"23","verse":"2","text":"waamwemenshe aya ni uchokholha uhimiacha milhatu, “Nahomwona ulha ntu ulha aapoterihaka attu o velhaponi, eerelhaka wiira ahilhive ikhodi wa Nakaisari ni wiichihana mwanene wiira, Kuristo Moopolhi thanlhiye ni Nlhuku mwene a Ayahudi.”"},{"book":"Luka","chapter":"23","verse":"3","text":"Napilato nkayankoha Yesu, “Inyuva phi amwene a Ayahudi?”"},{"book":"Luka","chapter":"23","verse":"4","text":"Napilato nkayeerelha opochera ishaani olhupalhe ni attu wiira, “Akoonaka nlhatu uriwoothe wa ulha ntu ulha.”"},{"book":"Luka","chapter":"23","verse":"5","text":"Nansho attu nkayaathepa ukuruvalhelha wo machiri chinene, “Nowaachopeacha ni weettuchiha attu apange injoove ilhapo yonkhaye yo Uyudea. Aachokhonlhe Ugalilaya vano rii vaa.”"},{"book":"Luka","chapter":"23","verse":"6","text":"Napilato veewilhe aya, nkayaakoha, “Kwani yolha ntu ulha nokhuma Ugalilaya?”"},{"book":"Luka","chapter":"23","verse":"7","text":"Vaachuwenlhe aya wiira aari ntu o ilhapo yo ikuru i Naherode, nkayanhokolhosha u Naherode uwo, aari yeyo ikatema iyo Uyerusalemu."},{"book":"Luka","chapter":"23","verse":"8","text":"Naherode nkayaateelhiya nrima umwoona Yesu, ukhalhawaya yaari amwiiwaka athananaka umwoona toka khalhayi. Akhulhuvelhaka umwoona Yesu apangaka cho ushangiha."},{"book":"Luka","chapter":"23","verse":"9","text":"Paahi etu Naherode nkayankoha Yesu chookohiya chinchi, nansho Yesu khaakhunlhe."},{"book":"Luka","chapter":"23","verse":"10","text":"Opochera ishaani olhupalhe ni owiittuchiha Malhehero yaari miholho ahimiachaka milhatu chinchi choomwootheria Yesu."},{"book":"Luka","chapter":"23","verse":"11","text":"Naherode ni manyaaasikari aya nkayampangelha Yesu ncheche, nkayammwariha n'golole we imwene nkayanhokolhosha u Napilato."},{"book":"Luka","chapter":"23","verse":"12","text":"Toka nenno nihuku nno, Napilato ni Naherode nkayaalhutanaacha umpwana, ukhalhawaya khalhayi vawo kila mmoka khaari ewananaka ni nkhunanawe."},{"book":"Luka","chapter":"23","verse":"13","text":"Napilato nkayeehanacha opochera ishaani olhupalhe ni aholhelhi ni attu vamoka,"},{"book":"Luka","chapter":"23","verse":"14","text":"nkayeera, “Nhommwiiha yolha ntu ulha uwannyaka mwiiraka wiira aari aapoterihaka attu. Vano etu, kihonkohacha mwaatti mwiiwaka, ni mii akoonne nlhatu uriwoothe uhimianche inyu."},{"book":"Luka","chapter":"23","verse":"15","text":"Akihiwe mii vekha mena Naherode oonne nlhatu, phi nhokolhonshe aya uwanihu. Khuuwo nlhatu wo hii umwiiva."},{"book":"Luka","chapter":"23","verse":"16","text":"Paahi mii kinomwaata ikopo ni unhiyerera.”"},{"book":"Luka","chapter":"23","verse":"17","text":"Kila nihuku no Pasaka, Napilato aari ni malhemalhelho o unhiyerera ntu mmoka ttukiye aathananiya ni attu."},{"book":"Luka","chapter":"23","verse":"18","text":"Nlhoko wonkhaye nkawaakhuwelha, “Eeviye! Munhiyerereke Baraba!”"},{"book":"Luka","chapter":"23","verse":"19","text":"Baraba uyo aattukiye wo nlhatu no injoove yaapangeelhe vawani ni nlhatu no weeva attu."},{"book":"Luka","chapter":"23","verse":"20","text":"Napilato aari athananaka unhiyerera Yesu, paahi nkayoolhumana attu tho."},{"book":"Luka","chapter":"23","verse":"21","text":"Nansho attu yaari akhuwelhachaka, “Munkhomelhelhe vansalaabani! Munkhomelhelhe vansalaabani!”"},{"book":"Luka","chapter":"23","verse":"22","text":"Napilato nkayeera tho vo neraru, “Nansho ttenkeni? Khuuwo nlhatu kinoona aka wo umwiiva! Kinoomwata ikopo ni unthaphulha.”"},{"book":"Luka","chapter":"23","verse":"23","text":"Nansho attu nkayaathepa ukhuwelhacha avekelhaka wiira Yesu akhomelhelhiye, ni nlhove naya nkanaarumelhelhiya."},{"book":"Luka","chapter":"23","verse":"24","text":"Paahi etu Napilato nkayanhukumulha Yesu thoko chaalhepelha aya attu."},{"book":"Luka","chapter":"23","verse":"25","text":"Nkayanthaphulha Baraba, ntu aattukiye wo nlhatu no injoove ni niiviho, nkayaavaha Yesu wiira ampangeke ittu yaathanana aya, thoko chaavekelha aya."},{"book":"Luka","chapter":"23","verse":"26","text":"Manyaasikaari nkayanvelhelha Yesu, vaarwaa aya nkayankumaana ntu o Ukirene nchina nawe Simoni aawa akhumaka umatani. Nkayanchuchumiha, nkayanriaa nsalaaba, akushe anttwaraka Yesu utulhi."},{"book":"Luka","chapter":"23","verse":"27","text":"Nlhoko mulhupalhe wa attu nkawanttwara, akina aya yaari manyopani onlhacha umunlhelha."},{"book":"Luka","chapter":"23","verse":"28","text":"Yesu nkaarukunuwelha, nkeerelha, “Manyopani o Uyerusalemu! Nhikunlhelhe mii, nansho mwichunlhelheke mwaashinene ni achishaana inyu."},{"book":"Luka","chapter":"23","verse":"29","text":"Ukhalhawaya mahuku anowa attu vanowa aya wiira, ‘Ahoreeriya manyaathiyana ahiyanre, ahaayanre ashaana mena ulhelha!’"},{"book":"Luka","chapter":"23","verse":"30","text":"Yeyo ikatema iyo, attu phi nowa aya wiirelha miako, ‘Nniwulhuwelheke! Nnivitheke!’"},{"book":"Luka","chapter":"23","verse":"31","text":"Vavawo attu aneera chiicho wo mwiri nkithi, mwiri wo wuuma inohalha wiiria chani?”"},{"book":"Luka","chapter":"23","verse":"32","text":"Attu akina elhi, onkhaye o uwonya, yaari ni ayo arweehiyaka wiiviya vamoka ni Yesu."},{"book":"Luka","chapter":"23","verse":"33","text":"Vaaphilhe aya vakittu vaneehaniya “Nikhurukucha no muru,” nkayankhomelhelha Yesu vavawo, ni attu elhi o uwonya, mmoka wiimonono ni nkina wiimushi."},{"book":"Luka","chapter":"23","verse":"34","text":"Yesu nkeera, “Thithi mwaalhevelheke! Ukhalhawaya khachuwenlhe impanga aya.”"},{"book":"Luka","chapter":"23","verse":"35","text":"Attu nkayeemelhacha aawehaka Aholhelhi a Ayahudi vampangelha aya ncheche, “Ahoopolha attu akina, haya etu echopolheke mwanene yakhalhaka uyo phi Kuristo Moopolhi thanlhiye ni Nlhuku!”"},{"book":"Luka","chapter":"23","verse":"36","text":"Manyaasikaari ni ayo nkayampangelha ncheche chiicho, nkayaawa nkayammaha isiki,"},{"book":"Luka","chapter":"23","verse":"37","text":"yiiraka, “Wiichopolheke umwanene wakhalhaka uwe phi mwene a Ayahudi!”"},{"book":"Luka","chapter":"23","verse":"38","text":"Vachulhu nsalaaba nkayaakhomelhelha nipattu naalhempe aya malhove eera, “Ulha phi mwene a Ayahudi.”"},{"book":"Luka","chapter":"23","verse":"39","text":"Mmoka a attu yaakhomelhelhiye vamoka ni Yesu nkaachokholha unruwana Yesu, “Uwe kuhiwe phi Kuristo Moopolhi? Wiichoopolheke umwanene, unoopolheke ni hii!”"},{"book":"Luka","chapter":"23","verse":"40","text":"Nkina uyo nansho, nkanchachera nkhunanawe eeraka, “Uwe khunomoova Nlhuku? Ihukumu ipantte awo iyo phi pantte awe."},{"book":"Luka","chapter":"23","verse":"41","text":"Hii, ikekhiaye ihu iyo, phi niphwanenlhe, ukhalhawaya nihopochera malhivo o mitheko chihu, nansho uyo khawonnye ittu.”"},{"book":"Luka","chapter":"23","verse":"42","text":"Nkaamwiirelha Yesu, “Yesu wakuupuwelheke mii, vanohalha awo uwa unari Amwene vawo!”"},{"book":"Luka","chapter":"23","verse":"43","text":"Yesu nkaamwirelha, “Kinoolhelha wo ikekhiaye wiira lhelho nna, unowa waakhalha ni mii Uphiooni.”"},{"book":"Luka","chapter":"23","verse":"44","text":"Yaari saa sita uthana nchuwa vaatiphiilhe aya, ipiphi nkayaawanelha ilhapo yonkhaye mpaka vaari aya saa tisa,"},{"book":"Luka","chapter":"23","verse":"45","text":"Nipaziya nulhupalhe naattukelhelhiye variyari u Inupa ya Nlhuku nkanaahuwa velhi."},{"book":"Luka","chapter":"23","verse":"46","text":"Yesu nkaakhuwelha, “Thithi! Kinoweesha nnepa aka mmathathani mwinyu!” Voolhumanche awe chiicho, nkaarihiaa."},{"book":"Luka","chapter":"23","verse":"47","text":"Nholhelhi a manyaasikari o Rumi nkoona cheeria, nkanthimicha Nlhuku, eeraka, “We ikekhiaye ulha aari ntu orera nrima!”"},{"book":"Luka","chapter":"23","verse":"48","text":"Attu aathukumanne vavawo uweha chaapangiaa ahoona chikhumelhenlhe, nkayaathuruwa mmawani, echatakachaka ikhakacha wo wooniha ihuzuni."},{"book":"Luka","chapter":"23","verse":"49","text":"Attu onkhaye anchuwenlhe Yesu, ikhalhaka vamoka ni manyopani antwanre ukhuma Ugalilaya, yaari aneemenlhe utayi awehaka."},{"book":"Luka","chapter":"23","verse":"50","text":"Ahokhalha attu amoka o rera nrima anenchi o Uarimathaya iwani yo Uyudea nchina naya Nayusufu."},{"book":"Luka","chapter":"23","verse":"51","text":"Yayo aari ntu o Uarimathaya, aapanga thoko Nlhuku chaathanana awe attuniyaka ni attu, awehereraka uwa wo Imwene ya Nlhuku. Inakhalhaka aari ntu o Ipuwa yulhupalhe ya Ayahudi, khaari arumelhelhaka ittu ipangiye."},{"book":"Luka","chapter":"23","verse":"52","text":"Yayo yahorwaa u Napilato nkayaavekelha avahiye iruttu ya Yesu."},{"book":"Luka","chapter":"23","verse":"53","text":"Nkayaakurusha iruttu iyo vathi, nkaavilhikelha ikuwo yo hariri, nkayaavitha nnihiyeni mwaahemiye vamwalhani, nihiye naari bado uvithiya ntu."},{"book":"Luka","chapter":"23","verse":"54","text":"Nenno naari nihuku no Ijumaa, Nihuku no Wiittuwa niwaaka meelho aya."},{"book":"Luka","chapter":"23","verse":"55","text":"Manyopani yantwanre Yesu ukhuma Ugalilaya nkayarwaa ni Nayusufu uwinnuwelhani nihiye nivithiye awe Yesu. Nkayoona vavithiye aya iruttu awe."},{"book":"Luka","chapter":"23","verse":"56","text":"Nkayaahokolhiacha uwani nkayaakooroshacha makhura o unukhelha o uwa uuhikani iruttu ya Yesu."}]}