{"data":[{"book":"U-Eksodasi","chapter":"36","verse":"1","text":"Ngakho uBhezaleli, u-Oholiyabhi lomuntu wonke uThixo amuphe ubungcwethi lamandla okwazi ukwenza wonke lumsebenzi wokwakha indlu engcwele, kumele benze umsebenzi njengokulaywa kwabo nguThixo.”"},{"book":"U-Eksodasi","chapter":"36","verse":"2","text":"UMosi wasebiza uBhezaleli, u-Oholiyabhi labo bonke abalobungcwethi, uThixo ayebaphe amandla lowayezimisele ukuzokwenza lowomsebenzi."},{"book":"U-Eksodasi","chapter":"36","verse":"3","text":"Bemukela abakuphiwa nguMosi okwakuyiminikelo yabako-Israyeli benikelela ukwakhiwa kwendlu engcwele. Abantu baqhubeka beletha iminikelo ngokukhululeka kwabo ukusa kwamalanga wonke."},{"book":"U-Eksodasi","chapter":"36","verse":"4","text":"Ngakho zonke izingcitshi ezazisenza umsebenzi wonke wokwakha indlu engcwele zatshiya yonke imisebenzi yazo"},{"book":"U-Eksodasi","chapter":"36","verse":"5","text":"zathi kuMosi, “Abantu baletha okunengi kakhulu kulalokho uThixo alaya ukuba kwenziwe.”"},{"book":"U-Eksodasi","chapter":"36","verse":"6","text":"Ngakho uMosi wakhupha isiqondiso basebethumela ilizwi ezihonqweni elithi, “Kakho owesilisa loba owesifazane okusamele enze olunye ulutho ukuthi lube ngumnikelo wendlu engcwele.” Ngalokho abantu bavinjelwa ukuletha okunye futhi,"},{"book":"U-Eksodasi","chapter":"36","verse":"7","text":"ngoba abasebelakho kwasekukunengi okwedlula lokho okwakuzaphetha umsebenzi."},{"book":"U-Eksodasi","chapter":"36","verse":"8","text":"Wonke amadoda alobungcwethi phakathi kwabasebenzayo akha ithabanikeli ngamakhetheni alitshumi enziwe ngelembu eliphothwe kuhle ngentambo eziluhlaza, eziyibubende kanye lezibomvu, laceciswe ngamakherubhi elukelwa kuhle yingcitshi."},{"book":"U-Eksodasi","chapter":"36","verse":"9","text":"Wonke amakhetheni ayelingana ubude bawo buzingalo ezingamatshumi amabili lesificaminwembili njalo ububanzi ezingalo ezine."},{"book":"U-Eksodasi","chapter":"36","verse":"10","text":"Babambanisa amakhetheni amahlanu ndawonye, benza njalo lakwamanye amahlanu."},{"book":"U-Eksodasi","chapter":"36","verse":"11","text":"Basebesenza izihitshela ngelembu eliluhlaza belandela umphetho wekhetheni elisekucineni kwelixha lakuqala, kwenziwa okufananayo elixheni lesibili."},{"book":"U-Eksodasi","chapter":"36","verse":"12","text":"Benza njalo ezinye izihitshela ezingamatshumi amahlanu ekhethenini elilodwa, benza futhi ezinye izihitshela ezingamatshumi amahlanu ekhethenini lokucina lelixha lesibili, izihitshela zazikhangelene."},{"book":"U-Eksodasi","chapter":"36","verse":"13","text":"Basebesenza ingwegwe zegolide ezingamatshumi amahlanu, bazisebenzisa ukuhlanganisa izixha zombili zamakhetheni ukuze ithabanikeli libe yintonye."},{"book":"U-Eksodasi","chapter":"36","verse":"14","text":"Benza amakhetheni ngoboya bembuzi aba ngawethente lokubekwa phezu kwethabanikeli, wonke abalitshumi lanye."},{"book":"U-Eksodasi","chapter":"36","verse":"15","text":"Wonke amakhetheni alitshumi lanye ayelingana, ezingalo ezingamatshumi amathathu ubude, ububanzi ezingalo ezine."},{"book":"U-Eksodasi","chapter":"36","verse":"16","text":"Bahlanganisa amakhetheni amahlanu aba lilixha layisithupha kwelinye ilixha."},{"book":"U-Eksodasi","chapter":"36","verse":"17","text":"Benza izihitshela ezingamatshumi amahlanu zilandela umphetho wekhetheni elisekucineni kwelixha lakuqala, benza okufananayo ekhethenini lelixha lesibili."},{"book":"U-Eksodasi","chapter":"36","verse":"18","text":"Balungisa ingwegwe zethusi ezingamatshumi amahlanu ukuze babophe ngazo ithente libe yinto yinye."},{"book":"U-Eksodasi","chapter":"36","verse":"19","text":"Benza isembeso sethente ngezikhumba zenqama eziphendulwe ngomphendulo obomvu, kwathi ngaphezu kwalokho benza isembeso ngezikhumba eziqinileyo."},{"book":"U-Eksodasi","chapter":"36","verse":"20","text":"Benza amathala ethabanikeli okumiswa ngezigodo zesihlahla somʼakhakhiya."},{"book":"U-Eksodasi","chapter":"36","verse":"21","text":"Ithala linye lalilide okuzingalo ezilitshumi, kwathi ububanzi laba yingalo elengxenye,"},{"book":"U-Eksodasi","chapter":"36","verse":"22","text":"kulemisuka emibili ephutsha ilinganisene. Wonke amathala ethabanikeli enziwa ngale indlela."},{"book":"U-Eksodasi","chapter":"36","verse":"23","text":"Benza amathala ecele elisezansi kwethabanikeli angamatshumi amabili,"},{"book":"U-Eksodasi","chapter":"36","verse":"24","text":"benza izisekelo zesiliva ezingamatshumi amane ezazihamba ngaphansi kwawo, izisekelo ezimbili ethaleni linye, isisekelo sinye ngaphansi kwensika inye ngayinye."},{"book":"U-Eksodasi","chapter":"36","verse":"25","text":"Kuleli elinye icele, icele elisenyakatho kwethabanikeli, bamisa amathala angamatshumi amabili"},{"book":"U-Eksodasi","chapter":"36","verse":"26","text":"kanye lezisekelo zesiliva ezingamatshumi amane, ezimbili ngaphansi kwethala lilinye."},{"book":"U-Eksodasi","chapter":"36","verse":"27","text":"Benza amathala ayisithupha ecele elisekucineni ngentshonalanga kwethabanikeli,"},{"book":"U-Eksodasi","chapter":"36","verse":"28","text":"benza amathala amabili emagumbini asekucineni."},{"book":"U-Eksodasi","chapter":"36","verse":"29","text":"Emagumbini womabili amathala ayelohlonzi oluphindwe kabili kusuka phansi kusiya phezulu, ehlanganiswe ngesongo elilodwa njalo womabili enziwa ngokufananayo."},{"book":"U-Eksodasi","chapter":"36","verse":"30","text":"Ngakho kwenziwa amathala ayisificaminwembili lezisekelo zesiliva ezilitshumi lesithupha, zimbili ngaphansi kwethala linye."},{"book":"U-Eksodasi","chapter":"36","verse":"31","text":"Benza njalo imithando enqumayo ngezigodo zesihlahla somʼakhakhiya: emihlanu ingeyamathala akwelinye icele lethabanikeli,"},{"book":"U-Eksodasi","chapter":"36","verse":"32","text":"emihlanu yayingeyakwelinye icele, kwathi njalo eminye emihlanu yaba ngeyamathala asentshonalanga ekucineni kwethabanikeli."},{"book":"U-Eksodasi","chapter":"36","verse":"33","text":"Umthando onquma phakathi bawenza wedlula usuka kwelinye icele usiya kwelinye phakathi laphakathi kwamathala."},{"book":"U-Eksodasi","chapter":"36","verse":"34","text":"Bahuqa amathala ngegolide benza amasongo ngegolide abamba imithando. Njalo bahuqa imithando ngegolide."},{"book":"U-Eksodasi","chapter":"36","verse":"35","text":"Benza ikhetheni ngelembu elicolekileyo, eliphethwe kuhle ngentambo eziluhlaza, eziyibubende lezibomvu, aba lamakherubhi elukelwe kuwo ngumuntu oleminwe."},{"book":"U-Eksodasi","chapter":"36","verse":"36","text":"Bawenzela izinsika ezine ngezigodo zesihlahla somʼakhakhiya bazihuqa ngegolide. Izinsika bazenzela ingwegwe zegolide njalo bawamisela lezisekelo ezine zesiliva."},{"book":"U-Eksodasi","chapter":"36","verse":"37","text":"Benza ikhetheni lesango lethente ngelembu elicolekileyo elilentambo eziphothiweyo eziluhlaza, eziyibubende lezibomvu, kwaba ngumsebenzi wombalazi ngokuthunga;"},{"book":"U-Eksodasi","chapter":"36","verse":"38","text":"njalo benza izinsika ezinhlanu zilengwegwe zazo. Bahuqa izihloko zensika kanye lamabhanti azo ngegolide njalo benza lezisekelo ezinhlanu ngethusi."}]}