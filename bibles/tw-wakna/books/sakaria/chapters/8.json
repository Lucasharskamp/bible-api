{"data":[{"book":"Sakaria","chapter":"8","verse":"1","text":"Asafo Awurade asɛm baa me nkyɛn bio."},{"book":"Sakaria","chapter":"8","verse":"2","text":"Sɛɛ na Asafo Awurade se: “Metwe Sion ho ninkunu pa ara; metwe ne ho ninkunu anibere so.”"},{"book":"Sakaria","chapter":"8","verse":"3","text":"Nea Awurade se ni, “Mɛsan akɔ Sion na makɔtena Yerusalem. Afei wɔbɛfrɛ Yerusalem Nokware Kuropɔn, na Asafo Awurade bepɔw no, wɔbɛfrɛ no Bepɔw Kronkron.”"},{"book":"Sakaria","chapter":"8","verse":"4","text":"Nea Asafo Awurade se ni: “Nkwakoraa ne mmerewa bɛtenatena Yerusalem mmɔnten so bio a obiara kura pema, esiane onyin nti."},{"book":"Sakaria","chapter":"8","verse":"5","text":"Na mmarimaa ne mmeawa a wɔredi agoru bɛhyɛ kuropɔn no mmɔnten so ma.”"},{"book":"Sakaria","chapter":"8","verse":"6","text":"Nea Asafo Awurade se ni: “Nkae no de, ɛbɛyɛ wɔn nwonwa saa bere no, na me nso ɛbɛyɛ me nwonwa ana?”"},{"book":"Sakaria","chapter":"8","verse":"7","text":"Nea Asafo Awurade se ni: “Megye me nkurɔfo afi aman a ɛwɔ apuei ne atɔe no so."},{"book":"Sakaria","chapter":"8","verse":"8","text":"Mede wɔn bɛsan aba abɛtena Yerusalem; wɔbɛyɛ me nkurɔfo, na mayɛ wɔn Nyankopɔn wɔ nokware ne trenee mu.”"},{"book":"Sakaria","chapter":"8","verse":"9","text":"Nea Asafo Awurade se ni: “Mo a afei na morete nsɛm a adiyifo no kae no; adiyifo a na wɔwɔ hɔ bere a wɔtoo Asafo Awurade fi fapem no, monhyɛ mo ho den, na moatumi asi asɔredan no."},{"book":"Sakaria","chapter":"8","verse":"10","text":"Bere no nnya nsoe no, na wontua apaade mma nnipa anaa mmoa. Atamfo nti, na obiara ntumi nkɔ nʼadwuma so asomdwoe mu, efisɛ na mede mpaapaemu aba wɔn mu."},{"book":"Sakaria","chapter":"8","verse":"11","text":"Nanso afei de, merenyɛ nkae yi sɛnea meyɛɛ kan no,” sɛnea Asafo Awurade se ni."},{"book":"Sakaria","chapter":"8","verse":"12","text":"“Aba no benyin yiye, bobe bɛsow nʼaba, asase no bɛbɔ nʼaduan na ɔsoro nso bɛtɔ ne bosu. Mede saa nneɛma yi nyinaa bɛma nkae yi sɛ wɔn agyapade."},{"book":"Sakaria","chapter":"8","verse":"13","text":"Mo, Yuda ne Israel, moayɛ nnome wɔ aman no mu, nanso megye mo na moayɛ nhyira. Munnsuro, na monhyɛ mo ho den.”"},{"book":"Sakaria","chapter":"8","verse":"14","text":"Nea Asafo Awurade se ni: “Sɛnea meyɛɛ mʼadwene sɛ mede atoyerɛnkyɛm bɛba mo so, na mannya ahummɔbɔ bere a mo agyanom fuw me bo no,"},{"book":"Sakaria","chapter":"8","verse":"15","text":"saa ara na afei mayɛ mʼadwene sɛ mɛyɛ Yerusalem ne Yuda yiye. Munnsuro."},{"book":"Sakaria","chapter":"8","verse":"16","text":"Nea ɛsɛ sɛ moyɛ ni: Munni mo ho mo ho nokware. Mummu atɛntrenee wɔ mo asennii;"},{"book":"Sakaria","chapter":"8","verse":"17","text":"mommmɔ pɔw bɔne ntia mo ho mo ho, na monnnɔ ntam hunu. Mikyi saa nneɛma yi nyinaa,” sɛnea Awurade se ni."},{"book":"Sakaria","chapter":"8","verse":"18","text":"Asafo Awurade asɛm baa me nkyɛn bio."},{"book":"Sakaria","chapter":"8","verse":"19","text":"Nea Asafo Awurade se ni: “Asram anan, anum, ason ne du mu mmuadadi no bɛyɛ anigye ne ahosɛpɛwmmere, na ɛbɛyɛ anigye afahyɛ ama Yuda. Enti monnɔ nokware ne asomdwoe.”"},{"book":"Sakaria","chapter":"8","verse":"20","text":"Nea Asafo Awurade se ni, “Nnipa bebree ne wɔn a wɔtete nkuropɔn bebree so bɛba ara,"},{"book":"Sakaria","chapter":"8","verse":"21","text":"na nnipa a wofi kuropɔn baako so bɛkɔ foforo so akɔka se, ‘Momma yɛnkɔ mprempren ara nkɔsrɛ Awurade na yɛnhwehwɛ Asafo Awurade. Me de, merekɔ.’"},{"book":"Sakaria","chapter":"8","verse":"22","text":"Na nnipa bebree ne aman akɛse bɛba Yerusalem abɛhwehwɛ Asafo Awurade no, na wɔakotow asrɛ no.”"},{"book":"Sakaria","chapter":"8","verse":"23","text":"Nea Asafo Awurade se ni: “Nna no mu, nnipa du a wɔka kasa ahorow na wofi aman ahorow so bɛba abeso Yudani atade mmuano mu, na wɔbɛka se, ‘Wo ne yɛn nkɔ, efisɛ yɛate sɛ Onyankopɔn ka wo ho.’ ”"}]}