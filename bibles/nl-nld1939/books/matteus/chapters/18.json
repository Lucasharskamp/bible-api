{"data":[{"book":"Matteus","chapter":"18","verse":"1","text":"Terzelfder tijd kwamen de leerlingen bij Jesus en zeiden: Wie is wel de grootste in het rijk der hemelen?"},{"book":"Matteus","chapter":"18","verse":"2","text":"Jesus riep een kind naar Zich toe, plaatste het in hun midden."},{"book":"Matteus","chapter":"18","verse":"3","text":"en sprak: Voorwaar, Ik zeg u: Zo gij u niet bekeert en als kinderen wordt, zult gij het rijk der hemelen niet binnengaan."},{"book":"Matteus","chapter":"18","verse":"4","text":"Wie zich dus vernederen zal als dit kind, zal de grootste zijn in het rijk der hemelen."},{"book":"Matteus","chapter":"18","verse":"5","text":"En wie zulk een kind opneemt in mijn naam, neemt Mij op."},{"book":"Matteus","chapter":"18","verse":"6","text":"Maar wie ergernis geeft aan een van deze kleinen, die in Mij geloven, het ware hem beter, dat hem een zware molensteen om de hals werd gehangen, en hij in de diepte der zee werd verdronken."},{"book":"Matteus","chapter":"18","verse":"7","text":"Wee de wereld om de ergernis. Zeker, het kan wel niet anders, of er moet ergernis komen; maar wee den mens, door wien de ergernis komt."},{"book":"Matteus","chapter":"18","verse":"8","text":"Welnu, zo uw hand of voet u ergert, houw ze af, en werp ze van u weg; want het is beter voor u, verminkt of kreupel het Leven binnen te gaan, dan met twee handen of twee voeten geworpen te worden in het eeuwige vuur."},{"book":"Matteus","chapter":"18","verse":"9","text":"En zo uw oog u ergert, ruk het uit, en werp het weg; want het is beter voor u, met één oog het Leven binnen te gaan, dan met twee ogen geworpen te worden in het helse vuur."},{"book":"Matteus","chapter":"18","verse":"10","text":"Zorgt er voor, dat gij geen van deze kleine gering acht; want Ik zeg u: Hun engelen in de hemel zien altijd het aanschijn van mijn Vader, die in de hemel is."},{"book":"Matteus","chapter":"18","verse":"11","text":"-"},{"book":"Matteus","chapter":"18","verse":"12","text":"Wat dunkt u? Zo iemand honderd schapen heeft, en een daarvan van is verdwaald, laat hij dan niet de negen en negentig in het gebergte achter, om het éne te gaan zoeken, dat verdwaald is?"},{"book":"Matteus","chapter":"18","verse":"13","text":"En zo hij het vindt, voorwaar, Ik zeg u: Hij verheugt zich over dat éne meer, dan over de negen en negentig, die niet zijn verdwaald."},{"book":"Matteus","chapter":"18","verse":"14","text":"Zó is het ook de wil van uw Vader, die in de hemel is, dat géén van deze kleinen verloren gaat."},{"book":"Matteus","chapter":"18","verse":"15","text":"Indien uw broeder heeft gezondigd, ga en berisp hem tussen u beiden alleen. Zo hij naar u luistert, zult ge uw broeder gewonnen hebben."},{"book":"Matteus","chapter":"18","verse":"16","text":"Luistert hij niet naar u, neem dan nog één of twee personen mee, opdat door de mond van twee of drie getuigen de zaak haar beslag krijgt."},{"book":"Matteus","chapter":"18","verse":"17","text":"Luistert hij ook niet naar hen, zeg het dan aan de Kerk; zo hij zelfs naar de Kerk niet luistert, dan zij hij u als een heiden en een tollenaar."},{"book":"Matteus","chapter":"18","verse":"18","text":"Voorwaar, Ik zeg u: Alles wat gij zult binden op aarde, zal ook gebonden zijn in de hemel; en alles wat gij ontbinden zult op aarde, zal ook ontbonden zijn in de hemel."},{"book":"Matteus","chapter":"18","verse":"19","text":"Nog zeg Ik u: Zo twee van u op aarde overeenstemmen, om wat ook te vragen, dan zullen ze het verkrijgen van mijn Vader, die in de hemel is."},{"book":"Matteus","chapter":"18","verse":"20","text":"Want waar twee of drie vergaderd zijn in mijn Naam, daar ben Ik in hun midden."},{"book":"Matteus","chapter":"18","verse":"21","text":"Nu kwam Petrus naar Hem toe, en sprak: Heer, hoe dikwijls moet ik mijn broeder vergeven, die tegen mij misdoet? Tot zeven keer toe?"},{"book":"Matteus","chapter":"18","verse":"22","text":"Jesus zei hem: Niet tot zeven keer toe, zeg Ik u; maar tot zeventig maal zeven keer."},{"book":"Matteus","chapter":"18","verse":"23","text":"Daarom is het rijk der hemelen gelijk aan een koning, die afrekening wilde houden met zijn dienaars."},{"book":"Matteus","chapter":"18","verse":"24","text":"Toen hij met de afrekening was begonnen, bracht men er een binnen, die hem tienduizend talenten schuldig was."},{"book":"Matteus","chapter":"18","verse":"25","text":"Daar hij niets had om te betalen, beval zijn meester, hemzelf te verkopen met zijn vrouw en zijn kinderen en alles, wat hij bezat, en zó de schuld te vereffenen."},{"book":"Matteus","chapter":"18","verse":"26","text":"Maar de knecht viel hem smekend te voet, en zeide: Heb geduld met mij, en ik zal u alles betalen."},{"book":"Matteus","chapter":"18","verse":"27","text":"De heer had medelijden met dien knecht, liet hem gaan, en schold hem de schuld kwijt."},{"book":"Matteus","chapter":"18","verse":"28","text":"Maar toen die knecht was heengegaan, ontmoette hij een zijner medeknechten, die hem honderd tienlingen schuldig was; hij greep hem tot worgens toe bij de keel, en zeide: Betaal me wat ge schuldig zijt."},{"book":"Matteus","chapter":"18","verse":"29","text":"Zijn medeknecht viel hem smekend te voet, en sprak: Heb geduld met mij, en ik zal u betalen."},{"book":"Matteus","chapter":"18","verse":"30","text":"De ander wilde dit niet, maar ging heen, en liet hem in de kerker werpen, totdat hij de schuld zou hebben betaald."},{"book":"Matteus","chapter":"18","verse":"31","text":"Toen nu zijn medeknechten zagen wat er gebeurd was, werden ze diep bedroefd, en gingen hun meester alles vertellen."},{"book":"Matteus","chapter":"18","verse":"32","text":"Nu liet zijn heer hem roepen, en zei tot hem: Boze knecht, die hele schuld schold ik u kwijt, omdat ge het mij hebt gevraagd;"},{"book":"Matteus","chapter":"18","verse":"33","text":"moest ook gij u dan niet ontfermen over uw medeknecht, zoals ikzelf mij over u heb ontfermd."},{"book":"Matteus","chapter":"18","verse":"34","text":"En in zijn toorn leverde de heer hem aan de beulen over, totdat hij de hele schuld zou hebben voldaan."},{"book":"Matteus","chapter":"18","verse":"35","text":"Zo zal ook mijn hemelse Vader met u handelen, als gij niet allen uw broeder van harte vergeeft."}]}