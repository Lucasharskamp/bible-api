{"data":[{"book":"عَننَبِ عٍسٍكِيٍلِ","chapter":"17","verse":"1","text":"عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"17","verse":"2","text":"«عَدَ مَدِ، عِ شَ يِ تَالِ قَلَ عِسِرَيِلَ بْنسْي بّ."},{"book":"عَننَبِ عٍسٍكِيٍلِ","chapter":"17","verse":"3","text":"عَ قَلَ عٍ بّ، ‹وٌن مَرِفِ عَلَتَلَ يِ نَن مَسٍنشِ؛ سّفّ شُنفبٍ، فَبُتٍنيِ سّنبّمَيٍ، شَبٍ كُيٍ تٌقَنشِيٍ، نَشَ قَ لِبَن، عَ سّدِرِ بِلِ سَلٌنيِ بٌلٌن عَ كْن نَ."},{"book":"عَننَبِ عٍسٍكِيٍلِ","chapter":"17","verse":"4","text":"عَ نَشَ نَ شَنِن يُلّ بْشِ مَ، عَ عَ سِ عٍ شَ تَا كُي.›»"},{"book":"عَننَبِ عٍسٍكِيٍلِ","chapter":"17","verse":"5","text":"«عَ نَشَ سَنسِ شْرِ ندٍ تٌنفٌ عِسِرَيِلَ بْشِ مَ، عَ سَ نَ سِ بْشِ قَنيِ مَ، يٍ فبٌشِ دّننَشّ."},{"book":"عَننَبِ عٍسٍكِيٍلِ","chapter":"17","verse":"6","text":"نَ سَنسِ شْرِ نَشَ بُلَ، عَ قِندِ وّنِ سَنسِ دُنكٍ رَ نَشَن سَلٌنيِيٍ نُ كُيَمَ عَ فبٍ رَ. عَ سَلٌنيِيٍ نُ قَ عٍ رَ مَشَ كٌورٍ مَ، عَ سَنكٍ نُ فٌرٌ يٍ قٍنقٍ رَ. نَ سَنسِيٍ نَشَ قَن، عَ سَلٌنيِيٍ نَشَ وُيَ عَ بُرّشّيٍ نَشَ قَن.»"},{"book":"عَننَبِ عٍسٍكِيٍلِ","chapter":"17","verse":"7","text":"«سّفّ شُنفبٍ فبّتّ نَشَ مِنِ نَا رَ، عَ فَبُتٍنيِيٍ شُنفبٌ، عَ شَبٍيٍ وُيَ. وّنِ بِلِ نَشَ عَ سَنكٍيٍ نُن عَ سَلٌنيِيٍ رَحّرّ كٍلِقٍ بْشِ مَ عَ نُ سِشِ دّننَشّ، سِفَقٍ رَ سّفّ مَبِرِ يٍ سْتْقٍ رَ."},{"book":"عَننَبِ عٍسٍكِيٍلِ","chapter":"17","verse":"8","text":"عَ نُ سِشِ بْشِ قَنيِ نَن مَ، يٍ فبٍفبٍ نُ نَ دّننَشّ، عَلَكٌ عَ شَ قِندِ عَ رَ، عَ وّنِ بٌفِ قَنيِ رَ مِنِ.»"},{"book":"عَننَبِ عٍسٍكِيٍلِ","chapter":"17","verse":"9","text":"«عَ قَلَ عٍ بّ، ‹وٌن مَرِفِ عَلَتَلَ يِ نَن مَسٍنشِ؛ نَ وّنِ بِلِ قَنمَ؟ عَ مُ قَمَ عَ عِتَلَدٍ، عَ بٌفِ بِرَ، عَ شَرَ؟ عَ سَلٌنيِيٍ نُن عَ بُرّشّ كَنَمَ نّ. عَ عِتَلَقٍ مُ شْرْشْ."},{"book":"عَننَبِ عٍسٍكِيٍلِ","chapter":"17","verse":"10","text":"هَلِ عَ عِتَلَ، عَ سِ يِرٍ فبّتّ، قٌيٍ نَشَن كٍلِمَ سٌفٍتٍدٍ مَبِرِ عَ مُ عَ شَرَ مَ شّ فبِكِ؟›»"},{"book":"عَننَبِ عٍسٍكِيٍلِ","chapter":"17","verse":"11","text":"عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"17","verse":"12","text":"«عَ قَلَ يِ بْنسْي مُرُتَشِ بّ، ‹وٌ مُ نَ تَالِ قَهَامُشِ؟ بَبِلْن مَنفّ بَرَ سِفَ دَرِ سَلَمُ، عَ نَا مَنفّ نُن عَ كُنتِفِيٍ سُشُ، عَ عٍ شَنِن بَبِلْن."},{"book":"عَننَبِ عٍسٍكِيٍلِ","chapter":"17","verse":"13","text":"عَ بَرَ مِشِ كٍرٍن سُفَندِ مَنفّ بْنسْي يَ مَ، عَ سَاتّ شِرِ عَ نُن نَ تَفِ، عَ عَ تِ مَنفّيَ رَ كَلِ رَ. عَ مَن بَرَ بْشِ كُنتِفِيٍ تَن شَنِن،"},{"book":"عَننَبِ عٍسٍكِيٍلِ","chapter":"17","verse":"14","text":"عَلَكٌ بْشِ سّنبّ شَ شُرُن، هَن عَ مُ نْ عَ عِكٍلِدٍ سْنْن، قٌ عَ نُ سَاتّ رَبَتُ تُن.›»"},{"book":"عَننَبِ عٍسٍكِيٍلِ","chapter":"17","verse":"15","text":"«كْنْ نَ مَنفّ سُفَندِشِ قَن نَشَ مُرُتَ، عَ شّيرَيٍ رَ سِفَ مِسِرَ مَنفّ مَ سٌييٍ نُن سْورِيٍ قٍندٍ. نَ قٍ مْولِ سْونّيَمَ؟ نَشَن مَتَندِ تِمَ نَ كِ، عَ مُ تْورْ مَ يَرٍ؟"},{"book":"عَننَبِ عٍسٍكِيٍلِ","chapter":"17","verse":"16","text":"ﭑ بَرَ ﭑ كَلِ، ﭑ تَن عَلَتَلَ نَن شُي عَ رَ، عَ قَشَمَ بَبِلْن بْشِ نَن مَ، مَنفّ قّ مَ نَشَن مَنفّيَ سٌشِ عَ يِ رَ، عَ نَشَن شَ سَاتّ مَبٍرٍشِ، عَ عَ كَنَ."},{"book":"عَننَبِ عٍسٍكِيٍلِ","chapter":"17","verse":"17","text":"مِسِرَ مَنفّ مُ نْمَ عَ مَلِدٍ فٍرٍ كُي، عَ يَشُييٍ سٍيٍ يَءِلَنمَ تَا تّتّ كَنَقٍ رَ تّمُي نَشّ."},{"book":"عَننَبِ عٍسٍكِيٍلِ","chapter":"17","verse":"18","text":"عَ تٌ عَ شَ كَلِ مَبٍرٍ سَاتّ كَنَقٍ رَ، عَ قَمَ نّ نَ سَرٍ سْتْدٍ.»"},{"book":"عَننَبِ عٍسٍكِيٍلِ","chapter":"17","verse":"19","text":"نَ شَ قٍ رَ، عَلَتَلَ يِ نَن مَسٍنشِ، عَ نَشّ، «ﭑ بَرَ ﭑ كَلِ ﭑ يّتّ رَ، عَ تٌ ﭑ مَ كَلِ مَبٍرٍ، عَ تٌ ﭑ مَ سَاتّ كَنَ، ﭑ نَ سَرٍ رَفبِلٍنمَ نّ عَ مَ."},{"book":"عَننَبِ عٍسٍكِيٍلِ","chapter":"17","verse":"20","text":"ﭑ نَ ﭑ مَ يّلّ عِتَلَمَ نّ عَ يَ رَ، ﭑ عَ سُشُ ﭑ مَ فَنتَنيِ رَ. ﭑ عَ شَنِنمَ نّ بَبِلْن بْشِ مَ، ﭑ قَ عَ حَشَنكَتَ عَ شَ يَنقَنتٍيَ شَ قٍ رَ مّننِ، عَ نَشَن نَبَشِ ﭑ نَ."},{"book":"عَننَبِ عٍسٍكِيٍلِ","chapter":"17","verse":"21","text":"عَ شَ سْورِيٍ سْنتْمَ نّ سَنتِدّفّمَ رَ، مِشِ دْنشْي يٍنسٍنمَ نّ. وٌ عَ كٌلٌنمَ نّ نَ كُي عَ ﭑ تَن عَلَتَلَ نَن نَ نَتّ تٌنفٌشِ.»"},{"book":"عَننَبِ عٍسٍكِيٍلِ","chapter":"17","verse":"22","text":"وٌن مَرِفِ عَلَتَلَ يِ نَن مَسٍنشِ، عَ نَشّ، «ﭑ سّدِرِ سَلٌنيِ بَمَ نّ عَ كْن نَ، سَلٌنيِ قَنيِ نَشَن نَ كٌورٍ مَ، ﭑ قَ عَ سِ فٍيَ عِتٍشِ قَرِ."},{"book":"عَننَبِ عٍسٍكِيٍلِ","chapter":"17","verse":"23","text":"ﭑ عَ سِمَ نّ عِسِرَيِلَ فٍيَ مَ، عَ سَلٌنيِيٍ قَن، عٍ بٌفِ فبٍفبٍ رَ مِنِ. عَ قِندِ مَ نّ سّدِرِ وُرِ بِلِ تٌقَنيِ رَ. شْنِ مْولِ بِرِن قَمَ نّ عٍ مَلَبُدٍ، عَ سَلٌنيِيٍ نِينِ بُن مَ عَ كْن نَ."},{"book":"عَننَبِ عٍسٍكِيٍلِ","chapter":"17","verse":"24","text":"نَ كُي وُرِ بِلِ بِرِن عَ كٌلٌنمَ نّ، عَ ﭑ تَن عَلَتَلَ نَن وُرِ بِلِ عِتٍشِ عِفٌرٌ مَ، ﭑ وُرِ بِلِ عِفٌرٌشِ عِتٍ. ﭑ وُرِ شِندٍ شَرَ، ﭑ وُرِ شَرٍ رَقَن. ﭑ تَن عَلَتَلَ شُي نَن نَ كِ. ﭑ قَمَ نّ نَ رَكَمَلِدٍ.»"}]}