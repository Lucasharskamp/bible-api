{"data":[{"book":"Romah","chapter":"14","verse":"1","text":"Acunüng, a jumeinak ktha ngcekie jah dokham lü ami cungaihnak käh jah ngcuhpüi ua."},{"book":"Romah","chapter":"14","verse":"2","text":"Khyang avanga jumeinak naw avan eia nglawiki tia ngai lüpi a jumeinak ngceki naw ta an däk eiki."},{"book":"Romah","chapter":"14","verse":"3","text":"Avan eiki naw avan am eiki käh hmumsit kawm; avan am eiki naw pi avan eiki käh pyenei kawm; Pamhnam naw ani nghngih jah dokhamki ni."},{"book":"Romah","chapter":"14","verse":"4","text":"Khyang kcea mpyae ngthumkhyah khai cun nang u ni? A ngnäng vai ja am a ngnäng vai cun a Mahpa naw mkhyah khai ni. Ani nghngih ngnäng khai xawi, isetiakyaküng Bawipa naw jah ngnängsak khawhki."},{"book":"Romah","chapter":"14","verse":"5","text":"Khyang avang naw khaw mhnüp at cun akce mhnüpea kthaka dawkia ngai lü, khyang kce naw khaw mhnüp avan tängkia ngaiki. Mi mlung mi nängei kawm u."},{"book":"Romah","chapter":"14","verse":"6","text":"Khaw mhnüp ak’hlüng säiha ngaiki naw pi Bawipa leisawng kawm. Anaküt eiki naw pi Bawipa leisawng lü Pamhnam üng eiawka phäh jenak mtheh kawm. Anaküt am eiawki naw pi Bawipa leisawng lü Pamhnam üng jenak mtheh kawm."},{"book":"Romah","chapter":"14","verse":"7","text":"A u pi, mimäta phäha mi xüngkia am kya, mimäta phäha mi thihkia pi am kya."},{"book":"Romah","chapter":"14","verse":"8","text":"Mi xün üng Bawipa phäha mi xüng u lü, mi thih üng pi Bawipa phäha mi thiki; acunakyase, mi xüng üng pi, mi thih üng pi kyase Bawipa kaa mi kyaki."},{"book":"Romah","chapter":"14","verse":"9","text":"Khritaw thi lü a thawhnak be cun akxüng he ja akthihe phäha Bawipa a thawn vaia phäh kyaki."},{"book":"Romah","chapter":"14","verse":"10","text":"14:10: 2Kor 5:10Cunakyase, an eikia na kyak üng i vai akce ngthu na mkhyah petki ni? Nang naw avan na ei üngpi ivai jumeiki akce na hmumsitki ni? Avan cun ngthumkhyahnak khamei vaia Pamhnama ma mi ngdüi law khai."},{"book":"Romah","chapter":"14","verse":"11","text":"14:11: Hesa 45:23 (LXX) Cangcim üng,"},{"book":"Romah","chapter":"14","verse":"12","text":"Acunakyase, mi van naw mi bi naküta phäh Pamhnama veia mi phyeh law khaie."},{"book":"Romah","chapter":"14","verse":"13","text":"Khyang üng ngthu mi mkhya pet cän mi hawih kawm u. Acuna kthaka anaküt ami pawh üng akce käh nami kyukngtängsak vaia mcei ua."},{"book":"Romah","chapter":"14","verse":"14","text":"Bawipa Jesuh üng ka vekia kyase ei vai naküt hin ngcim ve. Lüpi eiawk avang hin am ngcim ve tia na jum üngta na phäh am ngcim ve."},{"book":"Romah","chapter":"14","verse":"15","text":"I mä na eia phäh akcea am adawnak ani üngta na vecawh hin mhläkphyanak üngkhyüh am ni. Khritaw a phäha thiki khyang cun na eiawk üng käh kyukngtängsaka."},{"book":"Romah","chapter":"14","verse":"16","text":"Akdawa na ngaih cun naw ngming kse na yahnak vaia käh kyase."},{"book":"Romah","chapter":"14","verse":"17","text":"Pamhnama Pe cun eiawknak üng am kya. Lüpi Ngmüimkhya Ngcima a jah peta ngsungpyunnak, dim’yenak ja jekyainak üng ni akya ve."},{"book":"Romah","chapter":"14","verse":"18","text":"Ahina tuilam üng Khritawa phäh na bi üng Pamhnam jesaki lü khyang kcee naw pi ni mküiei khaie ni."},{"book":"Romah","chapter":"14","verse":"19","text":"Acunakyase, dim’yenak ja mat ja mat ngjuktha jah pe khaiea ngkaw cän angläta 14:19: Angläta mi bü yahki; avang yuknake üng vekiangläta mi büki.jah bilo ua."},{"book":"Romah","chapter":"14","verse":"20","text":"Eiawk üng Pamhnama khüibi käh na kpyeh vai. Eiawk naküt ei lü ngcimki cunsepi khyang mkhyenak üng a kyukngtäng vaia na eiawk cun am daw ve."},{"book":"Romah","chapter":"14","verse":"21","text":"Jumeiki khyang kce kyukngtängsak khaia meh einak ja ju awknak cun hjawng hin dawki ni."},{"book":"Romah","chapter":"14","verse":"22","text":"Hina mawng üng na jumnak cun Pamhnam ja namäta nglaka ve kawm. Ami bilawh üng mkhyekatnaka am kya tia ngaikie cun ami ngaihnak cangkie cun je u se."},{"book":"Romah","chapter":"14","verse":"23","text":"Cunsepi mlung uplatnak ta lü ami eia khana Pamhnam naw jah mkatei, isetiakyaküng, jumnak üng am ami bilawha phäha kyaki. Jumnak üng am tünei cun mkhyekatnaka kyaki."}]}