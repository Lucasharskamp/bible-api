{"data":[{"book":"Ruʼuya ta Yohanna","chapter":"14","verse":"1","text":"Sai na duba, can a gabana kuwa ga Ɗan Rago, tsaye a kan Dutsen Sihiyona, tare da shi akwai kuma mutane 144,000 waɗanda suke da sunansa da sunan Ubansa a rubuce a goshinsu."},{"book":"Ruʼuya ta Yohanna","chapter":"14","verse":"2","text":"Sai na ji ƙara daga sama kamar motsin ruwaye masu gudu, kamar kuma tsawa. Ƙarar da na ji ta yi kamar ta masu garaya da suke kiɗin garayarsu."},{"book":"Ruʼuya ta Yohanna","chapter":"14","verse":"3","text":"Suka kuwa rera sabuwar waƙa a gaban kursiyin da kuma a gaban halittu huɗun nan masu rai, da kuma a gaban dattawa. Ba wanda ya iya koyon waƙar sai mutanen nan 144,000 da aka fansa daga duniya."},{"book":"Ruʼuya ta Yohanna","chapter":"14","verse":"4","text":"Waɗannan su ne waɗanda ba su ƙazantar da kansu da mata ba, gama sun kiyaye kansu da tsarki. Suna bin Ɗan Ragon duk inda ya tafi. Su ne aka saya daga cikin mutane aka kuwa miƙa su kamar ’ya’yan fari ga Allah da kuma Ɗan Ragon."},{"book":"Ruʼuya ta Yohanna","chapter":"14","verse":"5","text":"Ba a sami ƙarya a bakunansu ba; su kuma marasa aibi ne."},{"book":"Ruʼuya ta Yohanna","chapter":"14","verse":"6","text":"Sai na ga wani mala’ika yana tashi sama a tsakiyar sararin sama, yana kuma da madawwamiyar bishara wadda zai yi shela ga waɗanda suke zama a duniya, ga kowace al’umma, kabila, harshe, da kuma jama’a."},{"book":"Ruʼuya ta Yohanna","chapter":"14","verse":"7","text":"Ya ce da babbar murya, “Ku ji tsoron Allah ku kuma ɗaukaka shi, domin sa’ar hukuncinsa ya yi. Ku yi wa wannan da ya halicci sammai, ƙasa, teku, da maɓulɓulan ruwa sujada.”"},{"book":"Ruʼuya ta Yohanna","chapter":"14","verse":"8","text":"Mala’ika na biyu ya biyo yana cewa, “Ta fāɗi! Babilon Mai Girma ta fāɗi, wadda ta sa dukan al’ummai suka sha ruwan inabin hauka na zinanta.”"},{"book":"Ruʼuya ta Yohanna","chapter":"14","verse":"9","text":"Mala’ika na uku ya biyo su ya ce da babbar murya, “Duk wanda ya yi wa dabban nan da siffarta sujada ya kuma sami alamarta a goshi ko a hannu,"},{"book":"Ruʼuya ta Yohanna","chapter":"14","verse":"10","text":"shi ma zai sha ruwan inabin fushin Allah, wanda aka zuba da duk ƙarfinsa a kwaf fushinsa. Za a ba shi azaba da farar wuta mai ci a gaban tsarkakan mala’iku da na Ɗan Ragon."},{"book":"Ruʼuya ta Yohanna","chapter":"14","verse":"11","text":"Hayaƙin azabarsu kuwa zai dinga tashi har abada abadin. Kuma babu hutu dare ko rana wa waɗanda suke wa dabbar da siffarta sujada, ko kuwa ga duk wanda ya sami alamar sunanta.”"},{"book":"Ruʼuya ta Yohanna","chapter":"14","verse":"12","text":"Wannan yana bukata haƙuri, a gefen tsarkakan da suke biyayya da umarnan Allah suka kuma kasance da aminci ga Yesu."},{"book":"Ruʼuya ta Yohanna","chapter":"14","verse":"13","text":"Sai na ji murya daga sama ta ce, “Rubuta, Masu albarka ne matattun da suka mutu cikin Ubangiji daga yanzu zuwa gaba.”"},{"book":"Ruʼuya ta Yohanna","chapter":"14","verse":"14","text":"Na duba, can gabana kuwa ga farin girgije, zaune kuma a kan girgijen kuwa ga wani da ya yi kamar “ɗan mutum”14.14 Dubi Dan 7.13. tare da rawanin zinariya a kansa da kuma lauje mai kaifi a hannunsa."},{"book":"Ruʼuya ta Yohanna","chapter":"14","verse":"15","text":"Sai wani mala’ika ya fito daga haikali ya kuma yi kira da babbar murya ga wannan mai zaune a kan girgijen ya ce, “Ɗauki laujenka ka yi girbi, domin lokacin girbi ya yi, gama amfanin da yake duniya ya nuna.”"},{"book":"Ruʼuya ta Yohanna","chapter":"14","verse":"16","text":"Sai wannan mai zaune a girgijen ya wurga laujensa a duniya, sai aka kuwa girbe duniya."},{"book":"Ruʼuya ta Yohanna","chapter":"14","verse":"17","text":"Wani mala’ika kuma ya fito daga haikali a sama, shi ma yana da lauje mai kaifi."},{"book":"Ruʼuya ta Yohanna","chapter":"14","verse":"18","text":"Har yanzu, wani mala’ika mai lura da wuta, ya fito daga bagaden ya yi kira da babbar murya ga wannan wanda yake da lauje mai kaifi ya ce, “Ɗauki laujenka mai kaifi ka tattara kawunan ’ya’yan inabi daga kuringar inabin duniya, domin ’ya’yan inabin sun nuna.”"},{"book":"Ruʼuya ta Yohanna","chapter":"14","verse":"19","text":"Mala’ikan ya wurga laujensa a duniya, ya tattara ’ya’yan inabin, ya kuma zuba su cikin babbar wurin matsewar inabin fushin Allah."},{"book":"Ruʼuya ta Yohanna","chapter":"14","verse":"20","text":"Aka tattake su a wurin matsin inabi a bayan gari, jini kuwa ya yi ta gudana daga wurin matsin inabi tsayinsa ya kai kamar tsawon linzami a bakin doki, nisansa kuma ya kai wajen kilomita 300."}]}