{"data":[{"book":"Yoni","chapter":"14","verse":"1","text":"Yesu yi a fala e xa, a naxa, “Ɛ bɔɲɛn nama tɔrɔ, ɛ dɛnkɛlɛya Ala ma, ɛ dɛnkɛlɛya n tan fan ma."},{"book":"Yoni","chapter":"14","verse":"2","text":"Banxi wuyaxi n Fafe Ala konni. Xa a mi yi na kiini, n yi a falama ɛ xa nɛn nun. N sigama n xa sa yirena nde yitɔn ɛ xa na yi."},{"book":"Yoni","chapter":"14","verse":"3","text":"N na sa yirena nde yitɔn ɛ xa, n mɔn fama nɛn, n yi siga ɛ ra n yii alogo n dɛnaxan yi, ɛ fan yi sa lu mɛnni."},{"book":"Yoni","chapter":"14","verse":"4","text":"N sigan dɛnaxan yi, ɛ mɛn kiraan kolon.”"},{"book":"Yoni","chapter":"14","verse":"5","text":"Tomasi yi a fala a xa, a naxa, “Marigina, nxu mi i sigaden kolon, nxu na kiraan kolonma di?”"},{"book":"Yoni","chapter":"14","verse":"6","text":"Yesu yi a yabi, a naxa, “Kiraan nan n tan na, e nun ɲɔndina e nun nii rakisina. Muxu yo mi sigɛ n Fafe Ala ma n tan ma sabuyaan xanbi."},{"book":"Yoni","chapter":"14","verse":"7","text":"Xa ɛ n tan kolon, ɛ n Fafe fan kolonma nɛn. To xanbi ra, ɛ bata a kolon, ɛ bata a to.”"},{"book":"Yoni","chapter":"14","verse":"8","text":"Filipi yi a fala a xa, a naxa, “Marigina, Fafe Ala yita nxu ra, na nan nxu wasama.”"},{"book":"Yoni","chapter":"14","verse":"9","text":"Yesu yi a yabi, a naxa, “Filipi, en bata bu en bode fɛma kati! Han to, i mi n kolon? Muxu yo na n to, na kanna bata Fafe Ala to. I tan a falama nanfera fa fala a n xa Fafe Ala yita ɛ ra?"},{"book":"Yoni","chapter":"14","verse":"10","text":"Filipi, i mi laxi a ra ba, fa fala n Fafe Ala yi, Fafe Ala n fan yi? N falan naxanye tima ɛ xa, n gbee mi ne ra. Koni n Fafe Ala naxan luma n tan yi, na nan a wanla kɛma."},{"book":"Yoni","chapter":"14","verse":"11","text":"Ɛ dɛnkɛlɛya a ma fa fala n Fafe Ala yi, Fafe Ala n fan yi. Hanma ɛ dɛnkɛlɛya kabanako fe wanli itoe xɔn.”"},{"book":"Yoni","chapter":"14","verse":"12","text":"“N xa ɲɔndin fala ɛ xa, naxan na dɛnkɛlɛya n ma, na feene ligama nɛn alo n naxanye ligama. A yɛtɛɛn feene ligama nɛn naxanye gbo itoe xa, amasɔtɔ n sigama n Fafe Ala fɛma."},{"book":"Yoni","chapter":"14","verse":"13","text":"Ɛ na Ala maxandi fefe ra n tan xinli, n na ligama ɛ xa nɛn alogo n Fafe Alaa binyen xa mayita a Dii Xɛmɛn barakani."},{"book":"Yoni","chapter":"14","verse":"14","text":"Xa ɛ n xandi fefe ra n xinli, n na ligama ɛ xa nɛn.14.14 Ala maxandi feni ito mɔn sɛbɛxi Yoni 15.16 nun 16.23-26 nun 15.7 kui.”"},{"book":"Yoni","chapter":"14","verse":"15","text":"“Xa ɛ n xanuxi, ɛ n ma yamarine suxu."},{"book":"Yoni","chapter":"14","verse":"16","text":"N Fafe Ala maxandima nɛn, a yi Mali Ti gbɛtɛ so ɛ yii naxan luma ɛ fɛma habadan."},{"book":"Yoni","chapter":"14","verse":"17","text":"Alaa Nii Sariɲanxin nan a ra, ɲɔndin kanna. Dunuɲa muxune mi nɔɛ na sɔtɛ amasɔtɔ e mi nɔɛ a toɛ, e mi a kolonɲɛ. Koni ɛ tan a kolon amasɔtɔ a luma nɛn ɛ fɛma, a mɔn yi lu ɛ yi."},{"book":"Yoni","chapter":"14","verse":"18","text":"N mi ɛ luyɛ alo kiridine, n mɔn fama nɛn ɛ fɛma."},{"book":"Yoni","chapter":"14","verse":"19","text":"Ndedi nan fa luxi, dunuɲa muxune mi fa n toma sɔnɔn koni ɛ tan n toma nɛn. Bayo n tan bata niin kisin sɔtɔ, ɛ fan nii rakisin sɔtɔma nɛn."},{"book":"Yoni","chapter":"14","verse":"20","text":"Na waxatin na a li, ɛ a kolonma nɛn, a n Fafe Ala yi, ɛ tan fan n tan yi alo n tan ɛ yi kii naxan yi."},{"book":"Yoni","chapter":"14","verse":"21","text":"Muxu yo n ma yamarine sɔtɔ, a yi e suxu, na nan bata n xanu. Muxu yo n xanu, n Fafe Ala fan na kanna xanuma nɛn, n tan fan yi a xanu, n yi n yɛtɛ yita a ra.”"},{"book":"Yoni","chapter":"14","verse":"22","text":"Yudasi bonna, Yudasi Isakariyoti mi naxan na, na yi a fala, a naxa, “Marigina, nanfera i lan i xa i yɛtɛ yita nxu ra, koni i mi i yɛtɛ yitɛ dunuɲa muxune ra?”"},{"book":"Yoni","chapter":"14","verse":"23","text":"Yesu yi a yabi, a naxa, “Muxu yo n xanu, na n ma falan suxuma nɛn. N Fafe Ala fan yi a xanu, n tan nun n Fafe Ala yi siga a fɛma, nxu yi nxu konni tɔn a fɛma."},{"book":"Yoni","chapter":"14","verse":"24","text":"Muxu yo mi n xanu, na mi n ma falan suxɛ. Ɛ bata falan naxan mɛ, n gbee fala mi na ra. N Fafe Ala naxan n xɛxi, na nan gbee na ra.”"},{"book":"Yoni","chapter":"14","verse":"25","text":"“N to yi ɛ fɛma, nanara, n falani itoe ti ɛ xa."},{"book":"Yoni","chapter":"14","verse":"26","text":"Koni Mali Tiina, Alaa Nii Sariɲanxina, Fafe Ala naxan nafama ɛ ma n xinli, na ɛ xaranma nɛn feen birin ma. N feen naxan birin falaxi ɛ xa, a ne birin nabirama nɛn ɛ ma.”"},{"book":"Yoni","chapter":"14","verse":"27","text":"“N bata bɔɲɛ xunbenla lu ɛ yi. N bata n ma bɔɲɛ xunbenla fi ɛ ma. N mi a fixi ɛ ma alo dunuɲa kiin tima kii naxan yi. Ɛ bɔɲɛn nama tɔrɔ, ɛ nama gaxu."},{"book":"Yoni","chapter":"14","verse":"28","text":"Ɛ bata n ma falan mɛ, n naxa, ‘N sigama koni n mɔn fama ɛ fɛma nɛn.’ Xa ɛ yi n xanuxi, ɛ yi sɛwama nɛn n siga feen na n Fafe Ala konni amasɔtɔ a gbo n tan xa."},{"book":"Yoni","chapter":"14","verse":"29","text":"N feni itoe falama ɛ xa nɛn iki benun a xa liga. Nanara, a na liga waxatin naxan yi, ɛ dɛnkɛlɛyama nɛn."},{"book":"Yoni","chapter":"14","verse":"30","text":"N mi fa buma falan tiyɛ ɛ fɛma sɔnɔn, amasɔtɔ dunuɲa ito kuntigi ɲaxin fama. Sese mi a ra n tan yi."},{"book":"Yoni","chapter":"14","verse":"31","text":"Koni dunuɲa xa a kolon fa fala n bata n Fafe Ala xanu. Nanara, n feen birin ligama alo a n yamarixi kii naxan yi. Ɛ keli, ɛ fa, en siga.”"}]}