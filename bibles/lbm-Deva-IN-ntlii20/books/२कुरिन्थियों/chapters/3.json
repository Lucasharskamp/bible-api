{"data":[{"book":"२ कुरिन्थियों","chapter":"3","verse":"1","text":"का हम फिर अपनी बड़ायी करन लग्यो? यां हम्ख दूसरों लोगों को जसो सिफारिश की चिट्ठियां तुम्हरो जवर लावनो यां तुम सी लेनो हंय?"},{"book":"२ कुरिन्थियों","chapter":"3","verse":"2","text":"हमरी चिट्ठी तुमच आय, जो हमरो दिल पर लिखी हुयी हय अऊर ओख सब आदमी पहिचानय अऊर पढ़य हंय।"},{"book":"२ कुरिन्थियों","chapter":"3","verse":"3","text":"यो प्रगट हय कि हमरो बीच सेवकायी को वजह सी तुम मसीह की चिट्ठी आय, अऊर जो स्याही सी नहीं पर जीवित परमेश्वर को आत्मा सी, गोटा की पाटियों पर नहीं, पर दिल को मांस रूपी पाटियों पर जो मसीह न लिख्यो हय।"},{"book":"२ कुरिन्थियों","chapter":"3","verse":"4","text":"हम मसीह सीच परमेश्वर म भरोसा हंय ओकोच द्वारा बोलय हय।"},{"book":"२ कुरिन्थियों","chapter":"3","verse":"5","text":"यो नहीं कि हम अपनो खुद सी यो लायक हंय कि अपनो तरफ सी कोयी बात को काम कर सकेंन, पर हमरी लायकता परमेश्वर को तरफ सी आय,"},{"book":"२ कुरिन्थियों","chapter":"3","verse":"6","text":"परमेश्वर न हम्ख नयो वाचा को सेवक होन लायक भी बनायो, यो लिखी हुयी व्यवस्था सी नहीं बल्की आत्मा सी हय; कहालीकि व्यवस्था मारय हय, पर पवित्र आत्मा जीन्दो करय हय।"},{"book":"२ कुरिन्थियों","chapter":"3","verse":"7","text":"यदि मूसा की वा व्यवस्था की सेवकायी को अक्षर गोटा पर खोद्यो गयो होतो, यहां तक तेजोमय भयी कि मूसा को मुंह पर को तेज को वजह जो घटत भी जात होतो, इस्राएली ओको मुंह पर नजर नहीं कर सकत होतो।"},{"book":"२ कुरिन्थियों","chapter":"3","verse":"8","text":"ऊ तेज गायब होत जाय रह्यो होतो, त पवित्र आत्मा की सेवा अऊर भी तेजोमय कहाली नहीं होयेंन?"},{"book":"२ कुरिन्थियों","chapter":"3","verse":"9","text":"यदि जब दोषी ठहरान वाली सेवा तेजोमय होती, त उद्धार ठहरान वाली सेवा अऊर भी तेजोमय कहाली नहीं होयेंन?"},{"book":"२ कुरिन्थियों","chapter":"3","verse":"10","text":"अऊर जो तेजोमय होतो, ऊ भी ऊ तेज को वजह जो ओको सी बड़ क तेजोमय होतो, तेजोमय नहीं ठहरयो।"},{"book":"२ कुरिन्थियों","chapter":"3","verse":"11","text":"कहालीकि जब ऊ जो घटत जात होतो तेजोमय होतो, त ऊ जो स्थिर रहेंन अऊर भी तेजोमय कहाली नहीं होयेंन?"},{"book":"२ कुरिन्थियों","chapter":"3","verse":"12","text":"येकोलायी असी आशा रख क हम हिम्मत को संग बोलजे हंय,"},{"book":"२ कुरिन्थियों","chapter":"3","verse":"13","text":"अऊर मूसा को जसो नहीं, जेन अपनो मुंह पर परदा डाल्यो होतो ताकि इस्राएली ऊ घटन वालो तेज को अन्त ख नहीं देखे।"},{"book":"२ कुरिन्थियों","chapter":"3","verse":"14","text":"पर हि मतिमन्द भय गयो, कहालीकि अज तक पुरानो नियम पढ़तो समय उन्को दिलो पर उच परदा पड़्यो रह्य हय। जब कोयी व्यक्ति मसीह म जोड़्यो जावय हय तब ऊ परदा मसीह म उठ जावय हय।"},{"book":"२ कुरिन्थियों","chapter":"3","verse":"15","text":"अज तक जब कभी मूसा की किताब पढ़्यो जावय हय, त उन्को दिल पर परदा पड़्यो रह्य हय।"},{"book":"२ कुरिन्थियों","chapter":"3","verse":"16","text":"पर जब कभी उन्को दिल प्रभु को तरफ फिरेंन, तब ऊ परदा उठ जायेंन।"},{"book":"२ कुरिन्थियों","chapter":"3","verse":"17","text":"प्रभु त आत्मा हय: अऊर जित कहीं प्रभु को आत्मा हय उत स्वतंत्रता हय।"},{"book":"२ कुरिन्थियों","chapter":"3","verse":"18","text":"पर जब हम सब को खुलो चेहरा सी प्रभु को तेज यो तरह प्रगट होवय हय, जो तरह आरसा म, त प्रभु सी जो आत्मा हय, हम उच तेजस्वी रूप म अधिक सी अधिक कर क् बदल देवय हंय।"}]}