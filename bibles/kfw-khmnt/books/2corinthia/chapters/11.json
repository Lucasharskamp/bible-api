{"data":[{"book":"2 Corinthia","chapter":"11","verse":"1","text":"Kei'n lekkhat kaleimona phakha alei-om innum nangni'n ningna rangaitheipisik hi kei'n kamanuom. Nazootpi inlang nathopiru!"},{"book":"2 Corinthia","chapter":"11","verse":"2","text":"Pathian in nangni nara-ot angnga kei'n nangni kha kanara-ot; ajarchu inthiang nungaak angnga nangnihi inkhatbit ka-eii miring Christa diang moiruoinasik ah chong inkhitna kanei jei."},{"book":"2 Corinthia","chapter":"11","verse":"3","text":"Eve kha malung kathamak amaleikasei maruul khan maleisei itho angnga, nangni'n Christa diangnga malungningpe inthiang li kasip kha ningda-ah malung kathamaktiang situn tia kanachipui. Inphut 3:1-5,13"},{"book":"2 Corinthia","chapter":"11","verse":"4","text":"Ajarchu nangni'n keini diangnga inphut ningleikeiluut jei Ratha khat-um Chongkahoi khanna inphut inteidomma keini'n kinleirilmak inkhat, intei Jisu chong karil mi ngaikha inhong pha karok ah nangni'n inmani kha ningleidon!"},{"book":"2 Corinthia","chapter":"11","verse":"5","text":"Kei chu nangni “Tirton” kapoi khet eii tia ningkoingai neek-ah kei kasiinkhet inkhat ka-eii tia inngaidon mong."},{"book":"2 Corinthia","chapter":"11","verse":"6","text":"Kei'n chongrilna tiang akajetmak ka-eii innum, kajet makchu emong; takkha apha rakip-ah omchan rakip kha keini'n nangnidiang kinleirilsuo ejei."},{"book":"2 Corinthia","chapter":"11","verse":"7","text":"Kei'n nangni hi akalur namin enasik kei katheinuo-ah kanunchan ka-inchuolla; nangnidiang Pathian Chongkahoi karillai khan aman naleinimong. Khawa khan kei kithosial ombe?"},{"book":"2 Corinthia","chapter":"11","verse":"8","text":"Kei'n nangni karra chuon katholai khan koisuok lekkhat in kachuon thoman kha innape eii. Nangni sanna sik-ah inmani ngai sial-sum kha kei'n kakasutjei tithei eii."},{"book":"2 Corinthia","chapter":"11","verse":"9","text":"Kei'n nangnile niomsuom phakhan sial-sum ka-insampha, kei'n nangni nasanru tia nangni ninglu naleiminsapi mong; ajarchu Macedonia ah inphut akaheiwa akangamna ulenai ngaikhan ka-insamna rakip khan kei sik-ah innaheichoipi. Apha akathengsa angnga, nuktiang um nangnidiang kei phurrik inchangnuning. Phil 4:15-18"},{"book":"2 Corinthia","chapter":"11","verse":"10","text":"Christa dikna kha keidiang omjarra Achaia rampumpuiya ka-in-orna hi naminda matornunu tia kei'n chong-inkhitna kanei."},{"book":"2 Corinthia","chapter":"11","verse":"11","text":"Kei'n nangni kanaminriangmak jarra hi kirilbe? Kinaminriang kha Pathian in ajet."},{"book":"2 Corinthia","chapter":"11","verse":"12","text":"“Tirton” leiilak ngai'n, keini itho le in-ang rip-ah kintho eii tia in-orpuiya chong inril hi kaminthomak nasik bit-ah, tuunna kitho hi khan kalathosik eii."},{"book":"2 Corinthia","chapter":"11","verse":"13","text":"Khawa mi ngaikha tirton katuun ngaikha emu. Inmani ngaikha Christa tirton inthiang ngai angnga ininleemma inchuon jarra maleisei katho tirton katuunmak ngaikha in-eii."},{"book":"2 Corinthia","chapter":"11","verse":"14","text":"Athajei, hiwahi ngaksik ommak! ajarchu Seitan innum apumtak kha marwaan tirton kawar kapuo-ah munasik inleem theiya eii!"},{"book":"2 Corinthia","chapter":"11","verse":"15","text":"Khawa jarra seitan suok ngaikhan suok katuuntak angnga munasik ininleem sikkha chuon kaloktak emak; ajuohekna nikhuo khan inmani'n intho dungjuiya inmusik rahoi kasuok kha inmusik eii."},{"book":"2 Corinthia","chapter":"11","verse":"16","text":"Kei'n woikhat inlet ah karil, tu-inkhat innum kei hi kamo eii ti-inlang nangaidon marasu; nangni'n kei kamo ningnamin e-innum, lekkhat ka-in-or theinasik kamo angnga nangaidon taru."},{"book":"2 Corinthia","chapter":"11","verse":"17","text":"Tuunna kei'n kiril hi Pumi naminril emak, takkha hiwa ngamna in-orna jarra inthiangnga chong kirilhi, kamo inkhat ki-e angnga kiril eii."},{"book":"2 Corinthia","chapter":"11","verse":"18","text":"Ajarchu katamtak in nuoipilchung taksa dungjuiya inin-or jarra, kei um inmanile in-angnga ka-in-or sik eii."},{"book":"2 Corinthia","chapter":"11","verse":"19","text":"Nangni ningtheinuo-ah khatuk ningsing, halli khawa jarra kamo ngaikha karok ah ningleidonthei."},{"book":"2 Corinthia","chapter":"11","verse":"20","text":"Tu e-innum ningchungnga wai aroonna, anabak minram innum, kase-ah innatho innum, innasur innum, namai akabeen innum karoktak ah ningleidon theisik ejei."},{"book":"2 Corinthia","chapter":"11","verse":"21","text":"Khawa ngai kathosik keinichu kinchiraat tisik hi keichu ka-injak!"},{"book":"2 Corinthia","chapter":"11","verse":"22","text":"Inmani Hebrew ngai in-ebe? kei-um ka-eii. Inmani Israel ngai in-ebe? kei um ka-eii. Inmani Abraham sangai in-ebe? kei um ka-eii."},{"book":"2 Corinthia","chapter":"11","verse":"23","text":"Inmani Christa suok ngaikha in-ebe? kei inweet mi inkhat angnga rilkate, inmani neek-ah akatha suok inkhat ka-eii. Chuon kakheella katho, mikhumna khan kakheella kaom, innawuok um teelmaneii sik ommak, thisik kathona um atam. Chuon 16:23"},{"book":"2 Corinthia","chapter":"11","verse":"24","text":"Jihudi ngai'n ramolla woisoomthum leikuo hi woira-nga chak innaleiwuok. Innidan 25:3"},{"book":"2 Corinthia","chapter":"11","verse":"25","text":"Woithum Roman ngai'n innawuok jei, lungnga woikhat innadeeng jei, woithumchak rakuong koina khan kalei-inchel, phadan soomnileimili tuiya woikhat kalei-omjei. Chuon 16:22; Chuon 14:19"},{"book":"2 Corinthia","chapter":"11","verse":"26","text":"Kei'n khuol-injil kasina rakip ah tuikalian in, inruup ngai'n, kami ngaidiang halli zaatlop ngaidiang, khuopuiya, ramruok ah, tuipuiya, akatuunmak ulenai ngai diangnga inphut poongna katamtak kalei intongpui. Chuon 9:23; 14:5"},{"book":"2 Corinthia","chapter":"11","verse":"27","text":"Kachuon thona khan; zaalleiya; wonchaam tuiraal kaleidei, bak khopleiya, omna omleiya, puondiar hunleiya kaleiom."},{"book":"2 Corinthia","chapter":"11","verse":"28","text":"Aleiilak rilleiya, nisuo-ah koisuok ngaisik bit kamalung kadong khan kachungnga anadel."},{"book":"2 Corinthia","chapter":"11","verse":"29","text":"Tu ka-ang inkhat suol pha kei-um kasuol; tu ka-ang khat manuwa atapha, kamalungnga poongna khan asip."},{"book":"2 Corinthia","chapter":"11","verse":"30","text":"Kei ka-in-or inchu, kachuon thona jarra hin angtukme kisuol ti malarna ah ka-in-or sik eii."},{"book":"2 Corinthia","chapter":"11","verse":"31","text":"Pumi Jisu Pa khat-um Pathian raming kha hektik omleiya rokpuichak kha erase! kei maleisei rilmong tihi ama'n ajet."},{"book":"2 Corinthia","chapter":"11","verse":"32","text":"Kei Damascus ah kaomlai, Arestas Reng nuoiya waikaroonpa in kei nakasur sik khuopui kotkhan raalpa aleimintho. Chuon 9:23-25"},{"book":"2 Corinthia","chapter":"11","verse":"33","text":"Takkha keichu rapal inweng khan kok inkhat-ah innamachumma, ama diangnga inphut kaleisuokjei."}]}