{"data":[{"book":"मर","chapter":"7","verse":"1","text":"फिर फ़रीसी और कुछ आलिम उसके पास जमा हुए, वो येरूशलेम से आए थे।"},{"book":"मर","chapter":"7","verse":"2","text":"और उन्होंने देखा कि उसके कुछ शागिर्द नापाक या'नी बिना धोए हाथों से खाना खाते हैं"},{"book":"मर","chapter":"7","verse":"3","text":"क्यूँकि फ़रीसी और सब यहूदी बुज़ुर्गों की रिवायत के मुताबिक़ जब तक अपने हाथ ख़ूब न धोलें नहीं खाते।"},{"book":"मर","chapter":"7","verse":"4","text":"और बाज़ार से आकर जब तक ग़ुस्ल न कर लें नहीं खाते, और बहुत सी और बातों के जो उनको पहुँची हैं पाबन्द हैं, जैसे प्यालों और लोटों और ताँबे के बरतनों को धोना।"},{"book":"मर","chapter":"7","verse":"5","text":"पस फ़रीसियों और आलिमों ने उस से पूछा, क्या वजह है कि “तेरे शागिर्द बुज़ुर्गों की रिवायत पर नहीं चलते बल्कि नापाक हाथों से खाना खाते हैं?”"},{"book":"मर","chapter":"7","verse":"6","text":"उसने उनसे कहा, “यसा'याह ने तुम रियाकारों के हक़ में क्या ख़ूब नबुव्वत की; जैसे लिखा है कि:"},{"book":"मर","chapter":"7","verse":"7","text":"ये बे फ़ाइदा मेरी इबादत करते हैं,"},{"book":"मर","chapter":"7","verse":"8","text":"तुम ख़ुदा के हुक्म को छोड़ करके आदमियों की रिवायत को क़ाईम रखते हो।”"},{"book":"मर","chapter":"7","verse":"9","text":"उसने उनसे कहा, “तुम अपनी रिवायत को मानने के लिए ख़ुदा के हुक्म को बिल्कुल रद्द कर देते हो।"},{"book":"मर","chapter":"7","verse":"10","text":"क्यूँकि मूसा ने फ़रमाया है, अपने बाप की अपनी माँ की इज़्ज़त कर, और जो कोई बाप या माँ को बुरा कहे, वो ज़रूर जान से मारा जाए।’"},{"book":"मर","chapter":"7","verse":"11","text":"लेकिन तुम कहते हो, 'अगर कोई बाप या माँ से कहे' कि जिसका तुझे मुझ से फ़ाइदा पहुँच सकता था, 'वो क़ुर्बान या'नी ख़ुदा की नज़्र हो चुकी।"},{"book":"मर","chapter":"7","verse":"12","text":"तो तुम उसे फिर बाप या माँ की कुछ मदद करने नहीं देते।"},{"book":"मर","chapter":"7","verse":"13","text":"यूँ तुम ख़ुदा के कलाम को अपनी रिवायत से, जो तुम ने जारी की है बेकार कर देते हो, और ऐसे बहुतेरे काम करते हो।”"},{"book":"मर","chapter":"7","verse":"14","text":"और वो लोगों को फिर पास बुला कर उनसे कहने लगा, “तुम सब मेरी सुनो और समझो।"},{"book":"मर","chapter":"7","verse":"15","text":"कोई चीज़ बाहर से आदमी में दाख़िल होकर उसे नापाक नहीं कर सकती मगर जो चीज़ें आदमी में से निकलती हैं वही उसको नापाक करती हैं।"},{"book":"मर","chapter":"7","verse":"16","text":"[अगर किसी के सुनने के कान हों तो सुन लें]।”"},{"book":"मर","chapter":"7","verse":"17","text":"जब वो भीड़ के पास से घर में आया “तो उसके शागिर्दों ने उससे इस मिसाल का मतलब पूछा?”"},{"book":"मर","chapter":"7","verse":"18","text":"उस ने उनसे कहा, “क्या तुम भी ऐसे ना समझ हो? क्या तुम नहीं समझते कि कोई चीज़ जो बाहर से आदमी के अन्दर जाती है उसे नापाक नहीं कर सकती?"},{"book":"मर","chapter":"7","verse":"19","text":"इसलिए कि वो उसके दिल में नहीं बल्कि पेट में जाती है और गंदगी में निकल जाती है। ये कह कर उसने तमाम खाने की चीज़ों को पाक ठहराया।"},{"book":"मर","chapter":"7","verse":"20","text":"फिर उसने कहा, जो कुछ आदमी में से निकलता है वही उसको नापाक करता है।"},{"book":"मर","chapter":"7","verse":"21","text":"क्यूँकि अन्दर से, या'नी आदमी के दिल से बुरे ख्याल निकलते हैं हरामकारियाँ"},{"book":"मर","chapter":"7","verse":"22","text":"चोरियाँ. ख़ून रेज़ियाँ, ज़िनाकारियाँ। लालच, बदियाँ, मक्कारी, शहवत परस्ती, बदनज़री, बदगोई, शेख़ी, बेवक़ूफ़ी।"},{"book":"मर","chapter":"7","verse":"23","text":"ये सब बुरी बातें अन्दर से निकल कर आदमी को नापाक करती हैं”"},{"book":"मर","chapter":"7","verse":"24","text":"फिर वहाँ से उठ कर सूर और सैदा की सरहदों में गया और एक घर में दाख़िल हुआ और नहीं चाहता था कि कोई जाने मगर छुपा न रह सका।"},{"book":"मर","chapter":"7","verse":"25","text":"बल्कि फ़ौरन एक औरत जिसकी छोटी बेटी में बदरूह थी, उसकी ख़बर सुनकर आई और उसके क़दमों पर गिरी।"},{"book":"मर","chapter":"7","verse":"26","text":"ये 'औरत यूनानी थी और क़ौम की सूरूफ़ेनेकी। उसने उससे दरख़्वास्त की कि बदरूह को उसकी बेटी में से निकाले।"},{"book":"मर","chapter":"7","verse":"27","text":"उसने उससे कहा, “पहले लड़कों को सेर होने दे क्यूँकि लड़कों की रोटी लेकर कुत्तों को डाल देना अच्छा नहीं।”"},{"book":"मर","chapter":"7","verse":"28","text":"उस ने जवाब में कहा “हाँ ख़ुदावन्द, कुत्ते भी मेज़ के तले लड़कों की रोटी के टुकड़ों में से खाते हैं।”"},{"book":"मर","chapter":"7","verse":"29","text":"उसने उससे कहा “इस कलाम की ख़ातिर जा बदरूह तेरी बेटी से निकल गई है।”"},{"book":"मर","chapter":"7","verse":"30","text":"और उसने अपने घर में जाकर देखा कि लड़की पलंग पर पड़ी है और बदरूह निकल गई है।"},{"book":"मर","chapter":"7","verse":"31","text":"और वो फिर सूर शहर की सरहदों से निकल कर सैदा शहर की राह से दिकपुलिस की सरहदों से होता हुआ गलील की झील पर पहुँचा।"},{"book":"मर","chapter":"7","verse":"32","text":"और लोगों ने एक बहरे को जो हकला भी था, उसके पास लाकर उसकी मिन्नत की कि अपना हाथ उस पर रख।"},{"book":"मर","chapter":"7","verse":"33","text":"वो उसको भीड़ में से अलग ले गया, और अपनी उंगलियाँ उसके कानों में डालीं और थूक कर उसकी ज़बान छूई।"},{"book":"मर","chapter":"7","verse":"34","text":"और आसमान की तरफ़ नज़र करके एक आह भरी और उससे कहा “इफ़्फ़त्तह!” या'नी “खुल जा!”"},{"book":"मर","chapter":"7","verse":"35","text":"और उसके कान खुल गए, और उसकी ज़बान की गिरह खुल गई और वो साफ़ बोलने लगा।"},{"book":"मर","chapter":"7","verse":"36","text":"उसने उसको हुक्म दिया कि किसी से न कहना, लेकिन जितना वो उनको हुक्म देता रहा उतना ही ज़्यादा वो चर्चा करते रहे।"},{"book":"मर","chapter":"7","verse":"37","text":"और उन्हों ने निहायत ही हैरान होकर कहा “जो कुछ उसने किया सब अच्छा किया वो बहरों को सुनने की और गूँगों को बोलने की ताक़त देता है।”"}]}