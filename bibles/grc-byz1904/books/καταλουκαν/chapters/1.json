{"data":[{"book":"ΚΑΤΑ ΛΟΥΚΑΝ","chapter":"1","verse":"1","text":"Ἐπειδήπερ πολλοὶ ἐπεχείρησαν ἀνατάξασθαι διήγησιν περὶ τῶν πεπληροφορημένων ἐν ἡμῖν πραγμάτων"},{"book":"ΚΑΤΑ ΛΟΥΚΑΝ","chapter":"1","verse":"2","text":"καθὼς παρέδοσαν ἡμῖν οἱ ἀπ᾽ ἀρχῆς αὐτόπται καὶ ὑπηρέται γενόμενοι τοῦ λόγου,"},{"book":"ΚΑΤΑ ΛΟΥΚΑΝ","chapter":"1","verse":"3","text":"ἔδοξε κἀμοί, παρηκολουθηκότι ἄνωθεν πᾶσιν ἀκριβῶς, καθεξῆς σοι γράψαι, κράτιστε Θεόφιλε,"},{"book":"ΚΑΤΑ ΛΟΥΚΑΝ","chapter":"1","verse":"4","text":"ἵνα ἐπιγνῷς περὶ ὧν κατηχήθης λόγων τὴν ἀσφάλειαν."},{"book":"ΚΑΤΑ ΛΟΥΚΑΝ","chapter":"1","verse":"5","text":"Ἐγένετο ἐν ταῖς ἡμέραις Ἡρῴδου τοῦ βασιλέως τῆς Ἰουδαίας ἱερεύς τις ὀνόματι Ζαχαρίας ἐξ ἐφημερίας Ἀβιά, καὶ ἡ γυνὴ αὐτοῦ ἐκ τῶν θυγατέρων Ἀαρών, καὶ τὸ ὄνομα αὐτῆς Ἐλισάβετ."},{"book":"ΚΑΤΑ ΛΟΥΚΑΝ","chapter":"1","verse":"6","text":"ἦσαν δὲ δίκαιοι ἀμφότεροι ἐνώπιον τοῦ Θεοῦ, πορευόμενοι ἐν πάσαις ταῖς ἐντολαῖς καὶ δικαιώμασι τοῦ Κυρίου ἄμεμπτοι."},{"book":"ΚΑΤΑ ΛΟΥΚΑΝ","chapter":"1","verse":"7","text":"καὶ οὐκ ἦν αὐτοῖς τέκνον, καθότι ἡ Ἐλισάβετ ἦν στεῖρα, καὶ ἀμφότεροι προβεβηκότες ἐν ταῖς ἡμέραις αὐτῶν ἦσαν."},{"book":"ΚΑΤΑ ΛΟΥΚΑΝ","chapter":"1","verse":"8","text":"Ἐγένετο δὲ ἐν τῷ ἱερατεύειν αὐτὸν ἐν τῇ τάξει τῆς ἐφημερίας αὐτοῦ ἔναντι τοῦ Θεοῦ,"},{"book":"ΚΑΤΑ ΛΟΥΚΑΝ","chapter":"1","verse":"9","text":"κατὰ τὸ ἔθος τῆς ἱερατείας ἔλαχε τοῦ θυμιᾶσαι εἰσελθὼν εἰς τὸν ναὸν τοῦ Κυρίου·"},{"book":"ΚΑΤΑ ΛΟΥΚΑΝ","chapter":"1","verse":"10","text":"καὶ πᾶν τὸ πλῆθος ἦν τοῦ λαοῦ προσευχόμενον ἔξω τῇ ὥρᾳ τοῦ θυμιάματος."},{"book":"ΚΑΤΑ ΛΟΥΚΑΝ","chapter":"1","verse":"11","text":"ὤφθη δὲ αὐτῷ ἄγγελος Κυρίου ἑστὼς ἐκ δεξιῶν τοῦ θυσιαστηρίου τοῦ θυμιάματος."},{"book":"ΚΑΤΑ ΛΟΥΚΑΝ","chapter":"1","verse":"12","text":"καὶ ἐταράχθη Ζαχαρίας ἰδών, καὶ φόβος ἐπέπεσεν ἐπ᾽ αὐτόν."},{"book":"ΚΑΤΑ ΛΟΥΚΑΝ","chapter":"1","verse":"13","text":"εἶπε δὲ πρὸς αὐτὸν ὁ ἄγγελος· μὴ φοβοῦ, Ζαχαρία· διότι εἰσηκούσθη ἡ δέησίς σου, καὶ ἡ γυνή σου Ἐλισάβετ γεννήσει υἱόν σοι, καὶ καλέσεις τὸ ὄνομα αὐτοῦ Ἰωάννην·"},{"book":"ΚΑΤΑ ΛΟΥΚΑΝ","chapter":"1","verse":"14","text":"καὶ ἔσται χαρά σοι καὶ ἀγαλλίασις, καὶ πολλοὶ ἐπὶ τῇ γεννήσει αὐτοῦ χαρήσονται."},{"book":"ΚΑΤΑ ΛΟΥΚΑΝ","chapter":"1","verse":"15","text":"ἔσται γὰρ μέγας ἐνώπιον τοῦ Κυρίου, καὶ οἶνον καὶ σίκερα οὐ μὴ πίῃ, καὶ Πνεύματος Ἁγίου πλησθήσεται ἔτι ἐκ κοιλίας μητρὸς αὐτοῦ,"},{"book":"ΚΑΤΑ ΛΟΥΚΑΝ","chapter":"1","verse":"16","text":"καὶ πολλοὺς τῶν υἱῶν Ἰσραὴλ ἐπιστρέψει ἐπὶ Κύριον τὸν Θεὸν αὐτῶν·"},{"book":"ΚΑΤΑ ΛΟΥΚΑΝ","chapter":"1","verse":"17","text":"καὶ αὐτὸς προελεύσεται ἐνώπιον αὐτοῦ ἐν πνεύματι καὶ δυνάμει Ἠλιού, ἐπιστρέψαι καρδίας πατέρων ἐπὶ τέκνα καὶ ἀπειθεῖς ἐν φρονήσει δικαίων, ἑτοιμάσαι Κυρίῳ λαὸν κατεσκευασμένον."},{"book":"ΚΑΤΑ ΛΟΥΚΑΝ","chapter":"1","verse":"18","text":"καὶ εἶπε Ζαχαρίας πρὸς τὸν ἄγγελον· κατὰ τί γνώσομαι τοῦτο; ἐγὼ γάρ εἰμι πρεσβύτης καὶ ἡ γυνή μου προβεβηκυῖα ἐν ταῖς ἡμέραις αὐτῆς."},{"book":"ΚΑΤΑ ΛΟΥΚΑΝ","chapter":"1","verse":"19","text":"καὶ ἀποκριθεὶς ὁ ἄγγελος εἶπεν αὐτῷ· ἐγώ εἰμι Γαβριὴλ ὁ παρεστηκὼς ἐνώπιον τοῦ Θεοῦ, καὶ ἀπεστάλην λαλῆσαι πρός σε καὶ εὐαγγελίσασθαί σοι ταῦτα."},{"book":"ΚΑΤΑ ΛΟΥΚΑΝ","chapter":"1","verse":"20","text":"καὶ ἰδοὺ ἔσῃ σιωπῶν καὶ μὴ δυνάμενος λαλῆσαι ἄχρι ἧς ἡμέρας γένηται ταῦτα, ἀνθ᾽ ὧν οὐκ ἐπίστευσας τοῖς λόγοις μου, οἵτινες πληρωθήσονται εἰς τὸν καιρὸν αὐτῶν."},{"book":"ΚΑΤΑ ΛΟΥΚΑΝ","chapter":"1","verse":"21","text":"καὶ ἦν ὁ λαὸς προσδοκῶν τὸν Ζαχαρίαν, καὶ ἐθαύμαζον ἐν τῷ χρονίζειν αὐτὸν ἐν τῷ ναῷ."},{"book":"ΚΑΤΑ ΛΟΥΚΑΝ","chapter":"1","verse":"22","text":"ἐξελθὼν δὲ οὐκ ἠδύνατο λαλῆσαι αὐτοῖς, καὶ ἐπέγνωσαν ὅτι ὀπτασίαν ἑώρακεν ἐν τῷ ναῷ· καὶ αὐτὸς ἦν διανεύων αὐτοῖς, καὶ διέμενε κωφός."},{"book":"ΚΑΤΑ ΛΟΥΚΑΝ","chapter":"1","verse":"23","text":"καὶ ἐγένετο ὡς ἐπλήσθησαν αἱ ἡμέραι τῆς λειτουργίας αὐτοῦ, ἀπῆλθεν εἰς τὸν οἶκον αὐτοῦ."},{"book":"ΚΑΤΑ ΛΟΥΚΑΝ","chapter":"1","verse":"24","text":"Μετὰ δὲ ταύτας τὰς ἡμέρας συνέλαβεν Ἐλισάβετ ἡ γυνὴ αὐτοῦ, καὶ περιέκρυβεν ἑαυτὴν μῆνας πέντε,"},{"book":"ΚΑΤΑ ΛΟΥΚΑΝ","chapter":"1","verse":"25","text":"λέγουσα ὅτι οὕτω μοι πεποίηκεν ὁ Κύριος ἐν ἡμέραις αἷς ἐπεῖδεν ἀφελεῖν τὸ ὄνειδός μου ἐν ἀνθρώποις."},{"book":"ΚΑΤΑ ΛΟΥΚΑΝ","chapter":"1","verse":"26","text":"Ἐν δὲ τῷ μηνὶ τῷ ἕκτῳ ἀπεστάλη ὁ ἄγγελος Γαβριὴλ ὑπὸ τοῦ Θεοῦ εἰς πόλιν τῆς Γαλιλαίας, ᾗ ὄνομα Ναζαρέτ,"},{"book":"ΚΑΤΑ ΛΟΥΚΑΝ","chapter":"1","verse":"27","text":"πρὸς παρθένον μεμνηστευμένην ἀνδρί, ᾧ ὄνομα Ἰωσήφ, ἐξ οἴκου Δαυΐδ, καὶ τὸ ὄνομα τῆς παρθένου Μαριάμ."},{"book":"ΚΑΤΑ ΛΟΥΚΑΝ","chapter":"1","verse":"28","text":"καὶ εἰσελθὼν ὁ ἄγγελος πρὸς αὐτὴν εἶπε· χαῖρε, κεχαριτωμένη· ὁ Κύριος μετὰ σοῦ· εὐλογημένη σὺ ἐν γυναιξίν."},{"book":"ΚΑΤΑ ΛΟΥΚΑΝ","chapter":"1","verse":"29","text":"ἡ δὲ ἰδοῦσα διεταράχθη ἐπὶ τῷ λόγῳ αὐτοῦ, καὶ διελογίζετο ποταπὸς εἴη ὁ ἀσπασμὸς οὗτος."},{"book":"ΚΑΤΑ ΛΟΥΚΑΝ","chapter":"1","verse":"30","text":"καὶ εἶπεν ὁ ἄγγελος αὐτῇ· μὴ φοβοῦ, Μαριάμ· εὗρες γὰρ χάριν παρὰ τῷ Θεῷ."},{"book":"ΚΑΤΑ ΛΟΥΚΑΝ","chapter":"1","verse":"31","text":"καὶ ἰδοὺ συλλήψῃ ἐν γαστρὶ καὶ τέξῃ υἱόν, καὶ καλέσεις τὸ ὄνομα αὐτοῦ Ἰησοῦν."},{"book":"ΚΑΤΑ ΛΟΥΚΑΝ","chapter":"1","verse":"32","text":"οὗτος ἔσται μέγας καὶ υἱὸς ὑψίστου κληθήσεται, καὶ δώσει αὐτῷ Κύριος ὁ Θεὸς τὸν θρόνον Δαυῒδ τοῦ πατρὸς αὐτοῦ,"},{"book":"ΚΑΤΑ ΛΟΥΚΑΝ","chapter":"1","verse":"33","text":"καὶ βασιλεύσει ἐπὶ τὸν οἶκον Ἰακὼβ εἰς τοὺς αἰῶνας, καὶ τῆς βασιλείας αὐτοῦ οὐκ ἔσται τέλος."},{"book":"ΚΑΤΑ ΛΟΥΚΑΝ","chapter":"1","verse":"34","text":"εἶπε δὲ Μαριὰμ πρὸς τὸν ἄγγελον· πῶς ἔσται μοι τοῦτο, ἐπεὶ ἄνδρα οὐ γινώσκω;"},{"book":"ΚΑΤΑ ΛΟΥΚΑΝ","chapter":"1","verse":"35","text":"καὶ ἀποκριθεὶς ὁ ἄγγελος εἶπεν αὐτῇ· Πνεῦμα Ἅγιον ἐπελεύσεται ἐπὶ σὲ καὶ δύναμις ὑψίστου ἐπισκιάσει σοι· διὸ καὶ τὸ γεννώμενον ἅγιον κληθήσεται υἱὸς Θεοῦ."},{"book":"ΚΑΤΑ ΛΟΥΚΑΝ","chapter":"1","verse":"36","text":"καὶ ἰδοὺ Ἐλισάβετ ἡ συγγενής σου καὶ αὐτὴ συνειληφυῖα υἱὸν ἐν γήρει αὐτῆς, καὶ οὗτος μὴν ἕκτος ἐστὶν αὐτῇ τῇ καλουμένῃ στείρᾳ·"},{"book":"ΚΑΤΑ ΛΟΥΚΑΝ","chapter":"1","verse":"37","text":"ὅτι οὐκ ἀδυνατήσει παρὰ τῷ Θεῷ πᾶν ῥῆμα."},{"book":"ΚΑΤΑ ΛΟΥΚΑΝ","chapter":"1","verse":"38","text":"εἶπε δὲ Μαριάμ· ἰδοὺ ἡ δούλη Κυρίου· γένοιτό μοι κατὰ τὸ ῥῆμά σου. καὶ ἀπῆλθεν ἀπ᾽ αὐτῆς ὁ ἄγγελος."},{"book":"ΚΑΤΑ ΛΟΥΚΑΝ","chapter":"1","verse":"39","text":"Ἀναστᾶσα δὲ Μαριὰμ ἐν ταῖς ἡμέραις ταύταις ἐπορεύθη εἰς τὴν ὀρεινὴν μετὰ σπουδῆς εἰς πόλιν Ἰούδα,"},{"book":"ΚΑΤΑ ΛΟΥΚΑΝ","chapter":"1","verse":"40","text":"καὶ εἰσῆλθεν εἰς τὸν οἶκον Ζαχαρίου καὶ ἠσπάσατο τὴν Ἐλισάβετ."},{"book":"ΚΑΤΑ ΛΟΥΚΑΝ","chapter":"1","verse":"41","text":"καὶ ἐγένετο ὡς ἤκουσεν ἡ Ἐλισάβετ τὸν ἀσπασμὸν τῆς Μαρίας, ἐσκίρτησε τὸ βρέφος ἐν τῇ κοιλίᾳ αὐτῆς· καὶ ἐπλήσθη Πνεύματος Ἁγίου ἡ Ἐλισάβετ"},{"book":"ΚΑΤΑ ΛΟΥΚΑΝ","chapter":"1","verse":"42","text":"καὶ ἀνεφώνησε φωνῇ μεγάλῃ καὶ εἶπεν· εὐλογημένη σὺ ἐν γυναιξὶ καὶ εὐλογημένος ὁ καρπὸς τῆς κοιλίας σου."},{"book":"ΚΑΤΑ ΛΟΥΚΑΝ","chapter":"1","verse":"43","text":"καὶ πόθεν μοι τοῦτο ἵνα ἔλθῃ ἡ μήτηρ τοῦ Κυρίου μου πρός με;"},{"book":"ΚΑΤΑ ΛΟΥΚΑΝ","chapter":"1","verse":"44","text":"ἰδοὺ γὰρ ὡς ἐγένετο ἡ φωνὴ τοῦ ἀσπασμοῦ σου εἰς τὰ ὦτά μου, ἐσκίρτησε τὸ βρέφος ἐν ἀγαλλιάσει ἐν τῇ κοιλίᾳ μου."},{"book":"ΚΑΤΑ ΛΟΥΚΑΝ","chapter":"1","verse":"45","text":"καὶ μακαρία ἡ πιστεύσασα ὅτι ἔσται τελείωσις τοῖς λελαλημένοις αὐτῇ παρὰ Κυρίου."},{"book":"ΚΑΤΑ ΛΟΥΚΑΝ","chapter":"1","verse":"46","text":"Καὶ εἶπε Μαριάμ·"},{"book":"ΚΑΤΑ ΛΟΥΚΑΝ","chapter":"1","verse":"47","text":"καὶ ἠγαλλίασε τὸ πνεῦμά μου ἐπὶ τῷ Θεῷ τῷ σωτῆρί μου,"},{"book":"ΚΑΤΑ ΛΟΥΚΑΝ","chapter":"1","verse":"48","text":"ὅτι ἐπέβλεψεν ἐπὶ τὴν ταπείνωσιν τῆς δούλης αὐτοῦ."},{"book":"ΚΑΤΑ ΛΟΥΚΑΝ","chapter":"1","verse":"49","text":"ὅτι ἐποίησέ μοι μεγαλεῖα ὁ δυνατὸς καὶ ἅγιον τὸ ὄνομα αὐτοῦ,"},{"book":"ΚΑΤΑ ΛΟΥΚΑΝ","chapter":"1","verse":"50","text":"καὶ τὸ ἔλεος αὐτοῦ εἰς γενεὰς γενεῶν τοῖς φοβουμένοις αὐτόν."},{"book":"ΚΑΤΑ ΛΟΥΚΑΝ","chapter":"1","verse":"51","text":"Ἐποίησε κράτος ἐν βραχίονι αὐτοῦ, διεσκόρπισεν ὑπερηφάνους διανοίᾳ καρδίας αὐτῶν·"},{"book":"ΚΑΤΑ ΛΟΥΚΑΝ","chapter":"1","verse":"52","text":"καθεῖλε δυνάστας ἀπὸ θρόνων καὶ ὕψωσε ταπεινούς,"},{"book":"ΚΑΤΑ ΛΟΥΚΑΝ","chapter":"1","verse":"53","text":"πεινῶντας ἐνέπλησεν ἀγαθῶν καὶ πλουτοῦντας ἐξαπέστειλε κενούς."},{"book":"ΚΑΤΑ ΛΟΥΚΑΝ","chapter":"1","verse":"54","text":"ἀντελάβετο Ἰσραὴλ παιδὸς αὐτοῦ μνησθῆναι ἐλέους,"},{"book":"ΚΑΤΑ ΛΟΥΚΑΝ","chapter":"1","verse":"55","text":"καθὼς ἐλάλησε πρὸς τοὺς πατέρας ἡμῶν, τῷ Ἀβραὰμ καὶ τῷ σπέρματι αὐτοῦ εἰς τὸν αἰῶνα."},{"book":"ΚΑΤΑ ΛΟΥΚΑΝ","chapter":"1","verse":"56","text":"Ἔμεινε δὲ Μαριὰμ σὺν αὐτῇ ὡσεὶ μῆνας τρεῖς καὶ ὑπέστρεψεν εἰς τὸν οἶκον αὐτῆς."},{"book":"ΚΑΤΑ ΛΟΥΚΑΝ","chapter":"1","verse":"57","text":"Τῇ δὲ Ἐλισάβετ ἐπλήσθη ὁ χρόνος τοῦ τεκεῖν αὐτήν, καὶ ἐγέννησεν υἱόν."},{"book":"ΚΑΤΑ ΛΟΥΚΑΝ","chapter":"1","verse":"58","text":"καὶ ἤκουσαν οἱ περίοικοι καὶ οἱ συγγενεῖς αὐτῆς ὅτι ἐμεγάλυνε Κύριος τὸ ἔλεος αὐτοῦ μετ᾽ αὐτῆς, καὶ συνέχαιρον αὐτῇ."},{"book":"ΚΑΤΑ ΛΟΥΚΑΝ","chapter":"1","verse":"59","text":"Καὶ ἐγένετο ἐν τῇ ὀγδόῃ ἡμέρᾳ ἦλθον περιτεμεῖν τὸ παιδίον, καὶ ἐκάλουν αὐτὸ ἐπὶ τῷ ὀνόματι τοῦ πατρὸς αὐτοῦ 1.59 1904: ΖαχαχαρίανΖαχαρίαν."},{"book":"ΚΑΤΑ ΛΟΥΚΑΝ","chapter":"1","verse":"60","text":"καὶ ἀποκριθεῖσα ἡ μήτηρ αὐτοῦ εἶπεν· οὐχί, ἀλλὰ κληθήσεται Ἰωάννης."},{"book":"ΚΑΤΑ ΛΟΥΚΑΝ","chapter":"1","verse":"61","text":"καὶ εἶπον πρὸς αὐτὴν ὅτι οὐδείς ἐστιν ἐν τῇ συγγενείᾳ σου ὃς καλεῖται τῷ ὀνόματι τούτῳ·"},{"book":"ΚΑΤΑ ΛΟΥΚΑΝ","chapter":"1","verse":"62","text":"ἐνένευον δὲ τῷ πατρὶ αὐτοῦ τὸ τί ἂν θέλοι καλεῖσθαι αὐτόν."},{"book":"ΚΑΤΑ ΛΟΥΚΑΝ","chapter":"1","verse":"63","text":"καὶ αἰτήσας πινακίδιον ἔγραψε λέγων· Ἰωάννης ἐστὶ τὸ ὄνομα αὐτοῦ· καὶ ἐθαύμασαν πάντες."},{"book":"ΚΑΤΑ ΛΟΥΚΑΝ","chapter":"1","verse":"64","text":"ἀνεῴχθη δὲ τὸ στόμα αὐτοῦ παραχρῆμα καὶ ἡ γλῶσσα αὐτοῦ, καὶ ἐλάλει εὐλογῶν τὸν Θεόν."},{"book":"ΚΑΤΑ ΛΟΥΚΑΝ","chapter":"1","verse":"65","text":"καὶ ἐγένετο ἐπὶ πάντας φόβος τοὺς περιοικοῦντας αὐτούς, καὶ ἐν ὅλῃ τῇ ὀρεινῇ τῆς Ἰουδαίας διελαλεῖτο πάντα τὰ ῥήματα ταῦτα,"},{"book":"ΚΑΤΑ ΛΟΥΚΑΝ","chapter":"1","verse":"66","text":"καὶ ἔθεντο πάντες οἱ ἀκούσαντες ἐν τῇ καρδίᾳ αὐτῶν λέγοντες· τί ἄρα τὸ παιδίον τοῦτο ἔσται; καὶ χεὶρ Κυρίου ἦν μετ᾽ αὐτοῦ."},{"book":"ΚΑΤΑ ΛΟΥΚΑΝ","chapter":"1","verse":"67","text":"Καὶ Ζαχαρίας ὁ πατὴρ αὐτοῦ ἐπλήσθη Πνεύματος Ἁγίου καὶ προεφήτευσε λέγων·"},{"book":"ΚΑΤΑ ΛΟΥΚΑΝ","chapter":"1","verse":"68","text":"Εὐλογητὸς Κύριος, ὁ Θεὸς τοῦ Ἰσραήλ,"},{"book":"ΚΑΤΑ ΛΟΥΚΑΝ","chapter":"1","verse":"69","text":"καὶ ἤγειρε κέρας σωτηρίας ἡμῖν ἐν τῷ οἴκῳ Δαυῒδ τοῦ παιδὸς αὐτοῦ,"},{"book":"ΚΑΤΑ ΛΟΥΚΑΝ","chapter":"1","verse":"70","text":"καθὼς ἐλάλησε διὰ στόματος τῶν ἁγίων, τῶν ἀπ᾽ αἰῶνος προφητῶν αὐτοῦ,"},{"book":"ΚΑΤΑ ΛΟΥΚΑΝ","chapter":"1","verse":"71","text":"σωτηρίαν ἐξ ἐχθρῶν ἡμῶν καὶ ἐκ χειρὸς πάντων τῶν μισούντων ἡμᾶς,"},{"book":"ΚΑΤΑ ΛΟΥΚΑΝ","chapter":"1","verse":"72","text":"ποιῆσαι ἔλεος μετὰ τῶν πατέρων ἡμῶν καὶ μνησθῆναι διαθήκης ἁγίας αὐτοῦ,"},{"book":"ΚΑΤΑ ΛΟΥΚΑΝ","chapter":"1","verse":"73","text":"ὅρκον ὃν ὤμοσε πρὸς Ἀβραὰμ τὸν πατέρα ἡμῶν,"},{"book":"ΚΑΤΑ ΛΟΥΚΑΝ","chapter":"1","verse":"74","text":"ἀφόβως, ἐκ χειρὸς τῶν ἐχθρῶν ἡμῶν ῥυσθέντας,"},{"book":"ΚΑΤΑ ΛΟΥΚΑΝ","chapter":"1","verse":"75","text":"ἐν ὁσιότητι καὶ δικαιοσύνῃ ἐνώπιον αὐτοῦ πάσας τὰς ἡμέρας τῆς ζωῆς ἡμῶν."},{"book":"ΚΑΤΑ ΛΟΥΚΑΝ","chapter":"1","verse":"76","text":"Καὶ σύ, παιδίον, προφήτης ὑψίστου κληθήσῃ·"},{"book":"ΚΑΤΑ ΛΟΥΚΑΝ","chapter":"1","verse":"77","text":"τοῦ δοῦναι γνῶσιν σωτηρίας τῷ λαῷ αὐτοῦ,"},{"book":"ΚΑΤΑ ΛΟΥΚΑΝ","chapter":"1","verse":"78","text":"διὰ σπλάγχνα ἐλέους Θεοῦ ἡμῶν,"},{"book":"ΚΑΤΑ ΛΟΥΚΑΝ","chapter":"1","verse":"79","text":"ἐπιφᾶναι τοῖς ἐν σκότει καὶ σκιᾷ θανάτου καθημένοις,"},{"book":"ΚΑΤΑ ΛΟΥΚΑΝ","chapter":"1","verse":"80","text":"Τὸ δὲ παιδίον ηὔξανε καὶ ἐκραταιοῦτο πνεύματι, καὶ ἦν ἐν ταῖς ἐρήμοις ἕως ἡμέρας ἀναδείξεως αὐτοῦ πρὸς τὸν Ἰσραήλ."}]}