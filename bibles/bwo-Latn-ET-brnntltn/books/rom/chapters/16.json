{"data":[{"book":"Rom","chapter":"16","verse":"1","text":"Feben Knkriy kitotse Ik' moowosh finiru nomish amanetsu b wottsok'o it dano geefe."},{"book":"Rom","chapter":"16","verse":"2","text":"Bi taanat k'osh ay ashuwotsi b tep'iruwotse amants ibuwotsi ibiyo boosh b́ wotituwok'o doonzo shútson de'er bish geyit keewo jamon bin it tep'etuwok'o oona itsh etiruwe."},{"book":"Rom","chapter":"16","verse":"3","text":"Iyesus Krstos fino finiruwotsnton ik wottsuwots P'rsk'lnat Ak'ilnsh jamo keewwere,"},{"book":"Rom","chapter":"16","verse":"4","text":"boowere t shegro k'iroshoru dab k'andek'kne boteshi, hann boon jam aawosh úditwe, t s'uzi b́ woterawo Ik' ashwoteraw krstani woto maants aants Ik' moowwotsworu it údirune."},{"book":"Rom","chapter":"16","verse":"5","text":"Bo moots Ik' k'onosh kakuwets amantsuwotssh jamo t'intsuwere."},{"book":"Rom","chapter":"16","verse":"6","text":"Itsh ayidek'at maawutsu Mariyamsh jamo t'intsuwere."},{"book":"Rom","chapter":"16","verse":"7","text":"Taanton tipeyat teshts woshetswotsitsere daneets teshts ayhudiyots jaagúwots Andronik'osnat Yuniyassh16:7 Yuniyassh: Ik ik branon guut'etswotsitse, «Yuliya» etee boetiri.  jamo t'intsuwere, boowere taayere shine Krstosi bo amani."},{"book":"Rom","chapter":"16","verse":"8","text":"Doonzon tshúntso Amp'ilyat'ossh jamo t'intsuwere,"},{"book":"Rom","chapter":"16","verse":"9","text":"Krstos finon noonton ik wottso Úrbanosnat tshúntso Ist'akussh jamo t'intsuwere."},{"book":"Rom","chapter":"16","verse":"10","text":"Krstosk b́ wottsotse fadeyat bíere bísh gawetso Ap'elissh jamo t'intsuwere, Arst'obulos maa ash wottsuwotssh jamo t'intsuwere."},{"book":"Rom","chapter":"16","verse":"11","text":"Ayhudiyotse t jago Herodiyonsh jamo t'intsuwere, Narsises maa ashuwotsitse Doonzon amantsuwotssh jamo t'intsuwere."},{"book":"Rom","chapter":"16","verse":"12","text":"Doonzosh finon ayidek't maawirwotssh Trufaynnat Trufolsh jamo t'intsuwere. Doonzo finon ayidek'at mááwtsunat Krstosn ayidek'at tshunts Persissh jamo t'intsuwere."},{"book":"Rom","chapter":"16","verse":"13","text":"16:13 Mar. 15:21  Doonzosh finon ayidek't danetso Rufossh jamo t'intsuwere, taan b naayikok'o shunfu b́ indshowre jamo t'intswere."},{"book":"Rom","chapter":"16","verse":"14","text":"Asnkritosnat Flegonsh, Hermesmsh, Patrobasmsh, Hermasmsh, bonton fa'a eshúwotssh jamo t'intsuwere."},{"book":"Rom","chapter":"16","verse":"15","text":"Filologossh, Yulyash, Neryanat b́ mishsh jamo t'intsuwere, hank'o Olumpasnat bínton fa'a amantsuwots jamwotssh jamo t'intsuwere."},{"book":"Rom","chapter":"16","verse":"16","text":"S'ayin jobon it atsatseyo jobeyar jamo aatewere. Krstosk wotts Ik' maa jamwots jamo itsh t'intsirune."},{"book":"Rom","chapter":"16","verse":"17","text":"Ti eshuwotso! it dek'ts dan man k'efituwotsi wotat it dagotse k'aleyon gond bek'o dowet ashuwotsatse it atso korde'ere, boatsere wokoore!"},{"book":"Rom","chapter":"16","verse":"18","text":"Hank'o ashuwots botookosha bako Krstosshaliye bo finiri. Bonono shaawshdek' dáshon garaamiwots nibo boant'elciri."},{"book":"Rom","chapter":"16","verse":"19","text":"Doo shishi aap'osh aleets ash it wottso ash jamokere b́ danetsotse geneúk t wotwotiyaloru, sheeng keewosh dantswotsi, gond keewoshomó maac' kúp'uwotsi it wotitwok'o geefe."},{"book":"Rom","chapter":"16","verse":"20","text":"Jeeniko Izar Izewer káári Shed'ano it tufi shirots tiitsetwe."},{"book":"Rom","chapter":"16","verse":"21","text":"T finonton ik wottso T'imotiwos jamo itsh t'intsiruwe, eshe ayhudiyotse t jag wotts Luk'iyosnat Iyason Sosip'at'roswere jamo t'intsirune."},{"book":"Rom","chapter":"16","verse":"22","text":"Woshhan guut'tso taawe T'ert'iyos Doonzon jamo t'intsituwe."},{"book":"Rom","chapter":"16","verse":"23","text":"Taanat hanokere fa'a jamo Ik' moowwotsi Ibiiruwo Gayiyos jamo t'intsiruwe, kitutsi gizo detsiruwo Erast'os, no eshú K'a'rt'os jamo itsh t'intsiruwe."},{"book":"Rom","chapter":"16","verse":"24","text":"16:24 Hiye awdl taawan yoots guut'ets S'ayin mas'afwotsitse aali."},{"book":"Rom","chapter":"16","verse":"25","text":"Taa tdaniru doo shishi keewan Iyesus Krstos jangosh beshiyeyiru woshonat yootstson aashat teshtso, andomó be'ets ari ááshts keewon Ik'onwere it imnetiyats it ned'ituwok'o iti woshosh falituwe."},{"book":"Rom","chapter":"16","verse":"26","text":"Andomó arikan be'ere, dúre dúrts Ik'o tzaziyon jamwots amanar bo aletwok'o Nebiywots mas'aafi weeron ash jamwots bo danetuwok'o k'alere."},{"book":"Rom","chapter":"16","verse":"27","text":"B́ s'uzn dani teleefo detsts Ik'o Izar Izewersh, Iyesus Krstosn dúre dúron údo wotowe! Amen."}]}