{"data":[{"book":"Machitidwe a Atumwi","chapter":"1","verse":"1","text":"Mʼbuku langa loyamba, ndinakulembera iwe Teofilo zonse zimene Yesu anayamba kuchita ndi kuphunzitsa,"},{"book":"Machitidwe a Atumwi","chapter":"1","verse":"2","text":"mpaka tsiku limene anatengedwa kupita kumwamba, mwamphamvu ya Mzimu Woyera, atawalangiza atumwi amene anawasankha."},{"book":"Machitidwe a Atumwi","chapter":"1","verse":"3","text":"Zitatha zowawa zake Yesu anadzionetsa kwa ophunzira ake, ndi kuonetsanso maumboni ambiri kuti anali wamoyo. Iye anadzionetsera kwa iwo ndi kuwaphunzitsa za ufumu wa Mulungu pa masiku makumi anayi."},{"book":"Machitidwe a Atumwi","chapter":"1","verse":"4","text":"Nthawi ina atasonkhana nawo pamodzi, Yesu analamulira ophunzira ake kuti, “Musachoke mu Yerusalemu, koma mudikire mphatso imene Atate anga analonjeza yomwe ndinakuwuzani."},{"book":"Machitidwe a Atumwi","chapter":"1","verse":"5","text":"Pakuti Yohane anakubatizani ndi madzi, koma posachedwapa inu mudzabatizidwa ndi Mzimu Woyera.”"},{"book":"Machitidwe a Atumwi","chapter":"1","verse":"6","text":"Atumwi atasonkhana pamodzi, iwo anamufunsa Iye kuti, “Ambuye, kodi nthawi ino mubwezeretsa ufumu kwa Israeli?”"},{"book":"Machitidwe a Atumwi","chapter":"1","verse":"7","text":"Yesu anawawuza kuti, “Sikofunika kuti mudziwe za nthawi kapena masiku amene Atate ayika mwa ulamuliro wawo."},{"book":"Machitidwe a Atumwi","chapter":"1","verse":"8","text":"Koma mudzalandira mphamvu Mzimu Woyera akadzafika pa inu; ndipo mudzakhala mboni zanga mu Yerusalemu, ku Yudeya konse ndi ku Samariya, mpaka ku malekezero a dziko lapansi.”"},{"book":"Machitidwe a Atumwi","chapter":"1","verse":"9","text":"Atatha kuyankhula zimenezi, Yesu anatengedwa kupita kumwamba ophunzira ake akuona, ndipo anabisika mʼmitambo."},{"book":"Machitidwe a Atumwi","chapter":"1","verse":"10","text":"Yesu akukwera kumwamba, ophunzira ake anayangʼanitsitsa ndi chidwi mʼmitambo. Mwadzidzidzi anaona anthu awiri ovala zoyera atayimirira pambali pawo."},{"book":"Machitidwe a Atumwi","chapter":"1","verse":"11","text":"Iwo anati, “Inu, anthu a ku Galileya, chifukwa chiyani mukuyima ndi kumayangʼana mʼmitambo? Yesu amene wachotsedwa pakati panu ndi kupita kumwamba, adzabweranso mʼnjira yomweyi mwamuona akupita kumwamba.”"},{"book":"Machitidwe a Atumwi","chapter":"1","verse":"12","text":"Pamenepo atumwi anabwerera ku Yerusalemu kuchokera ku phiri la Olivi, mtunda wosakwana kilomita kuchokera mu mzindamo."},{"book":"Machitidwe a Atumwi","chapter":"1","verse":"13","text":"Atafika mu mzindamo, analowa mʼchipinda chammwamba kumene amakhala. Amene analipo anali awa: Petro, Yohane, Yakobo ndi Andreya; Filipo ndi Tomasi, Bartumeyu ndi Mateyu; Yakobo mwana wa Alifeyo ndi Simoni Zelote ndi Yuda mwana wa Yakobo."},{"book":"Machitidwe a Atumwi","chapter":"1","verse":"14","text":"Onsewa ndi mtima umodzi anapitiriza kupemphera pamodzi ndi amayi, ndi Mariya amayi ake a Yesu, ndiponso abale ake a Yesu."},{"book":"Machitidwe a Atumwi","chapter":"1","verse":"15","text":"Pa nthawi imeneyo Petro anayimirira pakati pa okhulupirira (gulu la anthu pafupifupi 120)."},{"book":"Machitidwe a Atumwi","chapter":"1","verse":"16","text":"Iye anati, “Abale anga, Malemba anayenera kukwaniritsidwa omwe Mzimu Woyera anayankhula kalekale kudzera mwa Davide za Yudasi, amene anatsogolera amene anamugwira Yesu."},{"book":"Machitidwe a Atumwi","chapter":"1","verse":"17","text":"Iye anali mmodzi wa gulu lathu ndipo anatumikira pamodzi ndi ife.”"},{"book":"Machitidwe a Atumwi","chapter":"1","verse":"18","text":"(Yudasi anagula munda ndi ndalama zimene anazipeza pochita zoyipa zija; kumeneko, iye anagwa chamutu, naphulika pakati ndipo matumbo ake wonse anakhuthuka."},{"book":"Machitidwe a Atumwi","chapter":"1","verse":"19","text":"Aliyense mu Yerusalemu anamva zimenezi, kotero anatcha mundawo mʼchiyankhulo chawo kuti Akeledama, kutanthauza, Munda wa Magazi)."},{"book":"Machitidwe a Atumwi","chapter":"1","verse":"20","text":"Petro anati, “Pakuti kwalembedwa mʼbuku la Masalimo kuti,"},{"book":"Machitidwe a Atumwi","chapter":"1","verse":"21","text":"Chifukwa chake ndi kofunika kusankha mmodzi wa anthu amene akhala nafe nthawi yonse imene Ambuye Yesu ankayenda nafe,"},{"book":"Machitidwe a Atumwi","chapter":"1","verse":"22","text":"kuyambira pa nthawi ya ubatizo wa Yohane mpaka nthawi imene Yesu anatengedwa pakati pathu. Pakuti mmodzi wa anthu awa ayenera kukhala mboni pamodzi ndi ife zakuuka kwake.”"},{"book":"Machitidwe a Atumwi","chapter":"1","verse":"23","text":"Pamenepo anasankha anthu awiri, Yosefe wotchedwa Barsaba (wodziwikanso kuti Yusto) ndi Matiyasi."},{"book":"Machitidwe a Atumwi","chapter":"1","verse":"24","text":"Kenaka iwo anapemphera nati, “Ambuye mukudziwa mtima wa aliyense. Tionetseni amene mwamusankha mwa awiri awa"},{"book":"Machitidwe a Atumwi","chapter":"1","verse":"25","text":"kuti atenge ntchito iyi ya utumwi, imene Yudasi anasiya napita kumalo womuyenera.”"},{"book":"Machitidwe a Atumwi","chapter":"1","verse":"26","text":"Tsono anachita maere, ndipo maerewo anagwera Matiyasi. Tsono iye anawonjezedwa pa gulu la atumwi khumi ndi mmodziwo."}]}