{"data":[{"book":"FEƝƝINANNDE","chapter":"1","verse":"1","text":"Feɲɲinannde Iisaa Almasiihu on. Ndee feɲɲinannde ko Allaahu on halfini nde Iisaa Almasiihu on, fii yo o hollu jiyaaɓe makko ɓen kon ko saatii arude ko ɓooyaa. Kanko kadi o ɓanginiri ɗun nulugol malaa'ikaajo makko goo e oo jiyaaɗo makko Yuuhanna,"},{"book":"FEƝƝINANNDE","chapter":"1","verse":"2","text":"seeditiiɗo ko o yi'i kon fow, ɗun ko daaluyee Alla on, wondude e seeditoore Iisaa Almasiihu on."},{"book":"FEƝƝINANNDE","chapter":"1","verse":"3","text":"Maloore wonanii on janguɗo e ɓen heɗiiɓe ɗii konguɗi ndee feɲɲinannde, maanditii koo ko windii, ko fii saa'i on ɓadike."},{"book":"FEƝƝINANNDE","chapter":"1","verse":"4","text":"Immorde e min Yuuhanna haa e mon onon ɗee *mofte Iisaa jeeɗiɗi wonɗe e ngal diiwal *Aazii:"},{"book":"FEƝƝINANNDE","chapter":"1","verse":"5","text":"wondude kadi e Iisaa Almasiihu on, on Seedeejo Sella-Findeejo, e Adaaɗo immintineede e hakkunde mayɓe ɓen"},{"book":"FEƝƝINANNDE","chapter":"1","verse":"6","text":"waɗi en laamateeri e *yottinooɓe sadaka ka Alla"},{"book":"FEƝƝINANNDE","chapter":"1","verse":"7","text":"E hino ka o arata, himo arda e duule"},{"book":"FEƝƝINANNDE","chapter":"1","verse":"8","text":"Allaahu Joomiraaɗo on daali: «Ko min woni Halfeere aranere nden e sakkitorde nden, ɗun ko Woodaaɗo on e Woodanooɗo on e Aroyoowo on, on Jom Bawgal.»"},{"book":"FEƝƝINANNDE","chapter":"1","verse":"9","text":"Ko min Yuuhanna oo musiɗɗo mon, tawdaaɗo e mon e tampere e laamateeri e ŋaɲɲaare e nder humondiral e Iisaa, hari miɗo e ndee suriire wi'eteende Patmuusa, sabu yottingol an daaluyee Alla on e seeditagol an fii Iisaa."},{"book":"FEƝƝINANNDE","chapter":"1","verse":"10","text":"Ɲalaande Joomiraaɗo on,"},{"book":"FEƝƝINANNDE","chapter":"1","verse":"11","text":"no wi'a: «Ko yi'uɗaa woo windu e deftere, naɓanaa ɗun mofte jeeɗiɗi wonɗe ɗen e ɗee ca'e Efeesi e Simirna e Pergaama e Saayatiira e Sardiisa e Filadelfii e Laa'udiisa.»"},{"book":"FEƝƝINANNDE","chapter":"1","verse":"12","text":"Onsay mi yeƴƴitii fii ndaarugol on wonɗo lan wowlande, mi yi'i joɗɗinirɗe pitilli tafiraaɗe kaŋŋe jeeɗiɗi."},{"book":"FEƝƝINANNDE","chapter":"1","verse":"13","text":"Tawi wa'uɗo wa *Ɓii-Aaden no hakkunde ɗen joɗɗinirɗe pitilli, ɓorniiɗo kaftaane juutuɗo, haɓɓitii dattol kaŋŋe ka ɓernde,"},{"book":"FEƝƝINANNDE","chapter":"1","verse":"14","text":"tawi hoore makko nden no rawniri wa leeɓi baalii maa wa cuddi, gite makko ɗen no wa'ita wa joyngol yiite,"},{"book":"FEƝƝINANNDE","chapter":"1","verse":"15","text":"koyɗe ɗen no wa'i wa sila-dane wonɗo e nder beembal yiite, hito makko ngon no wa'iti wa hito jurnde ndiyan."},{"book":"FEƝƝINANNDE","chapter":"1","verse":"16","text":"Tawi koode jeeɗiɗi no ka jungo makko ɲaamo, kaafa welka ka mbelɗe ɗiɗi no yalta ka hunduko makko. Awa kadi yeeso makko ngon no wa'ita wa nde naange jalbi tuma nge hatti e wulude."},{"book":"FEƝƝINANNDE","chapter":"1","verse":"17","text":"Ɓay mi yi'ii mo, mi yaniri ka ley koyɗe makko wa mayɗo. Onsay o fawi jungo makko ɲaamo ngon e hoore an, o wi'i: «Wota a hulu. Ko min woni Arano on e Sakkitoro on,"},{"book":"FEƝƝINANNDE","chapter":"1","verse":"18","text":"awa kadi ko min woni Wuuruɗo on. Hari mi maayii, e hino miɗo wuuri haa poomaa, awa kadi miɗo jogii saabiije mayde e jahannama ɗen.»"},{"book":"FEƝƝINANNDE","chapter":"1","verse":"19","text":"O wi'immi kadi: «Awa jooni windu ko yi'uɗaa kon e ko fewndii kon e ko faandii arude kon."},{"book":"FEƝƝINANNDE","chapter":"1","verse":"20","text":"Awa koode jeeɗiɗi ɗe yi'uɗaa ɗen ka jungo an ɲaamo, e joɗɗinirɗe pitilli tafiraaɗe kaŋŋe jeeɗiɗi ɗen, e hino ko ɗun firi kon: koode ɗen jeeɗiɗi ko malaa'ikaaɓe mofte ɗen jeeɗiɗi, awa joɗɗinirɗe pitilli ɗen jeeɗiɗi, ko mofte ɗen jeeɗiɗi.»"}]}