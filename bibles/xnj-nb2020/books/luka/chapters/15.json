{"data":[{"book":"Luka","chapter":"15","verse":"1","text":"Ligono limonga vatola kodi na vevambudila Chapanga vamahele vahambili kumuyuwanila Yesu."},{"book":"Luka","chapter":"15","verse":"2","text":"Vafalisayu na vawula va malagizu ga Chapanga geampeli Musa vakatumbula kung'ung'uta, “Mumlola mundu mwenuyu, akuvakemela vandu vevambudila Chapanga na kavili ilya nawu!”"},{"book":"Luka","chapter":"15","verse":"3","text":"Yesu akavajovela luhumu ulu,"},{"book":"Luka","chapter":"15","verse":"4","text":"“Ngati mmonga winu avi na mambelele, miya yimonga na akamanya kuvya mmonga pagati yavi ayagili, yati ikita kyani? Yati akugaleka mambelele tisini na tisa gala kulugangatu na kuhamba kulonda yila yeyiyagili mbaka ampatayi."},{"book":"Luka","chapter":"15","verse":"5","text":"Ngati amuwona yati akuyigega mumavega kwa luheku."},{"book":"Luka","chapter":"15","verse":"6","text":"Peihika panyumba, Yati akuvakemela vamukozi vaki na veitama nawu papipi na kuvajovela, ‘Tivyai na luheku pamonga na nene ndava niliweni limbelele langu lelayagili.’"},{"book":"Luka","chapter":"15","verse":"7","text":"Mewawa nikuvajovela, yati kwivya na luheku kunani kwa Chapanga, mundu mmonga mweakumbudila Chapanga, paileka kubuda, kuliku vandu tisini na tisa vabwina na viganikwa lepi kumuwuyila Chapanga.”"},{"book":"Luka","chapter":"15","verse":"8","text":"“Amala mdala yoki mweavi na mashonga kumi, limonga likamyaga, yati ikita wuli? Nakupambika hahi, na kutyanyila nyumba na kuilonda neju mbaka ayilola?"},{"book":"Luka","chapter":"15","verse":"9","text":"Akamala kuipata, akuvakemela vankozi vaki na veitama nawu papipi na kuvajovela, ‘Mvya na luheku pamonga na nene muni nilipatili lishonga langu lelayagili!’"},{"book":"Luka","chapter":"15","verse":"10","text":"Mewawa nikuvajovela, ndi chavivya na luheku vamitumu va kunani kwa Chapanga, ndava ya mundu mmonga mweambudili Chapanga, paileka kubudila Chapanga.”"},{"book":"Luka","chapter":"15","verse":"11","text":"Yesu akayendelela kujova. Kwavili na mundu mmonga mweavi na vana vasongolo vavili."},{"book":"Luka","chapter":"15","verse":"12","text":"Mdebe yula akamjovela dadi waki, Dadi, nipelayi uhali wa vindu vyeviganikiwa kupewa, Dadi waki akavagavanisila vindu vyaki."},{"book":"Luka","chapter":"15","verse":"13","text":"Gapitili lepi Magono gamahele, mwana mdebe yula akagulisa vindu vyaki vyoha, na kuwuka na mashonga geapewili, akahamba kumulima wa kutali, kwenuko akazipomondana kwa mambu ga ukemi mashonga gala."},{"book":"Luka","chapter":"15","verse":"14","text":"Peamalili kila chindu cheavili nachu, ndi yikahumila njala yivaha pamulima wenuwo na mwene akatumbula kung'ahika."},{"book":"Luka","chapter":"15","verse":"15","text":"Akahamba kwa mkolonjinji mmonga, wa mulima wenuwo na kuyupa lihengu, mwene akampela lihengu la kudima maguluvi kumgunda waki."},{"book":"Luka","chapter":"15","verse":"16","text":"Anogili kulya chakulya cha maguluvi gala, nambu kawaka mundu mweampeli chindu cha kulya."},{"book":"Luka","chapter":"15","verse":"17","text":"Mumbele luhala lwamuyili akajova mumtima waki. Kuvi na vana lihengu, valinga kwa Dadi wangu, vevilya na kusigalisa chakulya na nene nifwa penapa na njala!"},{"book":"Luka","chapter":"15","verse":"18","text":"Yati niwuya kwa dadi wangu na kumjovela, Dadi, nimbudili Chapanga na nikubudili veve mewa."},{"book":"Luka","chapter":"15","verse":"19","text":"Niganikiwa lepi kavili kukemelewa, mwana waku, unikita ngati mmonga wa vana lihengu vaku."},{"book":"Luka","chapter":"15","verse":"20","text":"Ndi akatumbula lugendu kuwuya kwa dadi waki."},{"book":"Luka","chapter":"15","verse":"21","text":"Mwana yula akamjovela, ‘Dadi, nimbudili Chapanga, na nikubudili veve mewa. Nene niganikiwa lepi kavili kukemelewa mwana waku.’"},{"book":"Luka","chapter":"15","verse":"22","text":"Nambu dadi waki akavajovela vanalihengu vaki, ‘Kanyata!’ Muleta nyula yabwina mumuwalika. Mumuwalika na pete pamonga na champali!"},{"book":"Luka","chapter":"15","verse":"23","text":"Mukatola mpapakasi wa mweakulupi mukahinja, tilyayi na kuselebuka!"},{"book":"Luka","chapter":"15","verse":"24","text":"Ndava muni mwana vangu uyu kwa nene avi ngati afwili, nambu hinu akona mumi, ayagili hinu awonikini. Vakatumbula kuselebuka.”"},{"book":"Luka","chapter":"15","verse":"25","text":"“Lukumbi lwenulo muhaja waki avi akona kumgunda. Ndi peawuyayi kuhegelela panyumba, akayuwana vilulu na vandu vikina ng'oma."},{"book":"Luka","chapter":"15","verse":"26","text":"Akamkemela mmonga wa mtumisi kumkota, ‘Chivii kyani kwenuko?’"},{"book":"Luka","chapter":"15","verse":"27","text":"Mtumisi yula akayangula, ‘Mlongo waku awuyili kunyumba, na dadi waku amuhinjili mpapakasi mweakulupili, muni ampatili akona mumi.’ ”"},{"book":"Luka","chapter":"15","verse":"28","text":"“Nambu mvaha yula akavya na ligoga na kubela kuyingila mugati. Ndi dadi waki akahuma kuvala na kumuyupa neju ayingila mugati."},{"book":"Luka","chapter":"15","verse":"29","text":"Nambu mwene akamyangula dadi waki, ‘Lola, Nikuhengili mahengu Miyaka yoha iyi ngati mvanda changabela malagizu gaku hati padebe. Unipeli kyani? Unipeli lepi hati kamene kadebe na nene nganiselebwiki na vankozi vangu."},{"book":"Luka","chapter":"15","verse":"30","text":"Nambu mwana waku uyu mwepomondini mashonga gaku pamonga na vakemi, peabweli umuhinji mpapakasi mweakulupili!’"},{"book":"Luka","chapter":"15","verse":"31","text":"Dadi waki akamyangula, ‘Mwana vangu, veve uvi pamonga na nene magono goha na vindu vyoha vyenivi navyu vyaku."},{"book":"Luka","chapter":"15","verse":"32","text":"Nambu yatiganili kukita mselebuko na luheku ndava mlongo waku mweavi ngati afwili, hinu akona mumi, mweayagili nambu hinu awonikini.’ ”"}]}