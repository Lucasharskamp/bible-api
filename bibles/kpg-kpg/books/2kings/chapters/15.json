{"data":[{"book":"2 Kings","chapter":"15","verse":"1","text":"I di madalua maa hidu ngadau nogo king Jeroboam II i Israel, Uzziah tama daane Amaziah guu hai di king o Judah."},{"book":"2 Kings","chapter":"15","verse":"2","text":"Mee nogo madangaholu maa ono ono ngadau, gei mee nogo dagi i Jerusalem i nia ngadau e madahaa maa lua. Dono dinana go Jecoliah di ahina Jerusalem."},{"book":"2 Kings","chapter":"15","verse":"3","text":"Mee e daudali nia hangaahai dono damana, e hai nia mee ala e hiihai ginai Dimaadua."},{"book":"2 Kings","chapter":"15","verse":"4","text":"Gei nia gowaa hai daumaha ang gi nia balu ieidu la digi ohaa gi daha, gei nia daangada e haihai hua i golo nadau tigidaumaha ge e dutudu nadau ‘incense’ i golo."},{"book":"2 Kings","chapter":"15","verse":"5","text":"Dimaadua guu hai a Uzziah gii magi genegene i di waalooloo o dono mouli. Mee e noho i dono hale i daha, mee gu hagalee hai dono duhongo hegau king, guu wanga ana hegau huogodoo gi dana dama daane go Jotham gi dagia tenua o Judah."},{"book":"2 Kings","chapter":"15","verse":"6","text":"Nia mee huogodoo a Uzziah nogo hai la guu hihi gi lodo Di Kai o nia King o Judah."},{"book":"2 Kings","chapter":"15","verse":"7","text":"Uzziah guu made, guu danu i lodo di waa daalunga o nia king i lodo di Waahale o David, gei tama daane a maa, go Jotham, guu pono di lohongo o maa guu king.15.7 Isaiah 6.1"},{"book":"2 Kings","chapter":"15","verse":"8","text":"I lodo di motolu maa walu ngadau nogo king Uzziah i Judah, gei Zechariah tama daane a Jeroboam II, guu hai di king o Israel, gei mee nogo dagi i Samaria i nia malama e ono."},{"book":"2 Kings","chapter":"15","verse":"9","text":"Mee guu hai di huaidu gi Dimaadua, gadoo be nia king ala mai i ono mua. Mee ne daudali nia hangahaihai huaidu o di king Jeroboam tama daane a Nebat, dela nogo dagi Israel gi lodo di huaidu."},{"book":"2 Kings","chapter":"15","verse":"10","text":"Shallum, tama daane Jabesh, gu hai baahi gi di king Zechariah, gu daaligi a mee i Ibleam, gei mee gaa pono a mee gaa hai di king."},{"book":"2 Kings","chapter":"15","verse":"11","text":"Nia mee huogodoo o di king Zechariah nogo hai, la guu hihi gi lodo “Di Kai o nia King o Israel”."},{"book":"2 Kings","chapter":"15","verse":"12","text":"Gei di hagababa o Dimaadua la gu gila aga dela ne hai ang gi king Jehu boloo, “O hagadili gi muli gaa tugi i di haa adu dangada la ga haihai nia king o Israel.”15.12 2 Kings 10.30"},{"book":"2 Kings","chapter":"15","verse":"13","text":"I di motolu maa hiwa ngadau nogo king Uzziah i Judah, gei Shallum tama daane a Jabesh gaa hai di king o Israel, gei mee nogo dagi i Samaria i di malama e dahi."},{"book":"2 Kings","chapter":"15","verse":"14","text":"Menahem, tama daane a Gadi, gu hagatanga i Tirzah guu hana gi Samaria, gu daaligi Shallum gii made, gaa pono di lohongo o maa gaa king."},{"book":"2 Kings","chapter":"15","verse":"15","text":"Nia mee huogodoo a Shallum nogo hai, mo di kai o dana hai baahi gi di king, la guu hihi huogodoo gi lodo “Di Kai o nia King o Israel”."},{"book":"2 Kings","chapter":"15","verse":"16","text":"I di hanimoi o Menahem mai i Tirzah, mee gu oho hagatau di waahale go Tappuah mono hale ala e haganiga mai i daha, ge gu daaligi gii mmade nia daangada o di waahale deelaa, idimaa digaula digi huge nia bontai di waahale ang gi mee. Gei mee gu hahaahi nia dinae o nia ahina hai dama huogodoo."},{"book":"2 Kings","chapter":"15","verse":"17","text":"I di motolu maa hiwa ngadau nogo king Uzziah i Judah, gei Menahem, tama daane a Gadi, gaa hai di king o Israel, gei mee nogo dagi i Samaria i nia ngadau e madangaholu."},{"book":"2 Kings","chapter":"15","verse":"18","text":"Mee gu ihala gu hai baahi gi Dimaadua, gaa dae loo gi dono made. Mee nogo daudali hua nia hangahaihai huaidu di king Jeroboam, tama daane Nebat, dela nogo dagi Israel gi lodo di huaidu."},{"book":"2 Kings","chapter":"15","verse":"19","text":"Tiglath Pileser, di king aamua o Assyria, gu heebagi gi Israel, gei Menahem guu wanga gi mee e motolu maa walu dane silber, belee hagamaaloo aga ge haga gila aga nia mogobuna o Menahem i lodo tenua o Israel."},{"book":"2 Kings","chapter":"15","verse":"20","text":"Menahem gu gaamai ana bahihadu aanei mai i nia daane maluagina o Israel, ne hono gi digaula gi taiaga dagi madalima bahihadu silber. Gei Tiglath Pileser guu hana gi muli gi dono guongo donu."},{"book":"2 Kings","chapter":"15","verse":"21","text":"Nia mee huogodoo a Menahem nogo hai, la guu hihi gi lodo “Di Kai o nia King o Israel”."},{"book":"2 Kings","chapter":"15","verse":"22","text":"Mee guu made guu danu, gei tama daane a maa go Pekahiah guu pono dono lohongo, guu king."},{"book":"2 Kings","chapter":"15","verse":"23","text":"I di madalima ngadau nogo king Uzziah i Judah, gei Pekahiah, tama daane Menahem, guu hai di king o Israel, gei mee nogo dagi i Samaria i nia ngadau e lua."},{"book":"2 Kings","chapter":"15","verse":"24","text":"Mee gu ihala gu hai baahi gi Dimaadua, gu daudali nia hangahaihai huaidu o di king Jeroboam, tama daane Nebat, dela nogo dagi Israel gi lodo di huaidu."},{"book":"2 Kings","chapter":"15","verse":"25","text":"Tagi dauwa o digau dauwa a Pekahiah, go Pekah, tama daane a Remaliah, guu hai dana hagataele hagammuni e hai baahi gi mee. Mee guu lahi ana daane e madalima o Gilead, gu daaligi a Pekahiah gii made i lodo di hale king i Samaria, gei mee gaa pono di lohongo o maa gaa king."},{"book":"2 Kings","chapter":"15","verse":"26","text":"Nia mee huogodoo ala nogo hai go Pekahiah, la guu hihi gi lodo “Di Kai o nia King o Israel”."},{"book":"2 Kings","chapter":"15","verse":"27","text":"I di madalima maa lua ngadau nogo king Uzziah i Judah, gei Pekah, tama daane Remaliah, guu hai di king o Israel, gei mee nogo dagi i Samaria i nia ngadau e madalua."},{"book":"2 Kings","chapter":"15","verse":"28","text":"Mee gu hai hala gu hai baahi gi Dimaadua, e daudali nia hangahaihai huaidu o di king Jeroboam, tama daane Nebat, dela nogo dagi Israel gi lodo di huaidu."},{"book":"2 Kings","chapter":"15","verse":"29","text":"I di madagoaa o Pekah nogo king i Israel, gei Tiglath Peleser, di king aamua o Assyria, guu kumi nia waahale o Ijon, Abel Beth Maacah, Janoah, Kedesh mo Hazor, mo nia guongo o Gilead, Galilee, mo Naphtali, ga lawalawa nia daangada nia guongo aalaa, gaa lahi digaula gi Assyria."},{"book":"2 Kings","chapter":"15","verse":"30","text":"I di madalua ngadau a Jotham, tama daane a Uzziah, nogo king i Judah, gei Hoshea, tama daane a Elah, guu hai dana hagataele hagammuni, e hagamagiaa hai baahi gi di king Pekah, gu daaligi a mee gii made, gei mee gaa pono di lohongo o maa, gaa king."},{"book":"2 Kings","chapter":"15","verse":"31","text":"Nia mee huogodoo a Pekah nogo hai, la guu hihi gi lodo “Di Kai o nia King o Israel”."},{"book":"2 Kings","chapter":"15","verse":"32","text":"I di lua ngadau a Pekah, tama daane a Remaliah, nogo king i Israel, gei Jotham, tama daane Uzziah gaa hai di king o Judah."},{"book":"2 Kings","chapter":"15","verse":"33","text":"Mee nogo madalua maa lima ono ngadau, gei mee nogo dagi i Jerusalem i nia ngadau e madangaholu maa ono. Dono dinana go Jerusha, tama ahina ni Zadok."},{"book":"2 Kings","chapter":"15","verse":"34","text":"Jotham gu daudali nia hangaahai o dono damana go Uzziah, guu hai nia mee Dimaadua e hiihai ginai."},{"book":"2 Kings","chapter":"15","verse":"35","text":"Gei nia gowaa hai daumaha digau huaidu la digi ohaa gi daha, gei nia daangada e haihai hua i golo nadau tigidaumaha ge dutudu nadau ‘incense’ i golo. Ma go Jotham dela ne hau di bontai di abaaba i bahi i ngeia di Hale Daumaha."},{"book":"2 Kings","chapter":"15","verse":"36","text":"Nia mee huogodoo a Jotham nogo hai, la guu hihi gi lodo Di Kai o nia King o Judah."},{"book":"2 Kings","chapter":"15","verse":"37","text":"I di madagoaa a mee nogo king i Judah, Dimaadua ga daamada ga hagau di king Rezin o Syria mo di king Pekah o Israel belee heebagi gi Judah."},{"book":"2 Kings","chapter":"15","verse":"38","text":"Jotham guu made guu danu i di waa daalunga o nia king i lodo di Waahale o David, ge tama daane a maa go Ahaz gaa pono di lohongo o maa gaa king."}]}