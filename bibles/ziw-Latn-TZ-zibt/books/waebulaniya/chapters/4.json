{"data":[{"book":"Waebulaniya","chapter":"4","verse":"1","text":"Elo, kwaviya ndagano ya Chohile kugamba wantu nawadahe kwingila hantu ha kuhumula, chogohe chani mgati mwenyu anasekudunduga kwingila mwe dihumulo idyo."},{"book":"Waebulaniya","chapter":"4","verse":"2","text":"Kwaviya Mbuli Yedi, ilongwa kwetu saviya yalongagwa kwa wantu wa kale. Mna ulosi uwo hauwawagile chintu, kwaviya wadya wevile hawauhokele kwa uzumizi."},{"book":"Waebulaniya","chapter":"4","verse":"3","text":"Mna haluse suwe chikuzumila, nachingile mwe dihumulo diya Chohile alongaga akagamba."},{"book":"Waebulaniya","chapter":"4","verse":"4","text":"Kwaviya ilongwa hantu hasiku mwa Mawandiko Yakukile mwe zuwa dya mfungate, “Chohile ahumulaga kwaviya abindaga ndima zakwe zose.”"},{"book":"Waebulaniya","chapter":"4","verse":"5","text":"Naho, mwa Mawandiko chilongile aho, Chohile agamba, “Hawengile ng'o he dihumulo dyangu.”"},{"book":"Waebulaniya","chapter":"4","verse":"6","text":"Wadya wendaga wa nkongo kulonga Mbuli Yedi hawengile mwe dihumulo diya kwaviya hawazumile. Hata hegu vichei vikudahika kwa wantu watuhu kwingila."},{"book":"Waebulaniya","chapter":"4","verse":"7","text":"Kwachausa icho Chohile kaika zuwa tuhu dikwitangwa “Dyelo” naye alongaga mwe dizuwa diya nyumani ya mihilimo ilozize kwa sila ya Daudi, kutimilana na Mawandiko yano yalongagwa kale,"},{"book":"Waebulaniya","chapter":"4","verse":"8","text":"Kwaviya uneva Yoshuwa endaga awabuzaga wantu kwe dihumulo, Chohile halongile naho nyumani mwe zuwa tuhu."},{"book":"Waebulaniya","chapter":"4","verse":"9","text":"Elo, kuchei na humulo diya Chohile awekiye wantu wakwe."},{"book":"Waebulaniya","chapter":"4","verse":"10","text":"Kwaviya yudya akwingila mwe dihumulo diya aikiye, ahumula kwaviya kabinda ndima zakwe zose saviya Chohile ahumulaga eze abinde ndima zakwe."},{"book":"Waebulaniya","chapter":"4","verse":"11","text":"Ivyo, chihikilize kwingila mwe dihumulo diya, chani mntu yoyose asekubanikilwa saviya wadya wabalangwe kwenyika."},{"book":"Waebulaniya","chapter":"4","verse":"12","text":"Mbuli za Chohile zina ujima naho zina nguvu, zatwelesa kujinka bamba dikutwa kwidi mbuli izo zafifinya kubula kundani ko moyo no untu saviya bamba dikutwelesa kubula kundani kwe vimpandwa na msopwa nazo zabunkula fanyanyi na vikungwa ni myoyo ya wantu."},{"book":"Waebulaniya","chapter":"4","verse":"13","text":"Hahana chumbe chochose chifisike kulongozi kwa Chohile, chila chintu chigubulwa na kwikwa pwilili mwa meso yakwe, chongigwa chilongele kwakwe ntendwa zetu chidamanye."},{"book":"Waebulaniya","chapter":"4","verse":"14","text":"Elo, chitozese uzumizi chikulonga kwa milomo yetu. Kwaviya chinanaye Mlavyantambiko Mkulu engile kubula kwembingu kwa Chohile, uyo ni Yesu Mwana ywa Chohile."},{"book":"Waebulaniya","chapter":"4","verse":"15","text":"Yuno Mlavyantambiko Mkulu ywetu akuchifilambazi kamanyisa ukuhwa kwetu uyo mwenye nakajezwa enga suwe kwa chila namna mna hadamanye masa."},{"book":"Waebulaniya","chapter":"4","verse":"16","text":"Ivyo, chichisogeile hechine nkama chigoda cho Useuta wa Chohile mta wedi, chani chihokele mbazi na wedi wa Chohile vya kuchambiza umo chikaunga."}]}