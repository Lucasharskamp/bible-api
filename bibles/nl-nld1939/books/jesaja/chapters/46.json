{"data":[{"book":"Jesaja","chapter":"46","verse":"1","text":"Bel wankelt al, en Nebo valt; Hun beelden worden op beesten en ossen gelegd, Getorst en gedragen, een vermoeiende last,"},{"book":"Jesaja","chapter":"46","verse":"2","text":"Waaronder allen zich bukken en krommen. Maar ze kunnen hun last niet in veiligheid brengen, Zelf zullen ze in ballingschap gaan!"},{"book":"Jesaja","chapter":"46","verse":"3","text":"Huis van Jakob, luister naar Mij, Wie overbleven van Israëls huis, Die sinds hun geboorte door Mij zijn getorst, Gedragen van de moederschoot af!"},{"book":"Jesaja","chapter":"46","verse":"4","text":"Tot uw ouderdom ben Ik dezelfde, tot uw grijsheid blijf Ik u torsen. U dragen, zoals Ik gedaan heb, u torsen en redden."},{"book":"Jesaja","chapter":"46","verse":"5","text":"Naast wien soms wilt gij Mij stellen en meten, Op wiens beeld Mij doen lijken?"},{"book":"Jesaja","chapter":"46","verse":"6","text":"Ze schudden goud uit hun buidel, Wegen zilver af op de schaal, Huren een goudsmid, om er een god van te maken, En buigen aanbiddend zich neer."},{"book":"Jesaja","chapter":"46","verse":"7","text":"Ze tillen hem op de schouders En dragen hem rond, Zetten hem neer op een voetstuk: daar staat hij, Hij komt van zijn plaats niet meer af; Hij geeft geen antwoord, als men hem roept, Redt niemand uit zijn ellende."},{"book":"Jesaja","chapter":"46","verse":"8","text":"Denkt daaraan, weest verstandig, rebellen,"},{"book":"Jesaja","chapter":"46","verse":"9","text":"Neemt het ter harte, en herinnert u wat vroeger is gebeurd. Ja, ik ben God, er is geen ander, God, die zijns gelijke niet heeft;"},{"book":"Jesaja","chapter":"46","verse":"10","text":"Die van de beginne het einde voorzegde, Tevoren, wat nog niet was geschied. Ik spreek: Mijn raadsbesluit zal worden volbracht, Wat Ik gewild heb, breng Ik tot stand;"},{"book":"Jesaja","chapter":"46","verse":"11","text":"Uit het oosten roep Ik den roofvogel op, Uit verre landen den man van mijn plannen! Zoals Ik gezegd heb, zal Ik het schikken, Zoals Ik besloten heb, zal Ik het doen."},{"book":"Jesaja","chapter":"46","verse":"12","text":"Moedelozen, luistert naar Mij, Die u nog ver van het heil meent verwijderd:"},{"book":"Jesaja","chapter":"46","verse":"13","text":"Mijn heil doe Ik naderen, het is niet verre meer af, Mijn redding laat zich niet wachten; Aan Sion breng Ik verlossing, Aan Israël mijn glorie!"}]}