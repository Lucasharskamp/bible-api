{"data":[{"book":"Matayo","chapter":"15","verse":"1","text":"Bahi Mafalisayo vanji na vakúhunda Sheliya ya Musa uholoka ku Yelusalemu, nkummwenela Yesu nkummuja kuchidoni,"},{"book":"Matayo","chapter":"15","verse":"2","text":"“Mwadachi vakuhundwa vako vakálakamula mahundo la mihambo ivatulekedile anyakala vetu? Kwa kuva, nanga pavakalava medi mmakono kabla ya kulya!”"},{"book":"Matayo","chapter":"15","verse":"3","text":"Yesu nkuvayang'ula kuchidoni, “Mwadachi na mwenu muleka kudikamula amuli dya Nnungu ing'anya ya mahundo la mihambo yenu mmene?"},{"book":"Matayo","chapter":"15","verse":"4","text":"Kwa kuva, Nnungu átele kuchidoni, ‘Mweshimu atatako na anyoko,’ na ‘Munu antongolêla atatake au anyokwe malove lahakalenge àlembelewa awalalwe’."},{"book":"Matayo","chapter":"15","verse":"5","text":"Henga mwenu mùhaula kuva akee lasima munu kumweshimu atatake, na mùhunda kuva munu ànahulula chihi kunnyaulila atatake au anyokwe kuva ‘Chinu chichichi chikwing'e faida, ngùchihumije sadaka kwa Nnungu.’"},{"book":"Matayo","chapter":"15","verse":"6","text":"Anecho nni chimuleka lilove lyanga Nnungu ing'anya ya kupapata mahundo la mihambo yenu mmene."},{"book":"Matayo","chapter":"15","verse":"7","text":"Mmakulilambilila mwenu! Nabii Isaya álaujije saana kumwamba mwenu, panalembile malove la Nnungu lahaûla kuva,"},{"book":"Matayo","chapter":"15","verse":"8","text":"‘Ava vanu vàngweshimu chihi pakanya,"},{"book":"Matayo","chapter":"15","verse":"9","text":"Kungwabudu kwavo kukee mana,"},{"book":"Matayo","chapter":"15","verse":"10","text":"Bahi Yesu nkulichema alila likuwa lya vanu nkuvahaulila kuchidoni, “Pilikaniha saana, mumale!"},{"book":"Matayo","chapter":"15","verse":"11","text":"Chinu chintênda munu kuva najisi muyo mwa Nnungu chikávele achila chênda pakanya, ila malove làhuma nkati mwanga munu njo lantênda kuva najisi.”"},{"book":"Matayo","chapter":"15","verse":"12","text":"Vakuhundwa vake nkummwenela, nkummuja kuchidoni, “Dachi, ivi unimala kuva Mafalisayo vànivisa pavapilikene malove anelo?”"},{"book":"Matayo","chapter":"15","verse":"13","text":"Yesu nkuvayang'ula kuchidoni, “Kila nnandi wakaupandile Atatangu wa kulihunde, umbedobolewa."},{"book":"Matayo","chapter":"15","verse":"14","text":"Valekange! Vanang'o nni vakúlodya vaputêle meho, vavalôdya vakúputala avao. Munu aputêle meho akànnodya wakuputala nnyake, vammalele vavili vàmatokela nnipondo.”"},{"book":"Matayo","chapter":"15","verse":"15","text":"Petulo nkuhaula kuchidoni, “Tuhaulile mana la nfano anewo.”"},{"book":"Matayo","chapter":"15","verse":"16","text":"Yesu nkuvauja kuchidoni, “Dachi, mpaka hambi na mwenu nkámaite?"},{"book":"Matayo","chapter":"15","verse":"17","text":"Dachi, mukámaite kuva kila chinu chênda nkanya, chìhwena nnitumbo na lukoto nkunachiyapuka?"},{"book":"Matayo","chapter":"15","verse":"18","text":"Henga malove lahûma nkanya, làhaloka muntima, na anelo njo lantâya munu unajisi."},{"book":"Matayo","chapter":"15","verse":"19","text":"Kwa kuva, muntima mwanga munu mùhuma mawaso lahakalenge na kuwalala na kulala ugoni na usalati na kwiva na ushahidi wa kulambila na kuntongolela munu lahakalenge."},{"book":"Matayo","chapter":"15","verse":"20","text":"Anelo njo lantênda munu ààve najisi. Henga kulya chakulya bila kukalava makono kukántenda munu ààve najisi.”"},{"book":"Matayo","chapter":"15","verse":"21","text":"Bahi Yesu nkuuka pachinu anepo, nkuhwena kuchilambo chivêle pepi na dimanga dya ku Tilo na ku Sidoni."},{"book":"Matayo","chapter":"15","verse":"22","text":"Bahi nkuhaloka mmahe yumo Nkanaani achiikala chilambo anecho, nkukuta, akuno wachidoni, “Nang'olo, N'dukuluwe Nfalume Daudi, ngùvikile chididi! Kwa kuva, nanndenga ànannagiha namene mwali wangu.”"},{"book":"Matayo","chapter":"15","verse":"23","text":"Henga Yesu nanga panayangw'ile chinu. Bahi vakuhundwa vake nkummwenela Yesu nkunnyaulila kuchidoni, “Nnyaulile ahwene, mana anyakonya chihi watupapata hwetu.”"},{"book":"Matayo","chapter":"15","verse":"24","text":"Yesu nkuvayang'ula kuchidoni, “Nangu ngùtumwije chihi kwa vanu va Isilaeli vavêle muchi angandolo vayahîke.”"},{"book":"Matayo","chapter":"15","verse":"25","text":"Bahi ayula mmahe nkuida, nkuntindivalila Yesu malundi, nkuchidoni, “Nang'olo, nguyangate.”"},{"book":"Matayo","chapter":"15","verse":"26","text":"Yesu nkunnyang'ula kuva, “Ikákatapala kutwala chakulya cha vavana nkuvayelela ang'avanga.”"},{"book":"Matayo","chapter":"15","verse":"27","text":"Ayula mmahe nkuchidoni, “Elo Nang'olo, henga ata ang'avanga vànalya makombo lamatwêke pameza ya nang'olo wavo.”"},{"book":"Matayo","chapter":"15","verse":"28","text":"Apala Yesu nkunnyaulila ayula nkongwe kuchidoni, “Mama, ing'ulupa yako nni ing'ulu! Bahi utendewe muchi chulembela.” Udisaa udila nanndenga nkummuka ayula mwali, nkulama."},{"book":"Matayo","chapter":"15","verse":"29","text":"Bahi Yesu nkuuka anepo nkuhwena kunyenje Litanda lya ku Galilaya, nkukwela nnichinga, nkuikala aneko."},{"book":"Matayo","chapter":"15","verse":"30","text":"Makuwa makulungwa la vanu nkummwenela uvampelekejija vanu valamêle na vaputêle meho na vikwavi na mabubu na vanu vanji vohe, nkuvavika muyo mwanga Yesu, nanang'e nkuvalamya."},{"book":"Matayo","chapter":"15","verse":"31","text":"Vanu nkukangana namene pavavawene mabubu uvatangola na vikwavi uvilama na valamele uvahwena na vaputêle meho uvalola, vanu nkunnombolela Nnungu wa Vaisilaeli."},{"book":"Matayo","chapter":"15","verse":"32","text":"Anepo Yesu nkuvachema vakuhundwa vake, nkuvahaulila kuchidoni, “Nangu nìvavikila chididi ava vanu ing'anya vàikele na nangu maduva matatu vino, na hambi chakulya chìnivahilila. Nanga paikatapala nivaleke vahweneng'ane akuno vadobìlè, uyopa vanadilika nndila.”"},{"book":"Matayo","chapter":"15","verse":"33","text":"Vakuhundwa nkunnyaulila kuchidoni, “Apano patuvele palilanga. Dachi, tùmbepata kwachi mikate ya kuvatoleja vanu ava vammalele?”"},{"book":"Matayo","chapter":"15","verse":"34","text":"Yesu nkuvauja kuchidoni, “Mùvele na mikate mingapi?” Vanang'o nkunnyang'ula kuchidoni, “Saba na ahomba kadiki vadikidiki.”"},{"book":"Matayo","chapter":"15","verse":"35","text":"Yesu nkuvahaulila vanu vaikalange pahi."},{"book":"Matayo","chapter":"15","verse":"36","text":"Anepo nkuitwala aila mikate saba na avala ahomba, nkunshukulu Nnungu, nkuvimeyanya, nkuveng'a vakuhundwa vake vavayavile vanu."},{"book":"Matayo","chapter":"15","verse":"37","text":"Vammalele nkulyanga na kusiba, vakuhundwa nkulokotanya maisalilo, nkwombaja makalala saba makulungwa."},{"book":"Matayo","chapter":"15","verse":"38","text":"Na vanalile vávele vanu valume alufu ncheche, bila kuvavalangila akongwe na vavana."},{"book":"Matayo","chapter":"15","verse":"39","text":"Anepo Yesu nkuvalaila vanu, nkuinjila muingalava, nkuhwena kuchilambo cha ku Magadani."}]}