{"data":[{"book":"Marek","chapter":"13","verse":"1","text":"Když vycházel z chrámu, řekl mu jeden z jeho učedníků: „Podívej, Mistře, z jakých mohutných kvádrů je chrám vystavěn. Není to krása?“"},{"book":"Marek","chapter":"13","verse":"2","text":"„Z téhle krásy,“ zachmuřil se Ježíš, „nezbude nic než rozvaliny. Vše bude rozbořeno.“"},{"book":"Marek","chapter":"13","verse":"3","text":"Vyhledal tiché místo na svahu Olivové hory, odkud byl výhled na chrám. Petr, Jakub, Jan a Ondřej se ho ptali,"},{"book":"Marek","chapter":"13","verse":"4","text":"kdy ta pohroma nastane a jaké varování ji bude předcházet."},{"book":"Marek","chapter":"13","verse":"5","text":"Ježíš začal hovořit: „Dejte si pozor, aby vás někdo neoklamal."},{"book":"Marek","chapter":"13","verse":"6","text":"Mnozí přijdou a budou tvrdit, že oni spasí svět. A řadu lidí zmatou."},{"book":"Marek","chapter":"13","verse":"7","text":"Na mnohých místech vzplanou války a nepokoje. Neděste se, to bude znamení konce, ale ještě ne konec světa."},{"book":"Marek","chapter":"13","verse":"8","text":"Znepřátelí se národ s národem, stát se státem. Na různých místech budou zemětřesení, nastane hlad. Ale to bude jen počátek porodních bolestí nového věku."},{"book":"Marek","chapter":"13","verse":"9","text":"Nedejte se překvapit. Budou vás vláčet před soudy, bičovat v synagogách, předvedou vás před vlády a krále, protože jste moji následovníci. A to bude vaše příležitost, abyste jim svědčili, že já jsem přišel zachránit svět."},{"book":"Marek","chapter":"13","verse":"10","text":"Dříve, než nastane konec světa, musí se o mně dozvědět lidé všech národů."},{"book":"Marek","chapter":"13","verse":"11","text":"Až vás budou vyslýchat, nestarejte se předem, jak budete odpovídat. Duch svatý vám dá pravá slova."},{"book":"Marek","chapter":"13","verse":"12","text":"Bude to těžká doba; bratr vydá na smrt svého bratra, otec syna. Děti se postaví proti rodičům a zničí je."},{"book":"Marek","chapter":"13","verse":"13","text":"A vy? Vás budou všichni nenávidět, protože jste mi oddáni. Ale kdo se mne přes všechno nezřekne, bude spasen."},{"book":"Marek","chapter":"13","verse":"14","text":"To, co se odehraje zde v Jeruzalémě, bude obrazem událostí na konci světa. Až bude chrám znesvěcen, nečekejte na nic a utečte do hor."},{"book":"Marek","chapter":"13","verse":"15","text":"Budete-li na schodišti, už se nevracejte do domu, abyste si něco vzali s sebou."},{"book":"Marek","chapter":"13","verse":"16","text":"Budete-li pracovat na poli, nechoďte se domů převléknout."},{"book":"Marek","chapter":"13","verse":"17","text":"Zle bude v těchto dnech těhotným ženám a kojícím matkám."},{"book":"Marek","chapter":"13","verse":"18","text":"Proste Boha, abyste nemuseli utíkat v zimě."},{"book":"Marek","chapter":"13","verse":"19","text":"Také na konci věků budou strašné doby, jaké tu od stvoření světa nebyly."},{"book":"Marek","chapter":"13","verse":"20","text":"Kdyby Bůh ty dny nezkrátil, žádný člověk by nebyl zachráněn. Ale zkrátí je pro záchranu svých vyvolených."},{"book":"Marek","chapter":"13","verse":"21","text":"A když vám někdo řekne: Hleďte, tenhle je spasitel nebo tamten – nevěřte!"},{"book":"Marek","chapter":"13","verse":"22","text":"Ukáže se mnoho falešných spasitelů a lživých proroků a budou dělat lecjaké zázraky ve snaze obelstít všechny, kteří patří Bohu – kdyby to bylo možné."},{"book":"Marek","chapter":"13","verse":"23","text":"Předem vás varuji, dejte si na ně pozor."},{"book":"Marek","chapter":"13","verse":"24","text":"Po těchto útrapách se slunce zatmí, měsíc přestane svítit,"},{"book":"Marek","chapter":"13","verse":"25","text":"hvězdy budou padat a zákony vesmíru budou otřeseny."},{"book":"Marek","chapter":"13","verse":"26","text":"A pak uvidíte mne – skutečného Spasitele, jak přicházím v oblacích s mocí a slávou."},{"book":"Marek","chapter":"13","verse":"27","text":"Vyšlu své posly, aby shromáždili moje vyvolené ze všech koutů světa."},{"book":"Marek","chapter":"13","verse":"28","text":"Posuzujte znamení té doby, jako pozorujete ovocné stromy: Nejprve raší listí, pak stromy nasazují na květ a potom na ovoce; tehdy víte, že brzo přijde sklizeň."},{"book":"Marek","chapter":"13","verse":"29","text":"Až se stanou ty věci, o kterých jsem hovořil, vězte, že konec je blízko, přede dveřmi."},{"book":"Marek","chapter":"13","verse":"30","text":"Již vaše generace se přesvědčí o pravdivosti mých slov."},{"book":"Marek","chapter":"13","verse":"31","text":"Nebe a země zaniknou, ale má slova nepozbudou platnosti."},{"book":"Marek","chapter":"13","verse":"32","text":"Dnes nikdo, ani andělé, ani já, neznáme den a hodinu, kdy se to má stát; jen můj Otec to ví přesně."},{"book":"Marek","chapter":"13","verse":"33","text":"A protože to ani vy nemůžete vědět, buďte bdělí. Čekejte na mne."},{"book":"Marek","chapter":"13","verse":"34","text":"Můj příchod bude jako návrat muže, který odcestoval do ciziny. Svým zaměstnancům uložil práci, kterou mají zatím vykonávat, a vrátnému poručil, aby bděl."},{"book":"Marek","chapter":"13","verse":"35","text":"Buďte ostražití! Vždyť nevíte, kdy se mám vrátit. Může to být večer, v noci, za svítání nebo i za bílého dne."},{"book":"Marek","chapter":"13","verse":"36","text":"Nerad bych vás našel spící. Očekávejte můj návrat."},{"book":"Marek","chapter":"13","verse":"37","text":"Říkám vám i všem po vás: Bděte!“"}]}