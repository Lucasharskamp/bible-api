{"data":[{"book":"Kɔrɛnti Firindena","chapter":"3","verse":"1","text":"Nxu mɔn bata nxu yɛtɛ matɔxɔ fɔlɔ ba? Hanma nxu makoon mɔn nxu dɛntɛgɛ kɛdine ma ba naxanye nxu tɔnɔn falama ɛ xa hanma ɛ naxanye sɛbɛma bonne ma nxɔ fe yi alo muxuna ndee kii naxan yi?"},{"book":"Kɔrɛnti Firindena","chapter":"3","verse":"2","text":"Ɛ tan yɛtɛɛn findixi nxu dɛntɛgɛ kɛdin nan na, naxan sɛbɛxi nxu bɔɲɛne yi, muxune birin nɔɛ naxan kolonɲɛ, e a xaran."},{"book":"Kɔrɛnti Firindena","chapter":"3","verse":"3","text":"Ɛ bata findi kɛdin na Alaa Muxu Sugandixin naxan sɛbɛxi nxɔ wanla xɔn, naxan mi sɛbɛxi duba igen na hanma gɛmɛ walaxan fari,3.3 Nabi Musaa sariyan nan yi sɛbɛma walaxan fari. A mato Xɔrɔyaan 24.12 kui. Nabi Yeremi fan a fala nɛn fa fala sariya nɛnɛn na fa, na fa sɛbɛma muxune bɔɲɛni benun a xa sɛbɛ walaxan ma. A mato Yeremi 31.33 nun Esekiyɛli 11.19 nun 36.26-27 kui. koni habadan Alaa Nii Sariɲanxin nan na sɛbɛxi fati walaxane ma ɛ bɔɲɛne yi."},{"book":"Kɔrɛnti Firindena","chapter":"3","verse":"4","text":"Na yigin nan en yi Ala yɛtagi a Muxu Sugandixin barakani."},{"book":"Kɔrɛnti Firindena","chapter":"3","verse":"5","text":"Anu, na mi na ra fa fala sɛnbɛna nxu ra nxu na wanla kɛ, koni nxu sɛnbɛn kelixi Ala nan yii."},{"book":"Kɔrɛnti Firindena","chapter":"3","verse":"6","text":"A tan nan sɛnbɛn fixi nxu ma, a nxu xa layiri nɛnɛn wanla kɛ, naxan mi fataxi sariya sɛbɛxin na fɔ Alaa Nii Sariɲanxina. Amasɔtɔ sariya sɛbɛxin sayaan nan nafama, koni Alaa Nii Sariɲanxin nii rakisin nan fima."},{"book":"Kɔrɛnti Firindena","chapter":"3","verse":"7","text":"Nba, sariyan naxan sayaan nafaxi, naxan yi kɛrɛndɛnxi gɛmɛ walaxan ma, xa na faxi binyeni han Musa yɛtagin yi mayilen a nɔrɔni, Isirayila kaane mi nɔ e yɛɛn tiyɛ a ra hali a yɛtagin nɔrɔn to yi sigama ɲanɲɛ, xa na fa na binyen sifani,"},{"book":"Kɔrɛnti Firindena","chapter":"3","verse":"8","text":"Alaa Nii Sariɲanxin wanla binyen mi gboma ayi dangu na ra ba?"},{"book":"Kɔrɛnti Firindena","chapter":"3","verse":"9","text":"Wanla naxan muxune yalagima, xa na findi binyen na, wanla naxan muxune ratinxinma Ala yɛɛ ra yi, na binyen gboma ayi nɛn han dangu na ra."},{"book":"Kɔrɛnti Firindena","chapter":"3","verse":"10","text":"Naxan yi findixi binyen na nun, na mi fa a ra iki binye fisamantenni ito a fe ra."},{"book":"Kɔrɛnti Firindena","chapter":"3","verse":"11","text":"Awa, nɔrɔn naxan yi ɲanma, xa na faxi binyena nde yi, nayi naxan luma habadan, na tan ma binyen danma minɛn?"},{"book":"Kɔrɛnti Firindena","chapter":"3","verse":"12","text":"Nanara, na yigin to en yii, en xaxili ragidixi han!"},{"book":"Kɔrɛnti Firindena","chapter":"3","verse":"13","text":"En tan mi ligaxi alo Musa, naxan yi dugin soma a yɛtagin xun na alogo Isirayila kaane nama a mayilenna to, naxan yi sigama ɲanɲɛ."},{"book":"Kɔrɛnti Firindena","chapter":"3","verse":"14","text":"Koni e bɔɲɛn bata yi xɔdɔxɔ ayi. Bayo han to, e nɛma Layiri Fonna Kitabun xaranɲɛ, a luxi alo na dugin mɔn na yi, e mi a yɛɛ to. A munma ba singen, bayo a mi bɛ fɔ Alaa Muxu Sugandixini."},{"book":"Kɔrɛnti Firindena","chapter":"3","verse":"15","text":"Hali to, e nɛma Musaa Kitabu yirene xaranɲɛ, dugin soxi e bɔɲɛn xun na."},{"book":"Kɔrɛnti Firindena","chapter":"3","verse":"16","text":"Koni muxun na a yɛɛ rafindi Marigin ma, dugin bama nɛn na yi.3.16 A mato Xɔrɔyaan 34.34 kui."},{"book":"Kɔrɛnti Firindena","chapter":"3","verse":"17","text":"Bayo Marigin nan Nii Sariɲanxin na. Marigina Nii Sariɲanxin dɛnaxan yi, xɔrɔyaan nan mɛnni."},{"book":"Kɔrɛnti Firindena","chapter":"3","verse":"18","text":"En tan birin, Alaa binyen nan mayilenma en yɛtagine ma, anu en mi dugin soma en yɛtagin xun na. En luma maxɛtɛ a tan maligan nan na, en ma binyen yi siga gboɛ ayi, fata Marigin na, naxan findixi Alaa Nii Sariɲanxin na."}]}