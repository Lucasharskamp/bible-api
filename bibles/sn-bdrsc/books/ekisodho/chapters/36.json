{"data":[{"book":"Ekisodho","chapter":"36","verse":"1","text":"“Saka Bhezareri, Ohoriabhu uye nomunhu wose wounyanzvi apiwa unyanzvi naJehovha uye kugona kuziva maitirwo ebasa rokuvaka imba tsvene ngavaite basa sezvakarayirwa naJehovha.”"},{"book":"Ekisodho","chapter":"36","verse":"2","text":"Ipapo Mozisi akadana Bhezareri naOhoriabhu uye nomunhu wose wounyanzvi uyo akapiwa kugona naJehovha uye akanga achida hake kuuya kuzoshanda basa."},{"book":"Ekisodho","chapter":"36","verse":"3","text":"Vakagamuchira kubva kuna Mozisi zvipo zvose zvakanga zvauya navaIsraeri kuti zvishandiswe pabasa rokuvaka imba tsvene. Uye vanhu vakaramba vachiuyisa zvipo zvokupa nokuzvisarudzira mangwanani oga oga."},{"book":"Ekisodho","chapter":"36","verse":"4","text":"Saka varume vose voumhizha vakanga vachiita basa rose rapaimba tsvene vakasiya basa ravo"},{"book":"Ekisodho","chapter":"36","verse":"5","text":"vakati kuna Mozisi, “Vanhu vari kuuya nezvakawandisa zvokuitisa basa rakarayirwa naJehovha kuti riitwe.”"},{"book":"Ekisodho","chapter":"36","verse":"6","text":"Ipapo Mozisi akarayira uye vakatuma shoko iri pakati pomusasa wose vachiti, “Ngakurege kuva nomurume kana mukadzi achaitazve chimwe chinhu sechipo chenzvimbo tsvene.” Nokudaro vanhu vakadziviswa kuuyisa zvimwe,"},{"book":"Ekisodho","chapter":"36","verse":"7","text":"nokuti zvavakanga vatova nazvo zvakanga zvatowandisa pane zvaidiwa kuita basa rose."},{"book":"Ekisodho","chapter":"36","verse":"8","text":"Varume vose vounyanzvi vakaita tabhenakeri nezvidzitiro gumi zvemicheka yakarukwa zvakaisvonaka newuru yebhuruu, pepuru netsvuku, namakerubhi akasonerwa mazviri nemhizha ino unyanzvi."},{"book":"Ekisodho","chapter":"36","verse":"9","text":"Zvidzitiro zvose zvakanga zvakaenzana, zvakareba makubhiti makumi maviri namasere36:9 mamita angaita 13  uye makubhiti mana36:9 mamita angaita 1.8 paupamhi."},{"book":"Ekisodho","chapter":"36","verse":"10","text":"Vakabatanidza zvimwe zvidzitiro zvishanu pamwe chete uye vakaita zvimwe chetezvo pane zvimwe zvishanu."},{"book":"Ekisodho","chapter":"36","verse":"11","text":"Ipapo vakaita zvishwe zvomucheka webhuruu zvichitevedza mupendero wechidzitiro chokumucheto mumubatanidzwa mumwe chete, zvimwe chetezvo zvikaitwawo kune chimwe chidzitiro chokumucheto."},{"book":"Ekisodho","chapter":"36","verse":"12","text":"Vakaitawo zvishwe makumi mashanu pachidzitiro chimwe chete uye zvishwe makumi mashanu pachidzitiro chokupedzisira chezvimwe zvakabatanidzwa nezvishwe zvakanga zvakatarisana."},{"book":"Ekisodho","chapter":"36","verse":"13","text":"Ipapo vakaita zvikorekedzo zvegoridhe makumi mashanu ndokuzvishandisa kusonanidza zvibatanidzwa zviviri zvezvidzitiro pamwe chete kuitira kuti tabhenakeri ive chinhu chimwe chete."},{"book":"Ekisodho","chapter":"36","verse":"14","text":"Vakaita zvidzitiro zvemvere dzembudzi zvetende rapamusoro petabhenakeri, gumi nechimwe pamwe chete."},{"book":"Ekisodho","chapter":"36","verse":"15","text":"Zvidzitiro zvose zviri gumi nechimwe zvakanga zvakaenzana, makubhiti makumi matatu36:15 mamita angaita 13.5 pakureba uye makubhiti mana36:15 mamita angaita 1.8 paupamhi."},{"book":"Ekisodho","chapter":"36","verse":"16","text":"Vakabatanidza zvidzitiro zvishanu pamwe chete kuti zvive mubatanidzwa mumwe chete, uye zvimwe zvitanhatu kuti zvive pamwe chete."},{"book":"Ekisodho","chapter":"36","verse":"17","text":"Ipapo vakaita zvishwe makumi mashanu zvaitevedza mupendero wechidzitiro chokupedzisira muchibatanidzwa chimwe chete uyewo zvichitevedza mupendero wechidzitiro chokupedzisira muno mumwe mubatanidzwa."},{"book":"Ekisodho","chapter":"36","verse":"18","text":"Vakaita zvikorekedzo zvendarira makumi mashanu kuti zvisunganidze tende pamwe chete zvive sechinhu chimwe chete."},{"book":"Ekisodho","chapter":"36","verse":"19","text":"Ipapo vakagadzirira tende chifukidzo chamatehwe amakondobwe akapendwa zvitsvuku, uye pamusoro pacho chifunhiro chamatehwe emombe dzomugungwa."},{"book":"Ekisodho","chapter":"36","verse":"20","text":"Vakaita mapuranga akamiswa amatanda omuunga etabhenakeri."},{"book":"Ekisodho","chapter":"36","verse":"21","text":"Puranga rimwe nerimwe rakanga rakareba makubhiti gumi36:21 mamita angaita 4.5 uye kubhiti rimwe nehafu36:21 0.7 yemita  paupamhi,"},{"book":"Ekisodho","chapter":"36","verse":"22","text":"nembambo mbiri dzakamiswa dzakatarisana. Vakaita mapuranga ose etabhenakeri nenzira iyi."},{"book":"Ekisodho","chapter":"36","verse":"23","text":"Vakaita mapuranga makumi maviri kurutivi rwezasi kwetabhenakeri"},{"book":"Ekisodho","chapter":"36","verse":"24","text":"uye vakaita makumi mana ezvigadziko zvesirivha kuti zviende pasi pazvo, zvigadziko zviviri pasi pepuranga rimwe nerimwe, chimwe chete pasi pembato imwe neimwe."},{"book":"Ekisodho","chapter":"36","verse":"25","text":"Kuno rumwe rutivi, rutivi rwokumusoro kwetabhenakeri, vakaita mapuranga makumi maviri"},{"book":"Ekisodho","chapter":"36","verse":"26","text":"uye makumi mana ezvigadziko zvesirivha, zviviri zviri pasi pepuranga rimwe nerimwe."},{"book":"Ekisodho","chapter":"36","verse":"27","text":"Vakaita mapuranga matanhatu okumucheto cheto, iko kumavirira kwetabhenakeri,"},{"book":"Ekisodho","chapter":"36","verse":"28","text":"uye mapuranga maviri akanga akagadzirirwa makona etabhenakeri nechokumucheto cheto."},{"book":"Ekisodho","chapter":"36","verse":"29","text":"Pamakona maviri aya mapuranga aiva maviri kubva pasi kusvikira kumusoro uye akaiswa mumhete imwe chete; ose akanga akagadzirwa zvakafanana."},{"book":"Ekisodho","chapter":"36","verse":"30","text":"Saka pakanga pana mapuranga masere uye zvigadziko gumi nezvitanhatu zvesirivha, zviviri zviri pasi pepuranga rimwe nerimwe."},{"book":"Ekisodho","chapter":"36","verse":"31","text":"Vakaitawo mbariro dzomuti womuunga: shanu dzamapuranga aiva pano rumwe rutivi rwetabhenakeri,"},{"book":"Ekisodho","chapter":"36","verse":"32","text":"shanu dzaaya aiva kuno rumwe rutivi, uye shanu dzamapuranga aiva kumavirira, pamucheto cheto kwetabhenakeri."},{"book":"Ekisodho","chapter":"36","verse":"33","text":"Vakaita mbariro yapakati kuitira kuti ichinjike kubva kumucheto kusvikira kumucheto pakati pamapuranga."},{"book":"Ekisodho","chapter":"36","verse":"34","text":"Vakafukidza mapuranga negoridhe uye vakaita mhete dzegoridhe kuti dzibate mbariro. Vakafukidzawo mbariro negoridhe."},{"book":"Ekisodho","chapter":"36","verse":"35","text":"Vakaita zvidzitiro zvewuru yebhuruu, pepuru netsvuku uye nomucheka wakarukwa zvakaisvonaka, namakerubhi akasonerwa pauri nemhizha ino unyanzvi."},{"book":"Ekisodho","chapter":"36","verse":"36","text":"Vakaita matanda mana omuti womuunga vakaafukidza negoridhe. Vakaaitira zvikorekedzo zvegoridhe uye vakaumba zvigadziko zvawo zvina zvesirivha."},{"book":"Ekisodho","chapter":"36","verse":"37","text":"Vakaita chidzitiro chomukova wokupinda mutende chewuru yebhuruu, pepuru netsvuku uye mucheka wakarukwa zvakaisvonaka, basa romuruki;"},{"book":"Ekisodho","chapter":"36","verse":"38","text":"uye vakaita matanda mashanu nezvikorekedzo zvawo. Vakafukidza misoro yamatanda nehata dzawo negoridhe uye vakaita zvigadziko zvawo zvishanu zvendarira."}]}