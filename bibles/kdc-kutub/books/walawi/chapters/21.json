{"data":[{"book":"Walawi","chapter":"21","verse":"1","text":"Mndewa Imulungu kamulongela Musa, “Walongele vino iwalava nhosa weli iwana wa Haluni, ‘Mulava nhosa sikuyaifitize mwenyego kwa kukwasa mtufi wa ndugu yake yafile,"},{"book":"Walawi","chapter":"21","verse":"2","text":"ila kamba mtufi awo okuwa wa ndugu yake wa usungu, kamba vija mamake hebu tatake, mdodo wake hebu mkulu wake hebu mwanage wa ikimbigalo hebu wa ikitwanzi,"},{"book":"Walawi","chapter":"21","verse":"3","text":"hebu lumbu jake yang'hali kusoligwa iyokala mng'anda yake."},{"book":"Walawi","chapter":"21","verse":"4","text":"Sikuyaifitize kwa ifa ya munhu yeli na undugu nayo kwa kuisolela."},{"book":"Walawi","chapter":"21","verse":"5","text":"“ ‘Mulava nhosa sikuyabee mvili zake hebu ndevu zake hebu kuichanja chanja mulukuli kulagusa koiyalala."},{"book":"Walawi","chapter":"21","verse":"6","text":"Mulava nhosa yakale yang'alile, sikuyadifitize twaga da Imulungu wake, heyo kolava nhosa kwa Mndewa Imulungu avo yakale yang'alile."},{"book":"Walawi","chapter":"21","verse":"7","text":"“ ‘Mulava nhosa sikuyasole mtwanzi yakalile mgoni hebu mtwanzi yasigwe hebu siyo mhambe, sikuyatende vivo kwavija heyo munhu yang'alile kwa Imulungu wake."},{"book":"Walawi","chapter":"21","verse":"8","text":"Wanhu wamone mulava nhosa kamba kang'ala kwavija kolava nhosa ya ndiya kwa Mndewa Imulungu. Niye ayo Mndewa Imulungu, niye ning'ala na nowatenda wanhu zangu wang'ale."},{"book":"Walawi","chapter":"21","verse":"9","text":"“ ‘Kamba mndele wa mulava nhosa mgoni, yasomigwe moto mbaka yafe, kwavija komgela kinyala tatake."},{"book":"Walawi","chapter":"21","verse":"10","text":"“ ‘Mulava nhosa imkulu yoyose, kwavija heyo ayo imkulu hagati ya wayagwe, na heyo kagidiligwa mavuta gang'alile mdipala jake na kalavigwa kwa Mndewa Imulungu ili yavale viwalo ving'alile, avo sikuyaleke kubunha mvili zake hebu sikuyadege viwalo vake kwa kuiyalala."},{"book":"Walawi","chapter":"21","verse":"11","text":"Sikuyengile hanhu heli na mtufi wa munhu yafile. Sikuyaifitize hata kwa ifa ya tatake hebu mamake."},{"book":"Walawi","chapter":"21","verse":"12","text":"Sikuyasegele hanhu hong'ala ha Imulungu wake na kuhafitiza, kwavija kalavigwa kwa Mndewa Imulungu kwa kugidiligwa mavuta gangu gang'alile. Niye ayo Mndewa Imulungu."},{"book":"Walawi","chapter":"21","verse":"13","text":"“ ‘Mtwanzi yonda yamsole yawe mhambe."},{"book":"Walawi","chapter":"21","verse":"14","text":"Sikuyasole mtwanzi mgane hebu mtwanzi yasigwe hebu mtwanzi mgoni, lakini yasole mtwanzi mhambe kulawa mulukolo lwake mwenyego,"},{"book":"Walawi","chapter":"21","verse":"15","text":"ili sikuyawafitize wanage mwenyego, niye ayo Mndewa Imulungu nimtenda heyo yang'ale.’ ”"},{"book":"Walawi","chapter":"21","verse":"16","text":"Mndewa Imulungu kamulongela Musa,"},{"book":"Walawi","chapter":"21","verse":"17","text":"“Mulongele vino Haluni, ‘Munhu yoyose muulelo wako yeli na kilema mulukuli, halondigwa kwiza behi ya Mndewa Imulungu na kumulavila Mndewa Imulungu wake nhosa ya ndiya."},{"book":"Walawi","chapter":"21","verse":"18","text":"Munhu yoyose yeli na kilema, msuwameso, mbetembete na yeli kihanga kinangike, yeli na maungo matali kubanza viilondigwa,"},{"book":"Walawi","chapter":"21","verse":"19","text":"yeli na mgulu hebu mkono ubeneke."},{"book":"Walawi","chapter":"21","verse":"20","text":"Munhu yeli na kibiyongo, munhu mguhi ng'hani, yoleka kulola goya, munhu yavimbile, munhu yeli na uhele hebu munhu yelibule kimbigalo sikuyakwese kumulavila Mndewa Imulungu nhosa ya ndiya."},{"book":"Walawi","chapter":"21","verse":"21","text":"Munhu yoyose wa ulelo wa Haluni imulava nhosa, yeli na kilema sikuyeze behi kumulavila nhosa za kusoma moto, vivija sikuyeze behi kumulavila Imulungu nhosa ya ndiya."},{"book":"Walawi","chapter":"21","verse":"22","text":"Munhu ayo kodaha kuja ndiya ilavigwe kwa Imulungu wake, vinhu ving'ala na vija ving'ala ng'hani."},{"book":"Walawi","chapter":"21","verse":"23","text":"Lakini sikuyakwese behi ya panziya hebu uja uupango kwavija kana kilema ili sikuyahafitize hanhu hong'ala kwavija niye Mndewa Imulungu ayo niwatenda mweye mung'ale.’ ”"},{"book":"Walawi","chapter":"21","verse":"24","text":"Musa kamulongela Haluni na wanage na wanhu wose wa Izilaeli mbuli azo zose."}]}