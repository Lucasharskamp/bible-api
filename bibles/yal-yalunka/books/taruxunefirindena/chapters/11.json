{"data":[{"book":"Taruxune Firindena","chapter":"11","verse":"1","text":"Robowan to so Yerusalɛn yi, a yi Yuda bɔnsɔnna muxune malan e nun Bunyamin bɔnsɔnna muxune, sofa wuli kɛmɛ wuli tonge solomasɛxɛ, alogo e xa Isirayila bɔnsɔnne yɛngɛ, e yamanan lu Robowan ma nɔɔn bun ma."},{"book":"Taruxune Firindena","chapter":"11","verse":"2","text":"Koni Alatalaa falan yi fa sayiban Semaya ma, a naxa,"},{"book":"Taruxune Firindena","chapter":"11","verse":"3","text":"“Falan ti Robowan xa, Sulemani a dii xɛmɛna, Yuda mangana, e nun Isirayila kaane birin Yuda nun Bunyamin yi, i yi a fala e xa, i naxa,"},{"book":"Taruxune Firindena","chapter":"11","verse":"4","text":"‘Alatala ito nan falaxi, a naxa: Ɛ nama fa Isirayila kaane yɛngɛ, naxanye findixi ɛ ngaxakedenne ra. Ɛ tan birin xa xɛtɛ ɛ konne yi, amasɔtɔ feni ito fataxi n tan nan na.’ ” E yi Alatalaa falane suxu, e yi xɛtɛ Yerobowan yɛngɛn fɔxɔ ra."},{"book":"Taruxune Firindena","chapter":"11","verse":"5","text":"Robowan yi dɔxɔ Yerusalɛn yi. A yi taa makantanxina ndee ti Yuda yi."},{"book":"Taruxune Firindena","chapter":"11","verse":"6","text":"A yi Bɛtɛlɛmi nun Etami nun Tekowa taane ti,"},{"book":"Taruxune Firindena","chapter":"11","verse":"7","text":"e nun Beti-Suru nun Soko nun Adulan,"},{"book":"Taruxune Firindena","chapter":"11","verse":"8","text":"e nun Gati nun Maresa nun Sifi,"},{"book":"Taruxune Firindena","chapter":"11","verse":"9","text":"e nun Adorayin nun Lakisi nun Aseka,"},{"book":"Taruxune Firindena","chapter":"11","verse":"10","text":"e nun Sora nun Ayalɔn nun Xebiron taane Yuda nun Bunyamin yamanane yi. Ne nan findi taa rakantanxine ra."},{"book":"Taruxune Firindena","chapter":"11","verse":"11","text":"Robowan yi na taane rabilin yinne ra e nun donse ramaradene, e nun turen nun manpana."},{"book":"Taruxune Firindena","chapter":"11","verse":"12","text":"Yɛ masansan wure lefane nun tanbane yi na taane birin yi, a yi ne findi taa sɛnbɛmane ra. A tan nan gbee yi Yuda nun Bunyamin ra."},{"book":"Taruxune Firindena","chapter":"11","verse":"13","text":"Saraxaraline nun Lewi bɔnsɔnna muxun naxanye yi Isirayila yamanani, ne fan yi fa kafu Robowan ma."},{"book":"Taruxune Firindena","chapter":"11","verse":"14","text":"Lewine yi e konna nun e seene rabeɲin, e siga Yuda nun Yerusalɛn yi, bayo Yerobowan nun a diine bata yi tondi e xa wali Alatala xa."},{"book":"Taruxune Firindena","chapter":"11","verse":"15","text":"Yerobowan yi kide kiine sugandi alogo e xa saraxane ba taan kidene yi kɔtɔ sawurane nun ɲinge dii sawurane xa, a naxanye rafala."},{"book":"Taruxune Firindena","chapter":"11","verse":"16","text":"Bɔnsɔnna naxanye birin yi Isirayila yamanani, naxanye yi Alatala fenma, Isirayilaa Ala, ne yi bira Lewine fɔxɔ ra siga Yerusalɛn yi alogo e xa sa saraxane ba Alatala xa, e benbane Ala."},{"book":"Taruxune Firindena","chapter":"11","verse":"17","text":"Na yi a liga Yuda yamanan yi sɛnbɛ sɔtɔ, e yi Sulemani a dii xɛmɛn Robowan mali ɲɛɛ saxan, bayo e lu nɛn tinxinni Dawuda nun Sulemani a kiraan xɔn ɲɛɛ saxan."},{"book":"Taruxune Firindena","chapter":"11","verse":"18","text":"Robowan yi Mahalati futu. Mahalati fafe nan yi Dawudaa dii xɛmɛn Yerimoti ra, a nga yi xili Abixali, Eliyabi a dii tɛmɛna, Yese a mamandenna."},{"book":"Taruxune Firindena","chapter":"11","verse":"19","text":"Mahalati yi dii xɛmɛne bari a xa, Yewusi nun Sɛmaraya nun Sahan."},{"book":"Taruxune Firindena","chapter":"11","verse":"20","text":"Ba na ra, a mɔn yi Abisalomi a dii tɛmɛn Maka futu. A yi Abiya nun Atayi nun Sisa nun Selomiti sɔtɔ a xa."},{"book":"Taruxune Firindena","chapter":"11","verse":"21","text":"Abisalomi a dii tɛmɛn Maka yi rafan Robowan ma dangu a ɲaxalan bonne nun a konyi ɲaxanle birin na.11.21 Konyi ɲaxanle sariyan sɛbɛxi Xɔrɔyaan 21.7-11 kui. Konyin nan ne ra, a naxanye sɔtɔ a ɲaxanla ra. Ɲaxalan futuxin fu nun solomasɛxɛ nan yi a yii e nun konyi ɲaxalan tonge sennin naxanye findi a ɲaxanle ra, a yi dii xɛmɛ mɔxɔɲɛn nun solomasɛxɛ sɔtɔ e nun dii tɛmɛ tonge sennin."},{"book":"Taruxune Firindena","chapter":"11","verse":"22","text":"Robowan yi tide singen so Makaa dii xɛmɛna Abiya yii, a yi a findi kuntigin na a diine birin xun na, bayo a yi waxi a findi feni mangan nan na."},{"book":"Taruxune Firindena","chapter":"11","verse":"23","text":"Robowan yi xaxinla sɔtɔ, a yi a dii xɛmɛne raxuya ayi Yuda nun Bunyamin yamanan xun xɔn taa rakantanxine birin yi. A yi donse gbegbe so e yii, a yii ɲaxalan wuyaxi futu e xa."}]}