{"data":[{"book":"Romanthek","chapter":"3","verse":"1","text":"Nathek Jewthek ne Gaibranthek è muna phua nebey? Din ne ithek è kheg pha jishii ne phua um bey?"},{"book":"Romanthek","chapter":"3","verse":"2","text":"Hì ne bajo miigak ro, zab pha lumuii shii, igobi pha ithua shii, Hamangkhung-aphuii è awairo mua ne Jewthek shii migi rek."},{"book":"Romanthek","chapter":"3","verse":"3","text":"Jishii giak bran yi isiie arek arone nyie rey mage phlei? Ji pha miyao è Hamangkhung-aphuii ne isiie asi bey?"},{"book":"Romanthek","chapter":"3","verse":"4","text":"Khuchunde asi phro! Hamangkhung-aphuii ne izai ro, jigigam shii yao pha duiine. Zab pha branthek rang de biidiie ro,"},{"book":"Romanthek","chapter":"3","verse":"5","text":"Jishii gethek mirek pha asi pha blia ji è Hamangkhung-aphuii ne rangsua rek rone muna adoh yi bey? Ai è gethek shii lagothek phi mage shii Hamangkhung-aphuii ne asi rone nyayao mua nebey? (Hì ne isbang pha musai chak ro.)"},{"book":"Romanthek","chapter":"3","verse":"6","text":"Khuchunde asi phro! Hamangkhung-aphuii è achua arone, nyie khi-èrek ne sohjambling shii chua mage phlei?"},{"book":"Romanthek","chapter":"3","verse":"7","text":"Jishii gethek ro blia Hamangkhung-aphuii biisiie shii biidiie arone airo izai muna san rey dun nebey? Nyie rek ne gune layogpho shii the bamuii lei?"},{"book":"Romanthek","chapter":"3","verse":"8","text":"Nyie rek ne ayao lai? Chiihphado, “Ji-è cho gethek ne wie thog yi pha buii rek habey” Zai, giak branthek ne gu shii makhak-riing ne jithek yao ne the muii ro! Ithek shii rey pha um pha ji ne, ithek shii ne the ruii phro."},{"book":"Romanthek","chapter":"3","verse":"9","text":"Chiihphado wie ro, Jewthek gethek ne Gaibranthek è de wie ba bey? Khuchung de asi phro! gune doh jong ro Jewthek chiih-è Gaibranthek ne layog pha blu iliing shii um ro."},{"book":"Romanthek","chapter":"3","verse":"10","text":"Jigigam shii yao;"},{"book":"Romanthek","chapter":"3","verse":"11","text":"Hanyie de khua oi ro"},{"book":"Romanthek","chapter":"3","verse":"12","text":"Zab pha branthek ne Hamankhung-aphuii è khid dun ro;"},{"book":"Romanthek","chapter":"3","verse":"13","text":"Ithek miyaogamthek ne zab awiedang pha khlam ro;"},{"book":"Romanthek","chapter":"3","verse":"14","text":"ithek miyao ne zab awie pha thamai pha ro."},{"book":"Romanthek","chapter":"3","verse":"15","text":"Ithek ne gaishii diig phi chiih-è ua pha now;"},{"book":"Romanthek","chapter":"3","verse":"16","text":"ithek khi hà wuii magunde awie pha rek ne muadun phro."},{"book":"Romanthek","chapter":"3","verse":"17","text":"Ithek ne liijiing pha lumuii ne athieg ro,"},{"book":"Romanthek","chapter":"3","verse":"18","text":"“chiih-è ithek ne Hamangkhung-aphuii shii rum pha adab ro.”"},{"book":"Romanthek","chapter":"3","verse":"19","text":"Thuh gethek ne thieg sha hanyie Iphey nuii ne rai lei ne zab Iphey è yao ruii, ji è zab branthek shii khung pha gak srane, chiih-è zab pha sohjambling ne Hamangkhung-aphuii pha chua pha miie shii yi bo."},{"book":"Romanthek","chapter":"3","verse":"20","text":"Iphey shii chid pha duiine hanyie jia de Hamangkhung-aphuii mieg shii giang arey phro, Iphey è branthek layog rek rone doh yi phro."},{"book":"Romanthek","chapter":"3","verse":"21","text":"Jishii thuh Hamangkhung-aphuii è branthek shii awai rog giang ruii pha dong phi ro. Hì ne Iphey rog nyie arek chid phro, Moses nane chaigthek è hì ne izai rone doh yi."},{"book":"Romanthek","chapter":"3","verse":"22","text":"Hamangkhung-aphuii è branthek shii giang ruii pha ji ne ithek è Isu Masi shii migi rek pha ji è ruii phro, Hamangkhung-aphuii è hìthek zab rek pha ji ne hanyie è Isu shii migi rek pha ji è ro nyieliieshii nyie de yo asi sha ro:"},{"book":"Romanthek","chapter":"3","verse":"23","text":"Zab pha bran è layog rek chiih-è Hamangkhung-aphuii ro biisiie è ruang dun marui."},{"book":"Romanthek","chapter":"3","verse":"24","text":"Jishii Hamangkhung-aphuii è bushun ley phi srane hanyie è gethek shii layog è khia phi pha, Isu Masi chiang è awai rog shii giang rai noh. Chiih-è hanyie è ithek shii sey phi."},{"book":"Romanthek","chapter":"3","verse":"25-26","text":"Hamangkhung-aphuii aishii ne phi, ji è phi ne iy pha ji ne branthek migi è ithek layog ne khung ge ro. Hamangkhung-aphuii ne giang chak rone doh yi pha ji rek phi. Igobi è ai ne jum nane branthek layog shii sasab arek ro; jishii thuh pha ishak shii giang chak rone doh yi pha ai è ithek layogthek rog shii rai. Ji duiine Hamangkhung-aphuii è awai shii giang rone doh yi chiih-è hanyie Isu shii migi rek pho izai chak rone yao."},{"book":"Romanthek","chapter":"3","verse":"27","text":"Chiihphado nyie, gethek ne oi pha ji shii de nyigodog nyarek nebey? Chiih-è hì ne nyie chiang è lai? Hì ne gethek è Iphey nuii pha ji bey? Asi, jishii gethek è migi rek pha ji ro."},{"book":"Romanthek","chapter":"3","verse":"28","text":"Gune hì de yao Hamangkhung-aphuii rog shii branthek giang ruii phane ithek ro migi ji è phro, chiih-è Iphey shii nyie yung pha ji è arek phro."},{"book":"Romanthek","chapter":"3","verse":"29","text":"Din ne Hamangkhung-aphuii ne Jewthek ro Hamangkhung-aphuii bie bey? Ai yi Gaibranthek ro Hamangkhung-aphuii pha asi bey? Ai ne gai ro de chak ro."},{"book":"Romanthek","chapter":"3","verse":"30","text":"Hamangkhung-aphuii ne jia bie ro, chiih-è ai ne Jewthek shii awaithek migi ji è awai rog shii giang ruii phro, chiih-è Gaibranthek shii de ithek migi ji è awai rog shii giang ruii phro."},{"book":"Romanthek","chapter":"3","verse":"31","text":"Gethek rek pha hì pha isiie ne Iphey rog thaluii rey phrone yao nebey? Asi, zab asi; ji pha chiang shii gethek ne Iphey shii chuh kho chid."}]}