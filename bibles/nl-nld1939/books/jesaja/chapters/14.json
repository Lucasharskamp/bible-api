{"data":[{"book":"Jesaja","chapter":"14","verse":"1","text":"Want Jahweh zal zich over Jakob ontfermen, Israël weer aannemen, in zijn eigen land laten wonen. Vreemden zullen zich bij hem voegen, En zich aan het huis van Jakob hechten."},{"book":"Jesaja","chapter":"14","verse":"2","text":"Volken zullen ze komen halen, Om ze naar hun woonplaats te brengen; Het huis van Israël neemt ze in dienst Als knechten en maagden in het land van Jahweh! Dan vangen zij hun gevangenbewaarders, Verdrukken zij hun verdrukkers!"},{"book":"Jesaja","chapter":"14","verse":"3","text":"En als Jahweh u rust heeft geschonken Van uw kwelling en angsten, En van de hardheid van uw slavernij, Waarmee men u heeft geknecht:"},{"book":"Jesaja","chapter":"14","verse":"4","text":"Op die dag zult ge dit spotlied zingen Op den koning van Babel, en zeggen: Hoe, is het met den tyran nu gedaan, En neemt de verdrukking een einde?"},{"book":"Jesaja","chapter":"14","verse":"5","text":"Gebroken heeft Jahweh de schepter der bozen, De staf der tyrannen:"},{"book":"Jesaja","chapter":"14","verse":"6","text":"Die naties in hun woede sloegen, En rusteloos striemden; Die in hun gramschap volkeren knechtten, En onmeedogend vervolgden!"},{"book":"Jesaja","chapter":"14","verse":"7","text":"De hele aarde heeft vrede en rust, En barst in juichtonen los; Zelfs de cypressen maken zich vrolijk om u"},{"book":"Jesaja","chapter":"14","verse":"8","text":"Met de Libanon-ceders: “Sinds gij zijt gevallen, Klimt niemand meer op, om òns te vellen!”"},{"book":"Jesaja","chapter":"14","verse":"9","text":"Het dodenrijk in de diepte is in beroering gekomen, En snelt ù tegemoet; Het heeft om u de schimmen gewekt, Alle heersers der aarde; Van hun tronen gehaald Alle vorsten der volken."},{"book":"Jesaja","chapter":"14","verse":"10","text":"Allen heffen ze aan, En zeggen tot u: Ook gij zijt gebroken als wij, En aan ons gelijk geworden!"},{"book":"Jesaja","chapter":"14","verse":"11","text":"Uw glorie is in het graf gesmeten, Met het geruis van uw citers; De wormen spreiden uw bed, De maden worden uw dek."},{"book":"Jesaja","chapter":"14","verse":"12","text":"Hoe zijt gij uit de hemel gevallen, Gij morgenster, en zoon van de ochtend: Hoe zijt gij op de aarde gesmeten, Gij volkentemmer!"},{"book":"Jesaja","chapter":"14","verse":"13","text":"Gij, die in uw hart hebt gezegd: Ik klim naar de hemel; Boven de sterren van God Verhef ik mijn troon; Ik zet mij neer op de godenberg, In het hoge noorden;"},{"book":"Jesaja","chapter":"14","verse":"14","text":"Ik stijg op de toppen der wolken omhoog, Den Allerhoogste gelijk!"},{"book":"Jesaja","chapter":"14","verse":"15","text":"Ha! in de onderwereld zinkt gij neer. Diep in de grond!"},{"book":"Jesaja","chapter":"14","verse":"16","text":"De toeschouwers gapen u aan, Om u beter te zien: Is dat nu de man, die de aarde liet beven, En koninkrijken beroerde;"},{"book":"Jesaja","chapter":"14","verse":"17","text":"Die de wereld tot een woestijn heeft gemaakt, Haar steden verwoestte, haar gevangenen vasthield?"},{"book":"Jesaja","chapter":"14","verse":"18","text":"Alle vorsten der volken rusten in ere, Elk in zijn tombe:"},{"book":"Jesaja","chapter":"14","verse":"19","text":"Maar gij wordt weggegooid, zonder graf, Als een naamloze misdracht. Het omhulsel der doden, die door het zwaard zijn gevallen, Wordt in een praalgraf gelegd:"},{"book":"Jesaja","chapter":"14","verse":"20","text":"Gij wordt weggetrapt als een kreng, en bij hen niet begraven Want gij hebt uw eigen land verwoest, uw volk vermoord! Nooit zal iemand nog spreken Van het geslacht van dien booswicht!"},{"book":"Jesaja","chapter":"14","verse":"21","text":"Maar men maakt voor zijn zonen een slachtbank gereed, Om de schuld van hun vader; En nooit meer rukken ze op, om de aarde te veroveren, En de wereld met puin te bedekken."},{"book":"Jesaja","chapter":"14","verse":"22","text":"Ik zal tegen hen opstaan, Is de godsspraak van Jahweh der heirscharen! Ik zal Babel verdelgen, met naam en geslacht, Met kroost en met spruit, is de godsspraak van Jahweh!"},{"book":"Jesaja","chapter":"14","verse":"23","text":"Ik maak het tot een reigersnest, En tot een stinkend moeras, Vaag het met de bezem der vernieling weg, Is de godsspraak van Jahweh der heirscharen!"},{"book":"Jesaja","chapter":"14","verse":"24","text":"Zo heeft Jahweh der heirscharen Gezegd en gezworen: Waarachtig, zoals Ik het uitdacht, zal het geschieden, Zoals Ik beslist heb, zal het gebeuren!"},{"book":"Jesaja","chapter":"14","verse":"25","text":"Ik zal Assjoer breken in mijn land, En op mijn bergen hem vertrappen; Zijn juk zal worden afgenomen, Zijn last hen van de schouders glijden:"},{"book":"Jesaja","chapter":"14","verse":"26","text":"Dit is het besluit voor de hele aarde, Dit is de hand, over alle volken gestrekt!"},{"book":"Jesaja","chapter":"14","verse":"27","text":"En als Jahweh der heirscharen het heeft besloten, Wie zal het beletten; Als zijn hand is gestrekt, Wie trekt ze terug!"},{"book":"Jesaja","chapter":"14","verse":"28","text":"In het sterfjaar van koning Achaz werd deze godsspraak uitgesproken:"},{"book":"Jesaja","chapter":"14","verse":"29","text":"Wees niet zo uitgelaten en blij, Filistea, Omdat de stok, die u sloeg, is gebroken; Want uit de wortel der adder schiet een ratelslang op, En haar vrucht is een vliegende draak."},{"book":"Jesaja","chapter":"14","verse":"30","text":"De zwaksten vinden nog weide, De armen een veilige rustplaats, Maar uw wortel zal Ik van honger doen sterven, En wat van u overblijft, doden."},{"book":"Jesaja","chapter":"14","verse":"31","text":"Huilt, poorten; stad, schreeuw het uit, Filistea, sidder van boven tot onder; Want een rookwolk komt uit het noorden, Geen van haar zuilen blijft achter."},{"book":"Jesaja","chapter":"14","verse":"32","text":"Wat antwoord wordt er gegeven Aan de boden van uw volk: Dat Jahweh Sion heeft gegrond, Daar vindt het benarde volk een toevlucht!"}]}