{"data":[{"book":"प्रेरितों","chapter":"15","verse":"1","text":"कुछ व्यक्ति यहूदिया प्रदेश से अंतियोख़ नगर आकर प्रभु के शिष्यों को यह शिक्षा देने लगे, “मोशेह की व्यवस्था के अनुसार यदि तुम्हारा ख़तना न हो तो तुम्हारा उद्धार असंभव है.”"},{"book":"प्रेरितों","chapter":"15","verse":"2","text":"इस विषय में पौलॉस और बारनबास का उनके साथ गहरा मतभेद हो गया और उनमें उग्र विवाद छिड़ गया. तब एक मत होकर यह निश्चय किया गया कि पौलॉस और बारनबास को कुछ अन्य शिष्यों के साथ इस विषय पर विचार-विमर्श के उद्देश्य से प्रेरितों और पुरनियों के पास येरूशलेम भेज दिया जाए."},{"book":"प्रेरितों","chapter":"15","verse":"3","text":"कलीसिया ने उन्हें विदा किया. तब वे फ़ॉयनिके तथा शमरिया प्रदेशों से होते हुए आगे बढ़े और वहां भी गैर-यहूदियों द्वारा मसीह को स्वीकार किए जाने का विस्तृत वर्णन करते गए जिससे सभी शिष्यों में अपार हर्ष की लहर दौड़ गई."},{"book":"प्रेरितों","chapter":"15","verse":"4","text":"उनके येरूशलेम पहुंचने पर कलीसिया, प्रेरितों तथा पुरनियों ने उनका स्वागत किया. पौलॉस और बारनबास ने उन्हें उन सभी कामों का विवरण दिया, जो परमेश्वर ने उनके माध्यम से किए थे."},{"book":"प्रेरितों","chapter":"15","verse":"5","text":"किंतु फ़रीसी संप्रदाय से निकलकर आए कुछ विश्वासी विरोध में कहने लगे, “आवश्यक है कि गैर-यहूदियों का ख़तना हो और उन्हें मोशेह की व्यवस्था का पालन करने का निर्देश दिया जाए.”"},{"book":"प्रेरितों","chapter":"15","verse":"6","text":"प्रेरित तथा प्राचीन इस विषय पर विचार-विमर्श के उद्देश्य से इकट्ठा हुए."},{"book":"प्रेरितों","chapter":"15","verse":"7","text":"एक लंबे विचार-विमर्श के बाद पेतरॉस खड़े हुए और उन्होंने सभा को संबोधित करते हुए कहा, “प्रियजन, आपको यह मालूम ही है कि कुछ समय पहले परमेश्वर ने यह सही समझा कि गैर-यहूदी मेरे द्वारा ईश्वरीय सुसमाचार सुनें और विश्वास करें."},{"book":"प्रेरितों","chapter":"15","verse":"8","text":"मनों को जांचनेवाले परमेश्वर ने ठीक हमारे जैसे उन्हें भी पवित्र आत्मा प्रदान करके इसकी गवाही दी."},{"book":"प्रेरितों","chapter":"15","verse":"9","text":"उन्होंने उनके हृदय विश्वास द्वारा शुद्ध करके हमारे और उनके बीच कोई भेद न रहने दिया."},{"book":"प्रेरितों","chapter":"15","verse":"10","text":"इसलिये अब तुम लोग इन शिष्यों की गर्दन पर वह जूआ रखकर परमेश्वर को क्यों परख रहे हो, जिसे न तो हम और न हमारे पूर्वज ही उठा पाए?"},{"book":"प्रेरितों","chapter":"15","verse":"11","text":"हमारा विश्वास तो यह है कि प्रभु येशु मसीह के अनुग्रह के द्वारा हमारा उद्धार ठीक वैसे ही हुआ है जैसे उनका.”"},{"book":"प्रेरितों","chapter":"15","verse":"12","text":"बारनबास और पौलॉस के भाषण को सभा के सभी सदस्य चुपचाप सुन रहे थे कि परमेश्वर ने किस प्रकार उनके माध्यम से गैर-यहूदियों के बीच अद्भुत चिह्न दिखाए हैं."},{"book":"प्रेरितों","chapter":"15","verse":"13","text":"उनके भाषण के खत्म होने पर याकोब ने सभा को संबोधित किया, “प्रियजन, मेरा विचार यह है:"},{"book":"प्रेरितों","chapter":"15","verse":"14","text":"शिमओन ने इस बात की ओर हमारा ध्यान आकर्षित किया है कि प्रारंभ में परमेश्वर ने किस प्रकार गैर-यहूदियों में से अपने लिए प्रजा का निर्माण करने में रुचि प्रकट की है."},{"book":"प्रेरितों","chapter":"15","verse":"15","text":"भविष्यद्वक्ताओं के अभिलेख भी इसका समर्थन करते हैं, जैसा कि लिखा है:"},{"book":"प्रेरितों","chapter":"15","verse":"16","text":"“ ‘इन घटनाओं के बाद मैं लौट आऊंगा"},{"book":"प्रेरितों","chapter":"15","verse":"17","text":"जिससे शेष मानव जाति परमेश्वर को पा सके, तथा वे सभी गैर-यहूदी भी,"},{"book":"प्रेरितों","chapter":"15","verse":"18","text":"जो पुरातन काल से इन बातों को प्रकट करते आए हैं.15:18 कुछ हस्तलेखों में: “प्रभु का कार्य उन्हें बहुत पहले से पता है”"},{"book":"प्रेरितों","chapter":"15","verse":"19","text":"“इसलिये मेरा फैसला यह है, कि हम उन गैर-यहूदियों के लिए कोई कठिनाई उत्पन्‍न न करें, जो परमेश्वर की ओर फिर रहे हैं."},{"book":"प्रेरितों","chapter":"15","verse":"20","text":"परंतु अच्छा यह होगा कि हम उन्हें यह आज्ञा लिख भेजें कि वे मूर्तियों की अशुद्धता से खुद को बचाए रखें, वेश्यागामी तथा गला घोंट कर मारे गए पशुओं के मांस से दूर रहें और लहू का सेवन न करें."},{"book":"प्रेरितों","chapter":"15","verse":"21","text":"याद रहे: यह मोशेह के उसी व्यवस्था के अनुरूप है जिसका वाचन पूर्वकाल से हर एक शब्बाथ पर यहूदी सभागृहों में किया जाता है.”"},{"book":"प्रेरितों","chapter":"15","verse":"22","text":"इसलिये सारी कलीसिया के साथ प्रेरितों और पुरनियों को यह सही लगा कि अपने ही बीच से कुछ व्यक्तियों को चुनकर पौलॉस तथा बारनबास के साथ अंतियोख़ नगर भेज दिया जाए. उन्होंने इसके लिए यहूदाह, जिसे बारसब्बास नाम से भी जाना जाता है तथा सीलास को चुन लिया. ये उनके बीच प्रधान माने जाते थे."},{"book":"प्रेरितों","chapter":"15","verse":"23","text":"उनके हाथ से भेजा पत्र यह था:"},{"book":"प्रेरितों","chapter":"15","verse":"24","text":"हमें यह मालूम हुआ है कि हमारे ही मध्य से कुछ बाहरी व्यक्तियों ने अपनी बातों के द्वारा तुम्हारे मनों को विचलित कर दिया है."},{"book":"प्रेरितों","chapter":"15","verse":"25","text":"अतः हमने एक मत से हमारे प्रिय मित्र बारनबास तथा पौलॉस के साथ कुछ व्यक्तियों को तुम्हारे पास भेजना सही समझा."},{"book":"प्रेरितों","chapter":"15","verse":"26","text":"ये वे हैं, जिन्होंने हमारे प्रभु येशु मसीह के लिए अपने प्राणों का जोखिम उठाया है."},{"book":"प्रेरितों","chapter":"15","verse":"27","text":"इसलिये हम यहूदाह और सीलास को तुम्हारे पास भेज रहे हैं कि तुम स्वयं उन्हीं के मुख से इस विषय को सुन सको"},{"book":"प्रेरितों","chapter":"15","verse":"28","text":"क्योंकि पवित्र आत्मा तथा स्वयं हमें यह सही लगा कि इन आवश्यक बातों के अलावा तुम पर और कोई बोझ न लादा जाए:"},{"book":"प्रेरितों","chapter":"15","verse":"29","text":"मूर्तियों को चढ़ाए गए भोजन, लहू, गला घोंट कर मारे गए जीवों के मांस के सेवन से तथा वेश्यागामी से परे रहो. यही तुम्हारे लिए उत्तम है."},{"book":"प्रेरितों","chapter":"15","verse":"30","text":"वहां से निकलकर वे अंतियोख़ नगर पहुंचे और उन्होंने वहां कलीसिया को इकट्ठा कर वह पत्र उन्हें सौंप दिया."},{"book":"प्रेरितों","chapter":"15","verse":"31","text":"पत्र के पढ़े जाने पर उसके उत्साह बढ़ानेवाले संदेश से वे बहुत आनंदित हुए."},{"book":"प्रेरितों","chapter":"15","verse":"32","text":"यहूदाह तथा सीलास ने, जो स्वयं भविष्यवक्ता थे, तत्वपूर्ण बातों के द्वारा शिष्यों को प्रोत्साहित और स्थिर किया."},{"book":"प्रेरितों","chapter":"15","verse":"33","text":"उनके कुछ समय वहां ठहरने के बाद उन्होंने उन्हें दोबारा शांतिपूर्वक उन्हीं के पास भेज दिया, जिन्होंने उन्हें यहां भेजा था. ["},{"book":"प्रेरितों","chapter":"15","verse":"34","text":"किंतु सीलास को वहीं ठहरे रहना सही लगा.]15:34 कुछ प्राचीनतम मूल हस्तलेखों में यह पाया नहीं जाता"},{"book":"प्रेरितों","chapter":"15","verse":"35","text":"पौलॉस और बारनबास अंतियोख़ नगर में ही अन्य अनेकों के साथ प्रभु के वचन की शिक्षा देते तथा प्रचार करते रहे."},{"book":"प्रेरितों","chapter":"15","verse":"36","text":"कुछ दिन बाद पौलॉस ने बारनबास से कहा, “आइए, हम ऐसे हर एक नगर में जाएं जिसमें हमने प्रभु के वचन का प्रचार किया है और वहां शिष्यों की आत्मिक स्थिति का जायज़ा लें.”"},{"book":"प्रेरितों","chapter":"15","verse":"37","text":"बारनबास की इच्छा थी कि वह योहन को, जिनका उपनाम मार्कास भी था, अपने साथ ले चलें"},{"book":"प्रेरितों","chapter":"15","verse":"38","text":"किंतु पौलॉस बलपूर्वक कहते रहे कि उन्हें साथ न लिया जाए क्योंकि वह पम्फ़ूलिया नगर में उनका साथ और काम अधूरा छोड़ चले गए थे."},{"book":"प्रेरितों","chapter":"15","verse":"39","text":"इस विषय को लेकर उनमें ऐसा कठोर विवाद हुआ कि वे एक दूसरे से अलग हो गए. बारनबास मार्कास को लेकर सैप्रस चले गए."},{"book":"प्रेरितों","chapter":"15","verse":"40","text":"शिष्यों द्वारा प्रभु के अनुग्रह में सौंपे जाकर पौलॉस ने सीलास को साथ ले यात्रा प्रारंभ की."},{"book":"प्रेरितों","chapter":"15","verse":"41","text":"वे सीरिया तथा किलिकिया प्रदेशों से होते हुए कलीसियाओं को स्थिर करते आगे बढ़ते गए."}]}