{"data":[{"book":"2 Wakorintu","chapter":"6","verse":"1","text":"Su patuwera watenda lihengu pamuhera na Mlungu, tuwaluwani mwanki manemu ga Mlungu namleka gagamiri hera."},{"book":"2 Wakorintu","chapter":"6","verse":"2","text":"Mlungu kalonga hangu,"},{"book":"2 Wakorintu","chapter":"6","verse":"3","text":"Tufira ndiri kuwera shileweleru kwa muntu yoseri mushitwatira shoseri, su tutenda hangu toziya lihengu lyetu naliwoneka shintu ndiri kwa wantu."},{"book":"2 Wakorintu","chapter":"6","verse":"4","text":"Kumbiti mukila shintu shatutenda ilanguziya twenga ndo wantumintumi wa Mlungu kwa kuhepelera, kutabika na ntabika zyoseri."},{"book":"2 Wakorintu","chapter":"6","verse":"5","text":"Tukomitwi, watutuliti mshibetubetu, tuboleritwi paweru na vipinga, tutenda lihengu likamala na tukala masu na tuliya ndiri shiboga."},{"book":"2 Wakorintu","chapter":"6","verse":"6","text":"Twenga tulilanguziya kuwera wantumintumi wa Mlungu kwa uherepa wa moyu na umaniziya, kwa uhepelera na kwa maheri na Rohu Mnanagala na kwa mafiliru yagahera ufyangu."},{"book":"2 Wakorintu","chapter":"6","verse":"7","text":"Kwa ujumbi wa nakaka na kwa makakala ga Mlungu. Kutendwa waheri kulongolu kwa Mlungu ndo silaha yatwenga muwega wa kumliwu na kumshigi."},{"book":"2 Wakorintu","chapter":"6","verse":"8","text":"Twakala kupata ligoya na kubeziwa, kulongwa na kuzyumwa. Wankutuwona gambira yawapaya, kumbiti twankulonga nakaka,"},{"book":"2 Wakorintu","chapter":"6","verse":"9","text":"Handa yawamanikana ndiri, kumbiti tumanikana na woseri, gambira yawahowiti, kumbiti handa ntambu yamtuwona twenga wakomu nentu. Tukomitwi kumbiti tulagwa ndiri."},{"book":"2 Wakorintu","chapter":"6","verse":"10","text":"Tuwoneka twana utama, kumbiti twankunemelera mashaka goseri, tuwonikana handa wahushu, patuwapanana wantu wamonga ulunda, tuwoneka twana shintu ndiri kumbiti twana vintu vyoseri."},{"book":"2 Wakorintu","chapter":"6","verse":"11","text":"Mwenga walongu wayetu Wakorintu! Tuwagambiriti goseri pota kufifa na myoyu yatwenga ivuguka kwamwenga."},{"book":"2 Wakorintu","chapter":"6","verse":"12","text":"Twenga ndiri yatutatiti myoyu yetu kwa mwenga, kumbiti mwenga ndo yamutatiti myoyu yenu kwatwenga."},{"book":"2 Wakorintu","chapter":"6","verse":"13","text":"Vinu nankulonga na mwenga gambira wana waneni, mtuli myoyu yamwenga lupalahera gambira twenga ntambu yatutenditi."},{"book":"2 Wakorintu","chapter":"6","verse":"14","text":"Namtenda pamuhera na wantu yawamjimira ndiri Mlungu, hashi, maheri na madoda galikala pamuhera? Ulangala na nditi viweza hashi kulikala pamuhera?"},{"book":"2 Wakorintu","chapter":"6","verse":"15","text":"Hangu Kristu kaweza hashi kulikala pamuhera na Shetani? Hashi, muntu yakamwamini Mlungu na yakamwamini ndiri Mlungu wawera na uganja gaa?"},{"book":"2 Wakorintu","chapter":"6","verse":"16","text":"Hashi, numba ya Mlungu iwera na uganja gaa na shinyagu shashiguyirwa na wantu? Toziya twenga twa numba ya Mlungu yakawera mkomu. Handa Mlungu mweni ntambu yakalongiti,"},{"book":"2 Wakorintu","chapter":"6","verse":"17","text":"Hangu Mtuwa kalonga,"},{"book":"2 Wakorintu","chapter":"6","verse":"18","text":"Mtuwa yakawera na likakala kalonga,"}]}