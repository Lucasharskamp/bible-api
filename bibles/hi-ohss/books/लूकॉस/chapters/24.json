{"data":[{"book":"लूकॉस","chapter":"24","verse":"1","text":"सप्‍ताह के प्रथम दिन पौ फटते ही वे तैयार किए गए उबटन-लेपों को लेकर कंदरा-क़ब्र पर आईं."},{"book":"लूकॉस","chapter":"24","verse":"2","text":"उन्होंने कब्र के द्वार का पत्थर कब्र से लुढ़का हुआ पाया"},{"book":"लूकॉस","chapter":"24","verse":"3","text":"किंतु जब उन्होंने कब्र की गुफ़ा में प्रवेश किया, वहां प्रभु येशु का शरीर नहीं था."},{"book":"लूकॉस","chapter":"24","verse":"4","text":"जब वे इस स्थिति का निरीक्षण कर ही रही थी, एकाएक उजले वस्त्रों में दो व्यक्ति उनके पास आ खड़े हुए."},{"book":"लूकॉस","chapter":"24","verse":"5","text":"भय में डरी हुई स्त्रियों की दृष्टि भूमि की ओर ही थी कि उन्होंने स्त्रियों से प्रश्न किया, “आप लोग एक जीवित को मरे हुओं के मध्य क्यों खोज रही हैं?"},{"book":"लूकॉस","chapter":"24","verse":"6","text":"वह यहां नहीं हैं—वह दोबारा जीवित हो गए हैं. याद कीजिए जब वह आपके साथ गलील प्रदेश में थे, उन्होंने आपसे क्या कहा था:"},{"book":"लूकॉस","chapter":"24","verse":"7","text":"‘यह अवश्य है कि मनुष्य का पुत्र कुकर्मियों के हाथों में सौंपा जाए, क्रूस पर चढ़ाया जाए और तीसरे दिन मरे हुओं में से जीवित हो जाए.’ ”"},{"book":"लूकॉस","chapter":"24","verse":"8","text":"अब उन्हें प्रभु येशु की बातों की याद आई."},{"book":"लूकॉस","chapter":"24","verse":"9","text":"वे सभी स्त्रियां कब्र की गुफ़ा से लौट गईं और सारा हाल ग्यारह शिष्यों तथा बाकियों को सुनाया."},{"book":"लूकॉस","chapter":"24","verse":"10","text":"जिन स्त्रियों ने प्रेरितों को यह हाल सुनाया, वे थी: मगदालावासी मरियम, योहान्‍ना तथा याकोब की माता मरियम तथा उनके अलावा अन्य स्त्रियां."},{"book":"लूकॉस","chapter":"24","verse":"11","text":"प्रेरितों को यह समाचार बेमतलब लगा. उन्होंने इसका विश्वास नहीं किया."},{"book":"लूकॉस","chapter":"24","verse":"12","text":"किंतु पेतरॉस उठे और कब्र की गुफ़ा की ओर दौड़ पड़े. उन्होंने झुककर भीतर देखा और वहां उन्हें वे पट्टियां, जो शव पर लपेटी गई थी, अलग रखी हुई दिखीं. इस घटना पर अचंभित पेतरॉस घर लौट गए."},{"book":"लूकॉस","chapter":"24","verse":"13","text":"उसी दिन दो शिष्य इम्माउस नामक गांव की ओर जा रहे थे, जो येरूशलेम नगर से लगभग ग्यारह किलोमीटर की दूरी पर था."},{"book":"लूकॉस","chapter":"24","verse":"14","text":"सारा घटनाक्रम ही उनकी आपस की बातों का विषय था."},{"book":"लूकॉस","chapter":"24","verse":"15","text":"जब वे विचार-विमर्श और बातचीत में मगन ही थे, स्वयं प्रभु येशु उनके पास पहुंचकर उनके साथ साथ चलने लगे."},{"book":"लूकॉस","chapter":"24","verse":"16","text":"किंतु उनकी आंखें ऐसी बंद कर दी गई थी कि वे प्रभु येशु को पहचानने न पाएं."},{"book":"लूकॉस","chapter":"24","verse":"17","text":"प्रभु येशु ने उनसे प्रश्न किया, “आप लोग किस विषय पर बातचीत कर रहे हैं?”"},{"book":"लूकॉस","chapter":"24","verse":"18","text":"उनमें से एक ने, जिसका नाम क्लोपस था, इसके उत्तर में उनसे यह प्रश्न किया, “आप येरूशलेम में आए अकेले ऐसे परदेशी हैं कि आपको यह मालूम नहीं कि यहां इन दिनों में क्या-क्या हुआ है!”"},{"book":"लूकॉस","chapter":"24","verse":"19","text":"“क्या-क्या हुआ है?” प्रभु येशु ने उनसे प्रश्न किया."},{"book":"लूकॉस","chapter":"24","verse":"20","text":"उन्हें प्रधान पुरोहितों और हमारे सरदारों ने मृत्यु दंड दिया और क्रूस पर चढ़ा दिया."},{"book":"लूकॉस","chapter":"24","verse":"21","text":"हमारी आशा यह थी कि प्रभु येशु इस्राएल राष्ट्र को स्वतंत्र करवा देंगे. यह आज से तीन दिन पूर्व की घटना है."},{"book":"लूकॉस","chapter":"24","verse":"22","text":"किंतु हमारे समुदाय की कुछ स्त्रियों ने हमें आश्चर्य में डाल दिया है. पौ फटते ही वे कब्र पर गई थी"},{"book":"लूकॉस","chapter":"24","verse":"23","text":"किंतु उन्हें वहां प्रभु येशु का शव नहीं मिला. उन्होंने हमें बताया कि उन्होंने वहां स्वर्गदूतों को देखा है; जिन्होंने उन्हें सूचना दी कि प्रभु येशु जीवित हैं."},{"book":"लूकॉस","chapter":"24","verse":"24","text":"हमारे कुछ साथी भी कब्र पर गए थे और उन्होंने ठीक वैसा ही पाया जैसा स्त्रियों ने बताया था किंतु प्रभु येशु को उन्होंने नहीं देखा.”"},{"book":"लूकॉस","chapter":"24","verse":"25","text":"तब प्रभु येशु ने उनसे कहा, “ओ मूर्खो! भविष्यद्वक्ताओं की सब बातों पर विश्वास करने में मंदबुद्धियो!"},{"book":"लूकॉस","chapter":"24","verse":"26","text":"क्या मसीह के लिए यह ज़रूरी न था कि वह सभी यातनाएं सह कर अपनी महिमा में प्रवेश करे?”"},{"book":"लूकॉस","chapter":"24","verse":"27","text":"तब प्रभु येशु ने पवित्र शास्त्र में स्वयं से संबंधित उन सभी लिखी बातों का अर्थ उन्हें समझा दिया—मोशेह से प्रारंभ कर सभी भविष्यद्वक्ताओं तक."},{"book":"लूकॉस","chapter":"24","verse":"28","text":"तब वे उस गांव के पास पहुंचे, जहां उनको जाना था. प्रभु येशु के व्यवहार से ऐसा भास हुआ मानो वह आगे बढ़ना चाह रहे हों"},{"book":"लूकॉस","chapter":"24","verse":"29","text":"किंतु उन शिष्यों ने विनती की, “हमारे साथ ही ठहर जाइए क्योंकि दिन ढल चला है और शाम होने को है.” इसलिये प्रभु येशु उनके साथ भीतर चले गए."},{"book":"लूकॉस","chapter":"24","verse":"30","text":"जब वे सब भोजन के लिए बैठे, प्रभु येशु ने रोटी लेकर आशीर्वाद के साथ उसे तोड़ा और उन्हें दे दिया."},{"book":"लूकॉस","chapter":"24","verse":"31","text":"तब उनकी आंखों को देखने लायक बना दिया गया और वे प्रभु येशु को पहचान गए किंतु उसी क्षण प्रभु येशु उनकी आंखों से ओझल हो गए."},{"book":"लूकॉस","chapter":"24","verse":"32","text":"वे आपस में विचार करने लगे, “मार्ग में जब वह हमसे बातचीत कर रहे थे और पवित्र शास्त्र की व्याख्या कर रहे थे तो हमारे मन में उत्तेजना हुई थी न!”"},{"book":"लूकॉस","chapter":"24","verse":"33","text":"तत्काल ही वे उठे और येरूशलेम को लौट गए. वहां उन्होंने ग्यारह शिष्यों और अन्यों को, जो वहां इकट्ठा थे, यह कहते पाया,"},{"book":"लूकॉस","chapter":"24","verse":"34","text":"“हां, यह सच है! प्रभु मरे हुओं में से दोबारा जीवित हो गए हैं और शिमओन को दिखाई भी दिए हैं.”"},{"book":"लूकॉस","chapter":"24","verse":"35","text":"तब इन दो शिष्यों ने भी मार्ग में हुई घटना का ब्यौरा सुनाया कि किस प्रकार भोजन करते समय वे प्रभु येशु को पहचानने में समर्थ हो गए थे."},{"book":"लूकॉस","chapter":"24","verse":"36","text":"जब वे इस बारे में बातें कर ही रहे थे, स्वयं प्रभु येशु उनके बीच आ खड़े हुए और उनसे बोले, “तुममें शांति बनी रहे.”"},{"book":"लूकॉस","chapter":"24","verse":"37","text":"वे अचंभित और भयभीत हो गए और उन्हें लगा कि वे किसी दुष्टात्मा को देख रहे हैं."},{"book":"लूकॉस","chapter":"24","verse":"38","text":"प्रभु येशु ने उनसे कहा, “तुम घबरा क्यों हो रहे हो? क्यों उठ रहे हैं तुम्हारे मन में ये संदेह?"},{"book":"लूकॉस","chapter":"24","verse":"39","text":"देखो, ये मेरे हाथ और पांव. यह मैं ही हूं. मुझे स्पर्श करके देख लो क्योंकि दुष्टात्मा के हाड़-मांस नहीं होता, जैसा तुम देख रहे हो कि मेरे हैं.”"},{"book":"लूकॉस","chapter":"24","verse":"40","text":"यह कहकर उन्होंने उन्हें अपने हाथ और पांव दिखाए"},{"book":"लूकॉस","chapter":"24","verse":"41","text":"और जब वे आश्चर्य और आनंद की स्थिति में विश्वास नहीं कर पा रहे थे, प्रभु येशु ने उनसे प्रश्न किया, “क्या यहां कुछ भोजन है?”"},{"book":"लूकॉस","chapter":"24","verse":"42","text":"उन्होंने प्रभु येशु को भूनी हुई मछली का एक टुकड़ा दिया"},{"book":"लूकॉस","chapter":"24","verse":"43","text":"और प्रभु येशु ने उसे लेकर उनके सामने खाया."},{"book":"लूकॉस","chapter":"24","verse":"44","text":"तब प्रभु येशु ने उनसे कहा, “तुम्हारे साथ रहते हुए मैंने तुम लोगों से यही कहा था: वह सब पूरा होना ज़रूरी है, जो मेरे विषय में मोशेह की व्यवस्था, भविष्यद्वक्ताओं के लेख तथा भजन की पुस्तकों में लिखा गया है.”"},{"book":"लूकॉस","chapter":"24","verse":"45","text":"तब प्रभु येशु ने उनकी समझ खोल दी कि वे पवित्र शास्त्र को समझ सकें"},{"book":"लूकॉस","chapter":"24","verse":"46","text":"और उनसे कहा, “यह लिखा है कि मसीह यातनाएं सहे और तीसरे दिन मरे हुओं में से दोबारा जीवित किया जाए,"},{"book":"लूकॉस","chapter":"24","verse":"47","text":"और येरूशलेम से प्रारंभ कर सभी राष्ट्रों में उसके नाम में पाप क्षमा के लिए पश्चाताप की घोषणा की जाए."},{"book":"लूकॉस","chapter":"24","verse":"48","text":"तुम सभी इन घटनाओं के गवाह हो."},{"book":"लूकॉस","chapter":"24","verse":"49","text":"जिसकी प्रतिज्ञा मेरे पिता ने की है, उसे मैं तुम्हारे लिए भेजूंगा किंतु आवश्यक यह है कि तुम येरूशलेम में उस समय तक ठहरे रहो, जब तक स्वर्ग से भेजी गई सामर्थ्य से परिपूर्ण न हो जाओ.”"},{"book":"लूकॉस","chapter":"24","verse":"50","text":"तब प्रभु येशु उन्हें बैथनियाह नामक गांव तक ले गए और अपने हाथ उठाकर उन्हें आशीष दी."},{"book":"लूकॉस","chapter":"24","verse":"51","text":"जब वह उन्हें आशीष दे ही रहे थे वह उनसे विदा हो गए और स्वर्ग में उठा लिये गये."},{"book":"लूकॉस","chapter":"24","verse":"52","text":"तब उन्होंने येशु की आराधना की और बहुत ही आनंद में येरूशलेम लौट गए."},{"book":"लूकॉस","chapter":"24","verse":"53","text":"वे मंदिर में नियमित रूप से परमेश्वर की स्तुति करते रहते थे."}]}