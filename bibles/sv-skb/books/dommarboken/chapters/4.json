{"data":[{"book":"Dommarboken","chapter":"4","verse":"1","text":"Och Israels söner gjorde åter det som var ont i Herrens (Jahves) ögon när Ehud var död."},{"book":"Dommarboken","chapter":"4","verse":"2","text":"Och Herren (Jahve) gav dem i Kanaans kung Javins hand, som regerade i Chatsor [i övre Galiléen, norr om Galileiska sjön]. Härförare för hans armé var Sisera som bodde i Charoshet-Hagojim (”hednafolkens skogsland”)."},{"book":"Dommarboken","chapter":"4","verse":"3","text":"Och Israels söner ropade till Herren (Jahve), för han hade 900 vagnar av järn och i 20 år förtryckte han Israels söner kraftfullt."},{"book":"Dommarboken","chapter":"4","verse":"4","text":"Och Debora [hebr. devorah – betyder ”bi”],"},{"book":"Dommarboken","chapter":"4","verse":"5","text":"Hon satt under Deboras palmträd (daddelpalm – hebr. tomer) mellan Rama [betyder: ”höjd”] och Betel [betyder: ”Guds hus”] i Efraims bergsbygd [1-2 mil norr om Jerusalem], och Israels söner kom upp till henne för juridiska beslut."},{"book":"Dommarboken","chapter":"4","verse":"6","text":"Och hon sände efter och kallade på Barak, Avinoams son från Kedesh-Naftali, och sade till honom [detta är det första av tre tal till Barak som Debora ger]: ”Har inte Herren Israels Gud (Jahve Elohim) befallt och sagt: ’Gå och dra ut mot berget Tavor och ta med dig 10 000 män från Naftali söner och från Zevulons söner?’ [Det finns ett Kedesh nordväst om Chatsor och norr om Hulasjön (Jos 20:7). Det troligaste här är ändå Kirbet-Kedesh på västa sidan av Galileiska sjön, strax söder om nuvarande Tiberias.]"},{"book":"Dommarboken","chapter":"4","verse":"7","text":"och jag ska dra ut med dig till bäcken Kishon. Sisera, härföraren över Javins armé med hans vagnar och hans skaror, honom ska jag ge i din hand.”"},{"book":"Dommarboken","chapter":"4","verse":"8","text":"Och Barak sade till henne: ”Om du går upp med mig då ska jag gå, men om du inte går med mig går inte jag heller.”"},{"book":"Dommarboken","chapter":"4","verse":"9","text":"Och hon sade [hennes andra tal]: ”Jag ska verkligen gå med dig, trots detta ska resan som du ska företa dig inte bli till din ära, för Herren (Jahve) ska ge Sisera i en kvinnas hand.”"},{"book":"Dommarboken","chapter":"4","verse":"10","text":"Och Barak kallade samman Zevolun och Naftali till Kedesh, och de gick upp 10 000 män till fots och Debora gick upp med honom."},{"book":"Dommarboken","chapter":"4","verse":"11","text":"Chever, keniten, hade isolerat sig själv från keniterna, från Chovavs söner, Mose svärfar, och han slog ner sitt tält så långt bort som Elon-Betsananim, som ligger vid Kedesh."},{"book":"Dommarboken","chapter":"4","verse":"12","text":"Och de berättade för Sisera att Barak, Avinoams son, hade gått upp till berget Tavor."},{"book":"Dommarboken","chapter":"4","verse":"13","text":"Och Sisera samlade ihop alla sina vagnar, 900 vagnar av järn, och allt sitt folk som var med honom från Charoshet-Hagojim (”hednafolkens skogsland”) till Kishons bäck [som rinner genom Jezerelslätten och mynnar ut i dagens Haifa]."},{"book":"Dommarboken","chapter":"4","verse":"14","text":"Och Debora sade till Barak [tredje talet]: ”Upp! Detta är dagen som Herren (Jahve) har utlämnat Sisera i din hand, har inte Herren (Jahve) gått ut framför dig?”"},{"book":"Dommarboken","chapter":"4","verse":"15","text":"Och Herren (Jahve) sände förvirring (orsakde panik, tumult – hebr. hamam) över Sisera och alla hans vagnar och hela hans armé med svärdseggen framför Barak, och Sisera steg ner från sin vagn och flydde till fots. [Detta är en nyckelvers, det var inte de 10 000 israeliterna som fick hela Siseras armé på flykt, utan Gud ingripande, jmf. 2 Mos 14:24.]"},{"book":"Dommarboken","chapter":"4","verse":"16","text":"Men Barak jagade efter vagnarna och efter hela armén till Charoshet-Hagojim (”hednafolkens skogsland”) och hela Siseras armé föll för svärdsegg, inte en enda man lämnades kvar (överlevde)."},{"book":"Dommarboken","chapter":"4","verse":"17","text":"Sisera flydde dock till fots till Jaels tält, Chevers hustru, keniten, för det rådde fred mellan Javin, Chatsors kung och Chevers hus, keniten."},{"book":"Dommarboken","chapter":"4","verse":"18","text":"Och Jael gick ut och mötte Sisera och sade till honom: ”Kom in, min herre, kom in till mig, frukta inte.” Och han gick in till henne i hennes tält och hon täckte honom med en filt."},{"book":"Dommarboken","chapter":"4","verse":"19","text":"Och han sade till henne: ”Ge mig, jag ber dig, lite vatten att dricka för jag är törstig.” Och hon öppnade ett mjölkkrus och gav honom att dricka och täckte över honom."},{"book":"Dommarboken","chapter":"4","verse":"20","text":"Och han sade till henne: ”Stå i tältöppningen [och håll vakt]. Om någon kommer och frågar dig om det finns någon man här, så svara nej.”"},{"book":"Dommarboken","chapter":"4","verse":"21","text":"Sedan tog Chevers hustru Jael en tältpinne och tog en hammare i sin hand och gick sakta till honom och slog tältpinnen genom hans tinning och genomborrade honom ner till marken, för han låg i djup sömn. Så blev han medvetslös och dog."},{"book":"Dommarboken","chapter":"4","verse":"22","text":"Och se, medan Barak jagade Sisera kom Jael ut och mötte honom, och sade till honom: ”Kom och jag ska visa dig mannen som du söker.” Och han kom till henne, och se, Sisera låg död och tältpinnen satt (kvar) i hans tinning."},{"book":"Dommarboken","chapter":"4","verse":"23","text":"Så underkuvade Gud (Elohim) den dagen Javin, Kanaans kung, inför Israels söner."},{"book":"Dommarboken","chapter":"4","verse":"24","text":"Och Israels söners hand segrade mer och mer mot Javin, Kanaans kung, till dess de ödelagt Javin, Kanaans kung."}]}