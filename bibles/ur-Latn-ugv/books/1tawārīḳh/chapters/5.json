{"data":[{"book":"1 Tawārīḳh","chapter":"5","verse":"1","text":"Isrāīl kā pahlauṭhā Rūbin thā. Lekin chūṅki us ne apne bāp kī dāshtā se hambistar hone se bāp kī behurmatī kī thī is lie pahlauṭhe kā maurūsī haq us ke bhāī Yūsuf ke beṭoṅ ko diyā gayā. Isī wajah se nasabnāme meṅ Rūbin ko pahlauṭhe kī haisiyat se bayān nahīṅ kiyā gayā."},{"book":"1 Tawārīḳh","chapter":"5","verse":"2","text":"Yahūdāh dīgar bhāiyoṅ kī nisbat zyādā tāqatwar thā, aur us se qaum kā bādshāh niklā. To bhī Yūsuf ko pahlauṭhe kā maurūsī haq hāsil thā."},{"book":"1 Tawārīḳh","chapter":"5","verse":"3","text":"Isrāīl ke pahlauṭhe Rūbin ke chār beṭe Hanūk, Fallū, Hasron aur Karmī the."},{"book":"1 Tawārīḳh","chapter":"5","verse":"4","text":"Yoel ke hāṅ Samāyāh paidā huā, Samāyāh ke Jūj, Jūj ke Simaī,"},{"book":"1 Tawārīḳh","chapter":"5","verse":"5","text":"Simaī ke Mīkāh, Mīkāh ke Riyāyāh, Riyāyāh ke Bāl aur"},{"book":"1 Tawārīḳh","chapter":"5","verse":"6","text":"Bāl ke Baīrā. Baīrā ko Asūr ke bādshāh Tiglat-pilesar ne jilāwatan kar diyā. Baīrā Rūbin ke qabīle kā sarparast thā."},{"book":"1 Tawārīḳh","chapter":"5","verse":"7","text":"Un ke nasabnāme meṅ us ke bhāī un ke ḳhāndānoṅ ke mutābiq darj kie gae haiṅ, sar-e-fahrist Ya'iyel, phir Zakariyāh"},{"book":"1 Tawārīḳh","chapter":"5","verse":"8","text":"aur Bālā bin Azaz bin Samā bin Yoel."},{"book":"1 Tawārīḳh","chapter":"5","verse":"9","text":"Mashriq kī taraf wuh us registān ke kināre tak phail gae jo Dariyā-e-Furāt se shurū hotā hai. Kyoṅki Jiliyād meṅ un ke rewaṛoṅ kī tādād bahut baṛh gaī thī."},{"book":"1 Tawārīḳh","chapter":"5","verse":"10","text":"Sāūl ke aiyām meṅ unhoṅ ne Hājiriyoṅ se laṛ kar unheṅ halāk kar diyā aur ḳhud un kī ābādiyoṅ meṅ rahne lage. Yoṅ Jiliyād ke mashriq kā pūrā ilāqā Rūbin ke qabīle kī milkiyat meṅ ā gayā."},{"book":"1 Tawārīḳh","chapter":"5","verse":"11","text":"Jad kā qabīlā Rūbin ke qabīle ke paṛosī mulk Basan meṅ Salkā tak ābād thā."},{"book":"1 Tawārīḳh","chapter":"5","verse":"12","text":"Us kā sarbarāh Yoel thā, phir Sāfam, Yānī aur Sāfat. Wuh sab Basan meṅ ābād the."},{"book":"1 Tawārīḳh","chapter":"5","verse":"13","text":"Un ke bhāī un ke ḳhāndānoṅ samet Mīkāel, Masullām, Sabā, Yūrī, Yākān, Zīa aur Ibar the."},{"book":"1 Tawārīḳh","chapter":"5","verse":"14","text":"Yih sāt ādmī Abīḳhail bin Hūrī bin Yārūh bin Jiliyād bin Mīkāel bin Yasīsī bin Yahdū bin Būz ke beṭe the."},{"book":"1 Tawārīḳh","chapter":"5","verse":"15","text":"Aḳhī bin Abdiyel bin Jūnī in ḳhāndānoṅ kā sarparast thā."},{"book":"1 Tawārīḳh","chapter":"5","verse":"16","text":"Jad kā qabīlā Jiliyād aur Basan ke ilāqoṅ kī ābādiyoṅ meṅ ābād thā. Shārūn se le kar sarhad tak kī pūrī charāgāheṅ bhī un ke qabze meṅ thīṅ."},{"book":"1 Tawārīḳh","chapter":"5","verse":"17","text":"Yih tamām ḳhāndān Yahūdāh ke bādshāh Yūtām aur Isrāīl ke bādshāh Yarubiyām ke zamāne meṅ nasabnāme meṅ darj kie gae."},{"book":"1 Tawārīḳh","chapter":"5","verse":"18","text":"Rūbin, Jad aur Manassī ke ādhe qabīle ke 44,760 faujī the. Sab laṛne ke qābil aur tajrabākār ādmī the, aise log jo tīr chalā sakte aur ḍhāl aur talwār se lais the."},{"book":"1 Tawārīḳh","chapter":"5","verse":"19","text":"Unhoṅ ne Hājiriyoṅ, Yatūr, Nafīs aur Nodab se jang kī."},{"book":"1 Tawārīḳh","chapter":"5","verse":"20","text":"Laṛte waqt unhoṅ ne Allāh se madad ke lie fariyād kī, to us ne un kī sun kar Hājiriyoṅ ko un ke ittahādiyoṅ samet un ke hawāle kar diyā."},{"book":"1 Tawārīḳh","chapter":"5","verse":"21","text":"Unhoṅ ne un se bahut kuchh lūṭ liyā: 50,000 ūṅṭ, 2,50,000 bheṛ-bakriyāṅ aur 2,000 gadhe. Sāth sāth unhoṅ ne 1,00,000 logoṅ ko qaid bhī kar liyā."},{"book":"1 Tawārīḳh","chapter":"5","verse":"22","text":"Maidān-e-jang meṅ beshumār dushman māre gae. Kyoṅki jang Allāh kī thī. Jab tak Isrāīliyoṅ ko Asūr meṅ jilāwatan na kar diyā gayā wuh is ilāqe meṅ ābād rahe."},{"book":"1 Tawārīḳh","chapter":"5","verse":"23","text":"Manassī kā ādhā qabīlā bahut baṛā thā. Us ke log Basan se le kar Bāl-harmūn aur Sanīr yānī Harmūn ke pahāṛī silsile tak phail gae."},{"book":"1 Tawārīḳh","chapter":"5","verse":"24","text":"Un ke ḳhāndānī sarparast Ifar, Yisaī, Iliyel, Azriyel, Yarmiyāh, Hūdāwiyāh aur Yahdiyel the. Sab māhir faujī, mashhūr ādmī aur ḳhāndānī sarbarāh the."},{"book":"1 Tawārīḳh","chapter":"5","verse":"25","text":"Lekin yih mashriqī qabīle apne bāpdādā ke Ḳhudā se bewafā ho gae. Wuh zinā karke mulk ke un aqwām ke dewatāoṅ ke pīchhe lag gae jin ko Allāh ne un ke āge se miṭā diyā thā."},{"book":"1 Tawārīḳh","chapter":"5","verse":"26","text":"Yih dekh kar Isrāīl ke Ḳhudā ne Asūr ke bādshāh Tiglat-pilesar ko un ke ḳhilāf barpā kiyā jis ne Rūbin, Jad aur Manassī ke ādhe qabīle ko jilāwatan kar diyā. Wuh unheṅ Ḳhalah, Dariyā-e-Ḳhābūr, Hārā aur Dariyā-e-Jauzān ko le gayā jahāṅ wuh āj tak ābād haiṅ."}]}