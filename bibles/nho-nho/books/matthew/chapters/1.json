{"data":[{"book":"MATTHEW","chapter":"1","verse":"1","text":"Teenei ko naa hano iho te manava i naa tippuna Jesus Christ: Jesus e au i te manava David, aa David e au i te manava Abraham."},{"book":"MATTHEW","chapter":"1","verse":"2","text":"Abraham ni sura tana tama ma ko Isaac,"},{"book":"MATTHEW","chapter":"1","verse":"3","text":"Judah ni ssura ana tama ma ko Peres laaua ma Sera (te tinna laaua raa ko Tamar)."},{"book":"MATTHEW","chapter":"1","verse":"4","text":"Ram ni sura tana tama ma ko Aminadab,"},{"book":"MATTHEW","chapter":"1","verse":"5","text":"Salmon ni sura tana tama ma ko Boaz (tana tinna raa ko Rahab),"},{"book":"MATTHEW","chapter":"1","verse":"6","text":"Jesi ni sura tana tama ma ko David, te Tuku,"},{"book":"MATTHEW","chapter":"1","verse":"7","text":"Solomon ni sura tana tama ma ko Rehoboam,"},{"book":"MATTHEW","chapter":"1","verse":"8","text":"Asa ni sura tana tama ma ko Jehosafat,"},{"book":"MATTHEW","chapter":"1","verse":"9","text":"Usaia ni sura tana tama ma ko Jotam,"},{"book":"MATTHEW","chapter":"1","verse":"10","text":"Hesekaia ni sura tana tama ma ko Manasseh,"},{"book":"MATTHEW","chapter":"1","verse":"11","text":"Josia ni sura tana tama ma ko Jehoiakin aa ma ana taaina, teenaa ko te ssao te kanohenua Israel raa ni toa no karapusina ki Babilon.1.11 2 Kgs 24.14-15; 2 Chr 36.10; Jer 27.20"},{"book":"MATTHEW","chapter":"1","verse":"12","text":"Kaamata i te ssao te kanohenua Israel ni toa ki Babilon no tae ki te haanau ana Jesus raa, te manava naa ni hano iho peenei:"},{"book":"MATTHEW","chapter":"1","verse":"13","text":"Serubabel ni sura tana tama ma ko Abiud,"},{"book":"MATTHEW","chapter":"1","verse":"14","text":"Asor ni sura tana tama ma ko Sadok,"},{"book":"MATTHEW","chapter":"1","verse":"15","text":"Eliud ni sura tana tama ma ko Eliasar,"},{"book":"MATTHEW","chapter":"1","verse":"16","text":"teenaa Jacob ni sura tana tama ma ko Joseph,"},{"book":"MATTHEW","chapter":"1","verse":"17","text":"Teelaa ni haanauna katoo e sinahuru maa haa, e kaamata iho i Abraham no tae ki David, aa e kaamata i David no tae ki te ssao te kanohenua Israel ni toa ki Babilon raa, teelaa ni haanauna e sinahuru maa haa. Aa e kaamata i te ssao naa no tae ki te haanau ana te Mesaea raa, teelaa ni haanauna hoki e sinahuru maa haa."},{"book":"MATTHEW","chapter":"1","verse":"18","text":"Te taratara i te haanau mai ana Jesus Christ raa e hano peenei: Te tinna Jesus, Mary, ni tarikai ki Joseph, aa i te saaita te takarua raa seki aavvana raa, Mary ku iloa maa ia ku haitama i naa mahi TeAitu Tapu.1.18 Lk 1.27"},{"book":"MATTHEW","chapter":"1","verse":"19","text":"Joseph se tama e hiihai ki te tiputipu e tonu lokoi, teenaa a ia ni see hiihai maa Mary ki hakanaparia a ia imua te henua. Teenaa mee iloo tana maanatu ki tiiake seemuu te tarikai laaua naa."},{"book":"MATTHEW","chapter":"1","verse":"20","text":"I te saaita Joseph koi taka no maanatu i tana vana ki mee raa, a ia ni miti i naa tuu ake te ensol TeAtua raa no mee ake kiaa ia, “Joseph te mokopuna David nei, koe see mataku te toa a koe Mary ma se aavana aau; te ffine naa e haitama i naa mahi TeAitu Tapu."},{"book":"MATTHEW","chapter":"1","verse":"21","text":"A ia ma ki haanau mai tana tamariki tanata, aa koe ku taapaa koe te tamariki naa ki Jesus, i aa Ia ma ki hakasao tana kanohenua i naa haisara laatou.”1.21 Lk 1.31"},{"book":"MATTHEW","chapter":"1","verse":"22","text":"Naa vana nei ni ssura ki ttino naa taratara TeAtua teelaa ni tarataraina tana pure:"},{"book":"MATTHEW","chapter":"1","verse":"23","text":"“Te taupu raa ma ki hai tama, no haanau mai tana tamariki tanata, aa te tamariki naa ma ki taapaa te henua ma ko Immanuel.” (Teenaa ko te taratara e mee maa, ‘TeAtua e noho ma taatou.’)1.23 Is 7.14 (LXX)"},{"book":"MATTHEW","chapter":"1","verse":"24","text":"Teenaa i te saaita Joseph ni maahuru raa, a ia ni hakannoo ki naa taratara e kauake te ensol TeAtua no aavanatia a ia Mary."},{"book":"MATTHEW","chapter":"1","verse":"25","text":"Tevana iaa te hai aavana naa ni see moemmoe ma see hai aavana no tae iloo ki te saaita Mary ni haanau, teenaa Joseph ni taapaa a ia te tamariki raa ki Jesus.1.25 Lk 2.21"}]}