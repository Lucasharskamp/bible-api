{"data":[{"book":"Izajáš","chapter":"49","verse":"1","text":"Poslouchejte mne ostrovové, a pozorujte národové dalecí: Hospodin hned z života povolal mne, od života matky mé v pamět uvedl jméno mé,"},{"book":"Izajáš","chapter":"49","verse":"2","text":"A učinil ústa má podobná meči ostrému. V stínu ruky své skryl mne, a učiniv ze mne střelu vypulerovanou, v toule svém schoval mne."},{"book":"Izajáš","chapter":"49","verse":"3","text":"A řekl mi: Služebník můj jsi, v Izraeli skrze tebe oslaven budu."},{"book":"Izajáš","chapter":"49","verse":"4","text":"Já pak řekl jsem: Nadarmo jsem pracoval, daremně a marně sílu svou jsem strávil. Ale však soud můj jestiť u Hospodina, a práce má u Boha mého."},{"book":"Izajáš","chapter":"49","verse":"5","text":"A nyní dí Hospodin, kterýž mne sformoval hned od života za služebníka svého, abych zase přivedl k němu Jákoba; (byť pak i nebyl sebrán Izrael, slávu však mám před očima Hospodinovýma; nebo Bůh můj jest síla má);"},{"book":"Izajáš","chapter":"49","verse":"6","text":"I to řekl Hospodin: Máloť by to bylo, abys mi byl služebníkem ku pozdvižení pokolení Jákobových, a k navrácení ostatků Izraelských; protož dal jsem tě za světlo pohanům, abys byl spasení mé až do končin země."},{"book":"Izajáš","chapter":"49","verse":"7","text":"Toto praví Hospodin vykupitel Izraelův, Svatý jeho, tomu, jímž pohrdá každý, a jehož sobě oškliví národové, služebníku panujících: Králové, vidouce tě, povstanou, a knížata klaněti se budou pro Hospodina, kterýž věrný jest, Svatého Izraelského, jenž tě vyvolil."},{"book":"Izajáš","chapter":"49","verse":"8","text":"Toto praví Hospodin: V čas milosti vyslyším tě, a ve dni spasení spomohu tobě. Nadto ostříhati tě budu, a dám tě v smlouvu lidu, abys utvrdil zemi, a v dědictví uvedl dědictví zpuštěná;"},{"book":"Izajáš","chapter":"49","verse":"9","text":"Abys řekl vězňům: Vyjděte, těm, kteříž jsou ve tmách: Zjevte se. I budou se pásti podlé cest, a na všech místech vysokých bude pastva jejich."},{"book":"Izajáš","chapter":"49","verse":"10","text":"Nebudou lačněti ani žízniti, nebude na ně bíti horko ani slunce; nebo slitovník jejich zprovodí je, a podlé pramenů vod povede je."},{"book":"Izajáš","chapter":"49","verse":"11","text":"Přes to způsobím na všech horách svých cesty, a silnice mé vyvýšeny budou."},{"book":"Izajáš","chapter":"49","verse":"12","text":"Aj, tito zdaleka přijdou, aj, onino od půlnoci a od moře, a jiní z země Sinim."},{"book":"Izajáš","chapter":"49","verse":"13","text":"Prozpěvujte nebesa, a plésej země, a zvučně prokřikujte hory; neboť jest potěšil Hospodin lidu svého, a nad chudými svými slitoval se."},{"book":"Izajáš","chapter":"49","verse":"14","text":"Ale řekl Sion: Opustiltě mne Hospodin, a Pán zapomenul se na mne."},{"book":"Izajáš","chapter":"49","verse":"15","text":"I zdaliž se může zapomenouti žena nad nemluvňátkem svým, aby se neslitovala nad plodem života svého? A byť se pak ony zapomněly, já však nezapomenu se na tě."},{"book":"Izajáš","chapter":"49","verse":"16","text":"Aj, na dlaních vyryl jsem tě, zdi tvé jsou vždycky přede mnou."},{"book":"Izajáš","chapter":"49","verse":"17","text":"Pospíšíť k tobě synové tvoji, ti pak, kteříž tě bořili a kazili, odejdou od tebe."},{"book":"Izajáš","chapter":"49","verse":"18","text":"Pozdvihni vůkol očí svých, a pohleď, všickni ti shromáždíce se, přijdou k tobě. Živť jsem já, praví Hospodin, že se jimi všemi jako okrasou přioděješ, a otočíš se jimi jako halží nevěsta,"},{"book":"Izajáš","chapter":"49","verse":"19","text":"Proto že pustiny tvé, a pouště tvé, a zbořeniny země tvé že tehdáž těsné budou, příčinou obyvatelů, když vzdáleni budou ti, kteříž tě zžírali;"},{"book":"Izajáš","chapter":"49","verse":"20","text":"Tak že řeknou před tebou synové siroby tvé: Těsné mi jest toto místo, ustup mi, abych bydliti mohl."},{"book":"Izajáš","chapter":"49","verse":"21","text":"I díš v srdci svém: Kdo mi naplodil těchto? Nebo jsem já byla osiřelá a osamělá, sem i tam přecházející a odcházející. Tyto, pravím, kdo vychoval? Aj, pozůstala jsem byla sama jediná. Kdež tito byli?"},{"book":"Izajáš","chapter":"49","verse":"22","text":"Toto praví Panovník Hospodin: Aj, já pozdvihnu k národům ruky své, a k lidem vyzdvihnu korouhev svou, aby přinesli syny tvé na rukou, a dcery tvé aby na plecech neseny byly."},{"book":"Izajáš","chapter":"49","verse":"23","text":"I budou králové pěstounové tvoji, a královny jejich chovačky tvé. Tváří k zemi skláněti se budou před tebou, a prach noh tvých lízati budou, a poznáš, že jsem já Hospodin, a že nebývají zahanbeni, kteříž na mne očekávají."},{"book":"Izajáš","chapter":"49","verse":"24","text":"Ale díš: Zdaliž odjato bude reku udatnému to, což uchvátil? A zdaž zajatý lid spravedlivého vyproštěn bude?"},{"book":"Izajáš","chapter":"49","verse":"25","text":"Anobrž tak praví Hospodin: I zajatý lid reku udatnému odjat bude, a to, což uchvátil násilník, vyproštěno bude; nebo s tím, kterýž se s tebou nesnadní, já se nesnadniti budu, a syny tvé já vysvobodím."},{"book":"Izajáš","chapter":"49","verse":"26","text":"A nakrmím ty, kteříž tě utiskují, vlastním masem jejich, a jako mstem krví svou se zpijí. I poznáť všeliké tělo, že já Hospodin jsem spasitel tvůj, a vykupitel tvůj Bůh silný Jákobův."}]}