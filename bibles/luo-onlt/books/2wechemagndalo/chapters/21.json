{"data":[{"book":"2 Weche Mag Ndalo","chapter":"21","verse":"1","text":"Jehoshafat notho kaka kwerene kendo noyike but kwerene e Dala Maduongʼ mar Daudi kendo Jehoram wuode nobedo ruoth kare."},{"book":"2 Weche Mag Ndalo","chapter":"21","verse":"2","text":"Owete Jehoram ma yawuot Jehoshafat ne gin Azaria gi Jehiel gi Zekaria kod Azariahu gi Mikael kod Shefatia. Magi duto ne gin yawuot Jehoshafat ruodh Israel."},{"book":"2 Weche Mag Ndalo","chapter":"21","verse":"3","text":"Wuon-gi nosemiyogi mwandu mangʼeny mag fedha gi dhahabu gi gik moko ma nengogi tek kaachiel gi mier mag Juda mochiel gohinga motegno, kata kamano loch pinye nomiyo Jehoram pinyruoth nikech ne en wuode makayo."},{"book":"2 Weche Mag Ndalo","chapter":"21","verse":"4","text":"Kane Jehoram nosegurore motegno e kom duongʼ wuon mare, nonego owetene gi ligangla kaachiel gi joka dhood ruoth mamoko mag Israel."},{"book":"2 Weche Mag Ndalo","chapter":"21","verse":"5","text":"Jehoram ne ja-higni piero adek gariyo kane obedo ruoth, kendo norito piny kodak Jerusalem kuom higni aboro."},{"book":"2 Weche Mag Ndalo","chapter":"21","verse":"6","text":"Noluwo timbe mag ruodhi Israel mana kaka jood Ahab notimo nimar nokendo nyar Ahab. Notimo timbe mamono e nyim Jehova Nyasaye."},{"book":"2 Weche Mag Ndalo","chapter":"21","verse":"7","text":"Kata kamano Jehova Nyasaye ne ok otieko od Daudi nikech noparo singruok mane otimo kode. Nosesingore ne Daudi gi ogandane ni ginibed e loch nyaka chiengʼ."},{"book":"2 Weche Mag Ndalo","chapter":"21","verse":"8","text":"E ndalo loch Jehoram, Edom nongʼanyo ne Juda mi gibedo gi ruodhgi giwegi."},{"book":"2 Weche Mag Ndalo","chapter":"21","verse":"9","text":"Omiyo Jehoram nodhi kuno gi jotende kod gechene duto mag lweny. Jo-Edom nolwore kaachiel gi jotend gechene mag lweny, to nochiewo gotieno momwomogi."},{"book":"2 Weche Mag Ndalo","chapter":"21","verse":"10","text":"Nyaka chil kawuono jo-Edom pod ongʼanyo ne jo-Juda."},{"book":"2 Weche Mag Ndalo","chapter":"21","verse":"11","text":"Bende ne osegero kuonde motingʼore malo mag lemo e gode matindo mag Juda kendo nomiyo jo-Jerusalem oweyo Nyasaye kendo omiyo jo-Juda bende orwenyo."},{"book":"2 Weche Mag Ndalo","chapter":"21","verse":"12","text":"Jehoram nonwangʼo baruwa koa ir Elija janabi mawacho niya,"},{"book":"2 Weche Mag Ndalo","chapter":"21","verse":"13","text":"To isewuotho e yore mag ruodhi mag Israel, omiyo isemiyo jo-Juda kod jo-Jerusalem oseweyo luwa mana kaka dhood Ahab notimo. Bende isenego oweteni monywoligo ma nyithind wuonu hie, joma ne ber moloyi."},{"book":"2 Weche Mag Ndalo","chapter":"21","verse":"14","text":"Koro omiyo Jehova Nyasaye biro chwado jogi, yawuoti kod mondi kod gimoro amora miluongo ni mari, noyud chwat malit."},{"book":"2 Weche Mag Ndalo","chapter":"21","verse":"15","text":"In iwuon nibed gi tuo marach manocham nyimbiyi, kendo tuoni nomi nyimbiyi wuog oko.’ ”"},{"book":"2 Weche Mag Ndalo","chapter":"21","verse":"16","text":"Jehova Nyasaye nomiyo jo-Filistia gi jo-Arabu modak mokiewo kod jo-Kush obedo mamono kod Jehoram."},{"book":"2 Weche Mag Ndalo","chapter":"21","verse":"17","text":"Negimonjo Juda magi kedo kode kendo negipeyo gik moko duto mane nitie e od ruoth kaachiel gi yawuote kod monde. Onge wuode mane odongʼ makmana wuode ma chogo miluongo ni Ahazia."},{"book":"2 Weche Mag Ndalo","chapter":"21","verse":"18","text":"Bangʼ mano Jehova Nyasaye nogoyo Jehoram gi tuo malich momako nyimbiye ma ok thiedhre."},{"book":"2 Weche Mag Ndalo","chapter":"21","verse":"19","text":"Bangʼ kinde manok madirom higni ariyo, tuone nomedore ma nyimbiye nowuok oko omiyo notho ka en gi rem malich. Joge ne ok olosone mach mar magenga kaka nolosne kwerene."},{"book":"2 Weche Mag Ndalo","chapter":"21","verse":"20","text":"Jehoram ne ja-higni piero adek gariyo ka nodoko ruoth, kendo norito piny kuom higni aboro kodak Jerusalem. Notho maonge ngʼama nokuyo kuom thone kendo noyike e Dala Maduongʼ mar Daudi to ok kuma iyikoe ruodhi."}]}