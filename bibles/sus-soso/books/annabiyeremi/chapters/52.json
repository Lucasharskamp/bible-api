{"data":[{"book":"Annabi Yeremi","chapter":"52","verse":"1","text":"Sedekiya mangɛya sɔtɔ a ɲɛ mɔxɔɲɛn nun keren nan ma, a fa ɲɛ fu nun keren mangɛya raba Darisalamu. A nga nu findixi Yeremi xa di Xamutali naxan keli Libina ma."},{"book":"Annabi Yeremi","chapter":"52","verse":"2","text":"Sedekiya naxa fe ɲaaxi raba a Marigi Alatala ya xɔri alɔ Yehoyakimi nu bara a raba ki naxɛ."},{"book":"Annabi Yeremi","chapter":"52","verse":"3","text":"Darisalamu nun Yudaya nu bara fe xɔrɔxɔɛ sɔtɔ Alatala xa xɔnɛ xa fe ra. A raɲɔnyi Alatala naxa a gbilen e fɔxɔ ra."},{"book":"Annabi Yeremi","chapter":"52","verse":"4","text":"Na kui a xa mangɛya ɲɛ solomanaani nde, kike fu, xi fu nde ra, Babilɔn mangɛ Nebukadansari naxa fa a nun a xa sɔɔri gali ra Darisalamu gere xili ma. E naxa yonkin taa rabilinyi ra, e se nde ti alako e xa nɔ tede tɛtɛ fari."},{"book":"Annabi Yeremi","chapter":"52","verse":"5","text":"Taa naxa lu suxui kui han mangɛ Sedekiya xa mangɛya ɲɛ fu nun keren nde ra."},{"book":"Annabi Yeremi","chapter":"52","verse":"6","text":"Kike naani nde xi solomanaani nde ra, kaamɛ nu bara sɛnbɛ sɔtɔ taa kui, donse yo mu nu na ɲama yi ra sɔnɔn."},{"book":"Annabi Yeremi","chapter":"52","verse":"7","text":"Taa tɛtɛ to kana, sɔɔrie naxa e gi naadɛ ra naxan na tɛtɛ firinyie tagi, mangɛ xa malabude fɛ ma, e fa siga Araba fiili ma. Kalidikae nu yonkinxi taa rabilinyi."},{"book":"Annabi Yeremi","chapter":"52","verse":"8","text":"Kalidikae to taa sɔɔrie to e gi ra, e naxa bira e xa mangɛ fɔxɔ ra, e fa a suxu Yeriko fiili ma. Mangɛ xa sɔɔrie naxa e gi a xun ma, e yensen yɛ."},{"book":"Annabi Yeremi","chapter":"52","verse":"9","text":"Kalidikae naxa mangɛ suxu, e a xanin Babilɔn mangɛ xɔn ma Ribila a makiitife ra."},{"book":"Annabi Yeremi","chapter":"52","verse":"10","text":"E naxa Sedekiya xa die kɔn naxaba a ya xɔri, e fa a tan yae kana."},{"book":"Annabi Yeremi","chapter":"52","verse":"11","text":"Na dangi xanbi, Babilɔn mangɛ naxa a xiri wure gbeeli yɔlɔnxɔnyi ra, a a xanin Babilɔn. Mɛnni a naxa lu geeli kui han a faxa tɛmui naxɛ."},{"book":"Annabi Yeremi","chapter":"52","verse":"12","text":"Kike suuli nde xi fu nde ra, Nebukadansari xa mangɛya ɲɛ fu nun solomanaani nde Babilɔn xun ma, Nebusaradan Babilɔn mangɛ xa sɔɔri xunyi naxa siga Darisalamu."},{"book":"Annabi Yeremi","chapter":"52","verse":"13","text":"A naxa Alatala xa banxi, mangɛ xa banxi, nun Darisalamu banxi xungbe birin gan."},{"book":"Annabi Yeremi","chapter":"52","verse":"14","text":"Kalidikae xa sɔɔri naxee nu na a fɔxɔ ra, e naxa tɛtɛ rabira naxan nu Darisalamu rabilinxi."},{"book":"Annabi Yeremi","chapter":"52","verse":"15","text":"Nebusaradan, Babilɔn sɔɔri mangɛ naxa Darisalamu ɲama dɔnxɔɛe xanin Babilɔn, alɔ setaree, walikɛe, nun mixi naxee e yɛtɛ so Babilɔn mangɛ yi ra."},{"book":"Annabi Yeremi","chapter":"52","verse":"16","text":"Kɔnɔ a naxa tin setare ndee tan xa lu naa, e xa nu bɔxi rawali, e nu wɛni bilie si."},{"book":"Annabi Yeremi","chapter":"52","verse":"17","text":"Kalidikae naxa see tongo naxee yailanxi wure gbeeli ra, e e raxunu alako e xa na wure gbeeli xanin Babilɔn. Na kui, e naxa kinki firin, ye sase xungbe, nun a dɔxɔdee kana."},{"book":"Annabi Yeremi","chapter":"52","verse":"18","text":"E naxa Alatala xa banxi tundee, pelie, finɛe, tɔnbilie, nun yirabase birin tongo, naxee nu yailanxi wure gbeeli ra."},{"book":"Annabi Yeremi","chapter":"52","verse":"19","text":"A naxa yirabasee nun pɔɔtie fan birin tongo naxee nu yailanxi xɛɛma nun gbeti ra."},{"book":"Annabi Yeremi","chapter":"52","verse":"20","text":"Banxi kinki firinyie, ye sase xungbe naxan xili «baa,» a dɔxɔde fu nun firinyi naxee nu na a bun ma, e masolixi tuurae ra, Sulemani naxee yailan Alatala xa banxi bɛ, na birin findixi wure gbeeli gbegbe nan na, naxan xasabi mu nu nɔma kolonde."},{"book":"Annabi Yeremi","chapter":"52","verse":"21","text":"Na banxi kinki firinyie xa maiteya nu nɔngɔn ya fu nun solomasaxan lima, e rabilinyi nu nɔngɔn ya fu nun firin lima. Nee nu yailanxi wure gbeeli nan na naxan tilinyi suxui tagi lima, e kui igelixi."},{"book":"Annabi Yeremi","chapter":"52","verse":"22","text":"Na kinki xunyie nu yailanxi wure gbeeli nan na, e masoli kɔɔbɛ bogi maniyɛe ra. Nee xa maiteya nu nɔngɔn ya suuli lima."},{"book":"Annabi Yeremi","chapter":"52","verse":"23","text":"Kɔɔbɛ bogi maniyɛ tongo solomanaani nun senni nu na tande mabiri, naani nu na banxi kui mabiri, naxee birin nalanxi lan kɛmɛ ma."},{"book":"Annabi Yeremi","chapter":"52","verse":"24","text":"Babilɔn sɔɔri mangɛ naxa sɛrɛxɛdubɛ kuntigi Seraya, sɛrɛxɛdubɛ firin nde Sefaniya, nun hɔrɔmɔbanxi naadɛ makantɛ saxanyie xanin a xun ma."},{"book":"Annabi Yeremi","chapter":"52","verse":"25","text":"A naxa yi mixi xungbee fan xanin: sɔɔri mangɛ, mangɛ rasima solofere naxee toxi taa kui, kuntigi nde naxan nu sɔɔrie sugandima, nun na taakae mixi tongo senni."},{"book":"Annabi Yeremi","chapter":"52","verse":"26","text":"Babilɔn sɔɔri mangɛ Nebusaradan naxa na mixi birin xanin Babilɔn mangɛ xɔn ma Ribila."},{"book":"Annabi Yeremi","chapter":"52","verse":"27","text":"Babilɔn mangɛ naxa e faxa Ribila, Xamata bɔxi ma. Yudayakae tongoxi e xa bɔxi ma na ki nɛ."},{"book":"Annabi Yeremi","chapter":"52","verse":"28","text":"Mixi xasabi nan ya Nebukadansari naxan xanin konyiya kui Babilɔn bɔxi ma:"},{"book":"Annabi Yeremi","chapter":"52","verse":"29","text":"A xa mangɛya ɲɛ fu nun solomasaxan nde, Darisalamuka mixi kɛmɛ solomasaxan, mixi tongo saxan nun firin."},{"book":"Annabi Yeremi","chapter":"52","verse":"30","text":"A xa mangɛya ɲɛ mɔxɔɲɛn nun saxan nde, Yudayaka mixi kɛmɛ solofere, mixi tongo naani nun suuli."},{"book":"Annabi Yeremi","chapter":"52","verse":"31","text":"Yudaya mangɛ Yehoyakini xa sigɛ ɲɛ tongo saxan nun solofere nde ra Babilɔn bɔxi ma, a kike fu nun firin nde, xi mɔxɔɲɛn nun suuli nde ra, Efili Merodaki naxa findi Babilɔn mangɛ ra, a fa Yudaya mangɛ Yehoyakini ramini geeli."},{"book":"Annabi Yeremi","chapter":"52","verse":"32","text":"A naxa hinnɛ a ra, a a xa kibanyi radangi mangɛ gbɛtɛe ra, a tan nun naxee nu a ra Babilɔn bɔxi ma."},{"book":"Annabi Yeremi","chapter":"52","verse":"33","text":"Yehoyakini naxa a xa geelimani sosee masara, a nu fa a dɛge mangɛ xa teebili ra tɛmui birin."},{"book":"Annabi Yeremi","chapter":"52","verse":"34","text":"Babilɔn mangɛ naxa a ɲɔxɔ sa a xa fe xɔn ma a fanyi ra, a naxa a ki a xa simaya birin kui."}]}