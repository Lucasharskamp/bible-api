{"data":[{"book":"2 Weche Mag Ndalo","chapter":"23","verse":"1","text":"E higa mar abiriyo Jehoyada nonyiso tekone. Ne otimo winjruok kod jotend migepe mag jolweny mia achiel magin Azaria wuod Jeroham gi Ishmael wuod Jehohanan gi Azaria wuod Obed gi Maseya wuod Adaya kaachiel gi Elishafat wuod Zikri."},{"book":"2 Weche Mag Ndalo","chapter":"23","verse":"2","text":"Ne giwuotho e piny Juda duto ka gichoko jo-Lawi kaachiel gi jotend anywola mag Israel moa e mier duto. Kane gibiro Jerusalem,"},{"book":"2 Weche Mag Ndalo","chapter":"23","verse":"3","text":"jogo mano chokore notimo winjruok gi ruoth e hekalu mar Nyasaye."},{"book":"2 Weche Mag Ndalo","chapter":"23","verse":"4","text":"Koro gima onego utim ema: Achiel kuom adek mar jodolo kod jo-Lawi mabiro dhiyo e tich chiengʼ Sabato biro rito dhoudi,"},{"book":"2 Weche Mag Ndalo","chapter":"23","verse":"5","text":"to achiel kuom adek machielo to orit od ruoth, to achiel kuom adek modongʼ to orit Ranga Mise to ji mamoko modongʼ duto to nobed e laru mar hekalu mar Jehova Nyasaye."},{"book":"2 Weche Mag Ndalo","chapter":"23","verse":"6","text":"Kik uyiene ngʼato angʼata mondo odonj e hekalu mar Jehova Nyasaye makmana jodolo kod jo-Lawi mopwodhi kendo tiyo odiechiengʼno, to ji mamoko duto to orit tije ma Jehova Nyasaye osemiyogi mondo gitim."},{"book":"2 Weche Mag Ndalo","chapter":"23","verse":"7","text":"Jo-Lawi nochungʼ kolworo ruoth ka moro ka moro otingʼo gige lweny mage e lwete kendo ngʼato angʼata modonjo e hekalu nyaka negi, bende beduru machiegni gi ruoth kamoro amora modhiye.”"},{"book":"2 Weche Mag Ndalo","chapter":"23","verse":"8","text":"Jo-Lawi gi jo-Juda notimo kaka Jehoyada jadolo nochikogi. Jatend migawo ka migawo nokawo joge mane dhi tich chiengʼ Sabato to gi mago mane onego oywe, nikech Jehoyada ne ok omiyo migepe mamokogi thuolo."},{"book":"2 Weche Mag Ndalo","chapter":"23","verse":"9","text":"Eka nomiyo jotend migepe mag jolweny mia achiel tonge kod kuodi kod okumba mano mane mag Ruoth Daudi mane nitie e hekalu mar Nyasaye."},{"book":"2 Weche Mag Ndalo","chapter":"23","verse":"10","text":"Nochano ji duto mondo orit ruoth ka moro ka moro nigi gire mar lweny e lwete, chakre yo milambo nyaka yo nyandwat mar hekalu ka gilworo kendo mar misango kod hekalu."},{"book":"2 Weche Mag Ndalo","chapter":"23","verse":"11","text":"Eka Jehoyada kod yawuote nogolo wuod ruoth oko mi osidhone osimbo mar loch kendo negimiye kitap chik mi gikete ruoth. Ne giwire ka gigoyo koko niya, “Ruoth mondo odag amingʼa!”"},{"book":"2 Weche Mag Ndalo","chapter":"23","verse":"12","text":"Kane Athalia owinjo koko mar joma ne ringo kendo pako ruoth, nodhi irgi e hekalu mar Jehova Nyasaye."},{"book":"2 Weche Mag Ndalo","chapter":"23","verse":"13","text":"Nongʼicho moneno ruoth kochungʼ e bath siro mar dhoot. Jotelo gi jogo turumbete nochungʼ e bath ruoth kendo ji duto mag pinyno ne mor kendo negigoyo turumbete, to jower magoyo thumbe notelo ni wende pak. Eka Athalia noyiecho lepe kakok niya, “Andhoga! Andhoga!”"},{"book":"2 Weche Mag Ndalo","chapter":"23","verse":"14","text":"Jehoyada nooro jotelo morito migepe mag jolweny mia achiel-ka, ma bende ne gin jotend jolweny kowachonegi niya, “Keleuru e dierwa kendo neguru ngʼato angʼata maluwe.” Nimar jadolo nosewacho niya, “Kik dhakono donj ei hekalu mar Jehova Nyasaye.”"},{"book":"2 Weche Mag Ndalo","chapter":"23","verse":"15","text":"Omiyo negimake kane ochopo e dhorangaj Farese e kar od ruoth kendo kanyo ema neginege."},{"book":"2 Weche Mag Ndalo","chapter":"23","verse":"16","text":"Eka Jehoyada gi ji kod ruoth nosingore ni ginibed jo-Jehova Nyasaye."},{"book":"2 Weche Mag Ndalo","chapter":"23","verse":"17","text":"Ji duto nodhi e hekalu mar Baal kendo negimuke. Negitoyo matindo tindo kende mag misango kaachiel gi nyisechene manono kendo neginego Matan jadolo mar Baal e nyim kendegi mag misango."},{"book":"2 Weche Mag Ndalo","chapter":"23","verse":"18","text":"Bangʼe Jehoyada noketo jorit mag hekalu mar Jehova Nyasaye e bwo jodolo mane gin jo-dhood Lawi mane Daudi omiyo tij hekalu mondo gichiw misengini miwangʼo pep ni Jehova Nyasaye kaka ondikgi e Chik Musa ka gimor kod wer kaka Daudi ne ochikogi."},{"book":"2 Weche Mag Ndalo","chapter":"23","verse":"19","text":"Bende noketo jorit dhoudi e rangeye mag hekalu mar Jehova Nyasaye mondo ngʼato angʼata ma ok ler kik donji."},{"book":"2 Weche Mag Ndalo","chapter":"23","verse":"20","text":"Nokawo jotend migepe mag jolweny mia achiel-ka, jood ruoth, jotend ji kaachiel gi jopinyno duto kendo negigolo ruoth oko mar hekalu mar Jehova Nyasaye. Negidhi e od ruoth ka giluwo Rangach Mamalo kendo giketo ruoth e kom duongʼne."},{"book":"2 Weche Mag Ndalo","chapter":"23","verse":"21","text":"Jopinyno duto nobedo gi mor kendo dala maduongʼ nobedo gi kwe, nikech Athalia nosenegi gi ligangla."}]}