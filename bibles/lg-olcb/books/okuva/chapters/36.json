{"data":[{"book":"Okuva","chapter":"36","verse":"1","text":"“Bezaaleeri ne Okoliyaabu ne buli musajja mukugu yenna, Mukama gw’awadde obusobozi n’amagezi okumanya okukola omulimu gwonna ku kuzimba eweema ya Mukama, bajja kukola nga Mukama bw’alagidde.”"},{"book":"Okuva","chapter":"36","verse":"2","text":"Awo Musa n’ayita Bezaaleeri ne Okoliyaabu, ne buli mukugu yenna Mukama gwe yali awadde amagezi n’obusobozi, era nga yeeyagalidde yekka okukola."},{"book":"Okuva","chapter":"36","verse":"3","text":"Musa n’abakwasa ebirabo byonna abaana ba Isirayiri bye baali batonedde Mukama nga bwe baali beeyagalidde eby’okukozesa eweema ya Mukama. Abantu ne bongera okuleeta ku byabwe ebya kyeyagalire buli nkya."},{"book":"Okuva","chapter":"36","verse":"4","text":"Awo abakozi bali abakugu abaali bakola eweema ya Mukama ne bava ku mirimu gyabwe,"},{"book":"Okuva","chapter":"36","verse":"5","text":"ne bajja eri Musa ne bamugamba nti, “Ebirabo abantu bye baleese bisukkiridde obungi ku ebyo ebyetaagibwa okumala omulimu Mukama gwe yalagira okukolebwa.”"},{"book":"Okuva","chapter":"36","verse":"6","text":"Awo Musa n’awa ekiragiro ne kibunyisibwa mu lusiisira lwonna nti, “Tewabaawo musajja oba mukazi ayongera okuleeta ekiweebwayo olw’omulimu gw’Eweema ya Mukama.” Bwe batyo abantu ne bagaanibwa okwongera okuwaayo;"},{"book":"Okuva","chapter":"36","verse":"7","text":"kubanga ebyo abakozi bye baalina byali bimala omulimu ogwo era n’okufikkawo."},{"book":"Okuva","chapter":"36","verse":"8","text":"Awo bannakinku bonna mu basajja abakozi ne bakola Eweema ya Mukama n’emitanda kkumi egya linena omunyoole omulungi ennyo, nga mulimu n’ebya bbululu, ne kakobe, ne myufu, ne bakerubi nga batungiddwamu n’amagezi mangi."},{"book":"Okuva","chapter":"36","verse":"9","text":"Emitanda gyonna gyali gyenkanankana; ng’omutanda ogumu guweza obuwanvu mita kkumi na bbiri n’ekitundu, ate obugazi mita emu ne desimoolo munaana."},{"book":"Okuva","chapter":"36","verse":"10","text":"Baagatta emitanda etaano nga bagisengese, gumu ku gunnaagwo, n’emitanda emirala etaano nagyo ne bagigatta bwe batyo."},{"book":"Okuva","chapter":"36","verse":"11","text":"Ne batunga eŋŋango eza bbululu ku mukugiro gw’omutanda gw’entimbe ogukomererayo mu kitundu ekimu eky’entimbe etaano, era ne batunga n’eŋŋango endala mu ngeri y’emu ku ludda olulala."},{"book":"Okuva","chapter":"36","verse":"12","text":"Baatunga eŋŋango amakumi ataano ku mutanda ogumu, era ne batunga eŋŋango endala amakumi ataano ku mukugiro gw’omutanda ku ludda olulala, eŋŋango nga zoolekaganye."},{"book":"Okuva","chapter":"36","verse":"13","text":"Ne bakola ebikwaso ebya zaabu amakumi ataano, ne bakwasa wamu enjuuyi zombi ez’emitanda n’ebikwaso; Eweema n’ebeera wamu nga nnamba."},{"book":"Okuva","chapter":"36","verse":"14","text":"Ne bakola entimbe kkumi na lumu nga zirukiddwa mu bwoya bw’embuzi ne bazibikka ku Weema."},{"book":"Okuva","chapter":"36","verse":"15","text":"Entimbe zonna ekkumi n’olumu zaali zenkanankana: ng’obuwanvu mita kkumi na ssatu n’ekitundu, obugazi zaali mita emu n’obutundu munaana."},{"book":"Okuva","chapter":"36","verse":"16","text":"Ne bagatta entimbe ttaano wamu ku bwazo, n’entimbe omukaaga nazo ne bazigatta ku bwazo."},{"book":"Okuva","chapter":"36","verse":"17","text":"Ne batunga eŋŋango amakumi ataano ku mukugiro gw’entimbe ekomererayo ku bwazo, n’eŋŋango amakumi ataano endala ku mukugiro gw’entimbe omulala ku bwazo."},{"book":"Okuva","chapter":"36","verse":"18","text":"Ne bakola ebikwaso eby’ekikomo amakumi ataano, ne babiyisa mu ŋŋango okunyweza enjuuyi zombi ez’entimbe ezo ng’ekintu ekimu."},{"book":"Okuva","chapter":"36","verse":"19","text":"Ne bakola ekibikka ku Weema mu maliba g’endiga ennume nga gannyikiddwa mu langi emyufu; okwo ne babikkako amaliba g’ente ey’omu nnyanja."},{"book":"Okuva","chapter":"36","verse":"20","text":"Awo ne babajja embaawo mu muti gwa akasiya ne baziyimiriza ne zikola entobo ya Weema."},{"book":"Okuva","chapter":"36","verse":"21","text":"Buli lubaawo lwali mita nnya n’ekitundu obuwanvu, ate ng’obugazi zaali sentimita nkaaga mu musanvu."},{"book":"Okuva","chapter":"36","verse":"22","text":"Buli lubaawo baaluteekako obubaawo obuyiseemu bubiri, obw’okukozesa mu kugatta, nga bulekawo amabanga agenkanankana. Embaawo zonna ez’entobo ya Weema bwe baazikola bwe batyo."},{"book":"Okuva","chapter":"36","verse":"23","text":"Baakola embaawo amakumi abiri ne bazissa ku ludda olw’obukiikaddyo obw’Eweema,"},{"book":"Okuva","chapter":"36","verse":"24","text":"era ne bakola obubya obutono obwa ffeeza amakumi ana, ne babussa wansi w’obubaawo obuyiseemu obubiri ku buli lubaawo."},{"book":"Okuva","chapter":"36","verse":"25","text":"Ate ku ludda olw’obukiikakkono olw’Eweema ne bakolerayo embaawo amakumi abiri,"},{"book":"Okuva","chapter":"36","verse":"26","text":"n’entobo eza ffeeza amakumi ana, bbiri nga ziri wansi wa buli lubaawo."},{"book":"Okuva","chapter":"36","verse":"27","text":"Ne bakola embaawo mukaaga, ne baziteeka ku ludda olw’emabega wa Weema, lwe lw’ebugwanjuba;"},{"book":"Okuva","chapter":"36","verse":"28","text":"era ne bakola embaawo endala bbiri ne bazissa ku nsonda ez’oku ludda olwo olw’ebugwanjuba."},{"book":"Okuva","chapter":"36","verse":"29","text":"Ku nsonda zino ebbiri, embaawo zombi baazisiba wamu nabansasaana okuviira ddala wansi okutuuka waggulu, ne bazinyweza n’empeta."},{"book":"Okuva","chapter":"36","verse":"30","text":"Noolwekyo waaliwo embaawo munaana, n’entobo eza ffeeza kkumi na mukaaga, nga buli lubaawo wansi waalwo eriyo bbiri bbiri."},{"book":"Okuva","chapter":"36","verse":"31","text":"Ne bakola emikiikiro mu muti gwa akasiya. Emikiikiro etaano ne bagikozesa ku mbaawo eziri ku lusebenju lwa Weema olumu,"},{"book":"Okuva","chapter":"36","verse":"32","text":"n’emikiikiro etaano ku mbaawo eziri ku lusebenju lwa Weema olulala, n’emikiikiro etaano ne bagikozesa ku mbaawo eziri ku ludda olw’emabega wa Weema olw’ebugwanjuba."},{"book":"Okuva","chapter":"36","verse":"33","text":"Ne bassaayo omulabba nga guyita wakati w’embaawo nga guva ku ludda olumu okutuuka ku ludda olulala."},{"book":"Okuva","chapter":"36","verse":"34","text":"Embaawo ne bazibikkako zaabu, era ne bakola empeta eza zaabu ne bazisibisa emikiikiro; n’emikiikiro nagyo ne bagibikkako zaabu."},{"book":"Okuva","chapter":"36","verse":"35","text":"Baakola eggigi mu wuzi eza bbululu, ne kakobe, ne myufu ne linena omulebevu omulungi alangiddwa; era omukozi omukugu n’atungiramu bakerubi."},{"book":"Okuva","chapter":"36","verse":"36","text":"Ne baliwanika n’amalobo aga zaabu ku mpagi nnya ezaabajjibwa mu muti gwa akasiya, nga zibikkiddwako zaabu, era nga zisimbiddwa mu ntobo eza ffeeza."},{"book":"Okuva","chapter":"36","verse":"37","text":"Ne bakola olutimbe olw’omu mulyango gwa Weema mu wuzi eza bbululu, ne kakobe, ne myufu ne linena omulebevu alangiddwa obulungi."},{"book":"Okuva","chapter":"36","verse":"38","text":"Ne balukolera empagi ttaano nga bazibazze mu muti gwa akasiya, ne baziteekako n’amalobo gaazo. Ne babikka zaabu kungulu ku mpagi ne ku bisiba byazo. Entobo zaazo ettaano ne bazikola mu kikomo."}]}