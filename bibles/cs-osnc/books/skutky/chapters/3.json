{"data":[{"book":"Skutky","chapter":"3","verse":"1","text":"Petr a Jan šli jednou ve tři hodiny do chrámu, aby se zúčastnili pravidelných odpoledních modliteb."},{"book":"Skutky","chapter":"3","verse":"2","text":"Mezi četnými žebráky tam byl také muž chromý od narození, kterého jeho přátelé každý den přinesli a posadili u chrámových vrat, zvaných Krásná brána. Chodilo tudy hodně lidí a on je prosil o almužnu."},{"book":"Skutky","chapter":"3","verse":"3","text":"Tak požádal i Petra s Janem."},{"book":"Skutky","chapter":"3","verse":"4","text":"Zastavili se u něho a Petr mu řekl: „Podívej se na nás!“"},{"book":"Skutky","chapter":"3","verse":"5","text":"Žebrák dychtivě zvedl oči, protože čekal dobrou almužnu."},{"book":"Skutky","chapter":"3","verse":"6","text":"Petr však pokračoval: „Peníze nemám, ale dám ti cennější dar. Ve jménu Ježíše Krista Nazaretského, vstaň a choď!“"},{"book":"Skutky","chapter":"3","verse":"7","text":"Pak uchopil žebráka za napřaženou pravici, pozvedl ho a v tom okamžiku do ochrnutých nohou vstoupila síla."},{"book":"Skutky","chapter":"3","verse":"8","text":"Postavil se, zkusil chodit a za chvíli už mohl jít dovnitř chrámu spolu s apoštoly. Dokonce radostně poskakoval a hlasitě chválil Boha."},{"book":"Skutky","chapter":"3","verse":"9-11","text":"Lidé nevěřili svým očím, ale jasně poznávali, že dlouholetý mrzák, který žebrával u Krásné brány, teď chodí a z vděčnosti k Bohu prozpěvuje. Sbíhali se kolem uzdraveného i kolem apoštolů, kteří zatím došli do Šalomounova podloubí."},{"book":"Skutky","chapter":"3","verse":"12","text":"A tak k nim Petr začal mluvit: „Přátelé, proč se divíte? Snad si nemyslíte, že jsme toho člověka uzdravili vlastní mocí nebo mimořádnou zbožností?"},{"book":"Skutky","chapter":"3","verse":"13","text":"Kdepak! To Bůh, kterého vyznáváte, Bůh našich praotců – Abrahama, Izáka a Jákoba – tu právě před vámi dokázal moc svého Syna Ježíše."},{"book":"Skutky","chapter":"3","verse":"14","text":"Toho Ježíše, kterého vy jste vydali Římanům a veřejně jste se ho zřekli před Pilátem, ačkoliv ho chtěl zprostit obžaloby. A když vám dal vybrat, koho má propustit, vy jste se zřekli svatého a spravedlivého muže a vyžádali jste milost pro vraha."},{"book":"Skutky","chapter":"3","verse":"15","text":"Toho, kdo vám chtěl dát věčný život, jste zabili! Ale Bůh ho vzkřísil z mrtvých a my to můžeme osobně dosvědčit."},{"book":"Skutky","chapter":"3","verse":"16","text":"Protože v něho věříme, dal nám sílu uzdravit tohoto muže, kterého znáte po léta jako bezmocného. To, že je teď zdráv, je výsledkem víry v Ježíše Krista."},{"book":"Skutky","chapter":"3","verse":"17","text":"Uvědomuji si však, bratři, že jste se Ježíše zřekli z nevědomosti a že ani vaši vůdcové netušili, o koho se jedná."},{"book":"Skutky","chapter":"3","verse":"18","text":"Bůh tak vlastně dopustil, aby Kristus trpěl, jak to už dávno předpověděl ústy svých proroků."},{"book":"Skutky","chapter":"3","verse":"19","text":"Přiznejte svou vinu na tomto hrozném činu a proste Boha, aby vám odpustil."},{"book":"Skutky","chapter":"3","verse":"20","text":"Pak se i vy budete moci těšit na dobu, kdy Bůh znovu pošle Ježíše jako vašeho osvoboditele."},{"book":"Skutky","chapter":"3","verse":"21","text":"Teď je v nebi a zůstane tam až do chvíle, kdy se Bůh rozhodne obnovit celý svět, jak to také předpovídali proroci."},{"book":"Skutky","chapter":"3","verse":"22","text":"Tak například Mojžíš přece řekl:"},{"book":"Skutky","chapter":"3","verse":"23","text":"Kdo by se mu nepodřídil,"},{"book":"Skutky","chapter":"3","verse":"24","text":"Samuel a všichni další proroci mluvili často o době, kterou my právě prožíváme."},{"book":"Skutky","chapter":"3","verse":"25","text":"Vy jste syny těch proroků a máte dědický podíl v úmluvě mezi Bohem a Abrahamem. Bůh přece Abrahamovi slíbil: ‚Tvůj potomek bude požehnáním pro všechny národy země.‘"},{"book":"Skutky","chapter":"3","verse":"26","text":"Vám na prvním místě poslal Bůh svého Syna Ježíše, aby vám přinesl všechno dobré a odvrátil vás od vašich špatností.“"}]}