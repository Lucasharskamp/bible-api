{"data":[{"book":"KUUƊE SAHAABAAƁE ƁEN","chapter":"17","verse":"1","text":"Ɓe rewoyi Amfipolii e Apolonii, ɓe hewti Tesalonii ka Yahuudiyankeeɓe ɓen mari juulirde ɗon."},{"book":"KUUƊE SAHAABAAƁE ƁEN","chapter":"17","verse":"2","text":"Puulusa naati ɗon wano woowirani mo non, o wondi e maɓɓe e nder aseweeje tati, himo yewtidude e maɓɓe fii ko bindi ɗin wi'i kon."},{"book":"KUUƊE SAHAABAAƁE ƁEN","chapter":"17","verse":"3","text":"O sifii, o weeɓiti wonde *Almasiihu on no haanunoo tampude e immintineede kadi e hakkunde mayɓe ɓen, o wi'i ɓe: «Iisaa oo mo mi woni on wowlande fii mun, ko on woni Almasiihu on.»"},{"book":"KUUƊE SAHAABAAƁE ƁEN","chapter":"17","verse":"4","text":"Woɓɓe e maɓɓe hoolii ɗun, ɓe tawti Puulusa e Silaasi, e hoore ɗun *Gereekiyankeeɓe ɗuuɗuɓe rewooɓe Alla, e rewɓe buy jeyaaɓe e ɓurɓe teddude ɓen kadi hoolii."},{"book":"KUUƊE SAHAABAAƁE ƁEN","chapter":"17","verse":"5","text":"Kono Yahuudiyankeeɓe ɓen nawli ɗun, ɓe ƴetti woɓɓe e bonɓe wonɓe ka fottirde ɓen, ɓe wattidi e maɓɓe, ɓe waɗi haa sonko waɗi e nder saare nden e haa yimɓe ɓen dilliri hen fow. Ɓe yahi ka suudu oo wi'eteeɗo Yaasuunu fii ɗaɓɓitugol Puulusa e Silaasi ɓe adda ɓe e yeeso jamaa on."},{"book":"KUUƊE SAHAABAAƁE ƁEN","chapter":"17","verse":"6","text":"Laatii ɓe tawaali ɓe ton. Onsay ɓe pooɗi Yaasuunu e musiɓɓe goo, ɓe addi ɓe yeeso hooreeɓe saare nden, e hoore hiɓe sonka, wi'a: «Ɓee jiiɓuɓe aduna on fow arii ɗoo kadi,"},{"book":"KUUƊE SAHAABAAƁE ƁEN","chapter":"17","verse":"7","text":"Yaasuunu wernii ɓe! Ɓe fow hiɓe dartaade yamirooje lanɗo mawɗo Roomu on, e hoore hiɓe wi'a lanɗo goo no woodi wi'eteeɗo Iisaa.»"},{"book":"KUUƊE SAHAABAAƁE ƁEN","chapter":"17","verse":"8","text":"Ɗin konguɗi jiɓi jamaa on e ɲaawooɓe ɓen."},{"book":"KUUƊE SAHAABAAƁE ƁEN","chapter":"17","verse":"9","text":"Laatii ɓe accitude Yaasuunu e ɓeya woo nde ɓe yoɓunoo alamaani."},{"book":"KUUƊE SAHAABAAƁE ƁEN","chapter":"17","verse":"10","text":"E on jemma kisan musiɓɓe ɓen watti Puulusa e Silaasi e laawol Biriyata. Ɓay ɓen hewtoyii, ɓe naatiri ka juulirde Yahuudiyankeeɓe ɓen."},{"book":"KUUƊE SAHAABAAƁE ƁEN","chapter":"17","verse":"11","text":"Tawi ɓerɗe ɓen ɗen no ɓuri ɓe Tesalonii ɓen udditaade. Ɓe jaɓiri daaluyee on heɲaare tiiɗunde e hoore hiɓe taskotonoo ɲande woo bindi ɗin fii andugol ko ɓe wi'aa kon si ko non woniri."},{"book":"KUUƊE SAHAABAAƁE ƁEN","chapter":"17","verse":"12","text":"Onsay buy e hakkunde maɓɓe gomɗini, ɓe gomɗindini e rewɓe Gereekiyankeeɓe tedduɓe e worɓe Gereekiyankeeɓe ɗuuɗuɓe."},{"book":"KUUƊE SAHAABAAƁE ƁEN","chapter":"17","verse":"13","text":"Kono nde Yahuudiyankeeɓe ɓe Tesalonii ɓen andunoo wonde Puulusa no feɲɲinde kadi daaluyee Alla on Biriyata, ɓen kadi ari, ɓe memmini jamaa on, ɓe jiiɓindiri."},{"book":"KUUƊE SAHAABAAƁE ƁEN","chapter":"17","verse":"14","text":"Kisan, musiɓɓe gomɗinɓe ɓen waɗi feere no Puulusa yaara ka daande baharu, kono Silaasi e Timotee kaɲun lutti ɗon."},{"book":"KUUƊE SAHAABAAƁE ƁEN","chapter":"17","verse":"15","text":"Ɓen wonnooɓe ɗowtude Puulusa, ɓe ardii mo haa Atiina. Onsay ɓen yiltitii, ɓay ɓe yamiraama wi'ugol Silaasi e Timotee wonde yo ɓen tawtoy mo ko yaawi."},{"book":"KUUƊE SAHAABAAƁE ƁEN","chapter":"17","verse":"16","text":"Nde tawnoo Puulusa no habbii ɓeya Atiina, tawi ɓernde makko nden no aani fota kon ko o yi'aynoo saare nden no jokki sanamuuji."},{"book":"KUUƊE SAHAABAAƁE ƁEN","chapter":"17","verse":"17","text":"Onsay o yewtidi e Yahuudiyankeeɓe ɓen e rewooɓe Alla ɓen ka juulirde e yimɓe fottaynooɓe ɓen ka nokkuure fottirde nden, ɗun non tawi ko ɲande woo."},{"book":"KUUƊE SAHAABAAƁE ƁEN","chapter":"17","verse":"18","text":"Faamuɓe goo e nder fedde Epikuriiɓe ɓen e fedde Sitoyikiiɓe ɓen nangi e yewtidugol e makko. Onsay woɓɓe e maɓɓe wi'i: «Ko honɗun oo wowloowo faalaa wowlude?» Tawi woɓɓe e maɓɓe no wi'a: «Himo wa'i wa waajotooɗo fii allaaɓe jananɓe goo.» Tawi ɗun fow ko fii himo waajaade fii Iisaa e kibaaru mun moƴƴo on e fii ummutal ngal."},{"book":"KUUƊE SAHAABAAƁE ƁEN","chapter":"17","verse":"19","text":"Onsay ɓe ƴetti mo, ɓe naɓi ka mbatirde wi'eteende Areyopaasi, ɓe wi'i mo: «A waaway men andinde ko honɗun woni ndee jannde heyre nde wonɗaa wowlude fii mun?"},{"book":"KUUƊE SAHAABAAƁE ƁEN","chapter":"17","verse":"20","text":"Ko fii hiɗa waɗude e noppi amen piiji ɗi men woowaa nanude, meɗen faalaa andude ko honɗun woni ɗun.»"},{"book":"KUUƊE SAHAABAAƁE ƁEN","chapter":"17","verse":"21","text":"Tawi ɓe Atiina ɓen fow e hoɓɓe wondunooɓe e maɓɓe ɓen ko jokkunoo woo ko wowlugol maa heɗagol piiji hesi."},{"book":"KUUƊE SAHAABAAƁE ƁEN","chapter":"17","verse":"22","text":"Onsay Puulusa darii ka tumbo mbatirde, o wi'i: «Ko onon yo ɓe Atiina, mi ndaarii e cenɗe ɗen fow, mi tawii ko on ɓe diina fota."},{"book":"KUUƊE SAHAABAAƁE ƁEN","chapter":"17","verse":"23","text":"Awa kadi e nder ko mi feƴƴata kon, mi yi'ii kala ko rewoton, e hay mi yi'ii *layyorde ka ɗunɗoo windii: ‹Ko ko allaajo mo andaaka.› Ɗun ko on mo wonɗon teddinde, mo tawata on andaa, mi woni on feɲɲinande."},{"book":"KUUƊE SAHAABAAƁE ƁEN","chapter":"17","verse":"24","text":"Ɗun ko on Alla taguɗo aduna on e kala ko woni e mun, on wonɗo Joomiraaɗo kammuuli ɗin e leyɗeele ɗen, on ko mo hoɗataa e nder juulirɗe ɗe yimɓe moƴƴiniri juuɗe mun."},{"book":"KUUƊE SAHAABAAƁE ƁEN","chapter":"17","verse":"25","text":"Hinaa neɗɗanke waɗanta mo, wa si tawii himo hatonjini e goɗɗun, ko on woni Yeɗoowo mo kala ngurndan e poopaali e kala huunde."},{"book":"KUUƊE SAHAABAAƁE ƁEN","chapter":"17","verse":"26","text":"Ko immorde e aaden gooto o tagiri leƴƴi neɗɗanke ɗin fow, yo ɓen hoɗu e hoore ndelo leydi ndin fow. Awa o happiino saa'iiji maɓɓe ɗin e ittiri ko ɓe hoɗata e mun kon,"},{"book":"KUUƊE SAHAABAAƁE ƁEN","chapter":"17","verse":"27","text":"fii no ɓe ɗaɓɓira Alla, ɓe yi'a mo si no hawri e nder memugol, fii kala o woɗɗaaki hay gooto e men."},{"book":"KUUƊE SAHAABAAƁE ƁEN","chapter":"17","verse":"28","text":"Ko fii ko kanko heɓirɗen ngurndan, waawirɗen memminaade, ko e makko kadi woodaɗen. Ko ɗun yuɓɓooɓe gimɗi mon goo no wi'i: ‹Ko en fayɓe makko kadi.›"},{"book":"KUUƊE SAHAABAAƁE ƁEN","chapter":"17","verse":"29","text":"«Ɓay non ko en fayɓe Alla, haanaa ka miijoɗen wonde Alla no nandi e kaŋŋe e kaalisi maa e kaaƴe lesaaɗe fotinaa, hara ko e immorde e miijo neɗɗanke."},{"book":"KUUƊE SAHAABAAƁE ƁEN","chapter":"17","verse":"30","text":"Hari Allaahu on jogoraano yimɓe ɓen ko ɓe andaano mo kon, kono jooni o daalanii yimɓe ɓen fow e nder nokkeeli ɗin fow yo ɓe tuubu."},{"book":"KUUƊE SAHAABAAƁE ƁEN","chapter":"17","verse":"31","text":"Ko fii o happii ɲalaande nde o ɲaawirta aduna on peewal, rewrude e on neɗɗo mo o toɗɗii, ɗun ko on mo o waɗirani fow seedee timmuɗo immintingol mo e hakkunde mayɓe ɓen.»"},{"book":"KUUƊE SAHAABAAƁE ƁEN","chapter":"17","verse":"32","text":"Nde ɓe nanunoo himo wowla fii ummutal mayɓe ɓen, woɓɓe e maɓɓe jali mo, woɓɓe ɓen wi'i: «Men heɗoto ma ɲande goo fii ɗun.»"},{"book":"KUUƊE SAHAABAAƁE ƁEN","chapter":"17","verse":"33","text":"Onsay kanko Puulusa o sortii hakkunde maɓɓe."},{"book":"KUUƊE SAHAABAAƁE ƁEN","chapter":"17","verse":"34","text":"Kono fow e mun, ɗun haɗaali woɓɓe humoo e makko, gomɗina. Tawi no tawaa e ɓen oo wi'eteeɗo Denuusi, tawdaaɗo e dental fewjooɓe Areyopaasi ɓen, e debbo no wi'ee Damaari, kaɲun e woɓɓe goo kadi."}]}