{"data":[{"book":"2 Timotiu","chapter":"4","verse":"1","text":"Nítorí náà mo pàṣẹ fún ọ níwájú Ọlọ́run, àti Kristi Jesu, ẹni tí yóò ṣe ìdájọ́ alààyè àti òkú, àti nítorí ìfarahàn rẹ̀ àti ìjọba rẹ̀."},{"book":"2 Timotiu","chapter":"4","verse":"2","text":"Wàásù ọ̀rọ̀ náà, ṣe àìsimi ní àkókò tí ó wọ̀, àti àkókò ti kò wọ̀; bá ni wí, ṣe ìtọ́ni, gbani níyànjú pẹ̀lú ìpamọ́ra àti ẹ̀kọ́ gbogbo."},{"book":"2 Timotiu","chapter":"4","verse":"3","text":"Nítorí pé ìgbà yóò dé, tí wọn kì yóò lè gba ẹ̀kọ́ tí ó yè kooro, ṣùgbọ́n bí wọ́n ti jẹ́ ẹni tí etí ń rin, wọn ó lọ kó olùkọ́ jọ fún ara wọn nínú ìfẹ́kúfẹ̀ẹ́ ara wọn."},{"book":"2 Timotiu","chapter":"4","verse":"4","text":"Wọ́n ó sì yí etí wọn padà kúrò nínú òtítọ́, wọn ó sì yípadà sí ìtàn asán."},{"book":"2 Timotiu","chapter":"4","verse":"5","text":"Ṣùgbọ́n máa faradà ìpọ́njú, ṣe iṣẹ́ efangelisti, ṣe iṣẹ́ rẹ láṣepé."},{"book":"2 Timotiu","chapter":"4","verse":"6","text":"Nítorí à ń fi mi rú ẹbọ nísinsin yìí, àtilọ mi sì súnmọ́ etílé."},{"book":"2 Timotiu","chapter":"4","verse":"7","text":"Èmi ti ja ìjà rere, èmi tí parí iré-ìje mi, èmi ti pa ìgbàgbọ́ mọ́."},{"book":"2 Timotiu","chapter":"4","verse":"8","text":"Láti ìsinsin yìí lọ a fi adé òdodo lélẹ̀ fún mi, tí Olúwa onídàájọ́ òdodo, yóò fífún mi ni ọjọ́ náà kì í sì í ṣe kìkì èmi nìkan ṣùgbọ́n pẹ̀lú fún gbogbo àwọn tí ó ti fẹ́ ìfarahàn rẹ̀."},{"book":"2 Timotiu","chapter":"4","verse":"9","text":"Sa ipá rẹ láti tètè tọ̀ mí wá."},{"book":"2 Timotiu","chapter":"4","verse":"10","text":"Nítorí Dema ti kọ̀ mí sílẹ̀, nítorí ó ń fẹ́ ayé yìí, ó sì lọ sí Tẹsalonika; Kreskeni sí Galatia, Titu sí Dalimatia."},{"book":"2 Timotiu","chapter":"4","verse":"11","text":"Luku nìkan ni ó wà pẹ̀lú mi, mú Marku wá pẹ̀lú rẹ: nítorí ó wúlò fún mi fún iṣẹ́ ìránṣẹ́."},{"book":"2 Timotiu","chapter":"4","verse":"12","text":"Mo rán Tikiku ní iṣẹ́ lọ sí Efesu."},{"book":"2 Timotiu","chapter":"4","verse":"13","text":"Aṣọ òtútù tí mo fi sílẹ̀ ní Troasi lọ́dọ̀ Karpu, nígbà tí ìwọ bá ń bọ̀ mú un wa, àti àwọn ìwé, pẹ̀lúpẹ̀lú àwọn ìwé-awọ."},{"book":"2 Timotiu","chapter":"4","verse":"14","text":"Aleksanderu alágbẹ̀dẹ bàbà ṣe mi ni ibi púpọ̀: Olúwa yóò san án fún un gẹ́gẹ́ bí iṣẹ́ rẹ̀."},{"book":"2 Timotiu","chapter":"4","verse":"15","text":"Lọ́dọ̀ ẹni tí kí ìwọ máa ṣọ́ra pẹ̀lú, nítorí tí ó kọ ojú ìjà sí ìwàásù wa púpọ̀."},{"book":"2 Timotiu","chapter":"4","verse":"16","text":"Ní àkọ́kọ́ jẹ́ ẹjọ́ mi, kò sí ẹni tí ó ba mi gba ẹjọ́ rò ṣùgbọ́n gbogbo ènìyàn ni o kọ̀ mi sílẹ̀, àdúrà mi ni kí a má ṣe kà á sí wọn lọ́rùn."},{"book":"2 Timotiu","chapter":"4","verse":"17","text":"Ṣùgbọ́n Olúwa gba ẹjọ́ mi rò, ó sì fún mi lágbára; pé nípasẹ̀ mi kí a lè wàásù náà ní àwàjálẹ̀, àti pé kí gbogbo àwọn aláìkọlà lè gbọ́; a sì gbà mí kúrò lẹ́nu kìnnìún náà."},{"book":"2 Timotiu","chapter":"4","verse":"18","text":"Olúwa yóò yọ mí kúrò nínú iṣẹ́ búburú gbogbo, yóò sì mu mí dé inú ìjọba ọ̀run. Ẹni ti ògo wà fún láé àti láéláé. Àmín."},{"book":"2 Timotiu","chapter":"4","verse":"19","text":"Kí Priska àti Akuila, àti ilé Onesiforu."},{"book":"2 Timotiu","chapter":"4","verse":"20","text":"Erastu wà ní Kọrinti: ṣùgbọ́n mo fi Tirofimu sílẹ̀ ni Miletu nínú àìsàn."},{"book":"2 Timotiu","chapter":"4","verse":"21","text":"Sa ipá rẹ láti tètè wá ṣáájú ìgbà òtútù."},{"book":"2 Timotiu","chapter":"4","verse":"22","text":"Kí Olúwa wà pẹ̀lú ẹ̀mí rẹ kí oore-ọ̀fẹ́ wà pẹ̀lú yín."}]}