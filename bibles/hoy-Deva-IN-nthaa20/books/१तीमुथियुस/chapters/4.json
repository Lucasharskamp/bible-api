{"data":[{"book":"१ तीमुथियुस","chapter":"4","verse":"1","text":"पवित्र आत्मा स्पष्टता देल अनतद कि बरावाळा समयगोळ दा हापाळ सप्पा लॉकुर तान विश्वास इक त्याग्स बुट्टार अदिक भटकुसावाळा आत्मागोळ अदिक शैतान उन द्वारा कल्सद मातगोळ हींद आगेदार."},{"book":"१ तीमुथियुस","chapter":"4","verse":"2","text":"ईद आ ख्वाटा पाखंडी मंळसागोळ्द कारण आदीन, यार्द विवेक मान्सी होततेला लोवा देल दाग्सकु आग्याद,"},{"book":"१ तीमुथियुस","chapter":"4","verse":"3","text":"जो मदा माळोर से रोकस्यार, अदिक ऊमोद येनारा वस्तुगोळ देल अलग ईरोद आग्या कोट्टार, यवरी परमेश्वर इदुरसाटी घळुस्यान कि विश्वासी अदिक सच्चाई इक अरावाळेर अवरी धन्यवाद इन सांगुळ तिनुल."},{"book":"१ तीमुथियुस","chapter":"4","verse":"4","text":"यतिकी परमेश्वर उन माळ्द हर ऊंद वस्तु वळ्लीद आद, अदिक यातोदु वस्तु अस्वीकार माळोद लायक हैलेच; लेकीन ईद कि धन्यवाद इन सांगुळ तिनकु आगुल,"},{"book":"१ तीमुथियुस","chapter":"4","verse":"5","text":"यतिकी परमेश्वर उन वचन अदिक प्रार्थना अन द्वारा शुद्ध आगेगतद."},{"book":"१ तीमुथियुस","chapter":"4","verse":"6","text":"अगर नी वार्टुर इक ई मातगोळ्द याद कोळतेला ईत्या, अदिक विश्वास इन सच्चाई अदिक आ वळ्लीद शिक्षा अन मातगोळ से, जो नी मान्सतेला बंद्या; रा मसीह यीशु उन वळ्लेव सेवक ठहरूस्या."},{"book":"१ तीमुथियुस","chapter":"4","verse":"7","text":"परमेश्वर रहित कात्‍ता-कात्‍तागोळ देल जो सिर्फ हाळामुंडगोळ द्वारा केळ्सकु अशुध्द कात्‍तागोळ आव येनु संबंध ईटबाळ, लेकीन भक्ति इन साधना माळ."},{"book":"१ तीमुथियुस","chapter":"4","verse":"8","text":"यतिकी मय इन साधना देल फायदा गोर्त आगतद, लेकीन भक्ति सप्पा मातगोळ साटी लाभदायक आद, यतिकी ई समय इन जीवन अदिक बरावाळा जीवन इन भी वादा इदुर्दा साटी आद."},{"book":"१ तीमुथियुस","chapter":"4","verse":"9","text":"हिंग ऊंद विश्वास ईटा लायक कहावत आद, जो पुरा रीति देल स्वीकार माळा लायक आद."},{"book":"१ तीमुथियुस","chapter":"4","verse":"10","text":"यतिकी नाव मयनत अदिक कोशिश इदुरसाटी माळतेव कि नाम आशा आ जित्‍ता परमेश्वर मा आद, जो सप्पा मंळसागोळ्द अदिक खास माळकु विश्वासीगोळव उद्धारकर्ता आन."},{"book":"१ तीमुथियुस","chapter":"4","verse":"11","text":"इव मातगोळ्द आग्या कोळ अदिक कल्सतेला ईर."},{"book":"१ तीमुथियुस","chapter":"4","verse":"12","text":"याऊ नीन जवानी इक तुच्छ सम्सबाळुल; लेकीन वचन, माताळदुर दा, चाल-चलन, अदिक प्यार, अदिक विश्वास, अदिक पवित्रता दा विश्वासीगोळ साटी आदर्श बनसेग."},{"book":"१ तीमुथियुस","chapter":"4","verse":"13","text":"यागासताका ना बरालीन, आगासताका लॉकुर न्याड्या प्रभु उन वचन वाचुसदुर दा अदिक उपदेश कोळदुर दा अदिक कल्सदुर दा तान इक मग्न ईट."},{"book":"१ तीमुथियुस","chapter":"4","verse":"14","text":"आ वरदान इन प्रती जो नीन दा आद, अदिक भविष्यवाणी इन द्वारा स्याणागोळ्द कय दा ईटा होती नीनी सीकीत, अदरी अनदेखा माळबाळ."},{"book":"१ तीमुथियुस","chapter":"4","verse":"15","text":"ई मातगोळ्द विचार माळ्त ईर अदिक ईऊर दा तान ध्यान हचकु ईट, ताकी नीन उन्नती सप्पा मुंदुर मा प्रगट आगुल."},{"book":"१ तीमुथियुस","chapter":"4","verse":"16","text":"तान जीवन इन दी अदिक तान शिक्षागोळ सावधानी ईट. ई मातगोळ मा संची ईर, यतिकी अगर हिंग माळतेला ईत्या रा नी तान अदिक तान केळावाळेर साटी भी उद्धार इन कारण आद्या."}]}