{"data":[{"book":"دانیال","chapter":"2","verse":"1","text":"نِبوکَدنِصَّر در سال دوم سلطنتش خوابی دید. این خواب چنان او را مضطرب کرد که سراسیمه بیدار شد و نتوانست دوباره به خواب رود."},{"book":"دانیال","chapter":"2","verse":"2","text":"پس همهٔ منجمان، جادوگران، طالع‌بینان و رمالان خود را احضار کرد تا خوابش را تعبیر کنند. وقتی همه در حضورش ایستادند"},{"book":"دانیال","chapter":"2","verse":"3","text":"گفت: «خوابی دیده‌ام که مرا مضطرب کرده، از شما می‌خواهم آن را برای من تعبیر کنید.»"},{"book":"دانیال","chapter":"2","verse":"4","text":"آنها به زبان ارامی به پادشاه گفتند: «پادشاه تا به ابد زنده بماند! خوابتان را بگویید تا تعبیرش کنیم.»"},{"book":"دانیال","chapter":"2","verse":"5","text":"ولی پادشاه جواب داد: «حکم من این است: اگر شما به من نگویید چه خوابی دیده‌ام و تعبیرش چیست، دستور می‌دهم شما را تکه‌تکه کنند و خانه‌هایتان را خراب نمایند!"},{"book":"دانیال","chapter":"2","verse":"6","text":"ولی اگر بگویید چه خوابی دیده‌ام و تعبیرش چیست، به شما پاداش و انعام می‌دهم و عزت و افتخار می‌بخشم. حال، بگویید چه خوابی دیده‌ام و تعبیرش چیست؟»"},{"book":"دانیال","chapter":"2","verse":"7","text":"ایشان باز گفتند: «اگر شما خوابتان را برای ما تعریف نکنید چطور می‌توانیم تعبیرش کنیم؟»"},{"book":"دانیال","chapter":"2","verse":"8","text":"پادشاه جواب داد: «مطمئنم دنبال فرصت می‌گردید که از حکم من جان به در ببرید؛"},{"book":"دانیال","chapter":"2","verse":"9","text":"ولی بدانید اگر خواب را نگویید حکم من در مورد شما اجرا خواهد شد. شما با هم تبانی کرده‌اید که به من دروغ بگویید به امید اینکه باگذشت زمان این موضوع فراموش شود. خواب مرا بگویید تا من هم مطمئن شوم تعبیری که می‌کنید درست است.»"},{"book":"دانیال","chapter":"2","verse":"10","text":"حکیمان در جواب پادشاه گفتند: «در تمام دنیا کسی پیدا نمی‌شود که بتواند این خواستهٔ پادشاه را انجام دهد. تا به حال هیچ پادشاه یا حاکمی، از منجمان و جادوگران و طالع‌بینان خود چنین چیزی نخواسته است."},{"book":"دانیال","chapter":"2","verse":"11","text":"آنچه که پادشاه می‌خواهند ناممکن است. هیچ‌کس جز خدایان نمی‌تواند به شما بگوید چه خوابی دیده‌اید. خدایان هم با انسانها زندگی نمی‌کنند تا از ایشان کمک بگیریم.»"},{"book":"دانیال","chapter":"2","verse":"12","text":"پادشاه وقتی این را شنید چنان خشمگین شد که فرمان قتل تمام حکیمان بابِل را صادر کرد."},{"book":"دانیال","chapter":"2","verse":"13","text":"دانیال و یارانش جزو کسانی بودند که می‌بایست کشته شوند."},{"book":"دانیال","chapter":"2","verse":"14-15","text":"اما دانیال نزد اریوک رئیس جلادان که مأمور اجرای فرمان بود، رفت و با حکمت و بصیرت در این باره با او سخن گفت. دانیال پرسید: «چرا پادشاه چنین فرمانی صادر کرده است؟» آنگاه اریوک تمام ماجرا را برای دانیال تعریف کرد."},{"book":"دانیال","chapter":"2","verse":"16","text":"پس دانیال به حضور پادشاه رفت و از او مهلت خواست تا خواب او را تعبیر کند."},{"book":"دانیال","chapter":"2","verse":"17","text":"سپس به خانه رفت و موضوع را با یاران خود حننیا، میشائیل و عزریا در میان نهاد."},{"book":"دانیال","chapter":"2","verse":"18","text":"او از ایشان خواست که از خدای آسمانها درخواست نمایند تا بر ایشان رحم کند و نشان دهد که پادشاه چه خوابی دیده و تعبیرش چیست، مبادا با سایر حکیمان کشته شوند."},{"book":"دانیال","chapter":"2","verse":"19","text":"همان شب در رؤیا آن راز بر دانیال آشکار شد و او خدای آسمانها را ستایش نموده،"},{"book":"دانیال","chapter":"2","verse":"20","text":"گفت: «بر نام خدا تا ابد سپاس باد! زیرا حکمت و توانایی از آن اوست،"},{"book":"دانیال","chapter":"2","verse":"21","text":"وقتها و زمانها در دست اوست و اوست که پادشاهان را عزل و نصب می‌کند. اوست که به حکیمان، حکمت و به دانایان، دانایی می‌بخشد."},{"book":"دانیال","chapter":"2","verse":"22","text":"اوست که اسرار عمیق و نهان را آشکار می‌سازد. او نور است و آنچه را که در تاریکی مخفی است، می‌داند."},{"book":"دانیال","chapter":"2","verse":"23","text":"ای خدای اجدادم، از تو سپاسگزارم، زیرا به من حکمت و توانایی بخشیده‌ای و دعای ما را اجابت کرده، مرا از خواب پادشاه و معنی آن آگاه ساخته‌ای.»"},{"book":"دانیال","chapter":"2","verse":"24","text":"آنگاه دانیال نزد اریوک که از طرف پادشاه دستور داشت حکیمان بابِل را بکشد، رفت و گفت: «حکیمان بابِل را نکش. مرا نزد پادشاه ببر تا آنچه را می‌خواهد بداند به او بگویم.»"},{"book":"دانیال","chapter":"2","verse":"25","text":"پس اریوک با عجله دانیال را به حضور پادشاه برد و گفت: «من یکی از اسیران یهودی را پیدا کرده‌ام که می‌تواند خواب پادشاه را بگوید.»"},{"book":"دانیال","chapter":"2","verse":"26","text":"پادشاه به دانیال گفت: «آیا تو می‌توانی بگویی چه خوابی دیده‌ام و تعبیرش چیست؟»"},{"book":"دانیال","chapter":"2","verse":"27","text":"دانیال جواب داد: «هیچ حکیم، منجم، جادوگر و طالع‌بینی نمی‌تواند این خواستهٔ پادشاه را به جا آورد."},{"book":"دانیال","chapter":"2","verse":"28","text":"ولی خدایی در آسمان هست که رازها را آشکار می‌سازد. او آنچه را که در آینده می‌باید اتفاق بیفتد، از پیش به پادشاه خبر داده است. خوابی که پادشاه دیده، این است:"},{"book":"دانیال","chapter":"2","verse":"29","text":"«ای پادشاه، وقتی در خواب بودید، خدایی که رازها را آشکار می‌سازد شما را از آنچه که در آینده اتفاق خواهد افتاد آگاه ساخت."},{"book":"دانیال","chapter":"2","verse":"30","text":"اما این خواب از آن جهت که از دیگران داناترم بر من آشکار نشد، بلکه از این نظر بر من آشکار شد تا پادشاه از تعبیر آن آگاه شوند."},{"book":"دانیال","chapter":"2","verse":"31","text":"«ای پادشاه، در خواب مجسمهٔ بزرگی را دیدید که بسیار درخشان و ترسناک بود."},{"book":"دانیال","chapter":"2","verse":"32","text":"سر این مجسمه از طلای خالص، سینه و بازوهایش از نقره، شکم و رانهایش از مفرغ،"},{"book":"دانیال","chapter":"2","verse":"33","text":"ساقهایش از آهن، پاهایش قسمتی از آهن و قسمتی از گل بود."},{"book":"دانیال","chapter":"2","verse":"34","text":"در همان حالی که به آن خیره شده بودید، سنگی بدون دخالت دست انسان از کوه جدا شد و به پاهای آهنی و گلی آن مجسمه اصابت کرد و آنها را خرد نمود."},{"book":"دانیال","chapter":"2","verse":"35","text":"سپس مجسمه، که از طلا و نقره و مفرغ و گل و آهن بود، فرو ریخت و به شکل ذرات ریز درآمد و باد آنها را مانند کاه پراکنده کرد، به طوری که اثری از آن باقی نماند. اما سنگی که آن مجسمه را خرد کرده بود کوه بزرگی شد و تمام دنیا را در برگرفت."},{"book":"دانیال","chapter":"2","verse":"36","text":"«خواب این بود، اما حال تعبیر آن:"},{"book":"دانیال","chapter":"2","verse":"37","text":"«ای پادشاه، شما شاه شاهان هستید، زیرا خدای آسمانها به شما سلطنت و قدرت و توانایی و شکوه بخشیده است."},{"book":"دانیال","chapter":"2","verse":"38","text":"او شما را بر تمام مردم جهان و حیوانات و پرندگان مسلط گردانیده است. سر طلایی آن مجسمه شما هستید."},{"book":"دانیال","chapter":"2","verse":"39","text":"اما وقتی سلطنت شما به پایان رسد، سلطنت دیگری2‏:39 منظور از «سلطنت دیگر» حکومت ماد و پارس است و منظور از «سلطنت سوم» حکومت یونان می‌شد. روی کار خواهد آمد که ضعیفتر از سلطنت شما خواهد بود. پس از آن، سلطنت سومی که همان شکم مفرغین آن مجسمه باشد روی کار خواهد آمد و بر تمام دنیا سلطنت خواهد کرد."},{"book":"دانیال","chapter":"2","verse":"40","text":"پس از آن، سلطنت چهارم2‏:40 «سلطنت چهارم» احتمالاً حکومت روم می‌شد. به ظهور خواهد رسید و همچون آهن قوی خواهد بود و همه چیز را در هم کوبیده خرد خواهد کرد."},{"book":"دانیال","chapter":"2","verse":"41-42","text":"همان‌طور که دیدید پاها و انگشتهای مجسمه قسمتی از آهن و قسمتی از گل بود. این نشان می‌دهد که این سلطنت تقسیم خواهد شد و بعضی از قسمتهای آن مثل آهن قوی و بعضی مثل گل ضعیف خواهد بود."},{"book":"دانیال","chapter":"2","verse":"43","text":"مخلوط آهن و گل نشان می‌دهد که خانواده‌های سلطنتی سعی خواهند کرد از راه وصلت، با یکدیگر متحد شوند، ولی همان‌طور که آهن با گل مخلوط نمی‌شود، آنها نیز متحد نخواهند شد."},{"book":"دانیال","chapter":"2","verse":"44","text":"«در دوران سلطنت آن پادشاهان، خدای آسمانها سلطنتی برقرار خواهد ساخت که هرگز از بین نخواهد رفت و کسی بر آن پیروز نخواهد شد، بلکه همهٔ آن سلطنتها را در هم کوبیده مغلوب خواهد ساخت و خودش تا ابد پایدار خواهد ماند."},{"book":"دانیال","chapter":"2","verse":"45","text":"این است معنی آن سنگی که بدون دخالت دست انسان از کوه جدا شد و تمام آهن، مفرغ، گل، نقره و طلا را خرد کرد. به این وسیله خدای بزرگ آنچه را که در آینده اتفاق خواهد افتاد، به پادشاه نشان داده است. تعبیر خواب عین همین است که گفتم.»"},{"book":"دانیال","chapter":"2","verse":"46","text":"آنگاه نِبوکَدنِصَّر در برابر دانیال خم شده او را تعظیم کرد و دستور داد برای او قربانی کنند و بخور بسوزانند."},{"book":"دانیال","chapter":"2","verse":"47","text":"پادشاه به دانیال گفت: «براستی خدای شما خدای خدایان و خداوند پادشاهان و آشکار کنندهٔ اسرار است، چون او این راز را بر تو آشکار کرده است.»"},{"book":"دانیال","chapter":"2","verse":"48","text":"سپس، پادشاه به دانیال مقام والایی داد و هدایای ارزندهٔ فراوانی به او بخشید و او را حاکم تمام بابِل و رئیس همهٔ حکیمان خود ساخت."},{"book":"دانیال","chapter":"2","verse":"49","text":"آنگاه پادشاه در پی درخواست دانیال، شدرک و میشک و عبدنغو را بر ادارهٔ امور مملکتی گماشت، اما خود دانیال در دربار نِبوکَدنِصَّر ماند."}]}