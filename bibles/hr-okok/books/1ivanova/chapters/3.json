{"data":[{"book":"1 Ivanova","chapter":"3","verse":"1","text":"Gledajte koliku nam je ljubav Otac darovao: da se možemo nazvati Božjom djecom, a to i jesmo. Ali ljudi koji pripadaju ovom svijetu ne poznaju Boga, pa ne mogu ni razumjeti da smo mi njegova djeca."},{"book":"1 Ivanova","chapter":"3","verse":"2","text":"Da, ljubljeni moji, već smo sada Božja djeca, a što ćemo biti poslije, još se nije očitovalo. Ali jedno znamo: kad se očituje, bit ćemo njemu slični jer ćemo ga vidjeti onakvim kakav on doista jest."},{"book":"1 Ivanova","chapter":"3","verse":"3","text":"Tko ima tu nadu u njega, čisti se od grijeha, kao što je i on čist."},{"book":"1 Ivanova","chapter":"3","verse":"4","text":"Tko god čini grijeh, krši Božji zakon, jer je grijeh protivan Božjemu zakonu."},{"book":"1 Ivanova","chapter":"3","verse":"5","text":"Znate da je Isus došao da odnese naše grijehe i da u njemu nema grijeha."},{"book":"1 Ivanova","chapter":"3","verse":"6","text":"Tko god ostaje u njemu, ne čini grijeh. A tko griješi, nije ga ni vidio ni upoznao."},{"book":"1 Ivanova","chapter":"3","verse":"7","text":"Djeco draga, ne dopustite da vas itko glede toga zavede. Tko čini pravdu, čini je zato što je pravedan kao što je i Krist pravedan."},{"book":"1 Ivanova","chapter":"3","verse":"8","text":"Nastavlja li tko živjeti u grijehu, to pokazuje da pripada đavlu koji je u grijehu od početka. Ali Božji Sin je došao uništiti đavolska djela."},{"book":"1 Ivanova","chapter":"3","verse":"9","text":"Tko je rođen od Boga, ne živi u grijehu jer je u njemu Božje sjeme, pa više u grijehu i ne može živjeti; u njemu je započeo novi život—rođen je od Boga."},{"book":"1 Ivanova","chapter":"3","verse":"10","text":"Božja se djeca od đavolske raspoznaju po ovome: tko ne čini pravde i tko ne voli svoju braću, ne pripada Bogu."},{"book":"1 Ivanova","chapter":"3","verse":"11","text":"Jer tu smo poruku, da volimo jedni druge, primili još na početku."},{"book":"1 Ivanova","chapter":"3","verse":"12","text":"Ne smijemo biti poput Kajina, koji je pripadao Zlome i ubio svojega brata. Zašto ga je ubio? Jer su mu djela bila zla, a djela njegova brata pravedna."},{"book":"1 Ivanova","chapter":"3","verse":"13","text":"Ne čudite se stoga, draga braćo, ako vas svijet mrzi."},{"book":"1 Ivanova","chapter":"3","verse":"14","text":"Volimo li svoju braću, znat ćemo da smo prešli iz smrti u vječni život. Onaj tko ih ne voli, još je uvijek mrtav."},{"book":"1 Ivanova","chapter":"3","verse":"15","text":"Tko god mrzi svojeg brata, u srcu je ubojica, a znate da nijedan ubojica u sebi nema trajnoga, vječnog života."},{"book":"1 Ivanova","chapter":"3","verse":"16","text":"Pravu smo ljubav spoznali jer je Krist za nas dao svoj život. Tako smo i mi dužni dati život za svoju braću."},{"book":"1 Ivanova","chapter":"3","verse":"17","text":"Ali ima li tko zemaljskih dobara te dobro živi, a vidi svojeg brata u potrebi i ostane pred njim tvrda srca—kako da ljubav Božja ostane u njemu?"},{"book":"1 Ivanova","chapter":"3","verse":"18","text":"Nemojmo, djeco draga, voljeti samo riječju i jezikom, već djelom i iskreno."},{"book":"1 Ivanova","chapter":"3","verse":"19","text":"Po tome ćemo znati da smo od istine i umirit ćemo pred Gospodinom svoje srce"},{"book":"1 Ivanova","chapter":"3","verse":"20","text":"ako nas ono u bilo čemu osuđuje. Jer Bog je veći od našeg srca i znade sve."},{"book":"1 Ivanova","chapter":"3","verse":"21","text":"Dragi moji, ako nas savjest ne osuđuje, možemo hrabro i s pouzdanjem doći k Bogu"},{"book":"1 Ivanova","chapter":"3","verse":"22","text":"i dobit ćemo od njega sve što zatražimo jer vršimo njegove zapovijedi i činimo što mu je drago."},{"book":"1 Ivanova","chapter":"3","verse":"23","text":"A njegova je zapovijed: da vjerujemo u ime njegova Sina Isusa Krista i da volimo jedni druge kao što nam je on zapovjedio."},{"book":"1 Ivanova","chapter":"3","verse":"24","text":"Tko je poslušan Božjim zapovijedima, živi u Bogu i Bog u njemu. A da on živi u nama, znamo po Duhu kojega nam je poslao."}]}