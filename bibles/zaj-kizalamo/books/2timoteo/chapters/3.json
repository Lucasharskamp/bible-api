{"data":[{"book":"2TIMOTEO","chapter":"3","verse":"1","text":"Ila kolondigwa uitange mbuli ino, Timoteo, kamba kuna gamazua ga kimambukizo kowa na vipigiti vidala."},{"book":"2TIMOTEO","chapter":"3","verse":"2","text":"Wanhu wowa wene kuinogela wenyego, wene kunogela hela, wene kuitogola, wene matopa, na wene maligo. Hawawategeleza tata zao na mama zao, walibule hewela, wanyolodoke mmioyo,"},{"book":"2TIMOTEO","chapter":"3","verse":"3","text":"walibule unhu, wolema kuwagela wayao kumgongo, wowalonga vihile wayao, woleka kuizuila, wakaini, na wokwihilwa na mbuli zinogile."},{"book":"2TIMOTEO","chapter":"3","verse":"4","text":"Wanhu wano wowa vizenzeleganye, hawawagesa wanhu wayagwe, wowa wene kulonda makulu, na wowa wene kunogelwa na mbuli za uhondo wa ulumwengu uno kubanza kumnogela Mulungu."},{"book":"2TIMOTEO","chapter":"3","verse":"5","text":"Kunze wa kamba wanhu wa Mulungu, ila wozibeza mhiko zake. Ukale nao kutali wanhu kamba wano."},{"book":"2TIMOTEO","chapter":"3","verse":"6","text":"Kwavija mmwanza wao hana wanhu wokiitenda kuwa wambwiga wokwingila mzing'anda za watwanzi wabozi wagubikizwe na vilozo viwali navo na kuhembeluswa na sulukila za kila namna. Wolonda wagatogole mafundo gao ga uvwizi."},{"book":"2TIMOTEO","chapter":"3","verse":"7","text":"Watwanzi awo mazua gose wolonda kuifundiza ila hawadaha kwiza kuitanga ikweli."},{"book":"2TIMOTEO","chapter":"3","verse":"8","text":"Kamba vija Yane na Yambile3:8 Yane na Yambile hawandikwe M'bibilia ila muusheha wa Wayahudi wolongigwa kamba wakala wahawi wa Falao wam'bezile Musa. Nyandiko zino za mkitabu cha KUHALAWA 7:11-12. viwam'bezile Musa umwaka, vivija wanhu wano waibamilila ikweli, wanhu wali na nzonzi zipotoke, na wahumwile mnhamanila."},{"book":"2TIMOTEO","chapter":"3","verse":"9","text":"Ila hawavika kutali ng'hani, kwavija kila munhu kowona vija viwali wabozi. Vino vivo viwalawilile Yane na Yambile."},{"book":"2TIMOTEO","chapter":"3","verse":"10","text":"Ila gweye, Timoteo, kuvitanga vija vinifundiza na vija vinikala, na kugatanga gaja gali mmoyo wangu. Kuitanga nhamanila yangu, vija vinili na mwazaganyo na noge, na vija vinidaha kwazaganya."},{"book":"2TIMOTEO","chapter":"3","verse":"11","text":"Kuitanga migayo yangu na kugazika kunigazike. Kugatanga gose ganilawilile nie mmiwambo ya Antiokia, Ikonio, na Listila, migayo ihile inyazaganye, ila Mndewa kanikombola kulawa mmigayo ija yose."},{"book":"2TIMOTEO","chapter":"3","verse":"12","text":"Kila munhu yolonda kukala ukazi wa kumnogela Mulungu mkuilumba hamoja na Kilisto Yesu kogazigwa."},{"book":"2TIMOTEO","chapter":"3","verse":"13","text":"Ila wanhu wehile na wazenzeleganye wogaluka kulawa kuwiho na kuwa wanhu wehile ng'hani, kuno wowavwizila wayagwe na hewo wenyego kuvwiziligwa."},{"book":"2TIMOTEO","chapter":"3","verse":"14","text":"Ila gweye gendelela na gaja gauifundize na gaugatogole ng'hani, kwavija kumtanga ija yakufundize."},{"book":"2TIMOTEO","chapter":"3","verse":"15","text":"Na kuvitanga kamba songela vuukalile mdodo kufundizigwa Nyandiko Zing'alile, zikugwelele ng'hungwe za kuubokela ukombola awo wiza kubitila nhamanila mkuilumba hamoja na Kilisto Yesu."},{"book":"2TIMOTEO","chapter":"3","verse":"16","text":"Nyandiko zose Zing'alile zina Loho wa Mulungu, na zolumba kufundiza gaja gali kweli, kukomhokela gehile, kugolosa haveduke, na kufundiza kukala ukazi ulibule uzenzeleganye,"},{"book":"2TIMOTEO","chapter":"3","verse":"17","text":"avo munhu wa Mulungu yatimamie na yawe na vihendo vose va kutenda kila sang'hano inogile."}]}