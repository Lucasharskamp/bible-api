{"data":[{"book":"Yohanna","chapter":"10","verse":"1","text":"“Gaskiya nake gaya muku, mutumin da bai shiga inda ake ajiye garken tumaki ta ƙofa ba, amma ya hau ta katanga, ɓarawo ne, ɗan fashi kuma."},{"book":"Yohanna","chapter":"10","verse":"2","text":"Mutumin da ya shiga ta ƙofa makiyayin tumakinsa ne."},{"book":"Yohanna","chapter":"10","verse":"3","text":"Mai gadin yakan buɗe wa makiyayin ƙofa, tumakin kuma sukan saurari muryarsa. Yakan kira tumakinsa da suna, yă kuma fid da su waje."},{"book":"Yohanna","chapter":"10","verse":"4","text":"Sa’ad da ya fitar da dukan nasa waje, sai ya ja gabansu, tumakinsa kuma sukan bi shi domin sun san muryarsa."},{"book":"Yohanna","chapter":"10","verse":"5","text":"Amma ba za su taɓa bin baƙo ba; sai dai ma su guje masa don ba su san muryar baƙo ba.”"},{"book":"Yohanna","chapter":"10","verse":"6","text":"Yesu ya yi musu wannan misali, amma ba su fahimci abin da yake faɗa musu ba."},{"book":"Yohanna","chapter":"10","verse":"7","text":"Saboda haka Yesu ya sāke cewa, “Gaskiya nake gaya muku, ni ne ƙofar tumakin."},{"book":"Yohanna","chapter":"10","verse":"8","text":"Duk waɗanda suka riga ni zuwa ɓarayi ne, ’yan fashi kuma, amma tumakin ba su saurare su ba."},{"book":"Yohanna","chapter":"10","verse":"9","text":"Ni ne ƙofar; duk wanda ya shiga ta wurina zai sami ceto. Zai riƙa shiga yă fita yă kuwa sami wurin kiwo."},{"book":"Yohanna","chapter":"10","verse":"10","text":"Ɓarawo yakan zo don yă yi sata ne kawai da kisa da kuma ɓarna. Ni kuwa na zo ne don su sami rai, su kuma same shi a yalwace."},{"book":"Yohanna","chapter":"10","verse":"11","text":"“Ni ne makiyayi mai kyau. Makiyayi mai kyau yakan ba da ransa domin tumakin."},{"book":"Yohanna","chapter":"10","verse":"12","text":"Wanda aka ɗauko haya ba shi ne makiyayi mai tumakin ba. Saboda haka sa’ad da ya ga kyarkeci yana zuwa, sai yă sheƙa da gudu yă bar tumakin. Sai kyarkecin yă kai wa garken hari, yă kuma watsar da su."},{"book":"Yohanna","chapter":"10","verse":"13","text":"Mutumin yakan gudu don shi ɗan haya ne kawai, bai kuwa damu da tumakin ba."},{"book":"Yohanna","chapter":"10","verse":"14","text":"“Ni ne makiyayi mai kyau; na san tumakina, tumakina kuma sun san ni,"},{"book":"Yohanna","chapter":"10","verse":"15","text":"kamar yadda Uba ya san ni, ni kuma na san Uba, ina kuwa ba da raina domin tumakin."},{"book":"Yohanna","chapter":"10","verse":"16","text":"Ina da waɗansu tumaki da ba na wannan garken ba ne. Dole ne in kawo su su ma. Za su saurari muryata, za su kasance garke guda ɗaya, makiyayi guda kuma."},{"book":"Yohanna","chapter":"10","verse":"17","text":"Abin da ya sa Ubana yake ƙaunata ke nan, domin ina ba da raina, in ɗauko shi kuma."},{"book":"Yohanna","chapter":"10","verse":"18","text":"Ba mai karɓe mini rai, ina dai ba da shi. Ina da iko in ba da shi, ina da iko in ɗauko shi kuma. Wannan umarni kuwa daga wurin Ubana na karɓo shi.”"},{"book":"Yohanna","chapter":"10","verse":"19","text":"Saboda waɗannan kalmomi fa, sai ɓaraka ta sāke shiga cikin Yahudawa."},{"book":"Yohanna","chapter":"10","verse":"20","text":"Da yawa daga cikinsu suka ce, “Yana da aljani, yana kuma hauka. Don me za ku saurare shi?”"},{"book":"Yohanna","chapter":"10","verse":"21","text":"Amma waɗansu suka ce, “Kai, waɗannan kalmomi ba na mai aljani ba ne. Anya, aljani yana iya buɗe idanun makaho?”"},{"book":"Yohanna","chapter":"10","verse":"22","text":"Bikin Miƙawa10.22 Wato, Hanukka a Urushalima ya kewayo, lokacin sanyin hunturu ne kuwa."},{"book":"Yohanna","chapter":"10","verse":"23","text":"Sai ga Yesu a filin haikali yana zagawa a Shirayin Solomon,"},{"book":"Yohanna","chapter":"10","verse":"24","text":"sai Yahudawa suka taru kewaye da shi, suka ce masa, “Har yaushe za ka bar mu da shakka? In kai ne Kiristin, ka faɗa mana a fili mana.”"},{"book":"Yohanna","chapter":"10","verse":"25","text":"Yesu ya amsa ya ce, “Na faɗa muku, amma ba ku gaskata ba. Ayyukan da nake yi cikin sunan Ubana su suke nuna ko wane ne ni."},{"book":"Yohanna","chapter":"10","verse":"26","text":"Amma ba ku gaskata ba domin ku ba tumakina ba ne."},{"book":"Yohanna","chapter":"10","verse":"27","text":"Tumakina sukan saurari muryata; na sansu, suna kuma bi na."},{"book":"Yohanna","chapter":"10","verse":"28","text":"Ina ba su rai madawwami, ba za su taɓa hallaka ba; ba kuma mai ƙwace su daga hannuna."},{"book":"Yohanna","chapter":"10","verse":"29","text":"Ubana, wanda ya ba ni su, ya fi duka girma, ba mai ƙwace su daga hannun Ubana."},{"book":"Yohanna","chapter":"10","verse":"30","text":"Da ni da Uba ɗaya ne.”"},{"book":"Yohanna","chapter":"10","verse":"31","text":"Sai Yahudawa suka sāke ɗebo duwatsu don su jajjefe shi,"},{"book":"Yohanna","chapter":"10","verse":"32","text":"amma Yesu ya ce musu, “Na nuna muku ayyukan alheri masu yawa da Uba ya aiko ni in yi, a kan wanne kuke so ku jajjefe ni?”"},{"book":"Yohanna","chapter":"10","verse":"33","text":"Yahudawa suka amsa suka ce, “Ai, ba don wani daga cikin waɗannan ayyukan alheri ne muke so mu jajjefe ka ba, amma don saɓon da kake yi, kai da kake mutum kawai, kana mai da kanka Allah.”"},{"book":"Yohanna","chapter":"10","verse":"34","text":"?"},{"book":"Yohanna","chapter":"10","verse":"35","text":"Mun dai san Nassi ba ya ƙarya, In har ya kira su waɗanda maganar Allah ta zo musu, ‘alloli,’"},{"book":"Yohanna","chapter":"10","verse":"36","text":"to, game da wanda Uba ya keɓe a matsayin nasa ne ya kuma aiko shi duniya. Don me kuke ce saɓo nake, domin na ce, ‘Ni Ɗan Allah ne?’"},{"book":"Yohanna","chapter":"10","verse":"37","text":"In ba ayyukan da Ubana yake yi ne nake yi ba, to, kada ku gaskata ni."},{"book":"Yohanna","chapter":"10","verse":"38","text":"Amma in su nake yi, ko ba ku gaskata ni ba, to, ku gaskata ayyukan, don ku sani, ku kuma gane, Uban yana cikina, ni kuma ina cikin Uban.”"},{"book":"Yohanna","chapter":"10","verse":"39","text":"Sai suka sāke yin ƙoƙari su kama shi, amma ya kuɓuce musu."},{"book":"Yohanna","chapter":"10","verse":"40","text":"Sa’an nan Yesu ya sāke koma ƙetaren Urdun inda dā Yohanna yake baftisma. A can ya zauna"},{"book":"Yohanna","chapter":"10","verse":"41","text":"mutane da yawa suka zo wurinsa. Suka ce, “Ko da yake Yohanna bai yi wani abin banmamaki ba, duk abubuwan da Yohanna ya faɗa game da mutumin nan gaskiya ne.”"},{"book":"Yohanna","chapter":"10","verse":"42","text":"A nan kuwa mutane da yawa suka gaskata da Yesu."}]}