{"data":[{"book":"Matthew","chapter":"18","verse":"1","text":"Di madagoaa deelaa, gei ana dama agoago ga mmaanege adu gi Jesus, ga heeu, “Ma koai dela e kaedahi e aamua i Teenua King o God di Langi?”18.1 Luke 22.24"},{"book":"Matthew","chapter":"18","verse":"2","text":"Jesus ne gahi mai tamagiigi dulii ga haga duu i mua digaula,"},{"book":"Matthew","chapter":"18","verse":"3","text":"ga helekai, “Au e hagi adu di tonu bolo maa goodou hagalee huli gii hai be nia dama lligi, goodou e deemee di ulu i Teenua King o God di Langi.18.3 Mark 10.15; Luke 18.17"},{"book":"Matthew","chapter":"18","verse":"4","text":"Tangada dela e kaedahi e aamua i Teenua King o God di Langi la go tangada dela e dugu eia gi lala gii hai be tama deenei.”"},{"book":"Matthew","chapter":"18","verse":"5","text":"Gei tangada dela ga benebene di tama dulii beenei i dogu ingoo, geia ne benebene hua Au."},{"book":"Matthew","chapter":"18","verse":"6","text":"“Tangada dela ma ga hagahuaidu tama e dahi dela e hagadonu Au i nia dama lligi beenei, gii doo a mee gi lodo di huaidu, e humalia hua e lawalawa dono uwa ginai di hadu damanaiee ga haga abulu gi lodo di moana."},{"book":"Matthew","chapter":"18","verse":"7","text":"E huaidu ang gi henuailala, idimaa nia mee aanei e hai nia daangada gii kili gi daha nadau hagadonu! Nia mee aanei ala koia e hai, gei e huaidu huoloo ang gi tangada dela e hai nia mee aanei gii kila."},{"book":"Matthew","chapter":"18","verse":"8","text":"“Maa doo lima, be go doo wae, e hai goe gii doo gi lodo di huaidu, duudia gi daha. Ma koia e humalia adu gi di goe di ulu gi lodo di mouli dee odi mo doo lima be doo wae hua e dahi, koia e humalia i di goe ma gaa hudu gi lodo di ahi dee odi mo oo lima mo oo wae dogomaalia.18.8 Matthew 5.30"},{"book":"Matthew","chapter":"18","verse":"9","text":"“Maa do golomada e hai goe gi huaidu, kabee ina gi daha. Ma koia e humalia adu gi di goe di ulu i di mouli dee odi mo do golomada hua e dahi, i do benebene o golomada e lua gaa hudu gi lodo di ahi dee odi.18.9 Matthew 5.29"},{"book":"Matthew","chapter":"18","verse":"10","text":"“Goodou hudee haga balumee ina tangada e dahi i digau ala e lligi beenei, gei gi iloo bolo nadau gau di langi e noho i baahi dogu Damana dela i di langi."},{"book":"Matthew","chapter":"18","verse":"11","text":"[Idimaa, Tama Tangada ne hanimoi belee haga mouli digau ala guu nngala.]18.11 Luke 19.10"},{"book":"Matthew","chapter":"18","verse":"12","text":"“Goodou e hagamaanadu bolo aha: Taane ana siibi e lau, gei e dahi gaa ngala, mee gaa hai dana aha? Mee gaa dugu nia siibi e matiwa maa hiwa gi miami i hongo di gonduu, gaa hana ga halahala dana siibi dela ne ngala."},{"book":"Matthew","chapter":"18","verse":"13","text":"Au e hagi adu gi goodou di tonu bolo di madagoaa a mee ga gidee ia di maa, dono tene gi siibi deenei la koia e damana i dono tene ang gi nia siibi e matiwa maa hiwa ala digi nngala."},{"book":"Matthew","chapter":"18","verse":"14","text":"E hai gadoo be di godou Damana i di langi e de hiihai gi tangada e dahi i digau ala e lligi gii ngala."},{"book":"Matthew","chapter":"18","verse":"15","text":"“Maa do duaahina guu hai dana mee huaidu adu gi di goe, hana gi baahi o mee, hagi anga ina dana mee huaidu dela ne hai, malaa heia mada goolua. Maa mee guu donu adu gi di goe, goe ne haga heaga a mee.18.15 Luke 17.3"},{"book":"Matthew","chapter":"18","verse":"16","text":"Maa mee hagalee hagalongo adu gi di goe, lahia dau dangada e dahi be dogolua madalia goe, gii hai be nia helekai di Beebaa Dabu e hai boloo: ‘Nia daangada dogolua be dogodolu e hai ai nia haga modongoohia nia mee huogodoo.’18.16 Deuteronomy 19.15"},{"book":"Matthew","chapter":"18","verse":"17","text":"Maa mee hagalee hagalongo gi digaula, hagi anga ina gi di nohongo dabu. Maa mee hagalee hagalongo gi di nohongo dabu, dugu ina hua a mee be tangada tuadimee be tangada hagabudu dagitedi."},{"book":"Matthew","chapter":"18","verse":"18","text":"“Au e hagi adu gi goodou bolo godou mee huogodoo ala ma gaa tai i henuailala le e tai labelaa i di langi, godou mee huogodoo ala ma gaa huge i henuailala, le e huge labelaa i di langi.18.18 Matthew 16.19; John 20.23"},{"book":"Matthew","chapter":"18","verse":"19","text":"“Gei Au e hagi adu labelaa gi goodou bolo maa dogolua gaa buni i dahi mee i di nau dalodalo i henuailala, gei dogu Damana i di langi e dugu anga di nau mee dela e tangi ai."},{"book":"Matthew","chapter":"18","verse":"20","text":"Idimaa, di madagoaa dela e buni ai nia daangada dogolua be dogodolu i dogu ingoo, gei Au e madalia ginaadou.”"},{"book":"Matthew","chapter":"18","verse":"21","text":"Peter ga menege mai gi baahi o Jesus ga heeu, “Meenei Tagi, nia holongo e hia e dumaalia iei au gi dogu duaahina ma ga hai hala mai gi di au? Nia holongo e hidu?”18.21 Luke 17.3-4"},{"book":"Matthew","chapter":"18","verse":"22","text":"Gei Jesus ga helekai, “Deeai, nia holongo e hidu e haga lagolago gi di madahidu.18.22 Genesis 4.24"},{"book":"Matthew","chapter":"18","verse":"23","text":"Idimaa, Teenua King o God di Langi le e hai gadoo be di king dela ne maanadu bolo ia ga haga dina nia boibana ana gau hai hegau."},{"book":"Matthew","chapter":"18","verse":"24","text":"Mee ga daamada dana hagadina deenei, gei tangada e dahi ga dagi mai gi ono mua, tangada deenei e boibana gi mee nia pauna bahihadu silber e guli (1,000,000)."},{"book":"Matthew","chapter":"18","verse":"25","text":"Tangada deenei ana bahihadu ai e dohu di hui dono boibana, gei di king ga helekai bolo mee e hui be di hege gi daha mo dono lodo mo ana dama, mo ana mee huogodoo ala e hai mee ginai, e hui ai dono boibana."},{"book":"Matthew","chapter":"18","verse":"26","text":"Tangada hai hegau deelaa ga dogoduli gi mua o mee, ga helekai, ‘Meenei, goe manawa dumaalia mai gi di au, au gaa hui laa dogu boibana.’"},{"book":"Matthew","chapter":"18","verse":"27","text":"Di king deelaa la gu aloho, gu dumaalia gi mee i dono boibana, ga hagau a mee gii hana."},{"book":"Matthew","chapter":"18","verse":"28","text":"Gei taane deelaa ga hagatanga, gaa hana ga heetugi gi dono ehoo hai hegau dela ne boibana gi mee ana bahihadu silber e lau, gei mee gaa kumi a mee gaa llomi dono akii, ga helekai, ‘Huia do boibana!’"},{"book":"Matthew","chapter":"18","verse":"29","text":"Di hoo hai hegau o maa ga dogoduli gi mua o mee ga dangidangi gi mee, ‘Meenei, goe manawa dumaalia mai gi di au, au gaa hui laa dogu boibana adu gi di goe.’"},{"book":"Matthew","chapter":"18","verse":"30","text":"Gei mee digi hagalongo, gaa lahi a mee, gaa hudu gi lodo di hale galabudi, ga galabudi gaa dae loo gi di madagoaa a mee ma gaa hui dono boibana."},{"book":"Matthew","chapter":"18","verse":"31","text":"Gei nia hoo hai hegau o maa ala i golo gaa mmada gi di mee dela ne hai, gu lodo huaidu huoloo, gaa hula, ga hagi anga gi di king nia mee huogodoo ala ne hai."},{"book":"Matthew","chapter":"18","verse":"32","text":"Gei di king ga gahi mai tangada hai hegau deelaa, ga helekai gi mee, ‘Goe tangada hai hegau huaidu, idimaa, au gu dumaalia adu gi di goe do boibana hagatau, i doo dangi mai gi di au."},{"book":"Matthew","chapter":"18","verse":"33","text":"Gei goe ne aha dela digi dumaalia gi do ehoo hai hegau, be au dela ne dumaalia adu gi di goe?’"},{"book":"Matthew","chapter":"18","verse":"34","text":"Di king deelaa gu hagawelewele huoloo, gaa hudu a mee gi lodo di hale galabudi, e hagaduadua gaa dae loo gi di madagoaa a mee ma gaa hui dono boibana hagatau.”"},{"book":"Matthew","chapter":"18","verse":"35","text":"Gei Jesus ga helekai, “Dela gadoo di hai o dogu Damana i di langi gaa hai adu gi goodou, tangada nei mo tangada nei, maa goodou ga hagalee dumaalia ang gi godou duaahina aga i lodo godou manawa.”"}]}