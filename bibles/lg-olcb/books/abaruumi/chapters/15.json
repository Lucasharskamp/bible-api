{"data":[{"book":"Abaruumi","chapter":"15","verse":"1","text":"Ffe abanywevu kitugwanidde okwetikkanga obunafu bw’abo abatali banywevu, so si okwesanyusa ffekka."},{"book":"Abaruumi","chapter":"15","verse":"2","text":"Buli omu ku ffe asanyusenga muliraanwa we mu bulungi olw’okumuzimba mu kukkiriza."},{"book":"Abaruumi","chapter":"15","verse":"3","text":"Kubanga ne Kristo teyeesanyusa yekka, nga bwe kyawandiikibwa nti, “Ebivume by’abo abaakuvuma byagwa ku nze.”"},{"book":"Abaruumi","chapter":"15","verse":"4","text":"Kubanga ebyawandiikibwa byonna edda, byawandiikibwa kutuyigiriza, tulyoke tugumiikirizenga era tuzzibwemu amaanyi, ate tube n’essuubi."},{"book":"Abaruumi","chapter":"15","verse":"5","text":"Kaakano Katonda w’okugumiikiriza era azaamu amaanyi, abawe okulowoozanga obumu buli omu eri munne mu Kristo Yesu,"},{"book":"Abaruumi","chapter":"15","verse":"6","text":"mu mwoyo gumu n’eddoboozi limu mulyoke mugulumizenga Katonda, Kitaawe wa Mukama waffe Yesu Kristo."},{"book":"Abaruumi","chapter":"15","verse":"7","text":"Noolwekyo mwanirizaganenga, nga Kristo bwe yabaaniriza olw’ekitiibwa kya Katonda."},{"book":"Abaruumi","chapter":"15","verse":"8","text":"Kubanga njogera nti Kristo yafuuka muweereza w’abakomole olw’amazima ga Katonda alyoke anyweze ebisuubizo bya bajjajjaffe"},{"book":"Abaruumi","chapter":"15","verse":"9","text":"n’Abaamawanga balyoke bagulumize Katonda olw’okusaasira kwe, nga bwe kyawandiikibwa nti,"},{"book":"Abaruumi","chapter":"15","verse":"10","text":"Era n’ayongera n’agamba nti:"},{"book":"Abaruumi","chapter":"15","verse":"11","text":"Era nate nti,"},{"book":"Abaruumi","chapter":"15","verse":"12","text":"Ne Nnabbi Isaaya agamba nate nti,"},{"book":"Abaruumi","chapter":"15","verse":"13","text":"Kaakano Katonda w’okusuubira, abajjuze essanyu lyonna n’emirembe mu kukkiriza, mulyoke mweyongerenga mu ssuubi ery’amaanyi aga Mwoyo Mutukuvu."},{"book":"Abaruumi","chapter":"15","verse":"14","text":"Era matidde baganda bange, nze kennyini, nga nammwe bennyini mujjudde obulungi, nga mujjudde okutegeera kwonna, era nga muyinza okubuuliriragana."},{"book":"Abaruumi","chapter":"15","verse":"15","text":"Naye mu bitundu ebimu eby’ebbaluwa eno nabawandiikira n’obuvumu nga mbajjukiza olw’ekisa ekyampebwa okuva eri Katonda,"},{"book":"Abaruumi","chapter":"15","verse":"16","text":"kubanga nze ndi muweereza wa Kristo Yesu eri Abaamawanga, nga nkola obuweereza obutukuvu nga mbulira Enjiri ya Katonda, ekiweebwayo ky’Abaamawanga kiryoke kikkirizibwe, nga kitukuzibbwa Mwoyo Mutukuvu."},{"book":"Abaruumi","chapter":"15","verse":"17","text":"Noolwekyo neenyumiririza mu Kristo olw’omulimu gwa Katonda;"},{"book":"Abaruumi","chapter":"15","verse":"18","text":"kubanga siryaŋŋanga kwogera bintu Kristo by’atakolera mu nze Abaamawanga balyoke babeere abawulize mu kigambo ne mu bikolwa,"},{"book":"Abaruumi","chapter":"15","verse":"19","text":"ne mu maanyi ag’obubonero n’eby’amagero, ne mu maanyi ag’Omwoyo wa Katonda. Bwe ntyo okuva e Yerusaalemi n’okwetooloola okutuuka mu Iruliko15:19 Iruliko: mu biro bino y’ensi ya Yugosiloviya mu nsi z’Ebulaaya, mbulidde Enjiri ya Kristo mu bujjuvu."},{"book":"Abaruumi","chapter":"15","verse":"20","text":"Nduubirira okubuulira Enjiri mu bifo etayatulwanga linnya lya Kristo, nneme okuzimba ku musingi gw’omuntu omulala,"},{"book":"Abaruumi","chapter":"15","verse":"21","text":"nga bwe kyawandiikibwa nti,"},{"book":"Abaruumi","chapter":"15","verse":"22","text":"Kyennava nziyizibwanga ennyo okujja gye muli;"},{"book":"Abaruumi","chapter":"15","verse":"23","text":"naye kaakano nga bwe sikyalina kifo mu bitundu by’eno, ate nga maze emyaka mingi nga njagala okujja gye muli, nsubira okujjayo,"},{"book":"Abaruumi","chapter":"15","verse":"24","text":"bwe ndiba nga ndaga mu Esupaniya. Kubanga nsuubira okubalaba nga mpitayo, n’oluvannyuma munnyambe okuva eyo ndyoke ntuukirize ekitundu ekisooka."},{"book":"Abaruumi","chapter":"15","verse":"25","text":"Naye kaakano ndaga e Yerusaalemi okuweereza abatukuvu."},{"book":"Abaruumi","chapter":"15","verse":"26","text":"Ab’omu Makedoniya ne mu Akaya baasanyuka okuwaayo ku byabwe eri abatukuvu abaavu ab’omu Yerusaalemi."},{"book":"Abaruumi","chapter":"15","verse":"27","text":"Baasanyuka era balina ebbanja gye bali, kubanga ng’Abaamawanga bwe baagabana ku bintu eby’omwoyo okuva gye bali, n’Abaamawanga nabo basaanye okubaweereza mu bintu eby’omubiri."},{"book":"Abaruumi","chapter":"15","verse":"28","text":"Noolwekyo bwe ndimaliriza ekyo ne mbakwasa ekibala ekyo, ndiyitira ewammwe nga ŋŋenda Esupaniya."},{"book":"Abaruumi","chapter":"15","verse":"29","text":"Era mmanyi nga bwe ndijja gye muli, ndijja n’omukisa gwa Kristo mu bujjuvu."},{"book":"Abaruumi","chapter":"15","verse":"30","text":"Kaakano mbakuutira abooluganda, mu Mukama waffe Yesu Kristo ne mu kwagala kw’Omwoyo, okufubiranga awamu nange, nga munsabira eri Katonda,"},{"book":"Abaruumi","chapter":"15","verse":"31","text":"mpone abo abajeemu mu Buyudaaya, n’obuweereza bwange busiimibwe abatukuvu mu Yerusaalemi,"},{"book":"Abaruumi","chapter":"15","verse":"32","text":"ndyoke nsobole okujja gye muli olw’okwagala kwa Katonda, okuwummulira awamu nammwe, nga ndi musanyufu."},{"book":"Abaruumi","chapter":"15","verse":"33","text":"Kale kaakano Katonda ow’emirembe, abeerenga nammwe mwenna. Amiina."}]}