{"data":[{"book":"Máté","chapter":"9","verse":"1","text":"Hajóra szállva átkelt, és elment az ő városába."},{"book":"Máté","chapter":"9","verse":"2","text":"És íme, hoztak hozzá egy ágyban fekvő gutaütött embert. Látva Jézus ezeknek hitét, ezt mondta a gutaütöttnek: „Bízzál, fiam! Megbocsáttattak neked a te bűneid.“"},{"book":"Máté","chapter":"9","verse":"3","text":"Némelyek az írástudók közül ezt mondták magukban: „Ez káromlást szól.“"},{"book":"Máté","chapter":"9","verse":"4","text":"Jézus látta a gondolataikat, és ezt mondta: „Miért gondoltok gonoszat a ti szívetekben?"},{"book":"Máté","chapter":"9","verse":"5","text":"Mert mi könnyebb, ezt mondani: Megbocsáttattak néked a te bűneid! vagy ezt mondani: Kelj föl és járj! –"},{"book":"Máté","chapter":"9","verse":"6","text":"Azért, hogy megtudjátok, hogy az Emberfiának van hatalma a földön a bűnöket megbocsátani – mondta a gutaütöttnek: Kelj föl, vedd az ágyadat és eredj haza.“"},{"book":"Máté","chapter":"9","verse":"7","text":"És az felkelt, és hazament."},{"book":"Máté","chapter":"9","verse":"8","text":"A sokaság pedig ezt látva elálmélkodott, és dicsőítette az Istent, hogy ilyen hatalmat adott az embereknek."},{"book":"Máté","chapter":"9","verse":"9","text":"Amikor Jézus onnét továbbment, látott egy embert ülni a vámszedő helyen, akinek Máté volt a neve, és ezt mondta neki: „Kövess engem!“ És az felkelt, és követte őt."},{"book":"Máté","chapter":"9","verse":"10","text":"Amikor letelepedtek a házban, sok vámszedő és bűnös jött oda, letelepedtek Jézussal és tanítványaival az asztalhoz."},{"book":"Máté","chapter":"9","verse":"11","text":"Látva ezt a farizeusok, ezt mondták az ő tanítványainak: „Miért eszik mesteretek a vámszedőkkel és bűnösökkel együtt?“"},{"book":"Máté","chapter":"9","verse":"12","text":"Jézus pedig ezt meghallotta, és ezt mondta nekik: „Nem az egészségeseknek van szüksége orvosra, hanem a betegeknek."},{"book":"Máté","chapter":"9","verse":"13","text":"Menjetek el, és tanuljátok meg, mit jelent ez: »Irgalmasságot akarok és nem áldozatot.« Mert nem az igazakat jöttem hívogatni, hanem a bűnösöket a megtérésre.“"},{"book":"Máté","chapter":"9","verse":"14","text":"Akkor János tanítványai jöttek hozzá, és ezt mondták: „Miért van az, hogy mi és a farizeusok sokat böjtölünk, a te tanítványaid pedig nem böjtölnek?“"},{"book":"Máté","chapter":"9","verse":"15","text":"Ezt mondta nekik Jézus: „Vajon szomorkodhat-e a násznép, amíg velük van a vőlegény? De eljönnek a napok, mikor elvétetik tőlük a vőlegény, és akkor böjtölni fognak."},{"book":"Máté","chapter":"9","verse":"16","text":"Senki sem rak új posztóból foltot az ócska ruhára, mert ami azt kitoldaná, még tovább szakít a ruhából, és még nagyobb szakadás támad."},{"book":"Máté","chapter":"9","verse":"17","text":"Új bort sem töltenek régi tömlőkbe, mert akkor a tömlők szétszakadoznak, és a bor kiömlik, a tömlők is elvesznek; hanem az új bort új tömlőkbe töltik, és mindkettő megmarad.“"},{"book":"Máté","chapter":"9","verse":"18","text":"Mikor ezeket mondta, odajött egy főember, leborult előtte, és ezt mondta: „Az én lányom éppen most halt meg, de gyere, tedd rá kezedet, és megelevenedik.“"},{"book":"Máté","chapter":"9","verse":"19","text":"Jézus felkelt, és követte őt tanítványaival együtt."},{"book":"Máté","chapter":"9","verse":"20","text":"És íme, egy asszony, aki tizenkét éve vérfolyásban szenvedett, hozzáférkőzve hátulról, megérintette ruhájának szegélyét,"},{"book":"Máté","chapter":"9","verse":"21","text":"mert azt mondta magában: „Ha csak ruháját érintem is, meggyógyulok.“"},{"book":"Máté","chapter":"9","verse":"22","text":"Jézus pedig megfordult, rátekintett, és ezt mondta: „Bízzál, leányom, a hited megtartott téged.“ És meggyógyult az asszony, abban az órában."},{"book":"Máté","chapter":"9","verse":"23","text":"Jézus a főember házához érve meglátta a sípolókat és a sokaságot,"},{"book":"Máté","chapter":"9","verse":"24","text":"és ezt mondta nekik: „Menjetek innen, mert a lány nem halt meg, csak alszik.“ Azok kinevették őt."},{"book":"Máté","chapter":"9","verse":"25","text":"Mikor pedig a sokaságot eltávolították, bement, megfogta a kezét, és a lány felkelt."},{"book":"Máté","chapter":"9","verse":"26","text":"Ez a hír elterjedt az egész tartományban."},{"book":"Máté","chapter":"9","verse":"27","text":"Mikor Jézus továbbment onnan, két vak követte őt, kiáltoztak, és ezt mondták: „Könyörülj rajtunk, Dávidnak fia!“"},{"book":"Máté","chapter":"9","verse":"28","text":"Amikor bement a házba, odamentek a vakok, és ezt mondta nekik Jézus: „Hiszitek-e, hogy én ezt megcselekedhetem?“ Ezt mondták neki: „Igen, Uram.“"},{"book":"Máté","chapter":"9","verse":"29","text":"Akkor megérintette szemeiket, és ezt mondta: „Legyen nektek a ti hitetek szerint.“"},{"book":"Máté","chapter":"9","verse":"30","text":"És megnyíltak szemeik, Jézus pedig rájuk parancsolt, és ezt mondta: „Vigyázzatok, senki meg ne tudja!“"},{"book":"Máté","chapter":"9","verse":"31","text":"Azok pedig kimentek, és elterjesztették hírét az egész tartományban."},{"book":"Máté","chapter":"9","verse":"32","text":"Mikor pedig elmentek, egy ördöngös néma embert hoztak oda hozzá."},{"book":"Máté","chapter":"9","verse":"33","text":"Az ördögöt kiűzte, és megszólalt a néma, a sokaság pedig csodálkozva mondta: „Soha nem láttak ilyet Izraelben!“"},{"book":"Máté","chapter":"9","verse":"34","text":"A farizeusok pedig ezt mondták: „Az ördögök fejedelme által űzi ki az ördögöket.“"},{"book":"Máté","chapter":"9","verse":"35","text":"Körüljárta Jézus a városokat és a falvakat mind, tanított a zsinagógáikban, és hirdette az Isten országának evangéliumát, gyógyított mindenféle betegséget és mindenféle erőtlenséget a nép között."},{"book":"Máté","chapter":"9","verse":"36","text":"Mikor látta a sokaságot, könyörületességre indult rajtuk, mert elgyötörtek és elesettek voltak, mint a pásztor nélküli juhok."},{"book":"Máté","chapter":"9","verse":"37","text":"Ekkor ezt mondta tanítványainak: „Az aratnivaló sok, de a munkás kevés."},{"book":"Máté","chapter":"9","verse":"38","text":"Kérjétek azért az aratás Urát, hogy küldjön munkásokat az ő aratásába.“"}]}