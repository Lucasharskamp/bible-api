{"data":[{"book":"2 Samuel","chapter":"3","verse":"1","text":"Het werd een langdurige oorlog tussen de familie van Saul en de familie van David. Maar terwijl David steeds machtiger werd, verzwakte de familie van Saul hoe langer hoe meer."},{"book":"2 Samuel","chapter":"3","verse":"2","text":"Te Hebron kreeg David de volgende kinderen. De oudste was Amnon, van Achinóam uit Jizreël;"},{"book":"2 Samuel","chapter":"3","verse":"3","text":"de tweede Kilab, van Abigáil, de vrouw van Nabal uit Karmel; de derde Absalom, een zoon van Maäka, een dochter van Talmai, den koning van Gesjoer;"},{"book":"2 Samuel","chapter":"3","verse":"4","text":"de vierde Adonija, de zoon van Chaggit; de vijfde Sjefatja, de zoon van Abital;"},{"book":"2 Samuel","chapter":"3","verse":"5","text":"de zesde Jitream, van Davids vrouw Egla. Deze kinderen kreeg David te Hebron."},{"book":"2 Samuel","chapter":"3","verse":"6","text":"Terwijl de oorlog tussen de familie van Saul en de familie van David voortduurde, werd Abner geleidelijk heer en meester in het huis van Saul."},{"book":"2 Samuel","chapter":"3","verse":"7","text":"Nu had Saul een bijvrouw gehad, Rispa genaamd, de dochter van Ajja, welke Abner zich tot vrouw had genomen. Isj-Bósjet verweet Abner dan ook: Waarom hebt ge u afgegeven met de bijvrouw van mijn vader?"},{"book":"2 Samuel","chapter":"3","verse":"8","text":"Hevig verontwaardigd over het verwijt van Isj-Bósjet, gaf Abner ten antwoord: Ben ik soms een Judese hondsvot? Juist ben ik bezig, aan de familie van uw vader Saul, aan zijn broers en verwanten een dienst te bewijzen, door u niet in handen van David te laten vallen, en nu komt ge me verwijten doen over een vrouw!"},{"book":"2 Samuel","chapter":"3","verse":"9","text":"God moge Abner zo doen en nog erger, als ik niet voor David waar maak, wat Jahweh hem bezworen heeft:"},{"book":"2 Samuel","chapter":"3","verse":"10","text":"het koningschap aan de familie van Saul te ontnemen en de troon van David op te richten over Israël en Juda. Van Dan tot Beër-Sjéba."},{"book":"2 Samuel","chapter":"3","verse":"11","text":"En Isj-Bósjet durfde Abner geen woord meer zeggen, zo bang was hij voor hem."},{"book":"2 Samuel","chapter":"3","verse":"12","text":"Toen stuurde Abner achter hem om boden naar David, en liet hem zeggen: Wie is feitelijk meester in het land? Sluit dus een verbond met mij; ik kan u helpen, om heel Israël uw partij te doen kiezen."},{"book":"2 Samuel","chapter":"3","verse":"13","text":"Hij antwoordde: Goed, ik zal een verbond met u sluiten, maar op één voorwaarde: Ge behoeft niet voor mij te verschijnen, of ge moet Mikal, de dochter van Saul, meebrengen, wanneer ge bij mij uw opwachting maakt."},{"book":"2 Samuel","chapter":"3","verse":"14","text":"Daarna zond David boden naar Isj-Bósjet, den zoon van Saul, en liet hem zeggen: Geef mij mijn vrouw Mikal terug, die ik mij verworven heb voor honderd voorhuiden van Filistijnen."},{"book":"2 Samuel","chapter":"3","verse":"15","text":"En Isj-Bósjet liet haar weghalen van haar man Paltiël, den zoon van Láisj."},{"book":"2 Samuel","chapter":"3","verse":"16","text":"Haar man ging met haar mee, en volgde haar al wenend tot Bachoerim. Maar toen beet Abner hem toe: Maak dat je weg komt. En hij keerde terug."},{"book":"2 Samuel","chapter":"3","verse":"17","text":"Intussen had Abner met de oudsten van Israël als volgt onderhandeld en hun gezegd: Al vroeger hebt gij David als koning over u willen hebben."},{"book":"2 Samuel","chapter":"3","verse":"18","text":"Welnu dan, zet dat plan door; want Jahweh heeft tot David gesproken: Door de hand van mijn dienaar David zal Ik mijn volk uit de macht van de Filistijnen en van al zijn vijanden bevrijden."},{"book":"2 Samuel","chapter":"3","verse":"19","text":"Ook met Benjamin had Abner onderhandeld. Nu ging Abner aan David in Hebron alles mededelen, wat Israël en geheel het volk van Benjamin hadden besloten."},{"book":"2 Samuel","chapter":"3","verse":"20","text":"En toen Abner met een gevolg van twintig man bij David in Hebron gekomen was, en David voor Abner en zijn gevolg een feestmaal had aangericht,"},{"book":"2 Samuel","chapter":"3","verse":"21","text":"zeide Abner tot David: Ik wil heengaan, en heel Israël bij mijn heer en koning brengen, om een verbond met u te sluiten; zo zult gij koning zijn, juist zoals gij het wenst. Daarop liet David Abner ongehinderd vertrekken."},{"book":"2 Samuel","chapter":"3","verse":"22","text":"Maar zie, daar kwam juist Joab met de manschappen van David van een strooptocht thuis, met een grote buit bij zich. Abner was toen niet meer in Hebron bij David, want deze had hem ongehinderd laten vertrekken."},{"book":"2 Samuel","chapter":"3","verse":"23","text":"Toen dan Joab met zijn gevolg was aangekomen, en men hem vertelde, dat Abner, de zoon van Ner, bij den koning geweest was, en dat deze hem ongehinderd had laten vertrekken,"},{"book":"2 Samuel","chapter":"3","verse":"24","text":"meldde Joab zich bij den koning en zeide: Wat hebt gij gedaan? Daar is Abner bij u geweest! Waarom toch hebt gij hem laten vertrekken?"},{"book":"2 Samuel","chapter":"3","verse":"25","text":"Begrijpt gij dan niet, dat Abner, de zoon van Ner, gekomen is, om u te misleiden, om uw doen en laten te bespieden, en alles te weten te komen wat gij onderneemt?"},{"book":"2 Samuel","chapter":"3","verse":"26","text":"En van David heengegaan, zond Joab boden achter Abner aan, die hem, zonder dat David het wist, terugriepen van de Sira-put."},{"book":"2 Samuel","chapter":"3","verse":"27","text":"Toen Abner naar Hebron terugkeerde, trok Joab hem in de poort terzijde, als wilde hij rustig met hem spreken. Daar stak hij hem in de buik en vermoordde hem, om het bloed van zijn broer Asaël te wreken."},{"book":"2 Samuel","chapter":"3","verse":"28","text":"Toen David het later vernam, zeide hij: Ik en mijn koninkrijk zullen voor Jahweh voor altijd onschuldig zijn aan het bloed van Abner, den zoon van Ner."},{"book":"2 Samuel","chapter":"3","verse":"29","text":"Het moge neerkomen op het hoofd van Joab en van heel zijn familie. Steeds moge er in de familie van Joab iemand zijn, die aan vloeiing of melaatsheid lijdt, die op krukken gaat, door het zwaard komt te vallen of broodsgebrek heeft!"},{"book":"2 Samuel","chapter":"3","verse":"30","text":"Joab en zijn broer Abisjai hebben Abner vermoord, omdat hij bij Gibon Asaël, hun broer, in het gevecht had gedood."},{"book":"2 Samuel","chapter":"3","verse":"31","text":"En David sprak tot Joab en tot heel zijn gevolg: Scheurt uw klederen, slaat een zak om uw middel, en treurt om Abner! Zelf ging koning David achter de baar,"},{"book":"2 Samuel","chapter":"3","verse":"32","text":"toen men Abner in Hebron begroef. De koning weende aan het graf van Abner met luider stem en alle aanwezigen waren bedroefd."},{"book":"2 Samuel","chapter":"3","verse":"33","text":"Toen hief de koning een klaagzang aan op Abner en sprak: Moest Abner als een goddeloze sterven?"},{"book":"2 Samuel","chapter":"3","verse":"34","text":"Uw handen waren nimmer geboeid, Uw voeten nimmer in ketenen geklonken! Moest gij vallen, zoals booswichten vallen? Daardoor betreurde heel het volk Abner nog meer."},{"book":"2 Samuel","chapter":"3","verse":"35","text":"En toen heel het volk, terwijl het nog dag was, David tot eten wilde bewegen, zwoer David: Zo mag God met mij doen, en nog erger, als ik voor zonsondergang brood of wat dan ook aanraak."},{"book":"2 Samuel","chapter":"3","verse":"36","text":"Heel het volk merkte het, en het maakte een goede indruk op hen, zoals trouwens alles wat de koning deed door heel het volk werd toegejuicht."},{"book":"2 Samuel","chapter":"3","verse":"37","text":"Die dag erkende heel het volk en heel Israël, dat het niet van den koning was uitgegaan, om Abner, den zoon van Ner, te vermoorden."},{"book":"2 Samuel","chapter":"3","verse":"38","text":"Bovendien sprak de koning tot zijn gevolg: Begrijpt gij niet, dat heden een vorst en edelman aan Israël is ontvallen?"},{"book":"2 Samuel","chapter":"3","verse":"39","text":"Nu ben ik nog te zwak, ofschoon ik tot koning gezalfd ben; die lieden, de zonen van Seroeja, zijn mij te sterk. Moge dus Jahweh de boosdoeners naar hun boosheid vergelden."}]}