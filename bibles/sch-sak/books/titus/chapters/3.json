{"data":[{"book":"Titus","chapter":"3","verse":"1","text":"Ni mingei hah roijêkpungei le rachamneipungei jâ ngei rang, chongdon rang, le lamtina asa tho rangin inningchien tit rangin minrietnôk ngei roh."},{"book":"Titus","chapter":"3","verse":"2","text":"Tute êro loia, inngêidîl le insûk-irin, le mi nâm chunga nunnêmtakin om tit rangin ril ngei roh."},{"book":"Titus","chapter":"3","verse":"3","text":"Eini nanâk khom zora khat chu amotak, chongdonloi le dikloi tak ei lei nia. ôina saloi le hoiinhâinangei nâma suok changin ei lei om ani. Ei ringnun ngei hih narsasie le nunsien ei manga; mi enjôt makmea, mingeiin khom mi enjôt mak ngei."},{"book":"Titus","chapter":"3","verse":"4","text":"Hannirese, mi Sanminringpu ei Pathien inriengmuna le lungkhamna a juong minlanga han,"},{"book":"Titus","chapter":"3","verse":"5","text":"mi mojôk zoi. Mahih eini ei rachama sin sa ei tho sika nimaka, ama mi moroina han mi mojôka, Ratha Inthieng jârin, mi rusûka suoktharna le ringna thar mi pêk zoi ani."},{"book":"Titus","chapter":"3","verse":"6","text":"Pathien'n, Sanminringpu Jisua Khrista jârin ei chunga hin Ratha Inthieng hah a bun ok zoi."},{"book":"Titus","chapter":"3","verse":"7","text":"A moroina sika Pathien kôm midik mi minchanga, ei lei sabei kumtuong ringna rochonluopungei ei ni thei zoi."},{"book":"Titus","chapter":"3","verse":"8","text":"Mahi adiktaka ti ani."},{"book":"Titus","chapter":"3","verse":"9","text":"Hannirese amo inkhal, richibulngei sûinangei, inkhalnangei, Balam roia insuolnangei chu nûksong roh; mangmunboi le kâmnângloi ani."},{"book":"Titus","chapter":"3","verse":"10","text":"Insenna sin ngâipu hah vêlnik dôr chu inningna chong pêk inla, masuole chu ite tho pe ngei nâng khâi mak."},{"book":"Titus","chapter":"3","verse":"11","text":"Ma anga mingei hah chu mi saloi mulungkôitak ani ti ni rieta, an sietnangei han an dikloina a minlang ngâi ani."},{"book":"Titus","chapter":"3","verse":"12","text":"Artemas aninônchu Tychicus mini no kôma ko hongtîr tika chu Nicopolis taka ko kôm juong rang bôk tatak roh, asikchu ma muna han phalbi zora kai chu om rangin ko bôk ani.3:12: Sin 20:4; Eph 6:21-22; Kol 4:7-8; 2 Tim 4:12"},{"book":"Titus","chapter":"3","verse":"13","text":"Balamtheipu Zena le Apolos hah, an chaina ngeia ite an insam loina rangin ne theidôr chu san ngei roh.3:13: Sin 18:24; 1 Kor 16:11"},{"book":"Titus","chapter":"3","verse":"14","text":"Ei mingei hah sin sa thonân an ringnun mang ngêt rese ngei, anâng tatak ngei hah sem theia aomna rangin; ringnun kâmboiin an om rang nimak."},{"book":"Titus","chapter":"3","verse":"15","text":"Ko kôma omngei nâmin chibaimûknangei nang an hong muthuon. Taksônna taka ei malngei hah chibai pêk ngei roh."}]}