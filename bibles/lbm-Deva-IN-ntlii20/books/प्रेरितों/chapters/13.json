{"data":[{"book":"प्रेरितों","chapter":"13","verse":"1","text":"अन्ताकिया की मण्डली म कुछ भविष्यवक्ता अऊर शिक्षक होतो; जसो: बरनबास अऊर शिमोन जो कारो कहलावत होतो; अऊर लूकियुस जो कुरेनी को निवासी होतो, अऊर जो हेरोदेस प्रशासक को संग म पल्यो बड़्यो मनाहेम, अऊर शाऊल।"},{"book":"प्रेरितों","chapter":"13","verse":"2","text":"जब हि उपवास को संग प्रभु की उपासना कर रह्यो होतो, त पवित्र आत्मा न उन्को सी कह्यो, “मोरो लायी बरनबास अऊर शाऊल ख सेवा लायी अलग करो जेको लायी मय न उन्ख बुलायो हय।”"},{"book":"प्रेरितों","chapter":"13","verse":"3","text":"तब उन्न उपवास अऊर प्रार्थना कर क् अऊर उन पर हाथ रख क उन्ख बिदा करयो।"},{"book":"प्रेरितों","chapter":"13","verse":"4","text":"येकोलायी हि पवित्र आत्मा को भेज्यो हुयो सिलूकिया ख गयो; अऊर उत सी जहाज पर चढ़ क साइप्रस ख चल्यो;"},{"book":"प्रेरितों","chapter":"13","verse":"5","text":"अऊर सलमीस म पहुंच क, परमेश्वर को वचन यहूदियों को आराधनालयों म सुनायो। यूहन्ना उन्को सहायक को रूप म उन्को संग होतो। यहूदी आराधनालय"},{"book":"प्रेरितों","chapter":"13","verse":"6","text":"हि ऊ पूरो द्वीप म होतो हुयो पाफुस तक पहुंच्यो। उत उन्ख बार-यीशु नाम को एक यहूदी जादूगर अऊर झूठो भविष्यवक्ता मिल्यो।"},{"book":"प्रेरितों","chapter":"13","verse":"7","text":"बार-यीशु ऊ, राज्यपाल सिरगियुस पौलुस को संगी होतो जो बुद्धिमान आदमी होतो। राज्यपाल न बरनबास अऊर शाऊल ख अपनो जवर बुलाय क परमेश्वर को वचन सुननो चाह्यो।"},{"book":"प्रेरितों","chapter":"13","verse":"8","text":"पर इलीमास जादूगर न, योच ओको नाम को ग्रीक म मतलब हय, उन्को विरोध कर क् राज्यपाल ख विश्वास करन सी रोकनो चाह्यो।"},{"book":"प्रेरितों","chapter":"13","verse":"9","text":"पर शाऊल जो पौलुस भी कहलावय हय, पवित्र आत्मा सी परिपूर्ण होय क इलीमास जादूगर को तरफ टकटकी लगाय क देख्यो अऊर कह्यो,"},{"book":"प्रेरितों","chapter":"13","verse":"10","text":"“हे पूरो कपट अऊर चालाकी सी भरयो हुयो शैतान की सन्तान, पूरो धर्म को दुश्मन, का तय प्रभु को सच्चायी को रस्ता ख झूठ म बदलनो नहीं छोड़जो?"},{"book":"प्रेरितों","chapter":"13","verse":"11","text":"अब देख, प्रभु को हाथ तोरो विरोध म उठ्यो हय; अऊर तय कुछ समय तक अन्धा रहजो अऊर सूरज को प्रकाश ख नहीं देखजो।”"},{"book":"प्रेरितों","chapter":"13","verse":"12","text":"तब राज्यपाल न जो भयो होतो ओख देख क अऊर प्रभु की शिक्षा सी चकित होय क विश्वास करयो।"},{"book":"प्रेरितों","chapter":"13","verse":"13","text":"पौलुस अऊर ओको संगी पाफुस सी जहाज को द्वारा पंफूलिया को पिरगा शहर म आयो; अऊर यूहन्ना उन्ख छोड़ क यरूशलेम ख लौट गयो।"},{"book":"प्रेरितों","chapter":"13","verse":"14","text":"पिरगा सी आगु बढ़ क हि पिसिदिया को अन्ताकिया म पहुंच्यो; अऊर यहूदियों को आराधनालय म जाय क बैठ गयो।"},{"book":"प्रेरितों","chapter":"13","verse":"15","text":"मूसा की व्यवस्था अऊर भविष्यवक्तावों की किताब सी पढ़न को बाद आराधनालय को मुखिया न उन्को जवर कहला भेज्यो, “हे भाऊवों, हम चाहजे हय की यदि लोगों को प्रोत्साहन करन लायी कुछ बात हय त कहो।”"},{"book":"प्रेरितों","chapter":"13","verse":"16","text":"तब पौलुस न खड़ो होय क अऊर हाथ सी इशारा कर क् कह्यो, “हे इस्राएलियों, अऊर परमेश्वर सी डरन वालो, सुनो:"},{"book":"प्रेरितों","chapter":"13","verse":"17","text":"इन इस्राएली लोगों को परमेश्वर न हमरो बापदादों ख चुन लियो, अऊर जब यो लोग मिस्र देश म परदेशी होय क रहत होतो, त उन्की उन्नति करी; अऊर बड़ी ताकत सी निकाल लायो।”"},{"book":"प्रेरितों","chapter":"13","verse":"18","text":"ऊ चालीस साल तक जंगल म उन्की सहतो रह्यो,"},{"book":"प्रेरितों","chapter":"13","verse":"19","text":"अऊर कनान देश म सात जातियों ख नाश कर क् उन्ख लगभग साढ़े चार सौ साल म जमीन ख वारिस दार स्वरूप दे दियो।"},{"book":"प्रेरितों","chapter":"13","verse":"20","text":"यो सब कुछ म साढ़े चार सौ साल लग्यो।"},{"book":"प्रेरितों","chapter":"13","verse":"21","text":"ओको बाद उन्न एक राजा मांग्यो: तब परमेश्वर न चालीस साल लायी बिन्यामीन को गोत्र म सी एक आदमी; यानेकि कीश को बेटा शाऊल ख उन पर राजा ठहरायो।"},{"book":"प्रेरितों","chapter":"13","verse":"22","text":"फिर ओख अलग कर क् दाऊद ख उन्को राजा बनायो; जेको बारे म ओन गवाही दियो, ‘मोख एक आदमी, यिशै को बेटा दाऊद, मोरो मन को अनुसार मिल गयो हय; उच मोरी इच्छा पूरी करेंन।’”"},{"book":"प्रेरितों","chapter":"13","verse":"23","text":"योच वंश म सी परमेश्वर न अपनी प्रतिज्ञा को अनुसार इस्राएल को जवर एक उद्धारकर्ता, यानेकि यीशु ख भेज्यो।"},{"book":"प्रेरितों","chapter":"13","verse":"24","text":"१३:२४ मरकुस १:४; लूका ३:३जेको आवन सी पहिले यूहन्ना न सब इस्राएलियों म मन फिराव को बपतिस्मा को प्रचार करयो।"},{"book":"प्रेरितों","chapter":"13","verse":"25","text":"१३:२५ यूहन्ना १:२०; मत्ती ३:११; मरकुस १:७; लूका ३:१६; यूहन्ना १:२७जब यूहन्ना अपनी सेवा पूरी करन पर होतो, त ओन कह्यो, तुम मोख का समझय हय? मय ऊ नोहोय! बल्की देखो, मोरो बाद एक आवन वालो हय, जेको पाय की चप्पल भी मय निकालन को लायक भी नहाय।"},{"book":"प्रेरितों","chapter":"13","verse":"26","text":"“हे भाऊ, तुम जो अब्राहम की सन्तान आय; अऊर तुम जो परमेश्वर सी डरय हय, तुम्हरो जवर यो उद्धार को वचन भेज्यो गयो हय।"},{"book":"प्रेरितों","chapter":"13","verse":"27","text":"कहालीकि यरूशलेम को रहन वालो अऊर उन्को मुखिया न, ओख नहीं पहिचान्यो अऊर नहीं भविष्यवक्तावों की बाते समझी, जो हर यहूदियों को आराम दिन ख पढ़्यो जावय हंय, येकोलायी ओख दोषी ठहराय क उन बातों ख पूरो करयो।”"},{"book":"प्रेरितों","chapter":"13","verse":"28","text":"१३:२८ मत्ती २७:२२,२३; मरकुस १५:१३,१४; लूका २३:२१-२३; यूहन्ना १९:१५उन्न मार डालन को लायक कोयी दोष ओको म नहीं देख्यो, तब भी पिलातुस सी बिनती करी कि ऊ मार डाल्यो जाये।"},{"book":"प्रेरितों","chapter":"13","verse":"29","text":"१३:२९ मत्ती २७:५७-६१; मरकुस १५:४२-४७; लूका २३:५०-५६; यूहन्ना १९:३८-४२जब उन्न ओको बारे म लिख्यो हुयो सब बाते पूरी करी, त ओख क्रूस पर सी उतार क कब्र म रख्यो।"},{"book":"प्रेरितों","chapter":"13","verse":"30","text":"पर परमेश्वर न ओख मरयो हुयो म सी जीन्दो करयो,"},{"book":"प्रेरितों","chapter":"13","verse":"31","text":"१३:३१ प्रेरितों १:३अऊर ऊ उन्ख जो ओको संग गलील सी यरूशलेम आयो होतो, बहुत दिनो तक दिखायी देत रह्यो; लोगों को आगु अब हिच ओको गवाह हंय।"},{"book":"प्रेरितों","chapter":"13","verse":"32","text":"हम तुम्ख ऊ प्रतिज्ञा को बारे म जो पूर्वजों सी करी होती, यो सुसमाचार सुनाजे हंय,"},{"book":"प्रेरितों","chapter":"13","verse":"33","text":"कि परमेश्वर न यीशु ख जीन्दो कर क्, उच प्रतिज्ञा हमरी सन्तान लायी पूरी करी; जसो दूसरों भजन म भी लिख्यो हय,"},{"book":"प्रेरितों","chapter":"13","verse":"34","text":"अऊर ओन ओख मरयो म सी जीन्दो करयो कि ऊ कभी नहीं सड़े, ओन असो कह्यो,"},{"book":"प्रेरितों","chapter":"13","verse":"35","text":"येकोलायी ओन एक अऊर भजन म भी कह्यो हय,"},{"book":"प्रेरितों","chapter":"13","verse":"36","text":"कहालीकि दाऊद त परमेश्वर की इच्छा को अनुसार अपनो समय म सेवा कर क् मर गयो, अऊर अपनो पूर्वजों म जाय मिल्यो, अऊर सड़ भी गयो।"},{"book":"प्रेरितों","chapter":"13","verse":"37","text":"पर जेक परमेश्वर न जीन्दो करयो, ऊ सड़नो नहीं पायो।"},{"book":"प्रेरितों","chapter":"13","verse":"38","text":"हे भाऊ, तुम अच्छो सी जान लेवो कि जो समाचार तुम्ख सुनायो जाय रह्यो हय, यो ऊ आय कि यीशु को द्वारा पापों की माफी मिलय हय। मूसा की व्यवस्था जो बातों सी तुम्ख छुटकारा नहीं दे सकी;"},{"book":"प्रेरितों","chapter":"13","verse":"39","text":"अऊर जो बातों म तुम मूसा की व्यवस्था सी निर्दोष नहीं ठहर सकत होतो, उन सब म हर एक विश्वास करन वालो ओको सी निर्दोष ठहरय हय।"},{"book":"प्रेरितों","chapter":"13","verse":"40","text":"“येकोलायी चौकस रह, असो नहीं होय कि जो भविष्यवक्तावों की किताब म आयो हय तुम पर भी आय पड़े:"},{"book":"प्रेरितों","chapter":"13","verse":"41","text":"‘हे निन्दा करन वालो, देखो, अऊर चकित हो, अऊर मिट जावो;"},{"book":"प्रेरितों","chapter":"13","verse":"42","text":"उन्को बाहेर निकलतो समय लोग उन्को सी बिनती करन लग्यो कि आवन वालो आराम को दिन हम्ख या बाते फिर सुनायी जाये।"},{"book":"प्रेरितों","chapter":"13","verse":"43","text":"जब सभा उठ गयी त यहूदियों अऊर यहूदी को राय म आयो हुयो भक्तो म सी बहुत सो पौलुस अऊर बरनबास को पीछू भय गयो; अऊर उन्न उन्को सी बाते कर क् समझायो कि परमेश्वर को अनुग्रह म बन्यो रहो।"},{"book":"प्रेरितों","chapter":"13","verse":"44","text":"आवन वालो आराम को दिन नगर को लगभग सब लोग परमेश्वर को वचन सुनन ख जमा भय गयो।"},{"book":"प्रेरितों","chapter":"13","verse":"45","text":"पर यहूदी भीड़ ख देख क जलन सी भर गयो, अऊर निन्दा करतो हुयो पौलुस की बातों को विरोध म बोलन लग्यो।"},{"book":"प्रेरितों","chapter":"13","verse":"46","text":"तब पौलुस अऊर बरनबास न निडर होय क कह्यो, “जरूरी होतो कि परमेश्वर को वचन पहिले तुम्ख सुनायो जातो; पर जब तुम ओख दूर हटावय हय, अऊर अपनो ख अनन्त जीवन को लायक नहीं ठहरावय, त देखो, हम गैरयहूदियों को तरफ फिरय हंय।”"},{"book":"प्रेरितों","chapter":"13","verse":"47","text":"कहालीकि प्रभु न हम्ख या आज्ञा दी हय,"},{"book":"प्रेरितों","chapter":"13","verse":"48","text":"यो सुन क गैरयहूदियों खुश भयो, अऊर परमेश्वर को वचन की बड़ायी करन लग्यो; अऊर जितनो अनन्त जीवन लायी ठहरायो गयो होतो उन्न विश्वास करयो।"},{"book":"प्रेरितों","chapter":"13","verse":"49","text":"तब प्रभु को वचन ऊ पूरो देश म फैलन लग्यो।"},{"book":"प्रेरितों","chapter":"13","verse":"50","text":"पर यहूदियों न भक्त अऊर प्रसिद्ध बाईयों ख अऊर नगर को मुख्य लोगों ख उकसायो, अऊर पौलुस अऊर बरनबास को विरुद्ध उपद्रव कराय क उन्ख अपनी सीमा सी निकाल दियो।"},{"book":"प्रेरितों","chapter":"13","verse":"51","text":"१३:५१ मत्ती १०:१४; मरकुस ६:११; लूका ९:५; १०:११तब हि उन्को आगु अपनो पाय की धूरला झाड़ क इकुनियुम ख चली गयो।"},{"book":"प्रेरितों","chapter":"13","verse":"52","text":"अऊर चेला खुशी सी अऊर पवित्र आत्मा सी परिपूर्ण होत गयो।"}]}