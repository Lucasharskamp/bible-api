{"data":[{"book":"Římanům","chapter":"13","verse":"1","text":"Každý se má podřídit pozemské vládě, neboť vládní moc má svůj původ od Boha."},{"book":"Římanům","chapter":"13","verse":"2","text":"Kdo se staví proti ní, staví se proti řádu, který Bůh ustanovil, a přivolává na sebe trest."},{"book":"Římanům","chapter":"13","verse":"3","text":"Vláda tu není od toho, aby naháněla strach za dobré jednání, nýbrž za špatné. Jednej v souladu se zákony a nemusíš se jí bát."},{"book":"Římanům","chapter":"13","verse":"4","text":"Jejím úkolem od Boha je sloužit občanům k dobru. Kdo ovšem páchá zlo, má se proč bát; ne nadarmo má vláda také meč. I to je jejím posláním od Boha, aby trestala zlo."},{"book":"Římanům","chapter":"13","verse":"5","text":"Proto je nutno vládu respektovat nejen ze strachu před trestem; to je i věc svědomí."},{"book":"Římanům","chapter":"13","verse":"6","text":"Ze stejného důvodu například platíme daně. Stát je vybírá v zájmu veřejného blaha a také výběrčí svým způsobem slouží všem, když plní tento svěřený úkol."},{"book":"Římanům","chapter":"13","verse":"7","text":"Dávejte tedy každému, co mu náleží: Komu daň – tomu daň, komu clo – tomu clo, komu úcta – tomu úcta, komu čest – tomu čest."},{"book":"Římanům","chapter":"13","verse":"8","text":"Nedělejte si dluhy. Jediný dluh nikdy nesplatíte: vzájemnou lásku mezi vámi. Kdo druhé lidi miluje, ten plní zákon."},{"book":"Římanům","chapter":"13","verse":"9","text":"Vždyť všechna ta přikázání jako „nebudeš cizoložit, zabíjet, krást, toužit po cizím vlastnictví“ a kterákoliv jiná jsou zahrnuta v tomto jediném: Miluj svého bližního jako sám sebe."},{"book":"Římanům","chapter":"13","verse":"10","text":"Láska neumí ublížit, proto láska je naplněním zákona."},{"book":"Římanům","chapter":"13","verse":"11","text":"Mějte to vše na paměti tím spíše, že víte, v jak kritické době žijeme. Přišel už čas probrat se z netečnosti. Očekávané vysvobození se blíží."},{"book":"Římanům","chapter":"13","verse":"12-13","text":"Noc se chýlí ke konci, den je přede dveřmi. Nechme tedy všeho, co patří do říše tmy, jako jsou pitky a nevázané zábavy, nemravnosti a bezuzdnosti, sváry a závist a připravujme se vstříc světlu."},{"book":"Římanům","chapter":"13","verse":"14","text":"Všechno vaše jednání ať určuje Ježíš Kristus. Nevěnujte příliš pozornosti tělu, abyste se nestali otroky jeho potřeb."}]}