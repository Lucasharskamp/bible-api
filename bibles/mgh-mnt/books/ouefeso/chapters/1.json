{"data":[{"book":"o Uefeso","chapter":"1","verse":"1","text":"Mii Paolo, karumiya a Yesu Kuristo wo uttuna wa Nlhuku, kinoolhepa iwarakha iwe uwaninyu mwaatti attu a Nlhuku nnokhalha Uefeso, attu o ukhulhuvelhiya mu ulhutaanani ni Yesu Kuristo."},{"book":"o Uefeso","chapter":"1","verse":"2","text":"Kinoulhapelhelhani nnema ni mpuha ukhuma wa Nlhuku Athumwanihu ni wa Athithi Yesu Kuristo."},{"book":"o Uefeso","chapter":"1","verse":"3","text":"Athimichiye Nlhuku, Athumwanaya Athithi Yesu Kuristo! Yayo phi nivanhe ibarakha cho kila iphiro wiirimu, wo iphiro yo Iphumu ya Nlhuku, wo ulhutaana wihu ni Kuristo."},{"book":"o Uefeso","chapter":"1","verse":"4","text":"Ilhapo ihinaaya wuupiya, Nlhuku ahomalha unithanlha nikhalhe attu awe mu ulhutaanani ni Kuristo. Nikhalhe atakatifu ahiri ni ittu yo ulhaphachiya mmiholho mwawe."},{"book":"o Uefeso","chapter":"1","verse":"5","text":"Nlhuku ahomalha unithanlha ukhuma khalhayi nikhalhe ashaana awe mwanene wo iphiro ya Yesu Kuristo. Aapannge chiicho wo uteelhiya ni uttuna wawe mwanene."},{"book":"o Uefeso","chapter":"1","verse":"6","text":"Paahi etu, nitotopelheke nthimicho wa Nlhuku wo nlhatu wo nnema wo ushangiha nivanhe awe wo maphathi, yaani Mwaamwanawe nonttuna awe!"},{"book":"o Uefeso","chapter":"1","verse":"7","text":"Ukhalhawaya wo iphome awe, Nlhuku honoopolha, honihiyerera uwonya wihu, wo ulhikaana ni winchiva wo nnema wawe,"},{"book":"o Uefeso","chapter":"1","verse":"8","text":"univanhe awe wo uhikhalha maphimelho! Wo irusho ni uchuwelha wawe wonkhaye."},{"book":"o Uefeso","chapter":"1","verse":"9","text":"Nlhuku ahopanga ilhe yaathananne awe, nkaanichuwelhiha chittu chiivithilhe wo uthanana wawe toka khalhayi wo iphiro yo Kuristo."},{"book":"o Uefeso","chapter":"1","verse":"10","text":"Utimira unohalha uwa ikatema yaayaka, uthukumanihiya vamoka chittu chuupiye chonkhaye, cho wiirimu ni cho velhaponi, mu ikuru ya Kuristo."},{"book":"o Uefeso","chapter":"1","verse":"11","text":"Wo ulhutaana ni Kuristo hii nahothanlhiya ni Nlhuku ukhalha attu awe mwanene, wo ulhikaana ni uthanana wawe thoko chaathanana awe toka khalhayi."},{"book":"o Uefeso","chapter":"1","verse":"12","text":"Paahi, hii niholhenlhe unkhulhuvelha Kuristo va, nikhalheke etu ittu yo utotopelhiya nthimicho wa Nlhuku!"},{"book":"o Uefeso","chapter":"1","verse":"13","text":"Ni inyu mwaatti chiicho, mwahokhalha attu a Nlhuku veewilhe inyu nttenga we ikeekhene, yaani Malhove Orera anommwiiha noopo, nkamwanrumelhelha Kuristo. Nlhuku nkookhomani nhuri wo ukhalha attu awe wo Iphumu yaalhehilhe awe,"},{"book":"o Uefeso","chapter":"1","verse":"14","text":"iri phi imboote inohalha ihu upatta, Nlhuku yaahimenrie awe attu awe onkhaye. Ittu inohimiechesha wiira Nlhuku nowoopolha kabisaa attu awe onkhaye. Nitotopelheke etu nthimicho wawe."},{"book":"o Uefeso","chapter":"1","verse":"15","text":"Wo yoyo nlhatu uyo, ni mii toka veewilhe aka mwaha wo nrima winyu wo waarumelhelha Athithi Yesu ni waattuna winyu attu onkhaye a Nlhuku,"},{"book":"o Uefeso","chapter":"1","verse":"16","text":"akinahiya mena unshukuru Nlhuku wo nlhatu winyu. Kinowupuwelhani vanolhapelha aka"},{"book":"o Uefeso","chapter":"1","verse":"17","text":"wiira Nlhuku a Athithi Yesu Kuristo, Athithi o nthimicho, ovaheni Iphumu aya yo uvahani irusho ni upatakulhelhani wiira mwaachuwelhe."},{"book":"o Uefeso","chapter":"1","verse":"18","text":"Kinonlhepelha Nlhuku apatakulhe mirima chinyu choone nthuko aya, wiira nchuwelhe ichikurupi mwiihanelhiye inyu ni uchuwelha nthimicho waya mwinchi wo ushangiha, ulhenhe awe Nlhuku wa attu awe,"},{"book":"o Uefeso","chapter":"1","verse":"19","text":"ni uchuwelha machiri awe chiri aya ni ikuru yulhupalhe nhina mwihu hii nirumelhenlheva. Yayo machiri anovara ntheko nhina mwihu ayo, ari thoko machiri molhupalhe"},{"book":"o Uefeso","chapter":"1","verse":"20","text":"aapannge awe vanhihimushilhe awe Kuristo ni unkhalhiha wiimonono wawe wiirimu."},{"book":"o Uefeso","chapter":"1","verse":"21","text":"Wowo Kuristo nootawara vachulhu kila ikuru ni kila machiri ni kila ipilhi, nchina nawe nikhalhaka phi nchina nulhupalhe upwaha machina onkhaye kuhii ilha ilhapo ilha vekha ayaru, nansho ata ilhapo inowa."},{"book":"o Uefeso","chapter":"1","verse":"22","text":"Nlhuku hommaha Kuristo chittu chonkhaye ni unthanlha ukhalha muru chittu chonkhaye ni waatawara attu onkhaye anonrumelhelha Kuristo,"},{"book":"o Uefeso","chapter":"1","verse":"23","text":"arii phi iruttu ya Kuristo. Yeyo iruttu iyo phi nontimiriha Kuristo, ni uyo phi notimiriha chittu chonkhaye wo iphiro chonkhaye."}]}