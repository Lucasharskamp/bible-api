{"data":[{"book":"1 karinthinaḥ","chapter":"15","verse":"1","text":"hē bhrātaraḥ, yaḥ susaṁvādō mayā yuṣmatsamīpē nivēditō yūyañca yaṁ gr̥hītavanta āśritavantaśca taṁ puna ryuṣmān vijñāpayāmi|"},{"book":"1 karinthinaḥ","chapter":"15","verse":"2","text":"yuṣmākaṁ viśvāsō yadi vitathō na bhavēt tarhi susaṁvādayuktāni mama vākyāni smaratāṁ yuṣmākaṁ tēna susaṁvādēna paritrāṇaṁ jāyatē|"},{"book":"1 karinthinaḥ","chapter":"15","verse":"3","text":"yatō'haṁ yad yat jñāpitastadanusārāt yuṣmāsu mukhyāṁ yāṁ śikṣāṁ samārpayaṁ sēyaṁ, śāstrānusārāt khrīṣṭō'smākaṁ pāpamōcanārthaṁ prāṇān tyaktavān,"},{"book":"1 karinthinaḥ","chapter":"15","verse":"4","text":"śmaśānē sthāpitaśca tr̥tīyadinē śāstrānusārāt punarutthāpitaḥ|"},{"book":"1 karinthinaḥ","chapter":"15","verse":"5","text":"sa cāgrē kaiphai tataḥ paraṁ dvādaśaśiṣyēbhyō darśanaṁ dattavān|"},{"book":"1 karinthinaḥ","chapter":"15","verse":"6","text":"tataḥ paraṁ pañcaśatādhikasaṁkhyakēbhyō bhrātr̥bhyō yugapad darśanaṁ dattavān tēṣāṁ kēcit mahānidrāṁ gatā bahutarāścādyāpi varttantē|"},{"book":"1 karinthinaḥ","chapter":"15","verse":"7","text":"tadanantaraṁ yākūbāya tatpaścāt sarvvēbhyaḥ prēritēbhyō darśanaṁ dattavān|"},{"book":"1 karinthinaḥ","chapter":"15","verse":"8","text":"sarvvaśēṣē'kālajātatulyō yō'haṁ, sō'hamapi tasya darśanaṁ prāptavān|"},{"book":"1 karinthinaḥ","chapter":"15","verse":"9","text":"īśvarasya samitiṁ prati daurātmyācaraṇād ahaṁ prēritanāma dharttum ayōgyastasmāt prēritānāṁ madhyē kṣudratamaścāsmi|"},{"book":"1 karinthinaḥ","chapter":"15","verse":"10","text":"yādr̥śō'smi tādr̥śa īśvarasyānugrahēṇaivāsmi; aparaṁ māṁ prati tasyānugrahō niṣphalō nābhavat, anyēbhyaḥ sarvvēbhyō mayādhikaḥ śramaḥ kr̥taḥ, kintu sa mayā kr̥tastannahi matsahakāriṇēśvarasyānugrahēṇaiva|"},{"book":"1 karinthinaḥ","chapter":"15","verse":"11","text":"ataēva mayā bhavēt tai rvā bhavēt asmābhistādr̥śī vārttā ghōṣyatē saiva ca yuṣmābhi rviśvāsēna gr̥hītā|"},{"book":"1 karinthinaḥ","chapter":"15","verse":"12","text":"mr̥tyudaśātaḥ khrīṣṭa utthāpita iti vārttā yadi tamadhi ghōṣyatē tarhi mr̥talōkānām utthiti rnāstīti vāg yuṣmākaṁ madhyē kaiścit kutaḥ kathyatē?"},{"book":"1 karinthinaḥ","chapter":"15","verse":"13","text":"mr̥tānām utthiti ryadi na bhavēt tarhi khrīṣṭō'pi nōtthāpitaḥ"},{"book":"1 karinthinaḥ","chapter":"15","verse":"14","text":"khrīṣṭaśca yadyanutthāpitaḥ syāt tarhyasmākaṁ ghōṣaṇaṁ vitathaṁ yuṣmākaṁ viśvāsō'pi vitathaḥ|"},{"book":"1 karinthinaḥ","chapter":"15","verse":"15","text":"vayañcēśvarasya mr̥ṣāsākṣiṇō bhavāmaḥ, yataḥ khrīṣṭa stēnōtthāpitaḥ iti sākṣyam asmābhirīśvaramadhi dattaṁ kintu mr̥tānāmutthiti ryadi na bhavēt tarhi sa tēna nōtthāpitaḥ|"},{"book":"1 karinthinaḥ","chapter":"15","verse":"16","text":"yatō mr̥tānāmutthiti ryati na bhavēt tarhi khrīṣṭō'pyutthāpitatvaṁ na gataḥ|"},{"book":"1 karinthinaḥ","chapter":"15","verse":"17","text":"khrīṣṭasya yadyanutthāpitaḥ syāt tarhi yuṣmākaṁ viśvāsō vitathaḥ, yūyam adyāpi svapāpēṣu magnāstiṣṭhatha|"},{"book":"1 karinthinaḥ","chapter":"15","verse":"18","text":"aparaṁ khrīṣṭāśritā yē mānavā mahānidrāṁ gatāstē'pi nāśaṁ gatāḥ|"},{"book":"1 karinthinaḥ","chapter":"15","verse":"19","text":"khrīṣṭō yadi kēvalamihalōkē 'smākaṁ pratyāśābhūmiḥ syāt tarhi sarvvamartyēbhyō vayamēva durbhāgyāḥ|"},{"book":"1 karinthinaḥ","chapter":"15","verse":"20","text":"idānīṁ khrīṣṭō mr̥tyudaśāta utthāpitō mahānidrāgatānāṁ madhyē prathamaphalasvarūpō jātaśca|"},{"book":"1 karinthinaḥ","chapter":"15","verse":"21","text":"yatō yadvat mānuṣadvārā mr̥tyuḥ prādurbhūtastadvat mānuṣadvārā mr̥tānāṁ punarutthitirapi pradurbhūtā|"},{"book":"1 karinthinaḥ","chapter":"15","verse":"22","text":"ādamā yathā sarvvē maraṇādhīnā jātāstathā khrīṣṭēna sarvvē jīvayiṣyantē|"},{"book":"1 karinthinaḥ","chapter":"15","verse":"23","text":"kintvēkaikēna janēna nijē nijē paryyāya utthātavyaṁ prathamataḥ prathamajātaphalasvarūpēna khrīṣṭēna, dvitīyatastasyāgamanasamayē khrīṣṭasya lōkaiḥ|"},{"book":"1 karinthinaḥ","chapter":"15","verse":"24","text":"tataḥ param antō bhaviṣyati tadānīṁ sa sarvvaṁ śāsanam adhipatitvaṁ parākramañca luptvā svapitarīśvarē rājatvaṁ samarpayiṣyati|"},{"book":"1 karinthinaḥ","chapter":"15","verse":"25","text":"yataḥ khrīṣṭasya ripavaḥ sarvvē yāvat tēna svapādayōradhō na nipātayiṣyantē tāvat tēnaiva rājatvaṁ karttavyaṁ|"},{"book":"1 karinthinaḥ","chapter":"15","verse":"26","text":"tēna vijētavyō yaḥ śēṣaripuḥ sa mr̥tyurēva|"},{"book":"1 karinthinaḥ","chapter":"15","verse":"27","text":"likhitamāstē sarvvāṇi tasya pādayō rvaśīkr̥tāni| kintu sarvvāṇyēva tasya vaśīkr̥tānītyuktē sati sarvvāṇi yēna tasya vaśīkr̥tāni sa svayaṁ tasya vaśībhūtō na jāta iti vyaktaṁ|"},{"book":"1 karinthinaḥ","chapter":"15","verse":"28","text":"sarvvēṣu tasya vaśībhūtēṣu sarvvāṇi yēna putrasya vaśīkr̥tāni svayaṁ putrō'pi tasya vaśībhūtō bhaviṣyati tata īśvaraḥ sarvvēṣu sarvva ēva bhaviṣyati|"},{"book":"1 karinthinaḥ","chapter":"15","verse":"29","text":"aparaṁ parētalōkānāṁ vinimayēna yē majjyantē taiḥ kiṁ lapsyatē? yēṣāṁ parētalōkānām utthitiḥ kēnāpi prakārēṇa na bhaviṣyati tēṣāṁ vinimayēna kutō majjanamapi tairaṅgīkriyatē?"},{"book":"1 karinthinaḥ","chapter":"15","verse":"30","text":"vayamapi kutaḥ pratidaṇḍaṁ prāṇabhītim aṅgīkurmmahē?"},{"book":"1 karinthinaḥ","chapter":"15","verse":"31","text":"asmatprabhunā yīśukhrīṣṭēna yuṣmattō mama yā ślāghāstē tasyāḥ śapathaṁ kr̥tvā kathayāmi dinē dinē'haṁ mr̥tyuṁ gacchāmi|"},{"book":"1 karinthinaḥ","chapter":"15","verse":"32","text":"iphiṣanagarē vanyapaśubhiḥ sārddhaṁ yadi laukikabhāvāt mayā yuddhaṁ kr̥taṁ tarhi tēna mama kō lābhaḥ? mr̥tānām utthiti ryadi na bhavēt tarhi, kurmmō bhōjanapānē'dya śvastu mr̥tyu rbhaviṣyati|"},{"book":"1 karinthinaḥ","chapter":"15","verse":"33","text":"ityanēna dharmmāt mā bhraṁśadhvaṁ| kusaṁsargēṇa lōkānāṁ sadācārō vinaśyati|"},{"book":"1 karinthinaḥ","chapter":"15","verse":"34","text":"yūyaṁ yathōcitaṁ sacaitanyāstiṣṭhata, pāpaṁ mā kurudhvaṁ, yatō yuṣmākaṁ madhya īśvarīyajñānahīnāḥ kē'pi vidyantē yuṣmākaṁ trapāyai mayēdaṁ gadyatē|"},{"book":"1 karinthinaḥ","chapter":"15","verse":"35","text":"aparaṁ mr̥talōkāḥ katham utthāsyanti? kīdr̥śaṁ vā śarīraṁ labdhvā punarēṣyantīti vākyaṁ kaścit prakṣyati|"},{"book":"1 karinthinaḥ","chapter":"15","verse":"36","text":"hē ajña tvayā yad bījam upyatē tad yadi na mriyēta tarhi na jīvayiṣyatē|"},{"book":"1 karinthinaḥ","chapter":"15","verse":"37","text":"yayā mūrttyā nirgantavyaṁ sā tvayā nōpyatē kintu śuṣkaṁ bījamēva; tacca gōdhūmādīnāṁ kimapi bījaṁ bhavituṁ śaknōti|"},{"book":"1 karinthinaḥ","chapter":"15","verse":"38","text":"īśvarēṇēva yathābhilāṣaṁ tasmai mūrtti rdīyatē, ēkaikasmai bījāya svā svā mūrttirēva dīyatē|"},{"book":"1 karinthinaḥ","chapter":"15","verse":"39","text":"sarvvāṇi palalāni naikavidhāni santi, manuṣyapaśupakṣimatsyādīnāṁ bhinnarūpāṇi palalāni santi|"},{"book":"1 karinthinaḥ","chapter":"15","verse":"40","text":"aparaṁ svargīyā mūrttayaḥ pārthivā mūrttayaśca vidyantē kintu svargīyānām ēkarūpaṁ tējaḥ pārthivānāñca tadanyarūpaṁ tējō'sti|"},{"book":"1 karinthinaḥ","chapter":"15","verse":"41","text":"sūryyasya tēja ēkavidhaṁ candrasya tējastadanyavidhaṁ tārāṇāñca tējō'nyavidhaṁ, tārāṇāṁ madhyē'pi tējasastāratamyaṁ vidyatē|"},{"book":"1 karinthinaḥ","chapter":"15","verse":"42","text":"tatra likhitamāstē yathā, ‘ādipuruṣa ādam jīvatprāṇī babhūva,’ kintvantima ādam (khrīṣṭō) jīvanadāyaka ātmā babhūva|"},{"book":"1 karinthinaḥ","chapter":"15","verse":"43","text":"yad upyatē tat tucchaṁ yaccōtthāsyati tad gauravānvitaṁ; yad upyatē tannirbbalaṁ yaccōtthāsyati tat śaktiyuktaṁ|"},{"book":"1 karinthinaḥ","chapter":"15","verse":"44","text":"yat śarīram upyatē tat prāṇānāṁ sadma, yacca śarīram utthāsyati tad ātmanaḥ sadma| prāṇasadmasvarūpaṁ śarīraṁ vidyatē, ātmasadmasvarūpamapi śarīraṁ vidyatē|"},{"book":"1 karinthinaḥ","chapter":"15","verse":"45","text":"tatra likhitamāstē yathā, ādipuruṣa ādam jīvatprāṇī babhūva, kintvantima ādam (khrīṣṭō) jīvanadāyaka ātmā babhūva|"},{"book":"1 karinthinaḥ","chapter":"15","verse":"46","text":"ātmasadma na prathamaṁ kintu prāṇasadmaiva tatpaścād ātmasadma|"},{"book":"1 karinthinaḥ","chapter":"15","verse":"47","text":"ādyaḥ puruṣē mr̥da utpannatvāt mr̥ṇmayō dvitīyaśca puruṣaḥ svargād āgataḥ prabhuḥ|"},{"book":"1 karinthinaḥ","chapter":"15","verse":"48","text":"mr̥ṇmayō yādr̥śa āsīt mr̥ṇmayāḥ sarvvē tādr̥śā bhavanti svargīyaśca yādr̥śō'sti svargīyāḥ sarvvē tādr̥śā bhavanti|"},{"book":"1 karinthinaḥ","chapter":"15","verse":"49","text":"mr̥ṇmayasya rūpaṁ yadvad asmābhi rdhāritaṁ tadvat svargīyasya rūpamapi dhārayiṣyatē|"},{"book":"1 karinthinaḥ","chapter":"15","verse":"50","text":"hē bhrātaraḥ, yuṣmān prati vyāharāmi, īśvarasya rājyē raktamāṁsayōradhikārō bhavituṁ na śaknōti, akṣayatvē ca kṣayasyādhikārō na bhaviṣyati|"},{"book":"1 karinthinaḥ","chapter":"15","verse":"51","text":"paśyatāhaṁ yuṣmabhyaṁ nigūḍhāṁ kathāṁ nivēdayāmi|"},{"book":"1 karinthinaḥ","chapter":"15","verse":"52","text":"sarvvairasmābhi rmahānidrā na gamiṣyatē kintvantimadinē tūryyāṁ vāditāyām ēkasmin vipalē nimiṣaikamadhyē sarvvai rūpāntaraṁ gamiṣyatē, yatastūrī vādiṣyatē, mr̥talōkāścākṣayībhūtā utthāsyanti vayañca rūpāntaraṁ gamiṣyāmaḥ|"},{"book":"1 karinthinaḥ","chapter":"15","verse":"53","text":"yataḥ kṣayaṇīyēnaitēna śarīrēṇākṣayatvaṁ parihitavyaṁ, maraṇādhīnēnaitēna dēhēna cāmaratvaṁ parihitavyaṁ|"},{"book":"1 karinthinaḥ","chapter":"15","verse":"54","text":"ētasmin kṣayaṇīyē śarīrē 'kṣayatvaṁ gatē, ētasman maraṇādhīnē dēhē cāmaratvaṁ gatē śāstrē likhitaṁ vacanamidaṁ sētsyati, yathā, jayēna grasyatē mr̥tyuḥ|"},{"book":"1 karinthinaḥ","chapter":"15","verse":"55","text":"mr̥tyō tē kaṇṭakaṁ kutra paralōka jayaḥ kka tē||"},{"book":"1 karinthinaḥ","chapter":"15","verse":"56","text":"mr̥tyōḥ kaṇṭakaṁ pāpamēva pāpasya ca balaṁ vyavasthā|"},{"book":"1 karinthinaḥ","chapter":"15","verse":"57","text":"īśvaraśca dhanyō bhavatu yataḥ sō'smākaṁ prabhunā yīśukhrīṣṭēnāsmān jayayuktān vidhāpayati|"},{"book":"1 karinthinaḥ","chapter":"15","verse":"58","text":"atō hē mama priyabhrātaraḥ; yūyaṁ susthirā niścalāśca bhavata prabhōḥ sēvāyāṁ yuṣmākaṁ pariśramō niṣphalō na bhaviṣyatīti jñātvā prabhōḥ kāryyē sadā tatparā bhavata|"}]}