{"data":[{"book":"యిర్మీయా","chapter":"6","verse":"1","text":"“బెన్యామీను ప్రజలారా, యెరూషలేము నుండి పారిపొండి, తెకోవలో బాకానాదం ఊదండి. బేత్‌హక్కెరెంలో ఒక సూచన నిలబెట్టండి."},{"book":"యిర్మీయా","chapter":"6","verse":"2","text":"సుందరసుకుమారి సీయోను కన్యను పూర్తిగా నాశనం చేస్తాను."},{"book":"యిర్మీయా","chapter":"6","verse":"3","text":"కాపరులు తమ గొర్రెల మందలతో దానిలోకి వస్తారు. దాని చుట్టూ గుడారాలు వేస్తారు."},{"book":"యిర్మీయా","chapter":"6","verse":"4","text":"యెహోవా పేరున ఆమెతో యుద్ధానికి సిద్ధపడండి. లెండి, మధ్యాహ్న సమయంలో దాడి చేద్దాం."},{"book":"యిర్మీయా","chapter":"6","verse":"5","text":"కాబట్టి రాత్రిపూట వెళ్ళి ఆమె కోటలు నాశనం చేద్దాం."},{"book":"యిర్మీయా","chapter":"6","verse":"6","text":"సేనల ప్రభువు యెహోవా చెప్పేదేమంటే ‘చెట్లు నరికి యెరూషలేమును చుట్టూ ముట్టడించండి."},{"book":"యిర్మీయా","chapter":"6","verse":"7","text":"ఊటలో నీరు ఏవిధంగా పైకి ఉబికి వస్తుందో ఆ విధంగా దాని దుష్టత్వం పైకి ఉబుకుతూ ఉంది."},{"book":"యిర్మీయా","chapter":"6","verse":"8","text":"యెరూషలేమా, నేను నీ దగ్గర నుండి తొలగి పోకుండేలా, నేను నిన్ను నిర్జనమైన ప్రదేశంగా చేయకుండేలా దిద్దుబాటుకు లోబడు.’"},{"book":"యిర్మీయా","chapter":"6","verse":"9","text":"సేనల ప్రభువు యెహోవా చెప్పేదేమంటే ‘ద్రాక్ష పండ్లను ఏరే విధంగా ఇశ్రాయేలులో మిగిలిన వారిని ఏరుతారు."},{"book":"యిర్మీయా","chapter":"6","verse":"10","text":"నేనెవరితో మాట్లాడి హెచ్చరించాలి? వారు వినడానికి సిద్ధంగా లేరు. కాబట్టి వినలేదు."},{"book":"యిర్మీయా","chapter":"6","verse":"11","text":"కాబట్టి నేను యెహోవా కోపంతో నిండిపోయాను. దాన్ని నాలోనే అణచుకోలేక నేను విసిగిపోయాను."},{"book":"యిర్మీయా","chapter":"6","verse":"12","text":"వారికిక ఏమీ మిగలదు. వారి ఇళ్ళు, వారి పొలాలు, వారి భార్యలు, మొత్తాన్ని ఇతరులు తీసుకు వెళ్లి పోతారు."},{"book":"యిర్మీయా","chapter":"6","verse":"13","text":"“వారిలో అత్యల్పులు, గొప్పవారు అందరూ మోసం చేసేవారే, దోచుకొనేవారే. ప్రవక్తలు గాని, యాజకులు గాని అందరూ వంచకులే."},{"book":"యిర్మీయా","chapter":"6","verse":"14","text":"శాంతి లేని సమయంలో వారు శాంతి, సమాధానం అని ప్రకటిస్తూ నా ప్రజల గాయాలను పైపైన మాత్రమే బాగుచేస్తారు."},{"book":"యిర్మీయా","chapter":"6","verse":"15","text":"వారు చేస్తున్న అసహ్యకార్యాలను బట్టి వారు సిగ్గుపడాలి. అయితే వారు ఏమాత్రం సిగ్గుపడరు."},{"book":"యిర్మీయా","chapter":"6","verse":"16","text":"యెహోవా చెప్పేదేమంటే, రహదారుల్లో నిలబడి చూడండి. పురాతన మార్గాలు ఏవో వాకబు చేయండి."},{"book":"యిర్మీయా","chapter":"6","verse":"17","text":"మిమ్మల్ని కనిపెట్టుకుని ఉండడానికి నేను కావలి వారిని ఉంచాను. అదిగో, వారు చేసే బూరధ్వని వినండి."},{"book":"యిర్మీయా","chapter":"6","verse":"18","text":"అయితే “మేము వినం” అని వారంటున్నారు. కాబట్టి, అన్యజనులారా, వినండి. సాక్షులారా, వారికేం జరగబోతున్నదో చూడండి."},{"book":"యిర్మీయా","chapter":"6","verse":"19","text":"భూలోకమా, విను. ఈ ప్రజలు నా మాటలు వినడం లేదు. నా ధర్మశాస్త్రాన్ని విసర్జించారు."},{"book":"యిర్మీయా","chapter":"6","verse":"20","text":"షేబ దేశం నుండి వచ్చే సాంబ్రాణి నాకెందుకు? సుదూర దేశం నుండి తీసుకొచ్చిన మధురమైన సువాసన గల నూనె నాకెందుకు?"},{"book":"యిర్మీయా","chapter":"6","verse":"21","text":"కాబట్టి యెహోవా చెప్పేదేమంటే, చూడండి, ఈ ప్రజలకు వ్యతిరేకంగా ఒక అడ్డుబండను వేయబోతున్నాను."},{"book":"యిర్మీయా","chapter":"6","verse":"22","text":"యెహోవా చెప్పేదేమంటే, ఉత్తర దిక్కునుండి ఒక జనాంగం వస్తూ ఉంది."},{"book":"యిర్మీయా","chapter":"6","verse":"23","text":"వారు బాణాలు, ఈటెలు వాడతారు. వారు జాలిలేని క్రూర జనాంగం. వారి స్వరం సముద్ర ఘోషలాగా ఉంటుంది."},{"book":"యిర్మీయా","chapter":"6","verse":"24","text":"వారి గురించిన వార్త విని నిస్పృహతో మా చేతులు చచ్చుబడి పోయాయి. ప్రసవించే స్త్రీ నొప్పుల వంటి వేదన పడుతున్నాము."},{"book":"యిర్మీయా","chapter":"6","verse":"25","text":"బయట పొలంలోకి వెళ్ళవద్దు. రహదారుల్లో నడవవద్దు. మా చుట్టూ కదులుతున్న శత్రువుల కత్తులు చూసి అంతటా భయం ఆవరించింది."},{"book":"యిర్మీయా","chapter":"6","verse":"26","text":"నా ప్రజలారా, వినాశనకారి హఠాత్తుగా మా మీదికి వస్తాడు. గోనెపట్ట కట్టుకుని బూడిద చల్లుకోండి."},{"book":"యిర్మీయా","chapter":"6","verse":"27","text":"యిర్మీయా, నిన్ను నా ప్రజలకు మెరుగు పెట్టేవాడిగా, వారిని నీకు లోహపు ముద్దగా నేను నియమించాను."},{"book":"యిర్మీయా","chapter":"6","verse":"28","text":"వారంతా బహు ద్రోహులు, కొండెగాళ్ళు. వారు మట్టి లోహం వంటివారు, వారి అంతరంగం ఇత్తడి, ఇనుములాగా బహు కఠినంగా ఉంటాయి."},{"book":"యిర్మీయా","chapter":"6","verse":"29","text":"కొలిమి తిత్తులు మంటల్లో కాలిపోతున్నాయి. ఆ జ్వాలల్లో సీసం తగలబడి పోతున్నది."},{"book":"యిర్మీయా","chapter":"6","verse":"30","text":"వారిని “పారవేయాల్సిన వెండి” అని పిలవాలి. ఎందుకంటే యెహోవా వారిని పూర్తిగా తోసిపుచ్చాడు."}]}