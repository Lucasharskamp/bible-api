{"data":[{"book":"1 Akakolinto","chapter":"10","verse":"1","text":"Makalongo nkombakelanga kutenda akaokobito pabakiba na Musa balendeligwa na liunde na boa ngabajomboka baali kwa tengela."},{"book":"1 Akakolinto","chapter":"10","verse":"2","text":"Kukubeganga nhwina ja liunde nu kukubeganga nkati ja baali boa ngababatichigwa kube pamwe na Musa."},{"book":"1 Akakolinto","chapter":"10","verse":"3","text":"Boa ngabalyaganga chakulya uchache chikihuke."},{"book":"1 Akakolinto","chapter":"10","verse":"4","text":"Na ngabanyweganga kinywagi uchache chikihuke, gambu ngabanyweganga kuboke mulibwe lya kiuhuke elyabakengamaga, libwe lyenie likiba Kilisto mwene."},{"book":"1 Akakolinto","chapter":"10","verse":"5","text":"Ata yene bandu bange bankonjalije Nnoongo, ngabaweganga papongote."},{"book":"1 Akakolinto","chapter":"10","verse":"6","text":"Ilebe yene yoa kilandanakiyo tu kwito, tukakamuje mabaja andi angweto pabatendaga."},{"book":"1 Akakolinto","chapter":"10","verse":"7","text":"Makagongaleje mahoka andi bange pabatendaga, andi Majandiko pagalenga, “Bandu ngabatamanga kulye nu kunywe, ngabajema kuina.”"},{"book":"1 Akakolinto","chapter":"10","verse":"8","text":"Wala tukatenda ngongolaje andi apabatendaga bandu bange, ngabaweganga lichoba limwe bandu elufu ichilini na tatu."},{"book":"1 Akakolinto","chapter":"10","verse":"9","text":"Takategaje Angwana andi bandu bange ngabatega ngabaweganga na majoka."},{"book":"1 Akakolinto","chapter":"10","verse":"10","text":"Takakoolaje andi bange ngabatenda yenie ngabakomigwa na Nkomi."},{"book":"1 Akakolinto","chapter":"10","verse":"11","text":"Ilebe yene yoa ipitila kupala kulandanakiya kubange, na gaandikigwa kupala kutukelebuya tatubi padunia ejipela."},{"book":"1 Akakolinto","chapter":"10","verse":"12","text":"Abapemele bajemite tela babe maha bakagweje."},{"book":"1 Akakolinto","chapter":"10","verse":"13","text":"Kulondoligwa kunnondoligwe nga kwa machoba goa kwa bandu boa. Nambu Nnoongo juna kuaminika, jwombe annekaje nnondoligwe kagapeta makakala ginu, iganukube kubi kulondoligwa, jwombe ampeganga makakala gukuimbalila na ndela ja kuboka mwenio tegatega."},{"book":"1 Akakolinto","chapter":"10","verse":"14","text":"Yenie makalongo bango nkotokange kugongalela mahoka."},{"book":"1 Akakolinto","chapter":"10","verse":"15","text":"Nonge namangweto andi bandu bina malango, nhwachanga mmene genia agannongile."},{"book":"1 Akakolinto","chapter":"10","verse":"16","text":"Putunnumba Nnoongo kukikombe chache chikindimba, bo, tubi kukilondaje na myai ja Kilisto? Putumetu nkate bo, tubi kukilondaje na mmele gwa Kilisto?"},{"book":"1 Akakolinto","chapter":"10","verse":"17","text":"Magambu nkate gwenio nga gumwe tu, iganukube twe, tubi ndu, tubi mmele gumwe, gambu tuboa tulye nkate ugwo."},{"book":"1 Akakolinto","chapter":"10","verse":"18","text":"Maachanga bandu ba Kuisilaeli bene, abalyeganga malumbo bikilonda pikitembe cha Nnoongo."},{"book":"1 Akakolinto","chapter":"10","verse":"19","text":"Nenga bole? Chakulya chikilumbigwa kwa mahoka chambone kupeta mahoka? Andaje bo, mahoka gambone?"},{"book":"1 Akakolinto","chapter":"10","verse":"20","text":"Ije napachokuje! Chanenga yene lilumbo lyabalumba bandu bangammanya Nnoongo bagape mahoka, ngiti Nnoongoje. Ne mbaije mangweto mikilonde na mahoka."},{"book":"1 Akakolinto","chapter":"10","verse":"21","text":"Mangweto mpaligweje kunywela kikombe chimwe na Angwana kuboka penia kunywe pamwe na mahoka, mpaligweje kutama pamecha ja Angwana na pamecha ja mahoka."},{"book":"1 Akakolinto","chapter":"10","verse":"22","text":"Andaje tupala kabeka bwiu Angwana? Nkita tukweti makakala muno kapeta beniabo."},{"book":"1 Akakolinto","chapter":"10","verse":"23","text":"Ilebe yoa ijekatiligwe kamula nambu yoaje yambone. Ilebe yoa ijekatiligwe nambu yoaje eichenga."},{"book":"1 Akakolinto","chapter":"10","verse":"24","text":"Mundu akabegele ilebe yakweje nambu ya jonge."},{"book":"1 Akakolinto","chapter":"10","verse":"25","text":"Yoa iuchigwa kuchoko nhwotwile kulye nambu makakonyakonyaje kwa magambu ga kulegaleka mojo kwinu."},{"book":"1 Akakolinto","chapter":"10","verse":"26","text":"Kwito twenga majandiko galenga, “Dunia na ilebe yoa nga ya Angwana.”"},{"book":"1 Akakolinto","chapter":"10","verse":"27","text":"Anda mundu jwanga amini ankokite kulye na mangweto nnyeketile kujenda makalya yowa ibekigwe kwinu makakonyakonyaje kwa magambu ga kulegeleka mojo kwinu."},{"book":"1 Akakolinto","chapter":"10","verse":"28","text":"Nambu anda mundu annengi kita chakulya chenje kipangigwe kwa mahoka, makalyeje kwa magambu ga ojwannengile na kwa magambu ga kulegeleka mojo."},{"book":"1 Akakolinto","chapter":"10","verse":"29","text":"Nenga, “magambu ga kulegeleka mwojo,” ngiti myojo jinuje, nambu mwojo gwa jwenio ojwannengalinge. Kwanike tengela jango ihyobalele mwojo gwa mundu jonge?"},{"book":"1 Akakolinto","chapter":"10","verse":"30","text":"Anda ibi nenga ndye chakulya kukunnumba Nnoongo mboni ndukanigwa magambu gwa chakulya na kongo nannumbite Nnoongo?"},{"book":"1 Akakolinto","chapter":"10","verse":"31","text":"Yene chachoa chankamula, chachoa channie andaje kunywe, ntenda genia ku kibumo cha Nnoongo."},{"book":"1 Akakolinto","chapter":"10","verse":"32","text":"Makauchije Akayahudi andaje Akagiliki andaje bandu ba likanicha lya Nnoongo."},{"book":"1 Akakolinto","chapter":"10","verse":"33","text":"Mma andi nenga, nyiga kalenganakiya bandu boa, kwa kila ndela, panga palapala nyonjakea jango namwene nambu nyonjakea ja bandu boa, bakomboligwe."}]}