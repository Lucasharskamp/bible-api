{"data":[{"book":"یوحنا","chapter":"3","verse":"1","text":"در این میان، مردی بود از گروه فریسیان به نام نیقودیموس، که یکی از اعضای شورای عالی یهود بود."},{"book":"یوحنا","chapter":"3","verse":"2","text":"او شبی نزد عیسی آمد و گفت: «استاد، ما روحانیون این شهر، همه می‌دانیم که تو از طرف خدا آمده‌ای تا ما را تعلیم دهی. نشانه‌های معجزه‌آسایت گواه بر این است که خدا با توست.»"},{"book":"یوحنا","chapter":"3","verse":"3","text":"عیسی جواب داد: «براستی به تو می‌گویم، اگر تولدی تازه پیدا نکنی، هرگز نمی‌توانی ملکوت خدا را ببینی.»"},{"book":"یوحنا","chapter":"3","verse":"4","text":"نیقودیموس با تعجب گفت: «منظورت از تولد تازه چیست؟ چگونه امکان دارد پیرمردی مثل من، به شکم مادرش بازگردد و دوباره متولد شود؟»"},{"book":"یوحنا","chapter":"3","verse":"5","text":"عیسی جواب داد: «آنچه می‌گویم عین حقیقت است. تا کسی از آب و روح تولد نیابد، نمی‌تواند وارد ملکوت خدا شود."},{"book":"یوحنا","chapter":"3","verse":"6","text":"زندگی جسمانی را انسان تولید می‌کند، ولی زندگی روحانی را روح خدا از بالا می‌بخشد."},{"book":"یوحنا","chapter":"3","verse":"7","text":"پس تعجب نکن که گفتم باید تولد تازه پیدا کنی."},{"book":"یوحنا","chapter":"3","verse":"8","text":"درست همان‌گونه که صدای باد را می‌شنوی ولی نمی‌توانی بگویی از کجا می‌آید و به کجا می‌رود، در مورد تولد تازه نیز انسان نمی‌تواند پی ببرد که روح خدا آن را چگونه عطا می‌کند.»"},{"book":"یوحنا","chapter":"3","verse":"9","text":"نیقودیموس پرسید: «منظورت چیست؟ من سخنانت را به درستی درک نمی‌کنم.»"},{"book":"یوحنا","chapter":"3","verse":"10","text":"عیسی جواب داد: «نیقودیموس، تو از علمای دینی اسرائیل هستی؛ چگونه این چیزها را درک نمی‌کنی؟"},{"book":"یوحنا","chapter":"3","verse":"11","text":"براستی به تو می‌گویم که ما آنچه را که می‌دانیم و دیده‌ایم می‌گوییم ولی شما نمی‌توانید باور کنید."},{"book":"یوحنا","chapter":"3","verse":"12","text":"من از امور این دنیا با شما سخن می‌گویم و شما باور نمی‌کنید. پس اگر از امور آسمان با شما صحبت کنم چگونه باور خواهید کرد؟"},{"book":"یوحنا","chapter":"3","verse":"13","text":"چون هیچ‌کس تا به حال به آسمان بالا نرفته که از آنجا برگشته باشد. اما پسر انسان از آسمان به این جهان آمده است."},{"book":"یوحنا","chapter":"3","verse":"14","text":"همان‌گونه که موسی در بیابان مجسمه‌ای برنزی از مار را بر بالای چوبی بلند کرد، پسر انسان نیز باید بلند کرده شود،"},{"book":"یوحنا","chapter":"3","verse":"15","text":"تا هر که به او ایمان آوَرَد، حیات جاویدان یابد."},{"book":"یوحنا","chapter":"3","verse":"16","text":"زیرا خدا به قدری مردم جهان را دوست دارد که یگانه پسر خود را فرستاده است، تا هر که به او ایمان آورد، هلاک نشود بلکه زندگی جاوید بیابد."},{"book":"یوحنا","chapter":"3","verse":"17","text":"خدا پسر خود را به جهان نفرستاد تا مردمان را محکوم سازد، بلکه تا جهان را به‌وسیلهٔ او نجات بخشد."},{"book":"یوحنا","chapter":"3","verse":"18","text":"«کسانی که به او ایمان بیاورند، هیچ نوع محکومیت و هلاکتی در انتظارشان نیست؛ ولی کسانی که به او ایمان نیاورند، از هم اکنون محکومند، چون به یگانه پسر خدا ایمان نیاورده‌اند."},{"book":"یوحنا","chapter":"3","verse":"19","text":"محکومیت بی‌ایمانان به این دلیل است که نور از آسمان به این جهان آمد ولی مردم تاریکی را بیشتر از نور دوست داشتند، چون اعمال و رفتارشان بد است."},{"book":"یوحنا","chapter":"3","verse":"20","text":"مردم از نور آسمانی نفرت دارند، چون می‌خواهند در تاریکی، گناه ورزند؛ پس به نور نزدیک نمی‌شوند، مبادا کارهای گناه‌آلودشان دیده شود و به سزای اعمالشان برسند."},{"book":"یوحنا","chapter":"3","verse":"21","text":"ولی درستکاران با شادی به سوی نور می‌آیند تا همه ببینند که آنچه می‌کنند، پسندیدهٔ خداست.»"},{"book":"یوحنا","chapter":"3","verse":"22","text":"پس از آن، عیسی و شاگردانش اورشلیم را ترک گفتند. او مدتی در ناحیۀ یهودیه با اهالی آنجا به سر برد و ایشان را تعمید می‌داد."},{"book":"یوحنا","chapter":"3","verse":"23","text":"یحیی در این هنگام نزدیک سالیم در محلی به نام عینون مردم را تعمید می‌داد، چون در آنجا آب زیاد بود و مردم برای تعمید نزد وی می‌آمدند."},{"book":"یوحنا","chapter":"3","verse":"24","text":"این پیش از آن بود که یحیی به زندان بیفتد."},{"book":"یوحنا","chapter":"3","verse":"25","text":"روزی، میان یکی از یهودیان و شاگردان یحیی بر سر آیین تطهیر بحثی درگرفت."},{"book":"یوحنا","chapter":"3","verse":"26","text":"شاگردان یحیی نزد او آمدند و گفتند: «استاد، آن شخصی که آن طرف رود اردن بود و گفتی که مسیح است، اکنون او نیز مردم را تعمید می‌دهد و همه نزد او می‌روند، در صورتی که باید پیش ما بیایند.»"},{"book":"یوحنا","chapter":"3","verse":"27","text":"یحیی جواب داد: «کسی نمی‌تواند چیزی دریافت کند، مگر آنچه که از آسمان به او عطا شود."},{"book":"یوحنا","chapter":"3","verse":"28","text":"کار من این است که راه را برای مسیح باز کنم تا مردم همه نزد او بروند. شما خود شاهدید که من صریحاً گفتم که مسیح نیستم، بلکه آمده‌ام تا راه را برای او باز کنم."},{"book":"یوحنا","chapter":"3","verse":"29","text":"در یک عروسی، عروس پیش داماد می‌رود و دوست داماد در شادی او شریک می‌شود. من نیز دوست دامادم و از خوشی داماد خوشحالم."},{"book":"یوحنا","chapter":"3","verse":"30","text":"او باید روز‌به‌روز بزرگتر شود و من کوچکتر."},{"book":"یوحنا","chapter":"3","verse":"31","text":"«او از آسمان آمده و مقامش از همه بالاتر است. من از این زمین هستم و فقط امور زمینی را درک می‌کنم."},{"book":"یوحنا","chapter":"3","verse":"32","text":"او آنچه را که دیده و شنیده است بیان می‌کند، ولی عدهٔ کمی سخنان او را باور می‌کنند."},{"book":"یوحنا","chapter":"3","verse":"33","text":"کسی که سخنان او را باور می‌کند، تأیید می‌کند که خدا حقیقت است،"},{"book":"یوحنا","chapter":"3","verse":"34","text":"زیرا او از جانب خدا فرستاده شده است. او کلام خدا را بیان می‌کند، چرا که خدا روح خود را بدون حد و حصر به او می‌بخشد."},{"book":"یوحنا","chapter":"3","verse":"35","text":"پدر آسمانی ما او را دوست می‌دارد، و همه چیز را به دست او سپرده است."},{"book":"یوحنا","chapter":"3","verse":"36","text":"هر که به پسر خدا ایمان بیاورد، حیات جاویدان دارد. اما هر که از پسر خدا اطاعت نکند، هرگز حیات جاویدان را تجربه نخواهد کرد، بلکه خشم خدا بر او باقی می‌ماند.»"}]}