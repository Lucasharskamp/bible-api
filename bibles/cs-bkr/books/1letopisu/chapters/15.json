{"data":[{"book":"1 Letopisu","chapter":"15","verse":"1","text":"Když pak sobě nastavěl domů v městě Davidově, a připravil místo pro truhlu Boží, a roztáhl jí stánek,"},{"book":"1 Letopisu","chapter":"15","verse":"2","text":"Tehdy řekl David: Nemáť nositi žádný truhly Boží kromě Levítů, ty zajisté vyvolil Hospodin, aby nosili truhlu Boží, a aby přisluhovali jemu až na věky."},{"book":"1 Letopisu","chapter":"15","verse":"3","text":"Protož shromáždil David všecken lid Izraelský do Jeruzaléma, aby přenesl truhlu Hospodinovu na místo její, kteréž jí byl připravil."},{"book":"1 Letopisu","chapter":"15","verse":"4","text":"Shromáždil také David syny Aronovy a Levíty."},{"book":"1 Letopisu","chapter":"15","verse":"5","text":"Z synů Kahat byli Uriel kníže, a bratří jeho sto a dvadceti."},{"book":"1 Letopisu","chapter":"15","verse":"6","text":"Z synů Merari Asaiáš kníže, a bratří jeho dvě stě a dvadceti."},{"book":"1 Letopisu","chapter":"15","verse":"7","text":"Z synů Gersomových Joel kníže, a bratří jeho sto a třidceti."},{"book":"1 Letopisu","chapter":"15","verse":"8","text":"Z synů Elizafanových Semaiáš kníže, a bratří jeho dvě stě."},{"book":"1 Letopisu","chapter":"15","verse":"9","text":"Z synů Hebronových Eliel kníže, a bratří jeho osmdesát."},{"book":"1 Letopisu","chapter":"15","verse":"10","text":"Z synů Uzielových Aminadab kníže, a bratří jeho sto a dvanáct."},{"book":"1 Letopisu","chapter":"15","verse":"11","text":"Tedy povolal David Sádocha a Abiatara, kněží, též i Levítů: Uriele, Asaiáše, Joele, Semaiáše, Eliele a Aminadaba,"},{"book":"1 Letopisu","chapter":"15","verse":"12","text":"A řekl jim: Vy jste přední z otcovských čeledí mezi Levíty, posvěťte sebe i bratří svých, abyste vnesli truhlu Hospodina Boha Izraelského tu, kdež jsem jí připravil."},{"book":"1 Letopisu","chapter":"15","verse":"13","text":"Nebo že spočátku ne vy jste spravovali toho, obořil se Hospodin Bůh náš na nás; nebo jsme ho nehledali náležitě."},{"book":"1 Letopisu","chapter":"15","verse":"14","text":"I posvětili se kněží i Levítové, aby přenesli truhlu Hospodina Boha Izraelského."},{"book":"1 Letopisu","chapter":"15","verse":"15","text":"A nesli synové Levítů truhlu Boží, jakož byl přikázal Mojžíš, podlé slova Hospodinova, na ramenou svých na sochořích."},{"book":"1 Letopisu","chapter":"15","verse":"16","text":"Řekl také David předním z Levítů, aby ustanovili z bratří svých zpěváky s nástroji muzickými, loutnami, harfami a cymbály, aby zvučeli, povyšujíce hlasu s radostí."},{"book":"1 Letopisu","chapter":"15","verse":"17","text":"Takž ustanovili Levítové Hémana syna Joelova, a z bratří jeho Azafa syna Berechiášova, a z synů Merari bratří jejich Etana syna Kusaiova."},{"book":"1 Letopisu","chapter":"15","verse":"18","text":"A s nimi bratří jejich z druhého pořádku: Zachariáše, Béna, Jaaziele, Semiramota, Jechiele, Unni, Eliaba, Benaiáše, Maaseiáše, Mattitiáše, Elifele, Mikneiáše, Obededoma a Jehiele, vrátné."},{"book":"1 Letopisu","chapter":"15","verse":"19","text":"Nebo zpěváci Héman, Azaf a Etan hrali hlasitě na cymbálích měděných,"},{"book":"1 Letopisu","chapter":"15","verse":"20","text":"A Zachariáš, Aziel, Semiramot, Jechiel, Unni, Eliab, Maaseiáš a Benaiáš na loutnách, při zpěvu vysokém."},{"book":"1 Letopisu","chapter":"15","verse":"21","text":"A Mattitiáš, Elifele, Mikneiáš, Obededom, Jehiel a Azaziáš hrali na harfách při zpěvu nízkém."},{"book":"1 Letopisu","chapter":"15","verse":"22","text":"Chenaniáš pak, přední z Levítů nesoucích truhlu, spravoval, jak by nésti měli; nebo byl umělý."},{"book":"1 Letopisu","chapter":"15","verse":"23","text":"Berechiáš pak a Elkána byli vrátní u truhly."},{"book":"1 Letopisu","chapter":"15","verse":"24","text":"Sebaniáš také a Jozafat, Natanael, Amazai, Zachariáš, Benaiáš a Eliezer kněží, troubili na trouby před truhlou Boží; ale Obededom a Jechiáš byli též vrátní u truhly."},{"book":"1 Letopisu","chapter":"15","verse":"25","text":"A tak vypravil se David a starší Izraelští a hejtmané, aby přenesli truhlu smlouvy Hospodinovy z domu Obededomova s veselím."},{"book":"1 Letopisu","chapter":"15","verse":"26","text":"I stalo se, poněvadž Bůh pomáhal Levítům nesoucím truhlu smlouvy Hospodinovy, že obětovali sedm volů a sedm beranů."},{"book":"1 Letopisu","chapter":"15","verse":"27","text":"David pak odín byl pláštěm kmentovým, tolikéž všickni Levítové, kteříž nesli truhlu, i zpěváci, i Chenaniáš, správce nesoucích, mezi zpěváky. Měl také David na sobě efod lněný."},{"book":"1 Letopisu","chapter":"15","verse":"28","text":"Takž všecken lid Izraelský provázeli truhlu smlouvy Hospodinovy s plésáním a zvukem trouby, a pozaunů a cymbálů, a hrali na loutny a na harfy."},{"book":"1 Letopisu","chapter":"15","verse":"29","text":"Když pak truhla smlouvy Hospodinovy vcházela do města Davidova, Míkol dcera Saulova vyhlédla z okna, a viduci krále Davida poskakujícího a plésajícího, pohrdla jím v srdci svém."}]}