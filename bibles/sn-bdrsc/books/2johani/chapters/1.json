{"data":[{"book":"2 Johani","chapter":"1","verse":"1","text":"Mukuru, kumudzimai akasanangurwa navana vake, vandinoda muchokwadi, uye kwete ini ndoga, asiwo navose vanoziva chokwadi,"},{"book":"2 Johani","chapter":"1","verse":"2","text":"nokuda kwechokwadi chinogara matiri uye chichava nesu nokusingaperi:"},{"book":"2 Johani","chapter":"1","verse":"3","text":"Nyasha, ngoni norugare zvinobva kuna Mwari Baba nokuna Jesu Kristu, Mwanakomana waBaba, zvichava nesu muchokwadi nomurudo."},{"book":"2 Johani","chapter":"1","verse":"4","text":"Zvakandifadza zvikuru kuwana vamwe vana venyu vachifamba muchokwadi, sezvatakarayirwa naBaba."},{"book":"2 Johani","chapter":"1","verse":"5","text":"Uye zvino, mai, handisi kukunyorerai murayiro mutsva asi iwo watakanzwa kubva pakutanga. Ndinokumbira kuti tidanane."},{"book":"2 Johani","chapter":"1","verse":"6","text":"Uye urwu ndirwo rudo: kuti tifambe mukuteerera mirayiro yake. Sezvamakanzwa kubva pakutanga, murayiro wake ndewokuti mufambe murudo."},{"book":"2 Johani","chapter":"1","verse":"7","text":"Vanyengeri vazhinji, vasingapupuri kuti Jesu Kristu akauya munyama, vakapinda munyika. Munhu akadaro ndiye munyengeri naandikristu."},{"book":"2 Johani","chapter":"1","verse":"8","text":"Muchenjere kuti murege kurasikirwa nezvamakashandira, asi kuti mugopiwa mubayiro wakakwana."},{"book":"2 Johani","chapter":"1","verse":"9","text":"Mumwe nomumwe anomhanya mberi asingarambiri mudzidziso yaKristu haana Mwari; ani naani anorambira mukudzidzisa kwaKristu ana Baba noMwanakomana."},{"book":"2 Johani","chapter":"1","verse":"10","text":"Kana munhu akauya kwamuri uye asingauyi nedzidziso iyi, musamupinza mumba menyu kana kumugamuchira."},{"book":"2 Johani","chapter":"1","verse":"11","text":"Ani naani anomugamuchira anogovana naye mubasa rake rakaipa."},{"book":"2 Johani","chapter":"1","verse":"12","text":"Ndine zvizhinji zvokukunyorerai, asi handidi kushandisa pepa neingi. Asi, ndine tariro yokukushanyirai ndigotaura nemi chiso nechiso, kuti mufaro wedu uzadziswe."},{"book":"2 Johani","chapter":"1","verse":"13","text":"Vana vomunun ºuna wenyu akasanangurwa vanokukwazisai."}]}