{"data":[{"book":"1 Timoseo","chapter":"4","verse":"1","text":"Muye Ukukile walonga pwilili kugamba mazuwa ya udumo, wantu awamwenga nawaudule uzumizi wawo nawategeleze myuye ikudanta na mahinyo ya mpepo."},{"book":"1 Timoseo","chapter":"4","verse":"2","text":"Mahinyo sayo yalongigwe ni wantu wadanti naho wasongaganyi udahi wawo wakusagula yedi hegu yehiye utenda enga yuwe."},{"book":"1 Timoseo","chapter":"4","verse":"3","text":"Awo wahinya kugamba viha kusolana naho wachinda wantu kudya nkande izimwenga. Mna nkande izo zumbwa ni Chohile zidigwe kwachausa cha wantu wamzumile na kumanya ichindedi wamhongeze Chohile."},{"book":"1 Timoseo","chapter":"4","verse":"4","text":"Chila chintu chumbigwe ni Chohile ni chedi, hahana chikungwa kulemelwa mna chikahokelwa kwa kuhongeza."},{"book":"1 Timoseo","chapter":"4","verse":"5","text":"Kwaviya ulosi wa Chohile na malombezo yatenda ichintu icho chizumilwe kwa Chohile."},{"book":"1 Timoseo","chapter":"4","verse":"6","text":"Uneva unawagambila walukolo ulosi uno notende mndima ywedi ywa Kulisito Yesu, ukekuza chimuye kwa ulosi wa uzumizi na mahinyo ya chindedi yadya weye utimile."},{"book":"1 Timoseo","chapter":"4","verse":"7","text":"Mna lemela ntamulizi ziya sizo za Chohile za chihezi. Mo wikazi wako wezweze vikumuwagila Chohile."},{"book":"1 Timoseo","chapter":"4","verse":"8","text":"Kwegolola umwili kwambiza hadodo, mna kwikala viya Chohile akunga kwambiza mwe chila sila, kwaviya ni chindedi kwachinka ndagano ya ujima wa haluse na udya nawize."},{"book":"1 Timoseo","chapter":"4","verse":"9","text":"Ulosi uno ni chindedi naho wawagila kuzumilwa."},{"book":"1 Timoseo","chapter":"4","verse":"10","text":"Nivyo vikuleka chatumbwazika na kudamanyisa ndima, kwaviya chika msuhi kwa Chohile mta ujima, Mwambula ywa wantu wose, vitendese Mwambula ywa wakumzumila Kulisito."},{"book":"1 Timoseo","chapter":"4","verse":"11","text":"Mbuli ukungwa ulagize na kuwahinya ni zino."},{"book":"1 Timoseo","chapter":"4","verse":"12","text":"Usekuzumila kubelwa ni mntu yoyose kwaviya uchei mbwanga. Mna utende mligano kwa wazumizi mo kulonga kwako, mo lujendo lwako mo kunga kwako mo ukanuni wako naho wikazi ukumuwagila Chohile."},{"book":"1 Timoseo","chapter":"4","verse":"13","text":"Mazuwa yose uhikilize kuwasomela wantu maandiko yakukile mo lumpe na kulonga Mbuli Yedi na kuhinya kubula aho hwizila."},{"book":"1 Timoseo","chapter":"4","verse":"14","text":"Usekuleka kujesa idya intunyo imndani mwako uhokele kulawana na ulosi wa wawoni na kwa sila ya mikono wikiwe ni wadalahala mwe chitala cha bunga dya wazumile."},{"book":"1 Timoseo","chapter":"4","verse":"15","text":"Fanyanyisa mwe zimbuli izo kwelavye ujese ayo yose chani wantu wawone pwilili, kukula kwako mwe zimbuli izo."},{"book":"1 Timoseo","chapter":"4","verse":"16","text":"Kwedime naho kaula amahinyo yako ayo, jendeleza kudamanya ayo kwaviya unadamanya ivyo nawewambule na kuwambula wakukwetegeleza."}]}