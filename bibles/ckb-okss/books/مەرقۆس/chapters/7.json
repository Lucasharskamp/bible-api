{"data":[{"book":"مەرقۆس","chapter":"7","verse":"1","text":"فەریسی و هەندێک لە مامۆستایانی تەورات کە لە ئۆرشەلیمەوە هاتبوون لەلای عیسا کۆبوونەوە."},{"book":"مەرقۆس","chapter":"7","verse":"2","text":"بینییان هەندێک لە قوتابییەکانی بە دەستی پیس نان دەخۆن، واتا بێ دەست شوشتن،"},{"book":"مەرقۆس","chapter":"7","verse":"3","text":"چونکە فەریسی و هەموو جولەکەکان نان ناخۆن ئەگەر بە باشی دەستیان نەشۆن، لەبەر ئەوەی پەیوەست بوون بە نەریتی پیرانەوە،"},{"book":"مەرقۆس","chapter":"7","verse":"4","text":"هەروەها کاتێک لە بازاڕ دێنەوە نان ناخۆن هەتا خۆیان نەشۆن. زۆر دابونەریتی دیکەش هەیە کە جێبەجێی دەکەن، وەکو شوشتنی کاسە و چاپەست و دۆلکەی مس."},{"book":"مەرقۆس","chapter":"7","verse":"5","text":"فەریسی و مامۆستایانی تەوراتیش لە عیسایان پرسی: «بۆچی قوتابییەکانت لەسەر نەریتی پیران ناڕۆن و بە دەستی پیس نان دەخۆن؟»"},{"book":"مەرقۆس","chapter":"7","verse":"6","text":"ئەویش پێی فەرموون: «ئیشایای پێغەمبەر سەبارەت بە ئێوەی دووڕوو پێشبینی باشی کردووە، وەک نووسراوە:"},{"book":"مەرقۆس","chapter":"7","verse":"7","text":"بەخۆڕایی دەمپەرستن،"},{"book":"مەرقۆس","chapter":"7","verse":"8","text":"ئێوە ڕاسپاردەی خوداتان پشتگوێ خستووە و دەستتان بە نەریتی مرۆڤەوە گرتووە.»"},{"book":"مەرقۆس","chapter":"7","verse":"9","text":"دیسان پێی فەرموون: «باش ڕاسپاردەی خودا ڕەت دەکەنەوە، بۆ ئەوەی پارێزگاری لە نەریتی خۆتان بکەن."},{"book":"مەرقۆس","chapter":"7","verse":"10","text":"ئەوەتا موسا گوتوویەتی: ﴿ڕێزی دایک و باوکتان بگرن﴾7‏:10 دەرچوون 30‏:12 و دواوتار 5‏:16.‏‏، ﴿ئەوەی نەفرەت لە دایکی یان باوکی بکات، دەبێت بکوژرێت.﴾7‏:10 دەرچوون 21‏:17 و لێڤییەکان 20‏:9.‏‏"},{"book":"مەرقۆس","chapter":"7","verse":"11","text":"بەڵام ئێوە دەڵێن: ”ئەگەر یەکێک بە دایک یان باوکی بڵێت: ئەوەی لە منەوە سوودت لێی وەردەگرت، دەیکەمە قوربانی،“ کە دیارییە بۆ خودا،"},{"book":"مەرقۆس","chapter":"7","verse":"12","text":"ئیتر نایەڵن هیچ شتێک بۆ دایک یان باوکی بکات."},{"book":"مەرقۆس","chapter":"7","verse":"13","text":"بەو نەریتەتان کە لە یەکتری وەردەگرن، دەسەڵاتی ڕاسپاردەی خودا ڕەت دەکەنەوە. زۆر شتی دیکەی وەک ئەمە دەکەن.»"},{"book":"مەرقۆس","chapter":"7","verse":"14","text":"دیسان عیسا خەڵکەکەی بانگکرد و پێی فەرموون: «هەموو گوێم لێ بگرن و تێبگەن."},{"book":"مەرقۆس","chapter":"7","verse":"15","text":"شت نییە لە دەرەوەی مرۆڤەوە بێتە ناوی و گڵاوی بکات. بەڵام ئەوەی لە مرۆڤەوە دێتە دەرەوە، ئەوە مرۆڤ گڵاو دەکات."},{"book":"مەرقۆس","chapter":"7","verse":"16","text":"[ئەوەی گوێی هەیە بۆ بیستن با گوێ بگرێت.]»"},{"book":"مەرقۆس","chapter":"7","verse":"17","text":"کاتێک خەڵکەکەی بەجێهێشت و هاتە ماڵەوە، قوتابییەکانی بۆ نموونەکە پرسیاریان لێکرد."},{"book":"مەرقۆس","chapter":"7","verse":"18","text":"پێی فەرموون: «ئایا ئێوەش تێنەگەیشتوون؟ ئایا تێناگەن کە هەرچی لە دەرەوەی مرۆڤەوە دێتە ناویەوە ناتوانێت گڵاوی بکات؟"},{"book":"مەرقۆس","chapter":"7","verse":"19","text":"چونکە ناچێتە دڵییەوە، بەڵکو سکی، پاشان دەچێتە دەرەوەی جەستەی.» بەمەش ڕایگەیاند کە هەموو خواردنێک پاکە."},{"book":"مەرقۆس","chapter":"7","verse":"20","text":"ئینجا فەرمووی: «ئەوەی لە مرۆڤ دەردەچێت، ئەوەیە مرۆڤ گڵاو دەکات،"},{"book":"مەرقۆس","chapter":"7","verse":"21","text":"چونکە لە ناوەوە، لە دڵی مرۆڤەوە، بیری خراپ دەردەچێت: بەدڕەوشتی، دزی، کوشتن،"},{"book":"مەرقۆس","chapter":"7","verse":"22","text":"داوێنپیسی، چاوچنۆکی، خراپەکاری، هەڵخەڵەتاندن، بەڕەڵایی، چاوپیسی، کفر، لووتبەرزی، گێلی."},{"book":"مەرقۆس","chapter":"7","verse":"23","text":"هەموو ئەم خراپانە لە ناخی مرۆڤەوە دەردەچن و گڵاوی دەکەن.»"},{"book":"مەرقۆس","chapter":"7","verse":"24","text":"عیسا ئەوێی بەجێهێشت و چوو بۆ هەرێمی سور. چووە ماڵێک و نەیویست کەس بزانێت، بەڵام نەیتوانی خۆی بشارێتەوە."},{"book":"مەرقۆس","chapter":"7","verse":"25","text":"لەبەر ئەوەی ژنێک کچەکەی ڕۆحی پیسی تێدابوو، کاتێک هەواڵی ئەوی بیست یەکسەر هات و لەبەرپێی کەوت."},{"book":"مەرقۆس","chapter":"7","verse":"26","text":"ژنەکەش یۆنانی بوو، لە ڕەگەزی فینیکیای سوریا بوو، داوای لێکرد ڕۆحە پیسەکە لە کچەکەی دەربکات."},{"book":"مەرقۆس","chapter":"7","verse":"27","text":"ئەویش پێی فەرموو: «جارێ با منداڵان تێر بن، چونکە ناشێت نانی منداڵان ببڕدرێت و فڕێبدرێت بۆ سەگ.»"},{"book":"مەرقۆس","chapter":"7","verse":"28","text":"بەڵام ژنەکە وەڵامی دایەوە: «گەورەم! سەگیش لەژێر خواندا لە پاشماوەی منداڵان دەخوات.»"},{"book":"مەرقۆس","chapter":"7","verse":"29","text":"پێی فەرموو: «لەبەر ئەم قسەیە، بڕۆ، ڕۆحە پیسەکە لە کچەکەت دەرچوو.»"},{"book":"مەرقۆس","chapter":"7","verse":"30","text":"کاتێک ژنەکە گەڕایەوە ماڵەوە، بینی منداڵەکە لەسەر جێگاکەی پاڵکەوتووە و ڕۆحە پیسەکەی لێ دەرچووبوو."},{"book":"مەرقۆس","chapter":"7","verse":"31","text":"ئینجا عیسا هەرێمی سوری بەجێهێشت و بە سەیدادا بەرەو دەریاچەی جەلیل هات، بە هەرێمی دە شارەکەدا."},{"book":"مەرقۆس","chapter":"7","verse":"32","text":"کەڕێکی لاڵەپەتەیان بۆ هێنا و لێی پاڕانەوە دەستی لەسەر دابنێت."},{"book":"مەرقۆس","chapter":"7","verse":"33","text":"عیسا بردییە لایەکەوە، دوور لە خەڵکەکە، پەنجەکانی خستە ناو گوێی کابراوە و تفی دا بە دەستی خۆی و پاشان دەستی لە زمانی دا."},{"book":"مەرقۆس","chapter":"7","verse":"34","text":"چاوی بەرەو ئاسمان هەڵبڕی و لە ناخەوە ئاهێکی هەڵکێشا و پێی فەرموو: «ئێففەسا!» واتا بکرێوە."},{"book":"مەرقۆس","chapter":"7","verse":"35","text":"دەستبەجێ گوێیەکانی کرانەوە و گرێی زمانی شلبووەوە و بە ڕەوانی قسەی کرد."},{"book":"مەرقۆس","chapter":"7","verse":"36","text":"ئینجا ڕایسپاردن بە کەس نەڵێن، بەڵام چەند ڕایدەسپاردن ئەوان زیاتر بڵاویان دەکردەوە."},{"book":"مەرقۆس","chapter":"7","verse":"37","text":"زۆر سەرسام بوون و دەیانگوت: «هەموو شتێکی بە باشی کردووە! وا دەکات کەڕ ببیستێت و لاڵ قسە بکات.»"}]}