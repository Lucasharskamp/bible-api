{"data":[{"book":"مزامیر","chapter":"144","verse":"1","text":"سپاس بر خداوند که تکیه‌گاه من است و در میدان جنگ به من قوت و مهارت می‌بخشد."},{"book":"مزامیر","chapter":"144","verse":"2","text":"او همیشه با من مهربان بوده است. او سپر و قلعهٔ پناهگاه من است و مرا نجات می‌بخشد. بر او توکل دارم، زیرا قوم مرا زیر فرمان من نگه می‌دارد."},{"book":"مزامیر","chapter":"144","verse":"3","text":"ای خداوند، انسان چیست که به او توجه نمایی؟ بنی‌آدم چه ارزشی دارد که به فکر او باشی؟"},{"book":"مزامیر","chapter":"144","verse":"4","text":"عمر او دمی بیش نیست؛ روزهای زندگی‌اش همچون سایه می‌گذرد."},{"book":"مزامیر","chapter":"144","verse":"5","text":"ای خداوند، آسمان را بشکاف و فرود بیا! کوهها را لمس کن تا از آنها دود برخیزد."},{"book":"مزامیر","chapter":"144","verse":"6","text":"رعد و برق بفرست و دشمنانت را پراکنده ساز؛ تیرهایت را پرتاب کن و آنها را از پای درآور!"},{"book":"مزامیر","chapter":"144","verse":"7","text":"دستت را از آسمان دراز کن و مرا نجات ده، مرا از میان آبهای عمیق نجات ده، از دست اجنبیان نجات ده."},{"book":"مزامیر","chapter":"144","verse":"8","text":"دهان آنها پر از دروغ است؛ قسم می‌خورند که حقیقت را خواهند گفت، اما دروغ می‌گویند."},{"book":"مزامیر","chapter":"144","verse":"9","text":"ای خدا، تو را سرودی تازه می‌سرایم! سرودم را با نغمهٔ بربطِ دَه‌تار برای تو می‌سرایم!"},{"book":"مزامیر","chapter":"144","verse":"10","text":"تو پادشاهان را نجات می‌دهی و خدمتگزارت داوود را از دم شمشیر می‌رهانی!"},{"book":"مزامیر","chapter":"144","verse":"11","text":"مرا از دست دشمن ظالم برهان؛ مرا از چنگ این بیگانگانی که سخنانشان سراسر دروغ است نجات ده!"},{"book":"مزامیر","chapter":"144","verse":"12","text":"باشد که پسران ما رشد کرده، همچون درختان تنومند و قدبلند شوند و دختران ما مانند پیکرهای سنگی خوش‌تراشِ قصر پادشاه گردند!"},{"book":"مزامیر","chapter":"144","verse":"13","text":"باشد که انبارهای ما از انواع محصولات پر شود و گوسفندانمان در صحراها هزاران هزار بره بزایند!"},{"book":"مزامیر","chapter":"144","verse":"14","text":"باشد که گاوانمان باردار شده، بدون زحمت بزایند! باشد که در کوچه‌هایمان صدای آه و ناله نباشد!"},{"book":"مزامیر","chapter":"144","verse":"15","text":"خوشا به حال قومی که چنین وضعی دارند و یهوه خدای ایشان است!"}]}