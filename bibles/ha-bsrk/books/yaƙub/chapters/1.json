{"data":[{"book":"Yaƙub","chapter":"1","verse":"1","text":"Yaƙub, bawan Allah da kuma na Ubangiji Yesu Kiristi,"},{"book":"Yaƙub","chapter":"1","verse":"2","text":"Ku ɗauki wannan da farin ciki mai tsabta, ’yan’uwana, duk sa’ad da gwaje-gwaje na kowane iri suka zo muku,"},{"book":"Yaƙub","chapter":"1","verse":"3","text":"domin kun san cewa gwajin bangaskiyarku yakan haifi daurewa."},{"book":"Yaƙub","chapter":"1","verse":"4","text":"Dole daurewa ta kammala aikinta don ku zama balagaggu da kuma cikakku, ba ku kuma rasa kome ba."},{"book":"Yaƙub","chapter":"1","verse":"5","text":"In waninku ya rasa hikima, ya kamata yă roƙi Allah, mai bayarwa hannu sake ga kowa ba tare da gori ba, za a kuwa ba shi."},{"book":"Yaƙub","chapter":"1","verse":"6","text":"Amma sa’ad da ya roƙa, dole yă gaskata, ba tare da shakka ba, domin shi mai shakka, yana kama da raƙumar ruwan tekun da iska take kori tana kuma ɓuɓɓugowa."},{"book":"Yaƙub","chapter":"1","verse":"7","text":"Kada irin wannan mutum yă yi tsammani zai sami wani abu daga Ubangiji;"},{"book":"Yaƙub","chapter":"1","verse":"8","text":"shi mai zuciya biyu ne, marar tsai da zuciyarsa wuri ɗaya a cikin duk abin da yake yi."},{"book":"Yaƙub","chapter":"1","verse":"9","text":"Bari ɗan’uwan da yake cikin halin ƙasƙanci yă yi taƙama a matsayinsa na ɗaukaka."},{"book":"Yaƙub","chapter":"1","verse":"10","text":"Amma wanda yake mai arziki, ya kamata yă yi taƙama a matsayinsa na ƙasƙanci, gama ba zai daɗe ba kamar furen jeji."},{"book":"Yaƙub","chapter":"1","verse":"11","text":"Gama in rana ta fito ta yi zafi mai tsanani sai ta sa tsiro yă yanƙwane tsiro; furensa yă kakkaɓe, kyansa kuma yă lalace. Haka ma mai arziki zai shuɗe yayinda yake cikin harkarsa."},{"book":"Yaƙub","chapter":"1","verse":"12","text":"Mai albarka ne mutumin da yake daurewa cikin gwaji, gama bayan ya yi nasara da gwajin, zai sami rawanin rai wanda Allah ya yi alkawari ga waɗanda suke ƙaunarsa."},{"book":"Yaƙub","chapter":"1","verse":"13","text":"Sa’ad da aka jarrabci mutum, kada yă ce, “Allah ne yake jarrabtarsa.” Gama ba ya yiwuwa a jarrabci Allah da mugunta, shi kuma ba ya jarrabtar kowa;"},{"book":"Yaƙub","chapter":"1","verse":"14","text":"amma akan jarrabce kowane mutum sa’ad da muguwar sha’awarsa ta janye shi ta kuma rinjaye shi."},{"book":"Yaƙub","chapter":"1","verse":"15","text":"Sa’an nan, bayan da sha’awar ta yi ciki, takan haifi zunubi; zunubi kuwa, sa’ad da ya balaga yakan haifi mutuwa."},{"book":"Yaƙub","chapter":"1","verse":"16","text":"Kada a ruɗe ku, ’yan’uwana ƙaunatattu."},{"book":"Yaƙub","chapter":"1","verse":"17","text":"Kowane abu mai kyau da kuma kowace cikakkiyar kyauta daga sama suke, sun sauko ne daga wurin Uban haskoki, wanda ba sauyawa ko wata alamar sākewa a gare shi faufau."},{"book":"Yaƙub","chapter":"1","verse":"18","text":"Ya zaɓa yă haife mu ta wurin kalmar gaskiya, domin mu zama ’ya’yan fari na dukan abin da ya halitta."},{"book":"Yaƙub","chapter":"1","verse":"19","text":"’Yan’uwana ƙaunatattu, ku lura da wannan. Ya kamata kowa yă kasance mai saurin saurara, ba mai saurin magana ba, ba kuma mai saurin fushi ba,"},{"book":"Yaƙub","chapter":"1","verse":"20","text":"gama fushin mutum ba ya kawo rayuwar adalcin da Allah yake so."},{"book":"Yaƙub","chapter":"1","verse":"21","text":"Saboda haka, ku rabu da ƙazamin hali da kuma kowace irin mugunta ku kuma yi na’am da maganar da aka shuka a cikinku da tawali’u, wadda za tă iya cetonku."},{"book":"Yaƙub","chapter":"1","verse":"22","text":"Kada ku zama masu ji kawai, ku ruɗi kanku. A maimakon haka ku zama masu yin abin da ta ce."},{"book":"Yaƙub","chapter":"1","verse":"23","text":"Duk wanda yake ji magana ne kawai, bai kuwa aikata abin da ta ce ba, yana kama da mutumin da ya kalli fuskarsa a madubi"},{"book":"Yaƙub","chapter":"1","verse":"24","text":"bayan ya kalli kansa, sa’ad da ya tashi daga wurin, nan da nan sai yă manta da kamanninsa."},{"book":"Yaƙub","chapter":"1","verse":"25","text":"Amma duk mai duba cikakkiyar ƙa’idan nan ta ’yanci, ya kuma nace a kanta, ya zama ba mai ji ne kawai yă mance ba, sai dai mai yi ne yă zartar, to wannan shi za a yi wa albarka a cikin abin da yake yi."},{"book":"Yaƙub","chapter":"1","verse":"26","text":"In wani ya ɗauki kansa mai addini ne duk da haka bai ƙame harshensa ba, ruɗin kansa yake yi addininsa kuwa banza ne."},{"book":"Yaƙub","chapter":"1","verse":"27","text":"Addinin da Allah Ubanmu ya yarda da shi a matsayin mai tsabta da kuma marar aibi shi ne, a kula da marayu da gwauraye cikin damuwoyinsu, a kuma kiyaye kai daga lalacin da duniya take sa wa."}]}