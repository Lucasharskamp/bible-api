{"data":[{"book":"Bliathek","chapter":"15","verse":"1","text":"Judea è Anthioch shii wuii ruii pha bran giak è migiphothek shii yua, “Moses mizen marui pha Iphey duiine migiang-akheg sapho shii ne nathek ne ragia arey phro.”"},{"book":"Bliathek","chapter":"15","verse":"2","text":"Phaul nane Barnabas ne ji pha chiang è ithek rog shii bajo khnaing noh, ji pha chiang ithek ne Phaul nane Barnabas chiih-è, Anthioch shii um pha Gaibranthek de ji pha miyao che ne riig yi pha Jerusalem hà rai pha guaphasamoy nane dukhothek shii wuii ge pha nung rai."},{"book":"Bliathek","chapter":"15","verse":"3","text":"Charch phothek è ithek shii ji hà wuii pha thoh ge, ji è wuii dun shii, Phoenisia nane Samaria hà de Gaibranthek shii de khi-è rek ne Hamangkhung-aphuii shii migi now dun pha ji phosro phi; ji pha mua è migipho shii bajo sang thog dun."},{"book":"Bliathek","chapter":"15","verse":"4","text":"Ithek è Jerusalem hà wuiithogmage shii, ithek è Hamangkhung-aphuii è khi-è rek ne ithek rog shii blia rek phi pha ji yao phi pha charch pho, guaphasamoy, nane dukhothek è wie wuii yi, chiih-è ithek è yao."},{"book":"Bliathek","chapter":"15","verse":"5","text":"Jishii, giak migipho, hanyiethek ne Pharisithek rog dog dun pho è wuii srane yao, “Gaibranthek de miagiangkheg chid ne Moses pha Iphey ji nuii ne rai pha yao chid phro.”"},{"book":"Bliathek","chapter":"15","verse":"6","text":"Guaphasamoy nane dukhothek ò maley jung srane ji pha miyao ji che ne yao."},{"book":"Bliathek","chapter":"15","verse":"7","text":"Bajo phiang khnaing rai pha idoh è Phithar è jai srane yao, “Gu khuiinothek wo! Nawaithek de thieg iwa, gu shii de Hamangkhung-aphuii è buyo è nathek duchoi Gaibranthek è ashii Mua Wie hì yao phi pha gua ne ruii phro. Ji-è, ithek de yoi ne migi now dun phro."},{"book":"Bliathek","chapter":"15","verse":"8","text":"Chiih è, Hamangkhung-aphuii, hanyie è branthek muno thieg pha ji è Gaibranthek shii de gua ne gethek shii phi pha duiine Ragung So phi ne ruiijong ro."},{"book":"Bliathek","chapter":"15","verse":"9","text":"Ai è gethek nane ithek duchoi shii nyie yoi pha rabjong ro; ai è ithek layogthek shii de khung jong phi ro, nyieliieshii, ithek de aishii migi now dun."},{"book":"Bliathek","chapter":"15","verse":"10","text":"Ji-è, nathek ne nyie rek ne Hamangkhung-aphuii è chai yi ne migipho shii khuchung de gethek nane gethek riingthek è de ahan mua pha diig phi ne han yi pha now nebey?"},{"book":"Bliathek","chapter":"15","verse":"11","text":"Asi! Gethek è migi now mage shii Ithong Isu pha bushun è ithek shii mua dun pha duiine gethek shii de ragia rey dun ro.”"},{"book":"Bliathek","chapter":"15","verse":"12","text":"Barnabas nane Phaul è Hamangkhung-aphuii è buangthek nane anomuluii pha bliathek ne Gaibranthek shii rek phi pha phosro ji yao pha yoi ne zab aro pha rey dun."},{"book":"Bliathek","chapter":"15","verse":"13","text":"Ithek è ji yao ched mage shii, Jems de yao ruii: “Gu khuiinothek wo! Gu miyao de nuii mage bo!”"},{"book":"Bliathek","chapter":"15","verse":"14","text":"Khi è rek ne Hamangkhung-aphuii è igobi Gaibranthek shii de awai branthek duchoi è yie srane khagi rek phi pha ji Simon è yao jong pha duiine izai chak ro."},{"book":"Bliathek","chapter":"15","verse":"15","text":"Chaigphothek miyaogamthek ne hìthek shii izai dunmey ro. Jigigam shii zey pha duiine ro,"},{"book":"Bliathek","chapter":"15","verse":"16","text":"“Ithong è yao muii ro, hì phado è gune wuii din ruii phro,”"},{"book":"Bliathek","chapter":"15","verse":"17","text":"Ji-è, khinyama pha branthek um phane gu shii wuii ruii phro,"},{"book":"Bliathek","chapter":"15","verse":"18","text":"“Ji-è, Ithong è yao, buyo shii ai miirab ne hì thieg yi phane hì ro.”"},{"book":"Bliathek","chapter":"15","verse":"19","text":"Jems è athodang pha yao, “Hì ne gu munow ro, gethek ne Gaibranthek de hanyie Hamangkhung-aphuii shii idoh dun din ramuii pho shii diig aphi chid phro."},{"book":"Bliathek","chapter":"15","verse":"20","text":"Hì è rek pha chiang ne, gethek ne ithek shii jangbang shii zud ne izea nin jong pha khinyama chie pha um phajithek achie yi pha, chiih-è, siulao rek pha ji è ruang rai yi pha, chiih-è, yua rib ne ua pha ibey nane ifai achie yi pha jigigam jia zey ne thoh chid phro."},{"book":"Bliathek","chapter":"15","verse":"21","text":"Nyieliieshii, Moses pha Iphey ne Jewthek misiahòthek shii Jewish Thung pha Inai shii buyo è tham ne rai ramuii ro, chiih-è, ai miyaogamthek ne khinyama bajrai um pha jihà de yao ne rai jong ro.”"},{"book":"Bliathek","chapter":"15","verse":"22","text":"Ji-è, guaphasamoy nane dukhothek è charch pho rog dog srane giak bran shii gua srane Anthioch hà Phaul nane Barnabas rog shii thoh ge pha nung rai. Ithek è hanyie shii migipho è bajo ilab phi pha bran nyi, Judas Barsabas beng pha nane Silas shii gua"},{"book":"Bliathek","chapter":"15","verse":"23","text":"srane ithek shii zey pha jigigam ji phi ne thoh ge:"},{"book":"Bliathek","chapter":"15","verse":"24","text":"Gathek è yoi muii ro, gathek è che ne wuii dun pha giak bran è ithek shii ithek miyao è diig nane duhug rek yi dun ro; ithek shii ne gathek muyung asi ro."},{"book":"Bliathek","chapter":"15","verse":"25","text":"Ji-è, gathek ne ò si rai srane zab è nung ne giak muaphothek shii gua ne ithek shii thoh ge ro. Ithek ne gethek wie ijak Barnabas nane Phaul wuii pha ro"},{"book":"Bliathek","chapter":"15","verse":"26","text":"hanyiethek è awaisa chai ne Ithong Isu Masi pha blia shii iy dang yi pha phi muii pha rog shii wuii ruii phro."},{"book":"Bliathek","chapter":"15","verse":"27","text":"Gathek è nathek shii Judas nane Silas shii thoh ne yao yi, hanyie è nathek shii jigigam shii zey pha duiine yao ruii ro."},{"book":"Bliathek","chapter":"15","verse":"28","text":"Ragung So nane gathek zab ne nathek shii gai miihan ahan yi pha zey pha Ipheythek phi bie phro:"},{"book":"Bliathek","chapter":"15","verse":"29","text":"Jangbangthek shii zud pha michie achie rabo; chiih-è ifai de achie rabo, chiih-è yua rib ne ua pha ibey de achie rabo; siulao pha lumuii è ruang rai bo; nathek è ji pha Ipheythek shii wie nuii ne rek ne rai arone, nathek ne wie rey ruii phro. Hì nawaithek wie pha ji ro.”"},{"book":"Bliathek","chapter":"15","verse":"30","text":"Ji pha hamangkhliiethek ne thoh ne Anthioch hà wuii thog dun. Thiisa hà zab migipho khrab pha ji shii ji pha jigigam ithek shii phi."},{"book":"Bliathek","chapter":"15","verse":"31","text":"Branthek è ji tham mage shii, ji pha boh rek yi pha mua è ithek shii bajo sang yi ro."},{"book":"Bliathek","chapter":"15","verse":"32","text":"Judas nane Silas, hanyie ne chaigpho rone ho pha nyi è de ithek shii bajo ishak thog dang pha yao ne lububo rek phi ne chiih-è gang rek phi."},{"book":"Bliathek","chapter":"15","verse":"33","text":"Thiisa hà ìujia ishak thog pha rai marui ne migipho è isa shii liijiing rek srane thoge ne hanyie è ithek pha ji hà thog din."},{"book":"Bliathek","chapter":"15","verse":"34","text":"Jishii, Silas ne thiichiih rai pha phak dun."},{"book":"Bliathek","chapter":"15","verse":"35","text":"Phaul nane Barnabas de Anthioch hà ishak ìujia thog pha rai marui srane Gaibranthek shii de Ithong pha miyaogam ji yua ne yao marui."},{"book":"Bliathek","chapter":"15","verse":"36","text":"Ishak ìujia rey pha idoh shii Phaul è Barnabas shii yao, “Cho ginyi ne idoh dun srane ginyi è khinyama pha bajaraithek shii dong ne miyaogam yao ne yua marui pha khuiinothek shii wuii dinne riig sharai, chiih-è, ithek ne khi-è rek ne sieng ramuii ga ji riig wuii sharai haro.”"},{"book":"Bliathek","chapter":"15","verse":"37","text":"Barnabas ne Jon Marg shii de isa rog shii noh rui pha now,"},{"book":"Bliathek","chapter":"15","verse":"38","text":"jimagunde, Phaul ne ji rek phane wie anow, nyieliieshii, ai ne isa rog shii blia ajong ched ba shii Phamphylia hà isa shii thoh marui ne idoh dun din dun."},{"book":"Bliathek","chapter":"15","verse":"39","text":"Ji è rek mage shii, thiichiih shii isa chung khnaing riie ne che dun: Barnabas è Jon Marg shii noh ne Khyphrus hà rai ne run shii in ne dun dun,"},{"book":"Bliathek","chapter":"15","verse":"40","text":"Phaul de Silas shii gua srane ji pha ithua thoh marui ne dun dun, migipho è Ithong pha bushun lia srane thoh ge."},{"book":"Bliathek","chapter":"15","verse":"41","text":"Ai ne Syria nane Khilisia dong ne lua srane charchthek shii gang rek marui."}]}