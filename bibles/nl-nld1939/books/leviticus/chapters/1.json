{"data":[{"book":"Leviticus","chapter":"1","verse":"1","text":"Jahweh riep Moses, en sprak uit de openbaringstent tot hem:"},{"book":"Leviticus","chapter":"1","verse":"2","text":"Zeg aan de Israëlieten: Wanneer iemand van u aan Jahweh een offergave wil brengen uit het vee, moet gij uw offergave kiezen uit de runderen of het kleinvee."},{"book":"Leviticus","chapter":"1","verse":"3","text":"Wanneer iemand een rund als brandoffer wil opdragen, moet hij een gaaf mannelijk dier offeren. Om het welgevallig aan Jahweh te maken, moet hij het naar de ingang van de openbaringstent brengen,"},{"book":"Leviticus","chapter":"1","verse":"4","text":"en zijn hand op de kop van het brandoffer leggen; dan zal het goedgunstig worden aanvaard, en vergiffenis voor hem verkrijgen."},{"book":"Leviticus","chapter":"1","verse":"5","text":"Daarna moet hij het rund voor het aanschijn van Jahweh slachten; en de zonen van Aäron, de priesters, moeten het bloed opdragen, en daarmee het altaar, dat bij de ingang van de openbaringstent staat, aan alle kanten besprenkelen."},{"book":"Leviticus","chapter":"1","verse":"6","text":"Vervolgens moet hij het brandoffer villen, en in stukken snijden."},{"book":"Leviticus","chapter":"1","verse":"7","text":"De zonen van Aäron, de priesters, moeten vuur op het altaar leggen, hout op het vuur stapelen,"},{"book":"Leviticus","chapter":"1","verse":"8","text":"en de stukken met de kop en het vet op het hout leggen, dat op het altaarvuur ligt."},{"book":"Leviticus","chapter":"1","verse":"9","text":"Maar de ingewanden met de poten moet hij met water afwassen; dan moet de priester alles tezamen op het altaar in rook doen opgaan. Het is een brandoffer, een welriekend vuuroffer voor Jahweh."},{"book":"Leviticus","chapter":"1","verse":"10","text":"Wanneer zijn gave voor het brandoffer uit kleinvee bestaat, uit een schaap of een geit, dan moet hij een gaaf mannelijk dier als offergave brengen."},{"book":"Leviticus","chapter":"1","verse":"11","text":"Hij moet het aan de noordzijde van het altaar voor het aanschijn van Jahweh slachten, en de zonen van Aäron, de priesters, moeten het altaar aan alle kanten met het bloed besprenkelen."},{"book":"Leviticus","chapter":"1","verse":"12","text":"Dan moet hij het in stukken snijden, die de priester met de kop en het vet op het hout moet leggen, dat op het altaarvuur ligt."},{"book":"Leviticus","chapter":"1","verse":"13","text":"De ingewanden met de poten moet hij met water afwassen; dan moet de priester alles tezamen opdragen en op het altaar in rook doen opgaan. Het is een brandoffer, een welriekend vuuroffer voor Jahweh."},{"book":"Leviticus","chapter":"1","verse":"14","text":"Wanneer hij gevogelte aan Jahweh als brandoffer wil opdragen, moet hij een tortel of een jonge duif als offergave brengen."},{"book":"Leviticus","chapter":"1","verse":"15","text":"De priester moet die naar het altaar brengen, haar de kop afknijpen en die op het altaar in rook doen opgaan. Haar bloed moet tegen de zijde van het altaar worden uitgeperst."},{"book":"Leviticus","chapter":"1","verse":"16","text":"Haar krop met de veren moet hij verwijderen, en naast het altaar, aan de oostkant, op de ashoop werpen."},{"book":"Leviticus","chapter":"1","verse":"17","text":"Hij moet de vleugels inscheuren zonder ze er helemaal af te trekken. Dan moet de priester haar op het altaar, op het hout boven het vuur, in rook doen opgaan. Het is een brandoffer, een welriekend vuuroffer voor Jahweh."}]}