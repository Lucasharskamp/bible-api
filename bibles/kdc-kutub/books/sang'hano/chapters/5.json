{"data":[{"book":"Sang'hano","chapter":"5","verse":"1","text":"Kukala na munhu imoja yakemigwe Anania na mwehe wake Safila, nao vivija wachuuza mgunda wao."},{"book":"Sang'hano","chapter":"5","verse":"2","text":"Anania kailumba na mwehe wake, kabagula sente ziyagwe na zisigale kawagwaa watumigwa."},{"book":"Sang'hano","chapter":"5","verse":"3","text":"Petulo kamuuza, “Anania, habali kumtogolela Mwenembago yakulongoze umvizile Loho Yang'alile kwa kufisa sente ziyagwe ziupatile kwa kuchuuza mgunda wako?"},{"book":"Sang'hano","chapter":"5","verse":"4","text":"Viukalile ung'hali hunachuuza umgunda ukala wako, na viumambukize kuchuuza, sente zikala zako. Lelo, habali kutenda mbuli ayo? Humvizile munhu bule ila kumvizila Imulungu!”"},{"book":"Sang'hano","chapter":"5","verse":"5","text":"Bahaja Anania viyaihulike mbuli ayo, kagwa hasi kafa. Wanhu wose waihulike mbuli ayo wadumba ng'hani."},{"book":"Sang'hano","chapter":"5","verse":"6","text":"Wabwanga weza waluvaza sitili lukuli lwake walulava kunze waluzika."},{"book":"Sang'hano","chapter":"5","verse":"7","text":"Vigabitile masaa madatu mwehe wake Anania keza, kengila mng'anda, lakini hajuwile gaja gampatile mkasano wake."},{"book":"Sang'hano","chapter":"5","verse":"8","text":"Petulo kamuuza, “Nongele, zino izo sente zose zimpatile gweye na mkasano wako kwa kuchuuza mgunda wenu?”"},{"book":"Sang'hano","chapter":"5","verse":"9","text":"Avo Petulo kamulongela, “Vino habali gweye na mbigalo wako muilumba kumgeza Loho wa Mndewa? Wanhu wamzikile mkasano wako sambi wa hamulango na gweye okusola vivija!”"},{"book":"Sang'hano","chapter":"5","verse":"10","text":"Bahaja kagwa hasi mmagulu ga Petulo kafa. Wabwanga viwengile wamvika kafa, avo wamulava kunze na wamzika behi na mbigalo wake."},{"book":"Sang'hano","chapter":"5","verse":"11","text":"Wanhu wose wamtogole Yesu na wose wayagwe waihulike mbuli ayo wadumba ng'hani."},{"book":"Sang'hano","chapter":"5","verse":"12","text":"Watumigwa watenda mbuli nyingi za unzonza na vifukuzi mna iwanhu. Wanhu wose wamtogole Yesu waiting'hana hamoja muluhelengo lwa Sulemani."},{"book":"Sang'hano","chapter":"5","verse":"13","text":"Kuduhu wanhu wayagwe kulawa kunze wagezile kuilumba na wanhu wamtogole Yesu, hamoja wanhu wawagwaa nhogolwa."},{"book":"Sang'hano","chapter":"5","verse":"14","text":"Lunhu lwa wambigalo na watwanzi wamtogole Mndewa ongezeka mkibumbila."},{"book":"Sang'hano","chapter":"5","verse":"15","text":"Mbuli ya unzonza uwakalile otenda watumigwa, wanhu wawagala watamu mvisazi na mmikeka, ili sisila da Petulo diwakwase wanhu wayagwe viyakalile kobita."},{"book":"Sang'hano","chapter":"5","verse":"16","text":"Lunhu lwa wanhu lwiza kulawa mmabuga geli behi na Yelusalemu, na kuwagala wanhu wose wakalile olumwa hebu wakalile na vinyamkela, na wose wahonyigwa."},{"book":"Sang'hano","chapter":"5","verse":"17","text":"Abaho mulava nhosa mkulu na wayage wose, na wanhu wa kibumbila cha Masadukayo, wawonela migongo ng'hani watumigwa, avo wasonga kuwehila."},{"book":"Sang'hano","chapter":"5","verse":"18","text":"Wawagoga watumigwa na kuwagodeka mkifungo."},{"book":"Sang'hano","chapter":"5","verse":"19","text":"Lakini ikilo msenga wa kuulanga wa Mndewa kafungula nyivi za ikifungo, kawalava kunze iwatumigwa, kawalongela,"},{"book":"Sang'hano","chapter":"5","verse":"20","text":"“Gendeni mkeme Mng'anda ya Imulungu, walongeleni wanhu mbuli ya ugima uno.”"},{"book":"Sang'hano","chapter":"5","verse":"21","text":"Watumigwa watogola, na imitootondo wengila Mng'anda ya Imulungu na wasonga kufundiza."},{"book":"Sang'hano","chapter":"5","verse":"22","text":"Lakini wakulu wa wakalizi wa Ng'anda ya Imulungu viwacholile, hawawavikile iwatumigwa mkifungo, avo wabwela mkitala na kulonga,"},{"book":"Sang'hano","chapter":"5","verse":"23","text":"“Vituvikile mkifungo, tukivika kihindigwa na wakalizi wose okaliza zinyivi, lakini vitufungule zinyivi, hatumvikile munhu bule mgati!”"},{"book":"Sang'hano","chapter":"5","verse":"24","text":"Wakulu wa walava nhosa na wakulu wa wakalizi wa Ng'anda ya Imulungu viwahulike avo, wakanganya kija kiwalawilile watumigwa."},{"book":"Sang'hano","chapter":"5","verse":"25","text":"Abaho munhu imoja keza kawalongela, “Tegelezeni! Wanhu wamuwagodeke mkifungo wa Mng'anda ya Imulungu ofundiza wanhu!”"},{"book":"Sang'hano","chapter":"5","verse":"26","text":"Avo mkulu wa wakalizi wa Ng'anda ya Imulungu kachola hamoja na wanhu zake wawagoga iwatumigwa. Hawawagogile kwa nguvu, kwavija wawadumba wanhu sikuwawatowe mabwe."},{"book":"Sang'hano","chapter":"5","verse":"27","text":"Wawagala iwatumigwa mgati, na wawemiza haulongozi wa mkitala, na mulava nhosa mkulu kawalongela,"},{"book":"Sang'hano","chapter":"5","verse":"28","text":"“Tuwagomesa sikumufundize kwa twaga da munhu ino, lakini loleni kimtendile! Mugabwililisa mafundizo genu mwiisi yose ya Yelusalemu, na molonga siye wao kilamuso cha ifa yake!”"},{"book":"Sang'hano","chapter":"5","verse":"29","text":"Petulo na watumigwa wayagwe wedika, “Tolondigwa tumtegeleze Imulungu siyo wanhu."},{"book":"Sang'hano","chapter":"5","verse":"30","text":"Mweye mumkoma kwa kumuwamba mumsalaba, lakini Imulungu wa wahenga zetu kamzilibula Yesu kulawa kwa wafile."},{"book":"Sang'hano","chapter":"5","verse":"31","text":"Imulungu kamwinula mbaka mwambu wa mkono wake wa kudila kamtenda Kilongozi na Mkombola, kuwatenda wanhu wa Izilaeli waleke nzambi zao na Imulungu yazigele kumgongo."},{"book":"Sang'hano","chapter":"5","verse":"32","text":"Siye tuzona mbuli azo, siye na Loho Yang'alile, yeli nhunza ya Imulungu kwa wose omtogola.”"},{"book":"Sang'hano","chapter":"5","verse":"33","text":"Wanhu wa mkitala viwahulike avo, wagevuzika ng'hani walonda kuwakoma iwatumigwa."},{"book":"Sang'hano","chapter":"5","verse":"34","text":"Lakini imoja wao, Mfalisayo yakemigwe Gamalieli yakalile mfundiza Malagizo ga Musa yadumbigwe ng'hani na wanhu wose, kema aho mkitala. Kawalongela watumigwa walavigwe kunze kidogo,"},{"book":"Sang'hano","chapter":"5","verse":"35","text":"abaho kawalongela wanhu wa mkitala, “Waizilaeli wayangu, iteganyeni ng'hani na kija kimulonda kuwatendela wanhu wano!"},{"book":"Sang'hano","chapter":"5","verse":"36","text":"Baho umwaka kukala na munhu yakemigwe Teuda, kaitenda munhu mkulu, na wanhu gana na nne wailumba nayo. Lakini kakomigwa na wanhu zake wamkweleleze waimwaga na mbuli zake zihelela baho."},{"book":"Sang'hano","chapter":"5","verse":"37","text":"Abaho, Yuda mwenekae wa Galilaya kalawilila mna ikipindi cha kuwapeta wanhu, na heyo vivija kakala na lunhu lukulu, lakini vivija kakomigwa, na wanhu zake wose wamkweleleze waimwaga."},{"book":"Sang'hano","chapter":"5","verse":"38","text":"Lelo, nowalongeleni, sikumuwatendele mbuli yoyose wanhu wano. Walekeni! Kamba kija kiwaitogolele kutenda cholawa kumwao wenyego, hondakitendeke bule,"},{"book":"Sang'hano","chapter":"5","verse":"39","text":"lakini kamba cholawa kwa Imulungu, hondamuwahume bule. Baho mogomba na Imulungu!”"},{"book":"Sang'hano","chapter":"5","verse":"40","text":"Wawakema iwatumigwa mkitala, wawatowa mbalati, na wawalagiza sikuwalonge kabili kwa twaga da Yesu, abaho wawalekesa."},{"book":"Sang'hano","chapter":"5","verse":"41","text":"Watumigwa viwasegele mkitala, wakala na deng'ho kwavija Imulungu katogola wageligwe kinyala mbuli ya twaga da Yesu."},{"book":"Sang'hano","chapter":"5","verse":"42","text":"Kila siku wagendelela kufundiza na kuwapetela wanhu Mng'anda ya Imulungu na mzikae za wanhu, kamba Yesu Kilisito iyo Mkombola."}]}