{"data":[{"book":"Mwanduso","chapter":"2","verse":"1","text":"Ivo isi na ulanga na vose vili umo vikomelezeka."},{"book":"Mwanduso","chapter":"2","verse":"2","text":"Muna isiku yesaba Mulungu kakomeleza sang'hano yake yose, na siku iyo yesaba Mulungu kahumula."},{"book":"Mwanduso","chapter":"2","verse":"3","text":"Mulungu kaitemela mate siku yesaba na kaitenda iwe kwa ichimu chake, kwaviya siku iyo Mulungu kakomeleza sang'hano yake yose ya ulumbaji na kahumula."},{"book":"Mwanduso","chapter":"2","verse":"4","text":"Vino niivo Mndewa Mulungu viyalumbile ulanga na isi yose."},{"book":"Mwanduso","chapter":"2","verse":"5","text":"hakukalile na masavu bule muna iisi na mimeya haisukile kwaviya Mndewa Mulungu haitonyele mvula iisi na iviya kwabule munhu wa kulima."},{"book":"Mwanduso","chapter":"2","verse":"6","text":"Nzasa ilawa hasi ya ulongo na itapagiza isi yose."},{"book":"Mwanduso","chapter":"2","verse":"7","text":"Maabaho Mndewa Mulungu kasola ulongo wa isi na kamuusa mulume, kamuhuvila mhumuzi ya ugima muimhula, na mulume iyo kawa mgima."},{"book":"Mwanduso","chapter":"2","verse":"8","text":"Maabaho Mndewa Mulungu kahanda mgunda hatangigwe Edeni, ubanzi wa ulawilo wa zuwa, umo kamwika mulume iyo yoyamuusile."},{"book":"Mwanduso","chapter":"2","verse":"9","text":"Mndewa Mulungu koteza mibiki kulawa muna iisi, chila modeli ya mibiki yoinogeza na yoikwima matunda yofaya kwa ndiya. Hana uludonho lwa mgunda uwo kukala na mbiki woulava ugima na mbiki wa kuwatendeza wanhu wayamanye yanogile na yehile."},{"book":"Mwanduso","chapter":"2","verse":"10","text":"Lwanda lokuluma kulawa muna mgunda wa Edeni na mazi yakulumila muna ichizi, kulawa uko wiigola nyanda nne."},{"book":"Mwanduso","chapter":"2","verse":"11","text":"Zina da lwanda lwa mwanduso ni Pishoni, ulo loizunguluka isi ya Havila ili na zahabu."},{"book":"Mwanduso","chapter":"2","verse":"12","text":"Zahabu ya isi iyo inoga. Uko iviya kuna mvumbavumba wounung'hila goya wotangigwa bedola na mabwe ya bei ng'hulu yotangigwa oneki."},{"book":"Mwanduso","chapter":"2","verse":"13","text":"Zina da lwanda lwekaidi ni Gihoni, ulo loizunguluka isi yose ya Kushi."},{"book":"Mwanduso","chapter":"2","verse":"14","text":"Zina da lwanda lweketatu ni Tigili, ulo lokulumila banzi ya ulawilo wa zua wa isi ya Ashulu. Zina da lwanda lwekane ni Efulati."},{"book":"Mwanduso","chapter":"2","verse":"15","text":"Maabaho Mndewa Mulungu kamsola mulume iyo na kamwika muna mgunda wa Edeni yachilime na yachilolese."},{"book":"Mwanduso","chapter":"2","verse":"16","text":"Mndewa Mulungu kamulongela, “Kodaha kuja matunda ya mbiki wowose muna umgunda,"},{"book":"Mwanduso","chapter":"2","verse":"17","text":"mbali sekeuje matunda ya mbiki wa kuyamanya yanogile na yehile, mana siku dondauje matunda ya mbiki uwo, kweli kwizadanganika.”"},{"book":"Mwanduso","chapter":"2","verse":"18","text":"Maabaho Mndewa Mulungu kalonga, “Havinogile bule munhu kukala yaidumwe. Nizamuusila mtazi yomfaya.”"},{"book":"Mwanduso","chapter":"2","verse":"19","text":"Ivo Mndewa Mulungu kasola ulongo wa isi na kausa chila modeli ya mnyama na ndege woguluka. Maabaho kamgalila mulume iyo muladi yaweng'he mazina, nayo kaweng'ha chila chiumbe yeli na ugima zina jake."},{"book":"Mwanduso","chapter":"2","verse":"20","text":"Ivo mulume iyo kaweng'ha mazina wanyama wofugigwa na ndege woguluka na wanyama wa kumbago, mbali habule hata imwe yoyofaya kumtaza."},{"book":"Mwanduso","chapter":"2","verse":"21","text":"Maabaho Mndewa Mulungu kamgalila mulume iyo vuwevuwe da nhongo na viyakalile muna zinhongo, kasola lubavu lwake lumwe na kahagubika hanhu baho kwa nyama."},{"book":"Mwanduso","chapter":"2","verse":"22","text":"Mndewa Mulungu kamulava muke muna ulubavu lolusoligwe kulawa kwa mulume iyo, na kamgala kwa mulume iyo."},{"book":"Mwanduso","chapter":"2","verse":"23","text":"Maabaho mulume kalonga,"},{"book":"Mwanduso","chapter":"2","verse":"24","text":"Lekamana mulume kowaleka tati yake na mami yake na koilumba na muke wake, nawo wokuwa lukuli lumwe."},{"book":"Mwanduso","chapter":"2","verse":"25","text":"Mulume na muke wose waidi wakala ukengele, mbali hawawonile chinyala bule."}]}