{"data":[{"book":"ЛЯВІТ","chapter":"12","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"12","verse":"2","text":"скажы сынам Ізраілевым: калі жанчына зачне і народзіць немаўля мужчынскага полу, дык яна нячыстая будзе сем дзён; як у дні пакутніцтва яе ачышчэньнем, яна будзе нячыстая;"},{"book":"ЛЯВІТ","chapter":"12","verse":"3","text":"а на восьмы дзень абрэжацца крайняя плоць ягоная;"},{"book":"ЛЯВІТ","chapter":"12","verse":"4","text":"і трыццаць тры дні павінна яна сядзець, ачышчаючыся ад крывей сваіх; ні да чога сьвяшчэннага не павінна дакранацца і да сьвяцілішча не павінна падыходзіць, пакуль ня мінуцца дні ачышчэньня яе."},{"book":"ЛЯВІТ","chapter":"12","verse":"5","text":"Калі ж яна народзіць немаўля жаночага полу, дык падчас ачышчэньня свайго яна будзе нячыстая два тыдні, і шэсьцьдзясят шэсьць дзён трэба сядзець, ачышчаючыся ад крывей сваіх."},{"book":"ЛЯВІТ","chapter":"12","verse":"6","text":"Пасьля заканчэньня дзён ачышчэньня свайго за сына, альбо за дачку, яна павінна прынесьці гадавалае ягня на цэласпаленьне і маладога голуба альбо галубку ў ахвяру за грэх, да ўваходу ў скінію сходу да сьвятара;"},{"book":"ЛЯВІТ","chapter":"12","verse":"7","text":"ён прынясе гэта прад аблічча Госпада і ачысьціць яе, і яна будзе чыстая ад цёку крыві яе. Вось закон пра парадзіху немаўляці мужчынскага альбо жаночага полу."},{"book":"ЛЯВІТ","chapter":"12","verse":"8","text":"А калі яна ня можа прынесьці ягняці, дык няхай возьме дзьве галубкі альбо два маладыя галубы, аднаго на цэласпаленьне, а другога ў ахвяру за грэх, і ачысьціць яе сьвятар, і яна будзе чыстая."}]}