{"data":[{"book":"Isaiah","chapter":"2","verse":"1","text":"Aanei nia helekai a God ala ne wanga gi Isaiah di tama a Amoz i di hai o Judah mo Jerusalem:"},{"book":"Isaiah","chapter":"2","verse":"2","text":"I nia laangi ala ga lloomoi, di gonduu dela e duu ai di Hale Daumaha gaa hai di gonduu kaedahi duuduu i nua i nia gonduu huogodoo. Nia henua logowaahee ga lloomoi gi di gonduu deelaa."},{"book":"Isaiah","chapter":"2","verse":"3","text":"Gei nia daangada o nia henua aalaa ga helekai, “Gidaadou gii hula gi nua gi di gonduu Dimaadua, gi di Hale Daumaha o di God o Israel. Mee ga aago mai gi gidaadou ana mee ala e hiihai bolo gidaadou gi heia. Gidaadou ga taele i nia ala ne hilihili go Mee. Idimaa, nia agoago Dimaadua le e lloomoi i Jerusalem. Mee e helekai gi ana daangada mai i hongo di Gonduu Zion.”"},{"book":"Isaiah","chapter":"2","verse":"4","text":"Mee gaa dugu nia lagamaaloo i mehanga nia henua llauehe. Digaula gaa tugi nadau hulumanu dauwa, gii hai nia mee haga maluu gelegele, gaa tugi nadau daalo, gii hai nia hulumanu hai hadagee. Gei nia henua ga hagalee heheebagi labelaa, be e hagatogomaalia ang gi nia dauwa.2.4 Joel 3.10"},{"book":"Isaiah","chapter":"2","verse":"5","text":"Dolomeenei, goodou go di madawaawa Jacob, gidaadou ga taele i lodo di maalama dela ne gaamai go Dimaadua gi gidaadou!"},{"book":"Isaiah","chapter":"2","verse":"6","text":"Meenei God, Goe gu haga delangahia au daangada, di hagadili o Jacob! Tenua la guu honu i di hai buubuu mai i bahi i dua mo mai baahi Philistia. Nia daangada gu daudali nia hangaahai digau tuadimee."},{"book":"Isaiah","chapter":"2","verse":"7","text":"Nadau henua gu baalahu silber mono goolo, gei nadau maluagina e de ngudu, nadau hoodo mono waga dauwa e hagalee odi."},{"book":"Isaiah","chapter":"2","verse":"8","text":"Nadau henua e honu nia ada balu god, e daumaha gi nia ada mee ala ne hai gi nadau lima."},{"book":"Isaiah","chapter":"2","verse":"9","text":"Digaula huogodoo ga hagatee, ga haga langaadia. Dimaadua, hudee dumaalia gi digaula!"},{"book":"Isaiah","chapter":"2","verse":"10","text":"Digaula gaa pala hagammuni gi lodo nia bagungoo i nia gonduu hadugalaa, be e geli nadau lua gi lodo di gelegele, e pala hagammuni gi daha mo di hagawelewele a Dimaadua, mo ono madamada ge pala hagammuni i nia mogobuna o Maa.2.10 Hagagida 6.15; 2 Thessalonians 1.9"},{"book":"Isaiah","chapter":"2","verse":"11","text":"Di laangi e dau mai, gei di hagalaamua ga hagalee, nia hagamuamua o nia daangada ga daaligi gi daha. Malaa, go Dimaadua hua dela e hai ginai di hagaamu."},{"book":"Isaiah","chapter":"2","verse":"12","text":"I di laangi deelaa, Dimaadua di Gowaa Aamua ga dugu ia nia hagamuamua mo nia hagabalumee o nia daangada aalaa iai nadau mogobuna."},{"book":"Isaiah","chapter":"2","verse":"13","text":"Mee ga hele gi lala nia laagau ‘cedar’ ala e tuu lloo i Lebanon mono laagau ‘oak’ huogodoo ala i Bashan,"},{"book":"Isaiah","chapter":"2","verse":"14","text":"ga haga bapaba nia gonduu mono gowaa nnoonua,"},{"book":"Isaiah","chapter":"2","verse":"15","text":"mono angulaa hagaloohi huogodoo ala e duuduu i nua, mo nia abaaba o nia waahale gau dauwa."},{"book":"Isaiah","chapter":"2","verse":"16","text":"Mee ga haga abulu nia wagabaalii humalia ge llauehaa."},{"book":"Isaiah","chapter":"2","verse":"17-18","text":"Nia haga aamua ga hagalee, nia hagamuamua o nia daangada ga daaligi gi daha. Nia ada balu god ga hagalee kila aga labelaa, Dimaadua modogoia ga gila aga i dono madamada i di laangi deelaa."},{"book":"Isaiah","chapter":"2","verse":"19","text":"Nia daangada gaa pala hagammuni gi lodo nia bagungoo o nia dama gonduu hadugalaa, be e geli nadau bongoo gi lodo tenua belee pala hagammuni gi daha mo di hagawelewele o Dimaadua i ono mahi mo ono madamada, i dono madagoaa e hanimoi belee lulu henuailala."},{"book":"Isaiah","chapter":"2","verse":"20","text":"Di laangi deelaa ma ga dau mai, digaula gaa kili gi daha nadau ada balu god ne hai gi nia goolo, mono silber, gi lodo di gowaa bouli e noho ai nia manu lodo gelegele mono koomoli."},{"book":"Isaiah","chapter":"2","verse":"21","text":"Di madagoaa Dimaadua ga hanimoi belee lulu henuailala, nia daangada gaa pala hagammuni gi lodo nia bagungoo mo nia luwa dama gonduu hadugalaa, e hagamada e llele gi daha mo di hagawelewele o Maa, ge pala hagammuni i nia mahi o dono madamada."},{"book":"Isaiah","chapter":"2","verse":"22","text":"Hudee hagadagadagagee gi nia daangada dangada. Digaula e dahidaamee adu?!"}]}