{"data":[{"book":"Jakob","chapter":"3","verse":"1","text":"Kjære søsken, ikke alle av dere skal undervise i menigheten. Gud gransker ordene ekstra nøye til dem som underviser."},{"book":"Jakob","chapter":"3","verse":"2","text":"Alle gjør vi feil på ulike måter, men det som er vanskeligst, er å kontrollere sin egen tunge og ordene vi sier. Den som lykkes med det, er et feilfritt menneske som også har kontroll over handlingene sine."},{"book":"Jakob","chapter":"3","verse":"3","text":"La meg bruke to bilder: Ved å legge et bissel i munnen på hesten, kan vi få den å lystre og gå dit vi vil."},{"book":"Jakob","chapter":"3","verse":"4","text":"Og med et lite ror kan styrmannen få et stort skip til å seile akkurat dit han vil, ja, selv om det blåser kraftig."},{"book":"Jakob","chapter":"3","verse":"5","text":"På samme måten er det med tungen. Den er en liten del av kroppen vår, men den kan skryte av å få oss akkurat dit den vil."},{"book":"Jakob","chapter":"3","verse":"6","text":"På samme måten er det med tungen. Denne lille delen på kroppen er som en gnist fra selveste helvete. Den flammer opp av ondskapen i denne verden, og kan forvandle våre liv til et inferno av ild som ødelegger hele vår tilværelse."},{"book":"Jakob","chapter":"3","verse":"7","text":"Menneskene har gjennom alle tider lyktes med å temme og dressere alle slags dyr, både slike som flyr i luften, lever på land og svømmer i vannet."},{"book":"Jakob","chapter":"3","verse":"8","text":"Sin egen tunge derimot kan ikke mennesket temme. Den lever sitt eget liv, full av ondskap og dødelig gift."},{"book":"Jakob","chapter":"3","verse":"9","text":"Det ene øyeblikket bruker vi den for å hylle vår Gud og Far, og i neste øyeblikk bruker vi den til å forbanne menneskene, som Gud har skapt i sitt eget bilde.3:9 Se Første Mosebok 1:26-27."},{"book":"Jakob","chapter":"3","verse":"10","text":"Av samme munnen kommer både lovsang og forbannelser. Kjære søsken, dere forstår selv at dette ikke er rett!"},{"book":"Jakob","chapter":"3","verse":"11-12","text":"Samme kilden kan vel ikke gi både ferskvann og saltvann? Det er like umulig som at oliven skulle vokse på fikentre eller fiken på vinranker."},{"book":"Jakob","chapter":"3","verse":"13","text":"Om noen blant dere påstår å ha fått åndelig innsikt og visdom fra Gud, må han gå foran med et godt eksempel og vise dette i praktisk handling, uten å fremheve seg selv."},{"book":"Jakob","chapter":"3","verse":"14","text":"Dersom noen er fylt av misunnelse og egoisme, avslører han at alt pratet om åndelig innsikt bare er løgn og tomt skryt."},{"book":"Jakob","chapter":"3","verse":"15","text":"En slik visdom kommer ikke fra Gud. Den er jordisk, fysisk og inspirert av djevelen."},{"book":"Jakob","chapter":"3","verse":"16","text":"Misunnelse og egoistiske ambisjoner leder til kriminalitet og all slags ondskap."},{"book":"Jakob","chapter":"3","verse":"17","text":"Nei, den visdommen som kommer fra Gud, inspirerer oss til å gjøre det som er rett i Guds øyne. Den blir ikke årsak til konflikter, men gjør oss vennlige og hensynsfulle mot hverandre. Den hjelper oss til å vise medfølelse, slik at vi kan gjøre godt mot andre. Den lærer oss å behandle alle likt og til å være åpne og ærlige."},{"book":"Jakob","chapter":"3","verse":"18","text":"Dersom vi deltar i å løse konflikter, sår vi fred blant våre medmennesker. Resultatet blir at de følger Guds vilje."}]}