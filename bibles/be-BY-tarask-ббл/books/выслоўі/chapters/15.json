{"data":[{"book":"ВЫСЛОЎІ","chapter":"15","verse":"1","text":"Лагодны адказ злагоджвае гнеў, а слова абразьлівае будзіць лютасьць."},{"book":"ВЫСЛОЎІ","chapter":"15","verse":"2","text":"Язык мудрых нясе добрыя веды; а вусны неразумных вырыгаюць глупства."},{"book":"ВЫСЛОЎІ","chapter":"15","verse":"3","text":"Усюды вочы Гасподнія: яны бачаць ліхіх і добрых."},{"book":"ВЫСЛОЎІ","chapter":"15","verse":"4","text":"Лагодны язык - дрэва жыцьця, а неўтаймаваны - хвароба духу."},{"book":"ВЫСЛОЎІ","chapter":"15","verse":"5","text":"Неразумны пагарджае настаўленьнем бацькі свайго; а хто слухае засьцярогу, той у добрым розуме."},{"book":"ВЫСЛОЎІ","chapter":"15","verse":"6","text":"У доме ў праведніка - мноства скарбаў, а ў прыбытку ў бязбожнага - разлад."},{"book":"ВЫСЛОЎІ","chapter":"15","verse":"7","text":"Вусны мудрых пашыраюць веды, а сэрца немысьляў - не."},{"book":"ВЫСЛОЎІ","chapter":"15","verse":"8","text":"Ахвяра бязбожных - агідная Госпаду, а малітва праведных Яму даспадобы."},{"book":"ВЫСЛОЎІ","chapter":"15","verse":"9","text":"Агіда Госпаду - шях бязбожнага, а таго, хто ідзе шляхам праўды, Ён любіць."},{"book":"ВЫСЛОЎІ","chapter":"15","verse":"10","text":"Ліхая кара таму, хто скрывіць дарогу, і той, хто ненавідзіць засьцярогу, загіне."},{"book":"ВЫСЛОЎІ","chapter":"15","verse":"11","text":"Апраметная і Авадон адчынены перад Госпадам, тым болей сэрцы сыноў чалавечых."},{"book":"ВЫСЛОЎІ","chapter":"15","verse":"12","text":"Ня любіць распусьнік тых, што засьцерагаюць яго, і да мудрых ня пойдзе."},{"book":"ВЫСЛОЎІ","chapter":"15","verse":"13","text":"Вясёлае сэрца разьвесяляе твар, а пры сардэчным смутку дух маркоціцца."},{"book":"ВЫСЛОЎІ","chapter":"15","verse":"14","text":"Сэрца разумнага шукае ведаў, а вусны немысьляў кормяцца дурасьцю."},{"book":"ВЫСЛОЎІ","chapter":"15","verse":"15","text":"Усе дні ў няшчаснага смутныя; а ў каго сэрца вясёлае, таму заўсёды сьвята."},{"book":"ВЫСЛОЎІ","chapter":"15","verse":"16","text":"Лепей мець мала ў страху Гасподнім, чым вялікі скарб, і зь ім трывогу."},{"book":"ВЫСЛОЎІ","chapter":"15","verse":"17","text":"Лепей міска гародніны і зь ёю любоў, чым укормлены бык і зь ім нянавісьць."},{"book":"ВЫСЛОЎІ","chapter":"15","verse":"18","text":"Запальчывы чалавек абуджае разлад, а цярплівы суцішае свару."},{"book":"ВЫСЛОЎІ","chapter":"15","verse":"19","text":"Дарога ў гультая - як цярновы пляцень, а дарога ў праведных гладкая."},{"book":"ВЫСЛОЎІ","chapter":"15","verse":"20","text":"Мудры сын радуе бацьку, а неразумны чалавек пагарджае маці сваёю."},{"book":"ВЫСЛОЎІ","chapter":"15","verse":"21","text":"Дурнота - радасьць недавумку, а чалавек разумны ідзе простаю дарогаю."},{"book":"ВЫСЛОЎІ","chapter":"15","verse":"22","text":"Бяз рады задумы разладзяцца, а пры мностве радцаў яны спраўдзяцца."},{"book":"ВЫСЛОЎІ","chapter":"15","verse":"23","text":"Радасьць чалавеку ў адказе вуснаў ягоных, і як хораша слова ў свой час!"},{"book":"ВЫСЛОЎІ","chapter":"15","verse":"24","text":"Дарога жыцьця ў мудрага ўгору, каб ухіліцца ад апраметнай унізе."},{"book":"ВЫСЛОЎІ","chapter":"15","verse":"25","text":"Дом пыхлівых зруйнуе Гасподзь, а мяжу ўдавы ўмацуе."},{"book":"ВЫСЛОЎІ","chapter":"15","verse":"26","text":"Агіда Госпаду - намыслы ліхадзеяў, а словы беззаганных падабаюцца Яму."},{"book":"ВЫСЛОЎІ","chapter":"15","verse":"27","text":"Карысьлівец разладзіць свой дом, а хто ненавідзіць хабар, будзе жыць."},{"book":"ВЫСЛОЎІ","chapter":"15","verse":"28","text":"Сэрца праведнага абдумвае адказ, а вусны бязбожных вырыгаюць благое."},{"book":"ВЫСЛОЎІ","chapter":"15","verse":"29","text":"Далёка Гасподзь ад бязбожных, а малітву праведных чуе."},{"book":"ВЫСЛОЎІ","chapter":"15","verse":"30","text":"Прымружвае вочы свае, каб прыдумаць хітрыну; закусваючы сабе губы, учыняе зладзейства,"},{"book":"ВЫСЛОЎІ","chapter":"15","verse":"31","text":"Вуха, уважлівае да навукі жыцьця, будзе жыць сярод мудрых."},{"book":"ВЫСЛОЎІ","chapter":"15","verse":"32","text":"Хто ня прымае настаўленьня, ня дбае пра душу сваю; а хто слухае засьцярогу, той набывае розум."},{"book":"ВЫСЛОЎІ","chapter":"15","verse":"33","text":"Страх Гасподні вучыць мудрасьці, і славе папярэднічае пакора."}]}