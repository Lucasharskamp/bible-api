{"data":[{"book":"यूहन्ना","chapter":"16","verse":"1","text":"“ई मातगोळी ना नीम से इदुरसाटी अंदीन कि नीव ठोकर तिनबाळी."},{"book":"यूहन्ना","chapter":"16","verse":"2","text":"आंदुर नीमी यहूदी लॉकुर्द सभागृहगोळ दा टु तेगु बुट्टार, लेकीन अद समय बंदाद, कि जो यावारा नीमी कोंद बुट्टान आव समस्यान कि ना परमेश्वर उन स्यावा माळतीन."},{"book":"यूहन्ना","chapter":"16","verse":"3","text":"हिंग आंदुर इदुरसाटी माळ्यार कि आंदुर ना आप्प उक जानस्यार अदिक ना नानी जान्सतार."},{"book":"यूहन्ना","chapter":"16","verse":"4","text":"लेकीन ई मातगोळी ना इदुरसाटी अंदीन, कि याग इंदुर समय बंदीत रा नीमी याद होट बंदीत कि ना नीम से पयले अच अंद बुटीदीन.”"},{"book":"यूहन्ना","chapter":"16","verse":"5","text":"लेकीन ईग ना तान कळावाळा अन हात्‍ती होगतीन; अदिक नीम दा टु याऊ नान से केळालुन, कि ‘नी येल होगत्या.’”"},{"book":"यूहन्ना","chapter":"16","verse":"6","text":"लेकीन ना जो ई मातगोळी नीम से अंदीन, इदुरसाटी नीम मन शोक देल तुम्मेग्याद."},{"book":"यूहन्ना","chapter":"16","verse":"7","text":"तरी ना नीम से खरा माताळतीन कि नांद होगोद नीम साटी वळ्लीद आद, यतिकी अगर ना होगतीदील रा आव सहायक नीम हात्‍ती बरतीदील; लेकीन अगर ना होगाईन, रा आऊक नीम हात्‍ती कळाईन."},{"book":"यूहन्ना","chapter":"16","verse":"8","text":"आव बंदकु दुनिया अक पाप अदिक न्यायीपन अदिक न्याय इन बारा दा समझुस्यान."},{"book":"यूहन्ना","chapter":"16","verse":"9","text":"पाप इन बारा दा इदुरसाटी कि आंदुर नान मा विश्वास माळालुर;"},{"book":"यूहन्ना","chapter":"16","verse":"10","text":"अदिक न्यायीपन अन बारा दा इदुरसाटी कि ना आप्प उन हात्‍ती होगतीन, अदिक नीव नानी बाक नोळतीदिल;"},{"book":"यूहन्ना","chapter":"16","verse":"11","text":"न्याय इन बारा दा इदुरसाटी कि दुनिया अन सरदार दोषी ठहरूस्कु आग्यान."},{"book":"यूहन्ना","chapter":"16","verse":"12","text":"“नानी नीम से अदिक भी हापाळ सा मातगोळी अनोद आद, लेकीन ईगल्या नीव अवरी सहन माळ सकालीर."},{"book":"यूहन्ना","chapter":"16","verse":"13","text":"लेकीन याग आव मतलब सच्चाई अन आत्मा बंदान, रा नीमी सप्पा सच्चाई अन हादी हेळ्यान, यतिकी आव तान दी टु ईला अंदान लेकीन जो येनारा केळ्यान अदा अंदान, अदिक बरावाळा मातगोळी नीमी हेळ्यान."},{"book":"यूहन्ना","chapter":"16","verse":"14","text":"आव नांद महिमा माळ्यान, यतिकी आव नान मातगोळ दा टु हुळकु नीमी हेळ्यान."},{"book":"यूहन्ना","chapter":"16","verse":"15","text":"जो येनारा आप्प उन आद, अद सप्पा नान हुन; इदुरसाटी ना अंदीन कि आव नान मातगोळ दा टु हुळकु नीमी हेळ्यान."},{"book":"यूहन्ना","chapter":"16","verse":"16","text":"“घळी तीमुर दा नीव नानी नोळतीदिल, अदिक बाक घळी तीमुर दा का नानी नोळीर.”"},{"book":"यूहन्ना","chapter":"16","verse":"17","text":"आग आऊन येनारा चेलागोळ आपस दा अंदुर, “ईद येन हुन जो आव नाम से अनतान, ‘घळी तीमुर दा नीव नानी नोळतीदिल, अदिक बाक घळी तीमुर दा का नानी नोळीर?’ अदिक ईद ‘इदुरसाटी कि ना आप्प उन हात्‍ती होगतीन.’”"},{"book":"यूहन्ना","chapter":"16","verse":"18","text":"आग आंदुर अंदुर, “ईद ‘घळी तीमुर’ जो आव अनतान, येन मात आद? नाव जानसालेव कि आव येन अनतान.”"},{"book":"यूहन्ना","chapter":"16","verse":"19","text":"यीशु ईद जान्सकु कि आंदुर नान से केळोद चाहासतार, आंदुर से अंदुन, “येन नीव आपस दा नान ई मात इन बारा दा जाँच माळतीर, ‘घळी तीमुर दा नीव नानी नोळतीदिल, अदिक बाक घळी तीमुर दा का नानी नोळीर?’"},{"book":"यूहन्ना","chapter":"16","verse":"20","text":"ना नीम से खरा खरा अनतीन कि नीव वर्लीर अदिक दुख माळीर, लेकीन दुनिया खुशी माळीत; नीमी शोक आदीत, लेकीन नीम शोक खुशी दा बदलुसेदीत."},{"book":"यूहन्ना","chapter":"16","verse":"21","text":"चिग्द हाळोद समय आर्त इक दुख आगतद, यतिकी आकिन दुख इन घळी होट बंदाद, लेकीन याग आक चिग्द उक जनम कोट बुळतार, रा ईद खुशी देल कि दुनिया दा ऊंद मंळसा पैदा आदुन, आ संकट इक बाक याद माळालुर."},{"book":"यूहन्ना","chapter":"16","verse":"22","text":"अदा प्रकार नीमी भी ईग रा दुख आद, लेकीन ना नीम से बाक सिकाईन अदिक नीम मन खुशी देल तुम्मेदव; अदिक नीम खुशी याऊ नीम से कसु सकतीदिल."},{"book":"यूहन्ना","chapter":"16","verse":"23","text":"आ दिशी नीव नान से येनु कोळतीदील. ना नीम से खरा खरा माताळतीन, अगर आप्प उन से येनारा बेळीर, रा आव नान हेसुर देल नीमी कोट्टान."},{"book":"यूहन्ना","chapter":"16","verse":"24","text":"ईगासताका नीव नान हेसुर देल येनु बेळीदील; बेळीर रा नीमी सिक्‍कीत ताकी नीम खुशी पुरा आगेगुल."},{"book":"यूहन्ना","chapter":"16","verse":"25","text":"“ना ई मातगोळी नीम से उदाहरणगोळ दा अंदीन, लेकीन अद समय बंदीत कि ना नीम से बाक उदाहरणगोळ दा अनतीदिल, लेकीन खुल्सकु नीमी आप्प उन बारा दा हेळाईन."},{"book":"यूहन्ना","chapter":"16","verse":"26","text":"आ दिशी नीव नान हेसुर देल बेळीर; अदिक ना नीम से ईद अनालीन कि ना नीम साटी आप्प उन से विनती माळाईन;"},{"book":"यूहन्ना","chapter":"16","verse":"27","text":"यतिकी आप्प रा खुद अच नीव से प्यार ईटतान, इदुरसाटी कि नीव नान से प्यार ईटदीर अदिक ईद भी विश्वास माळदीर कि आप्प उन दी टु बंदीन."},{"book":"यूहन्ना","chapter":"16","verse":"28","text":"ना आप्प उन दी टु दुनिया दा बंदीन; ना मात्‍त दुनिया अक बिटकु आप्प उन हात्‍ती होगतीन.”"},{"book":"यूहन्ना","chapter":"16","verse":"29","text":"आऊन चेलागोळ अंदुर, “नोळ, ईग रा नी खुल्सकु अनत्या, अदिक येनु उदाहरण अनाल."},{"book":"यूहन्ना","chapter":"16","verse":"30","text":"ईग नाव जान्स कोंडेव कि नी सब येनारा जान्सत्या, अदिक इदुर जरवत हैलेच कि यावारा नीन से येनारा केळुल; इदुर देल नाव विश्वास माळतेव कि नी परमेश्वर उन दी टु बंद्या.”"},{"book":"यूहन्ना","chapter":"16","verse":"31","text":"ईद केळकु यीशु आंदुर से अंदुन, “येन नीव ईग विश्वास माळतीर?"},{"book":"यूहन्ना","chapter":"16","verse":"32","text":"नोळी, अद घळी बरतद बल्‍की होट बंदाद कि नीव सप्पा तितर बितर आगकु तान तान हादी हुळदीर, अदिक नानी आबना बिट बुट्टीर; तरी ना आबना ईला यतिकी आप्प नान सांगुळ आन."},{"book":"यूहन्ना","chapter":"16","verse":"33","text":"ना ई मातगोळी नीम से इदुरसाटी अंदीन कि नीमी नान दा शांती सिकुल. दुनिया दा नीमी दुख आगतद, लेकीन हिम्मत ईटी, ना दुनिया अक जीत्स कोंडीन.”"}]}