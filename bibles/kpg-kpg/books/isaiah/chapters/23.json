{"data":[{"book":"Isaiah","chapter":"23","verse":"1","text":"Deenei telekai di hai o Tyre.23.1 Ezekiel 26.1—28.19; Joel 3.4-8; Amos 1.9-10; Zechariah 9.1-4; Matthew 11.21-22; Luke 10.13-14"},{"book":"Isaiah","chapter":"23","verse":"2","text":"Wwolowwolo manawa gee, goodou go digau huihui mee o Sidon! Goodou gu hagau godou daangada"},{"book":"Isaiah","chapter":"23","verse":"3","text":"laa hongo di tai belee huihui nadau huwa laagau ala e tomo i lodo Egypt, gaa hui gi daha gi nia henua llauehe huogodoo."},{"book":"Isaiah","chapter":"23","verse":"4","text":"Di waahale Sidon, goe gu haga langaadia! Tai mo di moana llala guu hudu goe gi daha, ga helekai, “Au digi hai agu dama, digi hagatomo aga agu dama daane mono dama ahina.”"},{"book":"Isaiah","chapter":"23","verse":"5","text":"Digau hogi o Egypt ga uli nadau gai, ga manawa gee i nadau longono bolo Tyre la gu mooho."},{"book":"Isaiah","chapter":"23","verse":"6","text":"Goodou digau Phoenicia, wwolowwolo manawa gee, llele gi Spain!"},{"book":"Isaiah","chapter":"23","verse":"7","text":"Ma e donu bolo deenei di waahale tenetene o Tyre, dela ne haga duu aga namua loo? Ma deenei go di waahale dela ne hagau ana daangada gii hula laa hongo tai gi nia gowaa ala i baahi i golo o tai e haga duu aga nadau gowaa e noho ai?"},{"book":"Isaiah","chapter":"23","verse":"8","text":"Ma koai dela ne haganoho ana mee huogodoo aanei ala e hai ang gi Tyre, di waahale aamua, ono daangada dagi huihui mee e kaedahi e hagalaamua go henuailala?"},{"book":"Isaiah","chapter":"23","verse":"9","text":"Dimaadua go di Gowaa Aamua ne haganoho di mee deenei belee dugu nadau manawa hagamuamua i lodo nadau mee ala ne hai, ge belee dugu ia gi lala nadau gau ala e hagalaamua."},{"book":"Isaiah","chapter":"23","verse":"10","text":"Goodou digau ala ne hula e noho i Spain, hula dogia godou gowaa! Ma deai tangada e abaaba goodou igolo ai."},{"book":"Isaiah","chapter":"23","verse":"11","text":"Dimaadua guu holo gi daha dono lima laa hongo tai, guu dugu gi lala nia henua dagi. Mee gu helekai bolo nia gowaa huihui mee o Phoenicia la gi ohaa gi daha."},{"book":"Isaiah","chapter":"23","verse":"12","text":"Di waahale Sidon, o hagatenetene la gu hagaodi, gei au daangada gu hagaduadua. Ma e aha maa digaula gaa llele gi Cyprus, gei digaula digi too gi daha mo di haingadaa."},{"book":"Isaiah","chapter":"23","verse":"13","text":"(Ma go digau Babylon, hagalee go digau Assyria, ala ne hagau nadau manu lodo geinga gi ohaa Tyre. Ma go digau Babylon ala ne hagaduu nadau angulaa heebagi, ga oho gi daha di abaaba o Tyre, ga diiagi di waahale mooho.)"},{"book":"Isaiah","chapter":"23","verse":"14","text":"Goodou go nia seelaa i hongo di moana, wwolowwolo manawa gee. Di waahale dela nogo hagadagadagagee ginai goodou la gu oho gi daha."},{"book":"Isaiah","chapter":"23","verse":"15","text":"Di madagoaa e dau mai, gei Tyre ga haga delangahia i lodo nia ngadau e madahidu, di madagoaa e mouli ai di king. I muli nia ngadau aalaa ma gaa lawa, Tyre gaa hai be dahi ahina huihui dono huaidina i lodo taahili:"},{"book":"Isaiah","chapter":"23","verse":"16","text":"Kaina dau ‘harp’, koe go di ahina huihui do huaidina"},{"book":"Isaiah","chapter":"23","verse":"17","text":"I muli nia ngadau e madahidu aalaa, Dimaadua ga dumaalia gi Tyre gi huihui mee labelaa, gei mee ga haga hai hegau eia gi nia henua dagi huogodoo o henuailala."},{"book":"Isaiah","chapter":"23","verse":"18","text":"Nia bahihadu ala gaa kumi go mee mai dana huihui ana goloo la gaa wanga go mee gi Dimaadua. Mee hagalee e daahi nia maa, gei digau ala e daumaha gi Dimaadua ga hai hegau gi nia bahihadu a maa e hui nadau meegai mo nia goloo ala e ulu ginaadou."}]}