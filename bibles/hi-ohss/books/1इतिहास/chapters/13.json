{"data":[{"book":"1 इतिहास","chapter":"13","verse":"1","text":"दावीद ने सहस्र पतियों, शतपतियों और हर एक शासक से विचार-विमर्श किया."},{"book":"1 इतिहास","chapter":"13","verse":"2","text":"दावीद ने सारी इस्राएली सभा को कहा, “यदि यह आपको सही लगे, यदि यह याहवेह, हमारे परमेश्वर की ओर से है, हम हमेशा अपने देशवासियों के लिए, जो सारे इस्राएल में बचे रह गए हैं, उन पुरोहितों और लेवियों को, जो उनके साथ ऐसे नगरों में हैं, जिनमें चरागाह हैं यह संदेश भेजें, कि वे आकर हमसे मिलें."},{"book":"1 इतिहास","chapter":"13","verse":"3","text":"तब हम अपने परमेश्वर के संदूक को यहां ले आएं, क्योंकि शाऊल के शासनकाल में हम परमेश्वर के संदूक से दूर रहे हैं.”"},{"book":"1 इतिहास","chapter":"13","verse":"4","text":"सारी सभा ऐसा करने के लिए राज़ी हो गई, क्योंकि यह बात सभी की नज़रों में सही थी."},{"book":"1 इतिहास","chapter":"13","verse":"5","text":"इस प्रकार दावीद ने मिस्र देश की शीख़ोर नदी से लेकर लबो-हामाथ तक के सभी इस्राएलियों को इकट्ठा किया, कि परमेश्वर के संदूक को किरयथ-यआरीम से लाया जाए."},{"book":"1 इतिहास","chapter":"13","verse":"6","text":"सो दावीद और सारा इस्राएल परमेश्वर के संदूक को, जो याहवेह की प्रतिष्ठा है, जिस पर याहवेह करूबों से ऊपर आसीन हैं, यहूदिया प्रदेश के बालाह यानी किरयथ-यआरीम से लाने को गए."},{"book":"1 इतिहास","chapter":"13","verse":"7","text":"अबीनादाब के घर से एक नई गाड़ी पर परमेश्वर का संदूक ले जाया गया. इस गाड़ी को चलानेवाले थे उज्जा और आहियो."},{"book":"1 इतिहास","chapter":"13","verse":"8","text":"दावीद और सारा इस्राएल तरह-तरह के बाजों और गीतों के सुरों पर परमेश्वर के सामने पूरे तन-मन से आनंदित हो रहे थे."},{"book":"1 इतिहास","chapter":"13","verse":"9","text":"जब वे कीदोन के खलिहान पर पहुंचे, बैल लड़खड़ा गए, और उज्जा ने संदूक को थामने के लिए हाथ बढ़ाया."},{"book":"1 इतिहास","chapter":"13","verse":"10","text":"तब उज्जा पर याहवेह का क्रोध भड़क उठा. याहवेह ने उस पर वार किया, क्योंकि उसने संदूक की ओर अपना हाथ बढ़ाया था. परमेश्वर के सामने उसकी मृत्यु हो गई."},{"book":"1 इतिहास","chapter":"13","verse":"11","text":"उज्जा पर याहवेह के इस क्रोध पर दावीद गुस्सा हो गए. वह स्थान आज तक पेरेज़-उज्जा13:11 पेरेज़-उज्जा अर्थ उज्जा का विरोध में भड़कना कहा जाता है."},{"book":"1 इतिहास","chapter":"13","verse":"12","text":"दावीद उस दिन परमेश्वर से बहुत ही डर गए. वह विचार कर रहे थे, “मैं परमेश्वर के संदूक को अपने इधर कैसे ला सकता हूं?”"},{"book":"1 इतिहास","chapter":"13","verse":"13","text":"इसलिये दावीद संदूक को दावीद-नगर में नहीं ले गए, बल्कि वे संदूक को गाथ ओबेद-एदोम के घर पर ले गए."},{"book":"1 इतिहास","chapter":"13","verse":"14","text":"तब परमेश्वर का संदूक ओबेद-एदोम के घर पर, उसके परिवार के साथ तीन महीने रहा. ओबोद-एदोम के परिवार और उसकी संपत्ति पर याहवेह की कृपादृष्टि बनी रही."}]}