{"data":[{"book":"Leviticus","chapter":"27","verse":"1","text":"Dimaadua gaa wanga gi Moses nia haganoho aanei"},{"book":"Leviticus","chapter":"27","verse":"2","text":"gi hagi anga ina gi digau Israel: Di madagoaa tangada i goodou ma gu haga dabu ia ang gi Dimaadua e haga gila aga dana hagababa hagalabagau ne hai, gei mee e hagamehede gi di hui o di logo o nia bahihadu"},{"book":"Leviticus","chapter":"27","verse":"3-7","text":"gii hai be di mee deenei gu haga noho:"},{"book":"Leviticus","chapter":"27","verse":"8","text":"Tangada dela ne hai dana hagababa e haga dabu dana dangada gei mee e hagaloale e deemee di hui di hui dela gu haganoho, gei mee ga laha mai tangada dela ne haga dabu gi tangada hai mee dabu, gei tangada hai mee dabu ga haganoho di hui dela dulii, gii tau gi dana mee dela e mee di hui."},{"book":"Leviticus","chapter":"27","verse":"9","text":"Maa dau hagababa la di manu dela e tau anga gi di hai tigidaumaha e haga tenetene di manawa o Dimaadua, malaa, nia tigidaumaha huogodoo ala e hai ang gi Dimaadua le e dabu,"},{"book":"Leviticus","chapter":"27","verse":"10","text":"gei goe hagalee gaamai dau huai manu e pono di lohongo di maa. Maa goe gaa hai di maa beenei, nia manu e lua aalaa la nia mee ni Dimaadua."},{"book":"Leviticus","chapter":"27","verse":"11","text":"Maa dau hagababa la ne hai gi di manu milimilia, dela hagalee haga tenetene di manawa o Dimaadua, gei goe kaina di manu gi tangada hai mee dabu,"},{"book":"Leviticus","chapter":"27","verse":"12","text":"gei tangada hai mee dabu gaa dugu di hui di maa, gii tau ang gi di humalia be go di huaidu di maa. Di hui tangada hai mee dabu dela gaa dugu deelaa go di hui e hai hegau."},{"book":"Leviticus","chapter":"27","verse":"13","text":"Maa goe ga hiihai bolo goe e hui di maa gi muli, goe e hui di hui di maa ge e hagapuni labelaa ginai dahi baahi e lima di maa."},{"book":"Leviticus","chapter":"27","verse":"14","text":"Maa tangada i goodou ga hagadabu dono hale ang gi Dimaadua, gei tangada hai mee dabu gaa dugu di hui dela e tau ang gi di humalia be di huaidu o di hale, deelaa di hui e hai hegau."},{"book":"Leviticus","chapter":"27","verse":"15","text":"Maa goe ga hiihai bolo goe e hui di maa gi muli, goe e hui di hui di maa, ge e hagapuni labelaa ginai dahi baahi e lima di maa."},{"book":"Leviticus","chapter":"27","verse":"16","text":"Maa tangada i goodou ga hagadabu ang gi Dimaadua dana madagowaa dulii i lodo dana gowaa, di hui di maa e haganoho gii tau ang gi di logo o nia lii laagau ala e haga nonnono i lodo di gowaa, hagatau gi nia bahihadu silber e madangaholu nia pauna ‘barley’ e madahaa."},{"book":"Leviticus","chapter":"27","verse":"17","text":"Maa goe ga hagadabu di gowaa deelaa gi Dimaadua i muli hua di Ngadau o di Gaamai gi Muli, gei goe e hui di maa i di hui dogomaalia."},{"book":"Leviticus","chapter":"27","verse":"18","text":"Gei goe ma ga haga dabu di maa ang gi Dimaadua i tei madagoaa i no muli, tangada hai mee dabu ga haganoho di hui gii tau ang gi nia ngadau ala e dubu gaa dae loo gi di Ngadau o di Gaamai gi Muli, gaa hai di hui gi hogoohi gi di hui dogomaalia o di maa."},{"book":"Leviticus","chapter":"27","verse":"19","text":"Goe ma ga hiihai bolo goe e hui labelaa gi muli dau gowaa, goe e hui di hui di maa, ge e hagapuni labelaa ginai dahi baahi e lima di maa."},{"book":"Leviticus","chapter":"27","verse":"20","text":"Goe ma gaa hui di gowaa gi tuai dangada, gei goe digi huia di maa gi muli gi Dimaadua i mua, gei goe gu deemee di hui gi muli labelaa di maa."},{"book":"Leviticus","chapter":"27","verse":"21","text":"Gaa dae gi di Ngadau o di Gaamai gi Muli, gei di gowaa deelaa la guu hai di mee ni Dimaadua, gaa wanga gi digau hai mee dabu."},{"book":"Leviticus","chapter":"27","verse":"22","text":"Tangada ma ga haga dabu ang gi Dimaadua dana gowaa dela ne hui,"},{"book":"Leviticus","chapter":"27","verse":"23","text":"tangada hai mee dabu ga haganoho di hui di maa gi tau anga gi di logo o nia ngadau gaa tugi loo i di Ngadau o di Gaamai gi Muli, gei goe e hui hua di maa i di laangi hua deelaa, idimaa nia bahihadu la nia mee ni Dimaadua."},{"book":"Leviticus","chapter":"27","verse":"24","text":"I di Ngadau o di Gaamai gi Muli, di gowaa deelaa le e wanga gi tangada dana gowaa donu be go dono madawaawa."},{"book":"Leviticus","chapter":"27","verse":"25","text":"Di hui o nia gowaa huogodoo le e haganoho gi tau anga gi di mee dela gu haganoho."},{"book":"Leviticus","chapter":"27","verse":"26","text":"Nia ulu mmaadua o nia manu la guu lawa di hai nia mee ni Dimaadua, malaa, tangada e deemee di hagadabu nia maa e hai dana tigidaumaha mai i dono hiihai, di ingoo hua di mee be tamaa kau, tama siibi be tamaa kuudi, nia mee aanei la nia mee ni Dimaadua."},{"book":"Leviticus","chapter":"27","verse":"27","text":"Gei nia ulu mmaadua o nia manu ala milimilia le e mee di hui labelaa gi muli gi di hui dela gu haganoho, ge e hagapuni labelaa ginai dahi baahi e lima di maa. Maa digi huia labelaa gi muli, gei di maa gaa mee di hui gi daha gi tuai dangada, e hui gi di hui dela gu haganoho."},{"book":"Leviticus","chapter":"27","verse":"28","text":"Tangada e deemee loo di hui gi daha be e hui labelaa gi muli dana mee dela gu haga dabu hagadahi ang gi Dimaadua, di ingoo hua di mee be tangada, be di manu, be di gowaa. Ma guu hai nia mee donu ni Dimaadua.27.28 Numbers 18.14"},{"book":"Leviticus","chapter":"27","verse":"29","text":"Digau huogodoo ala gu haga dabu hagadahi la hagalee hui gi muli, digaula e daaligi gii mmade."},{"book":"Leviticus","chapter":"27","verse":"30","text":"Dahi baahi e madangaholu o nia huwa laagau o tenua, de hilihili be nia lii laagau be nia golee laagau, nia mee aanei la nia mee donu ni Dimaadua."},{"book":"Leviticus","chapter":"27","verse":"31","text":"Tangada ma ga hiihai bolo ia e hui gi muli hunu mee i nia maa, geia e hui di hui nia maa donu, hagapuni ginai dahi baahi e lima."},{"book":"Leviticus","chapter":"27","verse":"32","text":"Di manu e dahi i nia manu hagagaidala e madangaholu la di mee ni Dimaadua. Di madagoaa dela e dau ai nia manu, di madangaholu manu o nia manu huogodoo la di mee ni Dimaadua."},{"book":"Leviticus","chapter":"27","verse":"33","text":"Goodou hudee hagatau ina nia manu bolo gi hilihili nia manu ala e huaidu, gei goodou hagalee pono labelaa di lohongo di maa. Maa goe gaa pono di lohongo di manu gi tuai manu, gei nia manu e lua aalaa la guu hai nia mee donu ni Dimaadua, gu deemee di hui labelaa gi muli.27.33 Numbers 18.21; Deuteronomy 14.22-29"},{"book":"Leviticus","chapter":"27","verse":"34","text":"Aanei la nia haganoho ala ne wanga go Dimaadua gi Moses i hongo di gonduu Sinai bolo gi hagi anga ina gi digau Israel."}]}