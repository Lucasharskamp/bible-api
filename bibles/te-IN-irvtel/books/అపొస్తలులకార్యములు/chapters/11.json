{"data":[{"book":"అపొస్తలుల కార్యములు","chapter":"11","verse":"1","text":"యూదేతరులు కూడా దేవుని వాక్కు అంగీకరించారని అపొస్తలులు, యూదయలోని సోదరులు విన్నారు."},{"book":"అపొస్తలుల కార్యములు","chapter":"11","verse":"2","text":"పేతురు యెరూషలేముకు వచ్చినపుడు సున్నతి పొందినవారు,"},{"book":"అపొస్తలుల కార్యములు","chapter":"11","verse":"3","text":"“నీవు సున్నతి లేని వారి దగ్గరికి పోయి వారితో భోజనం చేశావు” అని అతనిని విమర్శించారు."},{"book":"అపొస్తలుల కార్యములు","chapter":"11","verse":"4","text":"అందుకు పేతురు మొదట నుండి వరుసగా వారికి ఆ సంగతి ఇలా వివరిస్తూ,"},{"book":"అపొస్తలుల కార్యములు","chapter":"11","verse":"5","text":"“నేను యొప్పే ఊరిలో ప్రార్థన చేసుకుంటుంటే, పారవశ్యంలో ఒక దర్శనం చూశాను. దానిలో నాలుగు చెంగులు పట్టి దింపిన పెద్ద దుప్పటి వంటి ఒక విధమైన పాత్ర ఆకాశం నుండి దిగి నా దగ్గరికి వచ్చింది."},{"book":"అపొస్తలుల కార్యములు","chapter":"11","verse":"6","text":"దాన్ని నేను నిదానించి చూస్తే భూమి మీద ఉండే వివిధ రకాల నాలుగు కాళ్ళ జంతువులూ అడవి జంతువులూ పాకే పురుగులూ ఆకాశపక్షులూ నాకు కనబడ్డాయి."},{"book":"అపొస్తలుల కార్యములు","chapter":"11","verse":"7","text":"అప్పుడు, ‘పేతురూ, నీవు లేచి చంపుకుని తిను’ అనే ఒక శబ్దం నాతో చెప్పడం విన్నాను."},{"book":"అపొస్తలుల కార్యములు","chapter":"11","verse":"8","text":"అందుకు నేను, ‘వద్దు ప్రభూ, నిషిద్ధమైనది అపవిత్రమైనది ఏదీ నేనెన్నడూ తినలేదు’ అని జవాబిచ్చాను."},{"book":"అపొస్తలుల కార్యములు","chapter":"11","verse":"9","text":"రెండవసారి ఆ శబ్దం ఆకాశం నుండి, ‘దేవుడు పవిత్రం చేసిన వాటిని నీవు నిషిద్ధమైనవిగా ఎంచవద్దు’ అని వినిపించింది."},{"book":"అపొస్తలుల కార్యములు","chapter":"11","verse":"10","text":"ఈ విధంగా మూడుసార్లు జరిగింది. తరువాత అదంతా ఆకాశానికి తిరిగి వెళ్ళిపోయింది."},{"book":"అపొస్తలుల కార్యములు","chapter":"11","verse":"11","text":"వెంటనే కైసరయ నుండి నా దగ్గరికి వచ్చిన ముగ్గురు మనుషులు మేమున్న ఇంటి దగ్గర నిలబడ్డారు."},{"book":"అపొస్తలుల కార్యములు","chapter":"11","verse":"12","text":"అప్పుడు ఆత్మ, ‘నీవు ఏ భేదం చూపకుండా వారితో కూడా వెళ్ళు’ అని ఆజ్ఞాపించాడు. ఈ ఆరుగురు సోదరులు నాతో వచ్చారు. మేము కొర్నేలి ఇంటికి వెళ్ళాం."},{"book":"అపొస్తలుల కార్యములు","chapter":"11","verse":"13","text":"అతడు తన యింట్లో నిలబడిన దూతను తానెలా చూశాడో చెబుతూ, ‘నీవు యొప్పేకు మనుషులను పంపి పేతురు అనే పేరున్న సీమోనును పిలిపించు."},{"book":"అపొస్తలుల కార్యములు","chapter":"11","verse":"14","text":"నీవూ, నీ ఇంటివారంతా రక్షణ పొందే మాటలు అతడు నీతో చెబుతాడు’ అని అన్నాడని తెలియజేశాడు."},{"book":"అపొస్తలుల కార్యములు","chapter":"11","verse":"15","text":"నేను మాట్లాడడం మొదలుపెట్టినపుడు పరిశుద్ధాత్మ ప్రారంభంలో మన మీదికి దిగినట్టుగానే వారి మీదికీ దిగాడు."},{"book":"అపొస్తలుల కార్యములు","chapter":"11","verse":"16","text":"అప్పుడు, ‘యోహాను నీళ్లతో బాప్తిసమిచ్చాడు గాని మీరు పరిశుద్ధాత్మలో బాప్తిసం పొందుతారు’ అని ప్రభువు చెప్పిన మాట నేను జ్ఞాపకం చేసుకున్నాను."},{"book":"అపొస్తలుల కార్యములు","chapter":"11","verse":"17","text":"“కాబట్టి ప్రభువైన యేసు క్రీస్తులో విశ్వాసముంచిన మనకు అనుగ్రహించినట్టు దేవుడు వారికి కూడా అదే వరం ఇస్తే, దేవుణ్ణి అడ్డగించడానికి నేనెవర్ని?” అని వారితో అన్నాడు."},{"book":"అపొస్తలుల కార్యములు","chapter":"11","verse":"18","text":"వారీ మాటలు విని ఇంకేమీ అడ్డు చెప్పకుండా “అలాగయితే యూదేతరులకు కూడా దేవుడు నిత్యజీవాన్ని మారుమనసును దయచేశాడు” అని చెప్పుకొంటూ దేవుణ్ణి మహిమ పరిచారు."},{"book":"అపొస్తలుల కార్యములు","chapter":"11","verse":"19","text":"స్తెఫను విషయంలో కలిగిన హింస వలన చెదరిపోయిన వారు యూదులకు తప్ప మరి ఎవరికీ వాక్కు బోధించకుండా ఫేనీకే, సైప్రస్, అంతియొకయ వరకూ సంచరించారు."},{"book":"అపొస్తలుల కార్యములు","chapter":"11","verse":"20","text":"వారిలో కొంతమంది సైప్రస్ వారూ, కురేనీ వారూ అంతియొకయ వచ్చి గ్రీకు వారితో మాట్లాడుతూ యేసు ప్రభువును ప్రకటించారు."},{"book":"అపొస్తలుల కార్యములు","chapter":"11","verse":"21","text":"ప్రభువు హస్తం వారికి తోడై ఉంది. అనేక మంది నమ్మి ప్రభువు వైపు తిరిగారు."},{"book":"అపొస్తలుల కార్యములు","chapter":"11","verse":"22","text":"వారిని గూర్చిన సమాచారం యెరూషలేములో ఉన్న సంఘం విని బర్నబాను అంతియొకయకు పంపింది."},{"book":"అపొస్తలుల కార్యములు","chapter":"11","verse":"23","text":"అతడు వచ్చి దైవానుగ్రహాన్ని చూసి సంతోషించి, ప్రభువులో పూర్ణ హృదయంతో నిలిచి ఉండాలని అందరినీ ప్రోత్సాహపరిచాడు."},{"book":"అపొస్తలుల కార్యములు","chapter":"11","verse":"24","text":"అతడు పరిశుద్ధాత్మతో విశ్వాసంతో నిండిన మంచి వ్యక్తి గనుక చాలామంది ప్రభువును నమ్మారు."},{"book":"అపొస్తలుల కార్యములు","chapter":"11","verse":"25","text":"బర్నబా సౌలును వెదకడానికి తార్సు ఊరు వెళ్ళి, అతనిని వెదికి కనుగొని అంతియొకయ తోడుకుని వచ్చాడు."},{"book":"అపొస్తలుల కార్యములు","chapter":"11","verse":"26","text":"వారు కలిసి ఒక సంవత్సరమంతా సంఘంతో ఉండి చాలామందికి బోధించారు. అంతియొకయలోని శిష్యులను మొట్టమొదటి సారిగా ‘క్రైస్తవులు’ అన్నారు."},{"book":"అపొస్తలుల కార్యములు","chapter":"11","verse":"27","text":"ఆ రోజుల్లో కొంతమంది ప్రవక్తలు యెరూషలేము నుండి అంతియొకయ వచ్చారు."},{"book":"అపొస్తలుల కార్యములు","chapter":"11","verse":"28","text":"వారిలో అగబు అనే ఒకడు నిలబడి, లోకమంతటా తీవ్రమైన కరువు రాబోతున్నదని ఆత్మ ద్వారా సూచించాడు. ఇది క్లాడియస్ చక్రవర్తి రోజుల్లో జరిగింది."},{"book":"అపొస్తలుల కార్యములు","chapter":"11","verse":"29","text":"అప్పుడు శిష్యుల్లో ప్రతివారూ తమ శక్తి కొద్దీ యూదయలోని సోదరులకు సహయం పంపడానికి నిశ్చయించుకున్నారు."},{"book":"అపొస్తలుల కార్యములు","chapter":"11","verse":"30","text":"వారు అలా చేసి, బర్నబా, సౌలుల ద్వారా పెద్దలకు డబ్బు పంపించారు."}]}