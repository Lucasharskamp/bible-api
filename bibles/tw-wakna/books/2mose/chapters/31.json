{"data":[{"book":"2 Mose","chapter":"31","verse":"1","text":"Awurade ka kyerɛɛ Mose se,"},{"book":"2 Mose","chapter":"31","verse":"2","text":"“Mapaw Besaleel a ɔyɛ Uri babarima na ɔyɛ Hur nena a ofi Yuda abusua mu no"},{"book":"2 Mose","chapter":"31","verse":"3","text":"de Onyankopɔn Honhom, nyansa, ntease, nimdeɛ ne nnepa ahorow nyinaa ahyɛ no mma"},{"book":"2 Mose","chapter":"31","verse":"4","text":"sɛ ɔmfa nyɛ sika, dwetɛ ne kɔbere nnwinne ahorow,"},{"book":"2 Mose","chapter":"31","verse":"5","text":"sɛ ɔmfa nyɛ abo ne dua dwumfo ne adwinni ahorow nyinaa."},{"book":"2 Mose","chapter":"31","verse":"6","text":"Bio, mayi Ahisamak ba Oholiab a ofi Dan abusua mu sɛ ɔnyɛ ne boafo."},{"book":"2 Mose","chapter":"31","verse":"7","text":"“Ahyiae Ntamadan,"},{"book":"2 Mose","chapter":"31","verse":"8","text":"ɔpon no ne so nneɛma,"},{"book":"2 Mose","chapter":"31","verse":"9","text":"ɔhyew afɔremuka ne ho nneɛma,"},{"book":"2 Mose","chapter":"31","verse":"10","text":"ɔsɔfo Aaron ntade kronkron fɛɛfɛ no"},{"book":"2 Mose","chapter":"31","verse":"11","text":"ne ɔsra ngo ne Kronkronbea hɔ aduhuam no."},{"book":"2 Mose","chapter":"31","verse":"12","text":"Afei, Awurade ka kyerɛɛ Mose se,"},{"book":"2 Mose","chapter":"31","verse":"13","text":"“Ka kyerɛ Israelfo no se, ‘Sɛ edu Homeda a, monhome. Eyi ne nsɛnkyerɛnne a ɛda me ne mo ne awo ntoatoaso a ɛbɛba no ntam, na moahu sɛ mene Awurade a meyɛ mo kronkron no.’"},{"book":"2 Mose","chapter":"31","verse":"14","text":"“ ‘Munni Homeda no, efisɛ ɛyɛ da kronkron. Obiara a obebu saa mmara yi so no, obewu. Na nea ɔbɛyɛ adwuma saa da no nso, wobekum no."},{"book":"2 Mose","chapter":"31","verse":"15","text":"Nnansia na mode bɛyɛ adwuma. Na nnanson so no yɛ Homeda a wɔntoto no ase a ɛyɛ kronkron ma Awurade. Ɛsɛ sɛ wokum obiara a ɔbɛyɛ adwuma Homeda no."},{"book":"2 Mose","chapter":"31","verse":"16","text":"Ɛsɛ sɛ Israelfo no di Homeda no, wonni mma awo ntoatoaso no nhu sɛ ɛyɛ apam afebɔɔ."},{"book":"2 Mose","chapter":"31","verse":"17","text":"Ɛbɛyɛ daa apam a ɛda me ne Israelfo ntam no ho nsɛnkyerɛnne. Efisɛ nnansia mu na Awurade de bɔɔ ɔsoro ne asase, na ɔhomee da a ɛto so ason no.’ ”"},{"book":"2 Mose","chapter":"31","verse":"18","text":"Onyankopɔn kasa kyerɛɛ Mose wɔ Sinai Bepɔw so wiee no, ɔde abo pon abien a ɔde ne nsa akyerɛw Mmaransɛm Du no wɔ so no maa no."}]}