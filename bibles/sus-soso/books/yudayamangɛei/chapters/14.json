{"data":[{"book":"Yudaya Mangɛe I","chapter":"14","verse":"1","text":"Tire mangɛ Xirami naxa mixie xɛɛ Dawuda xɔn ma alako e xa banxi belebele ti a tan Dawuda bɛ. E naxa sɛdiri wuri xanin e xun ma, a nun walikɛ naxee a rawalima."},{"book":"Yudaya Mangɛe I","chapter":"14","verse":"2","text":"Dawuda naxa a kolon a Alatala yati nan a findixi Isirayila mangɛ ra. A a kolon Ala luma a xa mangɛya ite ra a xa ɲama xa fe ra."},{"book":"Yudaya Mangɛe I","chapter":"14","verse":"3","text":"Dawuda naxa ginɛ gbɛtɛe dɔxɔ Darisalamu. E naxa di ginɛe nun di xɛmɛe bari a bɛ."},{"book":"Yudaya Mangɛe I","chapter":"14","verse":"4","text":"A xa di naxee barixi Darisalamu, e xilie nan ya: Samuwa, Sobabo, Natan, Sulemani,"},{"book":"Yudaya Mangɛe I","chapter":"14","verse":"5","text":"Yibixari, Elisuwa, Elipeleti,"},{"book":"Yudaya Mangɛe I","chapter":"14","verse":"6","text":"Noga, Nefegi, Yafiya,"},{"book":"Yudaya Mangɛe I","chapter":"14","verse":"7","text":"Elisama, Beeliyada, nun Elifeleti."},{"book":"Yudaya Mangɛe I","chapter":"14","verse":"8","text":"Filisitakae to a mɛ Dawuda bara findi Isirayila mangɛ ra, e naxa siga a gerede. Dawuda fan naxa mini e ya ra."},{"book":"Yudaya Mangɛe I","chapter":"14","verse":"9","text":"Filisitakae naxa gere ti Isirayilakae bɛ naxee nu na Refa gulunba."},{"book":"Yudaya Mangɛe I","chapter":"14","verse":"10","text":"Dawuda naxa Ala maxɔrin, «N xa siga Filisitakae gerede? I e sama n sagoe?» Alatala naxa a masen a bɛ, «Siga, n fama nɛ e sade i sagoe.»"},{"book":"Yudaya Mangɛe I","chapter":"14","verse":"11","text":"Dawuda nun a xa sɔɔrie naxa te Bali Perasimi, e fa Filisitakae bɔnbɔ. Na kui Dawuda naxa a fala, «Ala bara n yaxuie kana, alɔ ye gbegbe bogoni bɔɔma a ra ki naxɛ.» Na fe nan a toxi, Bali Perasimi xili falaxi yi yire xun."},{"book":"Yudaya Mangɛe I","chapter":"14","verse":"12","text":"Filisitakae nu bara e xa kuyee lu gere yire. Dawuda naxa yaamari fi e xa gan."},{"book":"Yudaya Mangɛe I","chapter":"14","verse":"13","text":"Filisitakae man naxa gere ti Isirayilakae bɛ naxee nu na Refa gulunba."},{"book":"Yudaya Mangɛe I","chapter":"14","verse":"14","text":"Dawuda man naxa Ala maxɔrin xa a lanma a xa e gere. Ala naxa a yaabi, «I naxa bira e fɔxɔ ra de. I xa e mabilin han wondi yire. I xa mamɛ ti mɛnni"},{"book":"Yudaya Mangɛe I","chapter":"14","verse":"15","text":"han i xa xui nde mɛ wuri bilie kɔn na. Na tɛmui i fa mini wondi kui e gerede. N tan nan minima i ya ra, nee bɔnbɔ i bɛ.»"},{"book":"Yudaya Mangɛe I","chapter":"14","verse":"16","text":"Dawuda naxa a raba alɔ Ala a masenxi a bɛ ki naxɛ. E naxa Filisitakae bɔnbɔ kelife Gabayon, sa dɔxɔ Geseri ra."},{"book":"Yudaya Mangɛe I","chapter":"14","verse":"17","text":"Na kui Dawuda xili naxa xungbo yire birin. Alatala naxa a niya si birin xa gaaxu Dawuda ya ra."}]}