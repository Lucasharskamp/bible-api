{"data":[{"book":"Uumama","chapter":"15","verse":"1","text":"Kana booddee dubbiin Waaqayyoo mulʼataan gara Abraam dhufee akkana jedhe;"},{"book":"Uumama","chapter":"15","verse":"2","text":"Abraam garuu, “Yaa Waaqayyo Gooftaa, waan ani ijoollee hin qabneef namni qabeenya koo dhaaluuf jiru Eliiʼezer namicha Damaasqoo kana; egaa ati maal naa kennita?” jedhe."},{"book":"Uumama","chapter":"15","verse":"3","text":"Abraam, “Kunoo ati ijoollee tokko illee naa hin kennine; hojjetaan mana koo jiraatu tokko kunoo na dhaaluuf jira” jedhe."},{"book":"Uumama","chapter":"15","verse":"4","text":"Kunoo dubbiin Waaqayyoo gara isaa dhufee, “Ilma gudeeda keetiitu dhaaltuu kee taʼa malee namichi kun dhaaltuu kee hin taʼu” jedhe."},{"book":"Uumama","chapter":"15","verse":"5","text":"Innis Abraamin gad baasee, “Samiiwwan ol ilaaliitii yoo urjiiwwan lakkaaʼuu dandeesse lakkaaʼi” jedhe. Itti fufees, “Sanyiin kees akkanuma baayʼata” jedheen."},{"book":"Uumama","chapter":"15","verse":"6","text":"Abraam Waaqayyotti amane; innis qajeelummaatti lakkaaʼeef."},{"book":"Uumama","chapter":"15","verse":"7","text":"Innis, “Ani Waaqayyo isa akka ati ishee dhaaltuuf biyya kana siif kennuuf jedhee Uuri biyya Kaldootaa keessaa si baasee dha” jedheen."},{"book":"Uumama","chapter":"15","verse":"8","text":"Abraam garuu, “Yaa Waaqayyoo Gooftaa, ani biyya kana dhaaluu koo akkamittin beeka?” jedhe."},{"book":"Uumama","chapter":"15","verse":"9","text":"Kanaafuu Waaqayyo, “Goromsa tokko, reʼee tokkoo fi korbeessa hoolaa tokko kanneen tokkoon tokkoon isaanii waggaa sadii sadii guutan, akkasumas gugee tokkoo fi gugee sookkee tokko naa fidi” jedheen."},{"book":"Uumama","chapter":"15","verse":"10","text":"Abraamis warra kana hunda gara isaatti fidee, qixxee lamaanitti kukkute; warra qixxee lamaanitti kukkutamanis gamaa gamana kaaʼe; simbirroota garuu qixxee lamaanitti hin kukkunne."},{"book":"Uumama","chapter":"15","verse":"11","text":"Ergasii allaattiin foon sanatti gad buute; Abraam garuu irraa ariʼe."},{"book":"Uumama","chapter":"15","verse":"12","text":"Utuma aduun dhiʼaa jirtuu hirribni guddaan Abraamin qabe; kunoo dukkanni guddaanii fi sodaachisaan isa irra buʼe."},{"book":"Uumama","chapter":"15","verse":"13","text":"Waaqayyos akkana isaan jedhe; “Akka sanyiin kee biyya kan isaa hin taʼin keessatti alagaa taʼee waggaa dhibba afuris achitti garboomfamee cunqurfamu dhugumaan beeki."},{"book":"Uumama","chapter":"15","verse":"14","text":"Ani garuu saba isaan akkuma garbootaatti tajaajilan sana nan adaba; ergasii immoo isaan qabeenya guddaa fudhatanii achii baʼu."},{"book":"Uumama","chapter":"15","verse":"15","text":"Ati garuu nagaan gara abbootii keetii dhaqxa; bara dheeraas jiraattee awwaalamta."},{"book":"Uumama","chapter":"15","verse":"16","text":"Sanyiin kee dhaloota afuraffaatti as deebiʼa; cubbuun Amoorotaa amma iyyuu hin guunneetii.”"},{"book":"Uumama","chapter":"15","verse":"17","text":"Yommuu aduun lixxee dukkanaaʼettis kunoo barbadaan ibiddaa aaru guca tokko wajjin mulʼatee foon kukkutame sana gidduu darbe."},{"book":"Uumama","chapter":"15","verse":"18","text":"Gaafa sanas Waaqayyo akkana jedhee Abraam wajjin kakuu gale; “Ani biyya laga Gibxii jalqabee hamma laga Efraaxiis guddichaatti jiru kana sanyii keetiif nan kenna;"},{"book":"Uumama","chapter":"15","verse":"19","text":"kunis biyya Qeenotaa, Qeneezotaa, Qadmoonotaas,"},{"book":"Uumama","chapter":"15","verse":"20","text":"kan Heetotaa, Feerzotaa, Refaayimootaa,"},{"book":"Uumama","chapter":"15","verse":"21","text":"Amoorotaa, Kanaʼaanotaa Girgaashotaatii fi kan Yebuusotaa jechuu dha.”"}]}