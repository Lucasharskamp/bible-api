{"data":[{"book":"تثنیه","chapter":"15","verse":"1","text":"در پایان هر هفت سال، باید تمام قرضهای بدهکاران خود را ببخشید."},{"book":"تثنیه","chapter":"15","verse":"2","text":"هر که از همسایه یا برادر یهودی خود طلبی داشته باشد باید آن طلب را لغو نماید. او نباید در صدد پس گرفتن طلبش باشد، زیرا خود خداوند این طلب را لغو نموده است."},{"book":"تثنیه","chapter":"15","verse":"3","text":"ولی این قانون شامل حال بدهکاران غیریهودی نمی‌شود."},{"book":"تثنیه","chapter":"15","verse":"4-5","text":"اگر به دقت، تمام دستورهای خداوند، خدایتان را اطاعت کنید و اوامری را که امروز به شما می‌دهم اجرا نمایید در سرزمینی که خداوند به شما می‌دهد برکت زیادی خواهید یافت، به طوری که فقیری در میان شما نخواهد بود."},{"book":"تثنیه","chapter":"15","verse":"6","text":"یهوه خدایتان چنانکه وعده داده است برکتتان خواهد داد، به طوری که به قومهای زیادی پول قرض خواهید داد، ولی هرگز احتیاجی به قرض گرفتن نخواهید داشت. بر قومهای بسیاری حکومت خواهید کرد، ولی آنان بر شما حکومت نخواهند نمود."},{"book":"تثنیه","chapter":"15","verse":"7","text":"وقتی به سرزمینی که یهوه خدایتان به شما می‌دهد وارد شدید، اگر در بین شما اشخاص فقیری باشند نسبت به آنان دست و دل باز باشید،"},{"book":"تثنیه","chapter":"15","verse":"8","text":"و هر قدر احتیاج دارند به ایشان قرض بدهید."},{"book":"تثنیه","chapter":"15","verse":"9","text":"این فکر پلید را به خود راه ندهید که سال بخشیدن قرض به‌زودی فرا می‌رسد و در نتیجه از دادن قرض خودداری کنید؛ زیرا اگر از دادن قرض خودداری کنید و مرد محتاج پیش خداوند ناله کند این عمل برای شما گناه محسوب خواهد شد."},{"book":"تثنیه","chapter":"15","verse":"10","text":"باید آنچه نیاز دارد، از صمیم قلب به او بدهید و یهوه خدایتان هم به خاطر این امر، شما را در هر کاری برکت خواهد داد."},{"book":"تثنیه","chapter":"15","verse":"11","text":"در میان شما همیشه فقیر وجود خواهد داشت به همین دلیل است که به شما فرمان می‌دهم که با گشاده‌دستی به فقیران و برادران نیازمند خود قرض بدهید."},{"book":"تثنیه","chapter":"15","verse":"12","text":"هرگاه یکی از برادران عبرانیِ شما، خواه مرد و خواه زن، به شما فروخته شود، و شش سال شما را خدمت کند، سال هفتم او را آزاد کرده، بگذارید از نزد شما برود."},{"book":"تثنیه","chapter":"15","verse":"13","text":"او را دست خالی روانه نکنید،"},{"book":"تثنیه","chapter":"15","verse":"14","text":"بلکه هدیه‌ای از گله و غله و شراب مطابق برکتی که خداوند، خدایتان به شما بخشیده است به وی بدهید."},{"book":"تثنیه","chapter":"15","verse":"15","text":"به خاطر بیاورید که در سرزمین مصر بَرده بودید و خداوند، خدایتان شما را نجات داد. به همین دلیل است که امروز این فرمان را به شما می‌دهم."},{"book":"تثنیه","chapter":"15","verse":"16","text":"ولی اگر غلام عبرانی شما نخواهد برود و بگوید شما و خانواده‌تان را دوست دارد و از بودن در خانهٔ شما لذت می‌برد،"},{"book":"تثنیه","chapter":"15","verse":"17","text":"آنگاه او را کنار در خانه قرار دهید و با درفشی گوشش را سوراخ کنید تا از آن پس، همیشه غلام شما باشد. با کنیزان خود نیز چنین کنید."},{"book":"تثنیه","chapter":"15","verse":"18","text":"اما وقتی که برده‌ای را آزاد می‌کنید نباید ناراحت شوید، زیرا طیِ شش سال به اندازۀ دو برابر دستمزد یک کارگر شما را خدمت کرده است. یهوه خدایتان شما را در هر کاری که بکنید، برکت خواهد داد."},{"book":"تثنیه","chapter":"15","verse":"19","text":"باید تمامی نخست‌زاده‌های نر گله‌ها و رمه‌هایتان را برای یهوه خدایتان وقف کنید. از نخست‌زاده‌های رمه‌هایتان جهت کار کردن در مزارع خود استفاده نکنید و پشم نخست‌زاده‌های گله‌های گوسفندتان را قیچی نکنید."},{"book":"تثنیه","chapter":"15","verse":"20","text":"به جای آن، شما و خانواده‌تان هر ساله گوشت این حیوانات را در حضور خداوند، خدایتان در محلی که او تعیین خواهد کرد بخورید."},{"book":"تثنیه","chapter":"15","verse":"21","text":"ولی اگر حیوان نخست‌زاده معیوب باشد، مثلاً لنگ یا کور بوده، یا عیب دیگری داشته باشد، نباید آن را برای یهوه خدایتان قربانی کنید."},{"book":"تثنیه","chapter":"15","verse":"22","text":"در عوض از آن برای خوراک خانوادهٔ خود در منزل استفاده کنید. هر کس می‌تواند آن را بخورد، حتی اگر نجس باشد، درست همان‌طور که غزال یا آهو را می‌خورد؛"},{"book":"تثنیه","chapter":"15","verse":"23","text":"ولی خون آن را نخورید، بلکه آن را مثل آب بر زمین بریزید."}]}