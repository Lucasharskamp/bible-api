{"data":[{"book":"ଲୁକ୍‌","chapter":"11","verse":"1","text":"ମୁଇଂତର୍ ଜିସୁ ମୁଇଂଜାଗା ନ୍ନିଆ ପାର୍‍ତନା ଡିଙ୍ଗ୍ ଆଡାକ୍ନେ ଇଡ଼ିଙ୍ଗ୍; ମେଁନେ ସିସ୍ଇଂବାନ୍ ମୁଇଂଜା ଆମେକେ ବାସଙ୍ଗ୍‌କେ “ଅ ମାପ୍ରୁ ଡୁବନ୍ ବିଣ୍ଡ୍ରେ ଜହନ୍‌ ଡିଡିକି ନିଜର୍‌ନେ ସିସ୍ଇଂକେ ପାର୍‍ତନା ଡିଙ୍ଗ୍‌ନ୍‌ସା ନାମ୍ୟାକେ ନାନେ ଡିଗ୍ ଆନେକେ ଦେତୁଆ ଆଃ ସିକ୍ୟା ବିଲା ।”"},{"book":"ଲୁକ୍‌","chapter":"11","verse":"2","text":"ଆତ୍‍ ଅରିଆ ଜିସୁ ଆମେଇଂକେ ବାସଙ୍ଗ୍‌କେ “ଉଡ଼ିବେଲା ପେ ପାର୍‍ତନା ପେଡିଂଏ"},{"book":"ଲୁକ୍‌","chapter":"11","verse":"3","text":"କାଲାଆଃ ଆନେକେ ଦର୍‌କାର୍ ଲେଃକ୍ନେ କାଦି ବିଃଲା ।"},{"book":"ଲୁକ୍‌","chapter":"11","verse":"4","text":"ନେନେ ପାପ୍‍ ସାପା କେମା ଡିଙ୍ଗ୍,"},{"book":"ଲୁକ୍‌","chapter":"11","verse":"5","text":"ଆରି ଜିସୁ ଆମେଇଂକେ ବାସଙ୍ଗ୍‌କେ “ପେନେ ଜାନେ ଦେକ୍‌ରକମ୍ ସାଙ୍ଗ ଲେଃକେ ଜା ଡାଗ୍ରା ମଜେ ମିଡିଗ୍ ୱେଚେ ବାସଙ୍ଗ୍ଏ ଏ ସାଙ୍ଗ ଆନେଙ୍ଗ୍‌କେ ଞ୍ଜିକ୍ଲିଗ୍‍ ରୁଟି ଉଦାର୍ ବିଲା ।"},{"book":"ଲୁକ୍‌","chapter":"11","verse":"6","text":"ଡାଗ୍ଲା ନେଙ୍ଗ୍‌ନେ ମୁଇଂଜା ସାଙ୍ଗ ନେଙ୍ଗ୍ ଡାଗ୍ରା ପାଙ୍ଗ୍‍ଲେଃକେ ଆମେକେ ଚଙ୍ଗ୍‌ନେ ବିଃନ୍‍ସା ନେଙ୍ଗ୍ ଡାଗ୍ରା ମେଃ ଣ୍ଡୁ"},{"book":"ଲୁକ୍‌","chapter":"11","verse":"7","text":"ଆରି ଆତେନ୍‌ ଡୁଆ ବିତ୍ରେବାନ୍‍ ଦେକ୍‍ରକମ୍‍ ଉତର୍ ବିଏ ଆନେଙ୍ଗ୍‌କେ କଷ୍ଟ ଆବିଗେ ନାମଃ; ର୍ଣ୍ଣସାଙ୍ଗ୍‍ ବନ୍ଦ୍ ଡିଙ୍ଗେ ଆରି ନେଙ୍ଗ୍‌ନେ ଗଡ଼େଅ ନେଙ୍ଗ୍ ଏତେ ଡୁଲେଗ୍‍ ଲେଃକେ; ନେଙ୍ଗ୍ ତଡ଼ିଆଚେ ଆନାକେ ବିଃନାୟା ଣ୍ଡୁ ।”"},{"book":"ଲୁକ୍‌","chapter":"11","verse":"8","text":"ନେଙ୍ଗ୍ ଆପେକେ ବାସଙ୍ଗ୍‌ଣ୍ଡିଂ ମେଁ ସତେଆ ମେଁନେ ସାଙ୍ଗ ଣ୍ଡୁଲା ଆବି ଣ୍ଡୁ ତେଲା ଡିଗ୍ ମେଁ ମାଗୁଏଚଚେ ପ୍ରେଗ୍‍ ପ୍ରେଗ୍‍ ସାଲିଆ ଲେଲା ମେଁ ତଡ଼ିଆଚେ ମେଁନେ ଉଡ଼ି ଦର୍‌କାର୍ ଆମେକେ ଅଃତେନ୍‍ ବିଏ ।"},{"book":"ଲୁକ୍‌","chapter":"11","verse":"9","text":"“ନେଙ୍ଗ୍ ଡିଗ୍ ଆପେକେ ବାସଙ୍ଗ୍‌ଣ୍ଡିଂ ସାଲିଆପା ତେଲା ଆପେକେ ବିଏ; ତୁର୍‌ପା ତେଲା ପେବାଏ; ର୍ଣ୍ଣସାଙ୍ଗ୍‍ନ୍ନିଆ ବଗ୍‌ପା ତେଲା ପେଇଂନ୍‍ସା ରଃବିଏ ।”"},{"book":"ଲୁକ୍‌","chapter":"11","verse":"10","text":"ଡାଗ୍ଲା ଜା ସାଲିଆଏ ମେଁ ବାଏ; ଜା ତୁର୍‌ଏ ମେଁ ଅବାଏ; ଆରି ଜା ର୍ଣ୍ଣସାଙ୍ଗ୍‍ନ୍ନିଆ ବଗ୍‍ଏ ମେଁ ନ୍‍ସା ରଃ ବିଏ ।"},{"book":"ଲୁକ୍‌","chapter":"11","verse":"11","text":"ଆରି ପେନେ ବିତ୍ରେ ଦେକ୍‌ରକମ୍ ଆବା ଜା ଲେଃକେ ଆଜାକେ ମେଁନେ ଉଙ୍ଗ୍‌ଡେ ଆଃଡ଼ ସାଲ୍ୟାଲା, ମେଁ ଆମେକେ ଆଃଡ଼ ମାବିଚେ ବୁବଃ ବିଏ ?"},{"book":"ଲୁକ୍‌","chapter":"11","verse":"12","text":"ଣ୍ଡୁଲା ନ୍ତାସେଙ୍ଗ୍‍ ସାଲିଆ ମେଁ ଆମେକେ ଙ୍ଗୁଆରେଗ୍‍ ବିଏ ?"},{"book":"ଲୁକ୍‌","chapter":"11","verse":"13","text":"ଏନ୍‌ସା ପେଇଂ ଦୁଷ୍ଟ ଡିଙ୍ଗ୍‌ଲା ଡିଗ୍ ପେ ନିଜର୍ ନିଜର୍ ଗଡ଼େଇଂକେ ନିମାଣ୍ତା ଜିନିସ୍ ବିପେଡିଙ୍ଗ୍‌କେ । ତେଲା ପେଇଂନେ କିତଂନେ ଆବା ଡାଗ୍ରା ଜାଣ୍ଡେଇଂ ସାଲ୍ୟାଏ ମେଁ ଆମେଇଂକେ ଆରି ଉଡ଼ି ନିମାଣ୍ତା ଜିନିସ୍ ଜବର୍ ବାବ୍‌ରେ ପବିତ୍ର ଆତ୍ମା ବିଏ !"},{"book":"ଲୁକ୍‌","chapter":"11","verse":"14","text":"ମୁଇଂତର୍ ଜିସୁ ମୁଇଙ୍ଗ୍ ବୁତ୍‌ ସାଃକ୍ନେ କନ୍ଦା ରେମୁଆଁକେ ନିମାଣ୍ଡାଃ ଆଃଡିଂକେ । ଆତେନ୍‌ ବୁତ୍‌ କନ୍ଦା । ସେଆଁରେ ତାର୍ ୱେନେ ଇଡ଼ିଙ୍ଗ୍ କନ୍ଦା ରେମୁଆଁ ସାମୁଆଁ ବାସଙ୍ଗ୍‌କେ ଆରି “ଆତ୍‍ ଅରିଆ ଲେଃକ୍ନେ ରେମୁଆଁ ଇରିଆଃତୁଗ୍‍ ଲେଃଗେ ।”"},{"book":"ଲୁକ୍‌","chapter":"11","verse":"15","text":"ମାତର୍‌ ମେଇଂ ବାନ୍ ଜାଣ୍ଡେ ଜାଣ୍ଡେ ବାସଙ୍ଗ୍‌ଆର୍‌କେ “ସେଆଁରେନେ ନେତା ବାଆଲ୍‌ଜିବୂଲନେ ବପୁ ଏତେ ଜିସୁ ଗଲିଆକେ ଆଃଆନ୍ତାର୍‌ଡିଂକେ ।”"},{"book":"ଲୁକ୍‌","chapter":"11","verse":"16","text":"ବିଃଣ୍ଡ୍ରେଇଂ ଜିସୁକେ ପାନ୍ଦ୍‌ନ୍ନିଆ ତ୍ଲାଗ୍ ନ୍‌ସା ଚାଏଁଡିଙ୍ଗେ । ତେଲା ଇସ୍‌ପର୍ ଜେ ମେଁନେ ଏତେ ଲେଃଗେ ଆକେନ୍ ଚିନ୍ ରକମ୍ ଇରିଆତୁଗ୍ କାମ୍ ମୁଇଙ୍ଗ୍ ଆସୁଏନେ ପଡ଼େଏ କିତଂବାନ୍ ମୁଇଙ୍ଗ୍ ଚିନ୍ ଆଃସୁଏ ନ୍‌ସା ବାସଙ୍ଗ୍‌କେ ।"},{"book":"ଲୁକ୍‌","chapter":"11","verse":"17","text":"ମାତର୍‌ ଜିସୁ ମେଇଙ୍ଗ୍‌ନେ ମନ୍‌ ଚିନ୍ତା ମ୍ୟାଲେଃକେ “ତେସା ମେଁ ଆମେଇଂକେ ବାସଙ୍ଗ୍‌କେ ମେଃଡିଗ୍‌ ରାଜିନ୍ନିଆ ଡାଆଁ ଜୁଦ୍‌ ଲାଗେଲା ଆତାନ୍‌ ରାଜିନ୍ନିଆ ନସ୍ଟ ଡିଙ୍ଗ୍‌ଏ ଆଡିନେ ଡୁଆ ୱିଙ୍ଗ୍‌ଆ ରିଙ୍ଗ୍‌ଆ ଡିଙ୍ଗ୍‌ଲା ଆତାନ୍‌ ଡୁଆ ପାକ୍‌ଚି ୱେଏ ।"},{"book":"ଲୁକ୍‌","chapter":"11","verse":"18","text":"ଆରି ସ‍ଏତାନ୍‌ ଡିଗ୍ ବିନେ ଡିଙ୍ଗ୍‌ଚେ ନିଜେନେ ବିରଦ୍‌ରେ ନିଜେ ତଡ଼ିଆଡିଙ୍ଗ୍‍କେ ତେଲା ମେଁନେ ରାଇଜ୍ ଡିରକମ୍ ବୁଙ୍ଗ୍‍ ଲେଃଏ ? ନେଙ୍ଗ୍ ବାଆଲ୍‌ଜିବୂଲନେ ସାଇଜରେ ସେଆଁରେଇଂକେ ଆଆନ୍ତାର୍‍ ଡାଗ୍‌ଚେ ପେ ତ ବାସଙ୍ଗ୍‌ପେଡିଂ ।"},{"book":"ଲୁକ୍‌","chapter":"11","verse":"19","text":"ମାତର୍‌ ନେଙ୍ଗ୍ ଅଃନା ବାଆଲ୍‌ଜିବୂଲ ସାଇଜରେ ସେଆଁରେ ଆଆନ୍ତାର୍‍ ଣ୍ଡିଂକେ ତେଲା ପେନେ ଉଙ୍ଗ୍‌ଡେଇଂ ଜାନେ ସାଇଜରେ ଆମେଇଂକେ ଆଃଆନ୍ତାର୍‍ଏ ? ତେଲା ମେଇଂ ପେନେ ନିଜର୍‌ନେ ଗଡ଼େଅଇଂ ପାର୍‍ମାନ୍ ଡିଙ୍ଗ୍ ଆର୍‍ଏ ଜେ ପେଇଂ ବୁଲ୍‍ ।"},{"book":"ଲୁକ୍‌","chapter":"11","verse":"20","text":"ଣ୍ଡୁ ତେଲା ଇସ୍‌ପର୍‌ନେ ବପୁ ଏତେ ନେଙ୍ଗ୍ ସେଆଁରେଇଂକେ ଆଃଆନ୍ତାର୍‍ଣ୍ଡିଂକେ ଆରି ଏନ୍‌ ପାର୍‍ମାନ୍‍ ଡିଙ୍ଗ୍‍ଏ ଜେ ଇସ୍‌ପର୍‌ନେ ରାଇଜ୍ ପେନେ ଡାଗ୍ରା ପାଙ୍ଗ୍ ଡିଙ୍ଗ୍ ।"},{"book":"ଲୁକ୍‌","chapter":"11","verse":"21","text":"ଡାଟ୍ ରେମୁଆଁ ଉଡ଼ିଜାକ ଅସ୍ତ୍ରସସ୍ତ୍ର ସାଚେ ଆର୍ମେଚେ ନିଜେନେ ଞ୍ଚ ରକ୍ୟା ଆଡିଙ୍ଗ୍‌ଏ, ଆତେନ୍‌ ଜାକ ମେଁନେ ଦନ୍ ସମ୍ପତି ଆରାମ୍‍ସେ ଲେଃଏ;"},{"book":"ଲୁକ୍‌","chapter":"11","verse":"22","text":"ମାତର୍‌ ଉଡ଼ିବେଲା ମେଁବାନ୍‍ ଜାବର୍ ବପୁ ରେମୁଆଁ ଆମେକେ ବାଗୁଏଃଚେ ମେଁ ଜିତେଏ ଆତେନ୍‌‌ ବେଲା ଆଣ୍ଡିନେ କାଣ୍ଡା ମେଁ ଆଡ଼ାତ୍ରା ଆସା ଡିଙ୍ଗ୍‍ବଏ, ଆତେନ୍‌‍ ସାପା ମେଁ ରାଃ ଡୁଂଡଏ ଆରି ମେଁନେ ଜିନିସ୍ ବାଟାଚେ ଡୁଂଡଏ ।”"},{"book":"ଲୁକ୍‌","chapter":"11","verse":"23","text":"ଜା ନେଙ୍ଗ୍ ଏତେ ଆମିସେ ଣ୍ଡୁ ମେଁ ସତେଆ ନେଙ୍ଗ୍‌ନେ ସାହା ମୁଡ଼ି ରେମୁଆଁ ରାଃସିଙ୍ଗ୍‌ନେ ନ୍‌ସା ଆନେଙ୍ଗ୍‌କେ ସାଆଜ୍ୟ ଆଡିଙ୍ଗ୍ ଣ୍ଡୁ, ମେଁ ଗୁଏଃଏ ।"},{"book":"ଲୁକ୍‌","chapter":"11","verse":"24","text":"“ସେଆଁରେ ମୁଇଙ୍ଗ୍ ରେମୁଆଁବାନ୍‍ ତାର୍‍କ୍ନେ ଇଡ଼ିଙ୍ଗ୍ ମେଁ ଣ୍ଡିଆଃ ଣ୍ଡୁନେ ଜାଗା ଅଲେଙ୍ଗ୍ ଅଲେଙ୍ଗ୍‌ଚେ ପୁଣ୍ଡେନ୍‌ସା ତୁର୍ ଡିଙ୍ଗ୍ ଆରି ଆତେନ୍‌ ମାଅବାଚେ ବାସଙ୍ଗ୍ଏ ନେଙ୍ଗ୍ ଆଣ୍ଡିନେ ଡୁଆ ବାନ୍ ତାର୍‌ଚେ ପାଙ୍ଗ୍ ନ୍ଲେଗେ ନେଙ୍ଗ୍ ଆତେନ୍‌ ଡୁଆ ଆଣ୍ଡେ ୱିଗ୍‌ଏ;"},{"book":"ଲୁକ୍‌","chapter":"11","verse":"25","text":"ଆରି ମେଁ ଆଣ୍ଡେ ପାଙ୍ଗ୍‌ଚେ ପର୍‍ଚଲ୍‍ ଆରି ସଜେଚେ ବକ୍ନେ କେଏ ।"},{"book":"ଲୁକ୍‌","chapter":"11","verse":"26","text":"ଆତେନ୍‌ ବେଲା ବାଏରେ ୱେଚେ ମେଁନେ ବାନ୍ ମାଲେ ଦୁଷ୍ଟ ଆରି ଗୁକ୍ଲିଗ୍‍ ଆତ୍ମା ଏତେ ଡୁଙ୍ଗ୍‍ ପାଙ୍ଗ୍‌ଏ ଆରି ମେଇଂ ଗାଚେ ଆତ୍‍ ଅରିଆ ବାସା ଆର୍‌ଏ ବାରି ଆତେନ୍‌ ରେମୁଆଁନେ ପର୍‍ତୁମ୍ କସ୍ଟ ବାଦୁଲ୍ ଇଡ଼ିଙ୍ଗ୍ କସ୍ଟ ଜାବର୍ ଦଦ୍ୟା ଡିଙ୍ଗ୍‌ଏ ।”"},{"book":"ଲୁକ୍‌","chapter":"11","verse":"27","text":"ଜିସୁ ଆକେନ୍ ସାପା ସାମୁଆଁ ବାସଙ୍ଗ୍‌ ଡିଙ୍ଗ୍‌ନେ ବେଲା ରେମୁଆଁଇଂନେ ବାନ୍ ମୁଇଙ୍ଗ୍ ସେଲାମ୍ବୟ୍‍ ଜାବର୍ କିରଚେ ବାସଙ୍ଗ୍‌କେ “ଦନ୍ୟ ନାନେ ସୁଲୁଏ ଜାଣ୍ଡେ ଆନାକେ ଜନମ୍ ବିବ ଆରି ଆତେନ୍‌ ତ୍ରାଡ଼ିଆ ଆଉଗ୍ ବକେ ଆତ୍‌ବା ନାନେ ନାବୁଃକେ ।”"},{"book":"ଲୁକ୍‌","chapter":"11","verse":"28","text":"ମାତର୍‌ ଜିସୁ ବାସଙ୍ଗ୍‌କେ, “ନାନେ ଜାଣ୍ଡେଇଂ ଇସ୍‌ପର୍‌ନେ ସାମୁଆଁ ଅଁଆର୍‌ଏ ଆରି ପାଲେ ଆର୍‌ଏ ମେଇଙ୍ଗ୍ ଆଃ ଦନ୍ୟ ।”"},{"book":"ଲୁକ୍‌","chapter":"11","verse":"29","text":"ରେମୁଆଁଇଂ ମାନ୍ଦା ମାନ୍ଦା ଡିଙ୍ଗ୍‌ଚେ ମେଁନେ ଡାଗ୍ରା ମୁଇଂନ୍ନିଆ ଡିଙ୍ଗ୍‌ନେ ବେଲା ଜିସୁ ବାସଙ୍ଗ୍‌ନେ ମୁଲେକେ ଏନ୍ ଆକେନ୍ ରେମୁଆଁଇଂ ଉଡ଼ି ଦୁଷ୍ଟ ଡିଙ୍ଗ୍ ଆର୍‌ଏ ଡିଙ୍ଗ୍‌କେ; ଆକ୍‌ମେଇଂ ଚିନା ତୁର୍‍ଆର୍‍ଏ ମାତର୍‌ ଯୁନସ୍‍ନେ ଚିନା ଆନ୍ତାର୍ଚେ ବିନେ ମେଃଡିଗ୍ ଚିନା ଆମେଇଂକେ ଆବି ଆର୍‌ଏ ଣ୍ଡୁ ।"},{"book":"ଲୁକ୍‌","chapter":"11","verse":"30","text":"ଡାଗ୍ଲା ଯୁନସ୍ ଡିଡିକି ନିନୀବିନେ ନ୍‌ସା ଚିନା ରକମ୍ ଡିଙ୍ଗ୍‌କେ ରେମୁଆଁ ଉଙ୍ଗ୍‌ଡେ ଡିଗ୍ ଦେତୁଆଆ ଏନ୍ ଆକେନ୍ ରେମୁଆଁନେ ସୁଗୁଆ ଡିଙ୍ଗ୍ ଆର୍‌ଏ ।"},{"book":"ଲୁକ୍‌","chapter":"11","verse":"31","text":"ଦକିନ୍‌ ଦେସ୍‌ନେ ରାନି ବିଚାର୍‍ନ୍ନିଆ ଏନ୍ ରେମୁଆଁ ଏତେ ତଡ଼ିଆଚେ ଆକ୍‌ମେଇଂକେ ଦସ୍ ଆଡିଙ୍ଗ୍ ଆର୍‌ଏ ମେଃନ୍‌ସା ଡାଗ୍ଲା ମେଁ ଶଲୋମନ୍‌ନେ ବୁଦିନେ ସାମୁଆଁ ଅଁନ୍‌ସା ମଞ୍ଚ୍‌ପୁର୍‌ନେ ଆଃଡ଼ାବାନ୍ ପାଙ୍ଗ୍‌ଲେ ଆର୍‌ଗେ; ଆରି କେଲାପା ଶଲୋମନ୍‍ ବାଦୁଲ୍ ମ୍ନା ସାମୁଆଁ ଏନ୍ ଜାଗାନ୍ନିଆ ଲେଃକେ ।"},{"book":"ଲୁକ୍‌","chapter":"11","verse":"32","text":"ନିନୀବିନେ ରେମୁଆଁଇଂ ବିଚାର୍ ଦିନ୍ ଏନ୍ ଆକେନ୍ ରେମୁଆଁଇଂ ଏତେ ତଡ଼ିଆଚେ ଆକ୍‌ମେଇଂକେ ଦସ୍ ଆଡିଙ୍ଗ୍ ଆର୍‌ଏ, ଡାଗ୍ଲା ମେଇଂ ଯୁନସ୍‍ନେ ବାସଙ୍ଗ୍‌କ୍ନେ ବାନ୍ ମନ୍‍କେ ଆବଦ୍ଲେ ବଆର୍‌ଗେ; ଆରି କେଲାପା ଯୁନସ୍‍ ବାନ୍ ମ୍ନା ବିସୟ୍ ଏନ୍ ଜାଗାନ୍ନିଆ ଲେଃକେ ।"},{"book":"ଲୁକ୍‌","chapter":"11","verse":"33","text":"ଜା କୁପିସ ଆଃଡୁଆଚେ ବୁଡ଼ିଚେ ଆବଣ୍ଡୁ ଣ୍ଡୁଲା ଙ୍କୁଇ ବୁନ୍ଦେ ଆବ ଣ୍ଡୁ ମାତର୍‌ କୁପିସ ବମ୍ୟାକ୍ନେ ଆଡ଼ାତ୍ରା ବଏ ଡିଡିକି ବିତ୍ରେ ଗାକ୍ନେ ରେମୁଆଁଇଂ ତାର୍‌କିଗ୍‌କ୍ନେ କେୟାଆର୍‌ଏ ।"},{"book":"ଲୁକ୍‌","chapter":"11","verse":"34","text":"ପେନେ ମୁଆଃ ଗାଗ୍‌ଡ଼େନେ କୁପିସ । ଉଡ଼ିବେଲା ପେନେ ମୁଆଃ ଅଃନା ପର୍‌ଚଲ୍‌ ଲେଃଏ, ଅଃତେନ୍‍ ବେଲା ପେନେ ସାପା ଗାଗ୍‌ଡ଼େ ତାର୍କିଗ୍‍ ସୁଗୁଆ ଡିଙ୍ଗ୍‌ଏ; ମାତର୍‌ ଉଡ଼ିବେଲା ଆତେନ୍‌ ଆର୍ଲା ଲେଃଏ ଅଃତେନ୍‍ ବେଲା ପେନେ ଗାଗ୍‌ଡ଼େ ଡିଗ୍ ସାପା ଆତାଙ୍ଗ୍‌କିଗ୍‌ଲେ ।"},{"book":"ଲୁକ୍‌","chapter":"11","verse":"35","text":"ତରକ୍ ଲାଲାପା ଡିଡିକି ପେନେ ଜିବନ୍‍ରେ ତାର୍କିଗ୍‍ ଆତାଙ୍ଗ୍‌କିଗ୍‌ଲେ ।"},{"book":"ଲୁକ୍‌","chapter":"11","verse":"36","text":"ତେଲା ପେନେ ସାପା ଗାଗ୍‌ଡ଼େ ତାର୍କିଗ୍‍ଏ ଆରି ଆତ୍‍ ଅରିଆ ମେଃଣ୍ଡିଗ୍ ସିର୍‍ ଆତାଙ୍ଗ୍‌କିଗ୍‌ଲେ ତେଲା କୁପିସ ଡିଡି ତାର୍କିଗ୍‍ ତାରାସ୍ ଆପେକେ ତାର୍କିଗ୍‍ ବିଏ ଦେତୁଆଆ ପେନେ ତାର୍କିଗ୍‍ ଜିବନ୍ ତାର୍କିଗ୍‍ ବିଏ ।"},{"book":"ଲୁକ୍‌","chapter":"11","verse":"37","text":"ଜିସୁ ବାସଙ୍ଗ୍‌ନେ ବେଲା ମୁଇଙ୍ଗ୍ ଫାରୁଶୀ ଜିସୁକେ ନିଜେନେ ଡୁଆନ୍ନିଆ ଚଙ୍ଗ୍‍ନେସା ୱାକେ ଆରି ଆତେନ୍‌ ଡୁଆନ୍ନିଆ ଗାଚେ ଚୁଚଙ୍ଗ୍‍ନିଆ କକେ ।"},{"book":"ଲୁକ୍‌","chapter":"11","verse":"38","text":"ମାତର୍‌ ଚଙ୍ଗ୍‌ନେ ସେନୁଗ୍‍ ମାଗୁଏତି ମାଗୁଏଚ ଲେଃଗେ ଆତେନ୍‌ କେଚେ ପାରୁସି କାବା ଡିଙ୍ଗ୍ ଲେଃଗେ ।"},{"book":"ଲୁକ୍‌","chapter":"11","verse":"39","text":"ଆତ୍‍ ଅରିଆ ମାପ୍ରୁ ବାସଙ୍ଗ୍‌କେ “ପେ ପାରୁସିଇଂ ତାଲି ଗିନା ବାଏରେ ପର୍‌ଚଲ୍‌ ଡିଙ୍ଗ୍‌ପା । ମାତର୍‌ ପେନେ ବିତ୍ରେ ଡଙ୍ଗା ଚଙ୍ଗ୍‍ନେ ଦୁଷ୍ଟ ଡିଂପେଡିଙ୍ଗ୍‌କେ ।"},{"book":"ଲୁକ୍‌","chapter":"11","verse":"40","text":"ଅ ନିର୍ବୁଦି ଜା ବାଏରେ ତିଆର୍ ଆଡିଙ୍ଗ୍‌କେ ମେଁ କି ବିତ୍ରେ ଡିଗ୍ ତିଆର୍ ଆଡିଙ୍ଗ୍‌କେ ଣ୍ଡୁ ?"},{"book":"ଲୁକ୍‌","chapter":"11","verse":"41","text":"ପେନେ ମେଁନେ ସାପା ଲେଃକେ; ଆତେନ୍‌ ଦାନ୍ ବିଃପା ତେଲା ପେ ନିମାଣ୍ଡା ପେଲେଏ ।”"},{"book":"ଲୁକ୍‌","chapter":"11","verse":"42","text":"“ଅ ପାରୁସିଇଂ ପେନେ ସାରାସାରି ଡଣ୍ଡ୍‍ ବଡ଼େ ବୟଙ୍କାର୍ ଡିଙ୍ଗ୍‌ଏ ! ପେ ପୋଦିନା, ଆମାଃ ସାପାନେ ଗୁଆ ବାଗ୍ ବାନ୍‌ ମୁଇଂ ବାଗ୍‌ ଇସ୍‌ପର୍‌କେ ବିବପା । ଡାଗ୍ଲା ନ୍ୟାୟ୍ ବିଚାର୍ ବାରି ଇସ୍‌ପର୍‌ନେ ଆଡ଼ାତ୍ରା ଆଲାଦ୍ ଅବଏଲା ଡିଙ୍ଗ୍‌ପେବଏ; ଏନ୍‌କେ ମ୍ନାଃ ଜାଗା ବିଃପା; ବିନ୍‌ ଇଂ ବିସୟ୍ ସାପା ଡିଗ୍‌ ଅବଏଲା ଆଡିଙ୍ଗ୍‌ପା ।”"},{"book":"ଲୁକ୍‌","chapter":"11","verse":"43","text":"“ଅ ଫାରୁଶୀ‍ଇଂ ପେନେ ଡଣ୍ଡ୍‍ ମ୍ନା ବୟଙ୍କାର୍‌ । ଡାଗ୍ଲା ପେଇଂ ପାର୍‌ତନା ଡୁଆନ୍ନିଆ ମ୍ନା ଆସନ୍‌ ବାରି ସାନ୍ତାନ୍ନିଆ ନମସ୍କାର୍ ବାନ୍‍ସା ଆଲାଦ୍ ନାଡିଂଏ ।"},{"book":"ଲୁକ୍‌","chapter":"11","verse":"44","text":"ଆୟ ପେଇଂ ଡଣ୍ଡ୍‍ ପେବାଏ ମେନ୍‌ସା ଡାଗ୍ଲା ପେ ବୁଡ଼ି ପେଲେକ୍ନେ ଆତେନ୍‌ ରାଃଚ୍ୟା ଡୁଆ ସୁଗା ଜା ଆଡ଼ାତ୍ରା ରେମୁଆଁଇଂ ମାମ୍ୟାଚେ ଅଲେଙ୍ଗ୍‍ ୱେଏ ।”"},{"book":"ଲୁକ୍‌","chapter":"11","verse":"45","text":"ଆତ୍‍ ଅରିଆ ଦର୍ମ ସାସ୍ତ୍ରିନେ ମୁଇଂଜା ଆମେକେ ବାସଙ୍ଗ୍‌କେ “ଅ ଗୁରୁ ଏନ୍‍ ବାସଙ୍ଗ୍‌ଚେ ନାନେ ଆନେକେ ଡିଗ୍ ଅପ୍‍ମାନ୍‍ ଡିଙ୍ଗ୍ ନାଡିଙ୍ଗ୍‍ ।”"},{"book":"ଲୁକ୍‌","chapter":"11","verse":"46","text":"ଜିସୁ ଉତର୍ ବିକେ “ଏ ଦର୍ମ ସାସ୍ତ୍ରିଇଂ ମେଃନ୍‌ସା ଡାଗ୍ଲା ପେ ରେମୁଆଁଇଂ ଆଡ଼ାତ୍ରା ଡାଟ୍‍ନେ ନିଅମ୍‌ନେ ଅଜନ୍‌ ଜାବର୍ ଲାଦେ ପେଡିଙ୍ଗ୍ ଜେ ଆତେନ୍‌ ମାନେନ୍‍ସା କଷ୍ଟ ଲାଗେ ଡିଙ୍ଗ୍ । ଏନ୍ ନିୟମ୍‌ ମାନେନ୍‍ସା ଆପେକେ ରେମୁଆଁଇଂକେ ଡିଗ୍ ଜବର୍‌ଜସ୍ତି ଡିଙ୍ଗ୍ ପେଡିଙ୍ଗ୍ ମାତର୍‌ ନିଜେ ଅଃନାଡିଗ୍ ଆକ୍‌ବାନ୍ ମେଃଣ୍ଡିଗ୍‌ ମୁଇଙ୍ଗ୍ ଡିଗ୍ ନିୟମ୍‌ ପାଲେନ୍‍ସା ସାହା ପେଡିଙ୍ଗ୍‌କେ ଣ୍ଡୁ ।"},{"book":"ଲୁକ୍‌","chapter":"11","verse":"47","text":"ଆୟ ପେଇଂ ଡଣ୍ଡ୍ ପେବାଏ ଡାଗ୍ଲା ପେଇଂ ବାବବାଦିଇଂନେ ସବାକ୍ନେ ରାଃଚ୍ୟା ଆର୍ମେ ବପା ଜାଣ୍ଡେଇଂକେ ପେନେ ନ୍ତାଞ୍ଜା ଆଃ ଆମେଇଂକେ ବାଗୁଏଃ ବଗେ ।"},{"book":"ଲୁକ୍‌","chapter":"11","verse":"48","text":"ନାନେ ତେଲା ଆତେନ୍‌‍ସା ପେଇଂନେ ପେନ୍ତା ପେଞ୍ଜାଃ କାମ୍ ବିସୟ୍‌ରେ ପେଇଂ ସାକି ପେଲେକେ ଆରି ଆତେନ୍‌ ଏତେ ପେଡିଙ୍ଗ୍‌କେ ଡାଗ୍ଲା ମେଇଂ ସିନା ଆମେଇଂକେ ବାଗୁଏଃ ବଗେ ମାତର୍‌ ପେଇଂ ମେଇଂନେ ଗୁଡ଼ୁମ୍‍ ଆରେ ବପା ।"},{"book":"ଲୁକ୍‌","chapter":"11","verse":"49","text":"ଆତେନ୍‌‍ସା ଇସ୍‌ପର୍ ଡିଗ୍ ନିଜେ ବୁଦିନେସା ବାସଙ୍ଗ୍‍ଡିଙ୍ଗ୍‍ ନେଙ୍ଗ୍‌ ମେଇଙ୍ଗ୍‌ନେ ବାବବାଦି ଆରି କବର୍ ଆଃୱେଚାଣ୍ଡ୍ରେକେ ମେଇଂ ଡାଗ୍ରା ବେନେଡିଙ୍ଗ୍‍; ମେଁଇଂନେ ଆଜା ଆଜାକେ ମେଇଂ ବାଗୁଏଃ ଆର୍‌ଏ ଆରି ଆଜା ଆଜାକେ ତାଡ଼୍‍ନା ଡିଙ୍ଗ୍ଆର୍‌ଏ ।"},{"book":"ଲୁକ୍‌","chapter":"11","verse":"50","text":"ଏନ୍ ଜୁଗ୍‌ନେ ରେମୁଆଁଇଂ ମଞ୍ଚ୍‌ପୁର୍‌ ତିଆର୍‌ ଡିଙ୍ଗ୍‌ନେ ସେନୁଗ୍‌ ସାପା ବାବବାଦି ଇଂନେ ବାଗୁଏଃକ୍ନେସା ଡଣ୍ଡ୍ ବାଆର୍‌ଏ"},{"book":"ଲୁକ୍‌","chapter":"11","verse":"51","text":"ହେବଲନେ ମରନ୍‌ବାନ୍ ଆରାମ୍ ଡିଂଚେ ଯିଖରିୟନେ ଜାକ ଆଜାକେ ବେଦି ଆରି ପବିତ୍ର ଟାନ୍ ବିତ୍ରେ ବାଗୁଏ ବ‍ଆର୍‌ଗେ । ନିଂ ଆପେକେ ବାସଙ୍ଗ୍‌ଡିଂକେ ଆକେନ୍ ଜୁଗ୍‌ନେ ରେମୁଆଁଇଂ ଆତେନ୍‌ ସାପା ନ୍‌ସା ଡଣ୍ଡ୍ ବାଆର୍‌ଏ ।"},{"book":"ଲୁକ୍‌","chapter":"11","verse":"52","text":"ଅ ଦର୍ମ ସାସ୍ତ୍ରି ! ପେ ଡଣ୍ଡ୍ ପେବାଏ ମେଃନ୍‌ସା ଡାଗ୍ଲା ପେ ଇସ୍‌ପର୍‌ନେ ନିୟମ୍‌ କୁଚିକାଡ଼ି ବୁଃଡ଼ି ପେବିଗେ । ନିଜେ ଇସ୍‌ପର୍‌ନେ ନିମାନ୍‍ ବୁଦି ପେସିକେକେ ଣ୍ଡୁ ଲେଃ ଜାଣ୍ଡେଇଂ ସିକେ ନ୍‍ସା ଇକ୍‌ଚା ଲେଃଗେ ଆମେଇଂକେ ଡିଗ୍ ସିକେ ନ୍‍ସା ପେବିକେ ଣ୍ଡୁ ।”"},{"book":"ଲୁକ୍‌","chapter":"11","verse":"53","text":"ଆରି ଜିସୁ ଆତ୍‌ବାନ୍ ତାର୍‍ୱେଗେ ଇଡ଼ିଙ୍ଗ୍ ଦର୍ମ ଗୁରୁ ଆରି ପାରୁସିଇଂ ଗିସେ ଡିଙ୍ଗ୍‌ଚେ"},{"book":"ଲୁକ୍‌","chapter":"11","verse":"54","text":"ମେଃନ୍‌ସା ଡାଗ୍ଲା ମେଇଙ୍ଗ୍ ଜିସୁକେ ମେଃଣ୍ଡିଗ୍ ଦଦ୍ୟା ସାମୁଆଁ ବାସଙ୍ଗ୍‌ଲା ନେନେ ପାନ୍ଦ୍‌ନ୍ନିଆ ନେତ୍ଲାଗ୍‍ ଡାଗ୍‌ଚେ ଗାଲି ପ୍ରସ୍‌ନ ସାଲ୍ୟାକୁ ଆର୍‌ଡିଙ୍କେ ।"}]}