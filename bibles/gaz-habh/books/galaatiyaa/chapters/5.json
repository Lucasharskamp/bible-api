{"data":[{"book":"Galaatiyaa","chapter":"5","verse":"1","text":"Akka bilisummaan jiraannuuf Kiristoos bilisa nu baase. Kanaafuu jabaadhaa dhaabadhaa! Deebitaniis waanjoo garbummaatiin hin qabaminaa."},{"book":"Galaatiyaa","chapter":"5","verse":"2","text":"Kunoo, dhagna yoo qabattan Kiristoos waan tokko akka isin hin fayyadne ani Phaawulos isinitti nan hima."},{"book":"Galaatiyaa","chapter":"5","verse":"3","text":"Namni dhagna qabatu hundinuu akka guutummaatti seera eeguun dirqama isaa taʼe ani amma illee nan mirkaneessaaf."},{"book":"Galaatiyaa","chapter":"5","verse":"4","text":"Isin warri seeraan qajeeltota taasifamuu barbaaddan Kiristoos irraa gargar baataniirtu; ayyaana irraas kuftaniirtu."},{"book":"Galaatiyaa","chapter":"5","verse":"5","text":"Nu garuu qajeelummaa abdannu sana karaa Hafuuraatiin hawwiidhaan amantiin eegganna."},{"book":"Galaatiyaa","chapter":"5","verse":"6","text":"Kiristoos Yesuusitti jiraannaan dhagna qabachuun yookaan qabachuu baachuun faayidaa tokko illee hin qabuutii. Wanni gatii qabu amantii jaalalaan of mulʼisu qofa."},{"book":"Galaatiyaa","chapter":"5","verse":"7","text":"Isin fiigicha gaarii fiigaa turtan. Eenyutu gufuu isinitti taʼee dhugaadhaaf ajajamuu isin dhowwe ree?"},{"book":"Galaatiyaa","chapter":"5","verse":"8","text":"Sossobbiin akkasii isa isin waame sana biraa hin dhufu."},{"book":"Galaatiyaa","chapter":"5","verse":"9","text":"“Raacitiin xinnoon bukoo guutuu ni bukeessa.”"},{"book":"Galaatiyaa","chapter":"5","verse":"10","text":"Ani akka isin yaada biraa hin qabaanne karaa Gooftaatiin isin amanadha. Abbaa fedhe illee taanaan namni isin jeequu murtii ni argata."},{"book":"Galaatiyaa","chapter":"5","verse":"11","text":"Yaa obboloota, ani amma iyyuu yoon dhagna qabaa lallabaa jiraadhee ani amma iyyuu maaliifin ariʼatama ree? Yoo akkas taʼee immoo fannoon gufuu taʼuun isaa ni hafa ture!"},{"book":"Galaatiyaa","chapter":"5","verse":"12","text":"Warri isin jeeqan sun dhagna qabachuu qofa utuu hin taʼin utuu of irraa muranii iyyuu nan hawwa!"},{"book":"Galaatiyaa","chapter":"5","verse":"13","text":"Yaa obboloota ko, isin akka bilisa taataniif waamamtan. Jaalalaan wal tajaajilaa malee bilisummaa keessan fedhii foonii guutuuf hin oolchinaa."},{"book":"Galaatiyaa","chapter":"5","verse":"14","text":"Seerri guutuun ajaja tokkicha, “Ollaa kee akka ofii keetiitti jaalladhu”5:14 Lew 19:18 jedhuun xumurameeraatii."},{"book":"Galaatiyaa","chapter":"5","verse":"15","text":"Garuu isin yoo wal ciniinuu fi wal nyaachuutti fuftan akka wal hin balleessineef of eeggadhaa."},{"book":"Galaatiyaa","chapter":"5","verse":"16","text":"Kanaafuu ani, “Hafuuraan jiraadhaa; yoos hawwii foonii hin guuttaniitii” jedha."},{"book":"Galaatiyaa","chapter":"5","verse":"17","text":"Foon Hafuuraan ni mormaatii; Hafuurris fooniin ni morma. Isaan akka isin waan hojjechuu barbaaddan hin hojjenneef wal mormu."},{"book":"Galaatiyaa","chapter":"5","verse":"18","text":"Isin garuu Hafuuraan yoo geggeeffamtan seera jala hin jirtan."},{"book":"Galaatiyaa","chapter":"5","verse":"19","text":"Hojiiwwan fooniis beekamoo dha; isaanis halalummaa, xuraaʼummaa fi jireenya gad dhiisii,"},{"book":"Galaatiyaa","chapter":"5","verse":"20","text":"waaqota tolfamoo waaqeffachuu, falfala hojjechuu, jibba, aarii, hinaaffaa, dheekkamsa, ofittummaa, wal loluu, gargar baʼuu,"},{"book":"Galaatiyaa","chapter":"5","verse":"21","text":"weennoo, machii, addaggummaa fi kanneen kana fakkaatan. Ani akkuman kanaan dura godhe sana akka warri waan akkanaa hojjetan mootummaa Waaqaa hin dhaalle isinin akeekkachiisa."},{"book":"Galaatiyaa","chapter":"5","verse":"22","text":"Iji Hafuuraa garuu jaalala, gammachuu, nagaa, obsa, arjummaa, gaarummaa, amanamummaa,"},{"book":"Galaatiyaa","chapter":"5","verse":"23","text":"garraamummaa fi of qabuu dha. Seerri waan akkanaa mormus hin jiru."},{"book":"Galaatiyaa","chapter":"5","verse":"24","text":"Warri kan Kiristoos Yesuus taʼan immoo foon fedhii isaatii fi hawwii isaa wajjin fannisaniiru."},{"book":"Galaatiyaa","chapter":"5","verse":"25","text":"Nu erga Hafuuraan jiraannee kottaa Hafuuraan haa deddeebinu."},{"book":"Galaatiyaa","chapter":"5","verse":"26","text":"Kottaa of hin tuulluu; wal hin aarsinuu; walittis hin hinaafnuu."}]}