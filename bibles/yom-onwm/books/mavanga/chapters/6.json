{"data":[{"book":"Mavanga","chapter":"6","verse":"1","text":"Muaki mu bilumbu bina, thalu yi minlonguki yibuelama, Bayuda bobo baba tubanga kingeleki baniungutina Bayuda bobo baba tubanga Kiebelewo. Bila mu thangu kabula bidia bi lumbu ka lumbu baba babanzilangamafuola mawu mu bufuana."},{"book":"Mavanga","chapter":"6","verse":"2","text":"Buna kumi bamvuala buadi zitumisa nkangu wu minlonguki, baba kamba :"},{"book":"Mavanga","chapter":"6","verse":"3","text":"Zikhomba, sobulanu tsambudi di batu, bobo badi kimbangi kimboti, badi bawala mu Pheve Yinlongo ayi badi diela muingi tuba vana kisalu kioki."},{"book":"Mavanga","chapter":"6","verse":"4","text":"Vayi beto, tueka yekimina kisalu kisambila ayi kilonga !"},{"book":"Mavanga","chapter":"6","verse":"5","text":"Nkangu woso wumona khini mu diambu di mambu momo. Diawu basobudila Etieni, mutu wuba wuwala mu minu ayi wuwala mu Pheve Yinlongo ; Filipi, Polokoli, Nikanoli, Timoni, Palimenasi ayi Nikola, muisi Antioshi wukituka Nyuda."},{"book":"Mavanga","chapter":"6","verse":"6","text":"Baba tuala va ntuala bamvuala. Bamvuala bu zisambila, babatetika mioko."},{"book":"Mavanga","chapter":"6","verse":"7","text":"Mambu ma Nzambi maluta buela tembakana ; thalu yi minlonguki yiluta buelama mu Yelusalemi ayi banganga Nzambi bawombo ziwilukila."},{"book":"Mavanga","chapter":"6","verse":"8","text":"Etieni wuba wuwala mu nlemvo ayi mu lulendo, wuvangamambu manneni ayi bikumu biwombo va khatitsika batu."},{"book":"Mavanga","chapter":"6","verse":"9","text":"Buna batu bankaka ba nzo lukutukunu, lolo baba tedilanga nzo lukutukunu lu batu bakulu mu buvika va kimosi ayi batu basi Silene, basi Alesandeli ayi basi Silisi ayi basi Azi, batona findana ziphaka ayi Etieni."},{"book":"Mavanga","chapter":"6","verse":"10","text":"Vayi basia nunga ko va ntuala diela ayi Pheve yoyi yika yolukila."},{"book":"Mavanga","chapter":"6","verse":"11","text":"Vana vawu bafuta batu muingi batuba ti :"},{"book":"Mavanga","chapter":"6","verse":"12","text":"Bakitumuna khindu muidi batu, muidi bakulutu, muidi minsoniki mi Mina ; bayiza kuidi Etieni, bankanga ayi bannata va ntuala lukutukunu lu minyadi."},{"book":"Mavanga","chapter":"6","verse":"13","text":"Batotula bambangi baluvunu, zituba ti :"},{"book":"Mavanga","chapter":"6","verse":"14","text":"Bila tuwilu boso kabedi tuba ti Yesu diodi di muisi Nazaleti, wela tiolomuna buangu kiaki ayi wela viakisa bifu bi tulonga Moyize."},{"book":"Mavanga","chapter":"6","verse":"15","text":"Vayi meso ma batu boso bobo baba mu lukutukunu lu minyadi masungimina tala Etieni. Bamona zizi kiandi kikituka banga zizi ki mbasi."}]}