{"data":[{"book":"Luka","chapter":"6","verse":"1","text":"Lisu'ba limo lya Sabato ya Ayahudi Yesu paabile kapi'ta mumigunda ya ngano, banamasi' bake baatumbwi ti'kwana no ting'anda yeyo ya ngano li'nga balye nombo yake."},{"book":"Luka","chapter":"6","verse":"2","text":"Mafalisayo baingi ngabaalaluya, “Mboni mupanga makowe gagakanilwa na salya kulisu'ba lya Sabato?”"},{"book":"Luka","chapter":"6","verse":"3","text":"Yesu ngaayangwa, “Munasomali mwaapangite Daudi na aine pabaabile na njala?"},{"book":"Luka","chapter":"6","verse":"4","text":"Ywembe aayingi mu Nyumba ya Nnu'ngu', no tola galu' makati gagabi'kilwe nnu'ngi' ya Nnu'ngu', lya na kwapeya aine. Yatikanilwa mundu lya makati galu' ila api'ndo ba dini bai.”"},{"book":"Luka","chapter":"6","verse":"5","text":"Apo ngaabakia, “Mwana wa Mundu nga Bwana wa Sabato.”"},{"book":"Luka","chapter":"6","verse":"6","text":"Lisu'ba li'ngi' lya Sabato ya Ayahudi, Yesu aayingi munyumba ya kunnu'ba Nnu'ngu' no yi'gana. Mu'lu', mwaabile na mundu ywalemile luboko lwa mmalyo."},{"book":"Luka","chapter":"6","verse":"7","text":"Balimu ba salya na Mafalisayo bapalage kitumbu sakunsitakya Yesu, kwa nyo baatikumpekeseni bannole mana alu'a kuntepwa mundu lisu'ba lya Sabato ya Ayahudi."},{"book":"Luka","chapter":"6","verse":"8","text":"Lakini Yesu aatangite mwabaganiage, ngammakia yu'lu' mwene luboko lutomboloka, “Kakatuka, uyi'me pakatikati yabe.” Ngayenda no yi'ma."},{"book":"Luka","chapter":"6","verse":"9","text":"Yesu ngaabakia, “Ninnaluya mwenga, lisu'ba lya Sabato ya Ayahudi nantali panga makowe manogau au ganannyata, tepwa au bulaga?”"},{"book":"Luka","chapter":"6","verse":"10","text":"Paaloi boti bababile palu' ngammakia yu'lu' mundu, “Goloya luboko lwako.” Naywembe paapangite nyo, luboko lwake lwapangite lukoti kai'."},{"book":"Luka","chapter":"6","verse":"11","text":"Lakini bembe baatiusika muno ngabalaluyana, lyakau lyaku' lyakumpangya Yesu."},{"book":"Luka","chapter":"6","verse":"12","text":"Lisu'ba limo Yesu aayi'i lu'ba Nnu'ngu' kukitu'mbi', aakelike sekesekembe."},{"book":"Luka","chapter":"6","verse":"13","text":"Pamalau' ngaakema banamasi' bake, na nkati yabe ngabawa bandu ku'mi na abi'li' abo ngaakema atumilwe,"},{"book":"Luka","chapter":"6","verse":"14","text":"Simoni (ywaatinilwe na Yesu lina lya Petili) na Andelea nnunawe, Yakobi na Yoani, Pilipi na Batolomayo,"},{"book":"Luka","chapter":"6","verse":"15","text":"Matei, Tomasi, Yakobi wa Alufayo na Simoni wa kipi'nga sa Mazeloti,"},{"book":"Luka","chapter":"6","verse":"16","text":"Yuda ywa Yakobi, na Yuda Isikalioti ywaansongi Yesu."},{"book":"Luka","chapter":"6","verse":"17","text":"Yesu aalongwaniye na banamasi' bake kaelya bu'ka kukitu'mbi', aayi'mi pandu pankanya. Apo pai na lipi'nga liku'lu' lya banamasi' bake na bandu baingi bababu'i lwingo lwoti lwa Yudea, Yelusalemu, kumbwani ya Tilo na Sidoni. Boti baisi kumpi'kania Yesu no tepulwa matamwe gabe."},{"book":"Luka","chapter":"6","verse":"18","text":"Aatepwi boti, kai' aatepwi na babaauyilwage na moka."},{"book":"Luka","chapter":"6","verse":"19","text":"Bandu boti bapalage bankunywe, kwa mwanjaa nkati yake gapitage makakala ga kwatepwa boti."},{"book":"Luka","chapter":"6","verse":"20","text":"Yesu ngaagalambukya banamasi' bake ngabaya,"},{"book":"Luka","chapter":"6","verse":"21","text":"Nantali mwenga mwamuminya njala nambi'yambi',"},{"book":"Luka","chapter":"6","verse":"22","text":"“Nantali mwenga mwamusukilwa na bandu, mwamubaulwa, mwamui'mbu'lwa, no linyatia lina linu kwa mwanjaa ya Mwana wa Mundu."},{"book":"Luka","chapter":"6","verse":"23","text":"Pagaapita ago goti mwanapusike no u'mbau'mba, kwa mwanjaa upo yinu ngu'lu' ibile kunani. Kwa mwanjaa api'ndo babe baapangile alondoli ba Nnu'ngu' nyinyonyo."},{"book":"Luka","chapter":"6","verse":"24","text":"Lakini mwakibona mwenga mwamatayili,"},{"book":"Luka","chapter":"6","verse":"25","text":"Mwakibona mwenga mwamuyukuta nambi'yambi',"},{"book":"Luka","chapter":"6","verse":"26","text":"Mwakibona mwenga mwamulumbilwa na bandu boti,"},{"book":"Luka","chapter":"6","verse":"27","text":"“Lakini nimmakianga mwenga mwamunipi'kania, mwapende andumu binu, na mwapangi manogau babansukwanga."},{"book":"Luka","chapter":"6","verse":"28","text":"Mwalu'bi makowe manogau balu' babannosa na mwalu'bi balu' babampangya ulau."},{"book":"Luka","chapter":"6","verse":"29","text":"Mundu mana akuku'mbwi ligomo limo ung'alambukiye na linebi'li'. Mundu mana akupokonywi likoti lyako unneki na kiyampani sako."},{"book":"Luka","chapter":"6","verse":"30","text":"Ywoywoti ywakulu'ba wampei na mundu mana akupokonywi kili'be sako kaneunnonge kukuki'li'bu'ki'ya."},{"book":"Luka","chapter":"6","verse":"31","text":"Mwamupala bandu bampangi mwenga, nabembe mwapangi nyinyonyo."},{"book":"Luka","chapter":"6","verse":"32","text":"“Mana mwaalu'a kwapenda babampendile, mwenga mwalu'a pata upo yaku'? Ntu'pu', kwa mwanjaa ata bene sambi baapenda babaapendile."},{"book":"Luka","chapter":"6","verse":"33","text":"Kai' mana mwapangi manogau balu' babampangi manogau, mwalu'a pata upo yaku'? Kwa mwanjaa ata bene sambi bapanga gogogo."},{"book":"Luka","chapter":"6","verse":"34","text":"Na mana kamwapeya ngu'ta balu' bamwu'bi'lya kunni'pya, mwapata upo yaku'? Kwa mwanjaa ata bene sambi baapeya ayabe li'nga baki'li'bu'ki'yi'lwe si'si'lu'si'lu'."},{"book":"Luka","chapter":"6","verse":"35","text":"Ila mwenga mwapende andumu binu na kwapangya manogau, mwapei ngu'ta wangau'bi'lya ki'li'bu'ki'yi'lwa na upo yinu yapanga ngu'lu', namwe mwapanga mwabana ba Nnu'ngu' ywa kunani. Kwa mwanjaa ywembe nnogau kwa kingasukulu na bababile alau."},{"book":"Luka","chapter":"6","verse":"36","text":"Mube na kiya kati Tati' binu mwababile na kiya."},{"book":"Luka","chapter":"6","verse":"37","text":"“Kanemwaukumu bi'ngi', na mwenga mwaukumilwali na Nnu'ngu'. Kanemwabi'ki bi'ngi' lukoolo, namwenga mwabi'ki'lwali lukoolo na Nnu'ngu'. Mwasami bi'ngi', namwenga mwasamilwa na Nnu'ngu'."},{"book":"Luka","chapter":"6","verse":"38","text":"Mwapei bandu ili'be yabapala na mwenga Nnu'ngu' ampeya, mwapokya kili'ngo satwi'la no indilya, tikyatikya ika no yitanika. Kwa mwanjaa kili'ngo sososo samwaali'ngya, nga samwaali'ngi'lwa na Nnu'ngu'.”"},{"book":"Luka","chapter":"6","verse":"39","text":"Ngaabakia lukongo, “Mbulibuli endakombwa kunnongoya ndi'la mbulibuli nnyine? Lili, boti abi'li' baalu'a tumbukya mulyi'mbwa."},{"book":"Luka","chapter":"6","verse":"40","text":"Mwanamasi' ampi'tali mwalimu wake, lakini mwanamasi' ywayitagile ngaywaba kati mwalimu wake."},{"book":"Luka","chapter":"6","verse":"41","text":"Mwanjaa buli ukibona kielenje muliyo lya nnyino na lubago lwa muliyo lyako ulubonali?"},{"book":"Luka","chapter":"6","verse":"42","text":"Au ukombwabuli kummakia nnyino, ‘Nnyangu', nileka nikubu'ye kielenje sakibile muliyo lyako’, na wamwene lubile lubago muliyo lyako? Wammu'su'bu'su', ulubu'ye wi'ti' lubago lwa muliyo lyako, ngaummu'ye nnyino."},{"book":"Luka","chapter":"6","verse":"43","text":"“Nkongo unannoga upambikali itunda inannyata wala nkongo unannyata upambikali itunda inannoga."},{"book":"Luka","chapter":"6","verse":"44","text":"Bandu bautanga nkongo bu'kana na itunda yake, itanganikwe panga, bandu batu'mbwali tini wala njabibu mumimimwa."},{"book":"Luka","chapter":"6","verse":"45","text":"Mundu nnogau apiya manogau gagabile mumwoyo wake, na mundu nnau apiya malau gagabile mumwoyo wake. Kwa nyo, nkano wa mundu ulongela gagabile mumwoyo wake."},{"book":"Luka","chapter":"6","verse":"46","text":"“Kwa mwanjaa buli munikema, ‘Bwana, Bwana,’ ku'no kamukana panga ganimmakianga?"},{"book":"Luka","chapter":"6","verse":"47","text":"Nilu'a kumpeyanga lukongo lu'no lwa mundu ywaisa kasangu' kugayu'wa makowe gangu' na kugapanga."},{"book":"Luka","chapter":"6","verse":"48","text":"Aywo alandana na mundu ywasenga nyumba kwo i'mbi'ya mpaka mumpi'mbi' ngaupita nkukulo wa libi'ndi' pawiku'mbwi nyumba yo lakini isengwanikeli, kwa mwanjaa yaasengilwe ngangamau."},{"book":"Luka","chapter":"6","verse":"49","text":"Lakini ywoywoti ywagayu'wa makowe gangu' kakotoka kugapanga, aywo alandana na mundu ywasengite nyumba pangali i'mbi'ya. Pawisi nkukulo ayo nyumba ngaiyiluka no sengwanika.”"}]}