{"data":[{"book":"Yunana","chapter":"3","verse":"1","text":"Sa’an nan sai maganar Ubangiji ta zo wa Yunana sau na biyu."},{"book":"Yunana","chapter":"3","verse":"2","text":"“Tafi babban birnin nan Ninebe, ka yi masa shelar saƙon da na ba ka.”"},{"book":"Yunana","chapter":"3","verse":"3","text":"Sai Yunana ya yi biyayya da maganar Ubangiji, ya tafi Ninebe. Ninebe birni ne da yake da muhimmanci, wanda sai an ɗauki kwana uku kafin a iya zaga shi."},{"book":"Yunana","chapter":"3","verse":"4","text":"A rana ta fari, Yunana ya kama tafiya yana ratsa birnin. Sai ya yi shela cewa, “Nan da kwana arba’in za a hallaka Ninebe?”"},{"book":"Yunana","chapter":"3","verse":"5","text":"Mutanen Ninebe kuwa suka gaskata Allah. Aka yi shela a yi azumi, sai dukansu daga babba har zuwa ƙaraminsu, suka sa tufafin makoki."},{"book":"Yunana","chapter":"3","verse":"6","text":"Da saƙon Yunana ya kai kunnen sarkin Ninebe, sai ya tashi daga kujerar mulkinsa, ya tuɓe alkyabbarsa, ya sa rigar makoki, ya zauna cikin toka."},{"book":"Yunana","chapter":"3","verse":"7","text":"Sai ya yi umarni a Ninebe cewa,"},{"book":"Yunana","chapter":"3","verse":"8","text":"Bari kowane mutum da dabba yă yafa rigunan makoki. Kowa yă roƙi Allah da gaske, kowa kuma yă bar mugayen ayyukan da yake yi."},{"book":"Yunana","chapter":"3","verse":"9","text":"Wa ya sani? Ko Allah zai ji tausayinmu da kuma juyayinmu yă janye zafin fushinsa don kada mu hallaka.”"},{"book":"Yunana","chapter":"3","verse":"10","text":"Da Allah ya ga abin da suka yi, da kuma yadda suka juya daga mugayen hanyoyinsu sai ya ji tausayinsu, bai kawo hallaka a kansu yadda ya yi shirin yi ba."}]}