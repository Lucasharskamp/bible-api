{"data":[{"book":"Yatɛne","chapter":"17","verse":"1","text":"Alatala yi a fala Musa xa, a naxa,"},{"book":"Yatɛne","chapter":"17","verse":"2","text":"“A fala saraxarali Harunaa dii Eleyasari xa, a a xa wusulan gan seene matongo tɛɛ wolonni, a yi tɛɛ wolonne woli ayi yire makuyeni. Amasɔtɔ na wusulan gan seene bata rasariɲan."},{"book":"Yatɛne","chapter":"17","verse":"3","text":"Ne yulubitɔ faxaxine gbee wusulan gan wurene xa findi wure dɛnfɛtɛnxine ra e sa saraxa ganden ma bayo e bata rali Alatala ma e yi findi se rasariɲanxin na. E findima taxamasenna nan na Isirayila kaane xa.”"},{"book":"Yatɛne","chapter":"17","verse":"4","text":"Muxun naxanye faxa tɛɛni, saraxaralina Eleyasari yi ne gbee sulan wurene malan, a yi e bɔnbɔ han e dɛnfɛtɛn, a e sa saraxa ganden ma."},{"book":"Yatɛne","chapter":"17","verse":"5","text":"Na taxamasenna yi na feen nabirama nɛn Isirayila kaane ma alogo muxu yo nama wusulanna gan Alatala yɛtagi fɔ Haruna yixɛtɛna nde alogo e nama liga alo Kora nun a muxune. A yi liga alo Alatala a fala e xa fata Musa ra kii naxan yi."},{"book":"Yatɛne","chapter":"17","verse":"6","text":"Na xɔtɔn bode, Isirayila yamaan birin yi lu Musa nun Haruna mafalɛ, e naxa, “Ɛ bata Alatala yamaan faxa.”"},{"book":"Yatɛne","chapter":"17","verse":"7","text":"Koni, Isirayila kaane to e malan Musa nun Haruna xili ma, e yi Naralan Bubun binna mato, nanunna, kundaan yi godo a ma, Alatala nɔrɔn yi mini kɛnɛnni."},{"book":"Yatɛne","chapter":"17","verse":"8","text":"Musa nun Haruna yi fa Naralan Bubun yɛtagi."},{"book":"Yatɛne","chapter":"17","verse":"9","text":"Alatala yi a fala Musa xa, a naxa,"},{"book":"Yatɛne","chapter":"17","verse":"10","text":"“Ɛ masiga yamani ito ra alogo n xa e raxɔri keden na.” Musa nun Haruna yi bira, e yi e yɛtagin lan bɔxɔn ma."},{"book":"Yatɛne","chapter":"17","verse":"11","text":"Musa yi a fala Haruna xa, a naxa, “I ya wusulan gan seen tongo, i wusulanna sa a kui e nun tɛɛ wolonna keli saraxa ganden ma. I i mafura, i siga Ala solonadeni yamaan xa. Alatala xɔlɔn bata yihadin nafa. Fitina furen bata fɔlɔ.”"},{"book":"Yatɛne","chapter":"17","verse":"12","text":"Musa naxan fala Haruna yi na liga, a yi a gi yamaan tagi, fitina furen bata yi fɔlɔ dɛnaxan yi. A yi wusulanna gan, a Ala solona e xa."},{"book":"Yatɛne","chapter":"17","verse":"13","text":"A yi ti faxa muxune nun a ɲɛɲɛne tagi. Nayi, fitina furen yi dan."},{"book":"Yatɛne","chapter":"17","verse":"14","text":"Muxu wuli fu nun naanin kɛmɛ solofere yi faxa, e sa Kora a muxu faxaxine yatɛn fari."},{"book":"Yatɛne","chapter":"17","verse":"15","text":"Yihadin to ɲan, Haruna yi xɛtɛ Musa fɛma Naralan Bubun so dɛɛn na."},{"book":"Yatɛne","chapter":"17","verse":"16","text":"Alatala yi a fala Musa xa, a naxa,"},{"book":"Yatɛne","chapter":"17","verse":"17","text":"“Falan ti Isirayila kaane birin xa, bɔnsɔnne mangane birin xa dungan keden so i yii. I dungan fu nun firin nan tongoma. Birin xinla xa sɛbɛ a dunganna ma."},{"book":"Yatɛne","chapter":"17","verse":"18","text":"Fɔ Lewi bɔnsɔnna, i xa Haruna xinla sɛbɛ na ma. Nayi, dungan keden bɔnsɔn manga keden."},{"book":"Yatɛne","chapter":"17","verse":"19","text":"I xa na dunganne sa Naralan Bubuni, Layiri Kankiraan yɛtagi n naralanma ɛ ra dɛnaxan yi."},{"book":"Yatɛne","chapter":"17","verse":"20","text":"N naxan sugandixi, na dunganna ɲingine minima a ma nɛn. Nayi, Isirayila kaane mafalan naxan tima ɛ xili ma, n yi na dan.”"},{"book":"Yatɛne","chapter":"17","verse":"21","text":"Musa yi falan ti Isirayila kaane xa, bɔnsɔn mangane birin yi dungan keden keden so a yii, dungan fu nun firin. Haruna gbeen yi na yɛ."},{"book":"Yatɛne","chapter":"17","verse":"22","text":"Musa yi e sa Alatala yɛtagi Layiri Sereya Bubun kui."},{"book":"Yatɛne","chapter":"17","verse":"23","text":"Na xɔtɔn bode, Musa to siga Layiri Sereya Bubuni, e yi a to a Haruna dunganna nan ɲingiye minixi, Lewi bɔnsɔnna gbeena, a mɔn fugaxi, a yi Amandi bogi mɔxine ramini!"},{"book":"Yatɛne","chapter":"17","verse":"24","text":"Musa yi dunganne birin tongo Alatala fɛma bubuni a e yita Isirayila kaane ra. Birin yi e to, birin yi a gbeen tongo."},{"book":"Yatɛne","chapter":"17","verse":"25","text":"Alatala yi a fala Musa xa, a naxa, “Harunaa dunganna xali Layiri Kankiraan yɛtagi. A xa lu mɛnni taxamasenna ra muxu murutɛxine xa alogo e mafalane xa dan n yɛtagi alogo e nama faxa.”"},{"book":"Yatɛne","chapter":"17","verse":"26","text":"Musa yi a liga alo Alatala a yamari a ma kii naxan yi."},{"book":"Yatɛne","chapter":"17","verse":"27","text":"Isirayila kaane yi a fala Musa xa, e naxa, “I mi a to, nxu faxamatɔɔn na a ra! Nxu halagima nɛn! Nxu birin halagima nɛn!"},{"book":"Yatɛne","chapter":"17","verse":"28","text":"Naxan yo na a maso Alatala Batu Bubun na, na kanna faxama nɛn! Nxu birin faxama nɛn ba?”"}]}