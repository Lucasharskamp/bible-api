{"data":[{"book":"Luk'as Dooshishiyo","chapter":"20","verse":"1","text":"Ik aawu Iyesus Ik'i mootse daatseyat ash ashosh doo shishiyo b́ keewufere kahni naashwotsna, Muse nemo danifuwotsnat eenashuwotswere bíyok bo weyi,"},{"book":"Luk'as Dooshishiyo","chapter":"20","verse":"2","text":"Bowere «Aab noosh keewwe, keewanotsi kon alon nfiniruwok'ona?» ett bo aati."},{"book":"Luk'as Dooshishiyo","chapter":"20","verse":"3","text":"Iyesuswere hank'wa boosh bíet, «Taawere ik keewu iti aatuna, eshe aab taash aaniwere,"},{"book":"Luk'as Dooshishiyo","chapter":"20","verse":"4","text":"Yohans gupo Ik'okike himó ashokike?»"},{"book":"Luk'as Dooshishiyo","chapter":"20","verse":"5","text":"Bowere hank'o ett bo atsatseyo bo keewe, « ‹Ik'okike no› etala, ‹Beree eegishe bín amano it k'azi› etetuwe nosha,"},{"book":"Luk'as Dooshishiyo","chapter":"20","verse":"6","text":"‹Ashokike› no etalmó ash jamo Yohansi nebiyi b́woto bo amantsotse shutsone noon bo togeti.»"},{"book":"Luk'as Dooshishiyo","chapter":"20","verse":"7","text":"Mannsh «Aawokik b́ woto danatsone» ett bo aaniy."},{"book":"Luk'as Dooshishiyo","chapter":"20","verse":"8","text":"Iyesuswere, «Beree taawor kon alon keewanotsi t finiruwok'o itsh keewuratse» bí eti."},{"book":"Luk'as Dooshishiyo","chapter":"20","verse":"9","text":"Manats dabt Iyesus ariyetsan ash ashosh keewo dek't b́ tuu, ash iko weyini mito b́toki, goshtsuwotssh krayik'rat k'osh datso k'az bíami, bí anerawono ayo b́ja'i."},{"book":"Luk'as Dooshishiyo","chapter":"20","verse":"10","text":"Woyiniyo b́shutsok'on weyiniman doonz b́ shuwotse b́bano bísh de'e b́weyish guuts iko goshtsuwotsok b́woshi, goshtsuwotsmo togdek't kishibashon faksh bok'ri."},{"book":"Luk'as Dooshishiyo","chapter":"20","verse":"11","text":"Mank'o ando k'osh guutso b́ woshere bínor tog boishí, ketidek't kishibashon damibok'ri."},{"book":"Luk'as Dooshishiyo","chapter":"20","verse":"12","text":"Ando aani keezl guutso b́woshere manowere togdek't gaawit kishdek't juubok'ri."},{"book":"Luk'as Dooshishiyo","chapter":"20","verse":"13","text":"Maniye hakonowere weyiniyo doonz «Eshe awuk'o k'alutak'una? T shuntso t naayi woshona, daneraka bín mangiyo k'ayatsne,» bíet."},{"book":"Luk'as Dooshishiyo","chapter":"20","verse":"14","text":"Ernmó goshtsuwots bín bobek'tsok'on bo atsatsewo hank'o bo eti, Eshe naatetuwo haniye, woore úd'k'rone! b́ datso nok wotituwe!"},{"book":"Luk'as Dooshishiyo","chapter":"20","verse":"15","text":"Mansh b́ naayi woyniyi maniyre úratse kish dek't boúd'i. Eshe and weyiniman doonz goshtsmanotsi awuk'o boon b́k'alituwok'o arefa itsha?"},{"book":"Luk'as Dooshishiyo","chapter":"20","verse":"16","text":"Weyni doonzo b́tokone b́ weti, goshtsuwotsnowere úd'nib́ishit, weyni mitmanowere k'osh goshtsuwotssh imk'rituwe. ashuwotswere man boshishtsok'on «Hanwo b́jamon wotk'aye» boeti."},{"book":"Luk'as Dooshishiyo","chapter":"20","verse":"17","text":"Iyesusmo bo maants s'iilfetst hank'o bí et,"},{"book":"Luk'as Dooshishiyo","chapter":"20","verse":"18","text":"Shúts manats dihitu jamo tishitwe, shútsman bíats b́dihitu ashonmo t'ars'etwe.»"},{"book":"Luk'as Dooshishiyo","chapter":"20","verse":"19","text":"Muse nemo danifuwotsnat kahni naashwotsn ariyets keewuman boatsats b́ keewtsok'owo dank'rat manoor bín deshdek'osh geyatni botesh, ernmó ash asho shatbowtsi."},{"book":"Luk'as Dooshishiyo","chapter":"20","verse":"20","text":"Mansh Iyesusi ash aalts aawots detsosh kotbodek'i. Naasho alonat bíats angshetuwok'o betsit nooni dáro bíatse datsosha bogefoni, mansh ash sheeng araarr b́ keewiru keewo mec'it ashuwotsi woshbok'ri."},{"book":"Luk'as Dooshishiyo","chapter":"20","verse":"21","text":"Keew mec'it ashuwots Iyesus maants t'int, hank'o ett bín boaati, «Danifono! nee n keewiruwonat n daniyruwon ar b́wottsok'o danfone, Ik'i weero arikone ndaniyiri bako konshor bogabogshratsne."},{"book":"Luk'as Dooshishiyo","chapter":"20","verse":"22","text":"Ab noosh keewwe! no nemok'on Rom nugúsosh ereer dasho wotitwamo woteratsa?»"},{"book":"Luk'as Dooshishiyo","chapter":"20","verse":"23","text":"Iyesusmó bo gondon bok'od'iruwok'o dank'rat boosh hank'o bí et,"},{"book":"Luk'as Dooshishiyo","chapter":"20","verse":"24","text":"«Aab́ ambarmani taash kitsuwere, ambarmanats gedets aronat shútson konke?»"},{"book":"Luk'as Dooshishiyo","chapter":"20","verse":"25","text":"Iyesuswere, «Eshe naashi naashoko naashi naashosh, Ik'oko Ik'osh imere» bíet."},{"book":"Luk'as Dooshishiyo","chapter":"20","verse":"26","text":"Bowere ash ash shinatse b́keewuts keewon bín detso falratsno, mansh boosh bíaniyor adt s'k etbowtsi."},{"book":"Luk'as Dooshishiyo","chapter":"20","verse":"27","text":"«K'irtsuwots tuuratsno» etef Seduk'awiyots Iyesusok t'int hank'o ett bo aati,"},{"book":"Luk'as Dooshishiyo","chapter":"20","verse":"28","text":"20:28 Iwi. 25:5  «Danifonó! Muse hank'o ett noosh guut're, ‹Ash iko b́máátsu atse na'o b́ shurawo k'iron b́k'aleyal bí eshu máátsmani de'er bí eshush shaato shegrshwee.›"},{"book":"Luk'as Dooshishiyo","chapter":"20","verse":"29","text":"Shawat eshuwwots fa'ano boteshi, jametsuwotsitsi k'aabo máátso dek't na'o b́ shurawo k'irb́wutsi."},{"book":"Luk'as Dooshishiyo","chapter":"20","verse":"30","text":"B́ shutsonuwere máátsmani b́ dek'i."},{"book":"Luk'as Dooshishiyo","chapter":"20","verse":"31","text":"Keezlonuwere bin b́dek'i, mank'oon shawat wotsuwere bin dek't na'o boshurawo k'irbowtsi."},{"book":"Luk'as Dooshishiyo","chapter":"20","verse":"32","text":"Jametsuwotsiyere il máátsman k'irbwutsi."},{"book":"Luk'as Dooshishiyo","chapter":"20","verse":"33","text":"Shawatetsuwots taron bin máátso bodek'tsotse eshe k'irtsuwots bo tuwots ááwushe ááwushe mááts b wotiti?»"},{"book":"Luk'as Dooshishiyo","chapter":"20","verse":"34","text":"Iyesuswere hank'o ett boosh bíaaniy, «Datsatsi ashuwots máátso dek'etunó, de'etuno,"},{"book":"Luk'as Dooshishiyo","chapter":"20","verse":"35","text":"k'irtsuwotsitse tuur, weet dúron beet ashuwotsmó, máátso de'atsno, de'eratsno."},{"book":"Luk'as Dooshishiyo","chapter":"20","verse":"36","text":"Ik'i melakiwotskok'o bowotituwotse k'irratsno, k'irotsno bo tutsotsnowere Ik'o nana'úwotsye."},{"book":"Luk'as Dooshishiyo","chapter":"20","verse":"37","text":"20:37 Kesh. 3:6  K'irtsuwots tuwi jangoshmo, Muse buush tawi jango b́keewu taarikiyotse, Doonzone ‹Abrahamko Izar Izewer, Isak'ko Izar Izeweri, Yok'obko Izar Izeweri› ett bín s'eegree."},{"book":"Luk'as Dooshishiyo","chapter":"20","verse":"38","text":"Manshe Ik'oniye kashetswotsko Izar Izeweri bakro Izar Izewer k'irtsuwotskaliye, jametsuwots bísh kashon beetúne.»"},{"book":"Luk'as Dooshishiyo","chapter":"20","verse":"39","text":"Muse nem danifuwotsitse ik ikuots «Danifono! sheenge n keewi!» boet."},{"book":"Luk'as Dooshishiyo","chapter":"20","verse":"40","text":"Maniyere hakon aawo shu'ude Iyesusi aatosh falituwo boyitse konwor aaliye."},{"book":"Luk'as Dooshishiyo","chapter":"20","verse":"41","text":"Maniye hakon Iyesus hank'oa boosh bíet, «Aak'oneya Krstos Dawit naayiye boetiri?"},{"book":"Luk'as Dooshishiyo","chapter":"20","verse":"42-43","text":"20:42-43 Dub. 110:1  Dawit b́ tookon duubi mas'aafotse,"},{"book":"Luk'as Dooshishiyo","chapter":"20","verse":"44","text":"Eshe Dawit b́tookon doonza ett b́ s'eegiyakon bere Krstos Dawitsh aawuk'oneya b́ naay woto b́faliti?»"},{"book":"Luk'as Dooshishiyo","chapter":"20","verse":"45","text":"Ash jamo b́ shishfere Iyesus b́ danifuwotssh hank'owa bíet,"},{"book":"Luk'as Dooshishiyo","chapter":"20","verse":"46","text":"«Tahi geenz geenzo karde'er hake bako sha'o, gawuyotsno mangiyets jamo dek'o, Ik' k'oni mootse mangiyets jorwotsi, jiwoknowere mangts beyoko shunf Muse nem danifuwotsatse it atso kordere."},{"book":"Luk'as Dooshishiyo","chapter":"20","verse":"47","text":"Bowere be'ewosh bot'intsiru geenz wotts Ik' k'onats webdek't bokenih k'irts maatsuwotsi botes'iri, manshe iki gond keewe boon kotiri.»"}]}