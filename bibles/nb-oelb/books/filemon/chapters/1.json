{"data":[{"book":"Filemon","chapter":"1","verse":"1","text":"Hilsen fra Paulus, som er kastet i fengsel for å ha spredd budskapet om Jesus Kristus1:1 ”Kristus” betyr ”den salvede” på gresk. Blant Israels folk ble konger, prester og profeter salvet med olje før de begynte oppgaven sin. Gud hadde ved profetene lovet å sende en salvet konge som skulle herske over alle folk. Det hebraisk ordet ”Messias” betyr også ”den salvede”.. Min medarbeider Timoteus sender også sin hilsen."},{"book":"Filemon","chapter":"1","verse":"2","text":"Til menigheten som har sin møteplass i hjemmet hans. Til vår søster Appia, og vår stridskamerat Arkippus."},{"book":"Filemon","chapter":"1","verse":"3","text":"Vi ber at Gud, vår Far, og Herren Jesus Kristus vil vise dere godhet og fylle dere med fred."},{"book":"Filemon","chapter":"1","verse":"4","text":"Jeg takker alltid Gud når jeg ber for deg, kjære Filemon."},{"book":"Filemon","chapter":"1","verse":"5","text":"Jeg hører ofte om din tro på Herren Jesus og kjærligheten du viser alle troende."},{"book":"Filemon","chapter":"1","verse":"6","text":"Jeg ber om at den styrken du har gitt andre gjennom din tro, også vil få alle til å innse hvor mye godt de kan utrette for Kristus."},{"book":"Filemon","chapter":"1","verse":"7","text":"Jeg ble selv svært glad og oppmuntret da jeg hørte hvordan du, min bror, gjennom gode gjerninger, har gitt nytt mot til de troende."},{"book":"Filemon","chapter":"1","verse":"8-9","text":"Takket være vårt lange vennskap, vil jeg nå be deg om en ting. Jeg Paulus, er nå en gammel mann og fange for Jesus Kristi skyld.1:8-9 Alternativ oversettelse: Paulus, en representant for Jesus Kristus som nå også sitter i fengsel for hans skyld. Jeg kunne nok kreve denne tjenesten av deg i kraft av at oppdraget mitt kommer fra Kristus, men det vil jeg ikke."},{"book":"Filemon","chapter":"1","verse":"10","text":"Det jeg ber deg om, er at du må være god mot Onesimus. Han har blitt som en sønn for meg, etter som han kom til tro ved mitt arbeid her i fengslet."},{"book":"Filemon","chapter":"1","verse":"11","text":"Du hadde ikke spesielt stor nytte av Onesimus1:11 Navnet Onesimus betyr ”nyttig”. før, men nå har han blitt til virkelig nytte for både deg og meg."},{"book":"Filemon","chapter":"1","verse":"12","text":"Når jeg nå sender ham tilbake til deg, er det som om jeg sendte en del av meg selv."},{"book":"Filemon","chapter":"1","verse":"13","text":"Jeg hadde helst ønsket å ha ham igjen her. Da kunne han hjelpe meg i ditt sted siden jeg nå sitter i fengsel for å ha spredd det glade budskapet om Jesus."},{"book":"Filemon","chapter":"1","verse":"14","text":"Jeg ville ikke beholde ham uten først å ha fått din fullmakt. Dersom vi gjør noe godt, skal det jo ikke være av tvang, men av fri vilje."},{"book":"Filemon","chapter":"1","verse":"15","text":"Kanskje kan vi se det på denne måten: Onesimus ble borte fra deg en kort periode, for at du skulle få ham tilbake for alltid!"},{"book":"Filemon","chapter":"1","verse":"16","text":"Nå er han ikke bare slaven din, men noe mye mer. Nå er han din elskede bror. Selv elsker jeg ham høyt, men for deg må han bety enda mer. Det gjelder både som slave og som en troende bror som hører Herren Jesus til."},{"book":"Filemon","chapter":"1","verse":"17","text":"Dersom du ser på meg som vennen din, må du ta imot Onesimus på samme måten som du ville ha tatt imot meg."},{"book":"Filemon","chapter":"1","verse":"18","text":"Har han gjort deg urett på noen måte eller er skyldig deg noe, da kan du sette det på min regning."},{"book":"Filemon","chapter":"1","verse":"19","text":"Jeg, Paulus, signerer her med egen hånd1:19 Paulus dikterte brevet for en annen, men skrev dette selv, for at Filemon skulle vite at det var Paulus som lovet å betale tilbake.: Jeg skal betale tilbake. At du har en større gjeld til meg, etter som du kom til tro på grunn av meg, er en annen sak."},{"book":"Filemon","chapter":"1","verse":"20","text":"Ja, min kjære bror, la meg nå få nytte av at du lever i fellesskap med Herren Jesus. Gjør meg lettet og glad for Jesu Kristi skyld."},{"book":"Filemon","chapter":"1","verse":"21","text":"Dette skriver jeg, fullt overbevist om at du kommer til å gjøre det jeg ber deg om, ja mer enn som så."},{"book":"Filemon","chapter":"1","verse":"22","text":"En ting til ber jeg deg om: Ha et rom klart til meg. Jeg håper at Gud skal svare på bønnene deres og snart la meg få komme til dere."},{"book":"Filemon","chapter":"1","verse":"23","text":"Epafras, som også sitter i fengsel her for å ha spredd budskapet om Jesus Kristus, hilser til deg."},{"book":"Filemon","chapter":"1","verse":"24","text":"Det gjør også mine medarbeidere Markus, Aristark, Demas og Lukas."},{"book":"Filemon","chapter":"1","verse":"25","text":"Med ønske om at vår Herre Jesus Kristus i sin godhet og kjærlighet vil beskytte dere."}]}