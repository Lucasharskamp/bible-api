{"data":[{"book":"تثنیه","chapter":"18","verse":"1","text":"کاهنان و سایر افراد قبیلهٔ لاوی نباید در اسرائیل ملکی داشته باشند. بنابراین شما باید با آوردن قربانیها و هدایا به مذبح خداوند، زندگی ایشان را تأمین کنید."},{"book":"تثنیه","chapter":"18","verse":"2","text":"کاهنان و لاویان نباید ملکی داشته باشند، زیرا همان‌طور که خداوند وعده داده، خود او میراث ایشان است."},{"book":"تثنیه","chapter":"18","verse":"3","text":"شانه، دو بناگوش و شکمبهٔ هر گاو و گوسفندی را که برای قربانی می‌آورید به کاهنان بدهید."},{"book":"تثنیه","chapter":"18","verse":"4","text":"علاوه بر اینها، نوبر محصول خود یعنی نوبر غلات، شراب تازه، روغن زیتون و همچنین پشم گوسفندان خود را نیز به ایشان بدهید؛"},{"book":"تثنیه","chapter":"18","verse":"5","text":"زیرا خداوند، خدایتان قبیلهٔ لاوی را از بین تمام قبیله‌ها انتخاب کرده است تا نسل اندر نسل خداوند را خدمت کنند."},{"book":"تثنیه","chapter":"18","verse":"6-7","text":"هر فرد لاوی، در هر گوشه‌ای از سرزمین اسرائیل که باشد این حق را دارد که هر وقت بخواهد به مکانی که خداوند به عنوان عبادتگاه خود تعیین می‌کند آمده، به نام یهوه خدای خود خدمت کند، درست مانند دیگر برادران لاوی خود که به طور مداوم در آنجا خدمت می‌کنند."},{"book":"تثنیه","chapter":"18","verse":"8","text":"از قربانیها و هدایایی که به لاویان داده می‌شود به او نیز باید سهمی تعلق گیرد، چه محتاج باشد و چه نباشد."},{"book":"تثنیه","chapter":"18","verse":"9","text":"وقتی به سرزمینی که یهوه خدایتان به شما می‌دهد، وارد شدید، مواظب باشید که از آداب و رسوم نفرت‌انگیز قومهایی که در آنجا زندگی می‌کنند پیروی نکنید."},{"book":"تثنیه","chapter":"18","verse":"10-11","text":"مانند آنها فرزندان خود را روی آتش مذبح قربانی نکنید. هیچ‌یک از شما نباید به جادوگری بپردازد یا غیبگویی و رمالی و فالگیری کند و یا ارواح مردگان را احضار نماید."},{"book":"تثنیه","chapter":"18","verse":"12","text":"خداوند از تمام کسانی که دست به چنین کارها می‌زنند متنفر است. به سبب انجام همین کارهاست که خداوند، خدایتان این قومها را ریشه‌کن می‌کند."},{"book":"تثنیه","chapter":"18","verse":"13","text":"شما باید در حضور خداوند، خدایتان پاک و بی‌عیب باشید."},{"book":"تثنیه","chapter":"18","verse":"14","text":"قومهایی که شما سرزمینشان را تصرف می‌کنید به غیبگویان و فالگیران گوش می‌دهند، ولی یهوه خدایتان به شما اجازه چنین کاری را نمی‌دهد."},{"book":"تثنیه","chapter":"18","verse":"15","text":"او از میان قوم اسرائیل پیامبری مانند من برای شما خواهد فرستاد و شما باید به او گوش دهید و از او اطاعت کنید."},{"book":"تثنیه","chapter":"18","verse":"16","text":"روزی که در دامنهٔ کوه حوریب جمع شده بودید از یهوه خدایتان خواستید که صدای مهیب او را بار دیگر نشنوید و آن آتش هولناک را در بالای کوه نبینید، چون می‌ترسیدید بمیرید."},{"book":"تثنیه","chapter":"18","verse":"17","text":"پس خداوند به من فرمود: «درخواست آنها بجاست."},{"book":"تثنیه","chapter":"18","verse":"18","text":"من از میان آنها پیامبری مانند تو برای ایشان خواهم فرستاد. به او خواهم گفت که چه بگوید و او سخنگوی من نزد مردم خواهد بود."},{"book":"تثنیه","chapter":"18","verse":"19","text":"هر که به او گوش ندهد و به پیامش که از جانب من است توجه نکند، من خود از او بازخواست خواهم کرد."},{"book":"تثنیه","chapter":"18","verse":"20","text":"هر پیامبری که به دروغ ادعا کند پیامش از جانب من است، خواهد مرد و هر پیامبری که ادعا کند پیامش از جانب خدایان دیگر است باید کشته شود.»"},{"book":"تثنیه","chapter":"18","verse":"21","text":"اگر دودل هستید که پیامی از جانب خداوند است یا نه،"},{"book":"تثنیه","chapter":"18","verse":"22","text":"راه فهمیدنش این است: اگر چیزی که او می‌گوید اتفاق نیفتد، پیام او از جانب خداوند نبوده بلکه ساخته و پرداختهٔ خودش است؛ پس، از او نترسید."}]}