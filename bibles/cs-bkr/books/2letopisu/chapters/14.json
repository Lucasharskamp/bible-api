{"data":[{"book":"2 Letopisu","chapter":"14","verse":"1","text":"Když pak usnul Abiáš s otci svými, a pochovali jej v městě Davidově, kraloval Aza syn jeho místo něho. Za jeho dnů v pokoji byla země deset let."},{"book":"2 Letopisu","chapter":"14","verse":"2","text":"I činil Aza to, což se dobře líbilo Hospodinu Bohu jeho."},{"book":"2 Letopisu","chapter":"14","verse":"3","text":"Nebo zbořil oltáře cizí i výsosti, a stroskotal obrazy jejich, a posekal háje jejich."},{"book":"2 Letopisu","chapter":"14","verse":"4","text":"A přikázal Judovi, aby hledali Hospodina Boha otců svých, a ostříhali zákona a přikázaní jeho."},{"book":"2 Letopisu","chapter":"14","verse":"5","text":"Zkazil, pravím, po všech městech Judských výsosti a slunečné obrazy, a bylo v pokoji království za času jeho."},{"book":"2 Letopisu","chapter":"14","verse":"6","text":"Zatím vzdělal města hrazená v Judstvu, proto že v pokoji byla země, aniž jaká proti němu válka povstala těch let; nebo Hospodin dal jemu odpočinutí."},{"book":"2 Letopisu","chapter":"14","verse":"7","text":"I řekl lidu Judskému: Vzdělejme ta města, a ohraďme je zdmi a věžemi, branami i závorami, dokudž země jest v moci naší. Aj, že jsme hledali Hospodina Boha svého, hledali jsme ho, a dal nám odpočinutí odevšad. A tak stavěli a šťastně se jim zvedlo."},{"book":"2 Letopisu","chapter":"14","verse":"8","text":"Měl pak Aza vojsko těch, kteříž nosili štíty a kopí, z pokolení Judova třikrát sto tisíců, a z Beniaminova pavézníků a střelců dvě stě a osmdesáte tisíců. Všickni ti byli muži udatní."},{"book":"2 Letopisu","chapter":"14","verse":"9","text":"I vytáhl proti nim Zerach Mouřenín, maje v vojště desetkrát sto tisíců, a vozů tři sta, a přitáhl až k Maresa."},{"book":"2 Letopisu","chapter":"14","verse":"10","text":"Vytáhl též i Aza proti němu. I sšikovali vojska v údolí Sefata u Maresa."},{"book":"2 Letopisu","chapter":"14","verse":"11","text":"Tedy volal Aza k Hospodinu Bohu svému, a řekl: Hospodine, neníť potřebí tobě velikého množství, když ty chceš pomoci mdlejším. Pomoziž nám, Hospodine Bože náš, neboť v tebe doufáme, a ve jménu tvém jdeme proti množství tomuto. Hospodine, ty jsi Bůh náš; nechť nemá moci proti tobě bídný člověk."},{"book":"2 Letopisu","chapter":"14","verse":"12","text":"I ranil Hospodin Mouřeníny před Azou a před lidem Judským, tak že utíkali Mouřenínové."},{"book":"2 Letopisu","chapter":"14","verse":"13","text":"A honil je Aza i lid, kterýž byl s ním, až do Gerar. I padli Mouřenínové, že se nijakž otaviti nemohli; nebo potříni jsou před Hospodinem a před vojskem jeho. I odnesli onino kořistí velmi mnoho."},{"book":"2 Letopisu","chapter":"14","verse":"14","text":"Pohubili také všecka města vůkol Gerar; strach zajisté Hospodinův připadl na ně. I vzebrali všecka města; nebo mnoho kořistí v nich bylo."},{"book":"2 Letopisu","chapter":"14","verse":"15","text":"Též i obyvatele v staních při dobytcích zbili, a zajavše ovec velmi mnoho a velbloudů, navrátili se do Jeruzaléma."}]}