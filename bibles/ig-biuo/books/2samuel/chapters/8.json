{"data":[{"book":"2 Samuel","chapter":"8","verse":"1","text":"Mgbe ihe ndị a gasịrị, Devid meriri ndị Filistia. Mee ka ha nọdụ nʼokpuru ọchịchị ya. Ọ naara obodo Meteg-Amaa site nʼọchịchị ndị Filistia."},{"book":"2 Samuel","chapter":"8","verse":"2","text":"Devid merikwara ndị Moab.8:2 Ndị Moab bụ ndị agbụrụ Lọt Jen 19:37, ha bichiri oke ala ndị Izrel nʼakụkụ ọwụwa anyanwụ nke Osimiri Nwụrụ anwụ. Sọl lụgburu ha nʼoge gara aga. 1Sa 14:47 Devid zigara ndị ezinaụlọ ya na nke ndị ikwu ya nʼala Moab, mgbe ọ gbara ọsọ ndụ site nʼaka Sọl. 1Sa 22:3-4 Agbụrụ nna nna ochie Devid sitekwara nʼala Moab. Rut 1:22; 4:22 O mere ka ha dinaa nʼala. O jikwa ụdọ ọtụtụ tụa ha. Ọtụtụ abụọ ọbụla nʼime ha ka egburu. Ọtụtụ nke atọ ka a hapụrụ ka ha dịrị ndụ. Ya mere, ndị Moab ghọrọ ndị ohu Devid, na-ebutakwara ya ụtụ kwa afọ ọbụla."},{"book":"2 Samuel","chapter":"8","verse":"3","text":"Devid merikwara Hadadeza nwa Rehob, eze Zoba. Mgbe ọ gara inweghachita ogidi e jiri mara ya, nʼakụkụ osimiri Yufretis."},{"book":"2 Samuel","chapter":"8","verse":"4","text":"Devid nwudere otu puku ịnyịnya ya na-adọkpụ ụgbọ agha, puku ndị agha asaa ndị na-agba ụgbọ agha, tinyere ndị agha ji ụkwụ eje dị iri puku abụọ. O bipụrụ akwara ụkwụ ịnyịnya ndị ahụ niile ọ dọtara nʼagha, ma hapụ naanị narị ịnyịnya."},{"book":"2 Samuel","chapter":"8","verse":"5","text":"Mgbe ndị Aram nke Damaskọs bịara inyere Hadadeza eze Zoba aka, Devid gburu iri puku ndị agha abụọ na abụọ nʼime ha."},{"book":"2 Samuel","chapter":"8","verse":"6","text":"O wuru ogige ndị agha nʼalaeze ndị Aram nke Damaskọs. Ndị Aram ghọrọ ndị ohu Devid, na-ewetakwa ụtụ ịnata ihuọma. Onyenwe anyị nyere Devid mmeri ebe ọbụla ọ gara."},{"book":"2 Samuel","chapter":"8","verse":"7","text":"Devid chịkọtara ọta ọlaedo ndịisi agha Hadadeza ji lụọ agha webata ha na Jerusalem."},{"book":"2 Samuel","chapter":"8","verse":"8","text":"Site na Teba8:8 Ma ọ bụkwanụ, Beta nakwa Beirotai, bụ obodo Hadadeza na-achị. Eze Devid weere ọtụtụ bronz dị ukwuu."},{"book":"2 Samuel","chapter":"8","verse":"9","text":"Mgbe Tou, eze Hamat, nụrụ na Devid emeriela ndị agha Hadadeza niile,"},{"book":"2 Samuel","chapter":"8","verse":"10","text":"o zipụrụ Joram, nwa ya nwoke, ka ọ gaa kelee Devid, nʼihi mmeri o meriri Hadadeza nʼagha, bụ onye ya na Tou nọ nʼagha. Joram ji ọtụtụ akụrụngwa nke ọlaọcha, nke ọlaedo na nke bronz bịa."},{"book":"2 Samuel","chapter":"8","verse":"11","text":"Eze Devid doro akụrụngwa ndị a niile nsọ nye Onyenwe anyị, dịka o si mee ọlaọcha na ọlaedo si na mba niile ndị ọ lụgburu."},{"book":"2 Samuel","chapter":"8","verse":"12","text":"Mba ndị a bụ: Edọm, Moab, ndị Amọn, ndị Filistia na Amalek. O dokwara nsọ nye Onyenwe anyị ihe ọ kwatara nʼagha site nʼaka Hadadeza nwa Rehob, bụ eze Zoba."},{"book":"2 Samuel","chapter":"8","verse":"13","text":"Devid meere onwe ya aha, mgbe o si nʼitigbu puku ndị ikom Edọm iri na asatọ na Ndagwurugwu Nnu lọghachite."},{"book":"2 Samuel","chapter":"8","verse":"14","text":"O wuru ogige ndị agha nʼala Edọm niile, ndị Edọm niile ghọrọ ndị na-ejere Devid ozi. Onyenwe anyị nyere Devid mmeri ebe ọbụla ọ gara."},{"book":"2 Samuel","chapter":"8","verse":"15","text":"Devid chịrị ndị Izrel niile, na-emere ndị ya ihe dị mma na ihe ziri ezi. O mesokwaghị onye ọbụla mmeso ọjọọ."},{"book":"2 Samuel","chapter":"8","verse":"16","text":"Onyeisi ndị agha ya bụ Joab8:16 Joab bụ nwa nwanne nwanyị Devid. nwa Zeruaya; ode akwụkwọ obodo bụ Jehoshafat, nwa Ahilud."},{"book":"2 Samuel","chapter":"8","verse":"17","text":"Zadọk8:17 Zadọk bụ nwa nwa Elieza, onye nchụaja, 2Ih 24:3 nke nọgidere nʼarụ ọrụ ya nʼikwesị ntụkwasị obi nye Devid. Ọ bụ ya tere Solomọn mmanụ ịbụ eze nʼọnọdụ Devid. 1Ez 1:32-35; 1Ih 23:1; 29:22 nwa Ahitub, na Ahimelek nwa Abịata, bụ ndị nchụaja; Seraya bụ ode akwụkwọ eze."},{"book":"2 Samuel","chapter":"8","verse":"18","text":"Benaya, nwa Jehoiada, bụ onyeisi ndị Keret na Pelet.8:18 Ndị Keret bụ ndị si obodo Kriit, ebe ndị Pelet si nʼobodo Filistia. Ha bụ ndị agha e goro ego na-eche eze nche, gụọ akwụkwọ 1Ih 18:17 Ụmụ ndị ikom Devid bụkwa ndị nchụaja."}]}