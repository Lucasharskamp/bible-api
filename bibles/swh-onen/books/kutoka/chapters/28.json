{"data":[{"book":"Kutoka","chapter":"28","verse":"1","text":"“Mtwae Aroni ndugu yako aliyeletwa kwako kutoka miongoni mwa Waisraeli, pamoja na wanawe Nadabu, Abihu, Eleazari na Ithamari, ili wanitumikie katika kazi ya ukuhani."},{"book":"Kutoka","chapter":"28","verse":"2","text":"Mshonee Aroni ndugu yako mavazi matakatifu ili yampe ukuu na heshima."},{"book":"Kutoka","chapter":"28","verse":"3","text":"Waambie mafundi stadi wote niliowapa hekima katika shughuli hiyo wamtengenezee Aroni mavazi hayo, ili awekwe wakfu, anitumikie katika kazi ya ukuhani."},{"book":"Kutoka","chapter":"28","verse":"4","text":"Haya ndiyo mavazi watakayoshona: kifuko cha kifuani, kisibau, kanzu, joho lililorembwa, kilemba na mshipi. Mavazi haya yatashonwa kwa ajili ya ndugu yako Aroni na wanawe ili wanitumikie katika kazi ya ukuhani."},{"book":"Kutoka","chapter":"28","verse":"5","text":"Waambie watumie dhahabu na nyuzi za rangi ya buluu, za zambarau, na za rangi nyekundu pamoja na kitani safi."},{"book":"Kutoka","chapter":"28","verse":"6","text":"“Tengeneza kisibau cha dhahabu, na nyuzi za rangi ya buluu, za zambarau, za rangi nyekundu na kitani safi iliyosokotwa, kazi ya fundi stadi."},{"book":"Kutoka","chapter":"28","verse":"7","text":"Kitakuwa na vipande viwili vya mabegani vilivyoshikizwa kwenye pembe zake mbili ili kufungia kisibau."},{"book":"Kutoka","chapter":"28","verse":"8","text":"Mshipi wa kiunoni uliofumwa kwa ustadi utafanana nacho: utakuwa kitu kimoja na hicho kisibau, nao utengenezwe kwa dhahabu na nyuzi za rangi ya buluu, za zambarau, na nyekundu na kwa kitani iliyosokotwa vizuri."},{"book":"Kutoka","chapter":"28","verse":"9","text":"“Chukua vito viwili vya shohamu, na uchore juu yake majina ya wana wa Israeli"},{"book":"Kutoka","chapter":"28","verse":"10","text":"kufuatana na walivyozaliwa: majina sita katika kito kimoja, na mengine sita katika kito kingine."},{"book":"Kutoka","chapter":"28","verse":"11","text":"Yachore majina ya wana wa Israeli juu ya vito hivyo viwili kama vile sonara anavyochonga muhuri. Kisha uvitie vito hivyo katika vijalizo vya dhahabu,"},{"book":"Kutoka","chapter":"28","verse":"12","text":"na uvifungie juu ya vipande vya mabega ya kisibau yawe kama vito vya ukumbusho kwa wana wa Israeli. Aroni atavaa majina hayo mabegani mwake kama kumbukumbu mbele za Bwana."},{"book":"Kutoka","chapter":"28","verse":"13","text":"Tengeneza vijalizo vya dhahabu"},{"book":"Kutoka","chapter":"28","verse":"14","text":"na mikufu miwili ya dhahabu safi iliyosokotwa kama kamba, na uifunge mikufu hiyo kwenye vijalizo."},{"book":"Kutoka","chapter":"28","verse":"15","text":"“Fanyiza kifuko cha kifuani kwa ajili ya kufanya maamuzi, kazi ya fundi stadi. Kitengeneze kama kile kisibau: cha dhahabu, na nyuzi za rangi ya buluu, za zambarau, na za rangi nyekundu, cha kitani safi iliyosokotwa."},{"book":"Kutoka","chapter":"28","verse":"16","text":"Kitakuwa cha mraba, chenye urefu wa shibiri moja28:16 Shibiri moja ni sawa na sentimita 22. na upana wa shibiri moja, na kikunjwe mara mbili."},{"book":"Kutoka","chapter":"28","verse":"17","text":"Kisha weka safu nne za vito vya thamani juu yake. Safu ya kwanza itakuwa na akiki, yakuti manjano na zabarajadi;"},{"book":"Kutoka","chapter":"28","verse":"18","text":"katika safu ya pili itakuwa na almasi, yakuti samawi na zumaridi;"},{"book":"Kutoka","chapter":"28","verse":"19","text":"safu ya tatu itakuwa na hiakintho, akiki nyekundu na amethisto;"},{"book":"Kutoka","chapter":"28","verse":"20","text":"na safu ya nne itakuwa na krisolitho, shohamu na yaspi. Yote yatiwe kwenye vijalizo vya dhahabu."},{"book":"Kutoka","chapter":"28","verse":"21","text":"Patakuwa na vito kumi na viwili, kila kimoja kwa jina mojawapo la wana wa Israeli, kila kimoja kichorwe kama muhuri kikiwa na jina mojawapo la yale makabila kumi na mawili."},{"book":"Kutoka","chapter":"28","verse":"22","text":"“Kwa ajili ya kile kifuko cha kifuani, tengeneza mikufu ya dhahabu safi, iliyosokotwa kama kamba."},{"book":"Kutoka","chapter":"28","verse":"23","text":"Tengeneza pete mbili za dhahabu kwa ajili yake, uzifungie kwenye pembe mbili za hicho kifuko cha kifuani."},{"book":"Kutoka","chapter":"28","verse":"24","text":"Funga ile mikufu miwili ya dhahabu kwenye hizo pete zilizo katika pembe za hicho kifuko cha kifuani,"},{"book":"Kutoka","chapter":"28","verse":"25","text":"nazo zile ncha nyingine za mkufu zifunge kwenye vile vijalizo viwili, na uzishikamanishe na vile vipande vya mabega vya kile kisibau upande wa mbele."},{"book":"Kutoka","chapter":"28","verse":"26","text":"Tengeneza pete mbili za dhahabu, uzishikamanishe kwenye pembe mbili za chini, upande wa ndani wa kifuko cha kifuani karibu na kisibau."},{"book":"Kutoka","chapter":"28","verse":"27","text":"Tengeneza pete nyingine mbili za dhahabu, na uzishikamanishe sehemu ya chini ya vipande vya mabega upande wa mbele wa kile kisibau, karibu na pindo juu kidogo ya mshipi wa kiunoni wa kisibau."},{"book":"Kutoka","chapter":"28","verse":"28","text":"Pete za kifuko cha kifuani zitafungwa kwenye pete zile za kisibau kwa kamba ya buluu, ziunganishwe na ule mshipi wa kiunoni, ili kifuko cha kifuani kisisogee kutoka kwenye kile kisibau."},{"book":"Kutoka","chapter":"28","verse":"29","text":"“Wakati wowote Aroni aingiapo Mahali Patakatifu, atakuwa na yale majina ya wana wa Israeli moyoni mwake juu ya kile kifuko cha kifuani cha uamuzi kama kumbukumbu ya kudumu mbele za Bwana."},{"book":"Kutoka","chapter":"28","verse":"30","text":"Pia weka Urimu na Thumimu28:30 Urimu na Thumimu maana yake ni Nuru na Kweli; vifaa hivi viliwekwa kwenye kifuko cha juu cha kisibau cha kuhani mkuu ili kujua mapenzi ya Mungu kwenye mambo ya kutatanisha. ndani ya kifuko cha kifuani, yawe juu ya moyo wa Aroni kila mara aingiapo mbele za Bwana. Kwa hiyo siku zote Aroni atakuwa na uwezo kufanya maamuzi kwa ajili ya wana wa Israeli mbele za Bwana."},{"book":"Kutoka","chapter":"28","verse":"31","text":"“Shona joho la kisibau lote kwa kitambaa cha rangi ya buluu tupu,"},{"book":"Kutoka","chapter":"28","verse":"32","text":"na katikati uweke nafasi ya kuingizia kichwa. Kutakuwa na utepe uliofumwa, unaofanana na ukosi kuizunguka nafasi hiyo, ili isichanike."},{"book":"Kutoka","chapter":"28","verse":"33","text":"Tengeneza makomamanga ya nyuzi za rangi ya buluu, za zambarau, na za rangi nyekundu kuzunguka pindo la hilo joho, na uweke pia vikengele vya dhahabu kati ya hayo makomamanga."},{"book":"Kutoka","chapter":"28","verse":"34","text":"Hivyo vikengele vya dhahabu na makomamanga vitapishana kuzunguka upindo wa joho lile."},{"book":"Kutoka","chapter":"28","verse":"35","text":"Ni lazima Aroni alivae anapofanya huduma. Sauti ya hivyo vikengele itasikika anapoingia na kutoka Mahali Patakatifu mbele za Bwana, ili asije akafa."},{"book":"Kutoka","chapter":"28","verse":"36","text":"“Tengeneza bamba la dhahabu safi na uchore juu yake maneno haya kama vile muhuri huchorwa: Mtakatifu kwa Bwana."},{"book":"Kutoka","chapter":"28","verse":"37","text":"Lifunge hilo bamba kwa kamba ya buluu kwenye kilemba, nalo ni lazima liwe mbele ya kilemba."},{"book":"Kutoka","chapter":"28","verse":"38","text":"Aroni alivae bamba hilo kwenye paji la uso wake, naye atachukua hatia kuhusu sadaka takatifu za Waisraeli wanazoweka wakfu, sadaka za aina yoyote. Litakuwa kwenye paji la uso wa Aroni daima ili zikubalike kwa Bwana."},{"book":"Kutoka","chapter":"28","verse":"39","text":"“Fuma koti la kitani safi na ufanye kilemba cha kitani safi. Mshipi uwe ni kazi ya mtarizi."},{"book":"Kutoka","chapter":"28","verse":"40","text":"Watengenezee wana wa Aroni makoti, mishipi na kofia, ili kuwapa ukuu na heshima."},{"book":"Kutoka","chapter":"28","verse":"41","text":"Baada ya kumvika Aroni ndugu yako pamoja na wanawe nguo hizi, watie mafuta na kuwabariki. Waweke wakfu ili wanitumikie katika kazi ya ukuhani."},{"book":"Kutoka","chapter":"28","verse":"42","text":"“Watengenezee nguo za ndani za kitani zitakazofunika mwili, kutoka kiunoni hadi mapajani."},{"book":"Kutoka","chapter":"28","verse":"43","text":"Aroni na wanawe ni lazima wavae haya kila wanapoingia katika Hema la Kukutania au wanaposogelea madhabahu wakati wa kutoa huduma katika Mahali Patakatifu, ili wasije wakafanya kosa wakafa."}]}