{"data":[{"book":"Yohane","chapter":"20","verse":"1","text":"Nemitondotondo litsuwa lya mwanduso lya juma, kung'ali ne ichisi, Mariya Magidalena tsakaghenda mne imango, kona libwe lilapfighwa kulawa mne libani lya imango."},{"book":"Yohane","chapter":"20","verse":"2","text":"Katsuma kaghenda kwa Simoni Petiri ne imwanang'ina yungi, yula iyanoghelighwe na Yesu, kawalongela, “Walusola lukuli lwa Imtwatsa mmango, ng'atumanyile bae wamwikile kwani!”"},{"book":"Yohane","chapter":"20","verse":"3","text":"Kuya Petiri ne imwanang'ina yungi waghenda mmango."},{"book":"Yohane","chapter":"20","verse":"4","text":"Wose weli tsawatsuma, lekeni yula imwanang'ina yungi katsuma kubita Petiri, kalongola kupfika mmango."},{"book":"Yohane","chapter":"20","verse":"5","text":"Kenama kasungulila mghati, tsakona sanda, lekeni ng'engile bae mghati."},{"book":"Yohane","chapter":"20","verse":"6","text":"Kuya Simoni Petiri, iyakalile kuchughu kwake, kapfika kengila mmango. Kona isanda,"},{"book":"Yohane","chapter":"20","verse":"7","text":"na chighwanda ichohighwe mwitwi mwa Yesu, ng'achikalile bae hamwe ne isanda ila chipfingilisa na chikala chiliyeka."},{"book":"Yohane","chapter":"20","verse":"8","text":"Kuya imwanang'ina yula yungi iyandusile kupfika mmango, pfipfila kengila mghati, kona, katoghola."},{"book":"Yohane","chapter":"20","verse":"9","text":"Tsawang'ali ng'awoghamanya bae Ghamaandiko Maenzeluka ighalongile Yesu kobamighwa yatsilihuke."},{"book":"Yohane","chapter":"20","verse":"10","text":"Kuya iwanang'ina woya ukaye."},{"book":"Yohane","chapter":"20","verse":"11","text":"Mariya tsakema kunze mwa imango kolila. Hayang'ali yolila, kenama kasungulila mghati mwe imango,"},{"book":"Yohane","chapter":"20","verse":"12","text":"kawona malaika weli iwapfalile ghamaghwanda matselu, wakala hanu halukalile lukuli lwa Yesu, yumwe tsakakala halikalile litwi, yungi kakala haghakalile ghamaghulu."},{"book":"Yohane","chapter":"20","verse":"13","text":"Wamghutsa, “Mai, angu choulila choni?”"},{"book":"Yohane","chapter":"20","verse":"14","text":"Kuya Mariya kahunduka kamwona Yesu kema hala, lekeni ng'amanyile ka tsakakala Yesu."},{"book":"Yohane","chapter":"20","verse":"15","text":"Yesu kamghutsa, “Mai, angu choulila choni? Umbama nani?”"},{"book":"Yohane","chapter":"20","verse":"16","text":"Yesu kamlongela, “Mariya!”"},{"book":"Yohane","chapter":"20","verse":"17","text":"Yesu kamlongela, “Leka kunikinda, kwaapfila sina ng'ende bae kwa Aba. Ghenda ukawalongele ndughu tsangu nene nakuya kwa Aba wangu na Aba wenu pfipfila, Imulungu wangu na Imulungu wenu.”"},{"book":"Yohane","chapter":"20","verse":"18","text":"Mariya Magidalena kaghenda kawalongela iwanang'ina ka kamwona Imtwatsa, kawalongela achila Yesu chayamlongele."},{"book":"Yohane","chapter":"20","verse":"19","text":"Mihe ila mne litsuwa lya mwanduso lya juma, iwanang'ina hawetingane hamwe aku imibani ihindighwa kwa kuwapfuka iwakulu we Wayahudi, Yesu katsa, kema mghati mwawo, kawalongela, “Mkale tseghamba.”"},{"book":"Yohane","chapter":"20","verse":"20","text":"Hayamalitse kulonga ghano, Yesu kawalangusa ghamoko ghake na lubapfu lwake. Iwanang'ina tsawadeng'elela hawamwonile Imtwatsa."},{"book":"Yohane","chapter":"20","verse":"21","text":"Yesu kawalongela keli, “Mkale tseghamba. Ka Aba pfayanitumile nene, na nene nomtumani mwemwe.”"},{"book":"Yohane","chapter":"20","verse":"22","text":"Kuya kawahumulila, kawalongela, “Bokeleni Ghumuhe Mwenzeluka."},{"book":"Yohane","chapter":"20","verse":"23","text":"Mng'awaleghusila nzambi iwanu, iwanu awo woleghusighwa nzambi, ka ng'amuwaleghusila nzambi, iwanu awo ng'awoleghusighwa nzambi bae.”"},{"book":"Yohane","chapter":"20","verse":"24","text":"Mwanang'ina yumwe mne iwanang'ina kumi na weli, Tomasi, iyakemighwe Basa, ng'awile baho hayatsile Yesu."},{"book":"Yohane","chapter":"20","verse":"25","text":"Apfo iwanang'ina wangi wamlongela, “Tumwona Imtwatsa!”"},{"book":"Yohane","chapter":"20","verse":"26","text":"Haghabitile matsuwa manane iwanang'ina wetingana keli mng'anda, na Tomasi tsakakala nawo. Imibani tsaihindighwa, lekeni Yesu katsa, kema mghati mwawo, kawalongela, “Mkale tseghamba.”"},{"book":"Yohane","chapter":"20","verse":"27","text":"Kuya Yesu kamlongela Tomasi, “Wike chidole chako hano, ulole ghamoko ghangu, kuya gholosa ghumoko ghwako ughwike mlubapfu mwangu. Leka kulema kutoghola, utoghole!”"},{"book":"Yohane","chapter":"20","verse":"28","text":"Tomasi kamwidika, “Imtwatsa wangu na Imulungu wangu!”"},{"book":"Yohane","chapter":"20","verse":"29","text":"Yesu kamlongela, “Kwotoghola kwaapfila kumbona? Wabweda awala iwotoghola bila kumbona!”"},{"book":"Yohane","chapter":"20","verse":"30","text":"Yesu tsakatenda pfihulo pfingi hayakalile ne iwanang'ina wake, ila ng'apfandikighwe bae mne ichitabu chino."},{"book":"Yohane","chapter":"20","verse":"31","text":"Lekeni mbuli tsino tsandikighwa ili mghendelele kutoghola Yesu ka Kiristu Mkombotsi, Imwana we Imulungu na kwa kumtoghola muwe ne ughima kwa ngupfu ya taghwa lyake."}]}