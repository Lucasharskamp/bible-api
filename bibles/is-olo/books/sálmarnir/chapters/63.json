{"data":[{"book":"Sálmarnir","chapter":"63","verse":"1","text":"Þennan sálm orti Davíð þegar hann leitaði skjóls í Júdeueyðimörkinni."},{"book":"Sálmarnir","chapter":"63","verse":"2","text":"Ó, þú Guð minn, ég leita þín! Mig þyrstir eftir þér í þessari skrælnuðu eyðimörk. Ó, hve ég þrái þig!"},{"book":"Sálmarnir","chapter":"63","verse":"3","text":"Þegar ég gekk um í helgidómi þínum þá leitaði ég þín, þráði að sjá veldi þitt og dýrð."},{"book":"Sálmarnir","chapter":"63","verse":"4","text":"Miskunn þín er betri en lífið sjálft! Með vörum mínum lofa ég þig."},{"book":"Sálmarnir","chapter":"63","verse":"5","text":"Ég vil lofa þig svo lengi sem ég lifi, lyfta höndum mínum í bæn til þín."},{"book":"Sálmarnir","chapter":"63","verse":"6","text":"Þá mun sál mín mettast og verða glöð, og munnur minn lofa þig með fögnuði."},{"book":"Sálmarnir","chapter":"63","verse":"7","text":"Ég ligg andvaka um nætur og hugsa um þig, rifja upp öll þau skipti sem þú hefur hjálpað."},{"book":"Sálmarnir","chapter":"63","verse":"8","text":"Þá fyllist ég gleði, finn mig öruggan hjá þér."},{"book":"Sálmarnir","chapter":"63","verse":"9","text":"Ég vil halda mér fast við þig, og styðjast við þína sterku hönd."},{"book":"Sálmarnir","chapter":"63","verse":"10","text":"Þeir munu sjálfir deyja sem brugga mér banaráð, og hverfa niður til heljar."},{"book":"Sálmarnir","chapter":"63","verse":"11","text":"Þeir munu falla fyrir sverði, verða sjakölum að bráð."},{"book":"Sálmarnir","chapter":"63","verse":"12","text":"Ég vil gleðjast í Guði! Og þeir sem honum treysta skulu fagna sigri því að munni lygaranna hefur verið lokað."}]}