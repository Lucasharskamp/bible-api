{"data":[{"book":"ПІЛІПЯНАЎ","chapter":"2","verse":"1","text":"Дык вось, калі ёсьць якая ўцеха ў Хрысьце, калі ёсьць якая радасьць любові, калі ёсьць якая супольнасьць Духа, калі ёсьць які мілажаль у сэрцы і спагадлівасьць,"},{"book":"ПІЛІПЯНАЎ","chapter":"2","verse":"2","text":"дык дапоўніце маю радасьць: майце адны думкі, майце тую ж любоў, будзьце аднадушныя і аднамысныя;"},{"book":"ПІЛІПЯНАЎ","chapter":"2","verse":"3","text":"нічога не рабеце зь перакорлівасьці альбо дзеля марнае славы, а ў пакорлівай мудрасьці ўважайце адно аднаго вышэй за сябе."},{"book":"ПІЛІПЯНАЎ","chapter":"2","verse":"4","text":"Не за сябе толькі клопат майце, а кожны і за іншых."},{"book":"ПІЛІПЯНАЎ","chapter":"2","verse":"5","text":"Бо ў вас павінны быць тыя самыя адчуваньні, як і ў Хрысьце Ісусе;"},{"book":"ПІЛІПЯНАЎ","chapter":"2","verse":"6","text":"Ён, быўшы ў Божай прыродзе, не палічыў за рабунак Сваю роўнасьць з Богам,"},{"book":"ПІЛІПЯНАЎ","chapter":"2","verse":"7","text":"а прынізіў Сябе Самога, узяўшы вобраз раба, зрабіўшыся падобным на людзей і з выгляду стаўшыся, як чалавек;"},{"book":"ПІЛІПЯНАЎ","chapter":"2","verse":"8","text":"упакорыў Сябе і быў паслухмяны аж да сьмерці, і сьмерці крыжовай."},{"book":"ПІЛІПЯНАЎ","chapter":"2","verse":"9","text":"Таму і Бог узьнёс Яго і даў Яму імя вышэй за ўсякае імя,"},{"book":"ПІЛІПЯНАЎ","chapter":"2","verse":"10","text":"каб прад імем Ісуса схілілася кожнае калена на небе, зямлі і ў апраметнай,"},{"book":"ПІЛІПЯНАЎ","chapter":"2","verse":"11","text":"і кожныя вусны вызнавалі, што Ісус Хрыстос ёсьць Гасподзь на славу Бога Айца."},{"book":"ПІЛІПЯНАЎ","chapter":"2","verse":"12","text":"Дык вось, любасныя мае, як вы заўсёды былі паслухмяныя ня толькі ў прысутнасьці маёй, але яшчэ болей сёньня ў адсутнасьці маёй, са страхам і трымценьнем выконвайце сваё збавеньне,"},{"book":"ПІЛІПЯНАЎ","chapter":"2","verse":"13","text":"бо гэта Бог учыняе ў вас і хаценьне і дзеяньне па Сваім упадабаньні."},{"book":"ПІЛІПЯНАЎ","chapter":"2","verse":"14","text":"Усё рабеце без нараканьня і сумненьня,"},{"book":"ПІЛІПЯНАЎ","chapter":"2","verse":"15","text":"каб вам быць бездакорнымі і чыстымі дзецьмі Божымі, беспахібнымі сярод упарцістага і разбэшчанага роду, у якім вы зьзяеце, як сьвяцілы ў сьвеце,"},{"book":"ПІЛІПЯНАЎ","chapter":"2","verse":"16","text":"ашчаджаючы слова жыцьця на пахвалу мне ў дзень Хрыстовы, што я ня марна змагаўся і ня марна працаваў."},{"book":"ПІЛІПЯНАЎ","chapter":"2","verse":"17","text":"Але калі я і мушу зрабіцца ахвяраю за ахвяру і служэньне веры вашай, дык радуюся і цешуся разам з усімі за вас;"},{"book":"ПІЛІПЯНАЎ","chapter":"2","verse":"18","text":"за гэта самае і вы радуйцеся і цешцеся са мною."},{"book":"ПІЛІПЯНАЎ","chapter":"2","verse":"19","text":"Спадзяюся ж у Госпадзе Ісусе неўзабаве паслаць да вас Цімафея, каб і я, даведаўшыся пра вашыя абставіны, суцешыўся духам."},{"book":"ПІЛІПЯНАЎ","chapter":"2","verse":"20","text":"Бо няма ў мяне нікога роўнага яму ў рупнасьці, хто б так шчыра дбаў пра вас;"},{"book":"ПІЛІПЯНАЎ","chapter":"2","verse":"21","text":"бо ўсе шукаюць свайго, а не таго, што даспадобы Ісусу Хрысту."},{"book":"ПІЛІПЯНАЎ","chapter":"2","verse":"22","text":"А ягоная вернасьць вам вядомая, бо ён, як сын пры бацьку, служыў мне ў зьвеставаньні."},{"book":"ПІЛІПЯНАЎ","chapter":"2","verse":"23","text":"І вось я спадзяюся паслаць яго адразу ж, як толькі даведаюся, што будзе са мною."},{"book":"ПІЛІПЯНАЎ","chapter":"2","verse":"24","text":"Я ўпэўнены ў Госпадзе, што і сам хутка прыйду да вас."},{"book":"ПІЛІПЯНАЎ","chapter":"2","verse":"25","text":"Урэшце я палічыў патрэбным паслаць да вас Эпафрадыта, брата і супрацоўніка і падзьвіжніка майго ў змаганьні, а вашага пасланца і службіта ў патрэбе маёй,"},{"book":"ПІЛІПЯНАЎ","chapter":"2","verse":"26","text":"бо ён моцна хацеў бачыць вас і цяжка журыўся, што да вас дайшлі чуткі пра ягоную хваробу."},{"book":"ПІЛІПЯНАЎ","chapter":"2","verse":"27","text":"Бо ён быў хворы пры сьмерці; але Бог памілаваў яго, і не яго толькі, але і мяне, каб не дадалося мне жальбы да жальбы."},{"book":"ПІЛІПЯНАЎ","chapter":"2","verse":"28","text":"Таму я хутчэй паслаў яго, каб вы, убачыўшы яго зноў, парадаваліся, і я быў меней засмучаны."},{"book":"ПІЛІПЯНАЎ","chapter":"2","verse":"29","text":"Прымеце ж яго ў Госпадзе з усякаю радасьцю, і такіх майце ў пашане,"},{"book":"ПІЛІПЯНАЎ","chapter":"2","verse":"30","text":"бо ён за справу Хрыстовую хадзіў каля сьмерці, ставіў жыцьцё пад пагрозу, каб дапоўніць недахоп вашых паслугаў мне."}]}