{"data":[{"book":"Tiuteronomi Kasege","chapter":"14","verse":"1","text":"Hagi Israeli vahe'motma tamagra Ra Anumzana tamagri Anumzamofo mofavre mani'nazagu, fri'nesia vahetera tamasunkura hutma tamavufgane tamasenireti tinke tamazoka'enena taga osiho."},{"book":"Tiuteronomi Kasege","chapter":"14","verse":"2","text":"Na'ankure Ra Anumzana tamagri Anumzamo'a ama mopafi vahepintira tamazeri ruotge huno, Agri vahe manisaze huno higeta maka ama mopafima mani'naza vahepintira tamagra Agri ruotge vahe mani'naze."},{"book":"Tiuteronomi Kasege","chapter":"14","verse":"3","text":"Kefoza huno agruma osu'nesia zagagafa oneho."},{"book":"Tiuteronomi Kasege","chapter":"14","verse":"4","text":"Hagi ama'na zagagafa negahaze, bulimakaoma, sipisipima, memema,"},{"book":"Tiuteronomi Kasege","chapter":"14","verse":"5","text":"diama, gazelima, robakie nehaza diama, afi' memema, ibeksie nehaza afu'ene diagna afuku antiropue nehaza afu'ene agonafima nemania sipisipi afu'enena amne negahaze."},{"book":"Tiuteronomi Kasege","chapter":"14","verse":"6","text":"Hagi agigomo'ma tarefima hatna hu'nesigeno, ne'zama azanku'afinti'ma revrino nenesia zagagafane, amne negahaze."},{"book":"Tiuteronomi Kasege","chapter":"14","verse":"7","text":"Hianagi agigomo tarefi hatna hu'nesigeno azanku'afinti revrino'ma nonesia zaga, ete azanku'afinti revrino nenesia zagama agigomo hatna osu'nesiana onetfa hiho. Hagi kemorine, rebitine, havefima nemania varenena onetfa hiho. Na'ankure zamagra azanku'zmia huzamante nege'za revriza nenazanagi, tarefina zamagigomo'za hatnara osu'neanki'za agrua osu'naze."},{"book":"Tiuteronomi Kasege","chapter":"14","verse":"8","text":"Hagi afura magore hutma oneho, na'ankure zamagigomo'a tarefi atne'neanagi, azanku'a huonte'neankino agrua osu'ne. Avufga'a onetfa nehutma, fri'nesia afu'mofo avufgarera avakora osiho!"},{"book":"Tiuteronomi Kasege","chapter":"14","verse":"9","text":"Hagi timpima nemanisia zagaramimpintira, iri'ama meno, agekona'ama me'nesia zagaramina amne negahaze."},{"book":"Tiuteronomi Kasege","chapter":"14","verse":"10","text":"Hianagi iri'ane ageko'nanema omne'nesia zagaramina agru osu'neanki, onetfa hiho."},{"book":"Tiuteronomi Kasege","chapter":"14","verse":"11","text":"Agruma hu'nea namaramina amne negahaze."},{"book":"Tiuteronomi Kasege","chapter":"14","verse":"12","text":"Hianagi agru osu namaramima onesazana, kazintumpaki, frizagama nenea tumpanki, osa tumpanki,"},{"book":"Tiuteronomi Kasege","chapter":"14","verse":"13","text":"kenage'ma hare'za vanoma nehaza maka namaraminki,"},{"book":"Tiuteronomi Kasege","chapter":"14","verse":"14","text":"haninke namaramima ra zamageru'ma neraza nama zagagi,"},{"book":"Tiuteronomi Kasege","chapter":"14","verse":"15","text":"mananinkna za'za arenane nama zagagi, rankrafama nehia komutonki, hagerinkenafi nemaniza efeke namazagagi, hagerinkena tumpanki,"},{"book":"Tiuteronomi Kasege","chapter":"14","verse":"16","text":"neonse'ene ranra komutone, efeke maniravene,"},{"book":"Tiuteronomi Kasege","chapter":"14","verse":"17","text":"hagerimpinti'ma nozamema aheno nenea ra agi'ene nama zagagi, hagerimpi hareno vano nehia tumpaki, hagerimpi ruga'a tumparaminki,"},{"book":"Tiuteronomi Kasege","chapter":"14","verse":"18","text":"za'za agia hunte namane, afi patone, tamprataminena oneho."},{"book":"Tiuteronomi Kasege","chapter":"14","verse":"19","text":"Hagi zamageko'na me'nesia neonse zagaramina zamasaguregati'ma regrarohe'za vanoma nehaza zaga maka oneho."},{"book":"Tiuteronomi Kasege","chapter":"14","verse":"20","text":"Hianagi agruma hu'nesia namaramina maka amne negahaze."},{"book":"Tiuteronomi Kasege","chapter":"14","verse":"21","text":"Hagi agra'ama fri'nesia zagaramina oneho. Hianagi tamagranema emani vahera amne zamige, ru vahetera zagorera zamige hugahaze. Na'ankure tamagra Ra Anumzana tamagri Anumzamofo ruotge vahe'a mani'naze. Hagi meme anentara nerera amirimpina onkregahaze."},{"book":"Tiuteronomi Kasege","chapter":"14","verse":"22","text":"Mika kafune kafunema hozatamifinti'ma hamare'naza ne'zana, 10ni'a kevufintira refko hutma mago kevua Anumzamofo amigahaze."},{"book":"Tiuteronomi Kasege","chapter":"14","verse":"23","text":"Hagi anama refkoma hanaza kevua, Anumzamo'ma mono hunantegahazema huno hu'ne'nia kumateke eritma egahaze. E'ina kevuma erita esaza witima, wainima, olivi masavema ese'ma kasentesia bulimakaone, sipisipi anenta'ene, avretma eta Ra Anumzana tamagri Anumzamofo avuga Agrama huhamprinte'nea kumapi, ana ne'zana neneta koro'ma hunteno agorga'ama hakaregnama manizana rempi hugahaze."},{"book":"Tiuteronomi Kasege","chapter":"14","verse":"24","text":"Hagi Ra Anumzamo'ma mono hunanteho huno hunte'ne'nia kuma'ma afete'ma me'nena, Ra Anumzana tamagri Anumzamo'ma asomu huramante'nigeno, 10ni'a kevuma hanifinti'ma mago kevuma refakoma hanaza zamo'ma rama'a hina erita vuga'ma osanutma,"},{"book":"Tiuteronomi Kasege","chapter":"14","verse":"25","text":"ana zantamina zagore atrenkeno mizasesagetma, ana zagoa eritma Ra Anumzamo'ma mono hunanteho huno'ma hu'ne'nia kumate vugahaze."},{"book":"Tiuteronomi Kasege","chapter":"14","verse":"26","text":"Hagi mono hunanteho huno'ma hu'ne'nia kumate'ma ana zagoma eritma uhanati'nutma, ana kumapima zagore'ma atre'nesaza bulimakaono, sipisipi afuro, wainio, akatinena tamagra tamavesite mizasetma maka nagataminena Ra Anumzamofo avuga kreta neneta musena hugahaze."},{"book":"Tiuteronomi Kasege","chapter":"14","verse":"27","text":"Anama nehanutma tamagranema mani'naza Livae nagara mopazimia omneno nozamine mago'a zazmia omne'negu, tamagera akani ozmanteho."},{"book":"Tiuteronomi Kasege","chapter":"14","verse":"28","text":"Hagi maka namba 3 kafumofo atumparega ana kafufima 10ni'a kevuma eritruma hanaza zana maka eritma eta tavaontamire'ma me'nenia rankumate emeritru hugahaze."},{"book":"Tiuteronomi Kasege","chapter":"14","verse":"29","text":"Hagi Livae naga'ra mopazmi omne nagaki, kraga vahe'tmima tamagranema nemanisaza vaheki, megusa mofavreraminki, kento a'nema kumatamifima nemanisamo'za emeri atru hu'za ana ne'zana nezamamu hanageno, Ra Anumzana tamagri Anumzamo'a maka eri'zama erisaza zana asomu huramantegahie."}]}