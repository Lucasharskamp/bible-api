{"data":[{"book":"মথি","chapter":"28","verse":"1","text":"বিশ্রামদিনের অবসান হলে, সপ্তাহের প্রথম দিনে অতি প্রত্যূষকালে, মাগ্দালাবাসী মরিয়ম ও অন্য মরিয়ম সমাধি দেখতে গেলেন।"},{"book":"মথি","chapter":"28","verse":"2","text":"সেখানে এক প্রচণ্ড ভূমিকম্প হল, কারণ প্রভুর এক দূত স্বর্গ থেকে নেমে এলেন। তিনি সমাধির কাছে গিয়ে সেই পাথরটি গড়িয়ে দিলেন ও তাঁর উপরে বসলেন।"},{"book":"মথি","chapter":"28","verse":"3","text":"তাঁর বস্ত্র ছিল বিদ্যুতের মতো28:3 উজ্জ্বল এবং তাঁর পোশাক ছিল তুষারের মতো ধবধবে সাদা।"},{"book":"মথি","chapter":"28","verse":"4","text":"তাঁকে দেখে প্রহরীরা এত ভয়ভীত হয়েছিল, যে তারা কাঁপতে লাগল ও মরার মতো পড়ে রইল।"},{"book":"মথি","chapter":"28","verse":"5","text":"স্বর্গদূত সেই মহিলাদের বললেন, “তোমরা ভয় পেয়ো না, কারণ আমি জানি, তোমরা যীশুর অন্বেষণ করছ, যিনি ক্রুশার্পিত হয়েছিলেন।"},{"book":"মথি","chapter":"28","verse":"6","text":"তিনি এখানে নেই, তিনি মৃত্যু থেকে বেঁচে উঠেছেন, যেমন তিনি বলেছিলেন। এসো, তিনি যেখানে শায়িত ছিলেন, সেই স্থানটি দেখবে।"},{"book":"মথি","chapter":"28","verse":"7","text":"তারপর দ্রুত গিয়ে তাঁর শিষ্যদের বলো, ‘তিনি মৃতলোক থেকে জীবিত হয়ে উঠেছেন এবং তোমাদের আগেই গালীলে যাচ্ছেন। সেখানে তোমরা তাঁকে দেখতে পাবে।’ মনে রাখবে, যে কথা আমি তোমাদের বললাম।”"},{"book":"মথি","chapter":"28","verse":"8","text":"তাই সেই মহিলারা ভীত, অথচ আনন্দে পূর্ণ হয়ে দ্রুত সমাধি ছেড়ে চলে গেলেন ও তাঁর শিষ্যদের সংবাদ দেওয়ার জন্য দৌড়ে গেলেন।"},{"book":"মথি","chapter":"28","verse":"9","text":"হঠাৎ যীশু তাঁদের সঙ্গে সাক্ষাৎ করে বললেন, “তোমাদের কল্যাণ হোক।” তারা এগিয়ে এসে তাঁর পা-দুখানি জড়িয়ে ধরলেন ও তাঁকে প্রণাম করলেন।"},{"book":"মথি","chapter":"28","verse":"10","text":"তখন যীশু তাঁদের বললেন, “তোমরা ভয় পেয়ো না। যাও, আমার ভাইদের গালীলে যেতে বলো; সেখানে তারা আমার দর্শন পাবে।”"},{"book":"মথি","chapter":"28","verse":"11","text":"সেই মহিলারা যখন পথে যাচ্ছেন, প্রহরীদের কয়েকজন নগরে প্রবেশ করে প্রধান যাজকদের সমস্ত ঘটনার বিবরণ দিল।"},{"book":"মথি","chapter":"28","verse":"12","text":"প্রধান যাজকেরা প্রাচীনবর্গের সঙ্গে মিলিত হয়ে এক কুমন্ত্রণা করল। তারা সেই সৈন্যদের প্রচুর পরিমাণে অর্থ দিল,"},{"book":"মথি","chapter":"28","verse":"13","text":"তাদের বলল, “তোমাদের বলতে হবে, ‘রাত্রে আমরা যখন ঘুমিয়েছিলাম, তখন তার শিষ্যেরা এসে তাকে চুরি করে নিয়ে গেছে।’"},{"book":"মথি","chapter":"28","verse":"14","text":"আর এই সংবাদ যদি প্রদেশপালের কাছে যায়, আমরাই তাঁকে বুঝিয়ে তোমাদের সংকটের সমাধান করব।” অতএব, সৈন্যরা সেই অর্থ নিয়ে তাদের নির্দেশমতো কাজ করল।"},{"book":"মথি","chapter":"28","verse":"15","text":"আর এই কাহিনি ব্যাপকরূপে ইহুদিদের মধ্যে রটিয়ে দেওয়া হল, যা আজও পর্যন্ত প্রচলিত আছে।"},{"book":"মথি","chapter":"28","verse":"16","text":"তারপর সেই এগারোজন শিষ্য গালীলের সেই পর্বতে গেলেন, যেখানে যীশু তাদের যেতে বলেছিলেন।"},{"book":"মথি","chapter":"28","verse":"17","text":"তাঁরা তাঁকে দেখে প্রণাম করলেন, কিন্তু কেউ কেউ সন্দেহ প্রকাশ করলেন।"},{"book":"মথি","chapter":"28","verse":"18","text":"তখন যীশু তাঁদের কাছে এসে বললেন, “স্বর্গে ও পৃথিবীতে সমস্ত কর্তৃত্ব আমাকে দেওয়া হয়েছে।"},{"book":"মথি","chapter":"28","verse":"19","text":"অতএব, তোমরা যাও ও সমস্ত জাতিকে শিষ্য করো, পিতা ও পুত্র ও পবিত্র আত্মার নামে তাদের বাপ্তিষ্ম28:19 বাপ্তিষ্ম—খ্রীষ্টের সঙ্গে সংযুক্তি ও তাঁর প্রতি তাদের অঙ্গীকারের চিহ্নস্বরূপ। দাও।"},{"book":"মথি","chapter":"28","verse":"20","text":"আর আমি তোমাদের যে সমস্ত আদেশ দিয়েছি, সেগুলি পালন করার জন্য তাদের শিক্ষা দাও। আর আমি নিশ্চিতরূপে, যুগান্ত পর্যন্ত নিত্য তোমাদের সঙ্গে সঙ্গে আছি।”28:20 ইম্মানুয়েল (ঈশ্বর আমাদের সঙ্গী), এই বাণীর সঙ্গে সংগতিপূর্ণ ও পুনরায় আশ্বাস-প্রদানকারী প্রতিশ্রুতিস্বরূপ।"}]}