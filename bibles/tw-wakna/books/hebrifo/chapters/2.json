{"data":[{"book":"Hebrifo","chapter":"2","verse":"1","text":"Eyi nti na ɛsɛ sɛ yeso nokware a yɛate no mu dennen, sɛnea ɛbɛyɛ a biribi rentu yɛn aso."},{"book":"Hebrifo","chapter":"2","verse":"2","text":"Nsɛm a abɔfo no kae no yɛ nokware, enti obiara a wanni so no nyaa asotwe a ɛfata no."},{"book":"Hebrifo","chapter":"2","verse":"3","text":"Na sɛ yɛantie saa nkwagye yi a, ɛbɛyɛ dɛn na yɛatumi aguan? Awurade no ankasa na odii kan kaa saa nkwagye yi ho asɛm na wɔn a wotiee no no ama yɛahu sɛ ɛyɛ nokware."},{"book":"Hebrifo","chapter":"2","verse":"4","text":"Saa bere koro no ara mu na Onyankopɔn nam ne nsɛnkyerɛnne ne nʼanwonwadwuma so dii ho adanse. Bio, ɔkyɛɛ Honhom Kronkron no sɛnea ɔpɛ."},{"book":"Hebrifo","chapter":"2","verse":"5","text":"Onyankopɔn amma abɔfo anni wiase a na wayɛ nʼadwene sɛ ɔrebɛbɔ no so; saa wiase a yɛka ho asɛm no."},{"book":"Hebrifo","chapter":"2","verse":"6","text":"Na mmom wɔaka wɔ Kyerɛwsɛm no mu baabi se,"},{"book":"Hebrifo","chapter":"2","verse":"7","text":"Wobɔɔ no ma ɔyɛɛ akumaa kakra sen abɔfo;"},{"book":"Hebrifo","chapter":"2","verse":"8","text":"sɛ onni nneɛma nyinaa so.”"},{"book":"Hebrifo","chapter":"2","verse":"9","text":"Nanso yehu Yesu! Mmere tiaa bi, wɔbɔɔ no hyɛɛ abɔfo ase sɛnea ɛbɛyɛ a esiane Onyankopɔn ahummɔbɔ nti ɛsɛ sɛ owu ma nnipa nyinaa no. Yehu no sɛ esiane owu a owui no nti, wɔahyɛ no anuonyam."},{"book":"Hebrifo","chapter":"2","verse":"10","text":"Eye sɛ Onyankopɔn a ɔbɔɔ nneɛma nyinaa na ɔhwɛ so no bɛma Yesu afa nʼamanehunu no mu ayɛ pɛ sɛnea ɛbɛyɛ a ɔbɛma ne mma nyinaa akɔ saa anuonyam no mu bi. Efisɛ Yesu no nko ara ne Onipa a obedi wɔn anim akɔ nkwagye no mu."},{"book":"Hebrifo","chapter":"2","verse":"11","text":"Ɔma nnipa yɛ kronkron fi wɔn bɔne mu. Na ɔne wɔn a wayɛ wɔn kronkron no nyinaa wɔ Agya baako. Ɛno nti na Yesu mfɛre sɛ ɔfrɛ wɔn anuanom no."},{"book":"Hebrifo","chapter":"2","verse":"12","text":"Ɔka se,"},{"book":"Hebrifo","chapter":"2","verse":"13","text":"Ɔsan ka bio se,"},{"book":"Hebrifo","chapter":"2","verse":"14","text":"Esiane sɛ mma no wɔ ɔhonam ne mogya nti, Yesu nso baa onipa tebea mu sɛnea ɛbɛyɛ a ɔnam ne wu no so bɛsɛe ɔbonsam a okura owu tumi no ahoɔden."},{"book":"Hebrifo","chapter":"2","verse":"15","text":"Na ɔnam so agye wɔn a esiane sɛ wosuro owu nti, wɔayɛ akoa wɔ wɔn asetena nyinaa mu no."},{"book":"Hebrifo","chapter":"2","verse":"16","text":"Ɛyɛ nokware turodoo sɛ ɛnyɛ abɔfo na ɔboa wɔn. Na mmom sɛnea Kyerɛwsɛm no ka no, “Ɔboa Abraham asefo.”2.16 Kristo begyee Abraham asefo a wɔwɔ gyidi sɛ Abraham no. (1 Mose 12.2-3)"},{"book":"Hebrifo","chapter":"2","verse":"17","text":"Eyi kyerɛ sɛ ɔkwan biara so no, ɛsɛ sɛ ɔyɛ sɛ ne nuanom, sɛnea ɛbɛyɛ a ɔbɛyɛ wɔn Sɔfopanyin nokwafo ne mmɔborɔhunufo wɔ Onyankopɔn som mu, na anam so ma wɔde nnipa bɔne akyɛ wɔn."},{"book":"Hebrifo","chapter":"2","verse":"18","text":"Enti afei, obetumi aboa wɔn a wɔasɔ wɔn ahwɛ no, efisɛ wɔsɔɔ ɔno ankasa hwɛe, ma ohuu amane."}]}