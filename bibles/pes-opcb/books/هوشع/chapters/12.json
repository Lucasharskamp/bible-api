{"data":[{"book":"هوشع","chapter":"12","verse":"1","text":"مردم اسرائیل12‏:1 عبری: «افرایم»؛ که منظور حکومت شمالی اسرائیل است. از باد تغذیه می‌کنند، و تمام روز در پی باد شرقی می‌دوند. آنها دروغ و خشونت را می‌افزایند، با آشور عهد می‌بندند در حالی که روغن زیتون به مصر می‌فرستند تا حمایتشان کند."},{"book":"هوشع","chapter":"12","verse":"2","text":"خداوند از یهودا شکایت دارد و اسرائیل را برای کارهای بدی که کرده است عادلانه مجازات خواهد کرد."},{"book":"هوشع","chapter":"12","verse":"3","text":"یعقوب، جد اسرائیل، در شکم مادرش با برادرش نزاع کرد و وقتی مرد بالغی شد، حتی با خدا نیز جنگید."},{"book":"هوشع","chapter":"12","verse":"4","text":"آری، با فرشته کشتی گرفت و پیروز شد، سپس با گریه و التماس از او تقاضای برکت نمود. در بیت‌ئیل خداوند را دید و خدا با او صحبت کرد"},{"book":"هوشع","chapter":"12","verse":"5","text":"همان خداوند، خدای لشکرهای آسمان که نامش یهوه است."},{"book":"هوشع","chapter":"12","verse":"6","text":"پس حال، ای اسرائیل، به سوی خداوند بازگشت نما؛ با محبت و راستی زندگی کن و با صبر و تحمل در انتظار خدا باش."},{"book":"هوشع","chapter":"12","verse":"7","text":"خداوند می‌فرماید: «اسرائیل مانند فروشنده‌ای است که اجناس خود را با ترازوی نادرست می‌فروشد و فریبکاری را دوست دارد."},{"book":"هوشع","chapter":"12","verse":"8","text":"او به خود می‌بالد و می‌گوید: من ثروتمند هستم تمام این ثروت را خودم به دست آورده‌ام و کسی نمی‌تواند مرا به فریبکاری متهم کند."},{"book":"هوشع","chapter":"12","verse":"9","text":"«ولی من که خداوند تو هستم و تو را از بردگی مصر رهانیدم، بار دیگر تو را می‌فرستم تا در خیمه‌ها زندگی کنی."},{"book":"هوشع","chapter":"12","verse":"10","text":"«من انبیای خود را فرستادم تا با رؤیاها و مثلهای زیاد، شما را از خواب غفلت بیدار کنند،"},{"book":"هوشع","chapter":"12","verse":"11","text":"ولی هنوز در جلجال مذبحها مثل شیار کشتزارها ردیف به ردیف و پشت سر هم قرار دارند تا روی آنها برای بتهایتان قربانی کنید. جلعاد هم از بتها پر است و ساکنانش به بطالت گرفتار شده، بتها را پرستش می‌کنند.»"},{"book":"هوشع","chapter":"12","verse":"12","text":"یعقوب به ارام فرار کرد و با کار چوپانی همسری برای خود گرفت."},{"book":"هوشع","chapter":"12","verse":"13","text":"خداوند پیامبری فرستاد تا قوم خود را از مصر بیرون آورد و از ایشان محافظت نماید."},{"book":"هوشع","chapter":"12","verse":"14","text":"ولی اینک اسرائیل خداوند را به شدت به خشم آورده است، پس خداوند او را به جرم گناهانش محکوم به مرگ خواهد کرد."}]}