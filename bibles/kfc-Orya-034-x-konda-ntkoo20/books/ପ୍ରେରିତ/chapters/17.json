{"data":[{"book":"ପ୍ରେରିତ","chapter":"17","verse":"1","text":"ପାଉଲ ନି ସିଲା ଆମ୍ଫିପଲି ମାରି ଆପଲନିଆ ଗାଡ଼୍‌ ସିଜି ସଲ୍‍ସି ତେସଲନିକିୟାଦି ଇତାର୍‌ । ଆବେ ଉନ୍‍ଣ୍ତ୍ରି ଜିହୁଦିରି ପାର୍‌ତନା ଇଲୁ ମାର୍ହାତ୍‌ ।"},{"book":"ପ୍ରେରିତ","chapter":"17","verse":"2","text":"ପାଉଲ ୱାନି ରିତି ଇସାବ୍‌ତାନ୍‌ ପାର୍‌ତନା ଇଲ୍‌ତୁ ସର୍ହାନ୍‍ । ଆବେ ପାକାପାକି ମୁନ୍‍ଣ୍ତ୍ରି ରମ୍‌ନି ଦିନ୍‌ ସାନ୍ଧି ଦାର୍ମୁସାସ୍ତ୍ରଦି ବାକ୍ୟ ଅସି ୱାନ୍‌ ଲୋକାଙ୍ଗ୍‌ ୱେର୍‌ତାନ୍‌,"},{"book":"ପ୍ରେରିତ","chapter":"17","verse":"3","text":"ଦାର୍ମୁସାସ୍ତ୍ର ୱେର୍‌ସି ମାରି ବୁଜାକିଜି ସତ୍‌ ତର୍‍ତାନ୍‍ ଜେ, ମସିହଦି ଦୁକୁ ବଗାନିକା ମାରି ସାତି ମାଣାନ୍‌ ନିଙ୍ଗିଁକା ଦର୍‌କାର୍‌ ମାର୍ହାତ୍‌ । ପାଉଲ ଇର୍ହାନ୍‌, “ଏମେ ଜିସୁଦି ବିସୟ୍‌ ନାନ୍ ୱେର୍‌ସିନା, ୱାନ୍‌ ଆୟା ମସିହ ।”"},{"book":"ପ୍ରେରିତ","chapter":"17","verse":"4","text":"ୱାରି ଲୋଇ ଏସ ଲୋକୁ ଇକା ବିସ୍‌ବାସ୍‌ କିଜି ପାଉଲ ନି ସିଲା ୱାଲେ ମିସାତାର୍‍; ଆୟାୱାଜା ନାଣ୍ତ ପେରି ଆଇମେକ୍‍ ମାରି ମାପୁରୁଦି ପାର୍‍ତନାକିନି ଗ୍ରିକ୍‌ ଲୋକା ଉନ୍‍ଣ୍ତ୍ରି ପେରି ଦଲ୍‌ ବା ୱାରି ୱାଲେ ମିସାତାର୍‍ ।"},{"book":"ପ୍ରେରିତ","chapter":"17","verse":"5","text":"ମାତର୍‌ ଜିହୁଦି ଲୋକୁ ରିସା ଆତାର୍‌ ମାରି ଏସ ତାଗ୍‌ଇ ଗୁଣ୍‍ତି ଲୋକାଙ୍ଗ୍‌ ଉଣ୍ତା କିଜି ୱିଜୁ ଗାଡ଼୍‍କାଙ୍ଗ୍‍ଁ ମାଡ୍‌ଗୋଲ୍‌ କିବିସ୍‍ କିତାର୍‍ । ୱାର୍‌ ପାଉଲ ନି ସିଲେଙ୍ଗ୍‍ଁ ପୟ୍‌ଜି ଲୋକା ଲାକ୍‌ତୁ ତାନି ଉଣ୍ତିଙ୍ଗ୍‍ଁ ଜେସନ୍‍ ଦର୍‌ତି ଅରେନ୍‌ ଲୋକ୍‌ତି ଇଲୁଦିଙ୍ଗ୍‌ ୱିର୍‍ସିତାର୍‍ ।"},{"book":"ପ୍ରେରିତ","chapter":"17","verse":"6","text":"ମାତର୍‌ ଆବେ ପାଉଲ ନି ସିଲେଙ୍ଗ୍‍ଁ ପୟ୍‍ଏଜି, ୱାର୍‌ ଜେସନ୍‍ ନି ଆଇ ଏସ ବିସ୍‍ବାସ୍‌ତି ତଡ଼ାନ୍‌କାଙ୍ଗ୍‌ ଗାଡ଼୍‌ତି ଅଦିକାରିରି ଲାକ୍‌ତୁ ରେଲ୍‌ଜି ତାସି ଆଉଲି ଆଜି ଇର୍ହାର୍‌, “ଇୟା ଲୋକୁ ସାରିବେଡ଼୍‍ତି ଜାଟି ଜଗଡ଼ା କିଜିନାର୍‍ ! ଇଲେଇ ୱାର୍‌ ମା ଗାଡ଼୍‌ତୁ ୱାତାମାନାର୍‌"},{"book":"ପ୍ରେରିତ","chapter":"17","verse":"7","text":"ମାରି ଜେସନ୍‍ ୱାରିଙ୍ଗ୍‍ଁ ୱାନି ଇଲ୍‌ତୁ ଇଟ୍‌ତାମାନାନ୍‌ । ଜିସୁ ଦର୍‌ତି ମାରି ଅରେନ୍‌ ରାଜା ମାନାନ୍‌ ଇଜି ୱେର୍‌ସି ୱାର୍‌ ସମ୍ରାଟଦି ୱିଜୁ ନିୟମ୍‌ ଅମାନ୍ୟ କିଜିନାର୍‍ ।”"},{"book":"ପ୍ରେରିତ","chapter":"17","verse":"8","text":"ଇୟା ମାଟା ଇଜି ୱାର୍‌ ଲୋକାଙ୍ଗ୍‌ ନି ଅଦିକାରିରି ଲୋଇ ନାଣ୍ତ ରିସା ନି ଜାଟି ଜଗଡ଼ା କିଜିନାର୍‍ ।"},{"book":"ପ୍ରେରିତ","chapter":"17","verse":"9","text":"ଅଦିକାରିର୍‍ ଜେସନ୍‍ ନି ବିସ୍‍ବାସିରି ମାଣାନ୍‌ ଡାବୁଙ୍ଗୁଁ ଅସି ୱାରିଙ୍ଗ୍‍ଁ ମୁକୁଡ଼ା କିଜି ଡ଼ିସ୍‍ତା ସିତାର୍‍ ।"},{"book":"ପ୍ରେରିତ","chapter":"17","verse":"10","text":"ନାଡ଼ା ଆତିୱେନ୍‍କା ବିସ୍‍ବାସ୍‌ତି ତଡ଼ାନ୍‌କୁ ପାଉଲ ନି ସିଲେଙ୍ଗ୍‍ଁ ବେରିଆଦୁ ପକ୍‌ତାର୍‌ । ୱାର୍‌ ଆବେଟାନ୍‍ ଇଜି ଜିହୁଦିରି ପାର୍‌ତନା ଇଲୁଦୁ ସର୍ହାର୍‍ ।"},{"book":"ପ୍ରେରିତ","chapter":"17","verse":"11","text":"ତେସଲନିକିୟାଦି ଲୋକା ବାଦ୍‌ଲୁ ଆବେଣି ଲୋକୁ ନାଣ୍ତ ନେସ୍‌ତେଙ୍ଗ୍‌ ୱେଡ଼ିକା ମାର୍ହାର୍‍ । ୱାର୍‌ ନାଣ୍ତ ୱେଡ଼ିକାଦାନ୍‌ ସିସୁରି ବାକ୍ୟ ୱେର୍‌ଆର୍‌ ମାରି ପାଉଲଦି ମାଟାଦି ସତ୍‌ ମାଟା ନେସ୍‍ତେଙ୍ଗ୍‍ଁ ଇଜି ୱିଜୁଦିନ୍‌ ଦାର୍ମୁସାସ୍ତ୍ର ପଡ଼ାଜି ୱେନ୍‍ବାଜି ମାର୍ହାର୍‍ ।"},{"book":"ପ୍ରେରିତ","chapter":"17","verse":"12","text":"ୱାରି ଲୋଇ ନାଣ୍ତ ଲୋକୁ ବିସ୍‍ବାସ୍‍ କିତାର୍‍ । ନାଣ୍ତ ସନ୍‌ମାନ୍‍‍ତି ଗ୍ରୀକ୍‍ ଆଇମେକ୍‍ ମାରି ଗ୍ରିକ୍‌ ଲୋକୁ ବିସ୍‍ବାସିରି ୱାଲେ ମିସାତାର୍‍ ।"},{"book":"ପ୍ରେରିତ","chapter":"17","verse":"13","text":"ମାତର୍‌ ଏସ୍ତିୱାଲେ ତେସଲନିକିୟାଦି ଜିହୁଦି ଲୋକୁ ୱେର୍‌ଆର୍‌ ଜେ ବେରିଆଦୁ ବା ପାଉଲ ମାପୁରୁଦି ବାକ୍ୟ ପ୍ରଚାର୍‌ କିଜିନାନ୍‍, ୱାର୍‌ ଆବେ ୱାଜି ଜାଟି ଜଗଡ଼ା କିଦେଙ୍ଗ୍‍ଁ ଇଜି ଲୋକାଙ୍ଗ୍‌ ଏଗ୍ରିସ୍‍ତାର୍‍ ।"},{"book":"ପ୍ରେରିତ","chapter":"17","verse":"14","text":"ବେଗି ବେଗି ବିସ୍‍ବାସ୍‌ତି ତଡ଼ାନ୍‌କୁ ପାଉଲ୍‍ତିଙ୍ଗ୍‍ଁ ସାମ୍‌ଦୁର୍‌ ପାଡ଼ିସିଜି ପକ୍‌ତାର୍‌; ମାତର୍‌ ସିଲା ନି ତିମତି ରିଏର୍‌ ବେରିଆଦୁ ତେବାତାର୍‌ ।"},{"book":"ପ୍ରେରିତ","chapter":"17","verse":"15","text":"ପାଉଲ୍‍ତିଙ୍ଗ୍‍ଁ ଅସି ମାର୍ହି ଲୋକୁ ୱାନି ୱାଲେ ଆତେନ୍‍ସ୍‍ ସାନ୍ଦି ସର୍ହାର୍‍ । ଆବେଟ୍‌ତାନ୍‌ ୱାର୍‌ ବେରିଆଦାନ୍‌ ଡ଼େସି ୱାଜି ସିଲା ନି ତିମତିଦିଙ୍ଗ୍‌ ଇର୍ହାର୍‌, ୱାର୍‌ ବେଗି ପାଉଲିତି ୱାଲେ ମିସାପିର୍‌ ଇଜି ପାଉଲ ଆଦେସ୍‌ ସିତାମାନାନ୍‌ ।"},{"book":"ପ୍ରେରିତ","chapter":"17","verse":"16","text":"ଆତେନ୍‍ସ୍‍ ସିଲା ନି ତିମତିଙ୍ଗ୍‍ଁ କାପ୍‍କିନି ସମୟ୍‍ତୁ ଗାଡ଼୍‌ ଦିୟାମ୍‍କାଙ୍ଗ୍‌ ପୁରାଆତିମାନିକା ସୁଡ଼ୁଜି ପାଉଲ ନାଣ୍ତ ଦୁକ୍‌ ଆତାନ୍‍ ।"},{"book":"ପ୍ରେରିତ","chapter":"17","verse":"17","text":"ଆଦେଙ୍ଗ୍‍ଁ ୱାନ୍‌ ପାର୍‌ତନା ଇଲୁଦୁ ଜିହୁଦି ଲୋକା ୱାଲେ ମାପୁରୁଦି ପାର୍‍ତନାକିନି ଅଣଜିହୁଦିରି ୱାଲେ ଇୟା ବିସୟ୍‌ତାନ୍‌ ସବୁଦିନ୍‍ ୱାର୍‍ଗିଦେଙ୍ଗ୍‍ଁ ଆସ୍‌ତାନ୍‌ । ଗାଡ଼୍‌ତି ଡେଣା ବାଡିଆଙ୍ଗ୍‍ଁ ସନିୱାନିକା ଆଜିମାନି ଲୋକା ୱାଲେ ଆୟା ବିସୟ୍‌ତାନ୍‌ ୱାର୍‍ଗିତାର୍‍ ।"},{"book":"ପ୍ରେରିତ","chapter":"17","verse":"18","text":"ଏସ “ଏପିକ୍ୟୁରିଆନ୍‍ ନି ସ୍ଟୋଇକ୍‍” ସିକିୟା ଗୁରୁରି ୱାଲେ ୱାନି ଆସ୍‌ସିସାତାର୍‌ । ୱାରି ଲୋଇ ଏସଲୋକ୍‌ ଇର୍ହାର୍‌, “ଇୟା ବୁଦିସିଲିକାନ୍‌ ଇନିକା ଇନ୍‍ଡ୍ରେଙ୍ଗ୍‍ଁ ସଲ୍‌ସିନାନ୍‌ ?”"},{"book":"ପ୍ରେରିତ","chapter":"17","verse":"19","text":"ଆୟାଉଣ୍ତିଙ୍ଗ୍‌ ୱାର୍‌ ପାଉଲ୍‍ତିଙ୍ଗ୍‍ଁ ଆସ୍‌ତା ଅତାର୍‍ ମାରି ୱାନିଙ୍ଗ୍‌ ଏରିୟ ପାଗସ୍‍ ଦର୍‌ତି ଗାଡ଼୍‌ ମିଟିଙ୍ଗ୍‍ଁତୁ ତାସି ଇର୍ହାର୍‌, “ନିନ୍‌ ଏମେ ପୁନି ସିକିୟା ବିସୟ୍‌ତାନ୍‌ ୱେର୍‌ସିନି, ଆୟା ବିସୟ୍‌ତାନ୍‌ ମାପ୍‌ ନେସ୍‍ତେଙ୍ଗ୍‍ଁ ବଦା କିଜିନାପ୍‍ ।"},{"book":"ପ୍ରେରିତ","chapter":"17","verse":"20","text":"ନିନ୍‌ ୱେର୍‌ସି ମାନି ଏସ ମାଟା ମାଙ୍ଗିଁ କାବା ୱାଜିନାତ୍‍ । ମାପ୍‌ ତାନି ଅର୍ତ ନେସ୍‍ତେଙ୍ଗ୍‌ ବଦାକିନାପ୍‍ ।”"},{"book":"ପ୍ରେରିତ","chapter":"17","verse":"21","text":"ଆତେନ୍‍ସ୍‍ତି ଲୋକୁ ମାରି ଆବେ ବାସାକିନି ଆଇଦେସ୍‍ତିକାର୍‍ ପୁନି ବିସୟ୍‌ ୱେନ୍‍ଡ୍ରେଙ୍ଗ୍‍ଁ ନି ଇନ୍‍ଡ୍ରେଙ୍ଗ୍‍ଁ ନାଣ୍ତ ଜିବନ୍‌ ନଜି ମାର୍ହାର୍‌ । ଇବେ ୱାର୍‌ ନାଣ୍ତ ସମୟ ସିଜି ମାର୍ହାର୍ ।"},{"book":"ପ୍ରେରିତ","chapter":"17","verse":"22","text":"ପାଉଲ ଏରିୟ ପାଗସ୍‍ ଗାଡ଼୍‌ ମିଟିଙ୍ଗ୍‍ଁ ଆଗ୍‌ଡ଼ି ନିଲ୍‌ସି ଇର୍ହାନ୍‌, “ଆତେନ୍‍ସ୍‍ତି ବାସାନିଲୋକୁ, ମିର୍‌ ୱିଜେରେ ଦାର୍ମୁ ଲୋକୁ ଜଣା ପଡ଼ାଜିନାତ୍‍ ।”"},{"book":"ପ୍ରେରିତ","chapter":"17","verse":"23","text":"ନାନ୍ ମି ଗାଡ଼୍‌ ବୁଲାଜି ସୁଡ଼୍‍ତି ୱାଲେ ମି ପୁଜାକିନି ବାଡିଦୁ ସୁଡ଼ୁତା । ଉନ୍‍ଣ୍ତ୍ରି ପୁଜା ସିନି ବେଦି ମୁସ୍‌କୁ ଉନ୍‍ଣ୍ତ୍ରି ନେସେଇ ମାପୁରୁଦି ଉଦେସ୍‍ତାନ୍‍, ରାସାତି ମାନିକା ବା ସୁଡ଼ୁତା । ମିର୍‌ ନେସ୍‍ଏନ୍‍ଣ୍ତା ଆମା ତାନିଙ୍ଗ୍‍ଁ ପୁଜା କିଜିନିଦେର୍‌, ଇଲେଇ ୱାନି ମାଟା ମି ଲାକ୍‌ତୁ ପ୍ରଚାର୍‌ କିଦେଙ୍ଗ୍‍ଁ ସଲ୍‍ସିନା ।"},{"book":"ପ୍ରେରିତ","chapter":"17","verse":"24","text":"୧୭:୨୪ ପ୍ରେରିତ ୭:୪୮.ମାପୁରୁ ଦୁନିଆ ନି ଆବେ ମାନି ୱିଜୁ ବିସୟ୍‌ ତିଆର୍‌ କିତାନ୍‌ । ୱାନ୍‌ ମୁସ୍‌କୁପୁର୍‌ ନି ଦୁନିଆଦି ପ୍ରବୁ । ଲୋକା କିକାଣ୍‍ ତିଆର୍‌ ଆତି ମନ୍ଦିର୍‍କାଙ୍ଗ୍‌ ୱାନ୍‌ ବାସାଏନ୍‍ ।"},{"book":"ପ୍ରେରିତ","chapter":"17","verse":"25","text":"ମାଡ୍‌ ୱାନି ଉଣ୍ତିଙ୍ଗ୍‍ଁ ପାଣି କିଜି ୱାନିଙ୍ଗ୍‍ଁ ସିଦେଙ୍ଗ୍‌ ଆଟ୍‍ନିନାନି ଇନି ବିସୟ୍‌ ୱାନ୍‌ ବଦା କିଏନ୍‌; ଇରିଙ୍ଗ୍‍ଁ ୱାନ୍‌ ୱିଜେରିଙ୍ଗ୍‍ଁ ଜିବନ୍‌, ପୁନ୍‍ଣ୍ତା ମାରି ୱିଜୁ ଦର୍‌କାର୍‌ ବିସୟ୍‌ ସିତାମାନାନ୍‌ ।"},{"book":"ପ୍ରେରିତ","chapter":"17","verse":"26","text":"ଅରେନ୍‌ ଲୋକ୍‌ତି ମାଣାନ୍‌ ୱାନ୍‌ ୱିଜୁ ଲୋକୁ ଜାତିଦିଙ୍ଗ୍‍ଁ ତିଆର୍‌ କିତାମାନାନ୍‍ ମାରି ୱାନି ଆଦେସ୍‍ତାନ୍‍ ୱାର୍‌ ଦୁନିଆଦି ନାଣ୍ତ ବାଡିଆଙ୍ଗ୍‍ଁ ବାସାନାର୍‍, ଏମେ ସମୟ୍‍ତୁ, ଏନ୍‌ ଏମେ ବାଡିଦୁ ବାସାନାନ୍‍, ଆଗ୍‌ଡ଼ିରାନ୍‌ ମାପୁରୁ ଆକା ତିଆର୍‌ କିତାମାନାନ୍‍ ।"},{"book":"ପ୍ରେରିତ","chapter":"17","verse":"27","text":"ୱାନି ଉଦେସ୍‌ ମାର୍ହାତ୍‌, ୱିଜେରେ ଏଣ୍ତେସ୍‌ ୱାନିଦି ପୟ୍‌ଜି ୱାନିଙ୍ଗ୍‍ଁ ପୟ୍‌ନାର୍‌ । ମାତର୍‌ ସତ୍‍ତାନ୍‍ ମାପୁରୁ ଆମାୱାନିମାଣାନ୍‍ ଆକ ସିଲେନ୍‌ ।"},{"book":"ପ୍ରେରିତ","chapter":"17","verse":"28","text":"ଇୟା ବିସୟ୍‌ତାନ୍‌ ଅରେନ୍‌ ଲୋକୁ ଇର୍ହାମାନାନ୍‌,"},{"book":"ପ୍ରେରିତ","chapter":"17","verse":"29","text":"ମାପ୍‌ ମାପୁରୁଦି କଡ଼ର୍‌ ଆତିମାନିଙ୍ଗ୍‌ ଲୋକା ମାଣାନ୍‌ ତିଆର୍‌ଆତି ବାଙ୍ଗାଁରାମ୍‍, ୱେନ୍‍ଣ୍ତି ମାରି କାଲ୍‍ତାନ୍‍ ତିଆର୍‌ଆତି ବମାଦି ରୁପ୍‍ତାନ୍‍ ମାପୁରୁଦି ୱାଜା ଏତ୍‌କିଦେଙ୍ଗ୍‌ ଆଟ୍‌ଏଟ୍‍ ।"},{"book":"ପ୍ରେରିତ","chapter":"17","verse":"30","text":"ଲୋକୁ ମାପୁରୁଙ୍ଗ୍‍ଁ ନେସ୍‍ଇୱାଲେ ୱାନ୍‌ ଆୟା ଦସ୍‌ ଆସ୍‍ଏନ୍‌ ମାର୍ହାନ୍‌, ମାତର୍‌ ଇଲେଇ ଆୟାୱିଜୁ ୱିଜେରିଙ୍ଗ୍‍ଁ ୱାରି ପାପ୍‌ ସାରିଦାନ୍‍ ଡ଼େସିୱାଦେଙ୍ଗ୍‍ଁ ଇଜି ଆଦେସ୍‌ ସିଜିନାନ୍‌ ।"},{"book":"ପ୍ରେରିତ","chapter":"17","verse":"31","text":"ୱାନ୍‌ ଉନ୍‍ଣ୍ତ୍ରି ଦିନ୍‌ ତିର୍‌ କିତାମାନାନ୍‌ । ଆୟା ଦିନ୍‌ ୱାନ୍‌ ୱାନି ବାସେଆତି ଲୋକ୍‌ତି ମାଣାନ୍‌ ୱିଜୁ ଦୁନିଆଦି ନ୍ୟାୟ୍‌ ବିସାର୍‌ କିନାନ୍‌ । ଆୟା ଲୋକ୍‌ତିଙ୍ଗ୍‌ ସାତିମାଣାନ୍‌ ନିକ୍‍ତି ମାଣାନ୍‌ ୱାନ୍‌ ଇୟା ମାଟାଦି ସତ୍‍ ୱିଜେରରିଙ୍ଗ୍‍ଁ ୱେର୍‍ତା ମାନାନ୍‌ !"},{"book":"ପ୍ରେରିତ","chapter":"17","verse":"32","text":"ପାଉଲତିମାଣାନ୍‌ ସାତି ମାଣାନ୍‌ ମାରିଡ଼େସି ନିଙ୍ଗିଁନି ବିସୟ୍‌ ୱେନ୍‌ଜି ୱାରି ଲୋଇ ଏସ ଲୋକୁ ୱାନିଙ୍ଗ୍‍ଁ ସେମାର୍‌କିତାର୍‍, ମାତର୍‌ ଆଇକାର୍‌ ଇର୍ହାର୍‌, “ନିବାଣ୍‍କୁ ଇୟା ବିସୟ୍‌ତାନ୍‌ ମାପ୍‌ ମାରି ଉନ୍‍ଣ୍ତ୍ରି ଦେବା ୱେନ୍‍ଡ୍ରେଙ୍ଗ୍‍ଁ ବଦା କିଜିନାପ୍‍ ।”"},{"book":"ପ୍ରେରିତ","chapter":"17","verse":"33","text":"ଆୟା ନାଣ୍ତିରି ମିଟିଙ୍ଗ୍‍ଁ ଡ଼ିସ୍‌ସି ପାଉଲ ସର୍ହାନ୍‍ ।"},{"book":"ପ୍ରେରିତ","chapter":"17","verse":"34","text":"ଡାୟୋନିସିଅସ୍‍ ଦର୍‌ତି ମିଟିଙ୍ଗ୍‍ଁତି ଅରେନ୍‌ ଲୋକୁ, ଦାମାରି ଦର୍‌ତି ଅରେତ୍‌ ଆଇ ମାନି ମାରି ଏସ ଲୋକୁ ବିସ୍‌ବାସ୍‌ କିତେ ମାରି ୱାନି ୱାଲେ ମିସାତାର୍‌ ।"}]}