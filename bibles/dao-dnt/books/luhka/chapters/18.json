{"data":[{"book":"Luhka","chapter":"18","verse":"1","text":"Acunüng, am pyai u lü, ktaiyü vai, ti ami ksingnak vaia, ami veia, msuimcäpnak am ngthu jah mtheh lü;"},{"book":"Luhka","chapter":"18","verse":"2","text":"“Mlüh mata, Pamhnam am kyüh lü, khyang ia am msuikia ngthumkhyaki mat awmki."},{"book":"Luhka","chapter":"18","verse":"3","text":"“Acunüng, acuna mlüh üng hmeinu mat awmki, acun naw, ‘Ka ngcuhpüia veia ngtäi khaia ngthu na mkhya law pea’ ti lü, a law si laih laih."},{"book":"Luhka","chapter":"18","verse":"4","text":"“Acunüng ngthumkhyaki naw khawvei am a ktä te, akäna a mlung k'uma ngaikyu lü, ‘Pamhnam am kyüh lü, khyang ia am msui ni se pi,"},{"book":"Luhka","chapter":"18","verse":"5","text":"hina hmeinu naw na mkhuimkha hlü ve, ngthu va mkhya pe vang, am acunüng ta law laih laih lü na mkhuimkha lü, na bawngkha hlüsak ve,’ a ti,” a ti."},{"book":"Luhka","chapter":"18","verse":"6","text":"Acunüng Jesuh naw, “Am ngtäikia ngthumkhyaki naw a pyen cen ngai süm ua."},{"book":"Luhka","chapter":"18","verse":"7","text":"“A jah jawng'engnaka khyang he naw, amhmüp amthan ngpyang u lü, ami kthäh üng, Pamhnam naw ami ngthu am jah mkhyah pe lü, khawvei jah yawkin khai aw?"},{"book":"Luhka","chapter":"18","verse":"8","text":"“Ka ning jah mthehki, akdawa amimia phäh ngthu jah mkhya pe khai. Cunsepi khyanga Capa khawmdek khana a law be üng jumnak hmuh khai aw?” a ti."},{"book":"Luhka","chapter":"18","verse":"9","text":"Acunüng, cingcai säikia ngaikyu lü, khyang he jah hmumsit khawiki he pharise hea veia hina msuimcäpnak a pyen,"},{"book":"Luhka","chapter":"18","verse":"10","text":"“Khyang nghngih, Temple na, ktaiyü khaia citki xawi; mat cun Pharisea kya lü, mat cun ngcawnklawka kyaki."},{"book":"Luhka","chapter":"18","verse":"11","text":"“Pharise cun ngdüi lü, amät däng hinkba ktaiyüki; 18:11 Pharise cun ngdüi lü amät däng hinkba ktaiyüki; avang üng ngdüiei ngha lü ktaiyüki tia ng’yuki. ‘Pamhnam aw, khyang kce hleihlakkie, am cingcäiki he la, hüipawmki hea kba am ka kya la, hina ngcawnklawka kba pi am ka kyaa phäha na khana jekyai veng."},{"book":"Luhka","chapter":"18","verse":"12","text":"“Mhmüp khyüh üng nghngih vei buh jeih lü, ka ktaiyü khawiki, ka tak avan xa üng mat ka pe khawiki,’ a ti."},{"book":"Luhka","chapter":"18","verse":"13","text":"“Ngcawnklawk cun a thuknak üngka naw ngdüi lü, khana pi ä hang mdei ngawn lü, ‘Pamhnam aw, kei khyangka ni, na m'yeneia,’ ti lü, a mkyang kbeiki."},{"book":"Luhka","chapter":"18","verse":"14","text":"18:14: Mt 23:12; Lk 14:11“Ka ning jah mthehki, Pharise am ni lü ngcawnklawk cun mhlätnak am ima cit beki. Amimät ak'hlünga ngai kyuki he cun hnem u lü, akhnema awmki he jah mhlünmtaia kya khai,” a ti."},{"book":"Luhka","chapter":"18","verse":"15","text":"Khyang he naw Jesuha veia, ami ca he ami khana a kut a mtaih vaia jah lawpüi u se, axüisaw he naw hmu ü lü, ami jah na ksenak."},{"book":"Luhka","chapter":"18","verse":"16","text":"Cunsepi, Jesuh naw jah khüki naw, “Anghmawca he ka veia law u se, ä jah mah u; Pamhnama khaw cun hina mäihea ham ni."},{"book":"Luhka","chapter":"18","verse":"17","text":"“Akcanga ka ning jah mthehki, upi, Pamhnama khaw hnasenca kba am dokhameiki cun, acuia am lut khai ni,”  a ti."},{"book":"Luhka","chapter":"18","verse":"18","text":"Acunüng, Judah hea ngvaipa mat naw Jesuh üng, “Saja kdaw aw, anglät xünnak ka yahnak thei vaia i ka pawh khai?” ti lü, a kthäh."},{"book":"Luhka","chapter":"18","verse":"19","text":"Acunüng, Jesuh naw, “Ivai akdaw, na na ti naki ni? Mhnam dänga thea u am daw."},{"book":"Luhka","chapter":"18","verse":"20","text":"18:20 Ex 20:14; Deut 5:18; Ex 20:13; Deut 5:17; Ex 20:15; Deut 5:19; Ex 20:16; Deut 5:20; Ex 20:12; Deut 5:16 “Ngthupet he cun na jah ksingki, ‘Khyanga khyuca ä na katnak vai, khyang ä na hnim vai, ä na m'yuk vai, hleihlaknak am khyang ä na kpuk vai, na nu la na pa na jah mhlünmtai vai,’ tie cen,” a ti."},{"book":"Luhka","chapter":"18","verse":"21","text":"Acunüng, acuna khyang naw, “Acun he cun ka nghmawca üng tün lü ka jah läk päng ni,” a ti."},{"book":"Luhka","chapter":"18","verse":"22","text":"Jesuh naw ngja lü, “Atuh mat na pawh vai ve ham ve, na tak avan jawi lü, m'yenkseki he üng jah yeta, acunüng khankhawa khawh na ta khai; acun käna law lü, na läk lawa,” a ti."},{"book":"Luhka","chapter":"18","verse":"23","text":"Acuna khyang naw ngja lü, aktäa, bawimangkia kyase a mlung na leng lengki."},{"book":"Luhka","chapter":"18","verse":"24","text":"Acunüng Jesuh naw a mlung naki ti hmu lü, “Khawh da naki he, Pamhnama khaw ami luh vai aktäa khak ve,"},{"book":"Luhka","chapter":"18","verse":"25","text":"bawimangki Pamhnama khawa a lua kthaka ta, sanghnguksaü mpyüma nghnga k'uma a luh vai jäi bawk ve,” a ti."},{"book":"Luhka","chapter":"18","verse":"26","text":"Acuna ngthu ngjaki he naw, “Acunüng, u küikyana kya thei khai aw?” ami ti."},{"book":"Luhka","chapter":"18","verse":"27","text":"Jesuh naw, “Khyanga am a mkhüt, Mhnam naw mkhütki,” a ti."},{"book":"Luhka","chapter":"18","verse":"28","text":"Pita naw, “Tenga, keimi, kami imlo jah yawk hüt u lü, kami ning läk lawki,” ti se,"},{"book":"Luhka","chapter":"18","verse":"29","text":"Jesuh naw, “Akcanga ka ning jah mthehki upi, Pamhnama khawa phäha, a ima pi kyase, a khyua pi kyase, a bena hea pi kyase, a nupaa pi kyase, a ca hea pi kyase jah yawkki cun,"},{"book":"Luhka","chapter":"18","verse":"30","text":"atuha kcün üng akdäm bawk yah lü pha law khaia kcün üng pi anglät xünnak yah khai,” a ti."},{"book":"Luhka","chapter":"18","verse":"31","text":"Acunüng, Jesuh naw xaleinghngih he akcea jah khü lü, “Ngai u! Jerusalema mi cit khai, sahma hea yuk avan khyanga Capa üng kümkawi law khai."},{"book":"Luhka","chapter":"18","verse":"32","text":"“Khyangmjükcea kut üng msuma kya khai, yaiha pawh khai he, ngkekhyakei sak khai he, ami mci am msawh khai he;"},{"book":"Luhka","chapter":"18","verse":"33","text":"kpai u lü hnim khai he; acunüng amhmüp thum üng thihnak üngka naw tho law be khai,” a ti."},{"book":"Luhka","chapter":"18","verse":"34","text":"Acunüng, acuna ngthu axüisaw he naw asuilam am ksing u; acuna ngthu cun am ami ksing vaia mjiha kyase, Jesuh naw i pyenki tia pi am ksing u."},{"book":"Luhka","chapter":"18","verse":"35","text":"Acunüng, hinkba kyaki, Jerikho a pha law hlü üng, amik müki mat, lam peia kthähei lü ana ngawki."},{"book":"Luhka","chapter":"18","verse":"36","text":"Acun naw khyang he lam üng ami ceh ngja lü, “I ni” ti lü jah kthäh se,"},{"book":"Luhka","chapter":"18","verse":"37","text":"amimi naw, Nazaret Jesuh a ceha mawng, ami mtheh."},{"book":"Luhka","chapter":"18","verse":"38","text":"Acunüng, amikmü naw ngpyang lü, “Davita Capa Jesuh aw! na m'yeneia,” a ti."},{"book":"Luhka","chapter":"18","verse":"39","text":"Acunüng, maki he naw am a khihkheh vaia ami mtheh; cunsepi amikmü naw, “Davita Capa, na m'yeneia,” ti lü, ngpyang law ksehlenki."},{"book":"Luhka","chapter":"18","verse":"40","text":"Acunüng, Jesuh naw ngdüi lü, a veia ami lawpüi vaia jah mtheh se a pei a pha law üng,"},{"book":"Luhka","chapter":"18","verse":"41","text":"Jesuh naw, “Na hama i ka pawh vai na ngaiki?” ti lü a kthäh. Acunüng amikmü naw,"},{"book":"Luhka","chapter":"18","verse":"42","text":"Jesuh naw, “Hmua! na jumnak naw ning daw sak be ve,” a ti."},{"book":"Luhka","chapter":"18","verse":"43","text":"Acunüng angxita, hmu law be thei lü, Pamhnam mküimto lü Jesuh läki; acunüng, khyang avan naw hmu u lü, Pamhnam mküimtoki he."}]}