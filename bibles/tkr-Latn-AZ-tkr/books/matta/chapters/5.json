{"data":[{"book":"Matta","chapter":"5","verse":"1","text":"İnsanaaşin t'arat' g'acu, I'sa suvalqa ılqeç'u giy'arna. Mang'usqa Cun telebabı qavayle,"},{"book":"Matta","chapter":"5","verse":"2","text":"Mana manbışis ine cuvabıka xət qa'a giyğal:"},{"book":"Matta","chapter":"5","verse":"3","text":"– Nimee baxtivarariy, «Allahdena co nişiscab karaı'dəənbıva» eyhenbı!"},{"book":"Matta","chapter":"5","verse":"4","text":"Nimee baxtivarariy, gyaaşenbı!"},{"book":"Matta","chapter":"5","verse":"5","text":"Nimee baxtivarariy, cocab co ögeeqa hudyoolenbı!"},{"book":"Matta","chapter":"5","verse":"6","text":"Nimee baxtivarariy, Allahna qopkuna yəq otxhuniyleyiy ulyodğuyle geeb vukkananbı!"},{"book":"Matta","chapter":"5","verse":"7","text":"Nimee baxtivarariy, rəhı'm haa'anbı!"},{"book":"Matta","chapter":"5","verse":"8","text":"Nimee baxtivarariy, yik' məttınbı!"},{"book":"Matta","chapter":"5","verse":"9","text":"Nimee baxtivarariy, uğooduyiy duşmaniyvalla ç'əv haa'anbı!"},{"book":"Matta","chapter":"5","verse":"10","text":"Nimee baxtivarariy, qotkuda ha'ava vuk'lelqa yiğbı ı'k'əənbı!"},{"book":"Matta","chapter":"5","verse":"11","text":"Şu nimee baxtivarariy Zal-alla cuvab alyaat'anbı, Zal-alla dağamiyvaleeqa gyapk'ıynbı, Zal-alla horbışika gardanaqa kar giyxhenbı."},{"book":"Matta","chapter":"5","verse":"12","text":"Şadepxhe, şoqa xəybışee xəbna hək' vuxhes. Həməxüdıd şole ögee vuxhayne peyğambaraaşine vuk'lelqa yiğbı alli'ı."},{"book":"Matta","chapter":"5","verse":"13","text":"Şu ç'iyena q'ev vobna. Q'evan çina q'ızmalla avaak'an hav'eene, nişisse mançina q'ızmalla savaak'al ha'as vəxəye? Mana mançile qiyğa saccu insanaaşine g'elybışeeqa g'aqa dağaa'asın xhinne qooxhe, menne nişiscab kara avayle deş."},{"book":"Matta","chapter":"5","verse":"14","text":"Şu ine dyunyeyn nur vod. Suvane q'oma alyav'una şahar dyugul ha'as vooxhen kar deş vodun."},{"book":"Matta","chapter":"5","verse":"15","text":"Neng'vecab qavhuna lyampa g'abık avqa giviyxhe deş, mana axtıne cigeeqa gırgıng'ulqa xaa'ad işix gixhecenva giviyxhe."},{"book":"Matta","chapter":"5","verse":"16","text":"Hasre həməxüdud vuşun nur insanaaşilqa gixhecen, manbışik'led vuşun yugun işbı g'acu, Xəybışeena vuşda Dek axtı qe'ecen."},{"book":"Matta","chapter":"5","verse":"17","text":"Vuşde ək'leeqa qımaylecen, Zı peyğambaraaşe uvhuniy Q'aanunee5:17 Q'aanun: Allahee Mısa peyğambarıle ğana huvu (Tavrat). ot'kunin ak'an ha'aasniyxan qarıva. Zı manbı ak'an ha'as deş, cigeeqa qalya'as, nişisiy manbı ıkkanva hagvas qarı."},{"book":"Matta","chapter":"5","verse":"18","text":"Zı şok'le hək'en eyhe, xəybıyiy ç'iye hığəkkarasse Q'aanunee otk'unin gırgın kar ixhesın, Mançee otk'unin gırgın kar dexha, Mançençe sa k'ınna hərfıb, sa k'ınin xat'ıd hakkalas deş."},{"book":"Matta","chapter":"5","verse":"19","text":"Şavaayiy Q'aanunee opk'unna sa k'ınna əmr xheeyib hidyav'u, vucee hı'iynıd mebınbışis xət qı'ı, mana Xəybışde Paççahiyvallee nekke avqana ixhes. Q'aanunee otk'unin ha'ana, man mebınbışis xət qa'ana Xəybışde Paççahiyvallee axtına ciga avqas."},{"book":"Matta","chapter":"5","verse":"20","text":"Zı şok'le eyhen, vuşda qopkuvalla fariseyaaşineyiy Q'aanunne mə'əllimaaşine5:20 fariseyariy Q'aanunun mə'əllimar: manbı dindarar vuxha. Manbışk'le Allahee Mısa peyğambarıle ğana huvuna Q'aanun yugba vaats'a vuxha. Manbışe mana Q'aanun mebınbışisıb xəp qaa'a vuxha. qopkuvalile hexxaba devxheene şu Xəybışde Paççahiyvaleeqa eepç'es deş."},{"book":"Matta","chapter":"5","verse":"21","text":"Yişde dekkaaşik'le şenkecad uvhu «İnsan gimek'a»5:21 İnəxüd Mısa peyğambarne q'öd'esde kitabee otk'un (20:13)., şavaayiy gik'u mang'uqad məhkama ilyakkas."},{"book":"Matta","chapter":"5","verse":"22","text":"Zımee şok'le eyhen, şavaayiy çoculqa qəl hav'u, hasre mang'uqad məhkama ilekkecen. Şavaayiy çocuk'le «Bəç'ərva» uvhu, hasre mang'uqad nekke xədın məhkama ilekkecen. Çocuk'le «Nişiscar karaı'dəən karva» uvhunar cehinyamne ts'ayee gyoxhxhanas."},{"book":"Matta","chapter":"5","verse":"23","text":"Mançil-allad, q'urbanbı allya'ane cigeeqa Allahıs pay abıyne gahıl vas yik'el qadeene, çoc vale ts'imisra vor,"},{"book":"Matta","chapter":"5","verse":"24","text":"pay ma'ab g'alepçı, hark'ın ts'erra çoc mizel aqqe. Mançile qiyğa sark'ıl yiğna pay hevle."},{"book":"Matta","chapter":"5","verse":"25","text":"Vake borc qeqqang'uka yəqqəcab miz t'abal hee'e, deşxhee, mang'vee ğu haakimısqa hixhara'as, haakimeeyir g'aravulyçiysqa qeles, g'aravulyçeeyir zindaneeqa arçes."},{"book":"Matta","chapter":"5","verse":"26","text":"Zı vak'le hək'en eyhe, ğu mançe borc bıkırda qıdeqqı g'aykkas deş."},{"book":"Matta","chapter":"5","verse":"27","text":"Şok'le «Zina hıma'ava»5:27 İnəxüd Mısa peyğambarne q'öd'esde kitabee otk'un (20:14). uvhuyn g'ayxhiyn."},{"book":"Matta","chapter":"5","verse":"28","text":"Zımee şok'le eyhen, vuşuyiy menne zəiyfayqa ghalençe xhyan k'əə ilyakkı, yik'ee zina hı'ınacar xhinne eyxhe."},{"book":"Matta","chapter":"5","verse":"29","text":"Yiğne sağne ulen ğu karaı'dəəne yəqqı'lqa ts'ıts'a'axhee, mana ul alqavhu dağepçe. Yiğnemee tanan sa sura atk'ıniy, tan bıkırdacad cehinyameeqa dağeççuyle yugda ixhes."},{"book":"Matta","chapter":"5","verse":"30","text":"Yiğne sağne xılen ğu karaı'dəəne yəqqı'lqa ts'ıts'a'axhee, man xıl gyatxı dağeççe. Yiğnemee tanan sa sura atk'ıniy, tan bıkırdacad cehinyameeqa atk'ıniyle yugda ixhes."},{"book":"Matta","chapter":"5","verse":"31","text":"«Şavaayiy xhunaşşe qıxeele, məng'ı's qaxiyvunava xılyaqa kağız heleva»5:31 İnəxüd Mısa peyğambarne xhod'esde kitabee otk'un (24:1). uvhu."},{"book":"Matta","chapter":"5","verse":"32","text":"Zımee şok'le eyhen, şavaayiy zinal deş, menne k'aral-alla xhunaşşe qıxeele, məhrıng'vee xhunaşşe zina ha'as haly'eehena xhinne eyxhe. Merıng'uke qığeyç'una xhunaşşe hey'ınar zina hı'ına xhinne eyxhe."},{"book":"Matta","chapter":"5","verse":"33","text":"Şok'le, yişde dekkaaşik'le şenkecad uvhuyn g'ayxhiyn: «Horbışika k'ın g'ımiysar, nişinemeeyiy Rəbbilqa k'ın g'assır, manıd he'e»5:33 İnəxüd Mısa peyğambarne xhebıd'esde kitabee otk'un (19:12).."},{"book":"Matta","chapter":"5","verse":"34","text":"Zımee şok'le eyhen, nişilqacad k'ın g'ımiysar. Xəəlqan k'ın g'ımiysar, mana Allahna taxt vobna,"},{"book":"Matta","chapter":"5","verse":"35","text":"ç'iyelqan k'ın g'ımiysar man Allahın g'elik avudun ciga vodun, İyerusalimılqanıd k'ın g'ımiysar mana xənne Paççahna şahar vobna."},{"book":"Matta","chapter":"5","verse":"36","text":"Yiğne vuk'lelinıd k'ın g'ımiysar, vasse mançilyna ç'ərıb cagvarayiy k'aarı qaa'as vəəxə deş."},{"book":"Matta","chapter":"5","verse":"37","text":"Vuşun «ho'o» ho'o ixhecen, «de'eşıd» de'eş ixhecen. Mançile hexxan şeyt'anıken vodun."},{"book":"Matta","chapter":"5","verse":"38","text":"Şok'le «Ulene cigee ul, siliyne cigee sili qeqqeva»5:38 İnəxüd Mısa peyğambarne q'öd'esde kitabee otk'un (21:24). uvhuyn g'ayxhiyn."},{"book":"Matta","chapter":"5","verse":"39","text":"Zımee şok'le eyhen, şos pisın ha'axhee hasre he'ecen. Şavaayiy yiğne aq'vayn sağın sura g'oxhxhu'u, mang'ulqa aq'vayn mansa surad sak'al he'e."},{"book":"Matta","chapter":"5","verse":"40","text":"Ğu məhkameeqa huvu yiğın tanaalin gurt g'ayşes ıkkanxhee, məhrıng'us mançil ooğançe ali'iynıd hele."},{"book":"Matta","chapter":"5","verse":"41","text":"Vasqa, şavamecad cun kar sa kilometırna5:41 Sa kilometır: İzrailee şene gahbışil Roma İmperiyeyne eskeraaşisse cos ıkanan kar, cos ıkkanne insanısqa haqqa'as əxə ıxha.  haqqas ilekkaxhee, məhrıng'un kar q'ölle kilometır haqqe."},{"book":"Matta","chapter":"5","verse":"42","text":"Vake kar heqqang'us hele, vake borc hekkang'uked aq'va sak'al hıma'a."},{"book":"Matta","chapter":"5","verse":"43","text":"Şok'le «Vas k'anena ıkkiykne5:43 İnəxüd Mısa peyğambarne xhebıd'esde kitabee otk'un (19:18)., duşmanır g'ımece ixheva» uvhuyn g'ayxhiyn."},{"book":"Matta","chapter":"5","verse":"44","text":"Zımee şok'le eyhen, vuşun duşmanar vukkiykne, şoqa qihna gyapk'ıynbışdemeeyib düə hee'e."},{"book":"Matta","chapter":"5","verse":"45","text":"Manke şu, vuşde Xəybışeene dekkın hək'en uşaxar vuxhes. Mang'una verığ yugunbışilqab, pisınbışilqab akaraba gyooxha, Mang'un gyoğiyid qopk'uynbışilqab g'ahapk'iynbışilqad akaradacad gyoğa."},{"book":"Matta","chapter":"5","verse":"46","text":"Şu vukkananbıcab şos vukkanva, mançike şos nəxdun mukaafatne ixhes? Nya'a, məxüd şene karaı'dəəne nalok'bı sa'anbışed5:46 Nalok'bı sa'an: Mane gahıl nalok'bı sa'anbı şavuscab vukkiykananbı deşdiy. İzrail mane gahıl Roma imperiyeyn uvhuynçikaniy gyuv'ur oza qooxhena. Man nalok'bı sa'anbı cühüt'yar vuxheeyib, manbışe nalok'bı Roma imperiyeysniy sa'anbı. Mançil-allab nalok'bı sa'anbışqa duşmanaaşiqa xhinneniy ilyaaka. ha'a dişde?"},{"book":"Matta","chapter":"5","verse":"47","text":"Şu saccu vuşde çocaaşiscab salam hoolexhee, nya'a man curayn karee? Nya'a, Allah qıvdyaats'anbışe həməxüd ha'a dişee?"},{"book":"Matta","chapter":"5","verse":"48","text":"Hasre vuşdab yugvalla Xəybışeene Dekkına yugvalla xhinne ç'əvcab dyooxhena vuxhecen."}]}