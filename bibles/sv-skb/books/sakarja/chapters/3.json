{"data":[{"book":"Sakarja","chapter":"3","verse":"1","text":"Herren visade mig [Sakarja i en syn] sedan översteprästen Josua där han stod framför Herrens ängel (budbärare). På hans högra sida stod Satan (anklagaren), redo att anklaga honom. [Översteprästen Josua representerar det syndiga folket i Jerusalem.]"},{"book":"Sakarja","chapter":"3","verse":"2","text":"Men Herren sade till Satan: ”Herren ska tillrättavisa (överbevisa och döma) dig, du Satan! Herren som har utvalt Jerusalem ska tillrättavisa dig, du Satan! Är inte denne man [översteprästen Josua] en brand ryckt ur elden?” [En bild på hur Gud har räddat Israel från den babyloniska fångenskapens eld.]"},{"book":"Sakarja","chapter":"3","verse":"3","text":"Josua var klädd i smutsiga kläder [bokstavligen ”stinkande kläder indränkta i dynga”] där han stod inför ängeln (budbäraren)."},{"book":"Sakarja","chapter":"3","verse":"4","text":"Ängeln sade till de [änglar] som stod runtomkring: ”Ta av honom hans smutsiga kläder.” Sedan sade han till Josua: ”Jag har fritt förlåtit dig din synd och ska klä dig i festkläder.”"},{"book":"Sakarja","chapter":"3","verse":"5","text":"Då sade jag [Sakarja]: ”Sätt en ren turban på hans huvud.” Så de satte en ren turban på hans huvud och klädde honom, under tiden stod Herren bredvid honom. [En turban eller mitra, symboliserar att prästen kunde föra folkets talan inför Gud i bön. På turbanens framsida stod texten ”Helgad åt Herren”, se 2 Mos 28:36.]"},{"book":"Sakarja","chapter":"3","verse":"6","text":"Herrens ängel (budbärare) försäkrade Josua och sade:"},{"book":"Sakarja","chapter":"3","verse":"7","text":"”Så säger Härskarornas Herre (Jahve Sebaot): ’Om du vandrar på mina vägar [är helt överlåten till mig] och håller mina bud [troget utför de prästerliga uppgifterna], då ska du få leda mitt hus och vakta mina tempelgårdar. Jag ska tillåta dig att komma och gå fritt bland de [änglar] som tjänar mig här."},{"book":"Sakarja","chapter":"3","verse":"8","text":"Hör nu Josua, översteprästen och dina följeslagare som sitter inför dig, för de är män som är ett tecken, för se, jag ska föra fram min tjänare, Rotskottet (en bild på Messias som ska komma)."},{"book":"Sakarja","chapter":"3","verse":"9","text":"För se, stenen som jag har lagt inför Josua, är en sten med sju facetter. På den ska jag gravera in en inskription, förkunnar (säger, proklamerar) Härskarornas Herre (Jahve Sebaot), att jag ska ta bort detta lands missgärning på en enda dag."},{"book":"Sakarja","chapter":"3","verse":"10","text":"På den dagen, förkunnar (säger, proklamerar) Härskarornas Herre (Jahve Sebaot), ska varje man bjuda in sin granne att sitta under sin vinstock och under fikonträdet.’ ”"}]}