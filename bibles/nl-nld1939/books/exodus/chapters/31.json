{"data":[{"book":"Exodus","chapter":"31","verse":"1","text":"Daarna sprak Jahweh tot Moses:"},{"book":"Exodus","chapter":"31","verse":"2","text":"Zie, Ik heb Besalel, den zoon van Oeri, zoon van Choer, uit de stam van Juda uitverkoren,"},{"book":"Exodus","chapter":"31","verse":"3","text":"en hem met Gods geest vervuld; met wijsheid en inzicht, met kennis en vaardigheid,"},{"book":"Exodus","chapter":"31","verse":"4","text":"om ontwerpen te maken en uit te voeren in goud, zilver en brons,"},{"book":"Exodus","chapter":"31","verse":"5","text":"om edelstenen te graveren en te zetten, om hout te bewerken, kortom voor elk soort van werk."},{"book":"Exodus","chapter":"31","verse":"6","text":"Bovendien heb Ik hem Oholiab, den zoon van Achisamak, uit de stam van Dan als medewerker toegevoegd en aan alle bekwame vaklui heb Ik kunstvaardigheid geschonken, om alles te maken wat Ik bevolen heb:"},{"book":"Exodus","chapter":"31","verse":"7","text":"de openbaringstent, de ark des Verbonds, het verzoendeksel daarop, en alles wat bij de tent behoort;"},{"book":"Exodus","chapter":"31","verse":"8","text":"de tafel met toebehoren, de kandelaar van zuiver goud met toebehoren, het reukofferaltaar,"},{"book":"Exodus","chapter":"31","verse":"9","text":"het brandofferaltaar met al zijn toebehoren, het bekken met zijn onderstel;"},{"book":"Exodus","chapter":"31","verse":"10","text":"de heilige ambtsgewaden voor den priester Aäron en die van zijn zonen, om hun dienst te verrichten,"},{"book":"Exodus","chapter":"31","verse":"11","text":"de zalfolie en de geurige wierook voor het heiligdom. Dit alles moeten ze maken, zoals Ik het u heb bevolen."},{"book":"Exodus","chapter":"31","verse":"12","text":"Tenslotte sprak Jahweh tot Moses:"},{"book":"Exodus","chapter":"31","verse":"13","text":"Dit moet ge de Israëlieten inprenten! Onderhoudt vooral mijn sabbat; want hij is een teken tussen Mij en u van geslacht tot geslacht, waardoor men zal weten, dat Ik, Jahweh, het ben die u heilig."},{"book":"Exodus","chapter":"31","verse":"14","text":"Onderhoudt dus de sabbat, want hij is heilig voor u. Iedereen die hem schendt, zal met de dood worden gestraft; iedereen, die op die dag enige arbeid verricht, zal van zijn volk worden afgesneden."},{"book":"Exodus","chapter":"31","verse":"15","text":"Zes dagen kunt ge werken, maar de zevende dag is een dag van volkomen rust, aan Jahweh gewijd. Wie op de sabbat enige arbeid verricht, moet sterven."},{"book":"Exodus","chapter":"31","verse":"16","text":"Zo moeten de Israëlieten de sabbat onderhouden, en hem vieren van geslacht tot geslacht krachtens een eeuwig verbond."},{"book":"Exodus","chapter":"31","verse":"17","text":"Hij zal een teken zijn voor eeuwig tussen Mij en de Israëlieten; want in zes dagen heeft Jahweh hemel en aarde gemaakt, maar op de zevende dag heeft Hij gerust en herademd."},{"book":"Exodus","chapter":"31","verse":"18","text":"Toen Hij zijn onderhoud met Moses op de berg Sinaï had beëindigd, gaf Hij hem de beide tafelen van het Verbond, de stenen tafelen, met Gods eigen vingeren geschreven."}]}