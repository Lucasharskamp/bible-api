{"data":[{"book":"Maatewos","chapter":"12","verse":"1","text":"Yesuus yeroo sana guyyaa Sanbataatiin lafa qotiisaa midhaanii keessa darbe. Barattoonni isaas beelaʼanii asheetii midhaanii ciratanii nyaachuu jalqaban."},{"book":"Maatewos","chapter":"12","verse":"2","text":"Fariisonni yommuu waan kana arganitti, “Ilaa! Barattoonni kee waan guyyaa Sanbataatiin hojjechuun seeraan hin eeyyamamne hojjetu” jedhaniin."},{"book":"Maatewos","chapter":"12","verse":"3","text":"Innis akkana jedhee deebise; “Yeroo Daawitii fi warri isa wajjin turan beelaʼanitti waan Daawit godhe isin hin dubbifnee?"},{"book":"Maatewos","chapter":"12","verse":"4","text":"Inni mana Waaqaa seene; innii fi warri isa wajjin turanis buddeena kennaa nyaatan; buddeenni sun immoo luboota qofaaf malee isaaniif hin eeyyamamu ture."},{"book":"Maatewos","chapter":"12","verse":"5","text":"Yookaan akka luboonni mana qulqullummaa keessaa guyyaa Sanbataatiin Sanbata xureessan, taʼus akka yakka taʼee isaanitti hin hedamne isin Seera keessatti hin dubbifnee?"},{"book":"Maatewos","chapter":"12","verse":"6","text":"Ani isinitti nan hima; kan mana qulqullummaa caalu as jira."},{"book":"Maatewos","chapter":"12","verse":"7","text":"Isin, utuu dubbiin, ‘Ani araaran fedha malee aarsaa hin fedhu’12:7 Hos 6:6 jedhu sun maal jechuu akka taʼe beektanii jiraattanii silaa warra yakka hin qabnetti hin murtan ture."},{"book":"Maatewos","chapter":"12","verse":"8","text":"Ilmi Namaa Gooftaa Sanbataatii.”"},{"book":"Maatewos","chapter":"12","verse":"9","text":"Innis achii kaʼee mana sagadaa isaanii seene;"},{"book":"Maatewos","chapter":"12","verse":"10","text":"kunoo, namichi harki irratti goge tokkos achi ture. Isaanis sababii ittiin Yesuusin himatan barbaadaa waan turaniif, “Guyyaa Sanbataatiin nama fayyisuun seeraa?” jedhanii isa gaafatan."},{"book":"Maatewos","chapter":"12","verse":"11","text":"Yesuus immoo akkana isaaniin jedhe; “Isin keessaa namni hoolaa tokko qabu, yoo hoolaan sun guyyaa Sanbataatiin boolla keessa buʼe, kan harkisee hin baafanne jiraa?"},{"book":"Maatewos","chapter":"12","verse":"12","text":"Namni immoo hammam hoolaa caalaa gatii guddaa haa qabaatu ree! Kanaafuu Sanbataan waan gaarii hojjechuun eeyyamamaa dha.”"},{"book":"Maatewos","chapter":"12","verse":"13","text":"Namichaanis, “Harka kee diriirfadhu” jedhe. Namichis harka diriirfate; harki isaas guutummaatti fayyee akkuma isa kaanii taʼe."},{"book":"Maatewos","chapter":"12","verse":"14","text":"Fariisonni garuu gad baʼanii akka ittiin Yesuusin ajjeesan mariʼatan."},{"book":"Maatewos","chapter":"12","verse":"15","text":"Yesuus waan kana beekee iddoo sanaa kaʼee deeme. Namoonni baayʼeenis isa duukaa buʼan; innis dhukkubsattoota isaanii hunda fayyise;"},{"book":"Maatewos","chapter":"12","verse":"16","text":"akka isaan akka inni beekamu hin goones isaan ajaje."},{"book":"Maatewos","chapter":"12","verse":"17","text":"Kunis akka wanni Isaayyaas raajichi dubbate sun raawwatamuuf taʼe; innis akkana jedha:"},{"book":"Maatewos","chapter":"12","verse":"18","text":"“Tajaajilaan koo inni ani filadhe,"},{"book":"Maatewos","chapter":"12","verse":"19","text":"Inni hin wacu yookaan hin iyyu;"},{"book":"Maatewos","chapter":"12","verse":"20","text":"Inni hamma akka murtiin qajeelaan moʼu godhutti,"},{"book":"Maatewos","chapter":"12","verse":"21","text":"Saboonnis maqaa isaa ni abdatu.”12:21 Isa 42:1‑4"},{"book":"Maatewos","chapter":"12","verse":"22","text":"Yeroo sanatti namicha hafuura hamaan qabame, kan iji isaa jaamee arrabni isaas dubbachuu dide tokko gara isaa fidan; Yesuusis namicha sana fayyise; namichis dubbachuu fi arguu dandaʼe."},{"book":"Maatewos","chapter":"12","verse":"23","text":"Namoonni hundinuus dinqifatanii, “Kun Ilma Daawit taʼinnaa?” jedhan."},{"book":"Maatewos","chapter":"12","verse":"24","text":"Fariisonni garuu yommuu kana dhagaʼanitti, “Namichi kun Biʼeelzebuul, hangafa hafuurota hamoo qofaan hafuurota hamoo baasa” jedhan."},{"book":"Maatewos","chapter":"12","verse":"25","text":"Yesuusis yaada isaanii beekee akkana jedheen; “Mootummaan gargar of qoodu hundinuu ni diigama; magaalaan yookaan maatiin gargar of qoodu hundinuus hin dhaabatu."},{"book":"Maatewos","chapter":"12","verse":"26","text":"Seexannis Seexana baafnaan, inni gargar of qooda. Yoos mootummaan isaa akkamitti dhaabachuu dandaʼa ree?"},{"book":"Maatewos","chapter":"12","verse":"27","text":"Erga ani Biʼeelzebuuliin hafuurota hamoo baasee, ijoolleen keessan immoo maaliin baasu ree? Kanaafuu isaan abbootii murtii isinitti taʼu."},{"book":"Maatewos","chapter":"12","verse":"28","text":"Garuu ani Hafuura Waaqaatiin hafuurota hamoo baasa taanaan, yoos mootummaan Waaqaa isinitti dhufeera."},{"book":"Maatewos","chapter":"12","verse":"29","text":"“Yookaan namni kam iyyuu yoo duraan dursee nama jabaa tokko hidhe malee akkamitti mana nama jabaa sanaa seenee qabeenya isaa saamuu dandaʼa? Ergasii inni mana isaa saamuu dandaʼa."},{"book":"Maatewos","chapter":"12","verse":"30","text":"“Namni na wajjin hin jirre kam iyyuu naan morma; namni na wajjin walitti hin qabne kam iyyuus ni bittinneessa."},{"book":"Maatewos","chapter":"12","verse":"31","text":"Kanaafuu ani isinittin hima; cubbuu fi arrabsoon hundinuu namaaf ni dhiifama; Hafuura Qulqulluu arrabsuun garuu hin dhiifamu."},{"book":"Maatewos","chapter":"12","verse":"32","text":"Nama Ilma Namaatiin mormee jecha tokko dubbatu kamiif iyyuu ni dhiifama; nama Hafuura Qulqulluudhaan mormee dubbatu kamiif iyyuu garuu, addunyaa kana irratti yookaan addunyaa dhufuuf jiru irratti hin dhiifamu."},{"book":"Maatewos","chapter":"12","verse":"33","text":"“Muka gaarii qabaadhaa; iji isaa gaarii taʼaa; muka gadhee qabaadhaa; iji isaa gadhee taʼaa; mukni ija isaatiin beekamaatii."},{"book":"Maatewos","chapter":"12","verse":"34","text":"Isin yaa ijoollee buutii nana, isin warri hamoon akkamitti waan gaarii dubbachuu dandeessu? Waan garaa guute afaan dubbataatii."},{"book":"Maatewos","chapter":"12","verse":"35","text":"Namni gaariin waan gaarii garaa isaa keessa jiru keessaa waan gaarii baasa; namni hamaan immoo waan hamaa garaa isaa keessa jiru keessaa waan hamaa baasa."},{"book":"Maatewos","chapter":"12","verse":"36","text":"Ani garuu isinittin hima; guyyaa murtiitti namoonni dubbii akkuma argan dubbatan hundumatti ni gaafatamu."},{"book":"Maatewos","chapter":"12","verse":"37","text":"Dubbii keetiin qajeelaa taasifamtaatii; dubbii keetiinis sitti murama.”"},{"book":"Maatewos","chapter":"12","verse":"38","text":"Ergasii barsiistonni seeraatii fi Fariisonni tokko tokko, “Yaa barsiisaa, nu mallattoo sirraa arguu barbaanna” jedhaniin."},{"book":"Maatewos","chapter":"12","verse":"39","text":"Innis deebisee akkana isaaniin jedhe; “Dhaloonni hamaa fi ejjaan mallattoo barbaada! Garuu mallattoo Yoonaas raajichaa sana malee mallattoon tokko iyyuu hin kennamuuf."},{"book":"Maatewos","chapter":"12","verse":"40","text":"Akkuma Yoonaas guyyaa sadii fi halkan sadii garaa qurxummii guddaa tokkoo keessa ture sana, Ilmi Namaas guyyaa sadii fi halkan sadii garaa lafaa keessa ni turaatii."},{"book":"Maatewos","chapter":"12","verse":"41","text":"Namoonni Nanawwee guyyaa murtiitti dhaloota kana wajjin kaʼanii itti muru;12:41 Yon 3:5 isaan lallaba Yoonaasiin qalbii jijjiirrataniitii; kunoo, kan Yoonaasin caalu as jira."},{"book":"Maatewos","chapter":"12","verse":"42","text":"Mootittiin kibbaa guyyaa murtiitti dhaloota kana wajjin kaatee itti murti; isheen ogummaa Solomoon dhagaʼuuf jettee daarii lafaatii dhufteetii; kunoo, kan Solomoonin caalu as jira."},{"book":"Maatewos","chapter":"12","verse":"43","text":"“Hafuurri xuraaʼaan yommuu nama keessaa baʼutti, boqonnaa barbaacha lafa gogaa keessa joora; garuu hin argatu."},{"book":"Maatewos","chapter":"12","verse":"44","text":"Innis, ‘Mana koo isa ani keessaa baʼe sanatti nan deebiʼa’ jedha. Yommuu achi gaʼuttis manicha duwwaa taʼee, haramee qulqulleeffamee, qopheeffames argata."},{"book":"Maatewos","chapter":"12","verse":"45","text":"Ergasiis dhaqee hafuurota biraa torba kanneen isa caalaa hamoo taʼan fudhatee dhufa; isaanis itti galanii achi jiraatu. Haalli namicha sanaa kan dhumaa isa jalqabaa caalaa hammaata. Dhaloonni hamaan kunis akkasuma taʼa.”"},{"book":"Maatewos","chapter":"12","verse":"46","text":"Utuu Yesuus amma iyyuu namootatti dubbachaa jiruu kunoo, haatii fi obboloonni isaa isa wajjin haasaʼuu barbaadanii ala dhadhaabachaa turan."},{"book":"Maatewos","chapter":"12","verse":"47","text":"Namni tokkos, “Haati keetii fi obboloonni kee si wajjin haasaʼuu barbaadanii ala dhadhaabatu” jedhee isatti hime."},{"book":"Maatewos","chapter":"12","verse":"48","text":"Innis deebiseefii, “Haati koo eenyu? Obboloonni koos eenyu faʼi?” jedheen."},{"book":"Maatewos","chapter":"12","verse":"49","text":"Harka isaas gara barattoota isaatti qabee akkana jedhe; “Haati kootii fi obboloonni koo kunoo ti."},{"book":"Maatewos","chapter":"12","verse":"50","text":"Namni fedhii Abbaa koo isa samii irraa guutu kam iyyuu obboleessa koo ti; obboleettii koo ti; haadha kootis.”"}]}