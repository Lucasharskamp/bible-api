{"data":[{"book":"Izajáš","chapter":"2","verse":"1","text":"Slovo, kteréž viděl Izaiáš syn Amosův o Judovi a Jeruzalému."},{"book":"Izajáš","chapter":"2","verse":"2","text":"I stane se v posledních dnech, že utvrzena bude hora domu Hospodinova na vrchu hor, a vyvýšena nad pahrbky, i pohrnou se k ní všickni národové."},{"book":"Izajáš","chapter":"2","verse":"3","text":"A půjdou lidé mnozí, říkajíce: Poďte, a vstupme na horu Hospodinovu, do domu Boha Jákobova, a bude nás vyučovati cestám svým, i budeme choditi po stezkách jeho. Nebo z Siona vyjde zákon, a slovo Hospodinovo z Jeruzaléma."},{"book":"Izajáš","chapter":"2","verse":"4","text":"Onť bude souditi mezi národy, a trestati bude lidi mnohé. I zkují meče své v motyky, a oštípy své v srpy. Nepozdvihne národ proti národu meče, a nebudou se více učiti boji."},{"book":"Izajáš","chapter":"2","verse":"5","text":"Dome Jákobův, poďtež, a choďme v světle Hospodinově."},{"book":"Izajáš","chapter":"2","verse":"6","text":"Ale ty jsi opustil lid svůj, dům Jákobův, proto že jsou naplněni ohavnostmi národů východních, a jsou pověrní jako Filistinští, a smyšlínky cizozemců že sobě libují."},{"book":"Izajáš","chapter":"2","verse":"7","text":"K tomu naplněna jest země jejich stříbrem a zlatem, tak že není konce pokladům jejich; naplněna jest země jejich i koňmi, vozům pak jejich počtu není."},{"book":"Izajáš","chapter":"2","verse":"8","text":"Naplněna jest také země jejich modlami; klanějí se dílu rukou svých, kteréž učinili prstové jejich."},{"book":"Izajáš","chapter":"2","verse":"9","text":"Klaní se obecný člověk, a ponižuje se i přední muž; protož neodpouštěj jim."},{"book":"Izajáš","chapter":"2","verse":"10","text":"Vejdi do skály, a skrej se v prachu před hrůzou Hospodinovou, před slávou důstojnosti jeho."},{"book":"Izajáš","chapter":"2","verse":"11","text":"Tuť oči vysoké člověka sníženy budou, a skloněna bude vysokost lidská, ale Hospodin sám vyvýšen bude v ten den."},{"book":"Izajáš","chapter":"2","verse":"12","text":"Nebo den Hospodina zástupů se blíží na každého pyšného a zpínajícího se, i na každého vyvýšeného, i bude ponížen,"},{"book":"Izajáš","chapter":"2","verse":"13","text":"I na všecky cedry Libánské vysoké a vyvýšené, i na všecky duby Bázanské,"},{"book":"Izajáš","chapter":"2","verse":"14","text":"I na všecky hory vysoké, i na všecky pahrbky vyvýšené,"},{"book":"Izajáš","chapter":"2","verse":"15","text":"I na všelikou věži vysokou, i na všelikou zed pevnou,"},{"book":"Izajáš","chapter":"2","verse":"16","text":"I na všecky lodí mořské, i na všecka malování slibná."},{"book":"Izajáš","chapter":"2","verse":"17","text":"A sehnuta bude pýcha člověka, a snížena bude vysokost lidská, ale vyvýšen bude Hospodin sám v ten den,"},{"book":"Izajáš","chapter":"2","verse":"18","text":"Modly pak docela vymizejí."},{"book":"Izajáš","chapter":"2","verse":"19","text":"Tehdy půjdou do jeskyní skal a do roklí země, před hrůzou Hospodinovou a slávou důstojnosti jeho, když povstane, aby potřel zemi."},{"book":"Izajáš","chapter":"2","verse":"20","text":"V ten den zavrže člověk modly své stříbrné a modly své zlaté, kterýchž mu nadělali, aby se klaněl, totiž krtům a netopýřům."},{"book":"Izajáš","chapter":"2","verse":"21","text":"I vejde do slují skal a do vysedlin jejich před hrůzou Hospodinovou, a před slávou důstojnosti jeho, když povstane, aby potřel zemi."},{"book":"Izajáš","chapter":"2","verse":"22","text":"Přestaňtež doufati v člověku, jehož dýchání v chřípích jeho jest. Nebo zač má jmín býti?"}]}