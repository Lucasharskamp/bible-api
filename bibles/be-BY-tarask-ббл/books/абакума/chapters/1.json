{"data":[{"book":"АБАКУМА","chapter":"1","verse":"1","text":"Прарочая ўява, якую бачыў прарок Абакум."},{"book":"АБАКУМА","chapter":"1","verse":"2","text":"Дакуль, Госпадзе, я буду заклікаць - і Ты ня чуеш, буду лямантаваць Табе пра насільле - і Ты не ратуеш?"},{"book":"АБАКУМА","chapter":"1","verse":"3","text":"Навошта даеш мне бачыць зладзейства і глядзець на гароты? Рабунак і насільле перад мною, і паўстае варожасьць і падымаецца разлад."},{"book":"АБАКУМА","chapter":"1","verse":"4","text":"Ад гэтага закон страціў сілу, і суду правільнага няма: як што бязбожны адольвае праведнага, дык і суд адбываецца перакручаны."},{"book":"АБАКУМА","chapter":"1","verse":"5","text":"Паглядзеце паміж народамі і ўважліва ўгледзьцеся, і вы моцна зьдзівіцеся; бо Я ўчыню ў дні вашыя такую дзею, якой вы не паверылі б, калі б вам расказалі."},{"book":"АБАКУМА","chapter":"1","verse":"6","text":"Бо вось, Я падыму Халдэяў, народ жорсткі і неацугляны, які ходзіць па шырынях зямлі, каб завалодаць селішчамі, якія яму не належаць."},{"book":"АБАКУМА","chapter":"1","verse":"7","text":"Страшны і грозны ён; ад яго самога паходзіць суд ягоны і ўлада ягоная."},{"book":"АБАКУМА","chapter":"1","verse":"8","text":"Хутчэйшыя за барсаў коні яго і баржджэйшыя за ваўкоў; скача ў розныя бакі коньніца ягоная; здалёку прыходзяць верхаўцы ягоныя, прылятаюць як арол, што кідаецца на здабычу."},{"book":"АБАКУМА","chapter":"1","verse":"9","text":"Вось ён ідзе на рабунак; памкнуўшы аблічча сваё наперад, ён забірае палонных, як пясок."},{"book":"АБАКУМА","chapter":"1","verse":"10","text":"І з цароў ён зьдзекуецца, і князі служаць яму пасьмешышчам; з усякае крэпасьці ён сьмяецца: насыпае абложны вал і бярэ яе."},{"book":"АБАКУМА","chapter":"1","verse":"11","text":"Тады пышыцца дух ягоны, і ён ходзіць і буяніць; сіла ягоная - бог ягоны."},{"book":"АБАКУМА","chapter":"1","verse":"12","text":"Але ці ж ня Ты здавён Гасподзь Бог мой, Сьвяты мой? мы не памром! Ты, Госпадзе, толькі дзеля суду папусьціў яго. Скала мая! дзеля пакараньня Ты назначыў яго."},{"book":"АБАКУМА","chapter":"1","verse":"13","text":"Чыстым вачам Тваім неўласьціва глядзець на зладзействы, і глядзець на ўціскі Ты ня можаш. Дзеля чаго ж Ты глядзіш на зладзеяў, і маўчыш, калі бязбожнік паглынае таго, хто праведнейшы за яго,"},{"book":"АБАКУМА","chapter":"1","verse":"14","text":"і пакідаеш людзей, як рыбу ў моры, як паўзуноў, у якіх няма валадароў?"},{"book":"АБАКУМА","chapter":"1","verse":"15","text":"Усіх іх цягне вудаю, хапае ў сетку сваю і забірае іх у нераты свае, і ад таго радуецца і трыюмфуе."},{"book":"АБАКУМА","chapter":"1","verse":"16","text":"За тое прыносіць ахвяры сеткі сваёй і кадзіць нерату свайму, бо ад іх тлустая частка яго і раскошная ежа ягоная."},{"book":"АБАКУМА","chapter":"1","verse":"17","text":"Няўжо дзеля гэтага ён павінен спаражняць сваю сетку і няспынна пабіваць народы бязь літасьці?"}]}