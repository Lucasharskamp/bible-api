{"data":[{"book":"Лукастар","chapter":"11","verse":"1","text":"Екхварэс Исусо андэ екх тхан мангэлас Дэвлэс, и сар Вов пэрэашыля, екх андай сытярнэ мангля Лэс:"},{"book":"Лукастар","chapter":"11","verse":"2","text":"Вов пхэндя лэнди:"},{"book":"Лукастар","chapter":"11","verse":"3","text":"Марно, саво трэбуй амэнди,"},{"book":"Лукастар","chapter":"11","verse":"4","text":"И эртисар амэнди амарэ бэзэха,"},{"book":"Лукастар","chapter":"11","verse":"5","text":"Тунчи Исусо пхэндя лэнди:"},{"book":"Лукастар","chapter":"11","verse":"6","text":"Мандэ дромэстар залагля амал мэрно, и манди нинай, со тэ дав лэсти»."},{"book":"Лукастар","chapter":"11","verse":"7","text":"А кодва андрал андав чер пхэнэла лэсти: «На замисар ман! Удар затердэ, и бэяцэ мэрнэ манца по пато. Най сар тэ вщав и тэ дав тути»."},{"book":"Лукастар","chapter":"11","verse":"8","text":"Пхэнав тумэнди, сар вов на вщела и на дэла колэсти, со вов исин лэско амал, пала кода со тумэ на пэрэашэн тэ мангэн, вов вщела и дэла, со тумэнди трэбуй, кай лэсти тэ на авэл лажаво."},{"book":"Лукастар","chapter":"11","verse":"9","text":"Пхэнав тумэнди: мангэн — и о Дэл дэла тумэнди, родэн — и аракхэна, марэн андэ удар — и о Дэл отпхэрнавэла тумэнди."},{"book":"Лукастар","chapter":"11","verse":"10","text":"Кодва, ко мангэл — лэл, ко родэл — аракхэл, и ко марэл андэ удар — колэсти отпхэрнавэн."},{"book":"Лукастар","chapter":"11","verse":"11","text":"Исин машкар тумэндэ кацаво дад, саво дэла пэстирэ шавэсти сапэс, сар вов мангэл мащё?"},{"book":"Лукастар","chapter":"11","verse":"12","text":"Сар мангэла парноро, дэла лэсти скорпионо?"},{"book":"Лукастар","chapter":"11","verse":"13","text":"Кала тумэ холятирэ, ай пэстирэ бэяцэнди дэн лашымос, майфартэ Дад тумаро болыбнаско дэла Свэнтонэс Духос колэнди, ко мангэл Лэстар."},{"book":"Лукастар","chapter":"11","verse":"14","text":"Екхвар Исусо вытрадя бэнгэс, саво терэлас манушэс мутонэса. И кала бэнг выжыля, мануш, саво сас муто, задя дума. Мануша дивосайле."},{"book":"Лукастар","chapter":"11","verse":"15","text":"Коисавэ пхэнэнас:"},{"book":"Лукастар","chapter":"11","verse":"16","text":"Ай авэр камэнас тэ зумавэн лэ Исусос, тай мангле, кай Вов тэ сикавэл шпэра пав болыбэн."},{"book":"Лукастар","chapter":"11","verse":"17","text":"Исусо жангля, со онэ гындон, пхэндя лэнди:"},{"book":"Лукастар","chapter":"11","verse":"18","text":"Сар о Сатана вражымари ежэно пэсти, сар утэрдёла тхагаримос лэско? Тумэ пхэнэн, со Мэ зораса, сави дэл Веельзевуло вытрадав бэнгэн."},{"book":"Лукастар","chapter":"11","verse":"19","text":"Сар Мэ вытрадав бэнгэн зораса, сави дэл Веельзевуло, тунчи савя зораса вытрадэн лэн тумарэ шавэ? Колэсти онэ авэна тумэнди сындомаренца."},{"book":"Лукастар","chapter":"11","verse":"20","text":"А сар Мэ вытрадав бэнгэн Дэвлэстиря зораса, тунчи авиля тумэндэ Тхагаримос Дэвлэско."},{"book":"Лукастар","chapter":"11","verse":"21","text":"Кала зорало мануш лэ мардянца мишто дикхэл пала пэско чер, тунчи лэско хулаимос нико на обчёрэла."},{"book":"Лукастар","chapter":"11","verse":"22","text":"Кала майзор лэстар хукэла пэр лэстэ, тунчи помарэла лэс тай залэла лэстар мардя, савэнца вов гындолас тэ фэрисарэлпэ, вся, со исин андо чер, залэла и роздэла."},{"book":"Лукастар","chapter":"11","verse":"23","text":"Ко на екхэтанэ Манца, кодва жал пэр Мандэ; и ко на стидэл Манца, кодва росшол."},{"book":"Лукастар","chapter":"11","verse":"24","text":"Кала найжужо духо выжал андав мануш, вов пхирэл пай бипаестирэ тхана, родэл, кай тэ отчиёл, и на аракхэл. Тунчи вов пхэнэл: «Рисавава мэ андо чер, катар выжылем»."},{"book":"Лукастар","chapter":"11","verse":"25","text":"Кала вов рисавэл, дикхэл, со чер лэско жужардо и притидо."},{"book":"Лукастар","chapter":"11","verse":"26","text":"Тунчи вов жал и лэл пэса эхта аврэн духон, майхолятирэн пэстар, и онэ зажан и жувэн котэ. И када важо мануш инке майвырито, сар сас майанглэ."},{"book":"Лукастар","chapter":"11","verse":"27","text":"Сар Вов инке дэлас дума, тунчи екх жувли зацыписайля андай мануша, савэ стидэпэ котэ:"},{"book":"Лукастар","chapter":"11","verse":"28","text":"Исусо пхэндя пэ када:"},{"book":"Лукастар","chapter":"11","verse":"29","text":"Сар манушэн стидяпэ майбут, Исусо ля тэ дэл дума:"},{"book":"Лукастар","chapter":"11","verse":"30","text":"И сар Иона сас шпэра важ ниневитяноря, кадя Шаво Манушыкано авэла шпэра важ кадва родо."},{"book":"Лукастар","chapter":"11","verse":"31","text":"Тхагарни пав юго ваздёла по сындо манушэнца калэ родостар и сындосарэла лэн, колэсти со вой пай авэр риг пхув авэлас тэ пошунэл годяримос Соломоноско, и акэ, катэ майбаро Соломоностар."},{"book":"Лукастар","chapter":"11","verse":"32","text":"Ниневитяноря ваздёна по сындо лэ манушэнца калэ родостар и сындосарэна лэн, колэсти со онэ ашадэ бэзэх пэско лавэндар, савэ пхэндя Иона. И акэ, катэ майбаро Ионастар."},{"book":"Лукастар","chapter":"11","verse":"33","text":"Нико, ко запхабарэл каганцо, на тховэл лэс по тхан, кай лэс нико на дикхэла, или талай кхоро. Нэ тховэн лэс упрэ, кадя, кай, ко зажала, тэ дикхэл удуд."},{"book":"Лукастар","chapter":"11","verse":"34","text":"Тирэ якха — удуд важ тиро тило. Кала тирэ якха жужэ, тунчи и ту всаворо пхэрдо удудэса. Ай сар тутэ найлашэ якха, тунчи тило тиро пхэрдо калимаса."},{"book":"Лукастар","chapter":"11","verse":"35","text":"Колэстар дикх, удуд, саво андэр тутэ, на калимос?"},{"book":"Лукастар","chapter":"11","verse":"36","text":"Акэ, сар тиро тило пхэрдо удудэса и андэр лэстэ нинай нисаво калимос, тунчи ту всаворо авэса пхэрдо удудэса, сар молниятар шолпэ пэр тутэ лако удуд."},{"book":"Лукастар","chapter":"11","verse":"37","text":"Кала Исусо када пхэнэлас, екх фарисеё акхарда Лэс пэстэ тэ хал. Исусо жыля тай бэшля палай мэсали."},{"book":"Лукастар","chapter":"11","verse":"38","text":"Фарисеё дивосайля, со Вов на халадя и васт, англал сар тэ бэшэл тэ хас."},{"book":"Лукастар","chapter":"11","verse":"39","text":"Рай пхэндя лэсти:"},{"book":"Лукастар","chapter":"11","verse":"40","text":"Бигодятирэ! Кодва, Ко тердя упрал, на тердя ли и андрал?"},{"book":"Лукастар","chapter":"11","verse":"41","text":"Дэнтэ чёрорэнди, колэстар, со тумэндэ исин, и тунчи вся важ тумэнди авэла жужо."},{"book":"Лукастар","chapter":"11","verse":"42","text":"Бида тумэнди, фарисеёря! Тумэ дэн дэшто котор пай мята, рута и пай всавори зэлэнь, ай чячимос и камлимос Дэвлэско забистарэн. И када трэбуй тэ терэн, и кода тэ на ашавэн."},{"book":"Лукастар","chapter":"11","verse":"43","text":"Бида тумэнди, фарисеёря! Тумэ камэн тэ залэн майлашэ тхана андэ синагоги и кай мануша тумэнди тэ пхэнэн пэ барэ грады: «Тэ авэн бахталэ»."},{"book":"Лукастар","chapter":"11","verse":"44","text":"Бида тумэнди! Тумэ — сар склэпоря, савэ на душон, пай савэ мануша пхирэн и на жанэн, кай онэ котэ исин."},{"book":"Лукастар","chapter":"11","verse":"45","text":"Екх андай сытяримаря Законостирэ пхэндя Лэсти:"},{"book":"Лукастар","chapter":"11","verse":"46","text":"Исусо пхэндя:"},{"book":"Лукастар","chapter":"11","verse":"47","text":"Бида тумэнди! Тумэ тховэн шукарнэ памятникоря пророконэнди, савэн умардэ тумарэ дада."},{"book":"Лукастар","chapter":"11","verse":"48","text":"Калэса тумэ подритярэн рындоря тумарэ дадэндирэ. Онэ умардэ пророкон, а тумэ терэн важ лэнди памятникоря."},{"book":"Лукастар","chapter":"11","verse":"49","text":"Колэсти годяримос Дэвлэско пхэндя: «Мэ бишалава лэндэ пророкон и апостолонэн, и онэ екхэн умарэна, ай аврэн вытрадэна»."},{"book":"Лукастар","chapter":"11","verse":"50","text":"Колэстар кадва родо потинэла палав всаворо рат пророкэндиро, саво сас прошуто кола вряматар, кала тердяпэ люма,"},{"book":"Лукастар","chapter":"11","verse":"51","text":"лэ ратэстар Авилёстирэстар кав рат Захарияско, саво сас умардо машкар жэртвенико и храмо. Кадя, пхэнав тумэнди, пушэлапэ калэ родостар."},{"book":"Лукастар","chapter":"11","verse":"52","text":"Бида тумэнди, сытяримаря Законостирэ! Тумэ залинэ тии лэ джянглимастар, нэ ежэнэ на зажыле и затердэ дром колэнди, ко зажал."},{"book":"Лукастар","chapter":"11","verse":"53","text":"Кала Исусо выжыля андав чер, сытяримаря Законостирэ и фарисеёря фартэ холяйле пэр Лэстэ, долэнас Лэс и бут пушэнас Лэстар."},{"book":"Лукастар","chapter":"11","verse":"54","text":"Онэ родэнас, сар тэ астарэн Лэс по лав."}]}