{"data":[{"book":"इफिसियों","chapter":"2","verse":"1","text":"और उसने तुम्हें भी जिलाया, जो अपने अपराधों और पापों के कारण मरे हुए थे।"},{"book":"इफिसियों","chapter":"2","verse":"2","text":"जिनमें तुम पहले इस संसार की रीति पर, और आकाश के अधिकार के अधिपति2:2 आकाश के अधिकार के अधिपति: दुष्ट आत्मा जो वायुमण्डल में निवास करते और अधिकार चलाते हैं। अर्थात् उस आत्मा के अनुसार चलते थे, जो अब भी आज्ञा न माननेवालों में कार्य करता है।"},{"book":"इफिसियों","chapter":"2","verse":"3","text":"इनमें हम भी सब के सब पहले अपने शरीर की लालसाओं में दिन बिताते थे, और शरीर, और मन की मनसाएँ पूरी करते थे, और अन्य लोगों के समान स्वभाव ही से क्रोध की सन्तान थे।"},{"book":"इफिसियों","chapter":"2","verse":"4","text":"परन्तु परमेश्वर ने जो दया का धनी है; अपने उस बड़े प्रेम के कारण जिससे उसने हम से प्रेम किया,"},{"book":"इफिसियों","chapter":"2","verse":"5","text":"जब हम अपराधों के कारण मरे हुए थे, तो हमें मसीह के साथ जिलाया; अनुग्रह ही से तुम्हारा उद्धार हुआ है,"},{"book":"इफिसियों","chapter":"2","verse":"6","text":"और मसीह यीशु में उसके साथ उठाया, और स्वर्गीय स्थानों में उसके साथ बैठाया।"},{"book":"इफिसियों","chapter":"2","verse":"7","text":"कि वह अपनी उस दया से जो मसीह यीशु में हम पर है, आनेवाले समयों में अपने अनुग्रह का असीम धन दिखाए।"},{"book":"इफिसियों","chapter":"2","verse":"8","text":"क्योंकि विश्वास के द्वारा अनुग्रह ही से तुम्हारा उद्धार हुआ है, और यह तुम्हारी ओर से नहीं, वरन् परमेश्वर का दान है;"},{"book":"इफिसियों","chapter":"2","verse":"9","text":"और न कर्मों के कारण, ऐसा न हो कि कोई घमण्ड करे।"},{"book":"इफिसियों","chapter":"2","verse":"10","text":"क्योंकि हम परमेश्वर की रचना हैं2:10 हम परमेश्वर की रचना हैं: अर्थात्, हम लोग उसके द्वारा “रचे या बनाए” गये हैं।; और मसीह यीशु में उन भले कामों के लिये सृजे गए जिन्हें परमेश्वर ने पहले से हमारे करने के लिये तैयार किया।"},{"book":"इफिसियों","chapter":"2","verse":"11","text":"इस कारण स्मरण करो, कि तुम जो शारीरिक रीति से अन्यजाति हो, और जो लोग शरीर में हाथ के किए हुए खतने से खतनावाले कहलाते हैं, वे तुम को खतनारहित कहते हैं,"},{"book":"इफिसियों","chapter":"2","verse":"12","text":"तुम लोग उस समय मसीह से अलग और इस्राएल की प्रजा के पद से अलग किए हुए, और प्रतिज्ञा की वाचाओं के भागी न थे, और आशाहीन और जगत में ईश्वर रहित थे।"},{"book":"इफिसियों","chapter":"2","verse":"13","text":"पर अब मसीह यीशु में तुम जो पहले दूर थे, मसीह के लहू के द्वारा निकट हो गए हो।"},{"book":"इफिसियों","chapter":"2","verse":"14","text":"क्योंकि वही हमारा मेल है, जिसने यहूदियों और अन्यजातियों को एक कर दिया और अलग करनेवाले दीवार को जो बीच में थी, ढा दिया। (गला. 3:28, इफि. 2:15)"},{"book":"इफिसियों","chapter":"2","verse":"15","text":"और अपने शरीर में बैर2:15 अपने शरीर में बैर: उसके शरीर के क्रूस पर बलिदान के द्वारा। अर्थात् वह व्यवस्था जिसकी आज्ञाएँ विधियों की रीति पर थीं, मिटा दिया कि दोनों से अपने में एक नई जाति उत्पन्न करके मेल करा दे,"},{"book":"इफिसियों","chapter":"2","verse":"16","text":"और क्रूस पर बैर को नाश करके इसके द्वारा दोनों को एक देह बनाकर परमेश्वर से मिलाए।"},{"book":"इफिसियों","chapter":"2","verse":"17","text":"और उसने आकर तुम्हें जो दूर थे, और उन्हें जो निकट थे, दोनों को मेल-मिलाप का सुसमाचार सुनाया। (इफि. 2:13, प्रेरि. 2:39)"},{"book":"इफिसियों","chapter":"2","verse":"18","text":"क्योंकि उस ही के द्वारा हम दोनों की एक आत्मा में पिता के पास पहुँच होती है।"},{"book":"इफिसियों","chapter":"2","verse":"19","text":"इसलिए तुम अब परदेशी और मुसाफिर नहीं रहे, परन्तु पवित्र लोगों के संगी स्वदेशी और परमेश्वर के घराने के हो गए।"},{"book":"इफिसियों","chapter":"2","verse":"20","text":"और प्रेरितों और भविष्यद्वक्ताओं की नींव पर जिसके कोने का पत्थर मसीह यीशु आप ही है, बनाए गए हो। (यशा. 28:16, 1 कुरि. 12:28)"},{"book":"इफिसियों","chapter":"2","verse":"21","text":"जिसमें सारी रचना एक साथ मिलकर प्रभु में एक पवित्र मन्दिर बनती जाती है,"},{"book":"इफिसियों","chapter":"2","verse":"22","text":"जिसमें तुम भी आत्मा के द्वारा परमेश्वर का निवास-स्थान होने के लिये एक साथ2:22 निवास-स्थान होने के लिये एक साथ: आप केवल इससे जोड़े नहीं गए, परन्तु आप इमारत गठन का एक हिस्सा हो। बनाए जाते हो।"}]}