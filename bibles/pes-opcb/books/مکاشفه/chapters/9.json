{"data":[{"book":"مکاشفه","chapter":"9","verse":"1","text":"هنگامی که فرشتهٔ پنجم شیپورش را به صدا درآورد، دیدم که «ستاره‌ای» از آسمان بر زمین افتاد. به این ستاره، کلید چاهی را دادند که انتها نداشت."},{"book":"مکاشفه","chapter":"9","verse":"2","text":"وقتی با آن کلید، چاه را باز کرد، دودی مانند دود کوره‌ای بزرگ برخاست، به طوری که آفتاب و هوا از دود چاه تیره و تار شد."},{"book":"مکاشفه","chapter":"9","verse":"3","text":"سپس از میان دود، ملخهایی بیرون آمده، روی زمین را پوشاندند؛ و به آنها قوت داده شد تا مانند عقربها نیش بزنند."},{"book":"مکاشفه","chapter":"9","verse":"4","text":"اما به آنها گفته شد که با علف و گیاه و درختان کاری نداشته باشند، بلکه فقط به کسانی آسیب برسانند که مهر خدا را بر پیشانی خود ندارند."},{"book":"مکاشفه","chapter":"9","verse":"5","text":"به آنها اجازه داده شد که مردم را برای مدت پنج ماه آزار و شکنجه دهند تا ایشان مانند کسی که عقرب گزیده باشد، درد بکشند؛ اما به ملخها اجازهٔ کشتن مردم داده نشد."},{"book":"مکاشفه","chapter":"9","verse":"6","text":"در آن زمان، مردم آرزوی مرگ خواهند کرد، اما مرگ از ایشان خواهد گریخت."},{"book":"مکاشفه","chapter":"9","verse":"7","text":"ملخها شبیه اسبانی بودند که برای جنگ آراسته شده‌اند. بر روی سرشان چیزی شبیه تاجهای زرّین قرار داشت و صورتشان همچون صورت انسان بود."},{"book":"مکاشفه","chapter":"9","verse":"8","text":"آنها مویی بلند مانند موی زنان، و دندانهایی مانند دندانهای شیران داشتند."},{"book":"مکاشفه","chapter":"9","verse":"9","text":"زره‌هایی که پوشیده بودند، مانند زره آهنین جنگ بود. صدای بالهایشان نیز مثل صدای هجوم لشکری بود که با ارابه‌های جنگی به میدان رزم حمله می‌برد."},{"book":"مکاشفه","chapter":"9","verse":"10","text":"آنها دمهای نیشداری مانند دم عقرب داشتند که با آنها می‌توانستند مردم را تا پنج ماه آزار دهند."},{"book":"مکاشفه","chapter":"9","verse":"11","text":"پادشاه آنها، همان فرشتهٔ چاه بی‌انتهاست، که به زبان عبری او را «اَبَدون» و به یونانی «اپولیون» می‌نامند، و معنی آن، «نابود کننده» می‌باشد."},{"book":"مکاشفه","chapter":"9","verse":"12","text":"یک وای یعنی یک بلا گذشت. اما هنوز دو بلای دیگر در راه است."},{"book":"مکاشفه","chapter":"9","verse":"13","text":"وقتی فرشتهٔ ششم شیپور را نواخت، از چهار گوشهٔ مذبح زرّین که در حضور خدا قرار داشت، صدایی شنیدم،"},{"book":"مکاشفه","chapter":"9","verse":"14","text":"که به فرشتهٔ ششم که شیپور داشت، گفت: «آن چهار فرشته را که در رود بزرگ فرات بسته شده‌اند، آزاد ساز.»"},{"book":"مکاشفه","chapter":"9","verse":"15","text":"آنگاه آن چهار فرشته که برای چنین ساعت و روز و ماه و سالی آماده شده بودند، آزاد شدند تا یک سوم مردم را بکشند."},{"book":"مکاشفه","chapter":"9","verse":"16","text":"شنیدم که آنها دویست میلیون جنگجوی سواره در اختیار داشتند."},{"book":"مکاشفه","chapter":"9","verse":"17-18","text":"اسبان و سواران ایشان را در رؤیا دیدم. سواران آنان، زره جنگی به تن داشتند که بعضی به رنگ سرخ آتشین، بعضی آبی آسمانی و بقیه به رنگ زرد بود. سر اسبان ایشان، بیشتر به سر شیران شباهت داشت و از دهانشان دود و آتش و گوگرد بیرون می‌آمد که یک سوم مردم را از بین برد."},{"book":"مکاشفه","chapter":"9","verse":"19","text":"قدرت مرگبار آنها، نه تنها در دهانشان بلکه در دمشان نیز بود، زیرا دمشان شبیه سر مارهایی بود که نیش می‌زنند و زخمهایی کشنده ایجاد می‌کنند."},{"book":"مکاشفه","chapter":"9","verse":"20","text":"کسانی که از این بلایا جان به در بردند، باز حاضر نشدند از کارهای شریرانۀ خود توبه کرده، خدا را بپرستند. ایشان حاضر نبودند از پرستش شیطان و بتهای طلا و نقره و مس و سنگ و چوب دست بکشند، بتهایی که نه می‌بینند، نه می‌شنوند و نه حرکت می‌کنند."},{"book":"مکاشفه","chapter":"9","verse":"21","text":"اینان نمی‌خواستند از آدمکشی، جادوگری، زنا و دزدی دست بکشند و به سوی خدا بازگردند."}]}