{"data":[{"book":"मत्ती","chapter":"6","verse":"1","text":"“सावधान रहो! तुम मनुष्यों को दिखाने के लिये अपने धार्मिकता के काम न करो, नहीं तो अपने स्वर्गीय पिता से कुछ भी फल न पाओगे।"},{"book":"मत्ती","chapter":"6","verse":"2","text":"“इसलिए जब तू दान करे, तो अपना ढिंढोरा न पिटवा, जैसे कपटी6:2 कपटी: ऐसा व्यक्ति जो नैतिक सद्गुण या धर्म का झूठा दिखावा करता है।, आराधनालयों और गलियों में करते हैं, ताकि लोग उनकी बड़ाई करें, मैं तुम से सच कहता हूँ, कि वे अपना प्रतिफल पा चुके।"},{"book":"मत्ती","chapter":"6","verse":"3","text":"परन्तु जब तू दान करे, तो जो तेरा दाहिना हाथ करता है, उसे तेरा बायाँ हाथ न जानने पाए।"},{"book":"मत्ती","chapter":"6","verse":"4","text":"ताकि तेरा दान गुप्त रहे; और तब तेरा पिता जो गुप्त में देखता है, तुझे प्रतिफल देगा।"},{"book":"मत्ती","chapter":"6","verse":"5","text":"“और जब तू प्रार्थना करे, तो कपटियों के समान न हो क्योंकि लोगों को दिखाने के लिये आराधनालयों में और सड़कों के चौराहों पर खड़े होकर प्रार्थना करना उनको अच्छा लगता है। मैं तुम से सच कहता हूँ, कि वे अपना प्रतिफल पा चुके।"},{"book":"मत्ती","chapter":"6","verse":"6","text":"परन्तु जब तू प्रार्थना करे, तो अपनी कोठरी में जा; और द्वार बन्द करके अपने पिता से जो गुप्त में है प्रार्थना कर; और तब तेरा पिता जो गुप्त में देखता है, तुझे प्रतिफल देगा।"},{"book":"मत्ती","chapter":"6","verse":"7","text":"प्रार्थना करते समय अन्यजातियों के समान बक-बक न करो; क्योंकि वे समझते हैं कि उनके बार बार बोलने से उनकी सुनी जाएगी।"},{"book":"मत्ती","chapter":"6","verse":"8","text":"इसलिए तुम उनके समान न बनो, क्योंकि तुम्हारा पिता तुम्हारे माँगने से पहले ही जानता है, कि तुम्हारी क्या-क्या आवश्यकताएँ है।"},{"book":"मत्ती","chapter":"6","verse":"9","text":"“अतः तुम इस रीति से प्रार्थना किया करो:"},{"book":"मत्ती","chapter":"6","verse":"10","text":"तेरी इच्छा जैसे स्वर्ग में पूरी होती है, वैसे पृथ्वी पर भी हो।"},{"book":"मत्ती","chapter":"6","verse":"11","text":"‘हमारी दिन भर की रोटी आज हमें दे।"},{"book":"मत्ती","chapter":"6","verse":"12","text":"‘और जिस प्रकार हमने अपने अपराधियों को क्षमा किया है,"},{"book":"मत्ती","chapter":"6","verse":"13","text":"‘और हमें परीक्षा में न ला,"},{"book":"मत्ती","chapter":"6","verse":"14","text":"“इसलिए यदि तुम मनुष्य के अपराध क्षमा करोगे, तो तुम्हारा स्वर्गीय पिता भी तुम्हें क्षमा करेगा।"},{"book":"मत्ती","chapter":"6","verse":"15","text":"और यदि तुम मनुष्यों के अपराध क्षमा न करोगे, तो तुम्हारा पिता भी तुम्हारे अपराध क्षमा न करेगा।"},{"book":"मत्ती","chapter":"6","verse":"16","text":"“जब तुम उपवास करो, तो कपटियों के समान तुम्हारे मुँह पर उदासी न छाई रहे, क्योंकि वे अपना मुँह बनाए रहते हैं, ताकि लोग उन्हें उपवासी जानें। मैं तुम से सच कहता हूँ, कि वे अपना प्रतिफल पा चुके।"},{"book":"मत्ती","chapter":"6","verse":"17","text":"परन्तु जब तू उपवास करे तो अपने सिर पर तेल मल और मुँह धो।"},{"book":"मत्ती","chapter":"6","verse":"18","text":"ताकि लोग नहीं परन्तु तेरा पिता जो गुप्त में है, तुझे उपवासी जाने। इस दशा में तेरा पिता जो गुप्त में देखता है, तुझे प्रतिफल देगा।"},{"book":"मत्ती","chapter":"6","verse":"19","text":"“अपने लिये पृथ्वी पर धन इकट्ठा न करो; जहाँ कीड़ा और काई बिगाड़ते हैं, और जहाँ चोर सेंध लगाते और चुराते हैं।"},{"book":"मत्ती","chapter":"6","verse":"20","text":"परन्तु अपने लिये स्वर्ग में धन इकट्ठा करो, जहाँ न तो कीड़ा, और न काई बिगाड़ते हैं, और जहाँ चोर न सेंध लगाते और न चुराते हैं।"},{"book":"मत्ती","chapter":"6","verse":"21","text":"क्योंकि जहाँ तेरा धन है वहाँ तेरा मन भी लगा रहेगा।"},{"book":"मत्ती","chapter":"6","verse":"22","text":"“शरीर का दीया आँख है: इसलिए यदि तेरी आँख अच्छी हो, तो तेरा सारा शरीर भी उजियाला होगा।"},{"book":"मत्ती","chapter":"6","verse":"23","text":"परन्तु यदि तेरी आँख बुरी हो, तो तेरा सारा शरीर भी अंधियारा होगा; इस कारण वह उजियाला जो तुझ में है यदि अंधकार हो तो वह अंधकार कैसा बड़ा होगा!"},{"book":"मत्ती","chapter":"6","verse":"24","text":"“कोई मनुष्य दो स्वामियों की सेवा नहीं कर सकता, क्योंकि वह एक से बैर और दूसरे से प्रेम रखेगा, या एक से निष्ठावान रहेगा और दूसरे का तिरस्कार करेगा। तुम परमेश्वर और धन दोनों की सेवा नहीं कर सकते।"},{"book":"मत्ती","chapter":"6","verse":"25","text":"इसलिए मैं तुम से कहता हूँ, कि अपने प्राण के लिये यह चिन्ता न करना कि हम क्या खाएँगे, और क्या पीएँगे, और न अपने शरीर के लिये कि क्या पहनेंगे, क्या प्राण भोजन से, और शरीर वस्त्र से बढ़कर नहीं?"},{"book":"मत्ती","chapter":"6","verse":"26","text":"आकाश के पक्षियों को देखो! वे न बोते हैं, न काटते हैं, और न खत्तों में बटोरते हैं; तो भी तुम्हारा स्वर्गीय पिता उनको खिलाता है। क्या तुम उनसे अधिक मूल्य नहीं रखते?"},{"book":"मत्ती","chapter":"6","verse":"27","text":"तुम में कौन है, जो चिन्ता करके अपने जीवनकाल में एक घड़ी भी बढ़ा सकता है?"},{"book":"मत्ती","chapter":"6","verse":"28","text":"“और वस्त्र के लिये क्यों चिन्ता करते हो? सोसनों के फूलों पर ध्यान करो, कि वे कैसे बढ़ते हैं, वे न तो परिश्रम करते हैं, न काटते हैं।"},{"book":"मत्ती","chapter":"6","verse":"29","text":"तो भी मैं तुम से कहता हूँ, कि सुलैमान भी, अपने सारे वैभव में उनमें से किसी के समान वस्त्र पहने हुए न था।"},{"book":"मत्ती","chapter":"6","verse":"30","text":"इसलिए जब परमेश्वर मैदान की घास को, जो आज है, और कल भाड़ में झोंकी जाएगी, ऐसा वस्त्र पहनाता है, तो हे अल्पविश्वासियों, तुम को वह क्यों न पहनाएगा?"},{"book":"मत्ती","chapter":"6","verse":"31","text":"“इसलिए तुम चिन्ता करके यह न कहना, कि हम क्या खाएँगे, या क्या पीएँगे, या क्या पहनेंगे?"},{"book":"मत्ती","chapter":"6","verse":"32","text":"क्योंकि अन्यजाति इन सब वस्तुओं की खोज में रहते हैं, और तुम्हारा स्वर्गीय पिता जानता है, कि तुम्हें ये सब वस्तुएँ चाहिए।"},{"book":"मत्ती","chapter":"6","verse":"33","text":"इसलिए पहले तुम परमेश्वर के राज्य और धार्मिकता की खोज करो तो ये सब वस्तुएँ तुम्हें मिल जाएँगी। (लूका 12:31)"},{"book":"मत्ती","chapter":"6","verse":"34","text":"अतः कल के लिये चिन्ता न करो, क्योंकि कल का दिन अपनी चिन्ता आप कर लेगा; आज के लिये आज ही का दुःख बहुत है।"}]}