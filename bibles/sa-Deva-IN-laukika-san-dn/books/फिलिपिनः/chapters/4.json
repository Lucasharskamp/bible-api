{"data":[{"book":"फिलिपिनः","chapter":"4","verse":"1","text":"हे मदीयानन्दमुकुटस्वरूपाः प्रियतमा अभीष्टतमा भ्रातरः, हे मम स्नेहपात्राः, यूयम् इत्थं पभौ स्थिरास्तिष्ठत।"},{"book":"फिलिपिनः","chapter":"4","verse":"2","text":"हे इवदिये हे सुन्तुखि युवां प्रभौ एकभावे भवतम् एतद् अहं प्रार्थये।"},{"book":"फिलिपिनः","chapter":"4","verse":"3","text":"हे मम सत्य सहकारिन् त्वामपि विनीय वदामि एतयोरुपकारस्त्वया क्रियतां यतस्ते क्लीमिनादिभिः सहकारिभिः सार्द्धं सुसंवादप्रचारणाय मम साहाय्यार्थं परिश्रमम् अकुर्व्वतां तेषां सर्व्वेषां नामानि च जीवनपुस्तके लिखितानि विद्यन्ते।"},{"book":"फिलिपिनः","chapter":"4","verse":"4","text":"यूयं प्रभौ सर्व्वदानन्दत। पुन र्वदामि यूयम् आनन्दत।"},{"book":"फिलिपिनः","chapter":"4","verse":"5","text":"युष्माकं विनीतत्वं सर्व्वमानवै र्ज्ञायतां, प्रभुः सन्निधौ विद्यते।"},{"book":"फिलिपिनः","chapter":"4","verse":"6","text":"यूयं किमपि न चिन्तयत किन्तु धन्यवादयुक्ताभ्यां प्रार्थनायाञ्चाभ्यां सर्व्वविषये स्वप्रार्थनीयम् ईश्वराय निवेदयत।"},{"book":"फिलिपिनः","chapter":"4","verse":"7","text":"तथा कृत ईश्वरीया या शान्तिः सर्व्वां बुद्धिम् अतिशेते सा युष्माकं चित्तानि मनांसि च ख्रीष्टे यीशौ रक्षिष्यति।"},{"book":"फिलिपिनः","chapter":"4","verse":"8","text":"हे भ्रातरः, शेषे वदामि यद्यत् सत्यम् आदरणीयं न्याय्यं साधु प्रियं सुख्यातम् अन्येण येन केनचित् प्रकारेण वा गुणयुक्तं प्रशंसनीयं वा भवति तत्रैव मनांसि निधध्वं।"},{"book":"फिलिपिनः","chapter":"4","verse":"9","text":"यूयं मां दृष्ट्वा श्रुत्वा च यद्यत् शिक्षितवन्तो गृहीतवन्तश्च तदेवाचरत तस्मात् शान्तिदायक ईश्वरो युष्माभिः सार्द्धं स्थास्यति।"},{"book":"फिलिपिनः","chapter":"4","verse":"10","text":"ममोपकाराय युष्माकं या चिन्ता पूर्व्वम् आसीत् किन्तु कर्म्मद्वारं न प्राप्नोत् इदानीं सा पुनरफलत् इत्यस्मिन् प्रभौ मम परमाह्लादोऽजायत।"},{"book":"फिलिपिनः","chapter":"4","verse":"11","text":"अहं यद् दैन्यकारणाद् इदं वदामि तन्नहि यतो मम या काचिद् अवस्था भवेत् तस्यां सन्तोष्टुम् अशिक्षयं।"},{"book":"फिलिपिनः","chapter":"4","verse":"12","text":"दरिद्रतां भोक्तुं शक्नोमि धनाढ्यताम् अपि भोक्तुं शक्नोमि सर्व्वथा सर्व्वविषयेषु विनीतोऽहं प्रचुरतां क्षुधाञ्च धनं दैन्यञ्चावगतोऽस्मि।"},{"book":"फिलिपिनः","chapter":"4","verse":"13","text":"मम शक्तिदायकेन ख्रीष्टेन सर्व्वमेव मया शक्यं भवति।"},{"book":"फिलिपिनः","chapter":"4","verse":"14","text":"किन्तु युष्माभि र्दैन्यनिवारणाय माम् उपकृत्य सत्कर्म्माकारि।"},{"book":"फिलिपिनः","chapter":"4","verse":"15","text":"हे फिलिपीयलोकाः, सुसंवादस्योदयकाले यदाहं माकिदनियादेशात् प्रतिष्ठे तदा केवलान् युष्मान् विनापरया कयापि समित्या सह दानादानयो र्मम कोऽपि सम्बन्धो नासीद् इति यूयमपि जानीथ।"},{"book":"फिलिपिनः","chapter":"4","verse":"16","text":"यतो युष्माभि र्मम प्रयोजनाय थिषलनीकीनगरमपि मां प्रति पुनः पुनर्दानं प्रेषितं।"},{"book":"फिलिपिनः","chapter":"4","verse":"17","text":"अहं यद् दानं मृगये तन्नहि किन्तु युष्माकं लाभवर्द्धकं फलं मृगये।"},{"book":"फिलिपिनः","chapter":"4","verse":"18","text":"किन्तु मम कस्याप्यभावो नास्ति सर्व्वं प्रचुरम् आस्ते यत ईश्वरस्य ग्राह्यं तुष्टिजनकं सुगन्धिनैवेद्यस्वरूपं युष्माकं दानं इपाफ्रदिताद् गृहीत्वाहं परितृप्तोऽस्मि।"},{"book":"फिलिपिनः","chapter":"4","verse":"19","text":"ममेश्वरोऽपि ख्रीष्टेन यीशुना स्वकीयविभवनिधितः प्रयोजनीयं सर्व्वविषयं पूर्णरूपं युष्मभ्यं देयात्।"},{"book":"फिलिपिनः","chapter":"4","verse":"20","text":"अस्माकं पितुरीश्वरस्य धन्यवादोऽनन्तकालं यावद् भवतु। आमेन्।"},{"book":"फिलिपिनः","chapter":"4","verse":"21","text":"यूयं यीशुख्रीष्टस्यैकैकं पवित्रजनं नमस्कुरुत। मम सङ्गिभ्रातरो यूष्मान् नमस्कुर्व्वते।"},{"book":"फिलिपिनः","chapter":"4","verse":"22","text":"सर्व्वे पवित्रलोका विशेषतः कैसरस्य परिजना युष्मान् नमस्कुर्व्वते।"},{"book":"फिलिपिनः","chapter":"4","verse":"23","text":"अस्माकं प्रभो र्यीशुख्रीष्टस्य प्रसादः सर्व्वान् युष्मान् प्रति भूयात्। आमेन्।"}]}