{"data":[{"book":"1 Mojžíšova","chapter":"27","verse":"1","text":"Když se pak sstaral Izák, a pošly byly oči jeho, tak že neviděl, povolal Ezau syna svého staršího, a řekl jemu: Synu můj. Kterýžto odpověděl: Aj, teď jsem."},{"book":"1 Mojžíšova","chapter":"27","verse":"2","text":"I dí: Aj, já jsem se již sstaral, a nevím dne smrti své."},{"book":"1 Mojžíšova","chapter":"27","verse":"3","text":"Protož nyní vezmi medle nástroje své, toul svůj a lučiště své, a vyjda do pole, ulov mi zvěřinu."},{"book":"1 Mojžíšova","chapter":"27","verse":"4","text":"A přistroj mi krmi chutnou, jakž já rád jídám, a přines mi, a budu jísti, aťby požehnala duše má, prvé než umru."},{"book":"1 Mojžíšova","chapter":"27","verse":"5","text":"(Slyšela pak Rebeka, když mluvil Izák s Ezau synem svým.) I odšel Ezau na pole, aby ulovil zvěřinu a přinesl."},{"book":"1 Mojžíšova","chapter":"27","verse":"6","text":"Tedy řekla Rebeka Jákobovi synu svému takto: Aj, slyšela jsem, když otec tvůj mluvil k Ezau bratru tvému, a pravil:"},{"book":"1 Mojžíšova","chapter":"27","verse":"7","text":"Přines mi něco z lovu, a přistroj mi krmě chutné, abych jedl, a požehnámť před Hospodinem, prvé než umru."},{"book":"1 Mojžíšova","chapter":"27","verse":"8","text":"Nyní tedy, synu můj, poslechni hlasu mého v tom, což já přikazuji tobě."},{"book":"1 Mojžíšova","chapter":"27","verse":"9","text":"Jdi medle k stádu, a odtud mi vezmi dva kozelce výborné, abych přistrojila z nich krmě chutné otci tvému, jakž on rád jídá."},{"book":"1 Mojžíšova","chapter":"27","verse":"10","text":"A přineseš otci svému, a on jísti bude, na to, aby požehnal tobě, prvé než umře."},{"book":"1 Mojžíšova","chapter":"27","verse":"11","text":"I řekl Jákob Rebece matce své: Víš, že Ezau bratr můj jest člověk chlupatý, a já jsem člověk hladký."},{"book":"1 Mojžíšova","chapter":"27","verse":"12","text":"Jestliže omaká mne otec můj, tedy zůstanu u něho za podvodného; a tak uvedu na sebe zlořečenství, a ne požehnání."},{"book":"1 Mojžíšova","chapter":"27","verse":"13","text":"Jemužto odpověděla matka: Nechť jest na mne zlořečenství tvé, synu můj; jen ty poslechni hlasu mého, a jdi, přines mi."},{"book":"1 Mojžíšova","chapter":"27","verse":"14","text":"Tedy odšed, vzal, a přinesl matce své. I připravila matka jeho krmě chutné, jakž otec jeho rád jídal."},{"book":"1 Mojžíšova","chapter":"27","verse":"15","text":"A vzala Rebeka nejlepší šaty Ezausyna svého staršího, kteréž měla u sebe v domě, a oblékla Jákoba, syna svého mladšího."},{"book":"1 Mojžíšova","chapter":"27","verse":"16","text":"A kožkami kozelčími obvinula ruce jeho, a díl hladký hrdla jeho."},{"book":"1 Mojžíšova","chapter":"27","verse":"17","text":"I dala chléb a krmě chutné, kteréž připravila, v ruce Jákoba syna svého."},{"book":"1 Mojžíšova","chapter":"27","verse":"18","text":"A on přišed k otci svému, řekl: Otče můj! Kterýžto odpověděl: Aj, teď jsem. Kdož jsi ty, synu můj?"},{"book":"1 Mojžíšova","chapter":"27","verse":"19","text":"I dí Jákob otci svému: Já jsem Ezau, prvorozený tvůj. Učinil jsem, jakž jsi mi poručil. Vstaň, prosím, sedni a jez z lovu mého, aby mi požehnala duše tvá."},{"book":"1 Mojžíšova","chapter":"27","verse":"20","text":"Tedy řekl Izák synu svému: Což to? Brzys to nalezl, synu můj. A on dí: Nebo Hospodin Bůh tvůj způsobil to, aby mi se pojednou nahodilo."},{"book":"1 Mojžíšova","chapter":"27","verse":"21","text":"I řekl Izák Jákobovi: Přistupiž, ať omakám tě, synu můj, ty-li jsi syn můj Ezau, či nejsi."},{"book":"1 Mojžíšova","chapter":"27","verse":"22","text":"Tedy přistoupil Jákob k Izákovi otci svému; a on omakal ho, i řekl: Hlas jest hlas Jákobův, ale ruce tyto ruce Ezau."},{"book":"1 Mojžíšova","chapter":"27","verse":"23","text":"A nepoznal ho; nebo byly ruce jeho, jako ruce Ezau bratra jeho, chlupaté. I požehnal mu."},{"book":"1 Mojžíšova","chapter":"27","verse":"24","text":"A řekl: Ty-liž jsi pak syn můj Ezau? Odpověděl: Já."},{"book":"1 Mojžíšova","chapter":"27","verse":"25","text":"I řekl: Podejž mi, ať jím z lovu syna svého, aby tobě požehnala duše má. Tedy podal mu, a on jedl. Přinesl mu také vína, a on pil."},{"book":"1 Mojžíšova","chapter":"27","verse":"26","text":"I řekl jemu Izák otec jeho: Přistupiž nyní, a polib mne, synu můj."},{"book":"1 Mojžíšova","chapter":"27","verse":"27","text":"I přistoupil a políbil ho. A jakž ucítil Izák vůni roucha jeho, požehnal mu, řka: Pohleď, vůně syna mého jest jako vůně pole, jemuž požehnal Hospodin."},{"book":"1 Mojžíšova","chapter":"27","verse":"28","text":"Dejž tobě Bůh z rosy nebeské, a z tučnosti zemské, i hojnost obilé a vína."},{"book":"1 Mojžíšova","chapter":"27","verse":"29","text":"Nechažť slouží tobě lidé, a sklánějí se před tebou národové. Budiž pánem bratří svých, a ať se sklánějí před tebou synové matky tvé. Kdož by zlořečili tobě, nechť jsou zlořečení, a kdo by dobrořečili tobě, požehnaní."},{"book":"1 Mojžíšova","chapter":"27","verse":"30","text":"A když přestal Izák požehnání dávati Jákobovi, a sotva že vyšel Jákob od Izáka otce svého, Ezau bratr jeho přišel z lovu svého."},{"book":"1 Mojžíšova","chapter":"27","verse":"31","text":"A připraviv i on krmě chutné, přinesl otci svému a řekl mu: Nechžť vstane otec můj, a jí z lovu syna svého, aby mi požehnala duše tvá."},{"book":"1 Mojžíšova","chapter":"27","verse":"32","text":"I řekl jemu Izák otec jeho: Kdo jsi ty? Dí on: Já jsem syn tvůj, prvorozený tvůj Ezau."},{"book":"1 Mojžíšova","chapter":"27","verse":"33","text":"Tedy zhrozil se Izák hrůzou velikou náramně, a řekl: Kdo pak a kde jest ten, ješto uloviv zvěřinu, přinesl mi? A já jsem jedl ze všeho, prvé než jsi ty přišel, a požehnal jsem mu, a budeť požehnaným."},{"book":"1 Mojžíšova","chapter":"27","verse":"34","text":"Uslyšev Ezau slova otce svého, zkřikl hlasem velikým, a hořkostí naplněn jest náramně, a řekl otci svému: Požehnejž mně, i mně také, můj otče!"},{"book":"1 Mojžíšova","chapter":"27","verse":"35","text":"Kterýžto řekl: Přišel bratr tvůj podvodně a uchvátil požehnání tvé."},{"book":"1 Mojžíšova","chapter":"27","verse":"36","text":"Tedy řekl: Právětě nazváno jméno jeho Jákob; nebo již po dvakráte mne podvedl, prvorozenství mé odjal, a teď nyní uchvátil požehnání mé. Řekl ještě: Zdali jsi nezachoval i mně požehnání?"},{"book":"1 Mojžíšova","chapter":"27","verse":"37","text":"Odpověděl Izák a řekl k Ezau: Aj, ustavil jsem ho pánem nad tebou, a všecky bratří jeho dal jsem mu za služebníky; obilím také a vínem opatřil jsem ho. Což tedy již tobě učiniti mohu, synu můj?"},{"book":"1 Mojžíšova","chapter":"27","verse":"38","text":"I řekl Ezau otci svému: Zdaliž to jedno toliko máš požehnání, otče můj? Požehnejž mně, i mně také, můj otče! I povýšil Ezau hlasu svého a plakal."},{"book":"1 Mojžíšova","chapter":"27","verse":"39","text":"Tedy odpověděl Izák otec jeho, a řekl k němu: Aj, v tučnostech země bude bydlení tvé a v rose nebeské s hůry;"},{"book":"1 Mojžíšova","chapter":"27","verse":"40","text":"A v meči svém živ budeš, a bratru svému sloužiti budeš; ale přijde čas, že budeš panovati a svržeš jho jeho s šíje své."},{"book":"1 Mojžíšova","chapter":"27","verse":"41","text":"Protož v nenávisti měl Ezau Jákoba pro požehnání, jímž požehnal mu otec jeho, a řekl v srdci svém: Přiblížiť se dnové smutku otce mého, a zabiji Jákoba, bratra svého."},{"book":"1 Mojžíšova","chapter":"27","verse":"42","text":"I oznámena jsou Rebece slova Ezau, staršího syna jejího. Pročež ona poslavši, povolala Jákoba syna svého mladšího, a řekla jemu: Hle, Ezau bratr tvůj těší se tím, že tě zabije."},{"book":"1 Mojžíšova","chapter":"27","verse":"43","text":"Protož nyní, synu můj, poslechni hlasu mého, a vstana, utec k Lábanovi, bratru mému do Cháran."},{"book":"1 Mojžíšova","chapter":"27","verse":"44","text":"A pobuď s ním za některý čas, až by se odvrátila prchlivost bratra tvého,"},{"book":"1 Mojžíšova","chapter":"27","verse":"45","text":"A přestalo rozhněvání bratra tvého na tebe, a zapomenul by na to, což jsi mu učinil. Potom já pošli a vezmu tě odtud. Proč mám zbavena býti obou synů jednoho dne?"},{"book":"1 Mojžíšova","chapter":"27","verse":"46","text":"I řekla Rebeka Izákovi: Stýště mi se živu býti pro dcery Het. Vezme-li Jákob ženu ze dcer Het, jako tyto jsou ze dcer země této, k čemu mi život?"}]}