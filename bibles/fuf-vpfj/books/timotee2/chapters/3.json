{"data":[{"book":"TIMOTEE 2","chapter":"3","verse":"1","text":"Awa andu wonde ka sakkitoode aduna, sattoyay fota."},{"book":"TIMOTEE 2","chapter":"3","verse":"2","text":"Ko fii yimɓe ɓen laatoyto ɓurtintiniiɓe, yiɗuɓe kaalisi, mantiiɓe, hownitiiɓe, hoynooɓe, dartotooɓe mawɓe mun, dulluɓe, hayfinooɓe fii laawol feewungol ngol,"},{"book":"TIMOTEE 2","chapter":"3","verse":"3","text":"ɓe yurmetaake, ɓe rippotaako, aybinooɓe, ɓe waawataa hoore mun, hunƴuɓe, ayɓe moƴƴere,"},{"book":"TIMOTEE 2","chapter":"3","verse":"4","text":"janfotooɓe, huuwirooɓe angal faamu, heewuɓe townitaare, yiɗuɓe faale mun on ɓuri Alla."},{"book":"TIMOTEE 2","chapter":"3","verse":"5","text":"Hara hiɓe ɓangini e kene dewal ngal, kono hara hiɓe yeddi ko ngal wondi e bawgal kon. Awa pottito ɓen yimɓe ɗon."},{"book":"TIMOTEE 2","chapter":"3","verse":"6","text":"No woodi e maɓɓe naatooɓe ka cuuɗi, pooɗa rewɓe lo'uɓe fawiiɓe junuubi, ɓe kala noone himmeeji ardii."},{"book":"TIMOTEE 2","chapter":"3","verse":"7","text":"Ɓen rewɓe no janga ɲande woo, kono hara ɓe waawataa andude goonga on few."},{"book":"TIMOTEE 2","chapter":"3","verse":"8","text":"Ko wano Janeesi e Jambereesi dartornoo Muusaa non, ko wano non ɓen yimɓe kadi dartorta goonga on. Ɓen ko yimɓe ɓe hakkille mun bonnaa, ɓe gomɗinal mun wonaa haqiiqawal."},{"book":"TIMOTEE 2","chapter":"3","verse":"9","text":"Kono ɓe yaarataa yeeso, ko fii feetere maɓɓe nden ɓanganay fow, wano no ɓee yimɓe ɗiɗo wowlaaɓe fii mun non."},{"book":"TIMOTEE 2","chapter":"3","verse":"10","text":"Kono an, a catike fota e janndeeji an ɗin e jikkuuji an ɗin e anniyeeji an ɗin e gomɗinal an ngal e muɲal an ngal e giggol an ngol e ŋaɲɲaare an nden."},{"book":"TIMOTEE 2","chapter":"3","verse":"11","text":"Hiɗa andi kadi ko mi jokkaa kon e tampereeji an ɗi mi heɓi e ɗee ca'e Antiyoosi-Pisidii, Ikoniim e Listaara ɗin, e cukkanɗe ɗe mi heɓi ɗen e no Joomiraaɗo on yaltinirimmi e ɗun fow."},{"book":"TIMOTEE 2","chapter":"3","verse":"12","text":"Ɗun-le wuren, kala faalaaɓe wuurude e hoore dewal e nder humondiral e Iisaa Almasiihu on ɓen fow cukkete."},{"book":"TIMOTEE 2","chapter":"3","verse":"13","text":"Kono yimɓe bonɓe ɓen e ƴoƴuɓe ɓen soono woo ɓurtay tun yaarude e nder bone on, ɓe ɗayna hoore maɓɓe, ɓe ɗaynora heddiiɓe ɓen kadi."},{"book":"TIMOTEE 2","chapter":"3","verse":"14","text":"Kono an, cato e ko janguɗaa kon, ɗun ko ko hendorɗaa hoolaare, hiɗa andi ko hombo heɓirɗaa ɗun."},{"book":"TIMOTEE 2","chapter":"3","verse":"15","text":"Gila e paykunyaagal maa hiɗa andi bindi seniiɗi ɗin. Hiɗi waawu-maa okkude faamu fii kisiyee on sabu gomɗingol Iisaa Almasiihu on."},{"book":"TIMOTEE 2","chapter":"3","verse":"16","text":"Kala daalol windiingol ko foofaango Alla, hingol wondi e nafa fii jannugol e hollugol ellaaji e wurtugol e ne'ugol e nder peewal,"},{"book":"TIMOTEE 2","chapter":"3","verse":"17","text":"fii no aaden Alla on eltiree, hebulanoo waɗugol kala kuugal moƴƴal."}]}