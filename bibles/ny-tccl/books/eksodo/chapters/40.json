{"data":[{"book":"Eksodo","chapter":"40","verse":"1","text":"Kenaka Yehova anati kwa Mose,"},{"book":"Eksodo","chapter":"40","verse":"2","text":"“Imika chihema, tenti ya msonkhano, tsiku loyamba la mwezi."},{"book":"Eksodo","chapter":"40","verse":"3","text":"Uyikemo bokosi la umboni ndipo uphimbe bokosilo ndi katani."},{"book":"Eksodo","chapter":"40","verse":"4","text":"Ulowetsemo tebulo ndi kuyika zimene zimakhala pamenepo. Kenaka ulowetse choyikapo nyale ndipo uyikepo nyale zake."},{"book":"Eksodo","chapter":"40","verse":"5","text":"Uyike guwa lofukiza la golide patsogolo pa bokosi la umboni ndipo uyike katani ya pa chipata cha chihema."},{"book":"Eksodo","chapter":"40","verse":"6","text":"“Uyike guwa lansembe yopsereza patsogolo pa chipata cha chihema, tenti ya msonkhano."},{"book":"Eksodo","chapter":"40","verse":"7","text":"Uyike beseni pakati pa tenti ya msonkhano ndi guwa lansembe ndipo uyikemo madzi."},{"book":"Eksodo","chapter":"40","verse":"8","text":"Upange bwalo lozungulira chihemacho ndipo uyike katani ya pa chipata cha bwalolo."},{"book":"Eksodo","chapter":"40","verse":"9","text":"“Utenge mafuta wodzozera ndipo udzoze chihema ndi chilichonse chili mʼmenemo ndipo zidzakhala zoyeretsedwa."},{"book":"Eksodo","chapter":"40","verse":"10","text":"Kenaka udzoze guwa lansembe lopsereza ndi ziwiya zake zonse. Ulipatule guwalo ndipo lidzakhala loyera kwambiri."},{"book":"Eksodo","chapter":"40","verse":"11","text":"Udzoze beseni ndi miyendo yake ndipo uzipatule."},{"book":"Eksodo","chapter":"40","verse":"12","text":"“Ubwere ndi Aaroni ndi ana ake pa chipata cha tenti ya msonkhano ndipo uwasambitse ndi madzi."},{"book":"Eksodo","chapter":"40","verse":"13","text":"Kenaka umuveke Aaroni zovala zopatulika, umudzoze ndi kumupatula kotero kuti athe kunditumikira monga wansembe."},{"book":"Eksodo","chapter":"40","verse":"14","text":"Ubweretse ana ake ndipo uwaveke minjiro."},{"book":"Eksodo","chapter":"40","verse":"15","text":"Uwadzoze monga momwe unadzozera abambo awo, kotero kuti anditumikire monga ansembe. Kudzozedwako kudzakhala unsembe wawo pa mibado ndi mibado”"},{"book":"Eksodo","chapter":"40","verse":"16","text":"Mose anachita zonse monga Yehova anamulamulira."},{"book":"Eksodo","chapter":"40","verse":"17","text":"Kotero anayimika chihema tsiku loyamba la mwezi woyamba mʼchaka chachiwiri."},{"book":"Eksodo","chapter":"40","verse":"18","text":"Nthawi imene Mose anayimika chihema, anayika matsinde mʼmalo ake, kuyimitsa maferemu, kulowetsa mitanda ndi kuyika nsichi."},{"book":"Eksodo","chapter":"40","verse":"19","text":"Kenaka anayika tenti pamwamba pa chihema ndipo anayika chophimba pa tenti monga momwe Yehova analamulira Mose."},{"book":"Eksodo","chapter":"40","verse":"20","text":"Iye anatenga miyala ya umboni nayika mʼbokosi lija ndi kuyika chivundikiro pamwamba pake."},{"book":"Eksodo","chapter":"40","verse":"21","text":"Kenaka analowetsa bokosilo mʼchihema ndipo anapachika katani ndi kubisa bokosi la umboni monga momwe Yehova analamulira iye."},{"book":"Eksodo","chapter":"40","verse":"22","text":"Mose anayika tebulo mu tenti ya msonkhano kumpoto kwa chihema, kunja kwa katani,"},{"book":"Eksodo","chapter":"40","verse":"23","text":"ndipo anayikapo buledi pamaso pa Yehova, monga momwe Yehova analamulira Mose."},{"book":"Eksodo","chapter":"40","verse":"24","text":"Iye anayikanso choyikapo nyale mu tenti ya msonkhano moyangʼanana ndi tebulo mbali yakummwera kwa chihema."},{"book":"Eksodo","chapter":"40","verse":"25","text":"Ndipo anayikapo nyale zija pamaso pa Yehova, monga Yehova analamulira Mose."},{"book":"Eksodo","chapter":"40","verse":"26","text":"Mose anayika guwa la golide mu tenti ya msonkhano patsogolo pa katani"},{"book":"Eksodo","chapter":"40","verse":"27","text":"ndipo anapserezapo lubani wonunkhira monga Yehova anamulamulira."},{"book":"Eksodo","chapter":"40","verse":"28","text":"Kenaka anayika katani ya pa chipata cha chihema."},{"book":"Eksodo","chapter":"40","verse":"29","text":"Iye anayika guwa lansembe yopsereza pafupi ndi chipata cha chihema, tenti ya msonkhano, ndipo anapereka nsembe yopsereza ndi nsembe ya ufa monga Yehova anamulamulira."},{"book":"Eksodo","chapter":"40","verse":"30","text":"Iye anayika beseni pakati pa tenti ya msonkhano ndi guwa lansembe ndipo anathiramo madzi wosamba,"},{"book":"Eksodo","chapter":"40","verse":"31","text":"ndipo Mose, Aaroni ndi ana ake amasamba manja ndi mapazi awo."},{"book":"Eksodo","chapter":"40","verse":"32","text":"Iwo amasamba nthawi zonse akamalowa mu tenti ya msonkhano kapena kuyandikira guwa lansembe monga Yehova analamulira Mose."},{"book":"Eksodo","chapter":"40","verse":"33","text":"Kenaka Mose anamanga bwalo kuzungulira chihema ndi guwa lansembe ndipo anayika katani ya pa chipata cha bwalo. Kotero Mose anamaliza ntchito."},{"book":"Eksodo","chapter":"40","verse":"34","text":"Kenaka mtambo unaphimba tenti ya msonkhano, ndipo ulemerero wa Yehova unadzaza mʼchihemacho."},{"book":"Eksodo","chapter":"40","verse":"35","text":"Mose sanathe kulowa mu tenti ya msonkhano chifukwa mtambo unali utakhazikika pa chihemacho, ndipo ulemerero wa Yehova unadzaza mʼchihemacho."},{"book":"Eksodo","chapter":"40","verse":"36","text":"Pa maulendo awo onse, mtambo ukachoka pamwamba pa chihema, Aisraeli ankasamukanso pamene analipo."},{"book":"Eksodo","chapter":"40","verse":"37","text":"Koma ngati mtambo sunachoke, iwo sankasamukanso mpaka tsiku limene udzachoke."},{"book":"Eksodo","chapter":"40","verse":"38","text":"Kotero mtambo wa Yehova unkakhala pamwamba pa chihema usana, ndi mtambo wamoto umakhala usiku, pamaso pa nyumba yonse ya Israeli pa masiku onse aulendo wawo."}]}