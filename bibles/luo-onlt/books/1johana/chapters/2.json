{"data":[{"book":"1 Johana","chapter":"2","verse":"1","text":"Nyithinda mahero, andikonu wechegi mondo kik utim richo. To ka ngʼato otimo richo, to wan gi Jabura machwakowa kendo kwayonwa Wuoro; Jali en Yesu Kristo, Ngʼat Makare."},{"book":"1 Johana","chapter":"2","verse":"2","text":"En e misango magolo richowa, to ok marwa kende, to nyaka richo mar piny ngima."},{"book":"1 Johana","chapter":"2","verse":"3","text":"Ka warito chike Nyasaye eka wabedo gi ratiro ni wangʼeye."},{"book":"1 Johana","chapter":"2","verse":"4","text":"To ngʼat mawacho ni ongʼeye to ok tim gima odwaro en ja-miriambo kendo adiera onge e chunye."},{"book":"1 Johana","chapter":"2","verse":"5","text":"To ka ngʼato orito chike Nyasaye to hera moherogo Nyasaye nenore kuome ratiro. To ma e kaka wanyalo bedo gi adiera ni wan ei Nyasaye:"},{"book":"1 Johana","chapter":"2","verse":"6","text":"Ngʼat mawacho ni en ei Nyasaye nyaka kit ngimane mapile chal gi mar Yesu."},{"book":"1 Johana","chapter":"2","verse":"7","text":"Joherana, chik ma andikonuni ok en manyien. En chik musebedogo nyaka aa chakruok. Chikno en e wach ma usewinjo."},{"book":"1 Johana","chapter":"2","verse":"8","text":"To kata kamano, andikonu chik manyien kendo adierane nenore kuom Kristo kaachiel kodu, nikech mudho aa to ler mar adier koro rieny."},{"book":"1 Johana","chapter":"2","verse":"9","text":"Ngʼato angʼata mawacho niwuotho e ler to mon gi wadgi pod osiko e mudho."},{"book":"1 Johana","chapter":"2","verse":"10","text":"Ngʼat mohero owadgi to odak e ler, kendo ngʼama kamano onge obadho manyalo miyo ochwanyre."},{"book":"1 Johana","chapter":"2","verse":"11","text":"Ngʼat mamon gi owadgi to ni e mudho, kendo mudho nogo ema owuothoe, kokia kuma odhiye, nikech mudho odino wangʼe."},{"book":"1 Johana","chapter":"2","verse":"12","text":"Andikonu un nyithinda mageno"},{"book":"1 Johana","chapter":"2","verse":"13","text":"Andikonu un wuone"},{"book":"1 Johana","chapter":"2","verse":"14","text":"Andikonu un nyithindo mageno"},{"book":"1 Johana","chapter":"2","verse":"15","text":"Kik uher piny kata gimoro amora manie pinyni. Ka ngʼato ohero piny, to hera mar Wuoro onge e iye."},{"book":"1 Johana","chapter":"2","verse":"16","text":"Nimar gik moko duto manie piny, kaka gombo mar wangʼ kendo gombo mar ringruok kod sunga ma ji sungorego kuom gik ma gin-go, ok aa kuom Wuoro, to gin mana mag pinyni."},{"book":"1 Johana","chapter":"2","verse":"17","text":"Pinyni kaachiel gi gombo duto kadho, to ngʼat matimo dwach Nyasaye nobed mangima nyaka chiengʼ."},{"book":"1 Johana","chapter":"2","verse":"18","text":"Nyithinda mageno, giko chiegni kendo kaka usewinjo ni jasik Kristo biro, koro wasik Kristo mangʼeny osefwenyore. Ma e kaka wangʼeyo ni giko chiegni."},{"book":"1 Johana","chapter":"2","verse":"19","text":"Chutho, jogi ne oa irwa to ne ok gin jowa. Nikech ka dine gin jowa to dine gisiko kodwa, nimar dhigino nyiso malongʼo ni onge kata ngʼato achiel kuomgi mane ngʼatwa."},{"book":"1 Johana","chapter":"2","verse":"20","text":"Un ema Ngʼama Maler osewirou omiyo ungʼeyo adiera."},{"book":"1 Johana","chapter":"2","verse":"21","text":"Omiyo koro andikonu ok nikech ukia adiera, to nikech ungʼeye, kendo nikech ungʼeyo ni onge miriambo mawuok e adiera."},{"book":"1 Johana","chapter":"2","verse":"22","text":"Ja-miriambo to kara en ngʼa? En ngʼama wacho ni Yesu ok en Kristo. Ngʼatno e Jasik Kristo, nikech odagi Wuoro kaachiel gi Wuowi."},{"book":"1 Johana","chapter":"2","verse":"23","text":"Ngʼama odagi Wuowi odagi Wuoro bende, to ngʼama orwake nigi Wuoro bende."},{"book":"1 Johana","chapter":"2","verse":"24","text":"Kuom mano, neuru ni urito gima ne ukwongo winjo nyaka aa chakruok. Ka usiko ukano gima ne uwinjo mokwongo, to ubiro siko e winjruok gi Wuowi kod Wuoro."},{"book":"1 Johana","chapter":"2","verse":"25","text":"To ma e gima Kristo owuon nosingore ni nomiwa, ma en ngima mochwere."},{"book":"1 Johana","chapter":"2","verse":"26","text":"Andikonu wechegi kuom jogo matemo mondo owuondu."},{"book":"1 Johana","chapter":"2","verse":"27","text":"Un to Roho mane Kristo omiyou osewirou, omiyo ok uchando ngʼat mapuonjou. To kaka Roho museyudono puonjou kuom gik moko duto, kendo dak ma Roho odak godo e iwu en adiera ma ok miriambo mana kaka osepuonjouno, sikuru kuome."},{"book":"1 Johana","chapter":"2","verse":"28","text":"Omiyo koro nyithinda mageno, sikuru kuome mondo ka ofwenyore to wabed gi chir kendo maonge wichkuot e nyime ka obiro."},{"book":"1 Johana","chapter":"2","verse":"29","text":"Ka ungʼeyo ni Kristo en ngʼama kare to onego ungʼe bende ni ngʼato ka ngʼato matimo gima kare en nyathi Nyasaye."}]}