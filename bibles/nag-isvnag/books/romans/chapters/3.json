{"data":[{"book":"Romans","chapter":"3","verse":"1","text":"Tinehoile Yehudi huwa labh to ki ase? Nohoile sunnot kora labh to ki ase?"},{"book":"Romans","chapter":"3","verse":"2","text":"Sob phale labh ase. Kelemane, prothom te, Yehudi khan ke Isor laga prokahit jonai dibole nimite dise."},{"book":"Romans","chapter":"3","verse":"3","text":"Nohoile kunba Yehudi khan biswas nathaka asele naki? Nohoile taikhan kunba biswas nakora karone Isor laga hosa to harai jabo naki?"},{"book":"Romans","chapter":"3","verse":"4","text":"Kitia bhi nohoi. Ulta, sob manu misa hoile bhi Isor to hosa he thakibo. Etu nimite Shastro te likha ase,"},{"book":"Romans","chapter":"3","verse":"5","text":"Kintu jodi amikhan adharmik thaka pora Isor laga dharmikta dikhai di ase koile, titia amikhan pora ki kobo? Amikhan uporte khong utha nimite Isor he adharmik hoise naki? (Moi manu hisab te koi ase)."},{"book":"Romans","chapter":"3","verse":"6","text":"Kitia bhi nahobo! Jodi eneka hoile kineka Isor pora prithibi bisar koribo?"},{"book":"Romans","chapter":"3","verse":"7","text":"Kintu jodi moi misa kowa karone Isor laga hosa to mohima kori kene bisi ulai ase, titia kele moike etiya tak paap-pi manu nisena bisar kori ase?"},{"book":"Romans","chapter":"3","verse":"8","text":"Aru kele eneka nakoi, jineka amikhan pora kori ase koi kene misa kotha ulai ase, aru kunba pora amikhan eneka koise koi kene sakhi kori ase, “Ahibi amikhan biya kaam koribo, aru bhal bisi ulabo nimite”? Taikhan uporte bisar kora to thik ase."},{"book":"Romans","chapter":"3","verse":"9","text":"Tinehoile ki? Amikhan nijorke maph kori ase naki? Kitia bhi nohoi. Kelemane amikhan pora Yehudi aru Yunani khan, taikhan sob, paap te ase koi kene bodnam di dise."},{"book":"Romans","chapter":"3","verse":"10","text":"Shastro te eneka likhi kene ase:"},{"book":"Romans","chapter":"3","verse":"11","text":"Kun pora bhi nabuje."},{"book":"Romans","chapter":"3","verse":"12","text":"Taikhan sob ghurai kene jai jaise. Taikhan eke logote eku kaam nathaka hoise."},{"book":"Romans","chapter":"3","verse":"13","text":"“Taikhan laga gola to khula thaka kobor nisena ase."},{"book":"Romans","chapter":"3","verse":"14","text":"“Taikhan laga mukh te biya kotha aru tita he ase.”"},{"book":"Romans","chapter":"3","verse":"15","text":"“Taikhan laga theng bhi khun gira bole ekdom joldi jai."},{"book":"Romans","chapter":"3","verse":"16","text":"Taikhan bera rasta to nosto aru dukh he ase."},{"book":"Romans","chapter":"3","verse":"17","text":"Etu manu khan to shanti laga rasta najane3.17 Isa. 59.7-8 and Pro. 1.16. .”"},{"book":"Romans","chapter":"3","verse":"18","text":"“Isor ke bhoi kora taikhan laga suku age te ekdom nai3.18 Psa. 36:1..”"},{"book":"Romans","chapter":"3","verse":"19","text":"Amikhan jane niyom te ki koi ase, etu niyom te thaka manu khan nimite he koi ase. Titia sob manu laga mukh to bondh hobo aru pura prithibi to Isor age te galti hobo."},{"book":"Romans","chapter":"3","verse":"20","text":"Kelemane niyom laga kaam kora pora tai age te kun manu bhi thik nohobo. Kelemane niyom dwara he paap ki ase etu jani ase3.20 Psa. 143:2.."},{"book":"Romans","chapter":"3","verse":"21","text":"Kintu etiya Isor laga dharmik kotha to niyom chari kene dikhai di ase. Aru etu to Bhabobadi khan aru Niom te likha khan pora sakhi dise,"},{"book":"Romans","chapter":"3","verse":"22","text":"juntu ase, Isor laga dharmikta to Jisu Khrista ke biswas kora manu sob nimite ase. Kelemane eku alag-alag kori kene nai."},{"book":"Romans","chapter":"3","verse":"23","text":"Kilekoile sob manu paap korise aru Isor laga mohima napuncha hoi jaise,"},{"book":"Romans","chapter":"3","verse":"24","text":"aru Tai laga anugraha pora eku daam nadikena taikhan basi loise, juntu udhar kora Jisu Khrista te ase."},{"book":"Romans","chapter":"3","verse":"25","text":"Kilekoile, Isor pora Khrista ke daan dibole rasta bonaise Tai laga khun te biswas rakha dwara pora. Tai laga dharmikta dikhai dibole nimite, Khrista ke dise, kelemane Tai pora age te kora paap sob maph kori dise"},{"book":"Romans","chapter":"3","verse":"26","text":"Isor laga dhorjo thaka nimite. Etu aji amikhan ke tai laga dharmikta dikhai dibole karone thakise. Titia Tai hosa ase eneka jonai dibo aru kun pora Jisu ke biswas kore taikhan ke bhi bachai lobo."},{"book":"Romans","chapter":"3","verse":"27","text":"Titia amikhan phutani kori bole ki ase? Etu hatai se. Ki laga niyom pora? Kaam kora pora naki? Nohoi, kintu biswas kora niyom pora he hoise."},{"book":"Romans","chapter":"3","verse":"28","text":"Kelemane amikhan pora jani loise niyom laga kaam kora nohoi kene biswas pora he bachaise."},{"book":"Romans","chapter":"3","verse":"29","text":"Nohoile Isor to khali Yehudi khan laga Isor ase naki? Tai he Porjati laga bhi Isor nohoi naki? Hoi, Porjati laga bhi Isor ase."},{"book":"Romans","chapter":"3","verse":"30","text":"Jodi, hosa pora, Isor to ekjon he ase, Tai pora sunnot huwa khan ke biswas pora bachabo aru sunnot nohua khan bhi biswas dwara he bachabo."},{"book":"Romans","chapter":"3","verse":"31","text":"Tinehoile amikhan biswas kora karone niyom to chari dibo naki? Eneka kitia bhi nahobi! Etu laga bodli, amikhan pora niyom to dhuri rakhibo lage."}]}