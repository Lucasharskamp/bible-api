{"data":[{"book":"Hesekiel","chapter":"11","verse":"1","text":"Afei honhom no maa me so de me baa Awurade fi pon a ani kyerɛ apuei fam no ano. Na mmarima aduonu anum wɔ hɔ, na mihuu Asur babarima Yaasania ne Benaia babarima Pelatia a wɔyɛ nnipa no ntuanofo."},{"book":"Hesekiel","chapter":"11","verse":"2","text":"Awurade ka kyerɛɛ me se, “Onipa ba, eyinom ne mmarima a wɔbɔ pɔw bɔne na wotu fo bɔne wɔ kuropɔn yi mu."},{"book":"Hesekiel","chapter":"11","verse":"3","text":"Wɔkae se, ‘Bere a wɔde sisi afi no nnuu so ana? Kuropɔn yɛ dadesɛn, na yɛyɛ nam.’"},{"book":"Hesekiel","chapter":"11","verse":"4","text":"Ɛno nti hyɛ nkɔm tia wɔn, hyɛ nkɔm, onipa ba.”"},{"book":"Hesekiel","chapter":"11","verse":"5","text":"Afei, Awurade Honhom baa me so na ɔka kyerɛɛ me se menka se, “Sɛɛ na Awurade se: Saa na moreka, mo Israel akannifo, nanso minim nsusuwii a ɛwɔ mo adwene mu."},{"book":"Hesekiel","chapter":"11","verse":"6","text":"Moakunkum nnipa bebree wɔ kuropɔn yi mu, na mode afunu ahyehyɛ ne mmɔnten so amaama."},{"book":"Hesekiel","chapter":"11","verse":"7","text":"“Ɛno nti, sɛɛ na Otumfo Awurade se: Afunu a moatotow apete hɔ no yɛ nam na kuropɔn yi ne dadesɛn no, nanso mɛpam mo afi mu."},{"book":"Hesekiel","chapter":"11","verse":"8","text":"Musuro afoa, na ɛno ara na mede bɛba mo so, sɛɛ na Awurade se."},{"book":"Hesekiel","chapter":"11","verse":"9","text":"Mɛpam mo afi kuropɔn no mu na mede mo ahyɛ ananafo nsa, na matwe mo aso."},{"book":"Hesekiel","chapter":"11","verse":"10","text":"Mobɛtotɔ wɔ afoa ano, na mebu mu atɛn wɔ Israel asase so. Afei mubehu sɛ mene Awurade no."},{"book":"Hesekiel","chapter":"11","verse":"11","text":"Saa kuropɔn yi remmɔ mo ho ban sɛnea dadesɛn bɔ nam a ɛwɔ mu no ho ban no; Mebu mo atɛn wɔ Israel asase so."},{"book":"Hesekiel","chapter":"11","verse":"12","text":"Na mubehu sɛ mene Awurade no, efisɛ moanni mʼahyɛde so, moapo me mmara na nea aman a atwa mo ho ahyia no yɛ no na mo nso moyɛ.”"},{"book":"Hesekiel","chapter":"11","verse":"13","text":"Afei bere a migu so rehyɛ nkɔm no, Benaia babarima Pelatia wui. Na mede mʼanim butuw fam suu dennen se, “Aa, Otumfo Awurade, wobɛtɔre Israel nkae yi ase koraa ana?”"},{"book":"Hesekiel","chapter":"11","verse":"14","text":"Awurade asɛm baa me nkyɛn sɛ,"},{"book":"Hesekiel","chapter":"11","verse":"15","text":"“Onipa ba, wo nuabarimanom, wɔn a wo ne wɔn yɛ mogya baako ne Israelfi nyinaa, nnipa a wɔwɔ Yerusalem kasa fa wɔn ho se, ‘Wɔne Awurade ntam kwan ware, na wɔde saa asase yi maa yɛn sɛ yɛn agyapade.’ ”"},{"book":"Hesekiel","chapter":"11","verse":"16","text":"“Ɛno nti ka se, ‘Sɛɛ na Otumfo Awurade se: Ɛwɔ mu sɛ mede wɔn kɔɔ akyirikyiri wɔ amanaman mu, hwetee wɔn guu nsase so de, nanso bere tiaa bi mu no meyɛɛ wɔn kronkronbea wɔ nsase a na wɔwɔ so no so.’"},{"book":"Hesekiel","chapter":"11","verse":"17","text":"“Enti ka se, ‘Sɛɛ na Otumfo Awurade se: Mɛboaboa mo ano afi amanaman no ne nsase a mehwetee mo guu so no asan aba, na mede Israel asase bɛsan ama mo.’"},{"book":"Hesekiel","chapter":"11","verse":"18","text":"“Wɔbɛsan aba so na wɔayiyi nsɛsode atantan ne ahoni a ɛyɛ akyiwade no nyinaa."},{"book":"Hesekiel","chapter":"11","verse":"19","text":"Mɛma wɔn koma koro na mede honhom foforo ahyɛ wɔn mu; meyi wɔn komaden no na mama wɔn koma a ɛyɛ mmerɛw."},{"book":"Hesekiel","chapter":"11","verse":"20","text":"Afei wobedi mʼahyɛde so na wɔahwɛ akora me mmara yiye. Wɔbɛyɛ me nkurɔfo na mayɛ wɔn Nyankopɔn."},{"book":"Hesekiel","chapter":"11","verse":"21","text":"Nanso wɔn a wɔde wɔn koma ama nsɛsode atantan ne ahoni a ɛyɛ akyiwade no de, mɛma nea wɔayɛ no abɔ wɔn ti so, sɛɛ na Otumfo Awurade se.”"},{"book":"Hesekiel","chapter":"11","verse":"22","text":"Afei kerubim no ne wɔn nkyimii trɛtrɛw wɔn ntaban mu, na Israel Nyankopɔn anuonyam konkɔn wɔn so."},{"book":"Hesekiel","chapter":"11","verse":"23","text":"Awurade anuonyam maa ne ho so fii kuropɔn no mu kogyinaa bepɔw a ɛwɔ apuei fam no atifi."},{"book":"Hesekiel","chapter":"11","verse":"24","text":"Honhom no maa me so de me baa nnommum a wɔwɔ Babilonia no nkyɛn wɔ anisoadehu a Onyankopɔn Honhom maa me no mu."},{"book":"Hesekiel","chapter":"11","verse":"25","text":"Na mekaa biribiara a Awurade yi kyerɛɛ me no kyerɛɛ nnommum no."}]}