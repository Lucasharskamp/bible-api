{"data":[{"book":"1Wakolinso","chapter":"10","verse":"1","text":"Wandugu zangu naunga mkumbukile yadya yalailaga kwa wakale wetu wadya wamtimilaga Musa. Wose wandaga wagubikagwa ni divunde, naho wose wombokaga vedi Ibahali shamu."},{"book":"1Wakolinso","chapter":"10","verse":"2","text":"Wose wabatizigwa mwe divunde na mwe bahali, vileke wande enga wakumtimila Musa."},{"book":"1Wakolinso","chapter":"10","verse":"3","text":"Wose wadyaga ink'hande iidya ye kimuye."},{"book":"1Wakolinso","chapter":"10","verse":"4","text":"Wose wanywaga mazi ye kimuye. Wanywaga kulawa mwo luwe lwe kimuye ulo lwandaga lukawatimila, naho uluwe ulo lwandaga ni Kilisito mwenye."},{"book":"1Wakolinso","chapter":"10","verse":"5","text":"Mna hamwenga na ayo wamwenga hawa mwelele Mnungu, naivo vimba vawe vamwaganisagwa mwe nyika."},{"book":"1Wakolinso","chapter":"10","verse":"6","text":"Yose aya ni mliganyizo mwa suwe, chahinizwa kise kumunk'wamunk'wa kwa vint'hu viihile enga viya wadamanye woho."},{"book":"1Wakolinso","chapter":"10","verse":"7","text":"Mse kuvikila mahili, enga ivo wanwenga watendaga. Enga ivo Mawandiko Akukile ukulonga, “Want'hu wekalaga hasi niyo wanywa no kudya, niyo wavina wila wa uhabwasi.”"},{"book":"1Wakolinso","chapter":"10","verse":"8","text":"Naho kise kukehabwasa, enga viya wamwenga watendaga niyo wakomwa want'hu milongo magana maidi na nt'hatu kwa zuwa dimwenga."},{"book":"1Wakolinso","chapter":"10","verse":"9","text":"Kise kumgeza Kilisito uyo Zumbe, enga viya wamwenga watendaga, niyo wafa kwa kulumwa ni mazoka."},{"book":"1Wakolinso","chapter":"10","verse":"10","text":"Naho kise kufujuka, enga wamwenga ivo watendaga niyo wabanangwa nu mtumigwa we file egalwe ni Mnungu."},{"book":"1Wakolinso","chapter":"10","verse":"11","text":"Yose aya yalailaga enga miliganyizo kwa watuhu naho yawandikagwa yande makanyo kwa suwe. Kwaviya chekala mwo kwiza kwo kusila isi."},{"book":"1Wakolinso","chapter":"10","verse":"12","text":"Wose wakukeona kugamba wakimala watogile wakekaulise wanase kugwa."},{"book":"1Wakolinso","chapter":"10","verse":"13","text":"Magezo yose yakuwabwiiani hiyo mageni kwa want'hu, mna Mnungu ni mhuwilwa, haalekele weye ugezigwe mwe viya hwiikudaha kuvifinyiliza na kusigala utogile, umwo ukagezigwa naakwink'he udahi wo kufinyiliza, no kukulagisa sila yo kufosela."},{"book":"1Wakolinso","chapter":"10","verse":"14","text":"Wandugu huwaungani, inyilikeni miviko ya mahili."},{"book":"1Wakolinso","chapter":"10","verse":"15","text":"Nalonga na nyuwe enga want'hu wabala, tendeni ulamuzi nyuwe wenye yadya huyalonga."},{"book":"1Wakolinso","chapter":"10","verse":"16","text":"Kiyamp'ha kiya kikunyweela mwo ludyo lwa kukumbukila file ya Zumbe, no kumwink'ha Mnungu nt'hogola, naho umwo kika kinyweela chahangila sakame ya Yesu Kilisito. Naho umkate udya kikuumega no kuudya, chahangila umwili wa Kilisito."},{"book":"1Wakolinso","chapter":"10","verse":"17","text":"Kwaviya mkate ni umwenga, naswe kiwengi, ki mwili umwenga, kwaviya chahangila umkate uwo umwenga."},{"book":"1Wakolinso","chapter":"10","verse":"18","text":"Hake kaula Waizilaeli, wose wakudya kilavigwe nt'hambiko wakelunga na kilingo."},{"book":"1Wakolinso","chapter":"10","verse":"19","text":"Kiya hulonga ni iki, nk'hande itambikilwe mahili, ne dihili idyenye, dina kibwai?"},{"book":"1Wakolinso","chapter":"10","verse":"20","text":"Havikudahika! Kiya hulonga ni kugamba, nt'hambiko zikulavigwa kwe vilingo ni want'hu hewe mmanyize Mnungu, wawalavila mp'hepo, naho hawakumlavila Mnungu. Name hikuunga nyuwe mnde uhamwenga na mp'hepo."},{"book":"1Wakolinso","chapter":"10","verse":"21","text":"Hamkudaha kunywela mwe kikombe cha Zumbe, naho niyo mwanyweela mwe kikombe che mp'hepo, naho hamkudaha kudiila ho ludyo lwa Zumbe, naho niyo mwadya ho ludyo lwe mp'hepo."},{"book":"1Wakolinso","chapter":"10","verse":"22","text":"Hegu chaunga kimtende Zumbe aihiwe? Nyuwe mwagamba mna nguvu kumjink'ha yehe?"},{"book":"1Wakolinso","chapter":"10","verse":"23","text":"Nyuwe nyose mwagamba vint'hu vose mwalekelwa kudamanya, mna miye nagamba, hivo vose vina vikubanika, naho wamwenga wenyu wagamba, vint'hu vose ni vedi, mna miye nagamba, hivo vose vikuzenga."},{"book":"1Wakolinso","chapter":"10","verse":"24","text":"Yeyose mwa nyuwe asekukekaulisa yehe mwenye, akaulise na weyawe."},{"book":"1Wakolinso","chapter":"10","verse":"25","text":"Dyeni chochose kikutagwa he digwilo, haheina kuutenda moyo wako hewiina kiyangayanga kwa kukeuza uza."},{"book":"1Wakolinso","chapter":"10","verse":"26","text":"Kwaviya Mawandiko wagamba, “Isi na vose vimemile Umwo va Zumbe.”"},{"book":"1Wakolinso","chapter":"10","verse":"27","text":"Uneva mnt'hu hiyo mhuwila, kawalalikani ho ludyo niyo mwa zumila kuita, dyeni chochose kiya kiikigwe ho ludyo haheina kuuza kint'hu chochose haheina mahituhitu mwe mioyo yenyu."},{"book":"1Wakolinso","chapter":"10","verse":"28","text":"Mna uneva mnt'hu anakugamba, “Nk'hande ino ilavilwa mahili,” usekuidya ink'hande iyo, kwa ajili ya uyo akugambile, na weye mwenye usekunda ne mahituhitu mwo moyo,"},{"book":"1Wakolinso","chapter":"10","verse":"29","text":"iyo hiyo kwajili yo moyo wako, mna ni kwajili yo moyo wa uyo awagambileni."},{"book":"1Wakolinso","chapter":"10","verse":"30","text":"Uneva hamtogola Mnungu mwe nk'hande iyo, nii naho nikalalizwe mwe nk'hande idya humtogoela Mnungu?"},{"book":"1Wakolinso","chapter":"10","verse":"31","text":"Vedi, chochose ukutenda uneva wadya hegu wanywa, yadamanye yose mwo ukulu wa kumwinula Mnungu."},{"book":"1Wakolinso","chapter":"10","verse":"32","text":"Mse kunda nk'hunguwalo kwa, wayahudi, na want'hu hi Wayahudi, hegu want'hu wamhuwile Mnungu."},{"book":"1Wakolinso","chapter":"10","verse":"33","text":"Tendeni enga ivo miye hutenda. Nageza kuwatenda kila yumwenga elelwe kwa yadya hudamanya, hikuzungula mbuli zedi kwa miye mwenye, mna nazungula mbuli zedi kwa wose vileke wayokolwe."}]}