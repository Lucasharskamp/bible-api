{"data":[{"book":"Marg","chapter":"10","verse":"1","text":"Chiihphado è Isu ne ji pha ithua thoh srane Judea pha du-ua hà wuii dun, chiih-è, Jordan pha gashad hiìa ne wuiidun. Thiichiih shii de bran ibrogthek khrab ne wuii thog din ruii, jishii ai è nathek shii idang yao pha duiine yua din phi."},{"book":"Marg","chapter":"10","verse":"2","text":"Thiichiih shii giak Pharisithek ne ai moe shii wuii thog srane, aishii chai pha bidiang ne sai, “Gathek shii yao riig bo, gethek Iphey shii ne, gey è awai yiy shii nyache mua phrone um bey?”"},{"book":"Marg","chapter":"10","verse":"3","text":"Isu è ithek shii de miyao jia sai din srane chang, “Moses è nathek shii nyie Iphey phi marui phlei?”"},{"book":"Marg","chapter":"10","verse":"4","text":"Ithek è aishii chang, “Moses è ne hì è zen marui phro, gey è yiy shii che yang pha now arone, che pha jigigam zey srane yiy shii thoh ge bo.”"},{"book":"Marg","chapter":"10","verse":"5","text":"Isu è ithek shii yao, “Moses è hì pha Iphey ne nathek chiang zey ro, nyieliieshii, ithek shii yua pha ne bajo diig ro."},{"book":"Marg","chapter":"10","verse":"6","text":"10:6: Igo 1:27; 5:2 Jishii jigigam shii zey pha duiine, soh rab pha inai shii Hamangkhung-aphuii è bufuii chiih-è bimi rab ne ruii phro."},{"book":"Marg","chapter":"10","verse":"7","text":"10:7,8: Igo 2:24 ‘Jiphachiang è bufuii ne awai amuii nane aphuii shii thoh marui ne yiy rog dog ne rai dun phro,10:7: Giak jigi shii zey ro chiih-è awai iy rog shii ò rek ro."},{"book":"Marg","chapter":"10","verse":"8","text":"chiih-è, isa ne siu jia re dun phro.’ Ji-è, isa ne bran nyi asi pha, jia re dun phro."},{"book":"Marg","chapter":"10","verse":"9","text":"Ji-è, branthek ne Hamangkhung-aphuii è miak phi pha ji ne yo arek mua phro.”"},{"book":"Marg","chapter":"10","verse":"10","text":"Ithek è awaithek hò iliing hà dun thog din mage shii, samoythek è Isu shii ji pha miyao sai din."},{"book":"Marg","chapter":"10","verse":"11","text":"10:11,12: Mth 5:32; 1Khor 7:10,11 Ai è ithek shii yao, “Gey è yiy shii thoh srane gai shii yi din arone, din pha yiy ji chiang è layog re dun phro.”"},{"book":"Marg","chapter":"10","verse":"12","text":"Ji duiine, yiy de gey shii thoh srane gai shii gey dun arone, ai ne din pha gey chiang è layog re dun phro."},{"book":"Marg","chapter":"10","verse":"13","text":"Branthek è aniphiing shii wad khoh ne khirzey phi yi pha Isu moe hà noh thog ruii phro, jishii, samoy è branthek shii giung."},{"book":"Marg","chapter":"10","verse":"14","text":"Isu è ji rek pha doh mage ne, lijieg srane awai samoythek shii yao, aniphiing shii gu moe hà wuii yi bo, ithek shii agak rabo, nyieliieshii, Hamangkhung-aphuii ro Sajathua ne ithek duiine pho thek ro ro."},{"book":"Marg","chapter":"10","verse":"15","text":"10:15: Mth 18:3 Gu è nathek shii izai yao phro, “Hanyie è aniphiing duiine Hamangkhung-aphuii Sajathua achoi sapho shii ne khuchung de ji pha ithua adun mua phro.”"},{"book":"Marg","chapter":"10","verse":"16","text":"Chiihphado shii ai è aniphiing shii awai wad è giak srane zab shii wad chaing ne khirzey phi ruii phro."},{"book":"Marg","chapter":"10","verse":"17","text":"Isu yi awai mirek ji duiine jao ramuii shii, bran jia è ran srane ai ibi shii lagiung niing ne chiih-è aishii sai, “Wie Masdo, gu ne idang pha chai mua pha nyie rek chid phlei?”"},{"book":"Marg","chapter":"10","verse":"18","text":"Isu è aishii sai, “Na ne nyie rek ne gu shii wie rone ho phlei?” Hanyie de wie oi ro, wie ne Hamangkhung-aphuii bie ro."},{"book":"Marg","chapter":"10","verse":"19","text":"10:19: a Mul 20:13; Iphy 5:17; b Mul 20:14; Iphy 5:18; c Mul 20:15; Iphy 5:19; d Mul 20:16; Iphy 5:20; e Mul 20:12; Iphy 5:16 Na ne muyungthek ne thieg: bran shii ne sgoh arek rabo, chiih-è, siulao arek rabo chiih-è, mugo agow rabo; chiih-è, gai bran chiang shii biidiie akhlam rabo; chiih-è gai ro mana shii biidiie khlam ne ayie rabo Chiih-è aphuii nane amuii shii ilab rek bo."},{"book":"Marg","chapter":"10","verse":"20","text":"Bran ji è yao, “Masdo” “Hì pha muyungthek ne gu ne filiao ba è nuii phro.”"},{"book":"Marg","chapter":"10","verse":"21","text":"Isu è aishii miang riig srane aishii miie ne yao, “Din ne mana jia chiid dang pha um ba ro. Dun srane na shii nyie um pha ji liu srane bang yi dushothek shii phi muii bo, chiih-è nane hamang-khung hà bukho re ruii phro; chiihphado è na gu rog shii lua gieng bo.”"},{"book":"Marg","chapter":"10","verse":"22","text":"Jipha bran è ji yoi mage shii, ai mizia ne miung srane, chiih-è ai ne duhug è rey dun, nyieliieshii ai ne bajo bukho ro."},{"book":"Marg","chapter":"10","verse":"23","text":"Isu è awai samoythek shii shan srane riig ne chiih-è ithek shii yao, “Bukho branthek ne Hamangkhung-aphuii ro Sajathua shii khud phane bajo diig ro.”"},{"book":"Marg","chapter":"10","verse":"24","text":"Jipha miyaogamthek re-è samoythek ne wiengphleg dun, jishii, Isu è nyayao lumao dun ro, gu aniphiing wo, Hamangkhung-aphuii Sajathua shii khud phane bajo diig ro!"},{"book":"Marg","chapter":"10","verse":"25","text":"Bukhothek ne Hamangkhung-aphuii pha Sajathua re pha ji shii ne yuaphiang sthuh simen cho è khud pha ji wie ba ro."},{"book":"Marg","chapter":"10","verse":"26","text":"Hì è ne samoythek ne zab bajo wieng ne awaithek chung sai rai, “Chiihphado hanyie shii ragia re phlei?”"},{"book":"Marg","chapter":"10","verse":"27","text":"Isu è ithek shii miang riig srane chang, “Hì ne branthek è are mua phro, jishii, Hamangkhung-aphuii è ne re muii ruii phro. Hamangkhung-aphuii è ne zab nya re muii ruii phro.”"},{"book":"Marg","chapter":"10","verse":"28","text":"Chiihphado Phithar è yao mage, “Riig mage bo! Gathek ne zab thoh muii srane narog shii lua giang.”"},{"book":"Marg","chapter":"10","verse":"29","text":"“Um,” Isu è ithek shii yao, “Gu è nathek shii yao, hanyie magunde mua chiang è hò dinne khuiino dinne bumuii dinne aphuii ne amuii dinne ani dinne raig thoh arone,"},{"book":"Marg","chapter":"10","verse":"30","text":"ai ne hì pha ishak shii de bajo mua ruii phro. Aishii ne hòthek, khuiino thek, bumuiithek, amuiithek anithek chiih-è raigthek ne wieng chiieng mua din ruii phro, chiih-è diigchiao de mua ruii phro; chiih-è din pha damzi thog shii ai ne idang pha chai mua ruii phro."},{"book":"Marg","chapter":"10","verse":"31","text":"10:31: Mth 20:16; Lug 13:30 Jishii thuh ne hanyie giu ithua shii um pho ne luii ithua hà re ruii phro, chiih-è thuh bajo hanyie yi luii ithua hà um pho ne giu ithua hà re ruii phro.”"},{"book":"Marg","chapter":"10","verse":"32","text":"Isu chiih-è ai samoythek è Jerusalem hà wuii pha lumuii è lua ramuii shii. Isu ne ithek è ibi lua ramuii shii, samoythek ne samdiig dun ro; chiih-è, branthek hanyie è ai idoh luagiengpho thek ne zab rum dun phro. Din ne de Isu ne samoy snanyi shii yoh ithua hà noh srane aishii nyie re ruii pha jithek yao phro."},{"book":"Marg","chapter":"10","verse":"33","text":"Ai è ithek shii yao, “Yoi bo, gethek ne Jerusalem hà wuiiramuii ro, thiisa hà Bran Dufuii shii ne zum srane Phabi wegthek shii chiih-è Iphey yua pha masdothek shii phi muii phro. Ithek è aishii iy yi pha the srane migi arek pho shii phi ruii phro,"},{"book":"Marg","chapter":"10","verse":"34","text":"ithek è aishii makhakriing ne chan cho ne, chia ne, chiih-è ua muii phro; jishii ai ne inai da-uom shii ne chai hà hòi din ruii phro.”"},{"book":"Marg","chapter":"10","verse":"35","text":"Chiihphado è Zebedi pha dufuii, Jems chiih-è Jon è Isu moe shii wuii srane yao, “Masdo, nyie magunde gasa shii rek phi bo è now ro.”"},{"book":"Marg","chapter":"10","verse":"36","text":"Isu è isa shii sai, “jine nyie lei?”"},{"book":"Marg","chapter":"10","verse":"37","text":"Ai è chang, “Na è nawai bran shii khoh mage shii, gasa shii de narog dug yi bo è now ro, jia shii na phazoi hà, jia shii na phawig hà dug yi bo.”"},{"book":"Marg","chapter":"10","verse":"38","text":"Isu è isa shii yao, “Nasa nyie lia pha ji ne nasa ne athieg mua ro. Nasa de gu è niing pha gog riie ji nyaniing mua ne bey? Chiih-è gu miyi pha khowo riie duiine nasa de khowo riie nyayie mua ne bey?”"},{"book":"Marg","chapter":"10","verse":"39","text":"Ai è chang, “Gasa de nyayie mau.”"},{"book":"Marg","chapter":"10","verse":"40","text":"Jishii, nasa shii gu phawig chiih-è phazoi hà dug yi pha rangsua ne gu shii oi ro. Hì pha ithua ne Hamangkhung-aphuii è hanyie shii rab ne ruii phi pha ji shii phi ruii phro."},{"book":"Marg","chapter":"10","verse":"41","text":"Gai samoythek sua è ji yoi mage shii, ithek ne Jems chiih-è Jon shii lijieg dun."},{"book":"Marg","chapter":"10","verse":"42","text":"10:42,43: Lug 22:25,26 Chiih-è Isu ithek zab shii ò ho srane yao, “Nathek ne ji pha bran shii thieg, hanyie shii ithek shii blu rek pha migi-arekpho ro bohkhohthek phi muii phro, chiih-è dumuiithek shii ne zab riichai um ro."},{"book":"Marg","chapter":"10","verse":"43","text":"Hì è rek pha ji ne ithek duchoi shii arek rabo. Nathek è hanyie magunde boh rek yang pha now arone, ai ne gai ro khiao rek bi bo;"},{"book":"Marg","chapter":"10","verse":"44","text":"chiih-è nathek è hanyie magunde ibi re yang pha now arone, ai ne zab pha khiao rek bi phi bo."},{"book":"Marg","chapter":"10","verse":"45","text":"Bran Dufuii rang de blia rek yi pha awuii ro; ai ne ithek shii nong phi pha wuii phro, ai ne awai chai phi srane bran bajo shii thoh phi pha wuii phro.”"},{"book":"Marg","chapter":"10","verse":"46","text":"Ithek ne Jerikho hà wuii thog ne Isu è samoythek nane bran ibrog rog shii jipha ithua è fuang thoh ne wuiiramuii shii, Thimaeyus pha dufuii Barthimaeus miegthi pha nane chayem jia lumuii shii dug ne rai iang doh ro."},{"book":"Marg","chapter":"10","verse":"47","text":"Jipha bran è jine Isu Nazareth rone yoi mage shii, Isu shii ziak ne ho, “Isu, Dawid Saja pha Dufuii wo! Gu shii de bushun now phi bo!”"},{"book":"Marg","chapter":"10","verse":"48","text":"Branthek è aishii aro rabo ne bajo giung. Jishii, ai ne din è de gang ziak ne ho mage, “Dawid pha Dufuii wo! Gu shii bushun noh bo!”"},{"book":"Marg","chapter":"10","verse":"49","text":"Isu è khan srane yao, “Aishii ho mage bo.”"},{"book":"Marg","chapter":"10","verse":"50","text":"Ji è yao mage ne ai ne awai yung de fen marui srane ran ne Isu moe hà wuii thog ruii."},{"book":"Marg","chapter":"10","verse":"51","text":"Isu è aishii sai, “Gune na shii nyie rek phi bo è yang lei?” miegthi pha ji è yao."},{"book":"Marg","chapter":"10","verse":"52","text":"Isu è aishii yao, “Dun mage bo, nawai migi ji è nawai shii gang rek jong phi ro.”"}]}