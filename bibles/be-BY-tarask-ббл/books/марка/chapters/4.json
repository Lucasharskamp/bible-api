{"data":[{"book":"МАРКА","chapter":"4","verse":"1","text":"І зноў пачаў вучыць каля мора; і сабралася да Яго мноства людзей, так што Ён увайшоў у лодку і быў на моры, а ўвесь люд быў на зямлі каля мора."},{"book":"МАРКА","chapter":"4","verse":"2","text":"І вучыў іх прытчамі многа і ў вучэньні Сваім казаў ім:"},{"book":"МАРКА","chapter":"4","verse":"3","text":"слухайце: вось, выйшаў сейбіт сеяць;"},{"book":"МАРКА","chapter":"4","verse":"4","text":"і калі сеяў, сталася так, што іншае ўпала ўскрай дарогі, і наляцелі птушкі і падзяўблі тое;"},{"book":"МАРКА","chapter":"4","verse":"5","text":"іншае ўпала на камяністую мясьціну, дзе няшмат было зямлі, і неўзабаве ўзышло, таму што зямля была там ня глыбокая;"},{"book":"МАРКА","chapter":"4","verse":"6","text":"а калі ўзышло сонца, завяла і, як ня мела карэньня, засохла;"},{"book":"МАРКА","chapter":"4","verse":"7","text":"іншае ўпала на церне, і церне вырасла і заглушыла насеньне, яно не дало плоду;"},{"book":"МАРКА","chapter":"4","verse":"8","text":"а іншае ўпала на добрую зямлю і дало плод, які ўзыйшоў і вырас, і ўрадзіла тое трыццаць, тое шэсьцьдзясят і тое сто."},{"book":"МАРКА","chapter":"4","verse":"9","text":"І сказаў ім: хто мае вушы, каб чуць, няхай чуе!"},{"book":"МАРКА","chapter":"4","verse":"10","text":"Калі ж застаўся бязь людзей, усе, хто быў вакол Яго разам з дванаццацьцю, спыталіся ў Яго пра прытчу."},{"book":"МАРКА","chapter":"4","verse":"11","text":"І сказаў ім: вам дадзена ведаць тайны Царства Божага, а тым, вонкавым, усё бывае ў прытчах,"},{"book":"МАРКА","chapter":"4","verse":"12","text":"каб яны сваімі вачыма глядзелі, і ня ўбачылі; сваімі вушамі чулі, і не ўразумелі, каб не навярнуліся, і не дараваны былі ім грахі."},{"book":"МАРКА","chapter":"4","verse":"13","text":"І кажа ім: не разумееце гэтай прытчы? як жа вам уразумець усе прытчы?"},{"book":"МАРКА","chapter":"4","verse":"14","text":"Сейбіт слова сее."},{"book":"МАРКА","chapter":"4","verse":"15","text":"Пасеянае ўскрай дарогі азначае тых, у якіх сеецца слова, але да якіх, калі пачуюць, адразу прыходзіць сатана і хапае слова, пасеянае ў сэрцах іхніх."},{"book":"МАРКА","chapter":"4","verse":"16","text":"Такім самым чынам і пасеянае на камяністых мясьцінах азначае тых, якія, калі пачуюць слова, адразу з радасьцю прымаюць яго,"},{"book":"МАРКА","chapter":"4","verse":"17","text":"але ня маюць у сабе кораня і нясталыя; потым, калі настане ўціск і ганеньне за слова, адразу спакушаюцца."},{"book":"МАРКА","chapter":"4","verse":"18","text":"Пасеянае ў церне азначае тых, што чуюць слова,"},{"book":"МАРКА","chapter":"4","verse":"19","text":"але ў якіх турботы веку гэтага, панада багацьця і іншыя жаданьні, уваходзячы ў іх, заглушаюць слова, і яно бывае бяз плоду."},{"book":"МАРКА","chapter":"4","verse":"20","text":"А пасеянае на добрай зямлі азначае тых, якія слухаюць слова і прымаюць, і родзяць плод, адзін у трыццаць, другі ў шэсьцьдзясят, той ўстакроць."},{"book":"МАРКА","chapter":"4","verse":"21","text":"І сказаў ім: ці на тое прыносіцца сьвечка, каб паставіць яе пад пасудзіну альбо пад ложак? ці не на тое, каб ставіць яе на сьвечніку?"},{"book":"МАРКА","chapter":"4","verse":"22","text":"Няма нічога таемнага, што ня выйшла б на яву; і нічога няма схаванага, што ня выйшла б наверх."},{"book":"МАРКА","chapter":"4","verse":"23","text":"Калі хто мае вушы, каб чуць, няхай пачуе!"},{"book":"МАРКА","chapter":"4","verse":"24","text":"І сказаў ім: заўважайце, што чуеце: якою мераю мерыце, такою адмерана будзе вам і дададзена будзе вам, слухачам."},{"book":"МАРКА","chapter":"4","verse":"25","text":"Бо, хто мае, таму дадзена будзе, а хто ня мае, у таго адымецца і тое, што мае."},{"book":"МАРКА","chapter":"4","verse":"26","text":"І сказаў: Царства Божае падобнае на тое, як калі чалавек кіне насеньне ў зямлю,"},{"book":"МАРКА","chapter":"4","verse":"27","text":"і сьпіць, і ўстае ноччу і днём, і як насеньне ўзыходзіць і расьце, ня ведае ён;"},{"book":"МАРКА","chapter":"4","verse":"28","text":"бо зямля сама сабою родзіць спачатку зеляніну, потым колас, потым поўнае зерне ў коласе;"},{"book":"МАРКА","chapter":"4","verse":"29","text":"калі ж высьпее плод, адразу пасылае серп, таму што настала жніво."},{"book":"МАРКА","chapter":"4","verse":"30","text":"І сказаў: да чаго прыпадобнім Царства Божае? альбо празь якую прытчу выявім яго?"},{"book":"МАРКА","chapter":"4","verse":"31","text":"Яно - як зерне гарчычнае, якое, калі сеецца ў зямлю, ёсьць найменшае з усіх зярнят на зямлі:"},{"book":"МАРКА","chapter":"4","verse":"32","text":"а як пасеяна, узыходзіць і робіцца большае за ўсякую траву, і пускае вялікае гольле, так што пад ценем ягоным могуць хавацца птушкі нябесныя."},{"book":"МАРКА","chapter":"4","verse":"33","text":"І такімі многімі прытчамі прапаведаваў ім слова, колькі яны маглі чуць;"},{"book":"МАРКА","chapter":"4","verse":"34","text":"і бяз прытчы не казаў ім, а вучням сам-насам тлумачыў усё."},{"book":"МАРКА","chapter":"4","verse":"35","text":"Увечары таго самага дня сказаў ім: пераправімся на той бок."},{"book":"МАРКА","chapter":"4","verse":"36","text":"І яны, адпусьціўшы людзей, узялі Яго з сабою, як Ён быў, у лодку; зь Ім былі і іншыя лодкі."},{"book":"МАРКА","chapter":"4","verse":"37","text":"І паднялася вялікая бура; хвалі білі ў лодку, так што яна ўжо напаўнялася вадою."},{"book":"МАРКА","chapter":"4","verse":"38","text":"А Ён спаў на карме на ўзгалоўі. Яго будзяць і кажуць Яму: Настаўнік! няўжо Табе ня рупіць, што мы гінем?"},{"book":"МАРКА","chapter":"4","verse":"39","text":"І ўстаўшы, Ён загразіў ветру і сказаў мору: суйміся, перастань. І вецер аціх, і зрабілася вялікая ціша."},{"book":"МАРКА","chapter":"4","verse":"40","text":"І сказаў ім: чаго вы такія палахлівыя? чаму ў вас няма веры?"},{"book":"МАРКА","chapter":"4","verse":"41","text":"І ўбаяліся страхам вялікім і гаварылі і паміж сабою: хто ж гэта, што і вецер і мора слухаюцца Яго?"}]}