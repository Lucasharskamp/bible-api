{"data":[{"book":"मत्ती","chapter":"17","verse":"1","text":"छः दिन के बाद ईसा सिर्फ़ पतरस, याक़ूब और यूहन्ना को अपने साथ लेकर ऊँचे पहाड़ पर चढ़ गया।"},{"book":"मत्ती","chapter":"17","verse":"2","text":"वहाँ उस की शक्लो-सूरत उनके सामने बदल गई। उसका चेहरा सूरज की तरह चमकने लगा, और उसके कपड़े नूर की मानिंद सफ़ेद हो गए।"},{"book":"मत्ती","chapter":"17","verse":"3","text":"अचानक इलियास और मूसा ज़ाहिर हुए और ईसा से बातें करने लगे।"},{"book":"मत्ती","chapter":"17","verse":"4","text":"पतरस बोल उठा, “ख़ुदावंद, कितनी अच्छी बात है कि हम यहाँ हैं। अगर आप चाहें तो मैं तीन झोंपड़ियाँ बनाऊँगा, एक आपके लिए, एक मूसा के लिए और एक इलियास के लिए।”"},{"book":"मत्ती","chapter":"17","verse":"5","text":"वह अभी बात कर ही रहा था कि एक चमकदार बादल आकर उन पर छा गया और बादल में से एक आवाज़ सुनाई दी, “यह मेरा प्यारा फ़रज़ंद है, जिससे मैं ख़ुश हूँ। इसकी सुनो।”"},{"book":"मत्ती","chapter":"17","verse":"6","text":"यह सुनकर शागिर्द दहशत खाकर औंधे मुँह गिर गए।"},{"book":"मत्ती","chapter":"17","verse":"7","text":"लेकिन ईसा ने आकर उन्हें छुआ। उसने कहा, “उठो, मत डरो।”"},{"book":"मत्ती","chapter":"17","verse":"8","text":"जब उन्होंने नज़र उठाई तो ईसा के सिवा किसी को न देखा।"},{"book":"मत्ती","chapter":"17","verse":"9","text":"वह पहाड़ से उतरने लगे तो ईसा ने उन्हें हुक्म दिया, “जो कुछ तुमने देखा है उसे उस वक़्त तक किसी को न बताना जब तक कि इब्ने-आदम मुरदों में से जी न उठे।”"},{"book":"मत्ती","chapter":"17","verse":"10","text":"शागिर्दों ने उससे पूछा, “शरीअत के उलमा क्यों कहते हैं कि मसीह की आमद से पहले इलियास का आना ज़रूरी है?”"},{"book":"मत्ती","chapter":"17","verse":"11","text":"ईसा ने जवाब दिया, “इलियास तो ज़रूर सब कुछ बहाल करने के लिए आएगा।"},{"book":"मत्ती","chapter":"17","verse":"12","text":"लेकिन मैं तुमको बताता हूँ कि इलियास तो आ चुका है और उन्होंने उसे नहीं पहचाना बल्कि उसके साथ जो चाहा किया। इसी तरह इब्ने-आदम भी उनके हाथों दुख उठाएगा।”"},{"book":"मत्ती","chapter":"17","verse":"13","text":"फिर शागिर्दों को समझ आई कि वह उनके साथ यहया बपतिस्मा देनेवाले की बात कर रहा था।"},{"book":"मत्ती","chapter":"17","verse":"14","text":"जब वह नीचे हुजूम के पास पहुँचे तो एक आदमी ने ईसा के सामने आकर घुटने टेके"},{"book":"मत्ती","chapter":"17","verse":"15","text":"और कहा, “ख़ुदावंद, मेरे बेटे पर रहम करें, उसे मिरगी के दौरे पड़ते हैं और उसे शदीद तकलीफ़ उठानी पड़ती है। कई बार वह आग या पानी में गिर जाता है।"},{"book":"मत्ती","chapter":"17","verse":"16","text":"मैं उसे आपके शागिर्दों के पास लाया था, लेकिन वह उसे शफ़ा न दे सके।”"},{"book":"मत्ती","chapter":"17","verse":"17","text":"ईसा ने जवाब दिया, “ईमान से ख़ाली और टेढ़ी नसल! मैं कब तक तुम्हारे साथ रहूँ, कब तक तुम्हें बरदाश्त करूँ? लड़के को मेरे पास ले आओ।”"},{"book":"मत्ती","chapter":"17","verse":"18","text":"ईसा ने बदरूह को डाँटा, तो वह लड़के में से निकल गई। उसी लमहे उसे शफ़ा मिल गई।"},{"book":"मत्ती","chapter":"17","verse":"19","text":"बाद में शागिर्दों ने अलहदगी में ईसा के पास आकर पूछा, “हम बदरूह को क्यों न निकाल सके?”"},{"book":"मत्ती","chapter":"17","verse":"20","text":"उसने जवाब दिया, “अपने ईमान की कमी के सबब से। मैं तुम्हें सच बताता हूँ, अगर तुम्हारा ईमान राई के दाने के बराबर भी हो तो फिर तुम इस पहाड़ को कह सकोगे, ‘इधर से उधर खिसक जा,’ तो वह खिसक जाएगा। और तुम्हारे लिए कुछ भी नामुमकिन नहीं होगा।"},{"book":"मत्ती","chapter":"17","verse":"21","text":"[लेकिन इस क़िस्म की बदरूह दुआ और रोज़े के बग़ैर नहीं निकलती।]”"},{"book":"मत्ती","chapter":"17","verse":"22","text":"जब वह गलील में जमा हुए तो ईसा ने उन्हें बताया, “इब्ने-आदम को आदमियों के हवाले कर दिया जाएगा।"},{"book":"मत्ती","chapter":"17","verse":"23","text":"वह उसे क़त्ल करेंगे, लेकिन तीन दिन के बाद वह जी उठेगा।”"},{"book":"मत्ती","chapter":"17","verse":"24","text":"वह कफ़र्नहूम पहुँचे तो बैतुल-मुक़द्दस का टैक्स जमा करनेवाले पतरस के पास आकर पूछने लगे, “क्या आपका उस्ताद बैतुल-मुक़द्दस का टैक्स अदा नहीं करता?”"},{"book":"मत्ती","chapter":"17","verse":"25","text":"“जी, वह करता है,” पतरस ने जवाब दिया। वह घर में आया तो ईसा पहले ही बोलने लगा, “क्या ख़याल है शमौन, दुनिया के बादशाह किनसे ड्यूटी और टैक्स लेते हैं, अपने फ़रज़ंदों से या अजनबियों से?”"},{"book":"मत्ती","chapter":"17","verse":"26","text":"पतरस ने जवाब दिया, “अजनबियों से।”"},{"book":"मत्ती","chapter":"17","verse":"27","text":"लेकिन हम उन्हें नाराज़ नहीं करना चाहते। इसलिए झील पर जाकर उसमें डोरी डाल देना। जो मछली तू पहले पकड़ेगा उसका मुँह खोलना तो उसमें से चाँदी का सिक्का निकलेगा। उसे लेकर उन्हें मेरे और अपने लिए अदा कर दे।”"}]}