{"data":[{"book":"МАЛАХІІ","chapter":"2","verse":"1","text":"Дык вось, вам, сьвятары, гэтая запаведзь:"},{"book":"МАЛАХІІ","chapter":"2","verse":"2","text":"калі вы не паслухаецеся, і калі ня прымеце да сэрца, каб узносіць славу імю Майму, кажа Гасподзь Саваоф, дык я пашлю на вас праклён і пракляну вашыя дабраславеньні, і ўжо праклінаю, бо вы ня хочаце прыкласьці да гэтага сэрца."},{"book":"МАЛАХІІ","chapter":"2","verse":"3","text":"Вось, Я адбяру ў вас лапатку, і памёт раскідаю на твары вашыя, памёт сьвяточных ахвяраў вашых, і выкінуць вас разам зь ім."},{"book":"МАЛАХІІ","chapter":"2","verse":"4","text":"І вы ўведаеце, што Я даў гэтую запаведзь на захаваньне запавету Майго зь Лявіем, кажа Гасподзь Саваоф."},{"book":"МАЛАХІІ","chapter":"2","verse":"5","text":"Запавет Мой зь ім быў запавет жыцьця і міру, і Я даў яго яму дзеля страху, і ён баяўся Мяне і трымцеў перад імем Маім."},{"book":"МАЛАХІІ","chapter":"2","verse":"6","text":"Закон праўды быў у вуснах ягоных, і няпраўды ня было на языку ў яго; у міры і ў праўдзе ён хадзіў са мною і многіх адвярнуў ад грэху."},{"book":"МАЛАХІІ","chapter":"2","verse":"7","text":"Бо вусны сьвятара павінны захоўваць веды, а закону шукаюць ад вуснаў яго, бо ён весьнік Госпада Саваофа."},{"book":"МАЛАХІІ","chapter":"2","verse":"8","text":"Але вы ўхіліліся ад гэтай дарогі, многія паслужылі спакусай у законе, разбурылі запавет Лявія, кажа Гасподзь Саваоф."},{"book":"МАЛАХІІ","chapter":"2","verse":"9","text":"За гэта і Я зраблю вас пагарджанымі і прыніжанымі перад усім народам, бо вы не ідзяце шляхамі Маімі, крывадушнічаеце ў справах закону."},{"book":"МАЛАХІІ","chapter":"2","verse":"10","text":"Ці ж не адзін ва ўсіх нас Бацька? Ці ж не адзін Бог стварыў нас? Чаму ж мы вераломна дзеем адзін супроць аднаго, парушаючы тым самым запавет бацькоў нашых?"},{"book":"МАЛАХІІ","chapter":"2","verse":"11","text":"Вераломна ўчыняе Юда, і мярзота чыніцца ў Ізраілі і ў Ерусаліме; бо прынізіў Юда сьвятыню Гасподнюю, якую любіў, і ажаніўся з дачкою чужога бога."},{"book":"МАЛАХІІ","chapter":"2","verse":"12","text":"У таго, хто робіць гэта, зьнішчыць Гасподзь з намётаў Якаўлевых таго, хто чувае на варце і адказвае, і прыносіць ахвяру Госпаду Саваофу."},{"book":"МАЛАХІІ","chapter":"2","verse":"13","text":"І вось, што яшчэ вы робіце: вы прымушаеце паліваць сьлязьмі ахвярнік Госпада з галашэньнем і лямантам, так што Ён ужо не глядзіць болей на прынесенае і ня прымае ўмілажальвальнай ахвяры з рук вашых."},{"book":"МАЛАХІІ","chapter":"2","verse":"14","text":"Вы скажаце: за што? За тое, што Гасподзь быў сьведка паміж табою і жонкай маладосьці тваёй, супроць якой ты ўчыніў вераломства, тым часам як яна сяброўка твая і законная жонка твая."},{"book":"МАЛАХІІ","chapter":"2","verse":"15","text":"Але ці ж не зрабіў таго самага адзін, і ў ім жыў выдатны дух? Што ж зрабіў гэты адзін? Ён хацеў атрымаць ад Бога нашчадкаў. Дык вось, захоўвайце дух ваш, і ніхто хай ня робіць вераломна супроць жонкі і маладосьці сваёй."},{"book":"МАЛАХІІ","chapter":"2","verse":"16","text":"Калі ты ненавідзіш яе, адпусьці, кажа Гасподзь Бог Ізраілеў; крыўда пакрые вопратку яго, кажа Гасподзь Саваоф; таму сачэце за духам вашым і не рабеце вераломна."},{"book":"МАЛАХІІ","chapter":"2","verse":"17","text":"Вы гневаеце Госпада словамі вашымі і кажаце: чым гневаем мы Яго? Тым, што кажаце: кожны, хто чыніць ліха, добры перад вачыма Госпада, і да такіх Ён мае ўпадабаньне, альбо: дзе Бог правасудзьдзя?"}]}