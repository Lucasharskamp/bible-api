{"data":[{"book":"प्रेरितों","chapter":"11","verse":"1","text":"सारे यहूदिया प्रदेश में प्रेरितों और शिष्यों तक यह समाचार पहुंच गया कि गैर-यहूदियों ने भी परमेश्वर के वचन-संदेश को ग्रहण कर लिया है."},{"book":"प्रेरितों","chapter":"11","verse":"2","text":"परिणामस्वरूप येरूशलेम पहुंचने पर ख़तना किए हुए शिष्यों ने पेतरॉस को आड़े हाथों लिया,"},{"book":"प्रेरितों","chapter":"11","verse":"3","text":"“आप वहां खतना-रहितों के अतिथि होकर रहे तथा आपने उनके साथ भोजन भी किया!”"},{"book":"प्रेरितों","chapter":"11","verse":"4","text":"इसलिये पेतरॉस ने उन्हें क्रमानुसार समझाना शुरू किया,"},{"book":"प्रेरितों","chapter":"11","verse":"5","text":"“जब मैं योप्पा नगर में प्रार्थना कर रहा था, अवचेतन अवस्था में मैंने दर्शन में एक चादर जैसी वस्तु को चारों कोनों से लटके हुए स्वर्ग से नीचे उतरते देखा. वह वस्तु मेरे एकदम पास आ गई."},{"book":"प्रेरितों","chapter":"11","verse":"6","text":"उसे ध्यान से देखने पर मैंने पाया कि उसमें पृथ्वी पर के सभी चौपाये, जंगली पशु, रेंगते जंतु तथा आकाश के पक्षी थे."},{"book":"प्रेरितों","chapter":"11","verse":"7","text":"उसी समय मुझे यह शब्द सुनाई दिया, ‘उठो, पेतरॉस, मारो और खाओ.’"},{"book":"प्रेरितों","chapter":"11","verse":"8","text":"“मैंने उत्तर दिया, ‘बिलकुल नहीं प्रभु! क्योंकि मैंने कभी भी कोई अपवित्र या अशुद्ध वस्तु मुंह में नहीं डाली.’"},{"book":"प्रेरितों","chapter":"11","verse":"9","text":"“स्वर्ग से दोबारा यह शब्द सुनाई दिया, ‘जिसे परमेश्वर ने शुद्ध घोषित कर दिया है तुम उसे अशुद्ध मत समझो.’"},{"book":"प्रेरितों","chapter":"11","verse":"10","text":"तीन बार दोहराने के बाद वह सब स्वर्ग में उठा लिया गया."},{"book":"प्रेरितों","chapter":"11","verse":"11","text":"“ठीक उसी समय तीन व्यक्ति उस घर के सामने आ खड़े हुए, जहां मैं ठहरा हुआ था. वे कयसरिया नगर से मेरे लिए भेजे गए थे."},{"book":"प्रेरितों","chapter":"11","verse":"12","text":"पवित्र आत्मा ने मुझे आज्ञा दी कि मैं बिना किसी आपत्ति के उनके साथ चला जाऊं. मेरे साथ ये छः शिष्य भी वहां गए थे, और हम उस व्यक्ति के घर में गए."},{"book":"प्रेरितों","chapter":"11","verse":"13","text":"उसने हमें बताया कि किस प्रकार उसने अपने घर में उस स्वर्गदूत को देखा, जिसने उसे आज्ञा दी थी कि योप्पा नगर से शिमओन अर्थात् पेतरॉस को आमंत्रित किया जाए,"},{"book":"प्रेरितों","chapter":"11","verse":"14","text":"जो उन्हें वह संदेश देंगे जिसके द्वारा उसका तथा उसके सारे परिवार को उद्धार प्राप्‍त होगा."},{"book":"प्रेरितों","chapter":"11","verse":"15","text":"“जब मैंने प्रवचन शुरू किया उन पर भी पवित्र आत्मा उतरे—ठीक उसी प्रकार, जिस प्रकार वह शुरुआत में हम पर उतरे थे."},{"book":"प्रेरितों","chapter":"11","verse":"16","text":"तब मुझे प्रभु के ये शब्द याद आए, ‘निःसंदेह योहन जल में बपतिस्मा देता रहा किंतु तुम्हें पवित्र आत्मा में बपतिस्मा दिया जाएगा.’"},{"book":"प्रेरितों","chapter":"11","verse":"17","text":"इसलिये जब प्रभु येशु मसीह में विश्वास करने पर परमेश्वर ने उन्हें भी वही दान दिया है, जो हमें दिया था, तब मैं कौन था, जो परमेश्वर के काम में रुकावट उत्पन्‍न करता?”"},{"book":"प्रेरितों","chapter":"11","verse":"18","text":"यह सुनने के बाद इसके उत्तर में वे कुछ भी न कह पाए परंतु इन शब्दों में परमेश्वर का धन्यवाद करने लगे, “इसका मतलब तो यह हुआ कि जीवन पाने के लिए परमेश्वर ने गैर-यहूदियों को भी पश्चाताप की ओर उभारा है.”"},{"book":"प्रेरितों","chapter":"11","verse":"19","text":"वे शिष्य, जो स्तेफ़ानॉस के सताहट के फलस्वरूप शुरुआत में तितर-बितर हो गए थे, फ़ॉयनिके, सैप्रस तथा अंतियोख़ नगरों में जा पहुंचे थे. ये यहूदियों के अतिरिक्त अन्य किसी को भी संदेश नहीं सुनाते थे"},{"book":"प्रेरितों","chapter":"11","verse":"20","text":"किंतु कुछ सैप्रसवासी तथा कुरेनावासी अंतियोख़ नगरों में आकर यूनानियों को भी मसीह येशु के विषय में सुसमाचार देने लगे."},{"book":"प्रेरितों","chapter":"11","verse":"21","text":"उन पर प्रभु की कृपादृष्टि थी. बड़ी संख्या में लोगों ने विश्वास कर प्रभु को ग्रहण किया."},{"book":"प्रेरितों","chapter":"11","verse":"22","text":"यह समाचार येरूशलेम की कलीसिया में भी पहुंचा. इसलिये उन्होंने बारनबास को अंतियोख़ नगर भेजा."},{"book":"प्रेरितों","chapter":"11","verse":"23","text":"वहां पहुंचकर जब बारनबास ने परमेश्वर के अनुग्रह के प्रमाण देखे तो वह बहुत आनंदित हुए और उन्होंने उन्हें पूरी लगन के साथ प्रभु में स्थिर बने रहने के लिए प्रोत्साहित किया."},{"book":"प्रेरितों","chapter":"11","verse":"24","text":"बारनबास एक भले, पवित्र आत्मा से भरे हुए और विश्वास में परिपूर्ण व्यक्ति थे, और बहुत बड़ी संख्या में लोग प्रभु के पास लाए गए."},{"book":"प्रेरितों","chapter":"11","verse":"25","text":"इसलिये बारनबास को तारस्यॉस नगर जाकर शाऊल को खोजना सही लगा."},{"book":"प्रेरितों","chapter":"11","verse":"26","text":"शाऊल के मिल जाने पर वह उन्हें लेकर अंतियोख़ नगर आ गए. वहां कलीसिया में एक वर्ष तक रहकर दोनों ने अनेक लोगों को शिक्षा दी. अंतियोख़ नगर में ही सबसे पहले मसीह येशु के शिष्य मसीही कहलाए."},{"book":"प्रेरितों","chapter":"11","verse":"27","text":"इन्हीं दिनों में कुछ भविष्यवक्ता येरूशलेम से अंतियोख़ आए."},{"book":"प्रेरितों","chapter":"11","verse":"28","text":"उन्हीं में से हागाबुस नामक एक भविष्यवक्ता ने पवित्र आत्मा की प्रेरणा से यह संकेत दिया कि सारी पृथ्वी पर अकाल पड़ने पर है—यह कयसर क्लॉदियॉस के शासनकाल की घटना है."},{"book":"प्रेरितों","chapter":"11","verse":"29","text":"इसलिये शिष्यों ने यहूदिया प्रदेश के मसीह के विश्वासी भाई बहिनों के लिए अपनी सामर्थ्य के अनुसार सहायता देने का निश्चय किया."},{"book":"प्रेरितों","chapter":"11","verse":"30","text":"अपने इस निश्चय के अनुसार उन्होंने दानराशि बारनबास और शाऊल के द्वारा पुरनियों को भेज दी."}]}