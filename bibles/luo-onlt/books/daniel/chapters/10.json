{"data":[{"book":"Daniel","chapter":"10","verse":"1","text":"E higa mar adek mar loch Sairas ruodh Pasia, nonyis Daniel (ma bende iluongo ni Belteshazar) tiend fwenyno mane oseneno. Wachno ne en adier, kendo ne en kuom lweny moro maduongʼ! Tiend wachno nobirone e fweny."},{"book":"Daniel","chapter":"10","verse":"2","text":"E kindeno, an Daniel, noyudo akuyo kuom jumbe adek,"},{"book":"Daniel","chapter":"10","verse":"3","text":"ka ok acham chiemo moro amora moa e od ruoth bende ringʼo kata divai ne ok donji e dhoga, kendo ne ok awirora gi mo moro amora nyaka jumbe adekgo norumo."},{"book":"Daniel","chapter":"10","verse":"4","text":"Tarik piero ariyo gangʼwen mar dwe mokwongo, kane oyudo achungʼ e geng aora maduongʼ ma Tigris,"},{"book":"Daniel","chapter":"10","verse":"5","text":"ne atingʼo wangʼa kendo e nyima kanyo naneno ngʼato morwako law mayom, kendo notweyo kamba molos gi dhahabu malerie mogik e nungone."},{"book":"Daniel","chapter":"10","verse":"6","text":"Dende nechalo gi kidi ma nengone tek miluongo ni krisolit, lela wangʼe ne chalo gi mil polo, to wengene ne mil ka mach makakni, bedene gi tiendene ne mil ka mula morudhi maler, kendo dwonde ne chalo gi dwond oganda maduongʼ."},{"book":"Daniel","chapter":"10","verse":"7","text":"An Daniel kenda ema naneno fwenyno joma ne ni koda to ne ok onene, kata kamano luoro maduongʼ nomakogi mi negitony gi ngʼwech mi gipondo."},{"book":"Daniel","chapter":"10","verse":"8","text":"Omiyo ne adongʼ kenda, ka angʼiyo fweny maduongʼni; tekra norumo, lela wangʼa notwo ka gima atho, kendo nanyosora marumo."},{"book":"Daniel","chapter":"10","verse":"9","text":"Bangʼe nawinje kowuoyo, mine achikone ita; nindo matut notera, kendo napodho piny auma."},{"book":"Daniel","chapter":"10","verse":"10","text":"Lwedo moro nomula, mi nomiyo tiendena gi bedena ochako tetni."},{"book":"Daniel","chapter":"10","verse":"11","text":"Nowachona niya, “Daniel, in ngʼat ma Nyasaye ogeno ahinya, aa malo kendo par matut kuom weche ma adwaro nyisigi, nikech koro oseora iri.” To ka nowachona kamano, nachungʼ malo ka atetni."},{"book":"Daniel","chapter":"10","verse":"12","text":"Nomedo wachona ni, Daniel, kik iluor. Odiechiengʼ mane ichake keto chunyi mar winjo tiend wachni, kendo kane ibolori e nyim Nyasachi, ema wechegi ne owinjie, kendo koro asebiro mondo akelni dwoko margi."},{"book":"Daniel","chapter":"10","verse":"13","text":"Makmana pinyruodh Pasia nogengʼona kuom ndalo piero ariyo gachiel. Eka bangʼe Mikael, ma en achiel kuom malaike madongo, nobiro mondo okonya, nikech ruodh Pasia ogengʼona."},{"book":"Daniel","chapter":"10","verse":"14","text":"Omiyo asebiro mondo alerni tiend gima biro timore ne jou, nimar fweny misenenono wuoyo kuom gik mabiro timore e ndalo mabiro."},{"book":"Daniel","chapter":"10","verse":"15","text":"Kane oyudo owachona wachni ne akulo wiya piny, kendo dhoga nomoko."},{"book":"Daniel","chapter":"10","verse":"16","text":"Eka ngʼat moro machalo dhano nomulo dhoga, mi nayawo dhoga kendo nachako wuoyo. Ne awachone ngʼama nochungʼ e nyima niya, “Ruodha, chandruok oromo chunya nikech fweny ma aseneno, kendo anyosora marumo."},{"book":"Daniel","chapter":"10","verse":"17","text":"Ere kaka an, jatichni, dawuo kodi, in, ruodha? Tekra orumo kendo kata yweyo otama.”"},{"book":"Daniel","chapter":"10","verse":"18","text":"Eka ngʼatno nochako omula kendo mi omiya teko."},{"book":"Daniel","chapter":"10","verse":"19","text":"Nowachona niya, “We luor, yaye in ngʼat ma Nyasaye ogeno ahinya. Bed gi kwe! Yud teko sani, bed motegno.”"},{"book":"Daniel","chapter":"10","verse":"20","text":"Nowachona niya, “Bende ingʼeyo gimomiyo asebiro iri? Onego adogi ma ok adeko mondo aked gi ruodh Pasia, to ka asedhi, ruodh jo-Yunani biro biro;"},{"book":"Daniel","chapter":"10","verse":"21","text":"to mokwongo, abiro nyisi gima ondiki e Kitabu mar Adiera. (Onge ngʼama osebedo ka konya kedo kod ruodhigo makmana Mikael malaika ma jarit piny."}]}