{"data":[{"book":"Sinthongei","chapter":"5","verse":"1","text":"Hannisenla mi inkhat a riming Ananias a dôngma Sapphira leh an oma, an neinun senkhat a juora."},{"book":"Sinthongei","chapter":"5","verse":"2","text":"Hannirese ma sum hah a dôngma inrietpuiin in-ang a thupa, adang aminieng kai hah tîrtonngei kuta an hong pêka."},{"book":"Sinthongei","chapter":"5","verse":"3","text":"Hanchu Peter'n, “Ananias Ratha Inthieng huongin ram man in-angrip thup rangin ithomo Soitan'n nu mulungrîla racham ni min nei?"},{"book":"Sinthongei","chapter":"5","verse":"4","text":"Nu juor mâna han khom nata ania; nu juor suo nûkin khom aman chu nata ania, ithomo ma anga neinun tho rangin nu mulunga na masata? Miriemngei huong nimak chea, Pathien huong kêng ni ni,” a tipea."},{"book":"Sinthongei","chapter":"5","verse":"5","text":"Ananias'n ma chong hah a riet lehan, ha renghan an leta a thi kelena; hanchu ha thurchi a riet murdi'n chu asân an chi zoia."},{"book":"Sinthongei","chapter":"5","verse":"6","text":"Ruothartengei an honga, a ruok hah an thoma, an rojôna, male an phûm zoi."},{"book":"Sinthongei","chapter":"5","verse":"7","text":"Dâr inthum vêl suole a dôngma khom ite roi riet loiin a hong lûta."},{"book":"Sinthongei","chapter":"5","verse":"8","text":"Peter'n amanu kôm, “Na pasal le neinun man nin man hah hi dôr veihi mo ani, ni ril roh?” tiin a rekela,"},{"book":"Sinthongei","chapter":"5","verse":"9","text":"Masikin Peter'n amanu kôm han, “Ithomo Pumapa Ratha minsinna rangin no lômpa le nin inruol? En ta atûn hin na lômpa phûm ngei khom mokota an hong tung nôk zoi so, male nangma khom nang rojôn nôk an tih,” a tia."},{"book":"Sinthongei","chapter":"5","verse":"10","text":"Hanchu voikhat rengin Peter ke kunga han ân leta a thi kelena. Ruothartengei hah an hong lûta, amanu hah a thîn an hong mua, masikin an rojôn paia, a pasal kôla han an phûmsa zoi."},{"book":"Sinthongei","chapter":"5","verse":"11","text":"Koiindang mi murdi ngei le midangngei ha roi a riet murdi'n chu asân an chi sabak zoi."},{"book":"Sinthongei","chapter":"5","verse":"12","text":"Tîrtonngei chu mipui lâia kamâmruoingei le sininkhêl tamtak an tho tira. Iempungei anrêngin Solomon Bokropa an intûpkhôm ngâia."},{"book":"Sinthongei","chapter":"5","verse":"13","text":"An pâl pêntieng mingei hah tute an kôma kop ngam khâimak ngeia, nikhomsenla mingeiin anni ngei hah an minpâk ngâi."},{"book":"Sinthongei","chapter":"5","verse":"14","text":"Hannirese Pumapa iempungei pasal le nupang tamtakin an pâla kopin an hong pung bang ani."},{"book":"Sinthongei","chapter":"5","verse":"15","text":"Tîrtonngei sintho sika han, damloingei khom khalâidung lamlienngeia an hong rojôna, jâlmunngeia, puonphângeia an min jâl ngeia, Peter hong inlôi zorân a rilîm tete luon mi minli thei duoi mo, an tia."},{"book":"Sinthongei","chapter":"5","verse":"16","text":"Jerusalem kôl revêla khopuingei renga mipuingei an honga, damloingei, ramkhori sûrngei an hong tuonga; anrêngin an dam let zoi."},{"book":"Sinthongei","chapter":"5","verse":"17","text":"Hanchu ochai Inlaltak le a champui Sadduceengei murdi an honga, tîrtonngei hah an narsa ngei tataka, dûkmintong ngei rang an masata."},{"book":"Sinthongei","chapter":"5","verse":"18","text":"Tîrtonngei hah an sûr ngeia intâng ina an khum ngei zoi."},{"book":"Sinthongei","chapter":"5","verse":"19","text":"Hannirese, jâna Pumapa vântîrton inkhatin intâng in mokot hah ajuong mo-onga, pêntieng a tuong ngeia male an kôm,"},{"book":"Sinthongei","chapter":"5","verse":"20","text":"“Se ungla Biekina vân ding ungla, male mipuingei kôm hi ringna thar roi hih varil roi,” a tia."},{"book":"Sinthongei","chapter":"5","verse":"21","text":"Ma chong hah an jôma, male an sea, khuovârchak dôrin Pathien Biekina an lûta, mi an minchu phut zoi."},{"book":"Sinthongei","chapter":"5","verse":"22","text":"Aniatachu, ulienngei hah an vatungin chu intâng ina han tîrtonngei hah tute va mu khâi mak ngeia, masikin an hong kîr nôka,"},{"book":"Sinthongei","chapter":"5","verse":"23","text":"“Intâng in ha asadimin inkhârin a rungpungei mokotngeia indingin kin va mua; hannirese kin mo onga asûnga tute mu mak me,” tiin an hong rila."},{"book":"Sinthongei","chapter":"5","verse":"24","text":"Biekina ochaisi le ruoipu ulien han ha chong hah an rietin chu, “Tîrtonngei chunga imo atung ani zoi hih,” tiin an kamâm sabak zoia."},{"book":"Sinthongei","chapter":"5","verse":"25","text":"Hanchu mi inkhat a honga, an kôm, “Rangâita u! Intâng ina mi nin khum ngei han Biekina mi an minchu ngei bang so,” tiin a hong rila."},{"book":"Sinthongei","chapter":"5","verse":"26","text":"Hanchu ruoipu ulien hah a champuingei le an honga tîrtonngei hah rangrât song loiin an hong ruoi ngeia, rangrât an songin chu mipuingeiin lungin me deng ni ngei ti an chi sikin."},{"book":"Sinthongei","chapter":"5","verse":"27","text":"Tîrtonngei asûnga an hong tuonga male roijêkna muna an inding ngeia, male Ochai Inlaltak han chong a rakel ngeia."},{"book":"Sinthongei","chapter":"5","verse":"28","text":"5:28: Mat 27:25“Hi mi riminga hin minchu tet khâi loi rangin chong inngartak nangni kin pêka, aniatachu en ta u nin chongrilin Jerusalem nin min sipzit zoi hi! hi mi thina hih keini ngei mi minpêl rang nin bôk ani hih!” tiin a ti pe ngeia."},{"book":"Sinthongei","chapter":"5","verse":"29","text":"Peter le tîrton dangngei han, “Miriemngei chong nêkin Pathien chong kin jôm ngêt rang ani."},{"book":"Sinthongei","chapter":"5","verse":"30","text":"Nangnin Khrosa peret leh nin jêmdela nin that Jisua hah ei richibulngei Pathien'n a kaithoi nôk zoi."},{"book":"Sinthongei","chapter":"5","verse":"31","text":"Israelngei nunsie minsîr ngeia ngâidam an chang theina rangin Ama ngêt hah Pathien'n Ruoipu le Sanminringpu ni rangin a changtienga rangin a kaithoi zoia."},{"book":"Sinthongei","chapter":"5","verse":"32","text":"Keini hih ha roi rietpuipungei kin nia, Keini le Ratha Inthieng, Pathien'n chong jôm ngei kai kôma a pêk ngâi hah kin ni sa,” tiin an thuona."},{"book":"Sinthongei","chapter":"5","verse":"33","text":"Hanchu roijêkpungei han ma chong ha an rietin chu asân an ning athika, tîrtonngei hah thatpai rang an bôka."},{"book":"Sinthongei","chapter":"5","verse":"34","text":"Hannirese an lâia Pharisee inkhat a riming Gamaliel, Balam minchupu le mitinin mirit an tho ngâi hah Roijêkna han ândinga. Tîrtonngei hah pêntieng chomolte mojôk rangin chong a pêka,"},{"book":"Sinthongei","chapter":"5","verse":"35","text":"hanchu roijêkpungei makunga han, “Ki Israel champuingei, hi mingei chunga tho ranga nin bôk chunga hin indîn roi."},{"book":"Sinthongei","chapter":"5","verse":"36","text":"Moton han khom Theudas, ‘Milien ki ni’ tiin a hong oma, mi raza minli dôr an jûi ti nin la riet, nikhomrese ama hah thatin a oma, a nûk jûipungei khom anrêngin chekaninchâi zita ite ni khâimak ngei."},{"book":"Sinthongei","chapter":"5","verse":"37","text":"Ma suonûk khom han, intelna zora lâiin Galilee rama om Judas hah a hong om nôka; a tieng mi tamtak an kop nôka, aniatachu, ama khom thatin a om nôka a nûk jûipungei murdi khom chekaninchâi zit nôka."},{"book":"Sinthongei","chapter":"5","verse":"38","text":"Masikin ma roia hin nangni ki ti, hi mingei hih tôn ngei no roi, omchien rese ngei! tho ranga an bôk le an sintho ngei hih miriem renga ânzir anînchu mong nôk kelen atih,"},{"book":"Sinthongei","chapter":"5","verse":"39","text":"hannirese Pathien renga an tho anînchu mene no tunui, Pathien doi kêng nin hong changna rang!” a tia."},{"book":"Sinthongei","chapter":"5","verse":"40","text":"Tîrtonngei hah asûnga an koi ngeia, an vîk ngeia, Jisua rimingin thurchi misîr tet khâiloi rangin chong an pêk ngeia, male an mojôk ngei zoi."},{"book":"Sinthongei","chapter":"5","verse":"41","text":"Hanchu, roijêkpungei lâi renga an jôka Jisua riming sika tuong thei rangin intelin an om sikin asân an râiasâna."},{"book":"Sinthongei","chapter":"5","verse":"42","text":"Male anîngtin Biekin le insûng ngeia thurchisa misîrin, Jisua chu Messiah ani tiin an misîr bang ngâi."}]}