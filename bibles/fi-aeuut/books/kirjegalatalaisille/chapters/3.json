{"data":[{"book":"Kirje galatalaisille","chapter":"3","verse":"1","text":"Voi miten tyhmiä te galatalaiset olette! Kuka kumma teidät on saanut pauloihinsa? Jeesuksen kuoleman merkityshän on ollut teille aivan selvä – niin tarkasti olen sen teille kuvannut."},{"book":"Kirje galatalaisille","chapter":"3","verse":"2","text":"Haluan nyt tehdä yhden kysymyksen: saitteko Pyhän Hengen siten, että yrititte noudattaa juutalaisten lakeja? Varmasti ette, sillä Pyhä Henki tuli teihin, kun olitte kuulleet Jeesuksesta ja yksinkertaisesti uskoitte, että hän pelastaa teidät."},{"book":"Kirje galatalaisille","chapter":"3","verse":"3","text":"Oletteko nyt seonneet kokonaan? Jos kerran ette lakia noudattamalla saaneet hengellistä elämää, miten sitten kuvittelette, että teistä lain avulla tulee vahvempia kristittyjä?"},{"book":"Kirje galatalaisille","chapter":"3","verse":"4","text":"Olette joutuneet paljon kärsimään ilosanoman tähden. Onko se kaikki ollut turhaa? Sitä en haluaisi uskoa."},{"book":"Kirje galatalaisille","chapter":"3","verse":"5","text":"Vielä kerran: siksikö Jumala antaa teille Pyhän Hengen lahjan ja tekee keskellänne ihmeitä, että yritätte noudattaa lakeja? Ei, vaan siksi, että uskotte ja luotatte yksinomaan Kristukseen."},{"book":"Kirje galatalaisille","chapter":"3","verse":"6","text":"Myös Aabraham joutui kokemaan tämän. Jumala kelpuutti hänet yhteyteensä pelkästään sen tähden, että hän uskoi Jumalan lupauksiin."},{"book":"Kirje galatalaisille","chapter":"3","verse":"7","text":"Tästä näette, että todelliset Aabrahamin jälkeläiset ovat uskon ihmisiä, jotka luottavat kaikessa Jumalaan."},{"book":"Kirje galatalaisille","chapter":"3","verse":"8,9","text":"Raamattu näki kauas eteenpäin, tähän aikaan asti, jolloin Jumala pelastaa myös Kristukseen uskovat pakanakansojen jäsenet. Jumala kertoi tästä Aabrahamille kauan sitten: »Jälkeläistesi joukosta nousee Messias, joka on siunaukseksi kaikille kansoille.» Näin todella on: kaikki, jotka uskovat Kristukseen, saavat siunauksen yhdessä Aabrahamin kanssa."},{"book":"Kirje galatalaisille","chapter":"3","verse":"10","text":"Niitä taas, jotka uskovat pelastuvansa täyttämällä juutalaisten lait, odottaa Jumalan rangaistus. Raamattu sanoo selvästi: »Jumala rankaisee jokaista, joka rikkoo yhdenkin tähän kirjaan kirjoitetuista laeista.»"},{"book":"Kirje galatalaisille","chapter":"3","verse":"11","text":"On siis selvää, ettei Jumala hyväksy lapsekseen ketään sen perusteella, että tämä yrittää noudattaa näitä lakeja. Tärkeintä on usko, niin kuin profeetta Habakuk Raamatussa sanoo: »Ihminen löytää todellisen elämän vasta uskoessaan Jumalaan.»"},{"book":"Kirje galatalaisille","chapter":"3","verse":"12","text":"Uskon tie on aivan erilainen kuin lain tie, jonka mukaan ihminen pelastuu, kun tottelee hairahtumatta jokaista Jumalan lakia."},{"book":"Kirje galatalaisille","chapter":"3","verse":"13","text":"Mutta Kristus on maksanut meistä lunnaat ja vapauttanut meidät rangaistuksesta, joka lain rikkojalle kuuluu. Kirous, joka seuraa vääristä teoistamme, kohdistuu nyt häneen. Raamattuun on näet kirjoitettu: »Kirottu on jokainen, joka on puuhun ripustettu.» Jeesushan pantiin riippumaan puiseen ristiin.3:13 Sisältyy ajatukseen."},{"book":"Kirje galatalaisille","chapter":"3","verse":"14","text":"Jumala siunaa nyt pakanoitakin samalla tavoin kuin hän lupasi siunata Aabrahamia, ja niin me kaikki kristityt voimme uskosta saada luvatun Pyhän Hengen."},{"book":"Kirje galatalaisille","chapter":"3","verse":"15","text":"Otan esimerkin arkielämästä. Jos testamentti on tehty ja virallisesti allekirjoitettu, ei siihen enää myöhemmin voi tehdä muutoksia."},{"book":"Kirje galatalaisille","chapter":"3","verse":"16","text":"Jumalakin lupasi jotain Aabrahamille ja hänen jälkeläiselleen. Huomaatteko: Ei jälkeläisille, siis juutalaisille, vaan yhdelle jälkeläiselle, joka tietysti tarkoittaa Kristusta."},{"book":"Kirje galatalaisille","chapter":"3","verse":"17","text":"Jumala oli siis luvannut pelastaa häneen uskovat ihmiset ja vahvistanut tämän lupauksensa kirjallisesti. Sen vuoksi laki, jonka Jumala antoi neljäsataakolmekymmentä vuotta myöhemmin, ei voi tehdä mitättömäksi tai muuttaa hänen lupaustaan."},{"book":"Kirje galatalaisille","chapter":"3","verse":"18","text":"Jos lakia noudattamalla voitaisiin pelastua, niin onhan selvää, ettei tämä tie ole sama kuin Aabrahamin tie Jumalan yhteyteen, koska hän vain yksinkertaisesti uskoi Jumalan tekevän mitä on luvannut."},{"book":"Kirje galatalaisille","chapter":"3","verse":"19","text":"Miksi Jumala sitten antoi lakinsa? Se tapahtui lupauksen antamisen jälkeen ja sen tarkoituksena oli osoittaa ihmisille heidän syntiensä suuruus. Lain aikaa kesti kuitenkin vain Kristuksen tulemiseen asti. Hän oli se Aabrahamin jälkeläinen, jolle Jumala oli tarkoittanut lupauksensa. Laki annettiin enkelien välityksellä Moosekselle, joka sitten antoi sen kansalle."},{"book":"Kirje galatalaisille","chapter":"3","verse":"20","text":"Lupauksensa Jumala sen sijaan antoi itse suoraan Aabrahamille ilman välittäjiä."},{"book":"Kirje galatalaisille","chapter":"3","verse":"21,22","text":"Ovatko Jumalan lait ja lupaukset sitten ristiriidassa keskenään? Eivät ollenkaan! Jos lakien noudattaminen olisi voinut tehdä meistä eläviä Jumalan lapsia, Jumalan ei olisi tarvinnut valmistaa toista tietä vapauteen – Raamatun mukaan olemme nimittäin kaikki synnin vankeja. Ainoa tie vapauteen on usko Jeesukseen Kristukseen. Se tie on auki jokaiselle, joka uskoo."},{"book":"Kirje galatalaisille","chapter":"3","verse":"23","text":"Ennen Kristuksen tuloa laki oli meidän vartijamme – olimme kuin turvasäilössä odottamassa sitä aikaa, jona Vapahtaja tulisi ja me voisimme uskoa häneen."},{"book":"Kirje galatalaisille","chapter":"3","verse":"24","text":"Yritän sanoa asian toisella tavalla. Laki kasvatti ja opetti meitä Kristuksen tuloon asti. Kun uskoimme häneen, pääsimme oikeaan Jumala-suhteeseen."},{"book":"Kirje galatalaisille","chapter":"3","verse":"25","text":"Nyt, kun Kristus on tullut, lakeja ei enää tarvita suojelemaan eikä ohjaamaan meitä hänen luokseen."},{"book":"Kirje galatalaisille","chapter":"3","verse":"26","text":"Nyt me kaikki olemme Jumalan lapsia siksi, että uskomme Jeesukseen Kristukseen."},{"book":"Kirje galatalaisille","chapter":"3","verse":"27","text":"Me olemme pukeutuneet Kristukseen, kun meidät on kastettu hänen yhteyteensä."},{"book":"Kirje galatalaisille","chapter":"3","verse":"28","text":"Emme enää ole juutalaisia tai kreikkalaisia, orjia tai vapaita, emme edes miehiä tai naisia, vaan pelkästään Kristuksen omina eläviä ihmisiä, jotka kuulumme yhteen."},{"book":"Kirje galatalaisille","chapter":"3","verse":"29","text":"Jos olemme Kristuksen omia, olemme myös oikeita Aabrahamin jälkeläisiä, ja Jumalan Aabrahamille antamat lupaukset koskevat myös meitä."}]}