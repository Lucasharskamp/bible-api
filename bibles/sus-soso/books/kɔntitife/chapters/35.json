{"data":[{"book":"Kɔnti tife","chapter":"35","verse":"1","text":"Alatala naxa a masen Munsa bɛ, Mowaba fiili ma, Yurudɛn xure fɛ ma, Yeriko ya tagi,"},{"book":"Kɔnti tife","chapter":"35","verse":"2","text":"«A fala Isirayilakae bɛ, e xa taa ndee nun e rabilinyie sugandi e xa bɔxi kui, e naxee fima Lewi bɔnsɔɛ ma, e sabatima dɛnnaxɛ."},{"book":"Kɔnti tife","chapter":"35","verse":"3","text":"Lewi bɔnsɔɛ sabatima na taae nan kui, e xa xurusee luma na rabilinyie."},{"book":"Kɔnti tife","chapter":"35","verse":"4","text":"Na taa rabilinyie xa gboya sigama nɛ han nɔngɔn wulu keren na taa sɛɛti naani birin ma,"},{"book":"Kɔnti tife","chapter":"35","verse":"5","text":"kelife taa tɛtɛ ma sigafe nɔngɔn wulu firin a sogetede biri, a sogegorode biri, a kɔɔla ma, nun a yirefanyi ma.»"},{"book":"Kɔnti tife","chapter":"35","verse":"6","text":"«Na taa tongo naani nun solomasaxan ya ma, wo xa taa senni sugandi naxee findima makantadee ra mixie bɛ naxee bara faxɛ ti e mu a ɲanigexi."},{"book":"Kɔnti tife","chapter":"35","verse":"7","text":"Wo xa na taa tongo naani nun solomasaxan nun e rabilinyie fi Lewi bɔnsɔɛ ma."},{"book":"Kɔnti tife","chapter":"35","verse":"8","text":"Bɔnsɔɛ naxee xa taae wuya, e xa taa gbegbe fi. Bɔnsɔɛ naxee xa taae mu wuya, e xa taa dondoronti fi Lewi bɔnsɔɛ ma.»"},{"book":"Kɔnti tife","chapter":"35","verse":"9","text":"Alatala naxa a masen Munsa bɛ,"},{"book":"Kɔnti tife","chapter":"35","verse":"10","text":"«A fala Isirayilakae bɛ, e na Yurudɛn xure igiri sofe ra Kanaan bɔxi ma,"},{"book":"Kɔnti tife","chapter":"35","verse":"11","text":"e xa taae sugandi, naxee findima makantadee ra mixie bɛ naxee bara faxɛ ti e mu a ɲanigexi."},{"book":"Kɔnti tife","chapter":"35","verse":"12","text":"Na taae nan findima makantadee ra na mixie bɛ, han kiitisae e makiitima tɛmui naxɛ. Na kui e xa ratanga mixie ma naxee wama e gbeɲɔxɔfe, naxee wama e faxafe keren na."},{"book":"Kɔnti tife","chapter":"35","verse":"13","text":"Wo xa taa senni sugandi na wali xa fe ra,"},{"book":"Kɔnti tife","chapter":"35","verse":"14","text":"saxan Yurudɛn naakiri ma, saxan Kanaan bɔxi ma. Na taae nan findima wo makantadee ra."},{"book":"Kɔnti tife","chapter":"35","verse":"15","text":"Mixi yo mixi, a findi Isirayilaka ra, a findi xɔɲɛ ra, a findi dangi mixi ra, xa naxan yo sa mixi nde faxa a mu a ɲanigexi, na kanyi nɔma a nii ratangade na taa sennie nde kui.»"},{"book":"Kɔnti tife","chapter":"35","verse":"16","text":"«Kɔnɔ xa mixi sa mixi bɔnbɔ wure ra han a faxa, nii ba nan a ra. A lan nɛ, a fan xa faxa."},{"book":"Kɔnti tife","chapter":"35","verse":"17","text":"Xa mixi sa mixi bɔnbɔ gɛmɛ nan na han a faxa, nii ba nan a ra. A lan nɛ, a fan xa faxa."},{"book":"Kɔnti tife","chapter":"35","verse":"18","text":"Xa mixi sa mixi bɔnbɔ wuri nan na han a faxa, nii ba nan a ra. A lan nɛ, a fan xa faxa."},{"book":"Kɔnti tife","chapter":"35","verse":"19","text":"Gbeɲɔxɔɛ xa na faxɛti faxa a a suxuxi tɛmui naxɛ."},{"book":"Kɔnti tife","chapter":"35","verse":"20","text":"Xa mixi nde sa a boore radin yɛ maraɲaaxui ma, xa na mu, a ɲanige a xa a gɔnɔ se nde ra, a faxa, faxɛti nan a ra."},{"book":"Kɔnti tife","chapter":"35","verse":"21","text":"Xa mixi nde sa a boore din a bɛlɛxɛ ra yaxuya ra, a faxa, faxɛti nan a ra. A lan nɛ, a fan xa faxa. Gbeɲɔxɔɛ xa na faxɛti faxa a a suxuxi tɛmui naxɛ.»"},{"book":"Kɔnti tife","chapter":"35","verse":"22","text":"«Kɔnɔ xa mixi nde sa a boore radin yɛ ɲanigetareɲa kui, xɔnɛ mu na, xa na mu a se nde woli a ma ɲanigetareɲa kui,"},{"book":"Kɔnti tife","chapter":"35","verse":"23","text":"xa na mu a a gɔnɔ gɛmɛ ra ɲanigetareɲa kui, a fa faxa, kɔnɔ xɔnɛ nun yaxuya mu na a kui,"},{"book":"Kɔnti tife","chapter":"35","verse":"24","text":"ɲama xa a makiiti yi sɛriyɛ ra gbeɲɔxɔɛ xa fe ra."},{"book":"Kɔnti tife","chapter":"35","verse":"25","text":"Ɲama xa a ba gbeɲɔxɔɛ yi ra, a a raso makantade kui. A xa lu mɛnni han sɛrɛxɛdubɛ kuntigi laaxirama tɛmui naxɛ, Alatala naxan sugandixi."},{"book":"Kɔnti tife","chapter":"35","verse":"26","text":"Kɔnɔ xa na kanyi sa mini makantade fari ma, a nu bara so dɛnnaxɛ,"},{"book":"Kɔnti tife","chapter":"35","verse":"27","text":"gbeɲɔxɔɛ fa a to, a faxa, gbeɲɔxɔɛ mu findima faxɛti ra."},{"book":"Kɔnti tife","chapter":"35","verse":"28","text":"Mixi naxan nii bama ɲanigetareɲa kui, a xa lu makantade han sɛrɛxɛdubɛ kuntigi laaxirama tɛmui naxɛ. Sɛrɛxɛdubɛ kuntigi na laaxira tɛmui naxɛ, mixi naxan nii baxi ɲanigetareɲa kui, a nɔma gbilende a xɔnyi maratange kui.»"},{"book":"Kɔnti tife","chapter":"35","verse":"29","text":"«Sɛriyɛ nan ya wo bɔnsɔɛ bɛ yire birin, tɛmui birin."},{"book":"Kɔnti tife","chapter":"35","verse":"30","text":"Faxɛti mu lan a xa faxa seede keren xui ma, fo seede wuyaxi."},{"book":"Kɔnti tife","chapter":"35","verse":"31","text":"Faxɛti mu lan a xun xa sara, a xa faxa."},{"book":"Kɔnti tife","chapter":"35","verse":"32","text":"Mixi naxan faxɛ ti ɲanigetareɲa kui, a mu lan a xun xa sara alako a xa gbilen a xɔnyi beenun sɛrɛxɛdubɛ kuntigi laaxirama tɛmui naxɛ."},{"book":"Kɔnti tife","chapter":"35","verse":"33","text":"Wo mu lan wo xa bɔxi findi bɔxi sɛniyɛntare ra. Wuli raminife na nan nabama. Faxɛti wuli gbansan nan findima bɔxi xunsare ra."},{"book":"Kɔnti tife","chapter":"35","verse":"34","text":"Wo naxa wo xɔnyi findi yire sɛniyɛntare ra. N tan Alatala sabatixi wo tan Isirayilakae ya ma.»"}]}