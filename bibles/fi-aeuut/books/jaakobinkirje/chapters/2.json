{"data":[{"book":"Jaakobin kirje","chapter":"2","verse":"1","text":"Rakkaat kristityt, kuinka te voitte väittää olevanne Jeesuksen Kristuksen, kirkkauden Herran, omia, jos suositte rikkaita ja halveksitte köyhiä?"},{"book":"Jaakobin kirje","chapter":"2","verse":"2","text":"Seurakuntanne kokoukseen saattaa tulla joku, jolla on yllään hienot vaatteet ja sormissa kalliit kultasormukset. Samalla kertaa sinne tulee myös köyhä huonoissa vaatteissa."},{"book":"Jaakobin kirje","chapter":"2","verse":"3","text":"Te pyöritte rikkaan ympärillä ja tarjoatte hänelle parasta istumapaikkaa. Köyhälle sanotte: »Saat seistä siinä, jos haluat, tai istua lattialla.»"},{"book":"Jaakobin kirje","chapter":"2","verse":"4","text":"Tällainen käytös tekee koko uskonne kyseenalaiseksi – oletteko ollenkaan kristittyjä? – ja osoittaa, että toimintaanne ohjaavat väärät vaikuttimet."},{"book":"Jaakobin kirje","chapter":"2","verse":"5","text":"Kuulkaa, rakkaat veljet! Jumalan valitsemat köyhät ovat rikkaita uskoessaan Jeesukseen, sillä Jumalan valtakunta kuuluu heille – Jumala on luvannut sen kaikille, jotka häntä rakastavat."},{"book":"Jaakobin kirje","chapter":"2","verse":"6","text":"Ja kuitenkin, kun ajattelemme noita kahta vierasta, te halveksitte köyhää! Ettekö muista, että rikkaat usein sortavat teitä ja haastavat teidät oikeuteen?"},{"book":"Jaakobin kirje","chapter":"2","verse":"7","text":"Samoin monet heistä puhuvat halveksivasti Kristuksesta, jonka jalon nimen mukaan teitä kutsutaan kristityiksi."},{"book":"Jaakobin kirje","chapter":"2","verse":"8","text":"On hyvä, jos tottelette Herramme käskyä: »Rakasta ja auta lähimmäistäsi aivan yhtä paljon kuin rakastat itseäsi ja pidät huolta itsestäsi.»"},{"book":"Jaakobin kirje","chapter":"2","verse":"9","text":"Mutta te rikotte tämän Herran lain silloin, kun suositte rikkaita ja liehittelette heitä. Se on syntiä."},{"book":"Jaakobin kirje","chapter":"2","verse":"10","text":"Ihminen, joka muuten noudattaa Jumalan lakia, mutta tekee yhden pienen rikkeen, on yhtä syyllinen kuin se, joka on rikkonut lain jokaisen kohdan."},{"book":"Jaakobin kirje","chapter":"2","verse":"11","text":"Sillä Jumala, joka sanoi, ettet saa ottaa toisen miehen vaimoa, sanoi myös, ettet saa murhata. Vaikket siis olekaan tehnyt aviorikosta, mutta olet murhaaja, olet rikkonut koko Jumalan lain ja olet läpikotaisin syyllinen hänen edessään."},{"book":"Jaakobin kirje","chapter":"2","verse":"12","text":"Koska Kristus on sinut vapauttanut, puhu ja tee, niin kuin hän tahtoo."},{"book":"Jaakobin kirje","chapter":"2","verse":"13","text":"Jos et armahda toisia, miten voit ajatella, että sinut armahdetaan? Mutta jos armahdat muita, silloin Jumalan armo on sinua kohtaan suurempi kuin hänen tuomionsa."},{"book":"Jaakobin kirje","chapter":"2","verse":"14","text":"Rakkaat veljet, teidän ei kannata sanoa, että uskotte Herraan ja olette kristittyjä, jos ette osoita sitä auttamalla toisia. Pelastaako sellainen usko ketään?"},{"book":"Jaakobin kirje","chapter":"2","verse":"15","text":"Teillä saattaa olla ystävä, joka tarvitsee ruokaa ja vaatteita,"},{"book":"Jaakobin kirje","chapter":"2","verse":"16","text":"ja te sanotte hänelle: »Näkemiin nyt ja Jumalan siunausta. Varo, ettet vilustu ja muista syödä hyvin» – antamatta kuitenkaan hänelle vaatteita ja ruokaa. Mitä hyötyä hänelle siitä on?"},{"book":"Jaakobin kirje","chapter":"2","verse":"17","text":"Huomaatte siis, että usko ei voi olla vaikuttamatta elämäntapaanne. Usko, josta ei seuraa oikeita tekoja, on kuollutta ja hyödytöntä."},{"book":"Jaakobin kirje","chapter":"2","verse":"18","text":"Joku saattaakin nyt sanoa: »Sinä väität, että tie Jumalan yhteyteen kulkee uskon kautta eikä siihen saa lisätä mitään. Mutta minun mielestäni hyvät teotkin ovat tärkeitä, sillä jos ihmisen elämästä ei mitenkään näy hänen uskonsa – mitä sellainen usko on? Minun uskoni näkyy siitä, mitä teen.»"},{"book":"Jaakobin kirje","chapter":"2","verse":"19","text":"Onko joukossanne vielä sellaisia, joiden mielestä pelkkä Jumalan olemassaolon uskominen riittää? Muistakaa, että sen demonitkin uskovat – niin että vapisevat pelosta!"},{"book":"Jaakobin kirje","chapter":"2","verse":"20","text":"Etkö tajua, ihminen, että uskosi on yhtä tyhjän kanssa, ellet myös tee sitä, mitä Jumala tahtoo sinun tekevän? Usko, josta ei seuraa hyviä tekoja, ei ole todellista uskoa."},{"book":"Jaakobin kirje","chapter":"2","verse":"21","text":"Etkö muista, että Jumala hyväksyi esi-isämme Aabrahamin sen vuoksi, mitä hän teki? Hänhän tahtoi totella Jumalaa, vaikka se olisi merkinnyt hänen poikansa Iisakin uhraamista."},{"book":"Jaakobin kirje","chapter":"2","verse":"22","text":"Hän luotti Jumalaan siinä määrin, että oli valmis tekemään mitä ikinä Jumala häneltä pyysi. Hänen uskonsa ja tekonsa vaikuttivat yhdessä. Ne kuuluivat erottamattomasti yhteen."},{"book":"Jaakobin kirje","chapter":"2","verse":"23","text":"Tapahtui kuten Raamattu sanoo: Aabraham uskoi Jumalaa ja Jumala hyväksyi hänet. Häntä kutsuttiin jopa »Jumalan ystäväksi»."},{"book":"Jaakobin kirje","chapter":"2","verse":"24","text":"Näette siis, että merkitystä on vain sellaisella uskolla, joka ilmenee tekoina. Sellainen usko tekee ihmisen Jumalalle kelpaavaksi."},{"book":"Jaakobin kirje","chapter":"2","verse":"25","text":"Toinen esimerkki tästä on Raahab, prostituoitu. Hän auttoi Israelin kansaa piilottamalla kaksi tiedustelijaa ja lähettämällä heidät turvallisesti matkaan. Hän pelastui tämän tekonsa tähden."},{"book":"Jaakobin kirje","chapter":"2","verse":"26","text":"Aivan niin kuin ruumis on kuollut, jos siinä ei ole henkeä, samoin usko on kuollut, ellei se tule näkyviin oikeina tekoina."}]}