{"data":[{"book":"دەرچوون","chapter":"25","verse":"1","text":"یەزدان بە موسای فەرموو:"},{"book":"دەرچوون","chapter":"25","verse":"2","text":"«بە نەوەی ئیسرائیل بڵێ با بەخشینم پێشکەش بکەن، هەر یەکێک کە لەسەر دڵی بێت ببەخشێت."},{"book":"دەرچوون","chapter":"25","verse":"3","text":"«ئەمانەش ئەو پێشکەشکراوانەن کە لێیان وەردەگرن:"},{"book":"دەرچوون","chapter":"25","verse":"4","text":"ڕیسی جوان و باریک بە ڕەنگی مۆر و ئەرخەوانی و سووری ئاڵ،"},{"book":"دەرچوون","chapter":"25","verse":"5","text":"پێستی بەران کە بە ڕەنگی سوور ڕەنگکرابوو و پێستی مانگای دەریا25‏:5 مانگای دەریا: جۆرە گیاندارێکە کە تەنها لە قەراغی دەریادا دەژیێت بە تایبەتی لە دەریای سوور هەتا ئەندۆنیزیا. ئەم گیاندارەیان بەکارهێناوە چونکە پێستێکی ڕەقی هەیە.‏"},{"book":"دەرچوون","chapter":"25","verse":"6","text":"زەیتی زەیتوون بۆ چرا؛"},{"book":"دەرچوون","chapter":"25","verse":"7","text":"بەردی عاشقبەند و بەردی گرانبەهای دیکە بۆ ئێفۆد25‏:7 بەرسینەیەکی تایبەت بووە بە سەرۆکی کاهینان، بڕوانە 28‏:6‏-30؛ 39‏:2‏-21.‏ و بۆ بەرسینە."},{"book":"دەرچوون","chapter":"25","verse":"8","text":"«پیرۆزگایەکیشم بۆ دروستدەکەن بۆ ئەوەی لەنێویاندا نیشتەجێ بم،"},{"book":"دەرچوون","chapter":"25","verse":"9","text":"وەک هەموو ئەوەی پیشانت دەدەم لە نموونەی چادری پەرستن و نموونەی هەموو کەلوپەلەکانی، بەم شێوە دروستی بکەن."},{"book":"دەرچوون","chapter":"25","verse":"10","text":"«سندوقێکیش لە داری ئەکاسیا دروستبکرێت، درێژییەکەی دوو باڵ و نیو25‏:10 دوو باڵ و نیو: نزیکەی 1,1 مەتر.‏ و پانییەکەی باڵ و نیوێک25‏:10 باڵ و نیوێک: نزیکەی 70 سانتیمەتر.‏ و بەرزییەکەی باڵ و نیوێک بێت،"},{"book":"دەرچوون","chapter":"25","verse":"11","text":"ڕووی ناوەوە و دەرەوەی بە تەواوی بە زێڕی بێگەرد ڕووکەش بکرێت و بە چواردەوریشیدا چوارچێوەی زێڕینی بۆ دروستبکرێت."},{"book":"دەرچوون","chapter":"25","verse":"12","text":"چوار بازنەی زێڕینیشی بۆ دابڕێژرێت و لەسەر چوار پایەکەی دابنرێت، دوو بازنە لەلایەک و دوو بازنەش لەلایەکەی دیکەی."},{"book":"دەرچوون","chapter":"25","verse":"13","text":"دوو داریش لە داری ئەکاسیا دروستبکرێت و بە زێڕ ڕووکەش بکرێن."},{"book":"دەرچوون","chapter":"25","verse":"14","text":"دارەکانیش بخرێتە ناو بازنەکانی سەر هەردوو لای سندوقەکە، بۆ هەڵگرتنی سندوقەکە پێیان."},{"book":"دەرچوون","chapter":"25","verse":"15","text":"دارەکان لەناو بازنەکانی سندوقەکە دەبن، لێیان دەرناهێنرێن."},{"book":"دەرچوون","chapter":"25","verse":"16","text":"لەناو سندوقەکەش25‏:16 بڕوانە نامە بۆ عیبرانییەکان 9‏:4‏.‏ ئەو دوو تەختەی پەیمان25‏:16 مەبەست لە دوو تەختەی ڕاسپاردەکانی خودایە وەک شایەتێک لەناو ئەو سندوقە پارێزراوە. بڕوانە 16‏:34 و 40‏:20‏.‏ دادەنێیت کە پێت دەدەم."},{"book":"دەرچوون","chapter":"25","verse":"17","text":"«قەپاغی کەفارەتیش25‏:17 قەپاغێکە بۆ داپۆشینی سندوقی پەیمان، لە ڕۆژی کەفارەت خوێنی قوربانی لەسەر ڕژاوە بۆ لێخوشبوونی گوناه.‏ لە زێڕی بێگەرد دروستبکرێت کە دوو باڵ و نیو درێژییەکەی و باڵ و نیوێک پانییەکەی بێت."},{"book":"دەرچوون","chapter":"25","verse":"18","text":"دوو کەڕوب25‏:18 دوو کەڕوب: جووتێک پەیکەری بوونەوەری ئاسمانی باڵدارە، لە شێوەی مرۆڤ و ئاژەڵ، بۆ پارێزگاریکردنی سندوقی پەیمان دانرابوون، بڕوانە عیبرانییەکان 9‏:5‏‏.‏ لە زێڕی کوتراو دروستبکرێت، بە هەردوو لای قەپاغی کەفارەتەکەوە بکرێت."},{"book":"دەرچوون","chapter":"25","verse":"19","text":"کەڕوبێک لەلایەک دروستبکرێت و کەڕوبەکەی دیکەش لەلایەکەی دیکە، هەردوو کەڕوبەکان لەگەڵ قەپاغەکەی کەفارەت یەک پارچە بن."},{"book":"دەرچوون","chapter":"25","verse":"20","text":"دەبێت کەڕوبەکانیش باڵیان بۆ سەرەوە لێک کردبێتەوە و بە باڵەکانیان سێبەریان بەسەر قەپاغی کەفارەتەکە کردبێت. کەڕوبەکان ڕووبەڕوو بن و ڕوویان لە قەپاغی کەفارەتەکە بێت."},{"book":"دەرچوون","chapter":"25","verse":"21","text":"قەپاغی کەفارەتەکە لەسەر سندوقەکە و لەلای سەرەوە دابنرێت، لەناو سندوقەکەش ئەو دوو تەختەی پەیمان دادەنێیت کە من پێت دەدەم."},{"book":"دەرچوون","chapter":"25","verse":"22","text":"لەوێ لەگەڵت کۆدەبمەوە و لەگەڵت دەدوێم، لەسەر قەپاغی کەفارەتەکە لەنێوان دوو کەڕوبەکەی سەر سندوقی پەیمان25‏:22 عیبری: سندوقی شایەتی.‏، سەبارەت بە هەموو ئەو شتانەی فەرمانت پێدەدەم بۆ نەوەی ئیسرائیل."},{"book":"دەرچوون","chapter":"25","verse":"23","text":"«هەروەها مێزێک لە داری ئەکاسیا دروستبکرێت، کە درێژییەکەی دوو باڵ25‏:23 دوو باڵ: نزیکەی 90 سانتیمەتر.‏ و پانییەکەی باڵێک25‏:23 باڵێک: نزیکەی نیو مەتر.‏ و بەرزییەکەی باڵ و نیوێک25‏:23 باڵ و نیوێک: نزیکەی 70 سانتیمەتر.‏ بێت."},{"book":"دەرچوون","chapter":"25","verse":"24","text":"بە زێڕی بێگەردیش ڕووکەش بکرێت و چوارچێوەیەکی زێڕینیشی لە چواردەوری بۆ دروستبکرێت."},{"book":"دەرچوون","chapter":"25","verse":"25","text":"لێوارێکیشی بە پانی چوار پەنجە لە چواردەوری دروستبکرێت و چوارچێوەیەکی زێڕینیش بۆ لێوارەکە لە دەوری دابنرێت."},{"book":"دەرچوون","chapter":"25","verse":"26","text":"چوار بازنەی زێڕینیشی بۆ دروستبکرێت، بازنەکان لەسەر هەر چوار گۆشەکەی چوار پایەکەی دابنرێت."},{"book":"دەرچوون","chapter":"25","verse":"27","text":"بازنەکان لەلای لێوارەکەوە دەبن بە گیرە بۆ دوو دار بۆ هەڵگرتنی مێزەکە."},{"book":"دەرچوون","chapter":"25","verse":"28","text":"دوو دارەکەش لە داری ئەکاسیا دروستبکرێن، بە زێڕ ڕووکەش بکرێن، بەوان مێزەکە هەڵدەگرێت."},{"book":"دەرچوون","chapter":"25","verse":"29","text":"لەگەن و قاپەکانی لە زێڕی بێگەرد دروستبکرێت، هەروەها دۆلکە و تاسەکانیش کە پێشکەشکراوەکانی پێ دەڕژێنرێت."},{"book":"دەرچوون","chapter":"25","verse":"30","text":"لەسەر مێزەکەش نانی تەرخانکراو بەردەوام لەپێشم دادەنرێت."},{"book":"دەرچوون","chapter":"25","verse":"31","text":"«هەروەها چرادانێک لە زێڕی بێگەرد دروستبکرێت، ژێر چرادانەکە و قەدەکەی لە زێڕی کوتراو دروستبکرێت، کاسەکانی و گرێیەکانی و خونچەکانی لە خۆی دەبێت."},{"book":"دەرچوون","chapter":"25","verse":"32","text":"شەش لقیش لە هەردوو لایەوە دەردەچێت، سێ لق چرادان لەلایەک و سێ لق چرادان لەلایەکەی دیکە."},{"book":"دەرچوون","chapter":"25","verse":"33","text":"سێ کاسەی بادەمی لە لقێک بە گرێ و خونچەوە و سێ کاسەی بادەمی لە لقێکی دیکە بە گرێ و خونچەوە، ئاوا هەتا لقی شەشەم کە لە چرادانەکەوە دەردەچن."},{"book":"دەرچوون","chapter":"25","verse":"34","text":"هەروەها لە چرادانەکە چوار کاسەی بادەمی بە گرێ و خونچەکانیانەوە هەیە."},{"book":"دەرچوون","chapter":"25","verse":"35","text":"هەر جووتێک لق لە شەش لقەکە گرێیەکیان لەژێر بوو، هەتا شەشەم لق کە لە چرادانەکە دەردەچن."},{"book":"دەرچوون","chapter":"25","verse":"36","text":"گرێ و لقەکان لە خۆی دەبن، هەمووشیان لە زێڕی بێگەردی کوتراو دەبێت."},{"book":"دەرچوون","chapter":"25","verse":"37","text":"«حەوت چراشی بۆ دروستبکرێت و چراکانی بەرز دەکەیتەوە هەتا پێشی ڕووناک بکاتەوە."},{"book":"دەرچوون","chapter":"25","verse":"38","text":"مەقاش و مەقەڵییەکانیشی لە زێڕی بێگەرد دەبن."},{"book":"دەرچوون","chapter":"25","verse":"39","text":"چرادانەکە و هەموو کەلوپەلەکانی لە تالنتێک25‏:39 تالنتێک: نزیکەی 34 کیلۆگرام.‏ زێڕی بێگەرد دروستبکرێت."},{"book":"دەرچوون","chapter":"25","verse":"40","text":"بڕوانە ئەو شتانە لەسەر ئەو نموونەیە دروستبکەی کە لەسەر کێوەکە پیشانت دراوە."}]}