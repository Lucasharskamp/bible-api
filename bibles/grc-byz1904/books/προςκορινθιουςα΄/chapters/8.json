{"data":[{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"1","text":"Περὶ δὲ τῶν εἰδωλοθύτων, οἴδαμεν ὅτι πάντες γνῶσιν ἔχομεν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"2","text":"ἡ γνῶσις φυσιοῖ, ἡ δὲ ἀγάπη οἰκοδομεῖ. εἰ δέ τις δοκεῖ εἰδέναι τι, οὐδέπω οὐδὲν ἔγνωκε καθὼς δεῖ γνῶναι·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"3","text":"εἰ δέ τις ἀγαπᾷ τὸν Θεόν, οὗτος ἔγνωσται ὑπ᾽ αὐτοῦ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"4","text":"Περὶ τῆς βρώσεως οὖν τῶν εἰδωλοθύτων οἴδαμεν ὅτι οὐδὲν εἴδωλον ἐν κόσμῳ, καὶ ὅτι οὐδεὶς Θεὸς ἕτερος εἰ μὴ εἷς."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"5","text":"καὶ γὰρ εἴπερ εἰσὶ λεγόμενοι θεοὶ εἴτε ἐν οὐρανῷ εἴτε ἐπὶ τῆς γῆς, ὥσπερ εἰσὶ θεοὶ πολλοὶ καὶ κύριοι πολλοί,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"6","text":"ἀλλ᾽ ἡμῖν εἷς Θεὸς ὁ πατήρ, ἐξ οὗ τὰ πάντα καὶ ἡμεῖς εἰς αὐτόν, καὶ εἷς Κύριος Ἰησοῦς Χριστός, δι᾽ οὗ τὰ πάντα καὶ ἡμεῖς δι᾽ αὐτοῦ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"7","text":"Ἀλλ᾽ οὐκ ἐν πᾶσιν ἡ γνῶσις· τινὲς δὲ τῇ συνειδήσει τοῦ εἰδώλου ἕως ἄρτι ὡς εἰδωλόθυτον ἐσθίουσι, καὶ ἡ συνείδησις αὐτῶν ἀσθενὴς οὖσα μολύνεται."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"8","text":"βρῶμα δὲ ἡμᾶς οὐ παρίστησι τῷ Θεῷ· οὔτε γὰρ ἐὰν φάγωμεν περισσεύομεν, οὔτε ἐὰν μὴ φάγωμεν ὑστερούμεθα."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"9","text":"βλέπετε δὲ μήπως ἡ ἐξουσία ὑμῶν αὕτη πρόσκομμα γένηται τοῖς ἀσθενοῦσιν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"10","text":"ἐὰν γάρ τις ἴδῃ σε, τὸν ἔχοντα γνῶσιν, ἐν εἰδωλείῳ κατακείμενον, οὐχὶ ἡ συνείδησις αὐτοῦ ἀσθενοῦς ὄντος οἰκοδομηθήσεται εἰς τὸ τὰ εἰδωλόθυτα ἐσθίειν;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"11","text":"καὶ ἀπολεῖται ὁ ἀσθενῶν ἀδελφὸς ἐπὶ τῇ σῇ γνώσει, δι᾽ ὃν Χριστὸς ἀπέθανεν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"12","text":"οὕτω δὲ ἁμαρτάνοντες εἰς τοὺς ἀδελφοὺς καὶ τύπτοντες αὐτῶν τὴν συνείδησιν ἀσθενοῦσαν εἰς Χριστὸν ἁμαρτάνετε."},{"book":"ΠΡΟΣ ΚΟΡΙΝΘΙΟΥΣ Α΄","chapter":"8","verse":"13","text":"διόπερ εἰ βρῶμα σκανδαλίζει τὸν ἀδελφόν μου, οὐ μὴ φάγω κρέα εἰς τὸν αἰῶνα, ἵνα μὴ τὸν ἀδελφόν μου σκανδαλίσω."}]}