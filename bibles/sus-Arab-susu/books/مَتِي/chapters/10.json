{"data":[{"book":"مَتِي","chapter":"10","verse":"1","text":"عِسَ نَشَ عَ قْشِرَبِرّ قُ نُن قِرِنيِيٍ شِلِ، عَ نْي سٌ عٍ يِ رَ عَلَكٌ عٍ شَ نْ حِننّيٍ كٍرِدٍ مِشِيٍ قْشْ رَ، عٍ مَن شَ نْ قُرٍ مَ مْولِ بِرِن نَيَلَندٍ."},{"book":"مَتِي","chapter":"10","verse":"2","text":"نَ شّيرَ قُ نُن قِرِنيِ شِلِيٍ نَن يَ؛ عَ سِنفٍ، سِمْن، نَشَن مَن شِلِ ثِيّرِ، نُن عَ شُنيَ عَندِرٍ، سٍبٍدٍ شَ دِ يَكِ، نُن عَ شُنيَ يَيَ،"},{"book":"مَتِي","chapter":"10","verse":"3","text":"قِلِثُ نُن بَرٌتٌلٌمٍ، تٌمَسِ نُن مَتِيُ دُوتِ مَشِلِ، عَلِقَ شَ دِ يَكِ نُن تَدَيٌ،"},{"book":"مَتِي","chapter":"10","verse":"4","text":"سِمْن نَشَن شِلِ سٍلٌتِ، نُن يُدَ سِ عِسِكَرِيٌتِ نَشَن عِسَ يَنقَ."},{"book":"مَتِي","chapter":"10","verse":"5","text":"عِسَ نَشَ يِ شّمّ قُ نُن قِرِنيِيٍ شّي يِ يَامَرِ رَ؛ «وٌ نَشَ سِفَ مِشِيٍ يِرٍ يُوِقِيٍ مُ نَشٍيٍ رَ، وٌ نَشَ سٌ سَمَرِكَيٍ شَ تَايٍ كُي."},{"book":"مَتِي","chapter":"10","verse":"6","text":"وٌ شَ سِفَ عِسِرَيِلَكَيٍ نَن شْن، نَشٍيٍ لُشِ عَلْ يّشّي لْيشِيٍ."},{"book":"مَتِي","chapter":"10","verse":"7","text":"وٌ شَ كَوَندِ تِ كِرَ شْن عَ عَلَ شَ مَنفّيَ نِينِ بَرَ مَكْرّ."},{"book":"مَتِي","chapter":"10","verse":"8","text":"وٌ شَ قُرٍ مَيٍ رَيَلَن، وٌ شَ قَشَمِشِيٍ رَكٍلِ، وٌ شَ كُنّ كَنيِيٍ رَ سّنِيّن، وٌ شَ حِننّيٍ كٍرِ. وٌ كِشِ نّ، وٌ مُ سٍسٍ قِ. وٌ قَن شَ مِشِ كِ نَ كِ."},{"book":"مَتِي","chapter":"10","verse":"9","text":"وٌ نَشَ شّيمَ، فبٍتِ، شَ نَ مُ عَ رَ كْبِرِ شَنِن وٌ شُن مَ."},{"book":"مَتِي","chapter":"10","verse":"10","text":"وٌ مَن نَشَ فبْنقْي، دٌنمَ قِرِن ندٍ، سَنكِرِ، شَ نَ مُ عَ رَ شُلِ شَنِن وٌ شُن مَ. عَ لَنمَ بَلٌي شَ قِ وَلِكّ مَ.»"},{"book":"مَتِي","chapter":"10","verse":"11","text":"«وٌ نَ سٌ تَا نَشَن كُي، وٌ شَ مِشِ قَنيِ ندٍ قٍن نَشَن وٌ يِفِيَمَ، وٌ لُ نَا هَن وٌ سِفَ تَا فبّتّ."},{"book":"مَتِي","chapter":"10","verse":"12","text":"وٌ نَ سٌ مِشِيٍ شْنيِ، وٌ شَ عٍ شّيبُ."},{"book":"مَتِي","chapter":"10","verse":"13","text":"شَ نَ قْشْي مِشِيٍ قَن، عَلَ شَ وٌ شَ دُبَ سُشُ عٍ شَ قٍ رَ. كْنْ شَ نَاكَيٍ مُ قَن، عَلَ نَشَ نَ دُبَ سُشُ."},{"book":"مَتِي","chapter":"10","verse":"14","text":"شَ مِشِيٍ مُ تِن وٌ رَ سّنّدٍ، شَ نَ مُ عَ رَ عٍ تٌندِ عٍ تُلِ مَتِدٍ وٌ شَ مَسٍنيِ رَ، وٌ نّ كٍلِمَ نَ بَنشِ شَ نَ مُ عَ رَ نَ تَا كُي، وٌ شَ مّننِ بّندّ رَكْنكْن وٌ سَنيِيٍ رَ."},{"book":"مَتِي","chapter":"10","verse":"15","text":"ﭑ شَ نْندِ قَلَ وٌ بّ، كِيتِ سَ لْشْي، كِيتِ قَنمَ سٌدٌ مَ نُن فٌمٌرَ تَاكَيٍ رَ دَنفِقٍ نَ تَا مِشِيٍ رَ.»"},{"book":"مَتِي","chapter":"10","verse":"16","text":"«وٌ وٌ تُلِ مَتِ، ﭑ نَ وٌ شّيقٍ نّ عَلْ يّشّي نَشٍيٍ سٌمَ وُلَ بَرٍيٍ تَفِ. نَ كُي، وٌ شَ كْوتَ عَلْ يٍرٍ، وٌ يُفٍ شَ قَن عَلْ تُرُننَ شْنِ."},{"book":"مَتِي","chapter":"10","verse":"17","text":"وٌ شَ وٌ يّتّ مَتَنفَ مِشِيٍ مَ، بَرِ مَ عٍ وٌ سٌمَ نّ كِيتِسَيٍ يِ رَ، عٍ وٌ بْنبْمَ نّ سّبّرّ رَ عٍ شَ سَلِدٍيٍ كُي،"},{"book":"مَتِي","chapter":"10","verse":"18","text":"عٍ وٌ شَنِنمَ نّ فٌمِنَيٍ نُن مَنفّيٍ يِرٍ ﭑ مَ قٍ رَ. نَ كُي، وٌ قِندِ مَ نّ ﭑ مَ سٍيدٍيٍ رَ عٍ تَن بّ، عَ نُن سِ فبّتّيٍ بّ."},{"book":"مَتِي","chapter":"10","verse":"19","text":"عٍ نَ وٌ سٌ نٍيٍ يِ رَ، وٌ نَشَ كْنتْقِلِ وٌ شَ مَسٍنيِ شَ قٍ رَ، وٌ نَشَن قَلَمَ نُن وٌ عَ قَلَمَ كِ نَشّ، بَرِ مَ نَ بِرِن قِمَ نّ وٌ مَ نَ وَشَتِ يَتِ."},{"book":"مَتِي","chapter":"10","verse":"20","text":"وٌ تَن شَ مُ وْيّنمَ، وٌ بَبَ عَلَ شَشِلِ نَن وْيّنمَ وٌ سَابُي رَ.»"},{"book":"مَتِي","chapter":"10","verse":"21","text":"«مِشِ قَمَ عَ نفَشَكٍرٍنيِ يَنقَدٍ، عَ عَ سَ مِشِيٍ بّلّشّ، عٍ شَ عَ قَشَ. بَبّ قَن نَ مْولِ نِيَمَ عَ شَ دِ رَ، دِيٍ قَن كٍلِمَ نّ عٍ بَرِ مَيٍ شِلِ مَ، عٍ شَ عٍ قَشَ."},{"book":"مَتِي","chapter":"10","verse":"22","text":"مِشِ بِرِن قَمَ وٌ شْندٍ ﭑ شِلِ شَ قٍ رَ، كْنْ نَشَن نَ وَكِلِ هَن عَ رَحْنيِ، نَ كَنيِ كِسِمَ نّ."},{"book":"مَتِي","chapter":"10","verse":"23","text":"شَ عٍ وٌ حَشَنكَتَ يِرٍ ندٍ، وٌ شَ وٌ فِ، وٌ سِفَ تَا فبّتّ. ﭑ شَ نْندِ قَلَ وٌ بّ، وٌ مُ فّمَ عِسِرَيِلَ تَا بِرِن عِحّرّدٍ عَ قَ لُ عَدَ مَ شَ دِ مُ قَ.»"},{"book":"مَتِي","chapter":"10","verse":"24","text":"«تَالِبِ مُ دَنفِمَ عَ كَرَ مْشْ رَ، كٌنيِ قَن مُ دَنفِمَ عَ مَرِفِ رَ."},{"book":"مَتِي","chapter":"10","verse":"25","text":"عَ لَنمَ تَالِبِ شَ لُ عَلْ عَ كَرَ مْشْ، كٌنيِ قَن شَ لُ عَلْ عَ مَرِفِ. شَ قْشْي شُنيِ شِلِ قَلَ حِننّ بّلّسّبُلُ، عٍ نَشَن قَلَمَ عَ شَ قْشْي مِشِيٍ شُن مَ، عَ حَن دَنفِمَ نَ رَ.»"},{"book":"مَتِي","chapter":"10","verse":"26","text":"«وٌ نَشَ فَاشُ مِشِيٍ يَ رَ، بَرِ مَ قٍقٍ نْشُنشِ مُ نَ نَشَن مُ قَمَ مَكّنّندٍ، فُندٌ يٌ مُ نَ نَشَن مُ قَمَ كٌلٌندٍ."},{"book":"مَتِي","chapter":"10","verse":"27","text":"ﭑ نَشَن قَلَمَ وٌ بّ كْي رَ، وٌ شَ نَ مَسٍن يَنيِ رَ. وٌ نَشَن مّمَ مَكْيِكْيِ رَ، وٌ شَ دُنِحَ بِرِن نَكٌلٌن عَ رَ."},{"book":"مَتِي","chapter":"10","verse":"28","text":"وٌ نَشَ فَاشُ مِشِيٍ يَ رَ نَشٍيٍ نْمَ مِشِ قَتٍ بّندّ نَن تُن قَشَدٍ، عَ قَ لِ عٍ مُ نْمَ وٌ نِي تَن مَسْتْدٍ. وٌ شَ فَاشُ عَلَ نَن يَ رَ، نَشَن نْمَ قَتٍ بّندّ نُن نِي سْنتْدٍ يَهَننَمَ."},{"book":"مَتِي","chapter":"10","verse":"29","text":"تُرُننَ قِرِن شَ مُ سَرَ مَ بَتَنكَ كٍرٍن نَ؟ كْنْ هَلِ شْنِ دِ كٍرٍن مُ بِرَ مَ بْشِ مَ شَ وٌ بَبَ عَلَ سَفٌ مُ عَ رَ."},{"book":"مَتِي","chapter":"10","verse":"30","text":"وٌ شُنسّشّ يَتِ كْنتِشِ."},{"book":"مَتِي","chapter":"10","verse":"31","text":"نَ كُي، وٌ نَشَ فَاشُ، بَرِ مَ وٌ تِدٍ فبٌ دَنفِ تُرُننَ شْنِ فَلِ رَ.»"},{"book":"مَتِي","chapter":"10","verse":"32","text":"«مِشِ يٌ نَشَن ﭑ كٌلٌنمَ عَ مَرِفِ رَ عَدَ مَدِيٍ يَ شْرِ، ﭑ قَن نَ كَنيِ كٌلٌنمَ ﭑ بَبَ يَ شْرِ عَرِيَننَ."},{"book":"مَتِي","chapter":"10","verse":"33","text":"كْنْ نَشَن نَ تٌندِ ﭑ كٌلٌندٍ عَ مَرِفِ رَ عَدَ مَدِيٍ يَ مَ، ﭑ قَن تٌندِ مَ نّ نَ كَنيِ رَكٌلٌندٍ ﭑ بَبَ رَ نَشَن نَ عَرِيَننَ.»"},{"book":"مَتِي","chapter":"10","verse":"34","text":"«وٌ نَشَ عَ مَحْشُن عَ ﭑ قَشِ بْحّسَ نَن نَ دُنِحَ. ﭑ مُ قَشِ بْحّسَ شَ رَ، ﭑ قَشِ سَنتِدّفّمَ نَن نَ."},{"book":"مَتِي","chapter":"10","verse":"35","text":"ﭑ قَشِ قَتَنيِ نَن نَ دِ شّمّ نُن عَ بَبَ تَفِ، دِ فِنّ نُن عَ نفَ تَفِ، مَمَدِ نُن عَ مَمَ تَفِ."},{"book":"مَتِي","chapter":"10","verse":"36","text":"مِشِ نفَشَكٍرٍنيِيٍ نَن قِندِ مَ عَ يَشُييٍ رَ."},{"book":"مَتِي","chapter":"10","verse":"37","text":"مِشِ نَشَن عَ بَبَ نُن عَ نفَ شَنُمَ دَنفِقٍ ﭑ تَن نَ، نَ كَنيِ مُ دَشَ عَ شَ لُ ﭑ سّيتِ مَ. مِشِ نَشَن عَ شَ دِ شَنُمَ دَنفِقٍ ﭑ تَن نَ، نَ كَنيِ مُ دَشَ عَ شَ لُ ﭑ سّيتِ مَ."},{"book":"مَتِي","chapter":"10","verse":"38","text":"شَ مِشِ نَشَن مُ تِن تْورّ نُن قَشّ رَ، عَ مُ بِرَ ﭑ قْشْ رَ، نَ كَنيِ مُ دَشَ عَ شَ لُ ﭑ سّيتِ مَ."},{"book":"مَتِي","chapter":"10","verse":"39","text":"مِشِ نَشَن وَ مَ عَ يّتّ رَكِسِقٍ، نَ كَنيِ لْيمَ نّ. نَشَن عَ يّتّ رَلْيمَ ﭑ تَن مَ قٍ رَ، نَ كَنيِ كِسِمَ نّ.»"},{"book":"مَتِي","chapter":"10","verse":"40","text":"«مِشِ نَشَن نَ وٌ رَ سّنّ، عَ ﭑ تَن نَن نَسّنّشِ. مِشِ نَشَن نَ ﭑ نَسّنّ، عَ ﭑ شّيمَ نَن نَسّنّشِ."},{"book":"مَتِي","chapter":"10","verse":"41","text":"مِشِ نَشَن نَ نَمِحْنمّ رَ سّنّ عَ شَ نَمِحْنمّحَ مَ، عَ بَرَايِ سْتْمَ نّ عَلْ نَمِحْنمّ. مِشِ نَشَن نَ تِنشِنتْي رَ سّنّ عَ شَ تِنشِنيِ مَ، عَ بَرَايِ سْتْمَ نّ عَلْ تِنشِنتْي."},{"book":"مَتِي","chapter":"10","verse":"42","text":"مِشِ نَشَن نَ هَلِ يٍ شِنبٍلِ ثْوتِ يَ كٍرٍن قِ يِ مِشِ شُرِ كٍرٍن مَ عَ تٌ قِندِشِ ﭑ قْشِرَبِرّ رَ، ﭑ شَ نْندِ قَلَ وٌ بّ، نَ كَنيِ مُ فَنمَ عَ بَرَايِ رَ مُكُ.»"}]}