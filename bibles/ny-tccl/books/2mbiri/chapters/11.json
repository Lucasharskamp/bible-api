{"data":[{"book":"2 Mbiri","chapter":"11","verse":"1","text":"Rehobowamu atafika ku Yerusalemu anasonkhanitsa asilikali 180,000 a fuko la Yuda ndi Benjamini kuti akachite nkhondo ndi Israeli, kuti abwezeretse ufumu kwa Rehobowamu."},{"book":"2 Mbiri","chapter":"11","verse":"2","text":"Koma Yehova anayankhula ndi munthu wa Mulungu Semaya kuti,"},{"book":"2 Mbiri","chapter":"11","verse":"3","text":"“Kawuze Rehobowamu mwana wa Solomoni mfumu ya Yuda ndi Aisraeli onse ali mu Yuda ndi Benjamini kuti,"},{"book":"2 Mbiri","chapter":"11","verse":"4","text":"‘Yehova akuti: Musapite kukamenyana ndi abale anu. Pitani kwanu, aliyense wa inu, pakuti izi ndikuchita ndine.’ ” Choncho anamvera mawu a Yehova ndi kubwerera osapita kukamenyana ndi Yeroboamu."},{"book":"2 Mbiri","chapter":"11","verse":"5","text":"Rehobowamu amakhala mu Yerusalemu ndipo anamanga mizinda ya chitetezo iyi mu Yuda:"},{"book":"2 Mbiri","chapter":"11","verse":"6","text":"Betelehemu, Etamu, Tekowa,"},{"book":"2 Mbiri","chapter":"11","verse":"7","text":"Beti Zuri, Soko, Adulamu,"},{"book":"2 Mbiri","chapter":"11","verse":"8","text":"Gati, Maresa, Zifi,"},{"book":"2 Mbiri","chapter":"11","verse":"9","text":"Adoraimu, Lakisi, Azeka,"},{"book":"2 Mbiri","chapter":"11","verse":"10","text":"Zora, Ayaloni ndi Hebroni. Iyi ndiye inali mizinda yotetezedwa ya Yuda ndi Benjamini."},{"book":"2 Mbiri","chapter":"11","verse":"11","text":"Iye anakhwimitsa chitetezo cha mizindayi ndipo anayikamo atsogoleri a ankhondo, pamodzi ndi chakudya, mafuta a olivi ndi vinyo."},{"book":"2 Mbiri","chapter":"11","verse":"12","text":"Mʼmizinda yonse anayikamo zishango zikuluzikulu ndi mikondo, ndipo anachititsa kuti mizindayo ikhale yamphamvu. Choncho iye amalamulira Yuda ndi Benjamini."},{"book":"2 Mbiri","chapter":"11","verse":"13","text":"Ansembe ndi Alevi a mʼmadera onse a Israeli anakhala mbali ya Rehobowamu."},{"book":"2 Mbiri","chapter":"11","verse":"14","text":"Alevi anasiya malo awo owetera ziweto ndi katundu wawo, ndi kubwera ku Yuda ndi ku Yerusalemu chifukwa Yeroboamu ndi ana ake anawakana kukhala ansembe a Yehova."},{"book":"2 Mbiri","chapter":"11","verse":"15","text":"Ndipo iye anasankha ansembe akeake a pa malo opatulika ndi a mafano a mbuzi ndi mwana wangʼombe amene anapanga."},{"book":"2 Mbiri","chapter":"11","verse":"16","text":"Anthu ochokera fuko lililonse la Israeli amene anatsimikiza mitima yawo kufunafuna Yehova Mulungu wa Israeli, ankapitabe ku Yerusalemu kukapereka nsembe kwa Yehova, Mulungu wa makolo awo."},{"book":"2 Mbiri","chapter":"11","verse":"17","text":"Iwo analimbikitsa ufumu wa Yuda, ndipo anathandiza Rehobowamu mwana wa Solomoni kwa zaka zitatu. Pa nthawi imeneyi iye amatsatira zochita za Davide ndi Solomoni."},{"book":"2 Mbiri","chapter":"11","verse":"18","text":"Rehobowamu anakwatira Mahalati, amene abambo ake anali Yerimoti, mwana wa Davide, ndipo amayi ake anali Abihaili, mwana wa Eliabu, mwana wa Yese."},{"book":"2 Mbiri","chapter":"11","verse":"19","text":"Mkaziyo anamubereka ana aamuna awa: Yeusi, Semariya ndi Zahamu."},{"book":"2 Mbiri","chapter":"11","verse":"20","text":"Kenaka anakwatira Maaka, mwana wamkazi wa Abisalomu, amene anamubereka Abiya, Atai, Ziza ndi Selomiti."},{"book":"2 Mbiri","chapter":"11","verse":"21","text":"Rehobowamu ankamukonda Maaka mwana wa Abisalomu kuposa aliyense mwa akazi ake ndi azikazi. Iye anali ndi akazi 18, azikazi 60, ana aamuna 28 ndi ana aakazi 60."},{"book":"2 Mbiri","chapter":"11","verse":"22","text":"Rehobowamu anasankha Abiya mwana wa Maaka kuti akhale mtsogoleri pa abale ake, ndi cholinga choti adzakhale mfumu."},{"book":"2 Mbiri","chapter":"11","verse":"23","text":"Iye anachita mwanzeru, pomwaza ena mwa ana ake ku madera onse a Yuda ndi Benjamini, ndi ku mizinda yonse yotetezedwa. Iye anawapatsa zinthu zambiri ndiponso anawafunira akazi ambiri."}]}