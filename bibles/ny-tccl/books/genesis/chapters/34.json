{"data":[{"book":"Genesis","chapter":"34","verse":"1","text":"Tsopano Dina, mwana amene Leya anaberekera Yakobo, anapita kukacheza ndi akazi ena a mʼdzikolo."},{"book":"Genesis","chapter":"34","verse":"2","text":"Pamene Sekemu mwana wa Hamori Mhivi, mfumu ya deralo, anamuona, anamugwirira."},{"book":"Genesis","chapter":"34","verse":"3","text":"Koma Sekemu anamukondadi namwali uja, Dina, mwana wa Yakobo motero kuti anamuyankhula mawu womutonthoza."},{"book":"Genesis","chapter":"34","verse":"4","text":"Choncho Sekemu anati kwa abambo ake Hamori, “Mundipezere mtsikana uyu kuti akhale mkazi wanga.”"},{"book":"Genesis","chapter":"34","verse":"5","text":"Yakobo anamva kuti mwana wake Dina wagwiriridwa, koma sanachitepo kanthu msanga kudikira mpaka ana ake amuna omwe anali ku busa atabwerako."},{"book":"Genesis","chapter":"34","verse":"6","text":"Kenaka Hamori, abambo a Sekemu, anapita kukakambirana ndi Yakobo."},{"book":"Genesis","chapter":"34","verse":"7","text":"Pa nthawi iyi nʼkuti ana a Yakobo atabwererako ku busa kuja. Iwo atangomva zimene zinachitika, anawawidwa mtima. Iwo anapsa mtima kwambiri kuti Sekemu nʼkuchita chonyansa choterechi mu dziko la Israeli, kumugwirira Dina, mwana wa Yakobo."},{"book":"Genesis","chapter":"34","verse":"8","text":"Koma Hamori anawawuza kuti, “Mwana wanga Sekemu wamukonda kwambiri mwana wanu. Chonde muloleni kuti akhale mkazi wake."},{"book":"Genesis","chapter":"34","verse":"9","text":"Tiyeni tichite mgwirizano wa ukwati kuti ife tidzikwatira ana anu ndi inu mudzikwatira ana athu."},{"book":"Genesis","chapter":"34","verse":"10","text":"Khazikikani pakati pathu. Mukhoza kupeza malo wokhala kulikonse kumene mufuna. Mukhozanso kuchita malonda momasuka ndi kupeza chuma.”"},{"book":"Genesis","chapter":"34","verse":"11","text":"Pamenepo Sekemu anati kwa abambo ndi alongo ake a Dina, “Inu mundikomere mtima, ndipo ndidzakupatsani chilichonse munganene."},{"book":"Genesis","chapter":"34","verse":"12","text":"Tchulani mtengo wamalowolo umene ndiyenera kupereka, ndipo ndipereka. Ndidzakupatsani chilichonse chimene mukufuna malingana inu mukandipatsa namwaliyu kuti ndimukwatire.”"},{"book":"Genesis","chapter":"34","verse":"13","text":"Ana a Yakobo anayankha Sekemu ndi abambo ake, Hamori mwachinyengo chifukwa mlongo wawo, Dina anali atayipitsidwa."},{"book":"Genesis","chapter":"34","verse":"14","text":"Iwo anati, “Sitingachite zimenezo, kupereka mlongo wathu kwa munthu wosachita mdulidwe. Chimenecho ndi chinthu cha manyazi kwa ife."},{"book":"Genesis","chapter":"34","verse":"15","text":"Tikuvomerani pokhapokha mutakhala ngati ife, mutachita mdulidwe ana anu onse aamuna."},{"book":"Genesis","chapter":"34","verse":"16","text":"Kenaka tidzakulolani kuti mukwatire ana athu, ifenso tizikwatira ana anu. Choncho tidzakhala pakati panu ndipo tidzakhala anthu amodzi."},{"book":"Genesis","chapter":"34","verse":"17","text":"Koma ngati simuvomereza kuchita mdulidwe titenga mlongo wathu ndi kupita.”"},{"book":"Genesis","chapter":"34","verse":"18","text":"Mawu amenewa anakondweretsa Hamori ndi mwana wake Sekemu."},{"book":"Genesis","chapter":"34","verse":"19","text":"Mnyamata uja amene anali wolemekezeka kwambiri pa banja lake lonse, sanachedwe kuchita mdulidwe popeza anamukonda kwambiri mwana wa Yakobo."},{"book":"Genesis","chapter":"34","verse":"20","text":"Choncho Hamori ndi mwana wake Sekemu anapita ku chipata cha mzinda wawo kukayankhula ndi anthu a mu mzindawo."},{"book":"Genesis","chapter":"34","verse":"21","text":"Iwo anati, “Anthu awa ndi a mtendere. Aloleni kuti akhale mʼdziko mwathu muno nachitamo malonda. Dzikoli lili ndi malo ambiri woti iwo nʼkukhalamo. Tingathe kukwatira ana awo aakazi ndipo angathe kukwatira ana athu aakazi."},{"book":"Genesis","chapter":"34","verse":"22","text":"Komatu anthuwa adzavomereza kukhala amodzi a ife pokhapokha ngati amuna onse pakati pathu atachita mdulidwe monga alili iwo."},{"book":"Genesis","chapter":"34","verse":"23","text":"Tikatero, ndiye kuti ziweto zawo zonsezi, katundu wawo yenseyu ndi ziweto zawo zina zonsezi zidzakhala zathu. Choncho tiyeni tiwavomereze ndipo adzakhazikika pakati pathu.”"},{"book":"Genesis","chapter":"34","verse":"24","text":"Amuna onse amene anatuluka ku chipata cha mzinda anavomerezana ndi Hamori ndi mwana wake Sekemu, ndipo aliyense wamwamuna mu mzindamo anachita mdulidwe."},{"book":"Genesis","chapter":"34","verse":"25","text":"Patapita masiku atatu, amuna onse akumvabe ululu wa kuchita mdulidwe uja, ana awiri a Yakobo, Simeoni ndi Levi, alongo ake a Dina, anatenga malupanga ndi kulowa mu mzindawo mwakachetechete napha amuna onse."},{"book":"Genesis","chapter":"34","verse":"26","text":"Anapha Hamori ndi Sekemu. Anakatenga Dina ku nyumba kwa Sekemu nanyamuka."},{"book":"Genesis","chapter":"34","verse":"27","text":"Ana a Yakobo anafika kwa anthu ophedwawo ndi kututa katundu mu mzindawo chifukwa anagwiririra mlongo wawo."},{"book":"Genesis","chapter":"34","verse":"28","text":"Analanda nkhosa zawo, ngʼombe zawo, abulu awo ndi china chilichonse chawo mu mzindamo pamodzi ndi za ku minda."},{"book":"Genesis","chapter":"34","verse":"29","text":"Anawatengera chuma chawo chonse, akazi ndi ana awo, pamodzi ndi zonse zimene zinapezeka mʼnyumba zawo. Zonsezi zinayesedwa ngati zolandidwa ku nkhondo."},{"book":"Genesis","chapter":"34","verse":"30","text":"Pamenepo Yakobo anati kwa Simeoni ndi Levi, “Mwandiputira mavuto, ndi kundiyipitsira dzina pakati pa anthu a mʼdziko lino, Akanaani ndi Aperezi. Ife ndife owerengeka, ndipo atati aphatikizane kudzandithira nkhondo, ndiye kuti ine ndi banja langa tidzawonongeka.”"},{"book":"Genesis","chapter":"34","verse":"31","text":"Koma iwo anayankha kuti, “Pepani, nanga achite kumusandutsa mlongo wathu ngati mkazi wachiwerewere?”"}]}