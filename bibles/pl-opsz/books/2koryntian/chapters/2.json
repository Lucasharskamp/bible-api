{"data":[{"book":"2 Koryntian","chapter":"2","verse":"1","text":"Postanowiłem, że zaoszczędzę wam kolejnej wizyty, która byłaby dla was bardzo przykra."},{"book":"2 Koryntian","chapter":"2","verse":"2","text":"Chciałbym bowiem, abyście mnie pocieszyli. Ale jeśli was zasmucę, to jak będziecie mogli tego dokonać?"},{"book":"2 Koryntian","chapter":"2","verse":"3","text":"Piszę o tym dlatego, że nie chciałbym zostać zasmucony przez tych, którzy powinni mi sprawiać największą radość. Moja radość jest bowiem waszą radością."},{"book":"2 Koryntian","chapter":"2","verse":"4","text":"Piszę to z ogromnym bólem serca i ze łzami w oczach. Robię to jednak nie po to, aby sprawić wam przykrość, ale aby pokazać, jak bardzo was kocham."},{"book":"2 Koryntian","chapter":"2","verse":"5","text":"Ten, kto wyrządził mi tę przykrość, tak naprawdę wyrządził ją nie mnie, ale wam."},{"book":"2 Koryntian","chapter":"2","verse":"6","text":"Wystarczy mu już jednak kara wymierzona przez większość z was."},{"book":"2 Koryntian","chapter":"2","verse":"7","text":"Teraz należałoby mu przebaczyć i dodać otuchy, aby nie popadł w rozpacz."},{"book":"2 Koryntian","chapter":"2","verse":"8","text":"Dlatego proszę, okażcie mu miłość."},{"book":"2 Koryntian","chapter":"2","verse":"9","text":"Napisałem to, aby się przekonać, czy we wszystkim jesteście mi posłuszni."},{"book":"2 Koryntian","chapter":"2","verse":"10","text":"Jeśli komuś przebaczycie, i ja mu przebaczę. A jeśli już przebaczyłem, to ze względu na Chrystusa i dla waszego dobra,"},{"book":"2 Koryntian","chapter":"2","verse":"11","text":"abyśmy nie wpadli w pułapkę szatana, którego zamiary są nam dobrze znane."},{"book":"2 Koryntian","chapter":"2","verse":"12","text":"Gdy dotarłem do Troady, Pan dał mi wspaniałe możliwości głoszenia dobrej nowiny."},{"book":"2 Koryntian","chapter":"2","verse":"13","text":"Niepokoiłem się jednak, bo nie spotkałem Tytusa, mojego drogiego przyjaciela. Dlatego pożegnałem się ze wszystkimi i udałem się do Macedonii."},{"book":"2 Koryntian","chapter":"2","verse":"14","text":"Bogu niech jednak będą dzięki za to, że w Chrystusie zawsze pozwala nam odnosić zwycięstwo. Wszędzie też możemy nauczać ludzi o Jezusie, tak że wieść o Nim rozchodzi się po całym świecie jak cudowny zapach."},{"book":"2 Koryntian","chapter":"2","verse":"15","text":"My sami również sprawiamy Bogu radość i jesteśmy Jego cudownym zapachem, który dociera zarówno do przyjmujących zbawienie, jak i do tych, którzy zmierzają na potępienie."},{"book":"2 Koryntian","chapter":"2","verse":"16","text":"Dla pierwszych jest to zapach niosący życie, dla drugich—śmierć. Ale kto sprosta takiemu zadaniu?"},{"book":"2 Koryntian","chapter":"2","verse":"17","text":"Niektórzy ludzie głoszą dobrą nowinę dla pieniędzy. My jednak do nich nie należymy. Posłani przez Boga i odpowiedzialni przed Nim, szczerze służymy bowiem Chrystusowi."}]}