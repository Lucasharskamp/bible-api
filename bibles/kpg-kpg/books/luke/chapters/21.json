{"data":[{"book":"Luke","chapter":"21","verse":"1","text":"Jesus ga gidee Ia digau maluagina e dugu nadau tigidaumaha gi lodo di gowaa dugu hadu o di Hale Daumaha."},{"book":"Luke","chapter":"21","verse":"2","text":"Ge Ia gu gidee labelaa di ahina hagaloale ne made dono lodo e dugu ana teenedi mmee e lua."},{"book":"Luke","chapter":"21","verse":"3","text":"Mee ga helekai, “Au e hagi adu gi goodou di tonu bolo di ahina hagaloale ne made dono lodo, la ne dugu ana mee koia e logo i nia mee digau huogodoo ala i golo."},{"book":"Luke","chapter":"21","verse":"4","text":"Idimaa, digau ala i golo la ne tigidaumaha hunu maluagina o nadau maluagina, gei di ahina hagaloale la ne wanga go ana mee huogodoo ala belee mouli ai.”"},{"book":"Luke","chapter":"21","verse":"5","text":"Hunu dama agoago a Maa e helehelekai i di Hale Daumaha, bolo ma e madamada ge humalia ono hadu, mo ono tigidaumaha ala ne wanga gi God. Gei Jesus ga helekai,"},{"book":"Luke","chapter":"21","verse":"6","text":"“Godou mee huogodoo ala e mmada ginai, di madagoaa ga dau mai di hadu e dahi e dubu i dono lohongo ai. Nia mee huogodoo ga meheu gi lala.”"},{"book":"Luke","chapter":"21","verse":"7","text":"Digaula ga heeu gi Mee, “Tangada Agoago, di mee deenei le e hai ma gaa hee? Ma di aha gaa hai e haga modongoohia bolo deelaa di madagoaa ga gila aga di maa?”"},{"book":"Luke","chapter":"21","verse":"8","text":"Jesus ga helekai, “Gii pula i goodou gi de halahalau go nia daangada. E logo digau e helekai i dogu ingoo boloo, ‘Au go Mee,’ gei e helekai labelaa boloo, ‘Di madagoaa gu dau mai!’ Goodou hudee kawe i digaula."},{"book":"Luke","chapter":"21","verse":"9","text":"Goodou hudee mmaadagu i di godou longono bolo nia dauwa mono hai baahi i golo. Nia mee aanei le e hai loo gii kila i mua, gei hagalee haga modongoohia bolo di hagaodi la gu hoohoo mai.”"},{"book":"Luke","chapter":"21","verse":"10","text":"Gei Mee ga helekai labelaa boloo, “Nia henua llauehe ga heheebagi. Nia henua ala e dagi go nia king ga hagadau dadaaligi ginaadou."},{"book":"Luke","chapter":"21","verse":"11","text":"Henuailala ga ngalungalua. Nia dau magamaga mono dau magi gaa logo i nia madagoaa huogodoo. Nia mee haga maehagi ge hagamadagudagu dangada ga kila mai i di gili di langi."},{"book":"Luke","chapter":"21","verse":"12","text":"I mua nia mee aanei gaa hai, gei goodou e lawalawa e dadaaligi, e wanga gi nia gabunga e gabunga i lodo nia synagogee, ge e kili gi lodo nia hale galabudi, ge e lahi laa mua nia king mo nia dagi, idimaa goodou e hagalaamua dogu ingoo."},{"book":"Luke","chapter":"21","verse":"13","text":"Deenei hua di godou madagoaa humalia e hagadele di Longo Humalia."},{"book":"Luke","chapter":"21","verse":"14","text":"Hagabaubau gi humalia i mua di madagoaa, ge hudee hagabaubau e logo be goodou ga helekai bolo aha gi digaula,21.14 Luke 12.11-12"},{"book":"Luke","chapter":"21","verse":"15","text":"idimaa, Au ga gowadu gi goodou nia helekai mo di iloo, gei tei i godou hagadaumee e mee di hai baahi be e hagahuaidu goodou ai."},{"book":"Luke","chapter":"21","verse":"16","text":"Goodou gaa wanga go godou maadua, godou duaahina daane, godou gau mo godou ihoo, gei hunu goodou e daaligi go digaula gii mmade."},{"book":"Luke","chapter":"21","verse":"17","text":"Digau huogodoo ga hudiou adu gi goodou idimaa go dogu ingoo."},{"book":"Luke","chapter":"21","verse":"18","text":"Gei deai di ngaahulu e dahi i godou libogo e ngala ai."},{"book":"Luke","chapter":"21","verse":"19","text":"Tuu gii mau, gei goodou gaa kae di mouli."},{"book":"Luke","chapter":"21","verse":"20","text":"“Di madagoaa goodou gaa mmada gi Jerusalem e hii go nia buini dauwa, gei goodou gu iloo hua bolo ma gu hoohoo hua ga mooho."},{"book":"Luke","chapter":"21","verse":"21","text":"Gei digau ala i Judea e hai gii llele gi daha gi nia gonduu, gei digau ala i lodo di waahale damana Jerusalem e hai gi hagatanga gi daha, gei digau ala i lodo henua, hagalee hula gi lodo di waahale damana deelaa."},{"book":"Luke","chapter":"21","verse":"22","text":"Idimaa, nia laangi aalaa la go nia laangi o di hagaduadua, e hai gii kila nia helekai huogodoo ala guu hihi gi lodo di Beebaa Dabu.21.22 Hosea 9.7"},{"book":"Luke","chapter":"21","verse":"23","text":"E huaidu huoloo ang gi nia ahina ala e hai dama, mono ahina ala nadau dama lligi i nia laangi aalaa, idimaa, di haingadaa damana ga dau mai gi hongo tenua nei, gei di hagaduadua a God ga haneia gi hongo digau tenua deenei."},{"book":"Luke","chapter":"21","verse":"24","text":"Hunu gau ga daaligi gi nia hulumanu dauwa, gei hunu gau gaa lahi be digau galabudi gi nia henua llauehe huogodoo, gei digau o di bouli ga dagadagahi Jerusalem gaa dae loo gi nadau madagoaa ma gaa lawa."},{"book":"Luke","chapter":"21","verse":"25","text":"“Nia haga modongoohia gaa hai gi di laa mo di malama mo nia heduu i di langi. Nia henua huogodoo henuailala ga nadau hagadagadagagee ai, ga mmaadagu i di ngoloolo mo di bagibagia o di moana.21.25 Isaiah 13.10; Ezekiel 32.7; Joel 2.31; Hagagida 6.12-13"},{"book":"Luke","chapter":"21","verse":"26","text":"Nia daangada ga hagalibelibeina i nadau mmaadagu di tali di mee dela gaa hai gi hongo henuailala, idimaa, nia mogobuna o lodo di ahiaalangi la ga hagalee i nadau lohongo."},{"book":"Luke","chapter":"21","verse":"27","text":"Di madagoaa hua deelaa, gei Tama Tangada ga gila mai, e hanimoi i lodo di gololangi mono mogobuna maaloo dangihi ge madamada.21.27 Daniel 7.13; Hagagida 1.7"},{"book":"Luke","chapter":"21","verse":"28","text":"Di madagoaa nia mee aanei ga daamada ga kila aga, tuu i nua, mmada gi nua, i di godou haga mouli la gu hoohoo mai.”"},{"book":"Luke","chapter":"21","verse":"29","text":"Jesus gaa kai di ala kai deenei, “Haga maanadu ina di laagau ‘fig’ mono laagau huogodoo ala i golo."},{"book":"Luke","chapter":"21","verse":"30","text":"Goodou mmada gi nia lau ga daamada ga matilitili i di gili nia manga, gei goodou gu iloo bolo di madagoaa mahanahana la gu hoohoo mai."},{"book":"Luke","chapter":"21","verse":"31","text":"E hai gadoo beenei, goodou gaa mmada gi nia mee aanei ga kila aga, gei goodou gu iloo bolo Teenua King o God la gu hoohoo ga hanimoi."},{"book":"Luke","chapter":"21","verse":"32","text":"“Goodou gi langahia bolo nia mee aanei huogodoo la gaa hai i mua di mmade o digau huogodoo ala e mouli dolomeenei."},{"book":"Luke","chapter":"21","verse":"33","text":"Di langi mo henuailala la ga hagalee, gei agu helekai le e noho hua beelaa."},{"book":"Luke","chapter":"21","verse":"34","text":"“Gii pula i goodou. Hudee hagadaadaamee ina goodou gi nia haihai hagamiami, mo di inuinu nia dagaao, mo di mamaanadu di mouli dolomeenei, idimaa, di laangi deelaa le e limalima hua di tale adu gi goodou."},{"book":"Luke","chapter":"21","verse":"35","text":"Di laangi deelaa, le e hai be di hele dela e hanimoi gi hongo digau huogodoo ala e noho i nia gowaa huogodoo i henuailala."},{"book":"Luke","chapter":"21","verse":"36","text":"Gii noho kanakana, hai dalodalo i nia madagoaa huogodoo gii mee goodou di llele gi daha mo nia mee huogodoo ala gaa hai, gii mee goodou di tuu i mua Tama Tangada.”"},{"book":"Luke","chapter":"21","verse":"37","text":"Jesus e hai ana agoago i nia laangi aalaa i lodo di Hale Daumaha. Hiahi ia di mee, gei Mee gaa hana gaa noho i di boo i hongo di Gonduu Olib.21.37 Luke 19.47"},{"book":"Luke","chapter":"21","verse":"38","text":"Hagaluada loo i nia laangi aalaa, digau huogodoo e hula gi di Hale Daumaha belee hagalongo gi Mee."}]}