{"data":[{"book":"מעשי השליחים","chapter":"11","verse":"1","text":"עד מהרה נודע לשליחים ולשאר האחים ביהודה שגם הגויים נושעים על־ידי האמונה במשיח."},{"book":"מעשי השליחים","chapter":"11","verse":"2","text":"כשחזר פטרוס לירושלים החלו היהודים המשיחיים למתוח עליו ביקורת."},{"book":"מעשי השליחים","chapter":"11","verse":"3","text":"”אתה ביקרת בביתם של גויים, ואפילו אכלת איתם!“ טענו."},{"book":"מעשי השליחים","chapter":"11","verse":"4","text":"ואז סיפר להם פטרוס את הסיפור כולו – מראשיתו ועד סופו:"},{"book":"מעשי השליחים","chapter":"11","verse":"5","text":"”יום אחד בשעה שהתפללתי ביפו ראיתי חזיון: סדין גדול, קשור בארבע קצותיו, הורד מן השמים."},{"book":"מעשי השליחים","chapter":"11","verse":"6","text":"בתוך הסדין היו כל מיני חיות, זוחלים ועופות טרפים."},{"book":"מעשי השליחים","chapter":"11","verse":"7","text":"לאחר מכן שמעתי קול מן השמים שקרא: ’קום, פטרוס, שחט ואכול!‘ “"},{"book":"מעשי השליחים","chapter":"11","verse":"8","text":"” ’חס וחלילה, אדוני!‘ עניתי. ’מעולם לא אכלתי אוכל בלתי כשר או טמא!‘"},{"book":"מעשי השליחים","chapter":"11","verse":"9","text":"”אולם אותו קול מן השמים חזר ואמר: ’אם אלוהים אומר שמשהו מסוים טהור, סימן שהוא טהור. אתה אל תקרא לו טמא!‘"},{"book":"מעשי השליחים","chapter":"11","verse":"10","text":"”חזיון זה חזר ונשנה שלוש פעמים, ולאחר מכן הועלה הסדין לשמים."},{"book":"מעשי השליחים","chapter":"11","verse":"11","text":"באותה שעה הגיעו אל הבית שבו התארחתי שלושה אנשים שנשלחו מקיסריה,"},{"book":"מעשי השליחים","chapter":"11","verse":"12","text":"ורוח הקודש אמר לי ללכת איתם ללא היסוס, למרות היותם גויים! ששת האחים האלה הצטרפו אלי, וכעבור יום הגענו לקיסריה – לביתו של האדם ששלח את השלושה."},{"book":"מעשי השליחים","chapter":"11","verse":"13","text":"הוא סיפר לנו שמלאך ה׳ נגלה אליו וציווה עליו לשלוח אנשים ליפו, כדי למצוא את שמעון פטרוס."},{"book":"מעשי השליחים","chapter":"11","verse":"14","text":"’הוא יאמר לך ולבני ביתך כיצד תוכל להיוושע!‘ אמר לו המלאך."},{"book":"מעשי השליחים","chapter":"11","verse":"15","text":"”כשהתחלתי לבשר להם צלח רוח הקודש על הנאספים, בדיוק כפי שצלח עלינו בתחילה."},{"book":"מעשי השליחים","chapter":"11","verse":"16","text":"ואז נזכרתי בדברי האדון: ’יוחנן הטביל אתכם במים, אולם עוד זמן־מה תיטבלו ברוח הקודש‘."},{"book":"מעשי השליחים","chapter":"11","verse":"17","text":"ואם אלוהים נתן לגויים האלה אותה המתנה שנתן לנו, כשהאמנו באדון ישוע המשיח, מי אני שאתווכח אתו?“"},{"book":"מעשי השליחים","chapter":"11","verse":"18","text":"דבריו של פטרוס השביעו את רצונם של היהודים המשיחיים, והם החלו להלל ולשבח את האלוהים. ”כן,“ אמרו, ”גם לגויים העניק אלוהים את הזכות לחזור בתשובה ולקבל חיי נצח!“"},{"book":"מעשי השליחים","chapter":"11","verse":"19","text":"המאמינים אשר נמלטו מירושלים, בעת הרדיפה שהחלה לאחר מותו של סטפנוס, הגיעו בינתיים עד צור וצידון, קפריסין ואנטיוכיה. בכל מקום הם הכריזו על הבשורה, אבל רק ליהודים."},{"book":"מעשי השליחים","chapter":"11","verse":"20","text":"אך מאמינים אחדים, שנסעו מקפריסין וקוריניה לאנטיוכיה, סיפרו גם לכמה יוונים על האדון ישוע."},{"book":"מעשי השליחים","chapter":"11","verse":"21","text":"האדון ברך את מאמציהם, וגויים רבים האמינו באדון ישוע."},{"book":"מעשי השליחים","chapter":"11","verse":"22","text":"כששמעו על כך חברי הקהילה בירושלים, שלחו את בר־נבא לאנטיוכיה כדי לעזור למאמינים החדשים."},{"book":"מעשי השליחים","chapter":"11","verse":"23","text":"כשהגיע בר־נבא לאנטיוכיה וראה את מעשיו הנפלאים של ה׳, הוא נמלא שמחה רבה ועודד את המאמינים לדבוק באדון בכל מחיר."},{"book":"מעשי השליחים","chapter":"11","verse":"24","text":"בר־נבא היה אדם טוב לב, מלא רוח הקודש ובעל אמונה חזקה. באותה עת נוספו אנשים רבים לקהל המאמינים."},{"book":"מעשי השליחים","chapter":"11","verse":"25","text":"לאחר מכן נסע בר־נבא לטרסוס כדי לחפש את שאול,"},{"book":"מעשי השליחים","chapter":"11","verse":"26","text":"וכשמצא אותו, חזר עמו לאנטיוכיה. השניים נשארו באנטיוכיה שנה שלמה ולימדו את המאמינים החדשים והרבים (שם, באנטיוכיה, החלו לכנות את תלמידי ישוע המשיח בשם ”משיחיים“)."},{"book":"מעשי השליחים","chapter":"11","verse":"27","text":"באותה תקופה באו לאנטיוכיה נביאים אחדים מירושלים."},{"book":"מעשי השליחים","chapter":"11","verse":"28","text":"אחד מהם, אגבוס שמו, קם באחת האספות וניבא, בהשראת רוח הקודש, שרעב כבד יבוא על כל האימפריה הרומאית (נבואתו התגשמה בתקופת שלטונו של קלודיוס)."},{"book":"מעשי השליחים","chapter":"11","verse":"29","text":"משום כך החליטו המאמינים באנטיוכיה לשלוח עזרה כספית לאחיהם ביהודה, כל אחד כפי יכולתו."},{"book":"מעשי השליחים","chapter":"11","verse":"30","text":"לאחר שאספו את התרומות מסרו אותן לבר־נבא ולשאול, כדי שיביאו אותן לזקני הקהילה בירושלים."}]}