{"data":[{"book":"2 Phixxirosa","chapter":"3","verse":"1","text":"Ta siiqoto! tani intes xaafishin hayssi nam7antho kittakko. Tani intes nam7u kiittataka xaafiday hayta ha yoota akeki ekkidi inte suure qofa qofana mala intena beegothana gaadako."},{"book":"2 Phixxirosa","chapter":"3","verse":"2","text":"Hayssafe kase geesha nabeti yootida qaalane qass inte hawarista baggara inte demmida nu Godane nuna ashshidayssa azazo inte yuushi qofana mala ta koyayss."},{"book":"2 Phixxirosa","chapter":"3","verse":"3","text":"Hara wursofe kasetidi hayssa yuushi qopite. wursetha gallasatan qidhizaytine ba iitta amo kaallishe asa kadhizayti yaana."},{"book":"2 Phixxirosa","chapter":"3","verse":"4","text":"Issti qass “Goda Yesusay yaana giza ufayssi yootetibeynee? Histin izi awan dizee? Beni nu Aawati hayqossope ha simmin, haniza miishey wurikka medhettosope ha simmin hekko kase ba diza mala dees” geetes."},{"book":"2 Phixxirosa","chapter":"3","verse":"5","text":"Heyti he asati kase daro wodepe kase saloy Xoossa qaalan medhetoyssane biittayka haathafene haathan dizayssa erishe kaadetes."},{"book":"2 Phixxirosa","chapter":"3","verse":"6","text":"He wode diza alamezi haathan miteti dhayides."},{"book":"2 Phixxirosa","chapter":"3","verse":"7","text":"Hessaththoka ha7i diza saloyne biittay nagaranchati dhayana diza pirida gallasi gakanas tamas giig uttida."},{"book":"2 Phixxirosa","chapter":"3","verse":"8","text":"Ta siiqoto! inte gidiko Goda achchan issi gallas shi laytha mala, qasseka shi laythi issi gallas mala gididayssa hessa he hanoza balopite."},{"book":"2 Phixxirosa","chapter":"3","verse":"9","text":"Issi issi asatas milatizayssa mala Goday ba yootida ufayssa qaala polanas gam7enako shiin asi wurikka maaristana malane ay asika dhayontta mala koyidi izi inte gishshi takkes."},{"book":"2 Phixxirosa","chapter":"3","verse":"10","text":"Goda gallassay qasse kayiso yeetha mala qopontta dishin gakki wodhana. He gallas saloti gita girethan adhdhana. Medhetethi wurikka taman xuugeti dhayana, biittayine iza bolla dizazi wurikka xuugettana."},{"book":"2 Phixxirosa","chapter":"3","verse":"11","text":"Hessa gishshi heyti wurikka hessaththo dhayanaz gidiko histin inte geeshatethan Xoossas goynishe daanas intes waani bessenee?"},{"book":"2 Phixxirosa","chapter":"3","verse":"12","text":"Hessa gishshi Xoossa gallasay yanayssa inte lammotizaytinne izi elelli yaana mala oothizayta giditte. He gallas saloy taman xuugeti dhayana. medhetethatika tama seelan seerana."},{"book":"2 Phixxirosa","chapter":"3","verse":"13","text":"Gido attin nuni izi nuusu immida ufayssa mala xiillotetha oothoy oothetizasso oratha salone oratha biitta naagoosu."},{"book":"2 Phixxirosa","chapter":"3","verse":"14","text":"Hessa gishshi ta siiqoto! hessi wurikka hanana gallas inte naagishe diiko Goday intena inte bolla boroy bayinda dishin sarotethan demmana mala minni ditte."},{"book":"2 Phixxirosa","chapter":"3","verse":"15","text":"Nu Goda danda7ay intena ashshanas gididayssa inte erite. Nu siiqo isha Phawulosay bess imettida eratetha mala izi intes xaafidayssi hayssako."},{"book":"2 Phixxirosa","chapter":"3","verse":"16","text":"Izi hayssa ha hanoza gishshi ba kiittattan wurson hayssathoka xaafides. Iza kiittata giddon eranas waayssiza issi issi hanoti deettes. Eratethi isttas paccidayitine nam7u qofan yooqu gizayti hara geesha maxaafata mirqqizayssathoka haytaka issti mirqqana. Istti hessaththo oothizay bess dhayanaskko."},{"book":"2 Phixxirosa","chapter":"3","verse":"17","text":"Ta ishato! inte qass hessa kasetidi erida gishshi hanko makal7ata bala geedon goocheti biid kase inte minni dizasope kundontta mala naagettite."},{"book":"2 Phixxirosa","chapter":"3","verse":"18","text":"Hessape bollara nu Godane nu dhale Yesus Kiristoosa kiyatethanine iza shaaki eron pude diccite. Izas ha7ika medhinasikka bonchoy gido. Amin7i."}]}