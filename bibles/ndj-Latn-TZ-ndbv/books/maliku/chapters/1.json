{"data":[{"book":"Maliku","chapter":"1","verse":"1","text":"Achi ndi Chilongu cha Nyanyi cha Yesu Kilistu, Mwana wa Chapanga. Mayandiku vamu va dahili vavahela Mwana wa Chapanga."},{"book":"Maliku","chapter":"1","verse":"2","text":"Chakandili kucha wayandikili Isaya yaveli mbuyi wa Chapanga:"},{"book":"Maliku","chapter":"1","verse":"3","text":"Mundu yumu akukema kucheja,"},{"book":"Maliku","chapter":"1","verse":"4","text":"Topi Yohani mbatisha afumbukili kucheja, alandulili kucha vandu vapomeli sambi na kuvabatisha, kavawombela vandu, “Ili Chapanga avapomeli sambi shawu.”"},{"book":"Maliku","chapter":"1","verse":"5","text":"Vandu vatangalili kufuma mlima wa Yudeya na mbwani ya Yelusalemu vayenda kumpikanisha Yohani. Vasipomela sambi shawu, mweni kavabatisha mulweni Yoludani."},{"book":"Maliku","chapter":"1","verse":"6","text":"Yohani mbatisha afwalili yingwa yavagolilili kwa mingoma ya ngamiya na lufunga lwa ngwembi muchiwunu chaki na alili ngumbingumbi na njuki ya mudasi."},{"book":"Maliku","chapter":"1","verse":"7","text":"Kavawombela vandu, “Akwisa mundu yaveli na liwovi kupita nenga. Nenga ngujakwa ha hata kugondama kuwopola ng'oyi sha mikobasi yaki."},{"book":"Maliku","chapter":"1","verse":"8","text":"Nenga nguvabatisha kwa machi, ila mweni daavabatishi kwa Mfuki Mng'alili.”"},{"book":"Maliku","chapter":"1","verse":"9","text":"Majuva vala, Yesu afumili Nasaleti, kumlima wa Galilaya, kabatishiwa na Yohani mbatisha mulweni Yoludani."},{"book":"Maliku","chapter":"1","verse":"10","text":"Tepu pabwitukili mumachi, kawona kumbindi kwa Chapanga kufuwuka na Mfuki Mng'alili kamsunukila kucha njiva."},{"book":"Maliku","chapter":"1","verse":"11","text":"Na lishu lipikanika kufuma kumbindi, lideta “Yuwi mwana wangu yingutamili, mayiliwa na yuwi.”"},{"book":"Maliku","chapter":"1","verse":"12","text":"Tepu Mfuki Mng'alili kamugola ayendi kucheja,"},{"book":"Maliku","chapter":"1","verse":"13","text":"aku ayikalili kwa majuva milongu mchechi payeshiwa na Lijangavandu. Vang'ongolu va mudasi vaveli pala, lakini vamakungu vayisa vamkimbanikila."},{"book":"Maliku","chapter":"1","verse":"14","text":"Yohani mbatisha pavamtatilili kala muchijaka, Yesu ayendili mlima wa Galilaya kuvalandulila vandu Chilongu cha Nyanyi cha Chapanga."},{"book":"Maliku","chapter":"1","verse":"15","text":"Padeta, “Chipindi chifika, Wutwa wa kumbindi kwa Chapanga wuva pabehi! Mupomeli na muchijumili Chilongu cha Nyanyi!”"},{"book":"Maliku","chapter":"1","verse":"16","text":"Yesu patyangeyi muluwongu ya lihiva lya Galilaya, kavawona Simoni pamu na Andeleya mlongu mundu, pavafuva vasomba kwa lwafu."},{"book":"Maliku","chapter":"1","verse":"17","text":"Yesu kavawombela, “Mungovikeli na nenga dandivagoli kuva vafuva vandu.”"},{"book":"Maliku","chapter":"1","verse":"18","text":"Tepu vasileka njafu shawu, vamkovekela."},{"book":"Maliku","chapter":"1","verse":"19","text":"Paayendili pawulongolu padokwa, kavawona Yakobi na Yohani vana va Sebidayu, vayikala muwatu pavasambula njafu shawu."},{"book":"Maliku","chapter":"1","verse":"20","text":"Bahala pala, Yesu kavakema. Veni vamleka tati wawu Sebidayu na vala vagolafichuku va mula muwatu, vamkovekela Yesu."},{"book":"Maliku","chapter":"1","verse":"21","text":"Yesu na vanachuli vaki vayendili mumbwani ya Kapelinaumu. Palifikili Lijuva lya Kupumulila, Yesu kayingila Munyumba ya kudadavila kakanda kuwula."},{"book":"Maliku","chapter":"1","verse":"22","text":"Vandu vala vapikanishili ng'ulilu yaki vayikang'anika nendu, nongwa kavawula ha kucha vawula vawu va Malawu va Chapanga vamupili Musa, ila yaveli na uwesu."},{"book":"Maliku","chapter":"1","verse":"23","text":"Bahala pala mundu yavelili na mfuki mwafu kayingila Munyumba ya kudadavila, kawuta kwa lishu likomi,"},{"book":"Maliku","chapter":"1","verse":"24","text":"“Ukudayila kutugola liki, Yesu wa Nasaleti? Kwisa kutuyaghamisha? Ngumanya, Yuwi Mng'alili wa Chapanga!”"},{"book":"Maliku","chapter":"1","verse":"25","text":"Yesu kamulakalila chinyamkela, “Matu! Kopoki kwa mundu ayu!”"},{"book":"Maliku","chapter":"1","verse":"26","text":"Chinyamkela kamtaya chipwembu mundu yula, kawuta kwa lishu likomi, kakopoka kwa mundu yula."},{"book":"Maliku","chapter":"1","verse":"27","text":"Vandu vosi vayikanganika nendu, vakandili kwidasha, “Achi chindu liki? Ayi ng'ulilu ya shonu na uwesu? Mundu ayu akuwesha kuvalakalila finyamkela na veni vakumpikana!”"},{"book":"Maliku","chapter":"1","verse":"28","text":"Filongu fya Yesu filopokesha kukwila kosi kumlima wa Galilaya."},{"book":"Maliku","chapter":"1","verse":"29","text":"Tepu pavafumili Munyumba ya kudadavila, Yesu pamu na Yakobi na Yohani vanachuli vaki vayenda kaya ya Simoni na Andeleya."},{"book":"Maliku","chapter":"1","verse":"30","text":"Nafyala wa Simoni avelili kawonja pawulili akutamika. Yesu pafikili, bahala pala vamuwombela chilongu cha mawu ayu."},{"book":"Maliku","chapter":"1","verse":"31","text":"Topi Yesu kaselela kwa mawu yula mtami, kamkola liwoku kunu pamtandamusha. Utami umfuma mawu yula na mweni kakanda kuvakimbanikila."},{"book":"Maliku","chapter":"1","verse":"32","text":"Lumihi palufikili na lijuva palidibili, vandu vamuyeghela Yesu vatami vosi na vandu yivavelili na finyamkela."},{"book":"Maliku","chapter":"1","verse":"33","text":"Vandu vosi va mbwani vayikungula paluvagha,"},{"book":"Maliku","chapter":"1","verse":"34","text":"Yesu kavalowola vandu vatangalili yivavelili vakutamika matami va kila ndambu, kandi kafumisha finyamkela vatangalili. Kavagayila ng'odu finyamkela fwasi ya kuywanga, kwanongwa vamumanyili mweni ghani."},{"book":"Maliku","chapter":"1","verse":"35","text":"Chilawu yaki linyavagogolu, Yesu kayimuka, kawuka kaya kayenda pangajila vandu. Aku Yesu kamdadavila Chapanga."},{"book":"Maliku","chapter":"1","verse":"36","text":"Simoni na vayaki vayenda kumsaka."},{"book":"Maliku","chapter":"1","verse":"37","text":"Pavamuwonili vamuwombela, “Kila mundu akakusakeyi yuwi.”"},{"book":"Maliku","chapter":"1","verse":"38","text":"Yesu kavayangula, “Tuyendi fijiji fimonga fiveli pabehi, ngavalandulili vandu wuwula. Topi nyisa niyilata chichuku achi.”"},{"book":"Maliku","chapter":"1","verse":"39","text":"Naha katyanga mumlima wosi wa Galilaya, palandula Munyumba sha kudadavila na kuwusha finyamkela."},{"book":"Maliku","chapter":"1","verse":"40","text":"Mundu yavelili na ukalava amuyendilili Yesu kamtundamila na kamluva, kadeta, “Pawudayila, ukuwesha kung'ofuwa!”"},{"book":"Maliku","chapter":"1","verse":"41","text":"Yesu amuwonilili lusungu, kaholosha liwoku lyaki, kamkamula. Pambeli kamuwombela, “Ngudayila ngutangi ung'ali!”"},{"book":"Maliku","chapter":"1","verse":"42","text":"Bahala pala ukalava umfuma mundu yula, kang'ala."},{"book":"Maliku","chapter":"1","verse":"43","text":"Pambeli Yesu kamuwombela ayendi, kamkayika,"},{"book":"Maliku","chapter":"1","verse":"44","text":"kamuwombela, “Pikanishi, ukotoo kumuwombela mundu yoyosi chilongu achi ila yendi ukayilangushi kwa mtambika. Pambeli uyeghi litambiku kwa Chapanga kucha alayilili mbuyi wa Chapanga Musa, vandu valoli utovileli kwa veni.”"},{"book":"Maliku","chapter":"1","verse":"45","text":"Lakini mundu yula kawuka kakanda kukwisha chilongu chila kosi, mbaka Yesu kalemwa kuyingila kumbwani kunu pawoneka. Ila kayikala panji, pangajila vandu. Lakini hata aku, vandu vamyendela kufuma mbembu shosi."}]}