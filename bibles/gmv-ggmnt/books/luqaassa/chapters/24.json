{"data":[{"book":"Luqaassa","chapter":"24","verse":"1","text":"Wogga wonta maaladora maccashati ba giigissida shitto ekkidi Yesussa wothida duufokko bida."},{"book":"Luqaassa","chapter":"24","verse":"2","text":"Shuchchaykka duufoza duunappe genderidi dizaysa beydda."},{"book":"Luqaassa","chapter":"24","verse":"3","text":"Gido attin giddo gelidi Yesussa anha demmonta aggida gish"},{"book":"Luqaassa","chapter":"24","verse":"4","text":"istas hanzaazi dhayn jalidashe isti qopponta xoliqqettiza mayo mayida nam77u asati ista achchan eqqida."},{"book":"Luqaassa","chapter":"24","verse":"5","text":"Maccashatikka keehi babbidi duge biitta xeellishin he asati paxxidi dendidaysa hayqqethata garsan ays koyetii gida."},{"book":"Luqaassa","chapter":"24","verse":"6","text":"Izi dendidees! haan baawa, qassekka izi Galilan dishe intes kase ay gidakonne haasa7ite."},{"book":"Luqaassa","chapter":"24","verse":"7","text":"Asa nay nagaranchata kushen aadhdhi imistanasinne kaqqistanas, hayqoppekka heezantho gallas dendanas besses giidi yooti wothides."},{"book":"Luqaassa","chapter":"24","verse":"8","text":"Macasatikka hessa wode kase izi gida qaala haasa7ida."},{"book":"Luqaassa","chapter":"24","verse":"9","text":"macasati duufosoppe simmidi hessa wurssi Yesussa kaalliza tammanne issinistasnne haratas yoottida."},{"book":"Luqaassa","chapter":"24","verse":"10","text":"Hessaka hawaristas yoottiday Magidele gizasooppe yida Maaramoone Yohaano geetettizarira Yaqoobe Maaramoone istara issife diza hara maccashista."},{"book":"Luqaassa","chapter":"24","verse":"11","text":"Gido attin isti macasati yootidays agumo milatin amanibeyitenna."},{"book":"Luqaassa","chapter":"24","verse":"12","text":"Gido attin Phixiroossay wothan Yesussa duufokko gakkidinne hokkidi duufo giddo xeellishin iza anha xaaxxida mayoy xalla dizaysa beyidi keehi malaletishe beso simmides."},{"book":"Luqaassa","chapter":"24","verse":"13","text":"He gallas iza kaallizaytappe nam77ati Yerusalemeppe tammanne issi kilomitire hamuthiza Emmahose giza katama beettes."},{"book":"Luqaassa","chapter":"24","verse":"14","text":"Bishe isti he wode hanida Yesussa hayqqo gish ba garsan haasa7eteettees."},{"book":"Luqaassa","chapter":"24","verse":"15","text":"Isti haasa7etishin Yesussay istakko shiiqidi istara issife bishin,"},{"book":"Luqaassa","chapter":"24","verse":"16","text":"isti iza erontamala ista ayfey oykettidees."},{"book":"Luqaassa","chapter":"24","verse":"17","text":"Yesussay ista haysi oge hamutishe inte inte garsan haasa7etizaysi aazze gides. Istika dagamaara muzotishe sit gi eqqaggida."},{"book":"Luqaassa","chapter":"24","verse":"18","text":"Ista garsafe issay Qaliyopha geetettizaysi zaaridi ha mata galassatan Yerusalemeni handaysa erontta imatha assi nena xallaa? gides."},{"book":"Luqaassa","chapter":"24","verse":"19","text":"Izikka istas zaaridi aazzi handee? gin isti qasse zaaridi Xoossa sinthanne wurso asa sinthan oothoonine qaalan minno nabe gidida Naazirete Yesussa gish gida."},{"book":"Luqaassa","chapter":"24","verse":"20","text":"Izaka qeeseta halaqqattinne daannati hayqqo firdassi aathi immidane kaqqida."},{"book":"Luqaassa","chapter":"24","verse":"21","text":"Nuni gidikko Isra7ele wozinay iza giidi ufa7ettidos shin harappe hessi hanin qasse hach heezantho gallasa."},{"book":"Luqaassa","chapter":"24","verse":"22","text":"Qasse nu giddofe issi issi maccashati nuna keehi malalisida istikka maalado wontara gede iza duufokko biiddi,"},{"book":"Luqaassa","chapter":"24","verse":"23","text":"iza anhay beettontta ixxin yiidi izi paxxa dizaysa istas yootin kiitanchata beyddaysa nuus yoottida."},{"book":"Luqaassa","chapter":"24","verse":"24","text":"Nuppekka issi issi assi iza duufokko biidi maccashati gida mala beydda attin Yesussa demmibeyitenna."},{"book":"Luqaassa","chapter":"24","verse":"25","text":"Izikka istas inte wozinan wothontayto inte wozinay kase nabeti yootidaysa amananappe takkidayto."},{"book":"Luqaassa","chapter":"24","verse":"26","text":"Xoossafe kitettidays ha metoza ekkanasnne gede ba bonchoso gelanas besenne gides."},{"book":"Luqaassa","chapter":"24","verse":"27","text":"Museppene nabetappe doomidi xillo maxaafatan iza gish xaafetidayssa istas yooti gelthides."},{"book":"Luqaassa","chapter":"24","verse":"28","text":"Isti ba bizaso matida wode Yesussay aadhdhi biza milatides."},{"book":"Luqaassa","chapter":"24","verse":"29","text":"Istika qasse gadey qammiza gish nunara aqa giidi iza keehi woossin istara aqanas gelides."},{"book":"Luqaassa","chapter":"24","verse":"30","text":"Istara issife maaddan uttidi ukeeth ba kushen oykkidi istas menthi menthi immides."},{"book":"Luqaassa","chapter":"24","verse":"31","text":"Hessa wode ista ayfey qaaretin iza gididaysa erida, izikka ista ayfeppe geemides."},{"book":"Luqaassa","chapter":"24","verse":"32","text":"Istika nu yishe oge bolla dishin nuna haasa7isidi xillo maxaafatakka qoncisidi nuus gelanashe yootin nu wozinay tama mala xuugettibeynee? giidi issay issara haasa7ida."},{"book":"Luqaassa","chapter":"24","verse":"33","text":"Heeraka denddidi Yerusaleme simmi bida. Tammanne issinetinne istara issife dizaytikka issi bolla shiiqi dizayta demmida."},{"book":"Luqaassa","chapter":"24","verse":"34","text":"Istika ba garsan issay issas “Goday tumu denddidees! Simoonaskka beettidees” gida."},{"book":"Luqaassa","chapter":"24","verse":"35","text":"iza kaallizaytappe nam77ati oge bolla hanidayssane Yesussay ukeetha menthi menthi immidawode isti wosit eridakko istas yootida."},{"book":"Luqaassa","chapter":"24","verse":"36","text":"Hessa gish isti ba garsan haasa7etishin Yesussay ista giddon eqqidi saroy intes gido gides."},{"book":"Luqaassa","chapter":"24","verse":"37","text":"Gido attin isti moytil7e beydda milatin keehi dagammida."},{"book":"Luqaassa","chapter":"24","verse":"38","text":"Izikka istas aazas daro qoppetii? aazass inte wozinara sidheeti? gides."},{"book":"Luqaassa","chapter":"24","verse":"39","text":"Ta kushistanne ta tota haa xeellite tanakko, qassekka tana oyki beyite tana inte beyizzaysa mala moytil7es ashoynne meqethi deenna."},{"book":"Luqaassa","chapter":"24","verse":"40","text":"Iza gi simmidi ba tohotanne ba kushista ista beesides."},{"book":"Luqaassa","chapter":"24","verse":"41","text":"Istika ufaysa daroppenne malalletethafe denddidaysani buro amanontta dishin Yesussay hessani aykko mizaz dizee? giidi ista oychchides."},{"book":"Luqaassa","chapter":"24","verse":"42","text":"Istika mole xiixa issi bars izas immida."},{"book":"Luqaassa","chapter":"24","verse":"43","text":"Izikka ekkidi ista sinthan mides."},{"book":"Luqaassa","chapter":"24","verse":"44","text":"Izikka intenara ta diza wode Muse wogan nabetaninne mazmure maxaafatan ta gish xaafettidays wurikka polistanas besses gaada ta intes yoottida ta qaalay hayssakko gides."},{"book":"Luqaassa","chapter":"24","verse":"45","text":"He wode geeshsha maxaafata isti erana mala wozina istas doyidees."},{"book":"Luqaassa","chapter":"24","verse":"46","text":"Istaskka kirstossay waaye beyana heezantho gallas hayqqoppe denddana geetettidi xaafetidees gides."},{"book":"Luqaassa","chapter":"24","verse":"47","text":"Yerusalemeppe doomidi wurso deres naggarappe simoynne maarotethi iza sunthan yootettana."},{"book":"Luqaassa","chapter":"24","verse":"48","text":"Intekka hayssas markkata gides."},{"book":"Luqaassa","chapter":"24","verse":"49","text":"Taka ta aaway immida ufaysa intes yeddana, inte qasse woliqqa bollafe mayana gakanas Yerusaleme kataman takkite."},{"book":"Luqaassa","chapter":"24","verse":"50","text":"Hessafe guye ista ekkidi Biittanya giza so kezides. Be kushistaka denthidi ista anjjides."},{"book":"Luqaassa","chapter":"24","verse":"51","text":"ista anjishshe istafe shaakettidi pude salo biddes."},{"book":"Luqaassa","chapter":"24","verse":"52","text":"Istika izas hokki goynnida, keehi ufa7etishe Yerusaleme simmida."},{"book":"Luqaassa","chapter":"24","verse":"53","text":"Wurso wode maqddasen Xoossa galatishe gam7ida."}]}