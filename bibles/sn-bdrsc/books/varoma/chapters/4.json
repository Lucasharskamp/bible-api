{"data":[{"book":"VaRoma","chapter":"4","verse":"1","text":"Zvino tichati Abhurahama, tateguru wedu, panyama akawaneiko pazviri?"},{"book":"VaRoma","chapter":"4","verse":"2","text":"Nokuti dai Abhurahama akaruramisirwa namabasa, angadai aine chinhu chokuzvirumbidza nacho, asi kwete pamberi paMwari."},{"book":"VaRoma","chapter":"4","verse":"3","text":"Ko, Rugwaro runoti kudiniko? “Abhurahama akatenda Mwari, uye kukanzi kwaari ndiko kururama.”"},{"book":"VaRoma","chapter":"4","verse":"4","text":"Zvino kana munhu achiita basa, mubayiro wake hautorwi sechipo chokungopiwa, asi somubayiro wakamufanira."},{"book":"VaRoma","chapter":"4","verse":"5","text":"Asi kumunhu asingashandi, asi achitenda Mwari uyo anoruramisira munhu akaipa, kutenda kwake kuchanzi kwaari ndiko kururama."},{"book":"VaRoma","chapter":"4","verse":"6","text":"Dhavhidhi anotaura pamusoro pechinhu chimwe chete ichi paanotaura zvokuropafadzwa kwomunhu anonzi naMwari akarurama kunze kwamabasa, achiti:"},{"book":"VaRoma","chapter":"4","verse":"7","text":"“Vakaropafadzwa avo"},{"book":"VaRoma","chapter":"4","verse":"8","text":"Akaropafadzwa munhu"},{"book":"VaRoma","chapter":"4","verse":"9","text":"Ko, kuropafadzwa uku ndokwavakadzingiswa chete here? Kana kuti navasina kudzingiswawo? Nokuti tati kuna Abhurahama kutenda kwake kwakanzi kwaari ndiko kururama."},{"book":"VaRoma","chapter":"4","verse":"10","text":"Zvino zvakanzarwo seiko? Akanga adzingiswa here, kana kuti asati? Haana kunzarwo adzingiswa, asi kuti asati adzingiswa!"},{"book":"VaRoma","chapter":"4","verse":"11","text":"Uye akagamuchira chiratidzo chokudzingiswa, sechisimbiso chokururama kwaakawana nokutenda asati adzingiswa. Saka naizvozvo ndiye baba wavose vanotenda, asi vasina kudzingiswa, kuitira kuti kururama kugopiwa kwavari."},{"book":"VaRoma","chapter":"4","verse":"12","text":"Uye ndiyewo baba wavakadzingiswa, avo vasina kudzingiswa bedzi, asi vanofambawo mumakwara okutenda kwakanga kuna baba vedu Abhurahama vasati vadzingiswa."},{"book":"VaRoma","chapter":"4","verse":"13","text":"Nokuti Abhurahama, nezvizvarwa zvake, haana kupiwa chipikirwa chokuti achava mugari wenhaka yenyika, kubudikidza nomurayiro, asi kubudikidza nokururama kunobva pakutenda."},{"book":"VaRoma","chapter":"4","verse":"14","text":"Nokuti dai vaya vanorarama nomurayiro vari ivo vadyi venhaka, kutenda hakuna maturo uye nechipikirwa chinokoneswa,"},{"book":"VaRoma","chapter":"4","verse":"15","text":"nokuti murayiro unouyisa kutsamwa. Uye pasina murayiro hapanawo kudarika."},{"book":"VaRoma","chapter":"4","verse":"16","text":"Naizvozvo chipikirwa chinouya nokutenda, kuitira kuti zvive zvenyasha uye kuti chisimbiswe kuzvizvarwa zvose zvaAbhurahama, kwete avo vari vomurayiro voga, asi nokuna avo vari vokutenda kwaAbhurahama. Ndiye baba vedu tose."},{"book":"VaRoma","chapter":"4","verse":"17","text":"Sezvazvakanyorwa zvichinzi: “Ndakakuita baba vendudzi zhinji.” Ndiye baba vedu pamberi paMwari, uyo waakatenda kwaari, iye Mwari anopa upenyu kuvakafa uye anodana zvisipo sokunge zviripo."},{"book":"VaRoma","chapter":"4","verse":"18","text":"Pasina kana tariro, Abhurahama netariro akatenda uye akava baba vendudzi zhinji, sezvazvakanga zvarehwa kwaari zvichinzi, “Zvizvarwa zvako zvichadarowo.”"},{"book":"VaRoma","chapter":"4","verse":"19","text":"Haana kushayiwa simba mukutenda kwake, paakaona kuti muviri wake wakanga watofa hawo, sezvo akanga ava namakore anenge zana okuzvarwa, uye kuti chizvaro chaSara chakanga chafawo."},{"book":"VaRoma","chapter":"4","verse":"20","text":"Asi haana kukahadzika nokuda kwokusatenda pamusoro pechipikirwa chaMwari, asi akasimbiswa mukutenda kwake uye akakudza Mwari,"},{"book":"VaRoma","chapter":"4","verse":"21","text":"achinyatsogutsikana kuti Mwari ane simba rokuita zvaakanga avimbisa."},{"book":"VaRoma","chapter":"4","verse":"22","text":"Ndokusaka “zvakanzi kwaari ndiko kururama.”"},{"book":"VaRoma","chapter":"4","verse":"23","text":"Mashoko okuti, “zvakanzi kwaari,” haana kunyorerwa iye oga,"},{"book":"VaRoma","chapter":"4","verse":"24","text":"asi kwatiriwo, kuna avo vachanzi naMwari vakarurama, kunesu vanotenda kwaari iye akamutsa Jesu Ishe wedu kubva kuvakafa."},{"book":"VaRoma","chapter":"4","verse":"25","text":"Akaiswa kurufu nokuda kwezvivi zvedu uye akamutswa kuvapenyu nokuda kwokururamisirwa kwedu."}]}