{"data":[{"book":"Izajasza","chapter":"62","verse":"1","text":"Ze względu na Syjon nie będę milczeć, ze względu na Jerozolimę nie spocznę, dopóki jego sprawiedliwość nie wzejdzie jak blask i jego zbawienie nie zapłonie jak pochodnia."},{"book":"Izajasza","chapter":"62","verse":"2","text":"I ujrzą narody twoją sprawiedliwość i wszyscy królowie – twoją chwałę. I nazwą cię nowym imieniem, które usta PANA ustalą."},{"book":"Izajasza","chapter":"62","verse":"3","text":"I będziesz koroną chwały w ręku PANA i królewskim diademem w ręce twego Boga."},{"book":"Izajasza","chapter":"62","verse":"4","text":"Nie będą cię więcej zwać Opuszczoną ani twoja ziemia nie będzie więcej nazwana Spustoszoną. Ale ty będziesz nazywana Chefsiba, a twoja ziemia Beula, bo PAN ma w tobie upodobanie i twoja ziemia będzie poślubiona."},{"book":"Izajasza","chapter":"62","verse":"5","text":"Jak bowiem młodzieniec poślubia dziewicę, tak twoi synowie cię poślubią. I jak oblubieniec raduje się z oblubienicy, tak twój Bóg będzie się radować z ciebie."},{"book":"Izajasza","chapter":"62","verse":"6","text":"Na twoich murach, Jerozolimo, postawiłem stróżów, którzy przez cały dzień i całą noc nigdy nie zamilkną. Wy, którzy wspominacie PANA, nie milczcie;"},{"book":"Izajasza","chapter":"62","verse":"7","text":"I nie dajcie mu odpoczynku, dopóki nie utwierdzi i dopóki nie uczyni Jerozolimy chwałą na ziemi."},{"book":"Izajasza","chapter":"62","verse":"8","text":"PAN przysiągł na swoją prawicę i na ramię swojej mocy: Nie wydam już twojej pszenicy na pokarm twoim wrogom, a synowie cudzoziemców nie będą pić twego wina, przy którym się trudziłaś."},{"book":"Izajasza","chapter":"62","verse":"9","text":"Ale ci, którzy je zgromadzą, będą je spożywać i chwalić PANA; a ci, którzy je zbierają, będą je pić w dziedzińcach mojej świątyni."},{"book":"Izajasza","chapter":"62","verse":"10","text":"Przechodźcie, przechodźcie przez bramy! Torujcie drogę ludowi; wyrównajcie, wyrównajcie gościńce; usuwajcie kamienie, podnieście sztandar dla narodów."},{"book":"Izajasza","chapter":"62","verse":"11","text":"Oto PAN rozkaże wołać aż po krańce ziemi: Powiedzcie córce Syjonu: Oto nadchodzi twój Zbawiciel, oto jego zapłata z nim, a jego dzieło przed nim."},{"book":"Izajasza","chapter":"62","verse":"12","text":"Twoich synów nazwą Ludem Świętym, Odkupionymi PANA, a ciebie nazwą Poszukiwaną, Miastem Nieopuszczonym."}]}