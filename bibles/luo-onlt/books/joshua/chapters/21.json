{"data":[{"book":"Joshua","chapter":"21","verse":"1","text":"Bangʼe jotelo mag anywola mag dhout jo-Lawi nobiro ir Eliazar jadolo, Joshua wuod Nun, kod jotelo mag dhout anywola mamoko mag Israel,"},{"book":"Joshua","chapter":"21","verse":"2","text":"kama iluongo ni Shilo ei Kanaan mi giwachonegi niya, “Jehova Nyasaye nochiko kokalo kuom Musa ni mondo imiwa dalano mondo wadagie, kod kuonde ma jambwa nyalo kwayoe.”"},{"book":"Joshua","chapter":"21","verse":"3","text":"Omiyo kaka Jehova Nyasaye nosechiko, jo-Israel nomiyo jo-Lawi mier matindogi kod kuonde kwath koa kuom pokgi giwegi."},{"book":"Joshua","chapter":"21","verse":"4","text":"Pok mokwongo nodhine jo-Kohath kaluwore gi anywola margi. Jo-Lawi mane nyikwa Harun jadolo nopog mier matindo apar gadek koa e dhout Juda, Simeon kod Benjamin."},{"book":"Joshua","chapter":"21","verse":"5","text":"Nyikwa Kohath mane odongʼ nopog mier matindo apar koa e anywola mar dhout Efraim, Dan kod nus mar dhood Manase."},{"book":"Joshua","chapter":"21","verse":"6","text":"Nyikwa Gershon nopog mier matindo apar gadek koa e anywola mar dhood Isakar, Asher, Naftali, to gi nus mar dhood Manase man Bashan."},{"book":"Joshua","chapter":"21","verse":"7","text":"Nyikwa Merari kaluwore gi anywola margi, noyudo mier matindo apar gariyo koa e dhood Reuben, Gad kod Zebulun."},{"book":"Joshua","chapter":"21","verse":"8","text":"Omiyo jo-Israel nopogo jo-Lawi mier matindogi kod kuonde kwath, mana kaka Jehova Nyasaye nochiko kokalo kuom Musa."},{"book":"Joshua","chapter":"21","verse":"9","text":"Koa e dhout Juda kod Simeon negipogo mier matindogi gi nying-gi kama:"},{"book":"Joshua","chapter":"21","verse":"10","text":"mier matindogi ne gin mek nyikwa Harun mane oa kuom jo-Kohath e anywola mar jo-Lawi, nikech pok mokwongo nomigi."},{"book":"Joshua","chapter":"21","verse":"11","text":"Ne gimiyogi Kiriath Arba (tiende ni, Hebron), gi kuonde kwath, mantiere e piny manie got mar Juda. Arba ne en kwar jo-Anak."},{"book":"Joshua","chapter":"21","verse":"12","text":"To puothe kod gwenge molworo dala maduongʼ ne gisemiyo Kaleb wuod Jefune kaka pok mare."},{"book":"Joshua","chapter":"21","verse":"13","text":"Omiyo nyikwa Harun jadolo negimiyo Hebron (ma en dala maduongʼ mar tony mar ngʼama oneko), Libna,"},{"book":"Joshua","chapter":"21","verse":"14","text":"Jatir, Eshtemoa,"},{"book":"Joshua","chapter":"21","verse":"15","text":"Holon, Debir,"},{"book":"Joshua","chapter":"21","verse":"16","text":"Ain, Juta kod Beth Shemesh, kaachiel gi legegi mag kwath. Giduto ne gin mier matindo ochiko koa e dhoudi ariyogi."},{"book":"Joshua","chapter":"21","verse":"17","text":"To koa e dhood Benjamin ne gimiyogi"},{"book":"Joshua","chapter":"21","verse":"18","text":"Anathoth kod Almon, kaachiel gi kuondegi mag kwath. Giduto ne gin mier matindo angʼwen."},{"book":"Joshua","chapter":"21","verse":"19","text":"Mier matindo duto mane omi jodolo ma nyikwa Harun, ne gin apar gadek, kaachiel gi legegi mag kwath."},{"book":"Joshua","chapter":"21","verse":"20","text":"Anywola mar jo-Kohath mar dhood Lawi mane odongʼ nopog mier matindo koa e dhood Efraim."},{"book":"Joshua","chapter":"21","verse":"21","text":"E yo kama otingʼore mar Efraim nomi"},{"book":"Joshua","chapter":"21","verse":"22","text":"Kibzaim kod Beth Horon, kaachiel gi legegi mag kwath. Giduto ne gin mier matindo angʼwen."},{"book":"Joshua","chapter":"21","verse":"23","text":"Bende koa e dhood Dan nomigi"},{"book":"Joshua","chapter":"21","verse":"24","text":"gi Aijalon kod Gath Rimon, kaachiel gi legegi mag kwath. Giduto ne gin mier matindo angʼwen."},{"book":"Joshua","chapter":"21","verse":"25","text":"Koa e nus mar dhood Manase nomigi"},{"book":"Joshua","chapter":"21","verse":"26","text":"Mier matindogi apar kod legegi mag kwath nomi anywola jo-Kohath mane odongʼ."},{"book":"Joshua","chapter":"21","verse":"27","text":"Mier mane omi jo-Gershon maa e dhood Lawi ne gin:"},{"book":"Joshua","chapter":"21","verse":"28","text":"Koa e dhood Isakar, nomigi,"},{"book":"Joshua","chapter":"21","verse":"29","text":"Jarmuth kod En Ganim, kaachiel gi legegi mag kwath. Giduto ne gin mier matindo angʼwen."},{"book":"Joshua","chapter":"21","verse":"30","text":"Koa e dhood Asher nomigi,"},{"book":"Joshua","chapter":"21","verse":"31","text":"Helkath kod Rehob, kaachiel gi legegi mag kwath. Giduto ne gin mier matindo angʼwen."},{"book":"Joshua","chapter":"21","verse":"32","text":"Koa e dhood Naftali, nomigi,"},{"book":"Joshua","chapter":"21","verse":"33","text":"Mier matindo duto mar anywola jo-Gershon ne gin apar gadek, kaachiel gi legegi mag kwath."},{"book":"Joshua","chapter":"21","verse":"34","text":"Anywola jo-Merari (ma gin jo-Lawi mamoko) nomi:"},{"book":"Joshua","chapter":"21","verse":"35","text":"Dimna kod Nahalal, kaachiel gi legegi mag kwath. Giduto ne gin mier matindo angʼwen."},{"book":"Joshua","chapter":"21","verse":"36","text":"Koa e dhood Reuben nomi:"},{"book":"Joshua","chapter":"21","verse":"37","text":"Kedemoth kod Mefath, kaachiel gi legegi mag kwath. Giduto ne gin mier matindo angʼwen."},{"book":"Joshua","chapter":"21","verse":"38","text":"Koa e dhood Gad nomi:"},{"book":"Joshua","chapter":"21","verse":"39","text":"Heshbon kod Jazer, kaachiel gi legegi mag kwath. Giduto ne gin mier matindo angʼwen."},{"book":"Joshua","chapter":"21","verse":"40","text":"Mier matindo duto mane opog ni anywola jo-Merari mane gin jo-Lawi modongʼ, ne gin apar gariyo."},{"book":"Joshua","chapter":"21","verse":"41","text":"Mier matindo mag jo-Lawi e piny mane jo-Israel okawo ne gin piero angʼwen gaboro giduto, kaachiel gi legegi mag kwath."},{"book":"Joshua","chapter":"21","verse":"42","text":"Mier matindogi moro ka moro ne nigi legegi mag kwath e alworagi, kendo ma ne en adiera ne mier matindogi duto."},{"book":"Joshua","chapter":"21","verse":"43","text":"Omiyo Jehova Nyasaye nomiyo jo-Israel pinje duto mane osingore ni enomi kweregi, kendo ne gikawogi mi gidakie."},{"book":"Joshua","chapter":"21","verse":"44","text":"Jehova Nyasaye nomiyogi kwe, mana kaka ne osesingore ni enomi kweregi. Onge wasikgi moro amora mane omonjogi; kendo Jehova Nyasaye nochiwo wasikgi duto e lwetgi."},{"book":"Joshua","chapter":"21","verse":"45","text":"Onge singruok moro amora mane Jehova Nyasaye omiyo jo-Israel mane ok otimonegi; moro ka moro nochopo kaka nowacho."}]}