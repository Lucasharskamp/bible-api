{"data":[{"book":"KOLOOSI","chapter":"4","verse":"1","text":"Onon kadi yo jeyɓe, jogoree jiyaaɓe mon ɓen no feewiri e no nunɗiri, e hoore andugol wonde onon kadi hiɗon mari Jeyɗo on ka kammu."},{"book":"KOLOOSI","chapter":"4","verse":"2","text":"Duumee e toragol Alla, hakkilanon e ɗun e dow yettugol mo."},{"book":"KOLOOSI","chapter":"4","verse":"3","text":"Toranoɗon men kadi, fii yo Alla udditan konguɗi amen ɗin dambugal fii no men waawira feɲɲinirde goonga lugguɗo *Almasiihu on, on goonga mo mi jolkaa fii mun,"},{"book":"KOLOOSI","chapter":"4","verse":"4","text":"e no mi yewtira fii on goonga no laaɓiri, wano haaniranimmi non."},{"book":"KOLOOSI","chapter":"4","verse":"5","text":"E telen-ma ɓe gomɗinaa ɓen, wondiree faamu, hara on accaali fajuhun woo feƴƴira on."},{"book":"KOLOOSI","chapter":"4","verse":"6","text":"Yo taw soono woo konguɗi mon ɗin ko welɗi, hara hiɗi weliri wa lanɗan, fii no andiron ko honno jaaborton mo kala."},{"book":"KOLOOSI","chapter":"4","verse":"7","text":"Tikiiki, oo musiɗɗo an yiɗaaɗo, golloowo holniiɗo mo mi kurkodata fii golle Joomiraaɗo on, o andinoyay on fow fii no mi fewndori."},{"book":"KOLOOSI","chapter":"4","verse":"8","text":"Ko waɗi si mi immini mo haa e mon, ko fii no andiron no men fewndori, e fii yo o wakkilin ɓerɗe mon ɗen."},{"book":"KOLOOSI","chapter":"4","verse":"9","text":"Mi immindinanii on mo e oo musiɗɗo yiɗaaɗo sella-findeejo wi'eteeɗo Onesiima, on ko mo mon. Ɓe andinoyay on ko woni feƴƴude gaa kon fow."},{"book":"KOLOOSI","chapter":"4","verse":"10","text":"Oo wondiɗɗo an e joge wi'eteeɗo Aristarke salminii on, wondude e Markuusa, oo denɗiraawo Barnabaasi, on mo tindinanaɗon fii mun. Si o hewtoyii ka mon, wernee mo moƴƴa."},{"book":"KOLOOSI","chapter":"4","verse":"11","text":"Iisaa jammaaɗo Yustuusa kadi salminii on. E nder leɲol *Yahuuda ngol, ko ɓee ɗoo tun woni gollidude e an fii *laamateeri Alla ndin, ɓe woni wakkilinɓe lan."},{"book":"KOLOOSI","chapter":"4","verse":"12","text":"Oo kurkaadu Iisaa Almasiihu on wi'eteeɗo Epafaraasi salminii on, on ko mo mon. Himo duumii e tippiro fii mon e nder torndeeji makko ɗin, fii no tabitiron wa mokobaaɓe, heewuɓe hoolaare e telen-ma faale Alla on fow."},{"book":"KOLOOSI","chapter":"4","verse":"13","text":"Miɗo seeditanii mo ɗun, wonde o yanganike on fota, e fii ɓee ɓe Laa'udiisa e fii ɓee ɓe Hiirapoliisa."},{"book":"KOLOOSI","chapter":"4","verse":"14","text":"Awa kadi, oo ɲawndoowo yiɗaaɗo wi'eteeɗo Luuka, wondude e Demaasi, salminii on."},{"book":"KOLOOSI","chapter":"4","verse":"15","text":"Salminanee lan musiɓɓe wonɓe Laa'udiisa ɓen, kaɲun e oo debbo wi'eteeɗo Nimfaasi, e *moftal wongal ka suudu makko ngal."},{"book":"KOLOOSI","chapter":"4","verse":"16","text":"Si nduu ɓatakuru jangaama ka mon, etee kadi no ndu jangiree ka moftal wongal Laa'udiisa. Jangon kadi iwranayndu on ndun Laa'udiisa."},{"book":"KOLOOSI","chapter":"4","verse":"17","text":"Wi'on kadi oo wi'eteeɗo Arkiipe yo o eto no o timminira ɗee golle ɗe o heɓiri Joomiraaɗo on."},{"book":"KOLOOSI","chapter":"4","verse":"18","text":"Min Puulusa, mi salminirii on jungo an ngon tigi. Awa anditee fii jolokooje an ɗen. Yo moƴƴere wonan on."}]}