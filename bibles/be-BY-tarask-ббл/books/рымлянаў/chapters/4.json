{"data":[{"book":"РЫМЛЯНАЎ","chapter":"4","verse":"1","text":"Што ж, скажам, Абрагам, бацька наш, набыў па плоці?"},{"book":"РЫМЛЯНАЎ","chapter":"4","verse":"2","text":"Калі Абрагам апраўдаўся дзеямі, ён мае пахвалу, але не перад Богам."},{"book":"РЫМЛЯНАЎ","chapter":"4","verse":"3","text":"Бо што кажа Пісаньне? «Паверыў Абрагам Богу, і гэта залічылася яму ў праведнасьць»."},{"book":"РЫМЛЯНАЎ","chapter":"4","verse":"4","text":"Плата працаўніку залічваецца не зь мілаты, а з абавязку;"},{"book":"РЫМЛЯНАЎ","chapter":"4","verse":"5","text":"а таму, хто не працуе, а верыць у Таго, Хто апраўдвае бязбожнага, вера ягоная залічваецца ў праведнасьць."},{"book":"РЫМЛЯНАЎ","chapter":"4","verse":"6","text":"Так і Давід называе шчасным чалавека, якому Бог залічвае праведнасьць незалежна ад дзеяў:"},{"book":"РЫМЛЯНАЎ","chapter":"4","verse":"7","text":"«дабрашчасныя, каму беззаконьні дараваныя і чые грахі пакрытыя;"},{"book":"РЫМЛЯНАЎ","chapter":"4","verse":"8","text":"дабрашчасны той чалавек, якому Гасподзь не залічыць грэху»."},{"book":"РЫМЛЯНАЎ","chapter":"4","verse":"9","text":"Дабрашчаснасьць гэтая датычыцца абразаньня, ці неабразаньня? Мы кажам, што Абрагаму вера залічылася ў праведнасьць."},{"book":"РЫМЛЯНАЎ","chapter":"4","verse":"10","text":"Калі залічылася? пасьля абразаньня ці да абразаньня? Не пасьля абразаньня, а да абразаньня."},{"book":"РЫМЛЯНАЎ","chapter":"4","verse":"11","text":"І знак абразаньня ён атрымаў, як пячатку праведнасьці празь веру, якую меў у неабразаньні, так што ён стаўся бацькам усіх веруючых у неабразаньні, каб і ім залічылася праведнасьць,"},{"book":"РЫМЛЯНАЎ","chapter":"4","verse":"12","text":"і бацькам абрэзаных, ня толькі тых, што прынялі абразаньне, але і тых, што ходзяць па сьлядах веры бацькі нашага Абрагама, якую меў ён у неабразаньні."},{"book":"РЫМЛЯНАЎ","chapter":"4","verse":"13","text":"Бо не законам дадзена Абрагаму, альбо семені ягонаму, абяцаньне - быць спадкаемцам сьвету, а праведнасьцю веры."},{"book":"РЫМЛЯНАЎ","chapter":"4","verse":"14","text":"Калі спадкаемцы тыя, што сьцьвярджаюцца на законе, дык марная вера, нячыннае абяцаньне;"},{"book":"РЫМЛЯНАЎ","chapter":"4","verse":"15","text":"бо закон творыць гнеў, таму што дзе няма закона, няма і парушэньня."},{"book":"РЫМЛЯНАЎ","chapter":"4","verse":"16","text":"Такім чынам па веры, каб было зь літасьці, каб абяцаньне было неадменнае ўсім, ня толькі па законе, але і па веры нашчадкаў Абрагама, які ёсьць бацька ўсім нам, -"},{"book":"РЫМЛЯНАЎ","chapter":"4","verse":"17","text":"як напісана: «Я паставіў цябе бацькам многіх народаў», - перад Богам, Якому ён паверыў, Які ажыўляе мёртвых і называе няіснае, як існае."},{"book":"РЫМЛЯНАЎ","chapter":"4","verse":"18","text":"Ён звыш надзеі, паверыў з надзеяй, праз што зрабіўся бацькам многіх народаў, згодна са сказаным: «Такое шматлікае будзе семя тваё»."},{"book":"РЫМЛЯНАЎ","chapter":"4","verse":"19","text":"І, не зьнямогшыся ў веры, ён ня думаў, што цела ягонае, амаль стогадовага, ужо зьмярцьвела, і нутроба Сарыная ў зьмярцьвеньні;"},{"book":"РЫМЛЯНАЎ","chapter":"4","verse":"20","text":"не пахіснуўся ў абяцаньні Божым недавярствам, а застаўся цьвёрды ў веры, узьнёсшы славу Богу,"},{"book":"РЫМЛЯНАЎ","chapter":"4","verse":"21","text":"і будучы добра ўпэўнены, што Ён мае сілу выканаць абяцанае."},{"book":"РЫМЛЯНАЎ","chapter":"4","verse":"22","text":"Таму і залічылася яму ў праведнасьць."},{"book":"РЫМЛЯНАЎ","chapter":"4","verse":"23","text":"А што залічана было яму, напісана ня толькі яму аднаму,"},{"book":"РЫМЛЯНАЎ","chapter":"4","verse":"24","text":"але і нам: залічыцца і нам, што веруюць у Таго, Хто ўваскрэсіў зь мёртвых Ісуса (Хрыста), Госпада нашага,"},{"book":"РЫМЛЯНАЎ","chapter":"4","verse":"25","text":"Які прададзены за грахі нашыя і ўваскрэс дзеля апраўданьня нашага."}]}