{"data":[{"book":"Matthew","chapter":"15","verse":"1","text":"Nia Pharisee mono gau haga donudonu haganoho ne lloomoi i Jerusalem, ga heeu gi Jesus,"},{"book":"Matthew","chapter":"15","verse":"2","text":"“Au dama agoago le e aha ala e haga balumee nia haganoho tadau maadua mmaadua mai i mua? Digaula hagalee tono nadau lima i mua nadau miami!”"},{"book":"Matthew","chapter":"15","verse":"3","text":"Jesus ga helekai, “Gei goodou e aha ala e hagalee daudali nia haganoho a God, e daudali hua godou hangaahai?"},{"book":"Matthew","chapter":"15","verse":"4","text":"God gu helekai bolo goe gi hagalabagau ina do damana mo do dinana. Maa tangada gaa hai hagahuaidu dono damana be go dono dinana e humalia hua e daaligi gii made.15.4 Exodus 20.12; 21.17; Deuteronomy 5.16; Leviticus 20.9"},{"book":"Matthew","chapter":"15","verse":"5","text":"Gei goodou gu agoago bolo maa tangada dana mee i golo e mee di hagamaamaa dono damana mo dono dinana, geia e hai boloo, ‘Di mee deenei la di mee ni God,’"},{"book":"Matthew","chapter":"15","verse":"6","text":"gei mee hagalee hai gi hagalaamua dono damana. Malaa, deenei di godou hai ne haga balumee nia helekai a God, mai i godou daudali hua godou agoago."},{"book":"Matthew","chapter":"15","verse":"7","text":"Goodou digau hai hegau ngudu golomada! Ma e donu hua go nia haga modongoohia soukohp Isaiah i goodou boloo,"},{"book":"Matthew","chapter":"15","verse":"8","text":"‘God gu helekai bolo digau aanei"},{"book":"Matthew","chapter":"15","verse":"9","text":"Malaa, nadau hai daumaha mai gi di Au"},{"book":"Matthew","chapter":"15","verse":"10","text":"Jesus ga gahi mai nia daangada dogologo, ga helekai, “Goodou hagalongo gi modongoohia humalia."},{"book":"Matthew","chapter":"15","verse":"11","text":"Ma hagalee go di mee dela e ulu gi lodo di ngudu dela e haga dogolia tangada, ma go di mee dela e hanaga i lodo di ngudu dela e hai tangada gi hagalee madammaa.”"},{"book":"Matthew","chapter":"15","verse":"12","text":"Nia dama agoago a maa ga mmaanege adu gi Mee, ga helekai, “Goe e iloo bolo nia Pharisee la gu hagawelewele gi dau agoago?”"},{"book":"Matthew","chapter":"15","verse":"13","text":"Jesus ga helekai, “Nia laagau huogodoo ala hagalee ne dogi go dogu Damana i di langi, le e daagi gi daha."},{"book":"Matthew","chapter":"15","verse":"14","text":"E hai di aha, digaula nia dagi deegida o digau deegida. Maa tagi deegida gaa dagi dono ehoo deegida, meemaa huogodoo la gaa too gi lodo di lua.”15.14 Luke 6.39"},{"book":"Matthew","chapter":"15","verse":"15","text":"Peter ga helekai, “Meenei, haga modongoohia ina mai gi gimaadou dau ala kai deenaa.”"},{"book":"Matthew","chapter":"15","verse":"16","text":"Jesus ga helekai, “Ma e aha goodou digi modongoohia labelaa?"},{"book":"Matthew","chapter":"15","verse":"17","text":"Goodou e de iloo bolo nia mee ala e wanga gi lodo di ngudu tangada e hula gi lodo tinae, gaa lawa ga lloomoi gi daha mo tuaidina?"},{"book":"Matthew","chapter":"15","verse":"18","text":"Gei nia mee ala e lloomoi i lodo di ngudu o tangada, ne daamada i lodo di manawa, e haga dogolia tangada.15.18 Matthew 12.34"},{"book":"Matthew","chapter":"15","verse":"19","text":"Idimaa, nia maanadu huaidu e daamada i lodo di manawa o tangada, daaligi dangada, mouli hai be di manu, gaiaa, hai kai tilikai, mo tamu dangada."},{"book":"Matthew","chapter":"15","verse":"20","text":"Aanei nia mee ala e haga dogolia tangada. Gei di miami, hagalee tono ono lima, la hagalee hai tangada gi dogolia.”"},{"book":"Matthew","chapter":"15","verse":"21","text":"Jesus ne hagatanga i di gowaa deelaa, gaa hana gi di gowaa e hoohoo gi nia waahale Tyre mo Sidon."},{"book":"Matthew","chapter":"15","verse":"22","text":"Di ahina Canaan e noho i di gowaa deelaa, ga hanimoi, ga helekai gi Mee, “Meenei, Tama a David, hila mai gi di au. Dagu dama ahina gu iai di hagataalunga huaidu i dono baahi. Mee gu duadua huoloo.”"},{"book":"Matthew","chapter":"15","verse":"23","text":"Jesus digi helekai gi mee. Nia dama agoago a maa ne mmaanege adu, ga helekai, “Meenei, hagabagia di ahina deenaa, dela e haga deaadee gidaadou. Mee dela hua e hagalongoaa mai tadau muli!”"},{"book":"Matthew","chapter":"15","verse":"24","text":"Jesus ga helekai, “Au ne hagau mai hua gi nia siibi o Israel ala ne hula gee.”"},{"book":"Matthew","chapter":"15","verse":"25","text":"Di ahina deelaa ga hanimoi hua, gaa bala ang gi Mee, ga helekai, “Meenei, hagamaamaa ina mai au.”"},{"book":"Matthew","chapter":"15","verse":"26","text":"Jesus ga helekai gi mee, “Ma hagalee donu bolo e daa nia meegai nia dama, gaa kili gi nia paana.”"},{"book":"Matthew","chapter":"15","verse":"27","text":"Di ahina deelaa ga helekai, “Meenei, e donu huoloo, gei nia paana e gai nia mee dubu ala e monnono i lala teebele o nadau gau aamua.”"},{"book":"Matthew","chapter":"15","verse":"28","text":"Jesus ga helekai gi mee, “Goe di ahina maaloo do hagadonu. Dau mee dela e hiihai ginai ga gila adu.” Di madagoaa hua deelaa gei tama ahina a maa guu hili dono magi."},{"book":"Matthew","chapter":"15","verse":"29","text":"Jesus ne hagatanga i golo, ga hanadu i tongotai Tai o Galilee, gaa gaga adu gi hongo tama gonduu, gaa noho i golo."},{"book":"Matthew","chapter":"15","verse":"30","text":"Digau dogologowaahee ga laha mai nadau gau mmade nadau dudaginga, deegida, dumaaloo, deemee di leelee, mono hagadilinga magi e logo, ga laha mai gi mua o Mee, gei Mee ga hagahili nia magi digaula."},{"book":"Matthew","chapter":"15","verse":"31","text":"Digau dogologowaahee aalaa gu goboina di nadau gidee digau deemee di leelee gu leelee, digau magi dumaaloo gu humalia, digau mmade nadau dudaginga gu taele, gei digau deegida gu gidee. Digaula gu haga hagaamu huoloo di God o Israel."},{"book":"Matthew","chapter":"15","verse":"32","text":"Jesus ga gahi mai ana dama agoago, ga helekai gi digaula, “Au gu aloho huoloo i digau dogologo aanei, idimaa, nia laangi guu dolu nogo noho iei digaula i dogu baahi. Dolomeenei digaula gu nadau meegai ai. Gei Au hagalee hagau digaula, idimaa, digaula digi miami, gi de hagalibelibeina hua i di nadau hula.”"},{"book":"Matthew","chapter":"15","verse":"33","text":"Ana dama agoago ga helekai, “Ma di anggowaa deenei, gimaadou e gaamai madau meegai i hee gii dohu ang gi digau dogologowaahee aanei?”"},{"book":"Matthew","chapter":"15","verse":"34","text":"Jesus ga heeu gi digaula, “Nia palaawaa e hia i godou baahi?”"},{"book":"Matthew","chapter":"15","verse":"35","text":"Jesus ga helekai gi digau dogologowaahee aalaa gii noho gi lala gi hongo di gelegele."},{"book":"Matthew","chapter":"15","verse":"36","text":"Gei Mee ga daahi aga nia palaawaa e hidu mono iga, ga dalodalo, ga ginigini nia palaawaa, gaa wanga gi ana dama agoago, gei digaula gaa duwwe nia maa gi digau dogologowaahee aalaa."},{"book":"Matthew","chapter":"15","verse":"37","text":"Digau huogodoo gu miami gu maaluu. Nia dama agoago a Jesus gaa haa nia meegai ala ne dubu, guu hai nia gada e hidu."},{"book":"Matthew","chapter":"15","verse":"38","text":"Togologo daane ala ne miami digau e haa mana (4,000), nia ahina mono dama digi daulia."},{"book":"Matthew","chapter":"15","verse":"39","text":"Gei Jesus ga hagau digaula, gaa gaga gi hongo di boodi gaa hana gi tenua go Magadan."}]}