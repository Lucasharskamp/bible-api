{"data":[{"book":"ማቲዎሴ ፃኣፔ ኮዦ ሃይሶ","chapter":"8","verse":"1","text":"ዬሱሴ ዹካፓ ኬዴ ዎዶና ሚርጌ ዴሬ ዒዛ ጊንፆ ሙኬኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"2","text":"ዬኖና ፔቴ ዑስካ ኬስካ ዶርዓ ዓርቄ ዓሲስኬይ ዬሱሴ ኮይላ ሙኪ ባሊቲና ሳዓ ሎኦማዖ፦ «ጎዳሢዮ! ኔ ኮዔቴ ታና ጌኤሻኒ ዳንዳዓኔ!» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"3","text":"ዬሱሴ ዒዛኮ ዑፆ ዓርቃዖ፦ «ጌኤሽኬ! ኔ ጌኤሽካንዳጉዲ ታ ኮዔኔ» ጋዓዛ ዬይ ዓሢ ቤዞና ዶርዓሢዳፓ ዻቂ ጌኤሽኬኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"4","text":"ዬካፓ ዬሱሴ፥ ዬኖ ዶርዔሎይዳፓ ዻቂ ጌኤሽኬ ዓሢም፦ «ሃያ ባኮ ዖኦማኣ ኬኤዚፖ፤ ጋዓንቴ ሃሢ ዓኣዺጋፓ ኔኤኒ ጌኤሽኬሢ ቄኤሳሢም ዻዌ፤ ሃሣ ቢያሢም ማርካ ማዓንዳጉዲ ኔኤኮ ዶርዓሢዳፓ ፖዒፆ ዛሎ ሙሴ ዓይሤ ዒንጎ ባኮ ፆኦሲም ዒንጌ» ጌዔኔ። 8፡4 ሌዊ. ዓኬ 14፡1-32።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"5","text":"ዬካፓ ዬሱሴ ቂፒርናሆሜ ካታሞ ጌላዛ ፄኤታ ፖኦሊሴ ዓይሣ፥ ፔቴ ሮሜ ዓጪ ዓሲስኬይ ዒዛ ኮይላ ሙካዖ፦"},{"book":"ማቲዎሴ ፃኣፔ ኮዦ ሃይሶ","chapter":"8","verse":"6","text":"«ጎዳሢዮ! ታኣኮ ማዻሢ ሃርጊንቲ ዎቢ፥ ሚርጌ ሜታዺ ጋራ ላሂ ዓኣኔ፤ ታና ማኣዴ» ጌዒ ሺኢቄኔ፤"},{"book":"ማቲዎሴ ፃኣፔ ኮዦ ሃይሶ","chapter":"8","verse":"7","text":"ዬሱሴ ማሃዖ፦ «ታ ዒዛ ሙኪ ፓሣንዳኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"8","text":"ፖኦሊሶ ዓይሣሢ ጋዓንቴ፦ «ጎዳሢዮ! ታ ማኣሪ ኔ ጌላኒ ታ ጊኢጋ ዓሲቱዋሴ፤ ዬያሮ ሃካ ዓኣዖ ፔቴ ባኣዚ ጌዔ፤ ታኣኮ ማዻሢ ፖዓንዳኔ፤"},{"book":"ማቲዎሴ ፃኣፔ ኮዦ ሃይሶ","chapter":"8","verse":"9","text":"ታኣኒ ታ ቶኦኪና ዎይሣ ዓሲም ዓይሢንታያ ሃሣ ታ ዴማ፥ ታኣም ዓይሢንታ ፖኦሊሴ ዓኣኔ፤ ዔያቶይዳፓ ፔቴሢ ‹ዴንዴ!› ታ ጋዓዛ ዴዴንዳኔ፤ ባጋሢ ሃሣ ‹ሃኒ ዬዔ!› ታ ጋዓዛ ሙካኔ፤ ታኣም ማዻሢ ‹ሃያ ታኣም ማዼ!› ታ ጋዓዛ ዒ ማማዻኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"10","text":"ዬሱሴ ዬያ ዋይዜ ዎዶና ዲቃቲ ሄርሻዖ ዒዛና ዎላ ዓኣዻ ዓሶ ኮይላ፦ «ጎኔ ታ ዒንሢም ጋዓኔ፤ ሃያጉዴ ዼኤፒ ጉሙርቂሢ ዓኣ ዓሲ ፔቴታዖ፥ ዒስራዔኤሌይዳኣ ማዖም ታ ዴንቂባኣሴ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"11","text":"ዔሩዋቴ፤ ሚርጌ ዓሲ ዓባ ኬስካ ዛሎና ጌላ ዛሎናይዳፓ ሙኪ ዓብራሃሜና ዪሳኣቄና ሃሣ ያይቆኦቤና ዎላ ጫሪንጮ ካኣቱሞይዳ ሙዓኒ ዴዓንዳኔ። 8፡11 ሉቃ. 13፡29።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"12","text":"ጫሪንጮ ካኣቱሞም ጊኢጊንቴያታዖ ዙሎ ዹሞ ቤዛ ኬኤሪንታንዳይ ዓኣኔ። ዬካ ዬና ዓሳ ዬኤኪ ዓቺ ዻዓንዳኔ» ጌዔኔ። 8፡12 ዒሲ. 49፡12፤ 59፡19፤ ሚል. 1፡11፤ ዓይኑ. 107፡3፤ ማቲ. 22፡13፤ 25፡30፤ ሉቃ. 13፡28።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"13","text":"ዬካፓ ዬሱሴ ፄኤቶ ፖኦሊሶ ዓይሣሢም፦ «ዴንዴ፥ ኔ ጉሙርቄሢጉዲ ማዖንጎ» ጌዔኔ። ዬያ ዓሢኮ ማዻሢ ዬማና ፖፖዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"14","text":"ዒማና ዬሱሴ ጲፂሮሴ ማኣሪ ጌላዖ፥ ጴፂሮሴኮ ባይሳ ቆፂንቲ ላሂ ዓኣንቴ ዴንቂ፥"},{"book":"ማቲዎሴ ፃኣፔ ኮዦ ሃይሶ","chapter":"8","verse":"15","text":"ዒዞኮ ኩጮ ዒ ካኣማዛ ቤዞና ቆሣ ዒዞኮ ሃይቄም ዔቂ ዒዛ ሾኦቺንሤኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"16","text":"ዬካፓ ሳዓ ዓማዛ፥ ዓሳ ፑርታ ዓያና ዓርቄ ሚርጌ ሃርጌ ዓሲ ዬሱሴ ኮይላ ዔኪ ሙካዛ «ኬስኬ» ጌይሢና ሌሊ ፑርቶ ዓያኖ ኬሴም ሃርጊንቴ ዓሳ ቢያ ፖዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"17","text":"ዬያይዲፆና ፆኦሲ ማሊፆ ኬኤዛ ዒሲያሴ ዛሎና፦ «ዒዚ ኑኡኮ ዶርዓሢ ዔኪ ኑጊዳፓ ዳኬኔ» ጌይንቴሢ ኩሜኔ። 8፡17 ዒሲ. 53፡4።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"18","text":"ዬሱሴ ሚርጌ ዓሲ ዒዛ ኮይላ ቡኪ ዓኣሢ ዛጋዖ ዒዛኮ ጊንፆ ሃንታዞንሢ ባዞኮ ሶ ሱኮ ፒንቃንዳጉዲ ዓይሤኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"19","text":"ዒማና ፔቴ ሙሴ ዔርዜ ዎጎ ዔርዛ ዓሲ ዒዛ ባንሢ ሙካዖ፦ «ዔርዛሢዮ! ኔ ዓኣዻ ቤዞ ቢያ ታ ኔኤና ዓኣዻንዳኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"20","text":"ዬሱሴ ማሃዖ፦ «ዉኡካሢኮ ዎርቆ ዔቴ፤ ካፖኮ ሃሣ ማኣሪ ዓኣኔ። ዓሲ ናዓሢ ጋዓንቴ ላሂ ሃውሻንዳ ቤሲታዖ ባኣሴ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"21","text":"ዒዛኮ ጊንፆ ሃንታዞንሢዳፓ ፔቴይ፦ «ጎዳሢዮ! ቤርታዺ ታ ዴንዲ ታ ዓዴ ሃይቄም ዱኡኪ ሙኮም» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"22","text":"ዬሱሴ ማሃዖ፦ «ኔኤኒ ታ ጊንፆ ሙኬ፤ ሃይቄ ዓሳ ሃይቄ ዓሶ ዱኡካንዳጉዲ ሃሼ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"23","text":"ዬካፓ ዬሱሴ ዒዛኮ ጊንፆ ሃንታዞንሢና ዎላ ዋኣፆና ፒንቆ ጎንጎ ቶጊ ዴንዴኔ፤"},{"book":"ማቲዎሴ ፃኣፔ ኮዦ ሃይሶ","chapter":"8","verse":"24","text":"ዬማና ዔርቲባኣ ዼኤፒ ባዚ ጉዳ ዔቂ፥ ዋኣፆና ፒንቆ ጎንጌሎ ዋኣፆ ኩንሢ፥ ዔኤዺሳኒ ዑኪ ሜታሴኔ፤ ዬሱሴ ጋዓንቴ ዒማና ጊንዒ ዓኣኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"25","text":"ዒዛኮ ጊንፆ ሃንታ ናኣታ ዒዛ ጴቻዖ፦ «ጎዳሢዮ! ኑ ኩዴኔ፥ ኑና ዓውሴ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"26","text":"ዬሱሴ ዒማና፦ «ሃይ ዒንሢ ጉሙርቂፃ ፓጬ ዓሳ፥ ዓይጎሮ ዒንሢ ሃያይዲ ዒጊጬይ!» ጋዓዖ፥ ዔቂ ዢባሮና ዼኤፖ ጉዳሢና ጎሬም ቤዞና ቢያ ባካ ዚቲዮ ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"27","text":"ዓሳ ጋዓንቴ ሚርጌና ዲቃቲ ሄርሻዖ፦ «ሃይ ዢባሮንታ ባዞንታ ቢያ ዓይሢንታሢ ዎዚጉዴ ዓሲዳይ?» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"28","text":"ዬሱሴ ጌሊላ ባዞና ፒንቂ ጌርሴኖኔ ዓጮ ሙካዛ ዒኢካ ፑርታ ዓያና ዓርቄ ላምዖ ዓሲ ዱኡፒ ካይዚዳፓ ኬስኪ ዒዛና ካኣሜኔ፤ ዬንሢ ሚርጌና ፑርታ ዓሲ ማዔሢሮ ዓይጎ ዓሲያ ዬኖ ጎይፆና ዓኣዻኒ ዳንዳዑዋያኬ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"29","text":"ዔያታ፦ «ፆኦሲ ናዓሢዮ! ኑኡና ዎላ ኔኤኮ ዓይጌ ዓኣይ? ዎዳ ሄሉዋንቴ ኔ ኑና ሜታሳኒ ሙኪያ?» ጌዒ ጌዒ ዒላቴኔ። 8፡29 ሱኡጎ. ማፃ 11፡12፤ 2ሳሙ. 16፡10።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"30","text":"ዔያታ ዓኣ ቤዛፓ ዻካ ሃኬ ቤሲዳ ቆሎ ጉዱንሢ ዺቢ ሄንቃኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"31","text":"ፑርቶ ዓያኖንሢ ዬሱሴ ኮራ፦ «ኔ ኑና ኬሳያ ማዔቴ፥ ሃሴኬ ጉዱንፆይዳ ኑ ጌላንዳጉዲ ኑና ዓይሤ» ጌዒ ዒዛ ሺኢቄኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"32","text":"ዬሱሴያ፦ «ዴንዱዋቴ!» ጋዓዛ፥ ፑርቶ ዓያኖንሢ ዓሶንሢዳፓ ኬስኪ ጉዱንፆይዳ ጌላዛ፥ ጉዱንፃ ቢያ ዔያታ ሄንቃ ማጎ ዓጮይዳፓ ዲርጊ ባዞይዳ ጌሊ ሙይንቴኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"33","text":"ጉዱንፆ ሄንቃ ናኣታ ጳሽኪ ካታሞ ዴንዳዖ፥ ማዔ ባኮ ቢያ ሃሣ ፑርቶ ዓያኖና ዓርቂንቴ ዓሶንሢዳኣ ማዺንቴ ባኮ ኬኤዜኔ።"},{"book":"ማቲዎሴ ፃኣፔ ኮዦ ሃይሶ","chapter":"8","verse":"34","text":"ዬካፓ ካታሞ ዓሳ ጉቤ ዬሱሴ ዛጋኒ ካታማፓ ሙኪ ዒዛ ዴንቃዖ ዔያቶኮ ዓጫፓ ዒ ኬስኪ ዓኣዻንዳጉዲ ዒዛ ሺኢቄኔ።"}]}