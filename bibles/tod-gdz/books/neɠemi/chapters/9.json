{"data":[{"book":"Neɠemi","chapter":"9","verse":"1","text":"Alugi naa nɔ ma volo ʋuufelegɔ maazu naanigɔi (24) ma, Izilayɛle nuiti ti ɠaalɛɛni ba ga ti zugi zo, ti maaɠilia ɠɛni de ga saa wɔlɔ wo seɠei, ti fufiligi ʋu tɔungiti ma."},{"book":"Neɠemi","chapter":"9","verse":"2","text":"Izilayɛle nuiti ti ɠulani zɔɔma ziiti saama, ti lo yɛ, ti lo zɔ ga ga ta-kotoiti, ta ti-mɛmɛwolani ta-vaaɠaaza golaiti."},{"book":"Neɠemi","chapter":"9","verse":"3","text":"Naa ʋoluma ti ɠɛni wuzeɠezu, ti lo, ti woilo ta-ƓALAGI Ɠɔoɠɔ GALAGI ná-tɔ sɛʋɛi zu wooi ma, nii ti ɠɛni kalasu lɛlɛ saʋagɔ laawu, lɛlɛ saʋagɔ ɠili daawu ti nɔkɔ ta-ƓALAGI Ɠɔoɠɔ GALAGI wu, ti lo zɔ ga ga ta-ɠotoiti."},{"book":"Neɠemi","chapter":"9","verse":"4","text":"Ʋɛ ná ɓɛtɛa ɠɛni de ga Levi nuiti tosuʋɛ, Levi nui niiti ti loni miná: Zozuwe, Ɓani, Kadimiyɛle, Saɓania, Ɓuni, Seleɓia, Ɓani, ta Kenani, ti ɗa wooɠula gola ta-ƓALAGI, Ɠɔoɠɔ GALAGI ma."},{"book":"Neɠemi","chapter":"9","verse":"5","text":"Naa ʋoluma, Zozuwe, Kadimiyɛle, Ɓani, Ɠasabiniya, Seleɓia, Wodiya, Saɓania ta Petayia, tɛiti ti ɠɛni ga Levi nuiti, ti ɠɛni ma: «À wuzeɠe, wo mamagi ve wa-ƓALAGI Ɠɔoɠɔ GALAGI ʋɛ, ɠɔoɠɔ!"},{"book":"Neɠemi","chapter":"9","verse":"6","text":"«Ɗa ɠila kpe ka è ná, Ɠɔoɠɔ GALAGI, ɗa ɠa è geeɠɔlɔgi ɓɛtɛa, geeɠɔlɔgi niiti ti maaɠoozaai, ta somideɠaiti, zooi ta gaa aniiti kpein, kpoloɗɛiti ta ti wu aniiti. Ɗa ɠa è zɛnvui veezu kpɛtɛ aniiti kpein zea, geeɠɔlɔgi ta gaa aniiti kpein ta nɔkɔsu è wu."},{"book":"Neɠemi","chapter":"9","verse":"7","text":"«GALA, Ɠɔoɠɔ GALAGI, ɗa ɠa è yiimazeɠeni ga Abalame, ɗa ɠa è kulani Uul ʋa, Ɓaɓilɔne yooi zu, è daaseigi ʋɛɛ ga Abalaame."},{"book":"Neɠemi","chapter":"9","verse":"8","text":"È kaani ga toɠa ga wooɠɛɠila nu è ʋɛ, è minazeɠegi ɓɛtɛ wo yɔɠɔzu wa tɔ, è minazeɠeni ga ɗa Kanaan nuiti, ta Ɠɛte nuiti, ta Amool nuiti, naa ʋɛɛ Felɛze, ta Yeɓuse, ta Giilegase nuiti ta-yooi veezu Abalaame naa ʋɛ, mavofodaiti ti ʋa zei ná. È ɗa-minazeɠegi laazeelini bɛ, mazɔlɔɔ è lelebogɛ."},{"book":"Neɠemi","chapter":"9","verse":"9","text":"«È gi-mɛmɛwolani ta-maanɔɠɔi ɠaani Ezipete yooi zu, è ta-ɓee wooi mɛni Seeli Kpoloɗɛi laaʋɛ."},{"book":"Neɠemi","chapter":"9","verse":"10","text":"È poogiti ta maaɓɛlɛ vaa wolaiti kɛɛni Falaɠɔn ta ná-botiɠɛ nu wolaiti daalɔɠɔma, è kɛ ná-zooi zu nuɓusɛiti pɛ daalɔɠɔma, mazɔlɔɔ è ɠɛni Ezipete nuiti ta-wasogi ɠwɛɛ, nii ti ɠɛni kɛɛzu ga gi-mɛmɛwolani. È lɔɠɔi zɔlɔɔni naama ziɛgi zu, tama zaaɠaza è-lɔɠɔi ɠulaʋɛ."},{"book":"Neɠemi","chapter":"9","verse":"11","text":"È kpoloɗɛi ʋalini su ti luɠɔ, ti ziɛ ada vɔɔi zu kpoloɗɛi zaama. Zɔiti ti ɠɛni ti ɓɛɛzu, è naati daaʋilini pali ɓokulagi zu, ti yei bu eɠɛ kɔtui é yeizu ziɛ wuuzeigi wu."},{"book":"Neɠemi","chapter":"9","verse":"12","text":"«Foloi è loni ɗa-nuɓusɛiti tuɠɔ ga tonaɓiingi, è lo ti luɠɔ kpidii ga abuzogi, nii é ɠɛni pelei zuɠalasu ti ʋɛ."},{"book":"Neɠemi","chapter":"9","verse":"13","text":"È zeɠeni geeɠɔlɔgi zu, è yei Sinayi gizei ma, è ɓɔɛ ti ʋɔ, è ti-ziɛ ʋele ʋagɔiti dɛɛ ga tiye, è kala gooiti fe ti ya ti ga gaamai, ta tɔgiti, naa ʋɛɛ deve ʋagɔiti ba."},{"book":"Neɠemi","chapter":"9","verse":"14","text":"È ɗa-looɠo folo ɲadegai lɛ ga tiye, è kala gooiti ta tɔgiti fe ti ya, naa ʋɛɛ deveiti ba, ga ɗa-wotiɠɛ nui Moize maaʋele."},{"book":"Neɠemi","chapter":"9","verse":"15","text":"È daamianigi ɠulani geeɠɔlɔgi zu, è fe ti ya, pului ti zogai ma. È ziɛi ɠulani fasai ʋa, kpɔɔle wɔin ti zogai ma. È ɠɛni ti ma ti zooi zeɠe ga tɔnɔ, nii è ɠonani ga ɗa feezu ti ʋɛ."},{"book":"Neɠemi","chapter":"9","verse":"16","text":"«Kɛlɛ gi-mɛmɛwolani ti wasoni, ti kololalai ɠɛ ga ɗe, ti la kɛɛni ti ʋa ɗa-leveiti so."},{"book":"Neɠemi","chapter":"9","verse":"17","text":"Ti la kɛɛni ti ʋa ɠolo, ti yeema ɗa-vaa ʋapagiti ma, niiti è ti ɠɛɛni ti ʋɛ. Ti goizuɓɔlɔi ɠɛɛni, ti yiimazeɠeni ga ti ɠale ma ʋolu ta-luɔlai zu Ezipete. Kɛlɛ ɗɔun, è la ɠɛni ɠɛlɛni ti ʋa, mazɔlɔɔ ɗa ga maavaayɛ GALAGI ta maawɔinɠa ƓALAGI, nii é zaalai veezu, zii la ɠula fala, kpɛtɛai wooɠɛɠiladai zu."},{"book":"Neɠemi","chapter":"9","verse":"18","text":"Ti nikɛ yiʋoi ɓɛtɛni ɓɔɠɔ ʋɛ ga zanugi puai, ti ɗa ɠɛ ma: ‹Wɛlɛ ɗa-ƓALAGI ʋa, é è ɠulaai Ezipete yooi zu.› Ti woo ɲɔiti bo è laalɔɠɔma."},{"book":"Neɠemi","chapter":"9","verse":"19","text":"«Ɗa ma, ɗa-ɠaazumaawɔinɠaa maaʋele ma, è la ɠɛni ɠɛlɛni ti ʋa teʋebai zu. Tonaɓiingi la ɓɔlɔni ga pelei lɛa ga tiye foloi, abuzogi ɓalaa la looɠoni losu ti luɠɔ kpidii ti-ziɛ ʋelei zu."},{"book":"Neɠemi","chapter":"9","verse":"20","text":"È ɗa-yɛnvu ʋagɔi veeni ti ya, nii a kɛ ti ɠigi zɔlɔɔ, è la ɠɛni ɠɛlɛni manegi veezu ti ya ga ti-ɠɔnɔgi, è ziɛi veeni ti ya ga ti ɓɔɔle la."},{"book":"Neɠemi","chapter":"9","verse":"21","text":"È yeezeini ti wu kona ʋuunaanigɔ (40) laawu teʋebai zu, ti la ʋalani ani nɔpɛ ma, ta-zeɠeiti ti la zaɠani ga, ti-ɠɔɠɔiti ti la veni."},{"book":"Neɠemi","chapter":"9","verse":"22","text":"«È masa zooiti dɔɔni ti yeezu, ta nuɓusɛiti, ti ti ɠoba yooiti seɠe, Ɠɛsɛɓon masagi Siɠon ná-zooi, ta Ɓasan masagi Wɔge ná-zooi."},{"book":"Neɠemi","chapter":"9","verse":"23","text":"È ti ɓuɠuni, ti-lointi ti mɔin, eɠɛ geeɠɔlɔgi ɠaa zomideɠaiti, è ti laazeeli zooi naa zu, nii è ɠɛni ti-mɛmɛwolani ma, ti seɠe ga tɔnɔ."},{"book":"Neɠemi","chapter":"9","verse":"24","text":"Ti lɛɛni zooi naa zu, ti seɠe ga tɔnɔ, è zooi naa zu nuɓusɛiti dɔɔni ti yeezu, Kanaan nuiti, ta ta-masagiti, ti naati so ga yiima ʋele."},{"book":"Neɠemi","chapter":"9","verse":"25","text":"Ti taaiti soni niiti siɠigi ti ma, ani ɓɛtɛzu you ʋagɔiti, ti pɛlɛiti so, ti laavegai ga naavoloi, ti ziɛyeɠeiti so, niiti nu ɠiligaa ti bɔai, ta leezɛn ɓeleiti, ta wolive wuluiti, naa ʋɛɛ gwaa wulu mɔinmɔin ba. Ɗa-nuʋagɔlai maaʋele ma, ti ɠɛni daamii wosu ga yiimai, ti ɠɛni yiɠozu, é zeeli kwɛma."},{"book":"Neɠemi","chapter":"9","verse":"26","text":"«Kɛlɛ ti wuzeɠeni è laalɔɠɔma, ti ɓaka, ti ʋoluave ɗa-lɔgi ʋa, ti ɗa-ƓALA goo wo nuiti paa, niiti ti ɠɛni ɠɛɛzu ti ma, ti ɠale ma è ʋɔ, ti-zɔgiti gola ɲɔu."},{"book":"Neɠemi","chapter":"9","verse":"27","text":"Názu è ti veeni ti zili nuiti zea, naati ti ɗa ti maanɔɠɔ. Ti wooɠulani è ma kpɔlɔi ma ziɛgi zu, è yɛni geeɠɔlɔgi zu, è ti woomɛni. Ɗa-ɠaazumaawɔinɠai maaʋele ma, è unmɔɔ nuiti teʋeni ti ma, naati ti ti ɠula ti zili nuiti zea."},{"book":"Neɠemi","chapter":"9","verse":"28","text":"Izilayɛle nuiti ti dooɠogi zɔlɔɔni nɔ feya, ti tɔɔzeini gaamanɔ ga kotoi ɠɛa è laalɔɠɔma. Názu ɠa è ti lɔa la ti zili nuiti zea ʋolu, ti zei ti unda. Ti tɔɔzeini mɔnɔ ga kpee loa è ma, è yɛni geeɠɔlɔgi zu, è ti woomɛni. Ɗa-ɠaazumaawɔinɠaa wolai maaʋele ma, è ti unmɔɔni ná zeizu ɠɛ mɔinmɔin."},{"book":"Neɠemi","chapter":"9","verse":"29","text":"È ɓɔini ti la ga ti ɠale ma ɗa-lɔgiti ma, kɛlɛ ti wasoni, ti la ɠoloni ɗa-lɔgiti bɛ. Ti la woiloni ɗa-leveiti ma, niiti ta ɗa zɛnvui ve naati bɛ, ti ziɛzu ga tiye, ti kpakagi ta woozotalai ɠɛɛni, naa ʋɛɛ goizuɓɔlɔi ʋa."},{"book":"Neɠemi","chapter":"9","verse":"30","text":"È yeezeini ti wu kona mɔinmɔin daawu, ɗa-ƓALA goo wo nuiti ti ɗa ti lɛnɛ ga ɗa-yɛnvui. Kɛlɛ ti la woiloni naati goo ma, è lati, è ti lɔ zii ɠiligiti zea."},{"book":"Neɠemi","chapter":"9","verse":"31","text":"Kɛlɛ ɗa-ɠaazumaawɔinɠaa wolai maaʋele ma, è la ti undaaʋilini, è la ɠɛlɛni ti ʋa, mazɔlɔɔ ɗa ga gaazumaawɔinɠaa ƓALAGI, ta faanɛɛ ɠɛɛ ƓALAGI."},{"book":"Neɠemi","chapter":"9","verse":"32","text":"«Naa ɠa é ba, ee, gá-ƓALAGI, ɗɛi è wɔɔlɔai, è yeeɠaaɓaai, è maayikiai, ɗɛi è ɗa-minazeɠegi makɛsu, ta ɗa-wooɠɛɠiladai, soma è mina gá-maanɔɠɔi ɠa ga faa yɔɠɔfɛlɛ, nii é zeizu gi ma, gá gá-masagiti, ta gá-ɠundiɠiiti, gá-zalaɠa ɠula nuiti, ta gá-ƓALA goo wo nuiti, gi-mɛmɛwolani, ta ɗa-nuɓusɛiti gi pɛ ma, é tɔɔzei Asiili masagiti ta-ziɛgi zu ma, é zeeli za ma."},{"book":"Neɠemi","chapter":"9","verse":"33","text":"Ɗɔun è lelebogɛ, naa kpein su seeliai gi ma, è ti pɛ kɛɛʋɛ ɗa-wooɠɛɠiladai zu, gá ma faa ɲɔi ɠa gi ɠɛa kɛɛzu."},{"book":"Neɠemi","chapter":"9","verse":"34","text":"Gá-masagiti, ta gá-ɠundiɠiiti, naa ʋɛɛ gá-zalaɠa ɠula nuiti ta gi-mɛmɛwolani ba, ti la ɗa-lɔgi zoni, ti la woiloni ɗa-leveiti ta tookisu ɓɔɛiti ma, niiti è ɠɛni ti wosu ti ma."},{"book":"Neɠemi","chapter":"9","verse":"35","text":"Siɛgi kpein ti kɛɛni ta-masa zooi zu, undaanɛ wolaiti saama, niiti è ti ɠɛɛni ti ʋɛ, zou wolai zu nii è feeni ti ʋɛ, ti la ɠɛni zeɠeni ti-ɠɛɛwoti ɲɔiti polu, ti ʋa botii ɠɛ è ʋɛ."},{"book":"Neɠemi","chapter":"9","verse":"36","text":"«Wɛlɛ gi ʋa za duɔlai zu, naama yooi zu nii è feeni gi-mɛmɛwolani bɛ, ga ti baalɔnɔgiti mi."},{"book":"Neɠemi","chapter":"9","verse":"37","text":"Zooi naa ʋaalɔnɔ mɔinmɔingi kpein ka ga masagi naati tɔnɔ, niiti è gi lɔai ti yeezu, gá-ɠotoiti maaʋele ma. Tiya ɠa ti yiimaɠɛɛzu gi zu, gá gá-loganiiti, eɠɛʋelei nɛai la ti ʋɛ, kidaaʋili golai ɠa gi su.»"}]}