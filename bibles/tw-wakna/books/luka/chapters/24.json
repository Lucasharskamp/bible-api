{"data":[{"book":"Luka","chapter":"24","verse":"1","text":"Kwasida anɔpahema na mmea no de nnuhuam ne ngo no kɔɔ ɔboda no so."},{"book":"Luka","chapter":"24","verse":"2","text":"Woduu hɔ no wohuu sɛ wɔapirew ɔbo a wɔde hinii ɔboda no ano no afi hɔ."},{"book":"Luka","chapter":"24","verse":"3","text":"Na wɔkɔɔ ɔboda no mu no na Yesu amu no nna hɔ."},{"book":"Luka","chapter":"24","verse":"4","text":"Wogyinagyina hɔ a wonhu nea wɔnyɛ no, mpofirim na mmarima baanu bi a wɔhyehyɛ ntade fitafitaa a ani hyerɛn begyinagyinaa wɔn nkyɛn."},{"book":"Luka","chapter":"24","verse":"5","text":"Mmea yi koma tui, na wɔkotokotow wɔn, na mmarima no bisaa wɔn se, “Adɛn nti na morehwehwɛ ɔteasefo wɔ awufo mu?"},{"book":"Luka","chapter":"24","verse":"6","text":"Onni ha. Wasɔre! Monnkae asɛm a ɔka kyerɛɛ mo bere a na ɔwɔ Galilea no se,"},{"book":"Luka","chapter":"24","verse":"7","text":"‘Etwa sɛ wɔde Onipa Ba no hyɛ nnebɔneyɛfo nsa na wɔbɔ no asennua mu na ne nnansa so wasɔre bio’ no?”"},{"book":"Luka","chapter":"24","verse":"8","text":"Mmea no kaee asɛm no."},{"book":"Luka","chapter":"24","verse":"9","text":"Na wɔde ahoɔhare fii ɔboda no so bɛkaa nea wohui no nyinaa kyerɛɛ asuafo dubaako no ne wɔn a wɔwɔ hɔ no nyinaa."},{"book":"Luka","chapter":"24","verse":"10","text":"Mmea a wɔkɔɔ ɔboda no so a wɔbɛkaa saa asɛm yi ne Maria Magdalene ne Yohana ne Yakobo na Maria ne afoforo bi."},{"book":"Luka","chapter":"24","verse":"11","text":"Wɔn nsɛm a wɔbɛkae no yɛɛ wɔn sɛ anansesɛm bi nti wɔannye anni."},{"book":"Luka","chapter":"24","verse":"12","text":"Ɛwɔ mu sɛ nnipa no annye asɛm no anni de, nanso Petro de, otuu mmirika kɔɔ ɔboda no so kɔkotow hwɛɛ mu, huu sɛ nwera a wɔde kyekyeree Yesu ho no gu hɔ. Ɔsan baa fie a na ɔnte nea ohuu no ase."},{"book":"Luka","chapter":"24","verse":"13","text":"Da no ara asuafo no mu baanu sii mu sɛ wɔrekɔ akuraa bi a wɔfrɛ no Emaus a efi Yerusalem rekɔ hɔ no bɛyɛ sɛ akwansin ason."},{"book":"Luka","chapter":"24","verse":"14","text":"Wɔrekɔ no nyinaa na asɛm a asi no ho nkɔmmɔ ara na wɔredi."},{"book":"Luka","chapter":"24","verse":"15","text":"Wogu so redi nkɔmmɔ na wɔregye wɔn ho akyinnye no, Yesu bɛkaa wɔn ho ne wɔn bɔɔ anan kɔe."},{"book":"Luka","chapter":"24","verse":"16","text":"Wohuu sɛ obi ka wɔn ho de, nanso wɔantumi anhu sɛ ɛyɛ Yesu."},{"book":"Luka","chapter":"24","verse":"17","text":"Obisaa wɔn se, “Nkɔmmɔ bɛn na moredi a mo werɛ ahow mo ho yi?”"},{"book":"Luka","chapter":"24","verse":"18","text":"Na wɔn mu baako a wɔfrɛ no Kleopa bisaa no se, “Wo nko ara ne ɔhɔho a wowɔ Yerusalem a wontee nsɛm a asisi wɔ hɔ nnansa yi?”"},{"book":"Luka","chapter":"24","verse":"19","text":"Obisaa wɔn se, “Nsɛm bɛn?”"},{"book":"Luka","chapter":"24","verse":"20","text":"ne sɛnea asɔfo mpanyin ne yɛn mpanyimfo kyeree no de no kɔɔ aban mu se wommu no kumfɔ a wɔbɔɔ no asennua mu no ho."},{"book":"Luka","chapter":"24","verse":"21","text":"Yɛn de, na yɛn ani da so sɛ ɔno na ɔrebegye Israel, na nea ɛka ho ne sɛ nnansa ni a saa asɛm yi sii."},{"book":"Luka","chapter":"24","verse":"22","text":"Na mmea bi nso a wɔyɛ Yesu akyidifo sɛ yɛn ara ama yɛn ho adwiriw yɛn. Wɔkɔɔ ɔboda no so anɔpa yi ara,"},{"book":"Luka","chapter":"24","verse":"23","text":"nanso wɔanhu nʼamu no. Wɔsan bɛka kyerɛɛ yɛn se, wɔahu ɔsoro abɔfo ma wɔaka akyerɛ wɔn se, Yesu te ase."},{"book":"Luka","chapter":"24","verse":"24","text":"Yɛn mu ebinom tuu mmirika kɔhwɛe, na ampa ara, na Yesu amu no nni hɔ sɛnea mmea no kae no ara pɛ.”"},{"book":"Luka","chapter":"24","verse":"25","text":"Yesu ka kyerɛɛ wɔn se, “Adwenharefo a munni gyidi; ɛyɛ mo den sɛ mubegye nea adiyifo no aka no nyinaa adi."},{"book":"Luka","chapter":"24","verse":"26","text":"Wɔanhyɛ ho nkɔm se, ɛsɛ sɛ Kristo no behu amane ansa na wakɔ nʼanuonyam mu ana?”"},{"book":"Luka","chapter":"24","verse":"27","text":"Na ofii Mose ne adiyifo no so kyerɛkyerɛɛ wɔn nsɛm a ɛfa ne ho wɔ Kyerɛwsɛm no mu no nyinaa ase."},{"book":"Luka","chapter":"24","verse":"28","text":"Woduu Emaus kurotia no, Yesu pɛɛ sɛ anka ɔtoa nʼakwantu no so."},{"book":"Luka","chapter":"24","verse":"29","text":"Nanso wɔsrɛɛ no, san no sɛ ɔnna wɔn nkyɛn, na na ade reyɛ asa nti, ɔsan ne wɔn kɔɔ fie."},{"book":"Luka","chapter":"24","verse":"30","text":"Bere a wɔte adidii no, Yesu bɔɔ mpae daa Onyankopɔn ase, faa brodo bubuu mu de maa wɔn."},{"book":"Luka","chapter":"24","verse":"31","text":"Afei na wɔn ani so tetew wɔn ma wohuu sɛ ɛyɛ Yesu. Ɛhɔ ara na otu yerae."},{"book":"Luka","chapter":"24","verse":"32","text":"Wobisabisaa wɔn ho wɔn ho se, “So Kyerɛwsɛm no mu nsɛm a ɔka kyerɛɛ yɛn wɔ bere a na yɛnam ɔkwan so no anka yɛn koma mpo?”"},{"book":"Luka","chapter":"24","verse":"33","text":"Ntɛm ara na wɔsan wɔn akyi baa Yerusalem bɛtoo asuafo dubaako no ne wɔn a na wɔka wɔn ho no sɛ wɔahyia."},{"book":"Luka","chapter":"24","verse":"34","text":"Woduu hɔ no, wɔbɔɔ wɔn amanneɛ se, “Ampa ara, Awurade asɔre afi awufo mu. Wayi ne ho adi akyerɛ Simon.”"},{"book":"Luka","chapter":"24","verse":"35","text":"Baanu a wofi Emaus bae no nso bɔɔ wɔn amanneɛ sɛnea Yesu bɛtoo wɔn Emaus kwan so na wɔantumi anhu sɛ ɛyɛ ɔno kosii bere a obubuu brodo mu de maa wɔn no ansa."},{"book":"Luka","chapter":"24","verse":"36","text":"Wogu so rebɔ amanneɛ no, prɛko pɛ na Yesu beduu hɔ, kyiaa wɔn se, “Asomdwoe nka mo!”"},{"book":"Luka","chapter":"24","verse":"37","text":"Wɔn nyinaa bobɔɔ piriw, wosuroe, efisɛ na wosusuw sɛ wɔahu ɔsaman."},{"book":"Luka","chapter":"24","verse":"38","text":"Obisaa wɔn se, “Adɛn na mo koma atutu na munnye nni nso sɛ ɛyɛ me?"},{"book":"Luka","chapter":"24","verse":"39","text":"Monhwɛ me nsam ne me nan. Ɛyɛ me! Momfa mo nsa nka me nhwɛ; efisɛ ɔsaman nni honam ne nnompe sɛnea muhu sɛ mewɔ bi yi.”"},{"book":"Luka","chapter":"24","verse":"40","text":"Ɔkasa wiee no, ɔde ne nsa ne ne nan kyerɛɛ wɔn."},{"book":"Luka","chapter":"24","verse":"41","text":"Anigyetraso ne ahodwiriw nti amma wɔannye anni sɛ ɛyɛ ɔno. Obisaa wɔn se, “Mowɔ biribi wɔ ha a mubedi ana?”"},{"book":"Luka","chapter":"24","verse":"42","text":"Wɔmaa no apataa sin bi a wɔatoto"},{"book":"Luka","chapter":"24","verse":"43","text":"ma ogye wee wɔ wɔn anim hɔ ara."},{"book":"Luka","chapter":"24","verse":"44","text":"Na ɔka kyerɛɛ wɔn se, “Eyi ne me nsɛm a meka kyerɛɛ mo bere a na me ne mo wɔ hɔ no se, ɛsɛ sɛ biribiara a wɔakyerɛw afa me ho wɔ Mose Mmara ne Adiyifo nhoma ne Nnwom mu no ba mu.”"},{"book":"Luka","chapter":"24","verse":"45","text":"Afei obuee wɔn adwene mu ma wɔtee Kyerɛwsɛm a ɛfa ne ho no ase."},{"book":"Luka","chapter":"24","verse":"46","text":"Ɔka kyerɛɛ wɔn se, “Wɔakyerɛw se, ɛsɛ sɛ Kristo no hu amane na owu na ne nnansa so, wasɔre afi awufo mu."},{"book":"Luka","chapter":"24","verse":"47","text":"Na wobefi ase wɔ Yerusalem de ne din akɔka adwensakra ne bɔnefakyɛ ho nsɛm akyerɛ amansan."},{"book":"Luka","chapter":"24","verse":"48","text":"Mone eyinom nyinaa ho nnansefo."},{"book":"Luka","chapter":"24","verse":"49","text":"Mɛsoma Honhom Kronkron no na waba mo so sɛnea mʼagya hyɛɛ ho bɔ no. Na monnkɔ baabiara; montena ha nkosi sɛ Honhom Kronkron no de tumi a efi ɔsoro no bɛba abɛhyɛ mo ma.”"},{"book":"Luka","chapter":"24","verse":"50","text":"Yesu ne asuafo no bɔɔ anan koduu Betania kurotia na ɔmaa ne nsa so hyiraa wɔn."},{"book":"Luka","chapter":"24","verse":"51","text":"Ogu so rehyira wɔn no, wɔmaa no so kɔɔ ɔsoro."},{"book":"Luka","chapter":"24","verse":"52","text":"Na wɔsɔree no, de anigye san kɔɔ Yerusalem."},{"book":"Luka","chapter":"24","verse":"53","text":"Na daa wɔwɔ asɔredan no mu hɔ yi Onyankopɔn ayɛ."}]}