{"data":[{"book":"سَمُوٍلِ ١","chapter":"1","verse":"1","text":"شّمّ ندٍ نُ نَ رَ مَتَيِمِ تَا كُي، سٌقِمُ يِرٍ، عٍقِرَ مِ فٍيَ لٌنفٌرِ، نَشَن شِلِ عٍلٍكَنَ. عٍقِرَ مِ بْنسْي نَن نُ عَ رَ، قَتَنقٍ عَ بٍنبَ سُقُ، تٌهُ، نُن عٍلِهُ رَ. يٍرٌشَمَ شَ دِ نَن نُ عَ رَ."},{"book":"سَمُوٍلِ ١","chapter":"1","verse":"2","text":"عَ فِنّ قِرِن نَن دْشْ؛ عَنِ نُن ثٍنِننَ. ثٍنِننَ نُ بَرَ دِيٍ بَرِ، كْنْ دِ يٌ مُ نُ نَ عَنِ تَن يِ رَ."},{"book":"سَمُوٍلِ ١","chapter":"1","verse":"3","text":"حّ يٌ حّ عٍلٍكَنَ نُ كٍلِمَ عَ شْنيِ، عَ سِفَ سِلٌ، عَ شَ عَلَتَلَ مَنفّ شُنفبٍ بَتُ، عَ سّرّشّ بَ عَ بّ. عٍلِ شَ دِ قِرِنيِيٍ، شٌقِنِ نُن قِنٍشَسِ، نَن نُ نَ عَلَتَلَ شَ سّرّشّدُبّيٍ رَ مّننِ نَ تّمُي."},{"book":"سَمُوٍلِ ١","chapter":"1","verse":"4","text":"عٍلٍكَنَ نّ عَ شَ سّرّشّ بَمَ، عَ نُ دَرِشِ سّرّشّ سُبٍ ندٍ قِ رَ عَ شَ فِنّ ثٍنِننَ نُن نَ شَ دِيٍ مَ."},{"book":"سَمُوٍلِ ١","chapter":"1","verse":"5","text":"كْنْ عَ نُ نَشَن قِمَ عَ شَ فِنّ عَنِ تَن مَ، نَ فبٌ بٌورٍ فبٍ بّ. عَ نُ نَ رَبَمَ نّ بَرِ مَ عَنِ نُ رَقَن عَ مَ كِ قَنيِ رَ، هَلِ عَلَتَلَ تٌ مُ نُ دِ قٍ رَفِرِ نَ مَ."},{"book":"سَمُوٍلِ ١","chapter":"1","verse":"6","text":"عَ سِينَ نُ عَ مَيٍلٍمَ تّمُي بِرِن عَ شَ دِبَرِتَرٍحَ شَ قٍ رَ."},{"book":"سَمُوٍلِ ١","chapter":"1","verse":"7","text":"حّ يٌ حّ، عَنِ نّ تٍمَ عَلَتَلَ بَتُ بَنشِ، عَ سِينَ ثٍنِننَ نُ عَ مَيٍلٍمَ هَن عَ نُ تٌندِ عَ دّفٍدٍ، عَ بْنبْ وَ تُن نَ."},{"book":"سَمُوٍلِ ١","chapter":"1","verse":"8","text":"عَ شَ مْرِ عٍلٍكَنَ نُ عَ مَشْرِن، «مُنقٍ رَ، عِ تٌندِ مَ عِ دّفٍدٍ، عِ نُ قَ وَ؟ مُنقٍ رَ عِ نِمِسَشِ؟ ﭑ تَن مُ عِ وَ سَ دَنفِ دِ قُ رَ؟»"},{"book":"سَمُوٍلِ ١","chapter":"1","verse":"9","text":"يِ بِيَاسِ تَن، عٍلٍكَنَ شَ مِشِيٍ تٌ فّ عٍ دّفٍدٍ نُن عٍ مِندٍ سِلٌ، عَنِ تَن نَشَ كٍلِ عٍ يَ مَ، عَ سِفَ عَلَتَلَ بَتُ بَنشِ. عٍلِ سّرّشّدُبّ نُ مَفٌرٌشِ نَا عَ شَ دْشْسٍ مَ نَادّ قّ مَ."},{"book":"سَمُوٍلِ ١","chapter":"1","verse":"10","text":"عَنِ بْحّ تٌ مَحَاشُشِ عَ رَ، عَ نَشَ عَلَتَلَ مَشَندِ يَيٍ فبٍفبٍ رَ."},{"book":"سَمُوٍلِ ١","chapter":"1","verse":"11","text":"نَ كُي عَ نَشَ لَايِدِ تٌنفٌ عَلَتَلَ بّ عَ قَلَقٍ رَ، «عَلَتَلَ مَنفّ شُنفبٍ، شَ عِ سَ عِ يَ رَفٌرٌ عِ شَ كٌنيِ فِنّ شَ يَافِ مَ، شَ عِ سَ رَتُ ﭑ مَ، شَ عِ مُ نّيمُ عِ شَ كٌنيِ فِنّ مَ، شَ عِ دِ شّمّ كٍرٍن قِ عِ شَ كٌنيِ فِنّ مَ، ﭑ نَ قِمَ نّ عِ مَ عَ شَ سِمَيَ بِرِن كُي، عَ شُنيِ مُ بِمَ قٍوٌ.»"},{"book":"سَمُوٍلِ ١","chapter":"1","verse":"12","text":"عَ شَ عَلَ مَشَندِ شْن تٌ كُيَ، عٍلِ نَشَ عَنِ رَكْرْ سِ عَ دّ رَ مَشَمَ،"},{"book":"سَمُوٍلِ ١","chapter":"1","verse":"13","text":"كْنْ شُي يٌ مُ مِنِمَ. عَنِ نُ وْيّنقٍ عَ بْحّ نَن مَ، كْنْ عٍلِ تَن حْشْ عَ مَ عَ عَ سِيسِشِ نّ."},{"book":"سَمُوٍلِ ١","chapter":"1","verse":"14","text":"نَ كُي عَ نَشَ عَ قَلَ عَ بّ، «عِ لُمَ يِ سِيسِ كُي هَن مُن تّمُي؟ سَ نَ رَبَ يِرٍ فبّتّ!»"},{"book":"سَمُوٍلِ ١","chapter":"1","verse":"15","text":"عَنِ نَشَ عَ يَابِ، «ﭑ مَرِفِ، ﭑ مُ وّنِ مِنشِ، ﭑ مُ بٍرٍ مِنشِ. ﭑ نَ ﭑ مَ كْنتْقِلِ نَن مَسٍنقٍ عَلَتَلَ بّ."},{"book":"سَمُوٍلِ ١","chapter":"1","verse":"16","text":"عِ نَشَ ﭑ مَحْشُن سِيسِلَ رَ. ﭑ مَ تْورّ شَ فبٌي نَن عَ نِيَشِ، ﭑ نَ ﭑ بْحّ مَ قٍ مَسٍنقٍ عَلَتَلَ بّ.»"},{"book":"سَمُوٍلِ ١","chapter":"1","verse":"17","text":"عٍلِ نَشَ عَ يَابِ، «عَوَ، سِفَ بْحّسَ كُي. عِسِرَيِلَ مَرِفِ عَلَ شَ عِ شَ مَشَندِ سُشُ.»"},{"book":"سَمُوٍلِ ١","chapter":"1","verse":"18","text":"عَنِ نَشَ عَ قَلَ عَ بّ، «عِ شَ هِننّ ﭑ تَن عِ شَ كٌنيِ فِنّ رَ.» نَ دَنفِ شَنبِ، عَ نَشَ عَ دّفٍ، عَ بْحّ نَشَ رَقَن عَ مَ، عَ يَتَفِ نَشَ مَسَرَ."},{"book":"سَمُوٍلِ ١","chapter":"1","verse":"19","text":"نَ كُيٍ عِبَ، عٍلٍكَنَ نُن عَ شَ دٍنبَيَ نَشَ كُرُن. عٍ تٌ فّ سَلِدٍ، عٍ نَشَ فبِلٍن عٍ شْنيِ رَ مَ."},{"book":"سَمُوٍلِ ١","chapter":"1","verse":"20","text":"عَنِ نَشَ تّيفّ، عَ قَ دِ شّمّ بَرِ، عَ عَ شِلِ سَ سَمُوٍلِ، نَشَن نُ وَ مَ عَ قَلَقٍ، «عَلَتَلَ بَرَ عَ مّ.» عَ نَ شِلِ سَشِ نّ عَ شُن مَ بَرِ مَ عَ نُ عَ قَلَمَ عَ يّتّ مَ، «ﭑ يِ دِ مَشَندِشِ عَلَتَلَ نَن مَ.»"},{"book":"سَمُوٍلِ ١","chapter":"1","verse":"21","text":"نَ حّ عِفبِلٍنيِ عٍلٍكَنَ نُن عَ شَ دٍنبَيَ مَن نَشَ تٍ سِلٌ سّرّشّ بَدٍ عَلَتَلَ بّ، عَ مَن شَ عَ شَ لَايِدِ رَكَمَلِ."},{"book":"سَمُوٍلِ ١","chapter":"1","verse":"22","text":"كْنْ عَنِ تَن مُ تٍ. عَ نَشَ عَ قَلَ عَ شَ مْرِ بّ، «ﭑ شَ مَمّ تِ هَن دِيْرّ دّ بَ تّمُي، ﭑ قَ عَ شَنِن سِلٌ عَ دّنتّفّدٍ عَلَتَلَ بّ، عَ شَ لُ نَا كٍرٍنيِ رَ.»"},{"book":"سَمُوٍلِ ١","chapter":"1","verse":"23","text":"عَ شَ مْرِ نَشَ عَ يَابِ، «نَشَن نَقَن عِ مَ، نَ رَبَ. لُ بٍ هَن عَ دّ بَ تّمُي. عَلَتَلَ شَ عَ شَ مَسٍنيِ رَكَمَلِ.» نَ كُي عَنِ نَشَ لُ بَنشِ هَن عَ شَ دِ دّ بَ تّمُي."},{"book":"سَمُوٍلِ ١","chapter":"1","verse":"24","text":"عَ تٌ سَمُوٍلِ دّ بَ، عَ نَشَ عَ شَنِن سِلٌ عَلَتَلَ بَتُ بَنشِ، عَ نُن تُرَ حّ سَشَن دَاشِ، قَرِن كِلٌ قُ، نُن وّنِ. نَ تّمُي عَ شَ دِيْرّ نُ شُرُن."},{"book":"سَمُوٍلِ ١","chapter":"1","verse":"25","text":"عٍ نَشَ تُرَ كْن نَشَبَ سّرّشّ رَ، عٍ قَ دِيْرّ دّنتّفّ عٍلِ بّ."},{"book":"سَمُوٍلِ ١","chapter":"1","verse":"26","text":"عَنِ نَشَ عَ قَلَ عَ بّ، «ﭑ مَرِفِ، عِ هَاكّ تٌ ﭑ بّ. فِنّ نَشَن قَ بٍ عَلَتَلَ مَشَندِدٍ عِ يَ شْرِ، ﭑ تَن نَن نُ عَ رَ."},{"book":"سَمُوٍلِ ١","chapter":"1","verse":"27","text":"ﭑ نُ عَ مَشَندِقٍ يِ دِ شّمّ نَن مَ قٍ رَ. عَلَتَلَ بَرَ ﭑ مَ مَشَندِ سُشُ."},{"book":"سَمُوٍلِ ١","chapter":"1","verse":"28","text":"ﭑ تَن قَن وَ مَ عَ قِقٍ عَلَتَلَ مَ، عَ شَ لُ عَلَتَلَ سَفٌي عَ شَ سِمَيَ بِرِن كُي.» نَ دَنفِ شَنبِ، عٍ نَشَ سُيِدِ عَلَتَلَ بّ."}]}