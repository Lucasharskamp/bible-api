{"data":[{"book":"Methiu","chapter":"21","verse":"1","text":"Isu nane ai samoythek ne Jerusalem moe shii wuii thog, ithek ne Bethphach ithua Sumarothek Phiing shii wuii thog. Thiichiih shii Isu è awai samoy nyi shii hì pha miyao rog"},{"book":"Methiu","chapter":"21","verse":"2","text":"shii ibi hà thoh ge: Ithek è ibi hà um pha thiig hà wuii dun bo: “Chiih-è thiisa hà nasa è awai iduii rog phiing ne ruii iang pha bambao doh ruii phro. Ji sey srane gu hà noh ruii bo."},{"book":"Methiu","chapter":"21","verse":"3","text":"Chiih-è hanyie è nyie yao ruii arone, aishii yao bo, ‘Masdo è chiid 21:3: Ithong; dinne Ithek ro muspho. muii ro’; chiih-è chiihphado ai è nasa shii bambao jithek jog phi ne thoh ge phro.”"},{"book":"Methiu","chapter":"21","verse":"4","text":"Hì thek rey ruii pha ne chaig miyao ji izai rey yi phro:"},{"book":"Methiu","chapter":"21","verse":"5","text":"“Jion rajan shii yao bo,"},{"book":"Methiu","chapter":"21","verse":"6","text":"Ji-è, samoy de wuii dun, chiih-è, Isu è ithek shii khi-èrek bo è yao pha ji rek."},{"book":"Methiu","chapter":"21","verse":"7","text":"Ithek è bambao nane bambaoduii ji noh thog ruii. Ithek è awaithek yungthek gophi, Isu de ji pha lakhung shii in dun."},{"book":"Methiu","chapter":"21","verse":"8","text":"Boh bran ibrogthek è ai lumuii shii awaithek yung wiao phi, giak è hingmuii irab che ne wiao phi."},{"book":"Methiu","chapter":"21","verse":"9","text":"21:9: Chng 118:25,26 Bran ibrog ne Isu ro ibi idoh shii luagieng, chiih-è, Isu idoh shii lua pho è jao ne ziak, “Dawid Saja pha Dufuii shii chiong bo! Hanyie yi Ithong ibeng è wuii pha ji shii ne Hamangkhung-aphuii è khirzey phi ro! Hamangkhung-aphuii shii chiong bo!”"},{"book":"Methiu","chapter":"21","verse":"10","text":"Isu è Jerusalem shii khud mage shii, ji pha rajan shii bajo pho ne sam diig ne sai. “Ai ne hanyie ga?” Branthek è sai."},{"book":"Methiu","chapter":"21","verse":"11","text":"“Hì ne Galili pha Nazareth chaig Isu ji ro!” Bran ibrog è chang."},{"book":"Methiu","chapter":"21","verse":"12","text":"Isu ne Misiahò hà wuii srane hanyie thek è thiichiih shii chongjai rekpho shii fuang gieng muii. Ai è bang giong pha thiibliiethek nane pharo chong rek pha murothek reng ne fen maphi."},{"book":"Methiu","chapter":"21","verse":"13","text":"21:13: Aij 56:7; Jeri 7:11Chiih-è ithek shii yao, “Hamangkhung-aphuii è yao pha jigigam shii zey ne um ro, ‘guro Misiahò ne misiasia pha hò ro.’ Jishii ithek è mugo pho ug pha ithua rab muii ro!”"},{"book":"Methiu","chapter":"21","verse":"14","text":"Miegthi pho nane laikhi-èg pho è Misiahò hà ai moe shii wuii thog ruii. Ai è ithek shii gang phi."},{"book":"Methiu","chapter":"21","verse":"15","text":"Boh phabithek nane Iphey yua pha masdothek ne ai è wiengphleg pha bliathek nane aniphiing è Misiahò shii Dawid Saja Dufuii boh rone è yao ramuii pha ji doh ne bajo lijieg dun."},{"book":"Methiu","chapter":"21","verse":"16","text":"21:16: Chng 8:2 (LXX)Ji-è, ithek ne Isu shii sai, “Na de ithek è nyie yao ramuii pha ji yoi chak bey?”"},{"book":"Methiu","chapter":"21","verse":"17","text":"Isu è ithek shii thoh marui ne Bethany rajan hà wuii thog ne ji pha habiu thiichiih men marui."},{"book":"Methiu","chapter":"21","verse":"18","text":"Jipha thimiang riang duiine shii Isu è rajan hà wuiiramuii shii, Isu ne chi-iy ruii."},{"book":"Methiu","chapter":"21","verse":"19","text":"Ai è iphem hingmuii jia lumuii moe shii um pha doh ne ji pha iphem hingmuii shii wuii dun, jimagunde ji shii nyie de oi pha irabthek um bie iang, ji-è, ai ne hingmuii ji shii yao, “Na ne khuchung de iwoi awoi sha phro!” Ji è yaodang pha ji shii ji pha iphem hingmuii ne gow dun."},{"book":"Methiu","chapter":"21","verse":"20","text":"Samoythek è ji doh mage ne zab wiengphleg dun. Ithek è sai, “Khi è rek ne ji pha iphem hingmuii ne ribjia gow dun phlei?”"},{"book":"Methiu","chapter":"21","verse":"21","text":"Isu è chang, “Gu ne nathek yao, nathek ne migi now ne ìujia de athan arone, nathek de gu è hì pha iphem hingmuii shii rek pha duiine nyarek mua phro. Hì jia asi pha yi nathek ne hì pha phiing shii nyayao mua.” “Hùg ne khamuii hà chiih dun bo è yao ne de ji nyarey dun."},{"book":"Methiu","chapter":"21","verse":"22","text":"Nathek è migi now arone, nawaithek è sia ne nyie lia pha ji phi ruii phro.”"},{"book":"Methiu","chapter":"21","verse":"23","text":"Isu idoh Misiahò shii thog srane jao ne yao; chiih-è ai è yua pha duiine, boh phabithek nane dukhothek aishii wuii srane sai, “Na shii nyie rangsua um ne hìthek rek phlei? Na shii ne hìthek rek pha rangsua ne hanyie è phi lei?”"},{"book":"Methiu","chapter":"21","verse":"24","text":"Isu è ithek shii chang, “Gu de nathek shii musai jia sai phro, nathek è gu musai ji chang phi arone, Gu de nathek shii hìthek rek pha rangsua ne khi è mua pha ji yao phi phro."},{"book":"Methiu","chapter":"21","verse":"25","text":"Jon è khowo phi pha rangsua ne khi è thog phlei? Ji ne Hamangkhung-aphuii re-è phi nebey asi pha yi tharothamang re-è phi ne bey?”"},{"book":"Methiu","chapter":"21","verse":"26","text":"Jimagunde, gethek ne tharothamang re-è phi rone yao arone, branthek è gethek shii nyie rek pha ji rum muii ro, nyieliieshii, branthek ne Jon ne chaig rone thieg noh dun ro.”"},{"book":"Methiu","chapter":"21","verse":"27","text":"Ji-è, ithek è Isu shii chang, “Gathek ne athieg ro!”"},{"book":"Methiu","chapter":"21","verse":"28","text":"Thuh, shii nathek ne nyie now ga? Luangjia shii bran jia shii dufuii nyi um. Aphuii è Dufuii chai shii wuii srane yao, gu Dufuii! Sudoh inai na raig hà wuii srane blia rek mage bo."},{"book":"Methiu","chapter":"21","verse":"29","text":"Dufuii chai ji è chang, “Gu ne arek yang ro! Jishii, idoh awai lubu lai ne raig rek pha wuii dun."},{"book":"Methiu","chapter":"21","verse":"30","text":"Chiihphado, aphuii ji-è, dufuii jia shii wuii srane ji è rek ne yao, dufuii jiè chang, ‘Oh, Masdo’ rone chang jishii ai ne raig rek pha awuii."},{"book":"Methiu","chapter":"21","verse":"31","text":"Isa nyi hanyie è awai aphuii è yang pha ji rek phi lei?”"},{"book":"Methiu","chapter":"21","verse":"32","text":"21:32: Lug 3:12; 7:29,30Jon khowo phi pha ji è nathek shii lumuii izai ji yao habuii shii nathek è aishii migi anow phi; Jishii, mijin thanphothek nane siulao pho è aishii migi now dun. Nathek hì doh pha rangde nawaithek khani lai ne aishii migi anow ro."},{"book":"Methiu","chapter":"21","verse":"33","text":"Isu è yao, “Gai najang de nuii mage bo.” Luangjia shii sohmuspho è awai raig shii angurgmuiithek hai ne muthua gun srane angur phuii rey yi pha angur chui pha icho jia jog, chiih-è, ji khan pha haliig jia rung. Chiih-è, ai è raig rekpho shii chei marui ne thoh ne awai lumuii hà luadun."},{"book":"Methiu","chapter":"21","verse":"34","text":"Angur ji khrab pha ishak thog ruii shii, ai è awai khiaothek shii raigkhan pho shii awai chiang yie pha thoh ge."},{"book":"Methiu","chapter":"21","verse":"35","text":"Yamiing khanpho è ai khiaothek shii zum srane giak shii ne zuang muii, jia shii ua muii, jia shii lubao chao maphi."},{"book":"Methiu","chapter":"21","verse":"36","text":"Jipha idoh è bran è gai khiaothek ibi è de bajo khiao shii thoh ge, jithek shii de raig khan pho è ibi pho thek duiine rek phi."},{"book":"Methiu","chapter":"21","verse":"37","text":"Idohhè awai dufuii shii ithek hà thoh ge. Ai è yao, Zai ithek ne guro dufuii shii ne ilab rek."},{"book":"Methiu","chapter":"21","verse":"38","text":"Jishii, raig cheipho è dufuii shii doh mage shii, ithek ne awaithek chung yao rai, hì ne muspho ro dufuii ji ro. Thawuii bo, cho gethek ne aishii ua muii haro, chiih-è airo nuruii ne gethek mua ruii phro!"},{"book":"Methiu","chapter":"21","verse":"39","text":"Ji-è, ithek ne aishii zum srane raig ji è fuang fen muii ne chiih-è ua maphi."},{"book":"Methiu","chapter":"21","verse":"40","text":"Isu è ithek shii sai, “Jipha raig muspho thog ruii shii, ji pha muspho è jithek pha raig cheipho shii nyie rek ruii phlei?”"},{"book":"Methiu","chapter":"21","verse":"41","text":"Ithek è Isu shii chang, “Jipha muspho è ithek shii ua mua ne ji pha angur raig ne fuang pha raigkhanpho shii phi muii phro, ji ne ishak thog shii gui mathang khriig phi pha gai raigkhan pho so ne khan yi phro.”"},{"book":"Methiu","chapter":"21","verse":"42","text":"Isu è ithek shii yao, Nathek ne jigigam shii nyie yao pha ji atham bey?"},{"book":"Methiu","chapter":"21","verse":"43","text":"Isu è yao din, “Ji-è, gune nathek shii yao phro,” “Hamangkhung-aphuii ro Sajathua ne nathek è riao srane hanyie bran è iwoithek wie woi pha ji shii phi muii phro.”21:43: giak jigizey shii ne lao 44: hanyie bran è iwoithek wie woi pha ji shii phi mua phro (riig Lug 20:18)"},{"book":"Methiu","chapter":"21","verse":"44","text":"Hanyie è ji pha lubao lakhung shii chiih arone, ji pha lubao è aishii ne dum dum khiia thiak dun phro; chiih-è, hanyie lakhung shii ji pha lubao chiih ruii nede, ji pha bran ne lubao ji è doh ne nyiak phlab rey dun phro."},{"book":"Methiu","chapter":"21","verse":"45","text":"Boh phabithek nane Pharisithek ne Isu è najangthek yao pha ji ne ithek chiang yao phrone thieg dun."},{"book":"Methiu","chapter":"21","verse":"46","text":"Ji-è, ithek ne Isu shii zum pha rek, Jishii, Isu ne chaig rone now pha bran ibrog um pha ji shii rum dun."}]}