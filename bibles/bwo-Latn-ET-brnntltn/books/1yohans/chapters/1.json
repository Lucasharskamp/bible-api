{"data":[{"book":"1 Yohans","chapter":"1","verse":"1","text":"Shin teshts kashi aap'i jango itsh guut'irwonee, kashi aap'anuwere no shishtsonat no aawon nobek'tso, nos'iiltsonat nokishonowere noshu'utsoniye."},{"book":"1 Yohans","chapter":"1","verse":"2","text":"Kashanwere be'ere noowere bín bek'rone, no b́ jangosh gawitwone. Nihoke teshtsonat noosh be'ets dúre dúri kasho itsh keewitwone."},{"book":"1 Yohans","chapter":"1","verse":"3","text":"Noonton ik woto itdetseetwek'o nobek'tsok'onat noshishtson itsh keewirwone. Ik nowotitwere nihonat b́ naay Iyesus Krstosntoniye."},{"book":"1 Yohans","chapter":"1","verse":"4","text":"Nogeneeúwo s'een b́wototiwok'o han itsh guut'irwone."},{"book":"1 Yohans","chapter":"1","verse":"5","text":"Bíyokee noshishtsonat itsh nokewit wosho «Ik'o shááne, t'aluwonwere b́jamon bíyoke aaliye» etiruwoniye."},{"book":"1 Yohans","chapter":"1","verse":"6","text":"Mansh «Ik'onton ik woto detsfone» erfetsr t'aluwotse nobeetka wotiyal koote nokotiri, no aap'onat nofino arikaliye etee."},{"book":"1 Yohans","chapter":"1","verse":"7","text":"Wotowa eree bí sháánotse b́ beyirwok'o noowere sháánotse nobeyink'e no atsatsewo ik wotosh faliyank'one. Dab b́ naay Iyesus Krstos s'atsonwor morr jamotse noon s'aytsitwee."},{"book":"1 Yohans","chapter":"1","verse":"8","text":"Morro deshatsone no'etal notooke no ant'elciri, aronwere noytse aaliye."},{"book":"1 Yohans","chapter":"1","verse":"9","text":"No morro Ik'osh kish nokewitka wotiyal bí kááwonat amanek b́wottsosh nomorr jamo noosh orowa eteetwe nogond fin jamatsno noon s'ayintsitwe."},{"book":"1 Yohans","chapter":"1","verse":"10","text":"Morro fineratsone no'etetkawotiyal Ik'one kotetsiye nowoshiri, bí aap'onwere noyitse aali etee."}]}