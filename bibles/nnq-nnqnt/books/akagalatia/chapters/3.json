{"data":[{"book":"Akagalatia","chapter":"3","verse":"1","text":"Mangweto bandu buku Galatia, makamajinga muno! Bannogangite beneke? Nhwalo gwa kubambigwa kwa Yesu Kilisto ngulanduligwa kipola nnongi jinu."},{"book":"Akagalatia","chapter":"3","verse":"2","text":"Mbala manye kilebe chimwe tu kuboke kwinu. Bo, ngampokelanga Uhuke jwa Nnoongo kwa magambu ga kulenganakia kwa Malagilo ga Musa andaje kwa magambu ga kugajoa nu kuamini Nhwalo Gwambone?"},{"book":"Akagalatia","chapter":"3","verse":"3","text":"Bo, mangwetomwe makamajinga yenela? Mangweto ngantumbulanga Nuhuke jwa Nnoongo, bo, ngoe mpalanga kujomolela kwa makakala ginu ga mmele?"},{"book":"Akagalatia","chapter":"3","verse":"4","text":"Bo, malola goa agampatite gakiba gajagi? Kubeje!"},{"book":"Akagalatia","chapter":"3","verse":"5","text":"Bo, Nnoongo ampeganga Uhuke gwakwe kulaya ikobo panakati jinu nkita kwa magambu gukulenganakia agapaligwa Mumalagilo ga Musa, andaje kwa magambu mujoa Nhwalo Gwambone nu kuamini?"},{"book":"Akagalatia","chapter":"3","verse":"6","text":"Nhwachanga minhalo ja Ulaimu, andi pagalenga Majandiko ga Chwapi, “Nganhyobalela Nnoongo, magambu gu kuhyobalela kwakwe Nnoongo ngammona kube jwambone nnongi jakwe.”"},{"book":"Akagalatia","chapter":"3","verse":"7","text":"Ngoche, mmanyanga kube kibelei cha Ulaimu nga bandu abakweti imani."},{"book":"Akagalatia","chapter":"3","verse":"8","text":"Tango lolo Majandiko ga Chwapi ngagalaya kutenda Nnoongo mababeka bandu banga Akayahudi kube bambone kwa ndela ja imani. Na Majandiko ga Chwapi ngagantangachi Ulaimu, Nhwalo Gwambone kulenga, “Kupete mwenga Nnoongo mabapa kindimba bandu ba kabila yoa ya padunia.”"},{"book":"Akagalatia","chapter":"3","verse":"9","text":"Kuyene ababi na imani babi nikindimba pamwe na Ulaimu ojwaamine."},{"book":"Akagalatia","chapter":"3","verse":"10","text":"Nambu boa abakengama nu kulenganakia agapaligwa Mumalagilo ga Musa, babakubekigwa munhwilo na Nnoongo. Magambu, Majandiko ga Chwapi galenga, “Mundu jwajoa jwanga abaagala nu kulenganakia goa agaandikigwe mukitabu cha Majandiko ga Musa, babakubekigwa munhwilo na Nnoongo.”"},{"book":"Akagalatia","chapter":"3","verse":"11","text":"Ngi kipola kube Malagilo ga Musa kuotwaje kummeka mundu kube jwambone nnongi ja Nnoongo, magambu, Majandiko galenga, “Jwajo tu ojwabonekana na Nnoongo kube jwambone kupete imani malama.”"},{"book":"Akagalatia","chapter":"3","verse":"12","text":"Nambu Malagilo ga Musa kuotoje kujitenda kilebe imani. Nambu Majandiko galenga, “Mundu ojwalenganakia ilebe eipaligwa Mumalagilo ga Musa malama muilebe yenie.”"},{"book":"Akagalatia","chapter":"3","verse":"13","text":"Kilisto ngatukola munhwilo gwa Malagilo ga Musa kukutola nhwilo gwenio kwa magambu gito twenga, Majandiko galenga, “Mundu jwajoa anda mmele gwake ukobakigwe munkongo abekigwe nhwilo na Nnoongo.”"},{"book":"Akagalatia","chapter":"3","verse":"14","text":"Kilebe chenie kitendigwa kupala kindimba chapatite Ulaimu chaulukilange bandu banga Akayahudi kundela ja Yesu Kilisto, kupala kwa imani, tumpoke Uhuke jwa Chwapi ojwalagila Nnoongo."},{"book":"Akagalatia","chapter":"3","verse":"15","text":"Makalongo, manannandanakia kuboke mu bwomi gwito gwa machoba goa. Kingobu bandu abele pabalagana kilebe nu kubeka uchaili, abeje mundu jwaotwi kualabia malagano genia andaje kujonjakea kilebe chenge."},{"book":"Akagalatia","chapter":"3","verse":"16","text":"Ngoe Nnoongo abekite lilagano kwa Ulaimu ni kibelei chakwe. Majandiko galenga ibeleije, kulenga bandu nduu, nambu jumwe, “kibelei,” mana gakwe mundu jumwetu, ojwakonda, Kilisto."},{"book":"Akagalatia","chapter":"3","verse":"17","text":"Chambala kulenga nga chenje, Nnoongo abekite lilagano na Ulaimu nu kulagana maligooya. Malagilo ga Musa ngagaika kwa yaaka mia ncheche na makomi matatu kubokapa genia, yene Malagilo kuotwaje kulialabia lilagano lyenie kupala kuliboya."},{"book":"Akagalatia","chapter":"3","verse":"18","text":"Magambu, anda hupo ja Nnoongo iboke Mumalagilo, kuotwaje kuboke mu malagano. Nambu Nnoongo akalagana kumpe hupo yenie Ulaimu."},{"book":"Akagalatia","chapter":"3","verse":"19","text":"Malagilo genia gakiba gukutende nike? Gabekigwa kupala kulaya ubaja nga nike, mpaka apapakuika kibelei ju Ulaimu, ojwalagana na Nnoongo. Malagilo ga Musa galetigwa na akapakachi kuboka kumbengu, kwa ndela ja mundu nchikachani."},{"book":"Akagalatia","chapter":"3","verse":"20","text":"Nambu nchikachani kupaligwaje andaibi kilebe chene cha mundu jumwetu, na Nnoongo nga jumwe."},{"book":"Akagalatia","chapter":"3","verse":"21","text":"Bo, Malagilo ga Musa kanana na lilagano lya Nnoongo? Napachokuje! Gambu, ikabi kubekigwa kwa Malagilo gaotwi kape bandu bwomi, penia, kila mundu kabi aotwi kubekigwa kube jwambone nnongi ja Nnoongo kwa ndela ja Malagilo."},{"book":"Akagalatia","chapter":"3","verse":"22","text":"Nambu yeneje, Majandiko Gachwapi galengite kube dunia joa jibi mumakakala ga mabaja, na yene, Nnoongo balengenikie lilagano elyabekite, kukunhwamini Yesu Kilisto."},{"book":"Akagalatia","chapter":"3","verse":"23","text":"Tango nu kuikaje imani, Malagilo ga Musa ngugutubeka tube takapungwa, takalendela imani jenie jiekuligwe."},{"book":"Akagalatia","chapter":"3","verse":"24","text":"Malagilo genia gakiba andi aleli bito mpaka apaika Kilisto, ibe kwa ndela ja imani tubekigwe tambone nnongi ja Nnoongo."},{"book":"Akagalatia","chapter":"3","verse":"25","text":"Magambu imani jiike pamba, twenga tubije kabele mumaboulo ga akaleli."},{"book":"Akagalatia","chapter":"3","verse":"26","text":"Ku ndela ja imani, mangweto mmoa nga makinangota ba Nnoongo kwa kulondana na Yesu Kilisto."},{"book":"Akagalatia","chapter":"3","verse":"27","text":"Mangweto mmoa mammatichigwe ngannondana na Kilisto kupala nnandane na Kilisto."},{"book":"Akagalatia","chapter":"3","verse":"28","text":"Yene, ilekinije kati ja Nhyahudi na Mgiliki andaje mmanda na mundu ojwabi agabwa andaje munulome nu munkege. Mmoa mmi kilebe chimwe kwa kulondana na Yesu Kilisto."},{"book":"Akagalatia","chapter":"3","verse":"29","text":"Andaibi mangweto mabandu ba Kilisto, nga ibelei ya Ulaimu, mampokela lilagano lya Nnoongo."}]}