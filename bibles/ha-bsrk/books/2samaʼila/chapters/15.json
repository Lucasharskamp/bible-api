{"data":[{"book":"2 Samaʼila","chapter":"15","verse":"1","text":"Ana nan sai Absalom ya samo wa kansa wata keken yaƙi da dawakai tare da mutum hamsin da za su sha gabansa."},{"book":"2 Samaʼila","chapter":"15","verse":"2","text":"Absalom yakan tashi da sassafe yă tsaya a gefen hanyar shigar ƙofar birni. Duk sa’ad da wani ya zo da ƙara don a kai gaban sarki yă yi shari’a, Absalom yakan kira shi yă ce, “Daga wane gari ka fito?” Sai mutumin yă amsa yă ce, “Bawanka ya fito a ɗaya daga cikin kabilan Isra’ila.”"},{"book":"2 Samaʼila","chapter":"15","verse":"3","text":"Sai Absalom yă ce masa, “Ga shi, ƙararka daidai ne, tana kuma da gaskiya, sai dai ba wakilin sarkin da zai ji ka.”"},{"book":"2 Samaʼila","chapter":"15","verse":"4","text":"Absalom kuwa yakan ƙara da cewa, “Da a ce an naɗa ni alƙali a ƙasar mana! Da duk mai ƙara, ko kuka wanda zai zo wurina, zan in tabbatar an yi masa adalci.”"},{"book":"2 Samaʼila","chapter":"15","verse":"5","text":"Kuma duk sa’ad da wani ya zo wurin Absalom ya rusuna don yă gaishe shi, sai Absalom yă sa hannunsa yă ta da shi, yă kuma rungume shi."},{"book":"2 Samaʼila","chapter":"15","verse":"6","text":"Absalom ya yi ta yin haka ga dukan Isra’ilawan da suka zo wurin sarki don neman adalci, ta haka kuwa ya saci zukatan mutanen Isra’ila."},{"book":"2 Samaʼila","chapter":"15","verse":"7","text":"A ƙarshen shekara huɗu,15.7 Waɗansu rubuce-rubucen hannu na Seftuwajin, Siriyak da Yosefus; Ibraniyanci arba’in Absalom ya ce wa sarki, “Bari in tafi Hebron in cika alkawarin da na yi wa Ubangiji."},{"book":"2 Samaʼila","chapter":"15","verse":"8","text":"Yayinda bawanka yake zama a Geshur, a Aram, na yi wannan alkawari, na ce, ‘In Ubangiji ya komo da ni Urushalima, zan yi wa Ubangiji sujada a Hebron.’ ”15.8 Waɗansu rubuce-rubucen hannu na Seftuwajin; Ibraniyanci ba shi da a Hebron."},{"book":"2 Samaʼila","chapter":"15","verse":"9","text":"Sarki ya ce, “Ka sauka lafiya.” Sai ya tafi Hebron."},{"book":"2 Samaʼila","chapter":"15","verse":"10","text":"Sai Absalom ya aiki manzanni a asirce cikin dukan kabilan Isra’ila, ya ce musu su ce, “Da zarar kuka ji an busa ƙaho, sai ku ce, ‘Absalom sarki ne a Hebron.’ ”"},{"book":"2 Samaʼila","chapter":"15","verse":"11","text":"Mutum ɗari biyu daga Urushalima suka raka Absalom. An gayyace su a matsayin baƙi, suka kuwa tafi cikin rashin sani, ba su san wani abu game da al’amarin ba."},{"book":"2 Samaʼila","chapter":"15","verse":"12","text":"Yayinda Absalom yake miƙa hadaya, ya aika a kira Ahitofel mutumin Gilo, mai ba wa Dawuda shawara, yă zo daga Gilo garinsa. Ta haka makircin ya ƙara ƙarfi, masu bin Absalom kuma suka yi ta ƙaruwa."},{"book":"2 Samaʼila","chapter":"15","verse":"13","text":"Wani manzo ya zo wurin Dawuda ya ce masa, “Zukatan mutanen Isra’ila sun koma wajen Absalom.”"},{"book":"2 Samaʼila","chapter":"15","verse":"14","text":"Sai Dawuda ya ce wa dukan fadawansa da suke tare da shi a Urushalima, “Ku zo! Mu gudu, in ba haka ba, babu wanda zai tsira daga hannun Absalom. Dole mu bar nan, nan da nan, in ba haka ba zai tashi da sauri yă fāɗa mana, yă kuma hallaka garin da takobi.”"},{"book":"2 Samaʼila","chapter":"15","verse":"15","text":"Sai fadawan sarki suka ce masa, “Barorinka suna a shirye su yi duk abin da ranka yă daɗe, ya zaɓa.”"},{"book":"2 Samaʼila","chapter":"15","verse":"16","text":"Sarki ya kama hanya, dukan gidansa kuwa suna biye da shi; amma ya bar ƙwarƙwarai goma su lura da fada."},{"book":"2 Samaʼila","chapter":"15","verse":"17","text":"Ta haka sarki ya kama hanya da dukan mutane suna biye da shi, suka yi sansani a wani wuri mai ɗan nisa da Urushalima."},{"book":"2 Samaʼila","chapter":"15","verse":"18","text":"Dukan mutanensa suka wuce gabansa, tare da dukan Keretawa da Feletiyawa; da dukan mutane ɗari shida na Gittiyawan da suka raka shi daga Gat, suka wuce gaban sarki."},{"book":"2 Samaʼila","chapter":"15","verse":"19","text":"Sarki ya ce wa Ittai mutumin Gat, “Don me za ka zo tare da mu? Ka koma ka zauna tare da Sarki Absalom. Kai baƙo ne, ɗan gudun hijira daga garinka."},{"book":"2 Samaʼila","chapter":"15","verse":"20","text":"Jiya-jiya ka zo. Yau kuma in sa ka yi ta yawo tare da mu, ga shi ban ma san inda za ni ba? Koma, ka tafi da ’yan’uwanka. Bari alheri da amincin Ubangiji su kasance tare da kai.”"},{"book":"2 Samaʼila","chapter":"15","verse":"21","text":"Amma Ittai ya ce wa sarki, “Muddin Ubangiji yana a raye kuma muddin ranka yă daɗe yana a raye, duk inda ranka yă daɗe sarki zai kasance, ko a yi rai ko a mutu, a can bawanka zai kasance.”"},{"book":"2 Samaʼila","chapter":"15","verse":"22","text":"Dawuda ya ce wa Ittai, “Wuce gaba, taka mu je.” Sai Ittai mutumin Gat ya shiga layi tare da dukan mutanensa da iyalan da suke tare da shi."},{"book":"2 Samaʼila","chapter":"15","verse":"23","text":"Dukan ƙauyuka suka yi ta kururuwa yayinda mutanen suke wucewa. Sarki shi ma ya haye ta Kwarin Kidron, mutane kuma suka ci gaba da tafiya zuwa wajen hamada."},{"book":"2 Samaʼila","chapter":"15","verse":"24","text":"Zadok yana nan tare da su, kuma dukan Lawiyawan da suke tare da shi kuwa suna ɗauke da akwatin alkawarin Allah. Suka sauke akwatin alkawarin Allah, Abiyatar ya miƙa hadaya15.24 Ko kuwa Abiyatar ya haura sai da mutane suka gama fita daga birnin."},{"book":"2 Samaʼila","chapter":"15","verse":"25","text":"Sa’an nan sarki ya ce wa Zadok, “Ka komar da akwatin alkawarin Allah cikin birnin. Idan na sami tagomashi a idon Ubangiji, zai dawo da ni, yă kuma sa in sāke gan shi a mazauninsa."},{"book":"2 Samaʼila","chapter":"15","verse":"26","text":"Amma in ya ce, ‘Ina baƙin ciki da kai,’ to, ina a shirye; bari yă yi abin da ya fi masa.”"},{"book":"2 Samaʼila","chapter":"15","verse":"27","text":"Sarki ya kuma ce wa Zadok firist, “Ashe, kai ba mai duba ba ne? Ka koma cikin birnin lafiya, tare da ɗanka Ahimawaz, da kuma Yonatan ɗan Abiyatar. Kai da Abiyatar ku tafi da ’ya’yanku biyu."},{"book":"2 Samaʼila","chapter":"15","verse":"28","text":"Zan kuwa jira a mashigai a hamada, sai na ji daga gare ku.”"},{"book":"2 Samaʼila","chapter":"15","verse":"29","text":"Saboda haka Zadok da Abiyatar suka ɗauki akwatin alkawarin Allah suka komar da shi Urushalima, suka zauna a can."},{"book":"2 Samaʼila","chapter":"15","verse":"30","text":"Amma Dawuda ya ci gaba yana hawan Dutsen Zaitun, yana kuka yayinda yake tafiya; kansa a rufe, kuma babu takalma a ƙafafunsa. Dukan mutanen da suke tare da shi suka rufe kawunansu suna ta kuka yayinda suke haurawa."},{"book":"2 Samaʼila","chapter":"15","verse":"31","text":"To, an gaya wa Dawuda cewa, “Ahitofel yana cikin waɗanda suka hadasa maƙarƙashiya tare da Absalom.” Saboda haka Dawuda ya yi addu’a ya ce, “Ya Ubangiji ka mai da shawarar Ahitofel ta zama shiririta.”"},{"book":"2 Samaʼila","chapter":"15","verse":"32","text":"Da Dawuda ya isa ƙwanƙoli, inda mutane sun saba yi wa Allah sujada, Hushai, mutumin Arkitawa kuwa yana can don yă tarye shi, taguwarsa a yage, ga kuma ƙura a kansa."},{"book":"2 Samaʼila","chapter":"15","verse":"33","text":"Sai Dawuda ya ce masa, “In ka tafi tare da ni, za ka zama mini kaya."},{"book":"2 Samaʼila","chapter":"15","verse":"34","text":"Amma in ka koma birni, ka gaya wa Absalom, ‘Zan zama bawanka, ya sarki; dā ni bawan mahaifinka ne, amma yanzu zan zama bawanka,’ ta haka za ka watsar da shawarar Ahitofel."},{"book":"2 Samaʼila","chapter":"15","verse":"35","text":"Ba Zadok da Abiyatar firistocin nan suna nan tare da kai ba? Ka gaya musu duk abin da ka ji a fadan sarki."},{"book":"2 Samaʼila","chapter":"15","verse":"36","text":"’Ya’yansu biyu maza, Ahimawaz ɗan Zadok, da kuma Yonatan ɗan Abiyatar, suna can tare da su. Ka aike su wurina da duk abin da ka ji.”"},{"book":"2 Samaʼila","chapter":"15","verse":"37","text":"Saboda haka Hushai abokin Dawuda ya isa Urushalima yayinda Absalom yake shigowa birnin."}]}