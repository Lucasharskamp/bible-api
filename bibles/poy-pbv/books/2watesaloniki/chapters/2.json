{"data":[{"book":"2 Watesaloniki","chapter":"2","verse":"1","text":"Walongu, vinu nuwawankula mwenga, kwiza kwakuwi Mtuwa gwetu Yesu Kristu na kujojinirwa kwa twenga pamuhera, tulikali nayomberi. Tuwaluwani nentu,"},{"book":"2 Watesaloniki","chapter":"2","verse":"2","text":"namuhinginika kanongola mumoyu mwenu, ama namtendwa muweri na lyoga toziya itakulwa kuwera lishaka lya Mtuwa liza kala. Pamonga shitwatira ashi shilawirana na patutungiti, ama patubweriti ama luhamba lyalilongana kuwera lilawa kwatwenga."},{"book":"2 Watesaloniki","chapter":"2","verse":"3","text":"Namjimira kupayirwa na muntu yoseri kwa ntambu yoseri ilii. Toziya lishaka ali hapeni lizi kwanja ulii Ungondu mkulu ulawiri na ulii mwanalagiru yakalanguziyiti, mweni upeleru wakuwi ndo kuharabisiwa nakamu."},{"book":"2 Watesaloniki","chapter":"2","verse":"4","text":"Yomberi kalikuliziya mweni kuusu kila shintu shawashiwona wantu kuwera ndo mlungu, ama shawashiguwira, su hakingiri na kulivaga mngati mwa numba nkulu ya Mlungu, pakafira mweni kuwera ndo Mlungu."},{"book":"2 Watesaloniki","chapter":"2","verse":"5","text":"Hashi mulihola ndiri kuwera nuwagambiriti aga goseri shipindi panweriti pamuhera na mwenga?"},{"book":"2 Watesaloniki","chapter":"2","verse":"6","text":"Na mwenga mushimana shintu ashi shashimlewelera vinu, su ayu Mdoda shipindi shakuwi shashifaa."},{"book":"2 Watesaloniki","chapter":"2","verse":"7","text":"Pamuhera na hangu, Mdoda ayu yakafifikiti katenda lihengu vinu, kumbiti hakawoneki mpaka ulii yakamlewelera pakawusiwa."},{"book":"2 Watesaloniki","chapter":"2","verse":"8","text":"Shakapanu Mdoda ulii pakalawira, kumbiti Mtuwa Yesu pakiza hakamlagi kwa pumula ya mlomu gwakuwi na hakamwagamiziyi kwa ng'ereng'eta ya kwiza kwakuwi."},{"book":"2 Watesaloniki","chapter":"2","verse":"9","text":"Ayu Mdoda hakizi na makakala ga Shetani na kutenda kila ntambu ya mauzauza na makangashu ga kupayira,"},{"book":"2 Watesaloniki","chapter":"2","verse":"10","text":"na kutenda upayira wa kila ntambu kwa walii yawaweri muukumbu gwa kwagamira. Awa hawagamili toziya womberi wauwanka ndiri na kuufira unakaka ulii su walopoziwi."},{"book":"2 Watesaloniki","chapter":"2","verse":"11","text":"Su Mlungu kawatula pasi pa makakala ga kwagamira, wajimira upayira."},{"book":"2 Watesaloniki","chapter":"2","verse":"12","text":"Su woseri yawajimira ndiri unakaka kumbiti wasekelera vidoda, hawatozwi."},{"book":"2 Watesaloniki","chapter":"2","verse":"13","text":"Tufiruwa kumgambira mayagashii Mlungu mashaka goseri toziya ya mwenga walongu, mwenga yamfirwa na Mtuwa, toziya Mlungu kawasyagula kwanjira kwanja mpati kulopoziwa kwa makakala ga Rohu, mtendwi wantu wakuwi wananagala kwa moyu gwenu muunakaka."},{"book":"2 Watesaloniki","chapter":"2","verse":"14","text":"Mlungu kawashemiti mwenga kupitira Shisoweru Shiwagira shatuwabweliriti, kawashemiti mupati kuwanka seemu yenu muukwisa wa Mtuwa gwetu Yesu Kristu."},{"book":"2 Watesaloniki","chapter":"2","verse":"15","text":"Su walongu wayetu, mgangamali na kugalola weri mafundizu galii gatuwafunditi kwa mabweru getu na luhamba lwetu."},{"book":"2 Watesaloniki","chapter":"2","verse":"16","text":"Tumluwa Mtuwa gwetu Yesu Kristu mweni na Mlungu Tati gwetu, yakatufiriti na kwa manemu gakuwi katupanana tuweri na nemiziwu ya mashaka goseri na litumbiru liherepa,"},{"book":"2 Watesaloniki","chapter":"2","verse":"17","text":"kunemiziwa myoyu ya mwenga na kuwagangamaziya su muwezi mashaka goseri kutenda na kutakula vyaviherepa."}]}