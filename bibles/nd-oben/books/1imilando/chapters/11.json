{"data":[{"book":"1 ImiLando","chapter":"11","verse":"1","text":"Bonke abako-Israyeli baya kuDavida eHebhroni bafika bathi: “Thina siyinyama yakho legazi lakho."},{"book":"1 ImiLando","chapter":"11","verse":"2","text":"Esikhathini esedlulayo, lanxa uSawuli eseseyinkosi, wena nguwe owawukhokhela u-Israyeli emkhankasweni wezimpi. Njalo uThixo uNkulunkulu wakho wathi kuwe, ‘Wena uzakuba ngumelusi wabantu bami u-Israyeli, njalo uzakuba ngumbusi wabo.’ ”"},{"book":"1 ImiLando","chapter":"11","verse":"3","text":"Kwathi abadala bonke bako-Israyeli sebefikile enkosini uDavida eHebhroni, wenza isivumelwano labo eHebhroni phambi kukaThixo, basebegcoba uDavida ukuba abe yinkosi ko-Israyeli, njengesithembiso sikaThixo asenza ngoSamuyeli."},{"book":"1 ImiLando","chapter":"11","verse":"4","text":"UDavida labo bonke abako-Israyeli baya eJerusalema (kusitsho iJebusi). AmaJebusi ayehlala khona"},{"book":"1 ImiLando","chapter":"11","verse":"5","text":"athi kuDavida, “Kawuyikungena lapha.” Kodwa lanxa kunjalo, uDavida wayithumba inqaba yaseZiyoni, uMuzi kaDavida."},{"book":"1 ImiLando","chapter":"11","verse":"6","text":"UDavida wayethe, “Ozakhokhela ekuhlaseleni amaJebusi uzakuba nguMlawuli omkhulu wempi.” UJowabi indodana kaZeruya nguye owaqala ukuya khona, ngakho wazuza ubukhokheli."},{"book":"1 ImiLando","chapter":"11","verse":"7","text":"UDavida wasehlala enqabeni, yikho yathiwa ibizo lokuthi nguMuzi kaDavida."},{"book":"1 ImiLando","chapter":"11","verse":"8","text":"Wakha idolobho inxa zonke kusukela emadundulwini kuze kuyefinyelela emidulini ehonqolozeleyo, ngalesosikhathi uJowabi esakha evuselela umuzi."},{"book":"1 ImiLando","chapter":"11","verse":"9","text":"UDavida waqhubeka njalo esiba lamandla, ngoba uThixo uSomandla wayelaye."},{"book":"1 ImiLando","chapter":"11","verse":"10","text":"Lezi zinduna zamaqhawe kaDavida ezazimsekele ngokuqinileyo embusweni kanye laye wonke u-Israyeli, ukuba abe yinkosi, njengokuthembisa kukaThixo."},{"book":"1 ImiLando","chapter":"11","verse":"11","text":"Lolu yiluhlu lwalawo maqhawe kaDavida:"},{"book":"1 ImiLando","chapter":"11","verse":"12","text":"Yena elandelwa ngu-Eliyazari indodana kaDodo umʼAhohi omunye wamaqhawe amathathu."},{"book":"1 ImiLando","chapter":"11","verse":"13","text":"WayeloDavida ePhasi Damimi, ekuhlomeni kwamaFilistiya elungiselela ukudibana empini. Endaweni ethile kwakulensimu yebhali, amabutho abaleka ebalekela amaFilistiya."},{"book":"1 ImiLando","chapter":"11","verse":"14","text":"Kodwa bona bema bajama phakathi kwensimu. Bayivikela bawabulala amaFilistiya, uThixo wabapha ukunqoba okukhulu."},{"book":"1 ImiLando","chapter":"11","verse":"15","text":"Izinduna ezintathu kwezingamatshumi amathathu zaya edwaleni kuDavida ebhalwini lwase-Adulami, ngalesosikhathi amanye amaFilistiya ayebuthene eSigodini saseRefayi."},{"book":"1 ImiLando","chapter":"11","verse":"16","text":"Ngalesosikhathi uDavida wayesenqabeni, iviyo lamabutho amaFilistiya laliseBhethilehema."},{"book":"1 ImiLando","chapter":"11","verse":"17","text":"UDavida womela amanzi wasesithi, “Oh, sengathi kungaba lomuntu ongangikhela amanzi okunatha emthonjeni oseduze lesango laseBhethilehema!”"},{"book":"1 ImiLando","chapter":"11","verse":"18","text":"Ngakho abathathu laba badabula phakathi kweviyo lamaFilistiya bayakukha amanzi eduzane lesango laseBhethilehema bayawanika uDavida. Kodwa wala ukuwanatha, wakhetha ukuwathululela phambi kukaThixo."},{"book":"1 ImiLando","chapter":"11","verse":"19","text":"Wasesithi, “UNkulunkulu kangangivumeli ukukwenza lokhu! Kufanele yini ukuthi nginathe igazi lalababantu abanikele impilo yabo engozini bewaletha?” Ngoba babeka impilo zabo engozini bewaletha, uDavida kawanathanga."},{"book":"1 ImiLando","chapter":"11","verse":"20","text":"U-Abhishayi umfowabo kaJowabi wayeyinduna yabaThathu labo. Waphakamisela umkhonto wakhe phezu kwabangamakhulu amathathu, ababulalayo, ngakho waba lodumo njengabaThathu."},{"book":"1 ImiLando","chapter":"11","verse":"21","text":"Waba lodumo oluphindwe kabili phezu kwalaba abaThathu waze waba ngumlawuli wabo, loba engazange abe phakathi kwabo."},{"book":"1 ImiLando","chapter":"11","verse":"22","text":"UBhenaya indodana kaJehoyada wayeliqhawe elilesibindi laseKhabhizeli, elenza izenzo zobuqhawe obukhulu. Wabulala amaqhawe amaMowabi amabili ayezintshantshu ekulweni. Wake wangena emgodini wabulala isilwane mhla kulongqwaqwane."},{"book":"1 ImiLando","chapter":"11","verse":"23","text":"Wabulala umGibhithe owayemude okwezingalo eyisikhombisa njalo eqatha. Lanxa umGibhithe wayephethe umkhonto esandleni kwakungani uphethe umkhonto onjengogodo lomaluki, uBhenayiya waqondana laye ngenduku. Wahluthuna umkhonto esandleni somGibhithe wambulala ngawo umkhonto wakhe."},{"book":"1 ImiLando","chapter":"11","verse":"24","text":"Lezi zaziyizenzo zobuqhawe zikaBhenaya indodana kaJehoyada, laye futhi wayedume njengamaqhawe amathathu."},{"book":"1 ImiLando","chapter":"11","verse":"25","text":"Wayehlonitshwa kakhulu ukwedlula bonke abangamatshumi amathathu, kodwa wayengabalwa kanye labaThathu. UDavida wambeka ukuba abe ngumphathi wabalindi bakhe."},{"book":"1 ImiLando","chapter":"11","verse":"26","text":"Amaqhawe ayelamandla ayeyila:"},{"book":"1 ImiLando","chapter":"11","verse":"27","text":"uShamothi umHarori,"},{"book":"1 ImiLando","chapter":"11","verse":"28","text":"u-Ira indodana ka-Ikheshi waseThekhowa,"},{"book":"1 ImiLando","chapter":"11","verse":"29","text":"uSibhekhayi umHushathi,"},{"book":"1 ImiLando","chapter":"11","verse":"30","text":"uMaharayi umNethofathi,"},{"book":"1 ImiLando","chapter":"11","verse":"31","text":"u-Ithayi indodana kaRibhayi owaseGibhiya koBhenjamini,"},{"book":"1 ImiLando","chapter":"11","verse":"32","text":"uHurayi wasezindongeni zaseGashi,"},{"book":"1 ImiLando","chapter":"11","verse":"33","text":"u-Azimavethi umBhaharumi,"},{"book":"1 ImiLando","chapter":"11","verse":"34","text":"amadodana kaHashemi umGizoni,"},{"book":"1 ImiLando","chapter":"11","verse":"35","text":"u-Ahiyamu indodana kaSakhari umHarari,"},{"book":"1 ImiLando","chapter":"11","verse":"36","text":"uHeferi indodana kaMekherathi,"},{"book":"1 ImiLando","chapter":"11","verse":"37","text":"uHeziro umKhameli,"},{"book":"1 ImiLando","chapter":"11","verse":"38","text":"uJoweli umfowabo kaNathani,"},{"book":"1 ImiLando","chapter":"11","verse":"39","text":"uZelekhi umʼAmoni,"},{"book":"1 ImiLando","chapter":"11","verse":"40","text":"u-Ira umʼIthira,"},{"book":"1 ImiLando","chapter":"11","verse":"41","text":"u-Uriya umHithi,"},{"book":"1 ImiLando","chapter":"11","verse":"42","text":"lo-Adina indodana kaShiza owakoRubheni, owayeyinduna yakoRubheni, kanye labangamatshumi amathathu ababelaye,"},{"book":"1 ImiLando","chapter":"11","verse":"43","text":"loHanani indodana kaMahakha,"},{"book":"1 ImiLando","chapter":"11","verse":"44","text":"lo-Uziya umʼAshitherathi,"},{"book":"1 ImiLando","chapter":"11","verse":"45","text":"loJediyeli indodana kaShimiri,"},{"book":"1 ImiLando","chapter":"11","verse":"46","text":"lo-Eliyeli umʼMahavi,"},{"book":"1 ImiLando","chapter":"11","verse":"47","text":"lo-Eliyeli, lo-Obhedi kanye loJasiyeli waseMezobha."}]}