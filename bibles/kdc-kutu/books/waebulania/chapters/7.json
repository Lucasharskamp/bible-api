{"data":[{"book":"Waebulania","chapter":"7","verse":"1","text":"Melikizedeki kakala mndewa wa buga da Salemu na kakala mulava nhosa wa Mulungu yeli Uchanha Ng'hani. Abulahamu viyakalile kobwela kuitowa na kuwahuma wandewa wane, Melikizedeki kachola kuiting'hana nayo na kamtambikila."},{"book":"Waebulania","chapter":"7","verse":"2","text":"Abulahamu kamgwaa Melikizedeki fungu da longo da vinhu viyasolile kulawa kuing'hondo. Tanhu, twaga dijo da Melikizedeki dofambula, “Mndewa yotenda golondigwa na Mulungu,” na vivija kakala mndewa wa Salemu, avo twaga jake dofambula, “Mndewa wa tindiwalo.”"},{"book":"Waebulania","chapter":"7","verse":"3","text":"Melikizedeki kaduhu tata hebu mama hebu wahenga, kuduhu chanduso cha kuvumbuka kwake hebu ifa yake. Kaigala na Mwana wa Mulungu, nayo kogendelela kukala mulava nhosa kipindi chose."},{"book":"Waebulania","chapter":"7","verse":"4","text":"Loleni, ukulu uyakalile nao Melikizedeki, hata muhenga wetu Abulahamu yajuwike ng'hani, kamgwaa fungu da longo da vinhu viyapatile kuing'hondo."},{"book":"Waebulania","chapter":"7","verse":"5","text":"Na wanhu wose wa lukolo lwa Lawi weli walava nhosa, malagizo ga Musa gowalonda wasole fungu da longo kulawa kwa wanhu zao wa Izilaeli, hata kamba wao vivija wolawa mulukolo lwa Abulahamu."},{"book":"Waebulania","chapter":"7","verse":"6","text":"Melikizedeki halawile mulukolo lwa Lawi, lakini kabokela fungu da longo kulawa kwa Abulahamu yailagane na Mulungu na kamtambikila."},{"book":"Waebulania","chapter":"7","verse":"7","text":"Kuduhu shaka munhu yomtambikila miyage iyo mkulu kubanza ija yotambikiligwa."},{"book":"Waebulania","chapter":"7","verse":"8","text":"Mwambu uno tokona, fungu da longo dosoligwa na wanhu weli na lukuli lufa na mwambu uyagwe tokona fungu da longo disoligwa na ija yolongigwa hafa."},{"book":"Waebulania","chapter":"7","verse":"9","text":"Abulahamu viyalipile fungu da longo, todaha kulonga Lawi muhenga wa waja wosola fungu da longo nayo kamba vivija kalipa kubitila Abulahamu."},{"book":"Waebulania","chapter":"7","verse":"10","text":"Kwavija Lawi kakala mulukuli lwa muhenga wake Abulahamu kipindi Melikizedeki viyacholile kuiting'hana nayo."},{"book":"Waebulania","chapter":"7","verse":"11","text":"Kubitila ulava nhosa wa Walawi wanhu wa Izilaeli wagweleligwa malagizo mbuli ya ulava nhosa. Avo, maza wanhu wakalile watelele kubitila sang'hano ya Walawi, sambi kulondeke ulawilile ulava nhosa uyagwe kamba viukalile ulava nhosa wa Melikizedeki, na siyo ulava nhosa uja wa Haluni."},{"book":"Waebulania","chapter":"7","verse":"12","text":"Kwavija ulava nhosa wahagaluka, vivija malagizo mbuli ya ulava nhosa golondigwa gagaluke."},{"book":"Waebulania","chapter":"7","verse":"13","text":"Avo, Mndewa wetu yalongigwe mna zimbuli zino, kalawa mulukolo luyagwe na kuduhu munhu kulawa mulukolo lwake yasang'hane hana uupango wa kulavila nhosa."},{"book":"Waebulania","chapter":"7","verse":"14","text":"Avo yojuwika goya Mndewa wetu kavumbuka mulukolo lwa Yuda, na Musa halutambule bule lukolo ulo viyalongile mbuli ya ulava nhosa."},{"book":"Waebulania","chapter":"7","verse":"15","text":"Mbuli tuilongile yokoneka goya, kamba kolawilila mulava nhosa iyagwe yaigalile na Melikizedeki."},{"book":"Waebulania","chapter":"7","verse":"16","text":"Hatendigwe mulava nhosa mbuli ya wahenga zake, kwa kukweleleza malagizo ga wanhu ga ulava nhosa, lakini kubitila nguvu ya ugima wa mzuwa gose."},{"book":"Waebulania","chapter":"7","verse":"17","text":"Kwavija Maandiko Gang'alile golonga, “Kipindi chose kokuwa mulava nhosa, kamba ulava nhosa wa Melikizedeki.”"},{"book":"Waebulania","chapter":"7","verse":"18","text":"Malagizo ga umwaka ga ulava nhosa gekigwa hamgwazo, kwavija galemelwa kutenda kija kilondeke na hagafaya."},{"book":"Waebulania","chapter":"7","verse":"19","text":"Kwavija malagizo gago hagadahile kuvikiza kila kinhu. Na sambi dikigwa tamanilo dinogile ng'hani donda ditugale behi na Mulungu."},{"book":"Waebulania","chapter":"7","verse":"20","text":"Kwa kwengezela Mulungu kaiduila. Wanhu wayagwe viwatendigwe walava nhosa kukala kuduhu kuiduila."},{"book":"Waebulania","chapter":"7","verse":"21","text":"Lakini Mulungu viyaiduile Yesu kawa mulava nhosa, Mulungu kamulongela,"},{"book":"Waebulania","chapter":"7","verse":"22","text":"Mbuli ya kuiduila ako, Yesu iyo yotenda lagano da sambi dinogile ng'hani dilawilile."},{"book":"Waebulania","chapter":"7","verse":"23","text":"Vivija kukala na walava nhosa bwando wayagwe na kwavija kila imoja wao vikivikile kipindi chake cha kufa kafa avo hawadahile kugendelela na sang'hano zao."},{"book":"Waebulania","chapter":"7","verse":"24","text":"Lakini Yesu mgima kipindi chose, na sang'hano yake ya ulava nhosa haichola kwa munhu iyagwe."},{"book":"Waebulania","chapter":"7","verse":"25","text":"Avo sambi na siku zose kodaha kuwagombola wanhu waja wokwiza kwa Mulungu kubitila heyo, kwavija siku zose ka mgima yawapulile kwa Mulungu."},{"book":"Waebulania","chapter":"7","verse":"26","text":"Avo tweye tulonda mulava nhosa mkulu kamba ayo, yotusang'hanila vitulonda na yang'alile na yeliduhu kitala hebu nzambi. Yainegile na wanhu wotenda nzambi na kenuligwa kuchola kuulanga kwa Mulungu."},{"book":"Waebulania","chapter":"7","verse":"27","text":"Haigalile na walava nhosa wayagwe, siku zose holondigwa tanhu kulava nhosa kwa nzambi zake na abaho kwa nzambi za wanhu. Kailava nhosa mwenyego mwanza umoja kwa nzambi za wanhu wose."},{"book":"Waebulania","chapter":"7","verse":"28","text":"Kwavija malagizo gowatenda wanhu wanyolile wawe walava nhosa wakulu, lakini kumwande Mulungu kaiduila, kamsagula Imwana, yadahile kusang'hana kila kinhu kiyalondeke kipindi chose."}]}