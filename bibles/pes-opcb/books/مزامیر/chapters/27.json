{"data":[{"book":"مزامیر","chapter":"27","verse":"1","text":"خداوند نور و نجات من است، از که بترسم؟ خداوند حافظ جان من است از که هراسان شوم؟"},{"book":"مزامیر","chapter":"27","verse":"2","text":"هنگامی که بدکاران بر من هجوم آوردند تا مرا نابود کنند، لغزیدند و افتادند."},{"book":"مزامیر","chapter":"27","verse":"3","text":"حتی اگر لشکری بر ضد من برخیزد، ترسی به دل راه نخواهم داد! اگر علیه من جنگ بر پا کنند، به خدا توکل خواهم کرد و نخواهم ترسید!"},{"book":"مزامیر","chapter":"27","verse":"4","text":"تنها خواهش من از خداوند این است که اجازه دهد تمام روزهای عمرم در حضور او زیست کنم و در خانهٔ او به او تفکر نمایم و جمال او را مشاهده کنم."},{"book":"مزامیر","chapter":"27","verse":"5","text":"در روزهای سخت زندگی، او مرا در خانهٔ خود پناه خواهد داد، مرا حفظ خواهد کرد و بر صخره‌ای بلند و مطمئن استوار خواهد ساخت."},{"book":"مزامیر","chapter":"27","verse":"6","text":"آنگاه بر دشمنانی که مرا احاطه کرده‌اند پیروز خواهم شد؛ با فریاد شادی در خیمهٔ او قربانیها تقدیم خواهم نمود و برای خداوند سرود شکرگزاری خواهم خواند."},{"book":"مزامیر","chapter":"27","verse":"7","text":"ای خداوند، فریاد مرا بشنو و رحمت فرموده، دعایم را اجابت کن."},{"book":"مزامیر","chapter":"27","verse":"8","text":"تو گفته‌ای که تو را بطلبم، من نیز از ته دل می‌گویم که ای خداوند تو را خواهم طلبید."},{"book":"مزامیر","chapter":"27","verse":"9","text":"خود را از من پنهان نکن؛ بر من خشمگین مشو و مرا از حضورت نران. تو مددکار من بوده‌ای، مرا طرد نکن؛ ای خدای نجا‌ت‌دهندۀ من، مرا ترک نکن!"},{"book":"مزامیر","chapter":"27","verse":"10","text":"حتی اگر پدر و مادرم مرا از خود برانند، خداوند مرا نزد خود خواهد پذیرفت."},{"book":"مزامیر","chapter":"27","verse":"11","text":"ای خداوند، مرا به راه راست خود هدایت کن تا از گزند دشمن در امان باشم."},{"book":"مزامیر","chapter":"27","verse":"12","text":"مرا به دست بدخواهانم نسپار، زیرا این ظالمان می‌خواهند با شهادت دروغ خود، بر ضد من قیام کنند."},{"book":"مزامیر","chapter":"27","verse":"13","text":"به یقین باور دارم که نیکویی خداوند را بار دیگر در این دنیا، در دیار زندگان خواهم دید."},{"book":"مزامیر","chapter":"27","verse":"14","text":"به خداوند امیدوار باش و بر او توکل کن. ایمان داشته باش و ناامید نشو."}]}