{"data":[{"book":"Malaki","chapter":"1","verse":"1","text":"Buno bwe bubaka Mukama bwe yawa Malaki abutuuse eri abaana ba Isirayiri."},{"book":"Malaki","chapter":"1","verse":"2","text":"“Nabaagala,” bw’ayogera Mukama."},{"book":"Malaki","chapter":"1","verse":"3","text":"Esawu namukyawa ne nfuula ensi ye ey’ensozi okuba amatongo, obusika bwe ne mbuwa ebibe eby’omu ddungu.”"},{"book":"Malaki","chapter":"1","verse":"4","text":"Singa Edomu, ekika ekyava mu Esawu kigamba nti, “Wadde tukubiddwa wansi naye tulidda ne tuzimba ebyagwa.”"},{"book":"Malaki","chapter":"1","verse":"5","text":"Era amaaso gammwe galiraba ne mwogera nti, ‘Mukama agulumizibwe okusukka ensalo ya Isirayiri.’"},{"book":"Malaki","chapter":"1","verse":"6","text":"“Omwana assaamu kitaawe ekitiibwa, n’omuddu atya mukama we. Kale obanga ddala ndi kitammwe, ekitiibwa kye munzisaamu kiri ludda wa? Era obanga ndi mukama wammwe, lwaki temuntya?” bw’ayogera Mukama ow’Eggye."},{"book":"Malaki","chapter":"1","verse":"7","text":"“Muwaayo ku kyoto kyange emmere eyonoonese."},{"book":"Malaki","chapter":"1","verse":"8","text":"Bwe muwaayo ensolo enzibe z’amaaso okuba ssaddaaka, muba temukoze kibi? Ate bwe muwaayo eziwenyera oba endwadde, ekyo si kibi? Kale nno mugezeeko okuzitonera omufuzi wammwe, anaabasanyukira? Ye anaafaayo okukutunulako?” bw’ayogera Mukama ow’Eggye."},{"book":"Malaki","chapter":"1","verse":"9","text":"“Kale nno mbasaba mwegayirire Katonda, atukwatirwe ekisa, kubanga ebyo ffe twabyereetera. Nga muleese ebiweebwayo ebifaanana bityo, waliwo n’omu gw’ayinza okukkiriza?” bw’ayogera Mukama ow’Eggye."},{"book":"Malaki","chapter":"1","verse":"10","text":"“Kale waakiri singa omu ku bakabona aggalawo enzigi muleme okukuma omuliro ku kyoto kyange ogw’obwereere! Sibasanyukira n’akatono,” bw’ayogera Mukama ow’Eggye, “so sikkirize kiweebwayo kyonna ekiva mu mikono gyammwe."},{"book":"Malaki","chapter":"1","verse":"11","text":"Kubanga okuva enjuba gy’eva okutuusa gy’egwa erinnya lyange kkulu mu baamawanga; obubaane buweerwayo mu buli kifo eri erinnya lyange, nga kuliko n’ekiweebwayo ekirongoofu, kubanga erinnya lyange kkulu mu baamawanga,” bw’ayogera Mukama ow’Eggye."},{"book":"Malaki","chapter":"1","verse":"12","text":"“Naye mmwe bakabona muvumisa erinnya lyange mu baamawanga buli lukya nga mugamba nti kya Mukama okuwaayo emmere etesaana n’ebiweebwayo ku kyoto kyange."},{"book":"Malaki","chapter":"1","verse":"13","text":"Era mwogera nti, ‘Nga tulabye;’ ne mugiwunyako ne mwetamwa, era ne mwesooza,” bw’ayogera Mukama ow’Eggye."},{"book":"Malaki","chapter":"1","verse":"14","text":"“Buli mulimba yenna akolimirwe, oyo alina ennume mu kisibo kye eyeeyama okugiwaayo nga ssaddaaka eri Mukama naye n’awaayo ekintu ekiriko obulema: kubanga ndi Kabaka mukulu,” bw’ayogera Mukama ow’Eggye, “n’erinnya lyange lya ntiisa mu baamawanga.”"}]}