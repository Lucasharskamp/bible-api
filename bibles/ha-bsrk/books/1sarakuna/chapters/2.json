{"data":[{"book":"1 Sarakuna","chapter":"2","verse":"1","text":"Da lokacin mutuwar Dawuda ya yi kusa, sai ya gargaɗe Solomon ɗansa, ya ce,"},{"book":"1 Sarakuna","chapter":"2","verse":"2","text":"“Ina gab da bin hanyar da kowa a duniya zai bi. Saboda haka ka yi ƙarfin hali, ka nuna kanka namiji,"},{"book":"1 Sarakuna","chapter":"2","verse":"3","text":"ka kiyaye abin da Ubangiji Allahnka yake bukata. Yi tafiya a hanyoyinsa, ka kiyaye ƙa’idodi, da umarnai, da dokoki, da kuma farillansa, kamar yadda suke a rubuce a Dokar Musa, don ka yi nasara a cikin kome da za ka yi, da kuma inda za ka tafi."},{"book":"1 Sarakuna","chapter":"2","verse":"4","text":"Ubangiji kuwa zai kiyaye alkawarinsa gare ni da ya ce, ‘In zuriyarka suka lura da yadda suke rayuwa, in kuma suka yi tafiya da aminci a gabana da dukan zuciyarsu, da kuma dukan ransu, ba za ka kāsa samun mutum a kujerar sarautar Isra’ila ba.’"},{"book":"1 Sarakuna","chapter":"2","verse":"5","text":"“Yanzu fa, kai kanka ka san abin da Yowab ɗan Zeruhiya ya yi mini. Abin da ya yi wa shugabanni biyun nan na mayaƙan Isra’ila, wato, Abner ɗan Ner, da Amasa ɗan Yeter. Ya kashe su, ya kuma zub da jininsu a lokacin salama sai ka ce a fage yaƙi, da wannan jini ya yi ɗamara a gindinsa, ya kuma sa takalma a ƙafafunsa."},{"book":"1 Sarakuna","chapter":"2","verse":"6","text":"Ka yi da shi gwargwadon hikimarka, amma kada ka bari yă gangara kabari da furfura2.6 Da Ibraniyanci Sheol; haka ma a aya 9. cikin salama."},{"book":"1 Sarakuna","chapter":"2","verse":"7","text":"“Amma ka yi alheri ga ’ya’yan Barzillai mutumin Gileyad, ka sa su kasance a cikin waɗanda suke ci a teburinka. Sun goyi bayana sa’ad da nake gudu daga ɗan’uwanka Absalom."},{"book":"1 Sarakuna","chapter":"2","verse":"8","text":"“Ka tuna, akwai kuma Shimeyi ɗan Gera, mutumin Benyamin daga Bahurim, wanda ya yi ta yin mini muguwar la’ana a ranar da na tafi Mahanayim. Sa’ad da ya gangara ya same ni a Urdun, na rantse masa da sunan Ubangiji na ce, ‘Ba zan kashe ka da takobi ba.’"},{"book":"1 Sarakuna","chapter":"2","verse":"9","text":"Amma yanzu, kada ka ɗauke shi marar laifi. Kai mutum ne mai hikima; za ka san abin da za ka yi da shi. Ka kawo furfuransa zuwa kabari da jini.”"},{"book":"1 Sarakuna","chapter":"2","verse":"10","text":"Sa’an nan Dawuda ya huta tare da kakanninsa. Sai aka binne shi a Birnin Dawuda."},{"book":"1 Sarakuna","chapter":"2","verse":"11","text":"Ya yi sarauta shekaru arba’in a bisa Isra’ila. Wato, shekaru bakwai a Hebron da kuma talatin da uku a Urushalima."},{"book":"1 Sarakuna","chapter":"2","verse":"12","text":"Solomon kuwa ya zauna a kan kujerar sarautar mahaifinsa Dawuda, mulkinsa kuwa ya kahu sosai."},{"book":"1 Sarakuna","chapter":"2","verse":"13","text":"To, sai Adoniya, ɗan Haggit ya tafi wurin Batsheba mahaifiyar Solomon. Ita kuwa ta tambaye shi ta ce, “Lafiya?”"},{"book":"1 Sarakuna","chapter":"2","verse":"14","text":"Sa’an nan ya ƙara da cewa, “Ina da ɗan wani abin da zan faɗa miki.”"},{"book":"1 Sarakuna","chapter":"2","verse":"15","text":"Sai ya ce, “Kamar yadda kika sani, mulkin nan nawa ne. Dukan Isra’ila suna ɗaukana a matsayin sarki. Amma abubuwa suka canja, sai mulkin ya koma ga ɗan’uwana; gama ya zo masa daga Ubangiji ne."},{"book":"1 Sarakuna","chapter":"2","verse":"16","text":"Yanzu ina da roƙo guda da zan yi gare ki. Kada ki hana mini.”"},{"book":"1 Sarakuna","chapter":"2","verse":"17","text":"Sai ya ci gaba, “In kin yarda, ki yi magana da Sarki Solomon, gama ba zai ƙi jinki ba, ki ce yă ba ni yarinyan nan, Abishag, mutuniyar Shunam, tă zama matata.”"},{"book":"1 Sarakuna","chapter":"2","verse":"18","text":"Batsheba ta ce, “Da kyau, zan yi magana da sarki dominka.”"},{"book":"1 Sarakuna","chapter":"2","verse":"19","text":"Sai Batsheba ta tafi wurin Sarki Solomon don tă yi masa magana a kan Adoniya. Sarki ya miƙe tsaye don yă sadu da ita, ya rusuna mata, ya kuma zauna a kujerar sarautarsa. Ya sa aka kawo wa mahaifiyar sarki kujerar sarauta, ta kuwa zauna a gefen damansa."},{"book":"1 Sarakuna","chapter":"2","verse":"20","text":"Ta ce, “Ina da ɗan roƙon da zan nema ka yi mini. Ina fata ba za ka hana ni ba.”"},{"book":"1 Sarakuna","chapter":"2","verse":"21","text":"Saboda haka sai ta ce, “Ka sa a ba wa ɗan’uwanka Adoniya, Abishag mutuniyar Shunam tă zama matarsa.”"},{"book":"1 Sarakuna","chapter":"2","verse":"22","text":"Sarki Solomon ya amsa wa mahaifiyarsa ya ce, “Me ya sa kika roƙar wa Adoniya Abishag mutuniyar Shunam kawai? Ki ma sa a ba shi mulkin mana. Ai, shi yayana ne. I, ki roƙa dominsa, da domin Abiyatar firist, da kuma domin Yowab ɗan Zeruhiya mana!”"},{"book":"1 Sarakuna","chapter":"2","verse":"23","text":"Sai Sarki Solomon ya rantse da sunan Ubangiji ya ce, “Bari Allah yă yi mini hukunci mai tsanani, idan ban sa Adoniya ya biya wannan roƙo da ransa ba!"},{"book":"1 Sarakuna","chapter":"2","verse":"24","text":"Yanzu kuwa, muddin Ubangiji yana a raye, shi wanda ya kafa ni sosai a kan kujerar sarautar mahaifina Dawuda, ya kuma kafa mini mulki kamar yadda ya yi alkawari; za a kashe Adoniya yau!”"},{"book":"1 Sarakuna","chapter":"2","verse":"25","text":"Saboda haka Sarki Solomon ya umarci Benahiya ɗan Yehohiyada yă kashe Adoniya; ya kuwa kashe shi."},{"book":"1 Sarakuna","chapter":"2","verse":"26","text":"Ga Abiyatar firist kuwa sarki ya ce, “Tafi gonarka a Anatot. Ka cancanci ka mutu, amma ba zan kashe ka yanzu ba, domin ka ɗauki akwatin alkawarin Ubangiji Mai Iko Duka a gaban mahaifina Dawuda, ka kuma sha wahala tare mahaifina.”"},{"book":"1 Sarakuna","chapter":"2","verse":"27","text":"Saboda haka Solomon ya cire Abiyatar daga aikin firist na Ubangiji, ya cika maganar da Ubangiji ya yi a Shilo game da gidan Eli."},{"book":"1 Sarakuna","chapter":"2","verse":"28","text":"Sa’ad da labarin ya kai wurin Yowab, wanda ya haɗa kai da Adoniya, ko da yake bai haɗa kai da Absalom ba, sai ya gudu zuwa tentin Ubangiji, ya kama ƙahonin bagade ya riƙe."},{"book":"1 Sarakuna","chapter":"2","verse":"29","text":"Aka faɗa wa Sarki Solomon cewa Yowab ya gudu zuwa tentin Ubangiji, yana kuma kusa da bagade. Sai Solomon ya umarci Benahiya ɗan Yehohiyada ya ce, “Je ka kashe shi!”"},{"book":"1 Sarakuna","chapter":"2","verse":"30","text":"Sai Benahiya ya shiga tentin Ubangiji ya ce wa Yowab, “Sarki ya ce, ‘Ka fita!’ ”"},{"book":"1 Sarakuna","chapter":"2","verse":"31","text":"Sai sarki ya umarci Benahiya ya ce, “Yi kamar yadda ya faɗa. Ka kashe shi, ka kuma binne shi, ka wanke ni da gidan mahaifina daga laifin jini marasa laifin da Yowab ya zubar."},{"book":"1 Sarakuna","chapter":"2","verse":"32","text":"Ubangiji zai sāka masa saboda jinin da ya zubar, domin ba da sanin mahaifina Dawuda ne ya fāɗa wa mutum biyun nan da takobi ba. Dukansu biyu, Abner ɗan Ner, shugaban mayaƙan Isra’ila, da Amasa ɗan Yeter, shugaban mayaƙan Yahuda, mutane ne mafi kyau da kuma mafi adalci fiye da shi."},{"book":"1 Sarakuna","chapter":"2","verse":"33","text":"Bari alhakin jininsu yă koma a kan Yowab da kuma zuriyarsa har abada. Amma bari salamar Ubangiji tă kasance a kan Dawuda da zuriyarsa, da gidansa, da kuma mulkinsa, har abada.”"},{"book":"1 Sarakuna","chapter":"2","verse":"34","text":"Sai Benahiya ɗan Yehohiyada ya haura ya bugi Yowab, ya kashe shi, ya kuwa binne shi a gidansa2.34 Ko kuwa binne shi a kabarinsa a ƙauye."},{"book":"1 Sarakuna","chapter":"2","verse":"35","text":"Sai sarki ya sa Benahiya ɗan Yehohiyada ya zama shugaba a bisa mayaƙa a matsayin Yowab, ya kuma sa Zadok firist a wurin Abiyatar."},{"book":"1 Sarakuna","chapter":"2","verse":"36","text":"Sa’an nan sarki ya aika aka kawo Shimeyi, ya kuma ce masa, “Ka gina wa kanka gida a nan a Urushalima, ka zauna a ciki, kada ka kuskura ka tafi wani wuri."},{"book":"1 Sarakuna","chapter":"2","verse":"37","text":"Gama ran da ka fita, ka haye Kwarin Kidron, ka tabbata za ka mutu, alhakin jininka kuwa zai koma kanka.”"},{"book":"1 Sarakuna","chapter":"2","verse":"38","text":"Shimeyi ya amsa wa sarki ya ce, “Abin da ka faɗa yana da kyau. Bawanka zai yi kamar yadda ranka yă daɗe sarki, ya faɗa.” Shimeyi kuwa ya yi zama a Urushalima na dogon lokaci."},{"book":"1 Sarakuna","chapter":"2","verse":"39","text":"Amma bayan shekaru uku, biyu daga cikin bayin Shimeyi suka gudu zuwa wurin Akish ɗan Ma’aka, sarkin Gat. Aka faɗa wa Shimeyi cewa, “Bayinka suna a Gat.”"},{"book":"1 Sarakuna","chapter":"2","verse":"40","text":"Da jin haka, sai ya tashi ya shimfiɗa wa jakinsa abin zama, ya hau, ya tafi Gat wurin Akish domin neman bayinsa. Shimeyi kuwa ya dawo da su gida daga Gat."},{"book":"1 Sarakuna","chapter":"2","verse":"41","text":"Da aka faɗa wa Solomon cewa Shimeyi ya bar Urushalima zuwa Gat, har ya dawo."},{"book":"1 Sarakuna","chapter":"2","verse":"42","text":"Sai sarki ya aika a kawo Shimeyi, ya ce masa, “Ban sa ka rantse da sunan Ubangiji, na kuma ja maka kunne cewa, ‘A ranar da ka kuskura ka bar nan ka tafi wani wuri, ka tabbata za ka mutu ba’? A lokacin ka ce mini, ‘Abin da ka faɗa yana da kyau. Zan kuwa kiyaye.’"},{"book":"1 Sarakuna","chapter":"2","verse":"43","text":"To, me ya sa ba ka kiyaye rantsuwar da ka yi ga Ubangiji, ka kuma yi biyayya da umarnin da na ba ka ba?”"},{"book":"1 Sarakuna","chapter":"2","verse":"44","text":"Sarki ya ce wa Shimeyi, “Ka sani a zuciyarka dukan muguntar da ka yi wa mahaifina Dawuda. Yanzu Ubangiji zai sāka maka saboda muguntarka."},{"book":"1 Sarakuna","chapter":"2","verse":"45","text":"Amma za a yi wa Sarki Solomon albarka, sarautar Dawuda kuma za tă kasance a tsare a gaban Ubangiji har abada.”"},{"book":"1 Sarakuna","chapter":"2","verse":"46","text":"Sai sarki ya umarci Benahiya ɗan Yehohiyada, yă fita, yă bugi Shimeyi, yă kashe shi. Ya kuwa kashe shi."}]}