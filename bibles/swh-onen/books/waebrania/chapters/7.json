{"data":[{"book":"Waebrania","chapter":"7","verse":"1","text":"Kwa kuwa huyu Melkizedeki alikuwa mfalme wa Salemu na kuhani wa Mungu Aliye Juu Sana. Alipokutana na Abrahamu akirudi kutoka kuwashinda hao wafalme, Melkizedeki alimbariki,"},{"book":"Waebrania","chapter":"7","verse":"2","text":"naye Abrahamu alimpa sehemu ya kumi7:2 Sehemu ya kumi mahali pengine huitwa fungu la kumi au zaka; sehemu ya kumi ya pato hutolewa kwa Mungu. ya kila kitu. Kwanza, jina hilo Melkizedeki maana yake ni “mfalme wa haki.” Na pia “mfalme wa Salemu” maana yake ni “mfalme wa amani.”"},{"book":"Waebrania","chapter":"7","verse":"3","text":"Hana Baba wala mama, hana ukoo, hana mwanzo wala mwisho wa siku zake. Kama Mwana wa Mungu, yeye adumu akiwa kuhani milele."},{"book":"Waebrania","chapter":"7","verse":"4","text":"Tazama jinsi alivyokuwa mkuu: Hata Abrahamu, baba yetu mkuu, alimpa sehemu ya kumi ya nyara zake."},{"book":"Waebrania","chapter":"7","verse":"5","text":"Basi sheria inawaagiza wana wa Lawi ambao hufanyika makuhani kupokea sehemu ya kumi kutoka kwa watu ambao ni ndugu zao, ingawa ndugu zao ni wazao wa Abrahamu."},{"book":"Waebrania","chapter":"7","verse":"6","text":"Huyu Melkizedeki, ingawa hakufuatia ukoo wake kutoka kwa Lawi, lakini alipokea sehemu ya kumi kutoka kwa Abrahamu na kumbariki yeye aliyekuwa na zile ahadi."},{"book":"Waebrania","chapter":"7","verse":"7","text":"Wala hakuna shaka kwamba mdogo hubarikiwa na aliye mkuu kumliko yeye."},{"book":"Waebrania","chapter":"7","verse":"8","text":"Kwa upande mmoja, sehemu ya kumi hupokelewa na wale ambao hupatikana na kufa; lakini kwa upande mwingine hupokelewa na yeye ambaye hushuhudiwa kuwa yu hai."},{"book":"Waebrania","chapter":"7","verse":"9","text":"Mtu anaweza hata kusema kwamba Lawi, ambaye hupokea sehemu ya kumi, alitoa hiyo sehemu ya kumi kupitia kwa Abrahamu,"},{"book":"Waebrania","chapter":"7","verse":"10","text":"kwa sababu Melkizedeki alipokutana na Abrahamu, Lawi alikuwa bado katika viuno vya baba yake wa zamani.7:10 Yaani, alikuwa hajazaliwa."},{"book":"Waebrania","chapter":"7","verse":"11","text":"Kama ukamilifu ungeweza kupatikana kwa njia ya ukuhani wa Walawi (kwa kuwa katika msingi huo, sheria ilitolewa kwa watu), kwa nini basi imekuwepo haja ya kuja kuhani mwingine: kuhani kwa mfano wa Melkizedeki, wala si kwa mfano wa Aroni?"},{"book":"Waebrania","chapter":"7","verse":"12","text":"Kwa kuwa yanapotokea mabadiliko ya ukuhani, pia lazima yawepo mabadiliko ya sheria."},{"book":"Waebrania","chapter":"7","verse":"13","text":"Yeye ambaye mambo haya yanasemwa alikuwa wa kabila lingine, na hakuna mtu wa kabila hilo aliyewahi kuhudumu katika madhabahu."},{"book":"Waebrania","chapter":"7","verse":"14","text":"Kwa maana ni dhahiri kwamba Bwana wetu alitoka katika uzao wa Yuda, tena kuhusu kabila hilo Mose hakusema lolote kwa habari za makuhani."},{"book":"Waebrania","chapter":"7","verse":"15","text":"Tena hayo tuliyosema yako wazi zaidi kama akitokea kuhani mwingine kama Melkizedeki,"},{"book":"Waebrania","chapter":"7","verse":"16","text":"yeye ambaye amefanyika kuhani si kwa misingi ya sheria kama ilivyokuwa kwa baba zake, bali kwa misingi ya uwezo wa uzima usioharibika."},{"book":"Waebrania","chapter":"7","verse":"17","text":"Kwa maana imeshuhudiwa kwamba:"},{"book":"Waebrania","chapter":"7","verse":"18","text":"Kwa upande mmoja, ile amri ya mwanzo isiyofaa na dhaifu imebatilishwa"},{"book":"Waebrania","chapter":"7","verse":"19","text":"(kwa maana sheria haikufanya kitu chochote kuwa kikamilifu). Kwa upande mwingine, tumeletewa tumaini lililo bora zaidi ambalo linatuleta karibu na Mungu."},{"book":"Waebrania","chapter":"7","verse":"20","text":"Nalo tumaini hilo halikutolewa pasipo kiapo! Wengine walikuwa makuhani pasipo kiapo chochote,"},{"book":"Waebrania","chapter":"7","verse":"21","text":"lakini Yesu alifanywa kuhani kwa kiapo wakati Mungu alimwambia:"},{"book":"Waebrania","chapter":"7","verse":"22","text":"Kwa ajili ya kiapo hiki, Yesu amekuwa mdhamini wa agano lililo bora zaidi."},{"book":"Waebrania","chapter":"7","verse":"23","text":"Basi pamekuwepo na makuhani wengi wa aina hiyo, kwa kuwa kifo kiliwazuia kuendelea na huduma yao ya ukuhani."},{"book":"Waebrania","chapter":"7","verse":"24","text":"Lakini kwa sababu Yesu anaishi milele, anao ukuhani wa kudumu."},{"book":"Waebrania","chapter":"7","verse":"25","text":"Kwa hiyo anaweza kuwaokoa kabisa wale wanaomjia Mungu kupitia kwake, kwa sababu yeye adumu daima kuomba kwa ajili yao."},{"book":"Waebrania","chapter":"7","verse":"26","text":"Kwa kuwa ilitupasa tuwe na Kuhani Mkuu wa namna hii, yaani, aliye mtakatifu, asiye na lawama, asiye na dosari, aliyetengwa na wenye dhambi na kuinuliwa juu ya mbingu."},{"book":"Waebrania","chapter":"7","verse":"27","text":"Yeye hahitaji kutoa dhabihu siku kwa siku kwa ajili ya dhambi, kwanza kwa ajili ya dhambi zake mwenyewe, kisha kwa ajili ya dhambi za watu kama wale makuhani wakuu wengine. Yeye alitoa dhabihu kwa ajili ya dhambi zao mara moja tu, alipojitoa mwenyewe."},{"book":"Waebrania","chapter":"7","verse":"28","text":"Kwa kuwa sheria huwaweka makuhani wakuu watu ambao ni dhaifu; lakini lile neno la kiapo, lililokuja baada ya sheria, lilimweka Mwana, ambaye amefanywa kuwa mkamilifu milele."}]}