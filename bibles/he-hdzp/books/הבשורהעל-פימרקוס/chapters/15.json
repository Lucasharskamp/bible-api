{"data":[{"book":"הבשורה על-פי מרקוס","chapter":"15","verse":"1","text":"השכם בבוקר נפגשו ראשי הכוהנים, הזקנים, הסופרים וכל חברי הסנהדרין כדי להתייעץ על הצעד הבא. הם החליטו לשלוח את ישוע בליווי משמר מזוין אל פילטוס, המושל הרומאי."},{"book":"הבשורה על-פי מרקוס","chapter":"15","verse":"2","text":"”האם אתה מלך היהודים?“ שאל פילטוס."},{"book":"הבשורה על-פי מרקוס","chapter":"15","verse":"3-4","text":"ראשי הכוהנים האשימו אותו בפשעים רבים. ”מדוע אינך מגן על עצמך?“ שאל פילטוס בתמיהה. ”מה יש לך לומר?“"},{"book":"הבשורה על-פי מרקוס","chapter":"15","verse":"5","text":"להפתעתו של פילטוס לא ענה ישוע דבר."},{"book":"הבשורה על-פי מרקוס","chapter":"15","verse":"6","text":"כל שנה בחג הפסח נהג פילטוס להוציא לחופשי אסיר יהודי אחד, לפי בחירת העם."},{"book":"הבשורה על-פי מרקוס","chapter":"15","verse":"7","text":"באותו זמן היה בכלא אסיר יהודי בשם בר־אבא, אשר הואשם ברצח (יחד עם אחרים) בעת אחת המרידות."},{"book":"הבשורה על-פי מרקוס","chapter":"15","verse":"8","text":"בינתיים החל ההמון לבקש מפילטוס שישחרר אסיר אחד כמנהגו."},{"book":"הבשורה על-פי מרקוס","chapter":"15","verse":"9","text":"”האם אתם רוצים שאוציא לחופשי את מלך היהודים?“ שאל פילטוס."},{"book":"הבשורה על-פי מרקוס","chapter":"15","verse":"10","text":"הוא הציע לשחרר את ישוע, כי הבין שראשי הכוהנים אסרו אותו מתוך קנאה."},{"book":"הבשורה על-פי מרקוס","chapter":"15","verse":"11","text":"אולם ראשי הכוהנים הסיתו את ההמון לדרוש את שחרורו של בר־אבא במקום שחרורו של ישוע."},{"book":"הבשורה על-פי מרקוס","chapter":"15","verse":"12","text":"”אם אשחרר את בר־אבא, מה אעשה עם איש שאתם קוראים לו מלך היהודים?“ שאל פילטוס."},{"book":"הבשורה על-פי מרקוס","chapter":"15","verse":"13","text":"”צלוב אותו!“ צעקו."},{"book":"הבשורה על-פי מרקוס","chapter":"15","verse":"14","text":"”אבל מדוע?“ לא הבין פילטוס. ”מה עשה?“ הם לא ענו, ורק הגבירו את צעקותיהם: ”צלוב אותו!“"},{"book":"הבשורה על-פי מרקוס","chapter":"15","verse":"15","text":"פילטוס רצה למנוע מהומות אז נכנע לדרישת ההמון. על כן שחרר את בר־אבא מבית־הסוהר וציווה להלקות את ישוע בשוטים."},{"book":"הבשורה על-פי מרקוס","chapter":"15","verse":"16-17","text":"לאחר מכן לקחו החיילים הרומאים את ישוע לחצר הארמון. הם קראו לכל חיילי המשמר, הלבישו את ישוע בגלימת ארגמן, הכינו לו זר מקוצים ארוכים ודוקרניים והניחו את הזר על ראשו."},{"book":"הבשורה על-פי מרקוס","chapter":"15","verse":"18","text":"הם החלו ללעוג ולצחוק לו: ”יחי מלך היהודים!“"},{"book":"הבשורה על-פי מרקוס","chapter":"15","verse":"19","text":"הם הכו אותו באכזריות, חבטו על ראשו במקלות, ירקו עליו, כרעו ברך לפניו והשתחוו לו בלעג."},{"book":"הבשורה על-פי מרקוס","chapter":"15","verse":"20","text":"לאחר שסיימו החיילים להתלוצץ ולצחוק עליו, הפשיטו מעליו את הארגמן והלבישו אותו בבגדיו, והוציאו אותו החוצה לצליבה."},{"book":"הבשורה על-פי מרקוס","chapter":"15","verse":"21","text":"החיילים פגשו בדרך את שמעון מקירניה (אביהם של אלכסנדר ורופוס), שחזר מהשדה, ואילצוהו לשאת את הצלב של ישוע למקום הצליבה."},{"book":"הבשורה על-פי מרקוס","chapter":"15","verse":"22","text":"ישוע הובא למקום הנקרא ”גלגלתא“, כלומר ”מקום הגולגולת“."},{"book":"הבשורה על-פי מרקוס","chapter":"15","verse":"23","text":"הם הגישו לו יין מסומם, אך הוא סרב לשתות."},{"book":"הבשורה על-פי מרקוס","chapter":"15","verse":"24","text":"לאחר מכן הם צלבו אותו וערכו הגרלה על בגדיו."},{"book":"הבשורה על-פי מרקוס","chapter":"15","verse":"25","text":"בשעה תשע בבוקר צלבו את ישוע."},{"book":"הבשורה על-פי מרקוס","chapter":"15","verse":"26","text":"מעל ראשו היה תלוי שלט שאשמתו כתובה עליו: ”מלך היהודים“."},{"book":"הבשורה על-פי מרקוס","chapter":"15","verse":"27","text":"באותו בוקר נצלבו איתו שני פושעים: אחד לימינו ואחד לשמאלו,"},{"book":"הבשורה על-פי מרקוס","chapter":"15","verse":"28","text":"וכך התקיים הפסוק:15‏.28 טו 28 ישעיהו נג 12 ”ואת פושעים נמנה.“"},{"book":"הבשורה על-פי מרקוס","chapter":"15","verse":"29","text":"העוברים והשבים קללו אותו, לעגו לו וקראו: ”נו, אתה יכול להרוס את בית המקדש ולבנותו מחדש בשלושה ימים?"},{"book":"הבשורה על-פי מרקוס","chapter":"15","verse":"30","text":"אם אתה גיבור כזה, מדוע אינך מציל את עצמך ויורד מהצלב?“"},{"book":"הבשורה על-פי מרקוס","chapter":"15","verse":"31","text":"גם ראשי הכוהנים והסופרים עמדו סביבו ולעגו לו. ”הוא יכול להושיע את כולם חוץ מאשר את עצמו!“ צחקו."},{"book":"הבשורה על-פי מרקוס","chapter":"15","verse":"32","text":"”משיח שכמוהו!“ קראו. ”מלך ישראל, הבה נראה אותו יורד מהצלב, ואז נאמין למה שהוא אומר!“ גם שני הפושעים שנצלבו איתו קיללו אותו."},{"book":"הבשורה על-פי מרקוס","chapter":"15","verse":"33","text":"בשעה שתים־עשרה בצהריים כיסה חושך את כל הארץ למשך שלוש שעות."},{"book":"הבשורה על-פי מרקוס","chapter":"15","verse":"34","text":"בשעה שלוש אחר־הצהריים זעק ישוע זעקת שבר: ”אלי, אלי, למה שבקתני?“ (כלומר, ”אלי, אלי, למה עזבתני?“15‏.34 טו 34 תהלים כב 2)"},{"book":"הבשורה על-פי מרקוס","chapter":"15","verse":"35","text":"אחדים מהאנשים שעמדו שם חשבו שהוא קורא לאליהו הנביא."},{"book":"הבשורה על-פי מרקוס","chapter":"15","verse":"36","text":"איש אחד רץ והביא ספוג טבול בחומץ, שם אותו בקצה מוט ארוך והגיש אותו לישוע. ”הבה נראה אם אליהו באמת יבוא להוריד אותו!“ קרא האיש."},{"book":"הבשורה על-פי מרקוס","chapter":"15","verse":"37","text":"באותו רגע זעק ישוע זעקת שבר נוספת ונפח את נשמתו."},{"book":"הבשורה על-פי מרקוס","chapter":"15","verse":"38","text":"בבית־המקדש, הפרוכת התלויה לפני קודש הקודשים נקרעה לשניים מלמעלה למטה."},{"book":"הבשורה על-פי מרקוס","chapter":"15","verse":"39","text":"קצין רומאי אחד, שעמד בין הצופים וראה כיצד נפח ישוע את נשמתו, קרא: ”האיש הזה באמת היה בן־אלוהים!“"},{"book":"הבשורה על-פי מרקוס","chapter":"15","verse":"40","text":"גם נשים עמדו במרחק מה וחזו בצליבה; ביניהן היו מרים המגדלית, מרים (אמם של יעקב ויוסי) ושלומית."},{"book":"הבשורה על-פי מרקוס","chapter":"15","verse":"41","text":"כל אלה האמינו בישוע ואף שרתו אותו בהיותו בגליל. היו שם עוד נשים רבות אשר הלכו אחריו לירושלים."},{"book":"הבשורה על-פי מרקוס","chapter":"15","verse":"42-43","text":"כל זה התרחש ביום שישי. עם רדת הערב, יהודי נכבד בשם יוסף מן הרמתיים ניגש לפילטוס וביקש את גופתו של ישוע. יוסף היה חבר בסנהדרין והאמין בביאת המשיח באותה עת."},{"book":"הבשורה על-פי מרקוס","chapter":"15","verse":"44","text":"פילטוס לא האמין שישוע כבר מת, ולכן ביקש מאחד מקציניו שיוודא את הדבר."},{"book":"הבשורה על-פי מרקוס","chapter":"15","verse":"45","text":"הקצין בדק ואישר שאכן ישוע כבר מת, ורק אז הרשה פילטוס ליוסף לקחת את הגופה."},{"book":"הבשורה על-פי מרקוס","chapter":"15","verse":"46","text":"יוסף קנה סדין גדול, הוריד את גופת ישוע מהצלב, עטף אותה בסדין וקבר את ישוע בקבר חצוב בסלע. הוא סתם את פתח הקבר באבן גדולה."},{"book":"הבשורה על-פי מרקוס","chapter":"15","verse":"47","text":"מרים המגדלית ומרים אמו של יוסי ראו את המקום שבו נקבר ישוע."}]}