{"data":[{"book":"Psalmen","chapter":"6","verse":"1","text":"Voor muziekbegeleiding: met harpen en bassen. Een psalm van David. Jahweh, straf mij niet in uw toorn, En tuchtig mij niet in uw gramschap."},{"book":"Psalmen","chapter":"6","verse":"2","text":"Ontferm U, Jahweh, want ik verkwijn; Schenk mij genezing, o Jahweh. Want mijn beenderen rillen,"},{"book":"Psalmen","chapter":"6","verse":"3","text":"Mijn ziel is hevig ontsteld. Jahweh, hoe lang nog;"},{"book":"Psalmen","chapter":"6","verse":"4","text":"Jahweh, houd op! Spaar mijn leven, En kom mij te hulp om uw goedheid."},{"book":"Psalmen","chapter":"6","verse":"5","text":"Want in de dood denkt niemand aan U; Wie prijst U nog in het dodenrijk?"},{"book":"Psalmen","chapter":"6","verse":"6","text":"Ik ben afgetobd Door mijn kreunen; Nacht aan nacht besproei ik mijn sponde, Bevochtig mijn kussen met tranen;"},{"book":"Psalmen","chapter":"6","verse":"7","text":"Mijn oog is dof van verdriet, Mat van al die mij kwellen."},{"book":"Psalmen","chapter":"6","verse":"8","text":"Booswichten, weg van mij, allen! Want Jahweh heeft mijn schreien gehoord,"},{"book":"Psalmen","chapter":"6","verse":"9","text":"Jahweh heeft naar mijn smeken geluisterd, Jahweh verhoort mijn gebed."},{"book":"Psalmen","chapter":"6","verse":"10","text":"Al mijn vijanden zullen worden beschaamd en hevig ontstellen, Plotseling vluchten, met schande bedekt."}]}