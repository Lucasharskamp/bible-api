{"data":[{"book":"Matayo","chapter":"20","verse":"1","text":"Awo Yesu n’abagamba nti, “Obwakabaka obw’omu ggulu bufaanana ng’omuntu ssemaka, eyakeera mu makya n’apangisa abakozi okukola mu nnimiro ye ey’emizabbibu."},{"book":"Matayo","chapter":"20","verse":"2","text":"N’alagaana n’abapakasi okubasasula omuwendo eddinaali emu emu, ze zaali ensimbi ez’olunaku olumu. N’abasindika mu nnimiro ye ey’emizabbibu."},{"book":"Matayo","chapter":"20","verse":"3","text":"“Bwe waayitawo essaawa nga bbiri n’asanga abalala nga bayimiridde mu katale nga tebalina kye bakola,"},{"book":"Matayo","chapter":"20","verse":"4","text":"nabo n’abagamba nti, ‘Nammwe mugende mu nnimiro y’emizabbibu, era nnaabasasula empeera ebasaanira.’"},{"book":"Matayo","chapter":"20","verse":"5","text":"Ne bagenda."},{"book":"Matayo","chapter":"20","verse":"6","text":"Essaawa nga ziweze nga kkumi n’emu n’asanga abalala nga bayimiridde awo, n’ababuuza nti, ‘Lwaki muyimiridde awo olunaku lwonna nga temulina kye mukola?’"},{"book":"Matayo","chapter":"20","verse":"7","text":"“Ne bamuddamu nti, ‘Kubanga tetufunye atuwa mulimu.’ N’abagamba nti, ‘Nammwe mugende mukole mu nnimiro yange ey’emizabbibu.’"},{"book":"Matayo","chapter":"20","verse":"8","text":"“Awo obudde nga buwungeera nannyini nnimiro n’alagira nampala ayite abakozi abawe empeera yaabwe ng’asookera ku b’oluvannyuma."},{"book":"Matayo","chapter":"20","verse":"9","text":"“Abaatandika ku ssaawa ekkumi n’emu ne baweebwa eddinaali emu emu."},{"book":"Matayo","chapter":"20","verse":"10","text":"Bali abaasookayo bwe bajja ne basuubira nti bo ze banaasasulwa zijja kusingako obungi. Naye nabo yabasasula omuwendo gwe gumu ogw’olunaku olumu nga bali."},{"book":"Matayo","chapter":"20","verse":"11","text":"Bwe baagifuna ne beemulugunyiza nannyini nnimiro"},{"book":"Matayo","chapter":"20","verse":"12","text":"nga bagamba nti, ‘Bano abooluvannyuma baakoledde essaawa emu yokka naye lwaki obawadde empeera eyenkana eyaffe, ffe abaakoze okuva mu makya ne mu musana gw’omu tuntu?’"},{"book":"Matayo","chapter":"20","verse":"13","text":"“Mukama waabwe kwe kuddamu omu ku bo nti, ‘Munnange si kubbye; bwe wabadde otandika okukola tetwalagaanye eddinaali emu?"},{"book":"Matayo","chapter":"20","verse":"14","text":"Twala eddinaali yo ogende. Naye njagala n’ono asembyeyo okumuwa empeera y’emu nga gye nkuwadde."},{"book":"Matayo","chapter":"20","verse":"15","text":"Siyinza kukozesa byange nga bwe njagala? Obuggya bukukutte kubanga ndi wa kisa?’"},{"book":"Matayo","chapter":"20","verse":"16","text":"“Kale nno bwe kityo bwe kiriba abooluvannyuma ne baba aboolubereberye, n’aboolubereberye ne baba abooluvannyuma.”"},{"book":"Matayo","chapter":"20","verse":"17","text":"Awo Yesu bwe yali ayambuka e Yerusaalemi n’atwala abayigirizwa be ekkumi n’ababiri, mu kyama. Bwe baali mu kkubo, n’abagamba nti,"},{"book":"Matayo","chapter":"20","verse":"18","text":"“Laba twambuka e Yerusaalemi, Omwana w’Omuntu aliweebwayo eri bakabona abakulu n’abannyonnyozi b’amateeka, bamusalire omusango ogw’okufa."},{"book":"Matayo","chapter":"20","verse":"19","text":"Era balimuwaayo eri Abamawanga ne bamuduulira ne bamukuba, era balimukomerera ku musaalaba. Naye ku lunaku olwokusatu alizuukizibwa.”"},{"book":"Matayo","chapter":"20","verse":"20","text":"Awo nnyina w’abaana ba Zebbedaayo, n’ajja eri Yesu ne batabani be bombi, n’amusinza ng’ayagala okubaako ky’amusaba."},{"book":"Matayo","chapter":"20","verse":"21","text":"Yesu n’amubuuza nti, “Kiki ky’oyagala?” N’addamu nti, “Nsaba, mu bwakabaka bwo, abaana bange bano bombi batuule naawe omu ku mukono gwo ogwa ddyo n’omulala ku gwa kkono.”"},{"book":"Matayo","chapter":"20","verse":"22","text":"Naye Yesu n’amuddamu nti, “Tomanyi ky’osaba. Muyinza okunywa ku kikompe nze kye ŋŋenda okunywako?” Ne baddamu nti, “Tuyinza.”"},{"book":"Matayo","chapter":"20","verse":"23","text":"N’abagamba nti, “Weewaawo ekikompe mugenda kukinywako. Naye eky’okutuula ku mukono gwange ogwa ddyo oba ogwa kkono nze sikirinaako buyinza. Ebifo ebyo byategekebwa dda Kitange.”"},{"book":"Matayo","chapter":"20","verse":"24","text":"Abayigirizwa bali ekkumi bwe baawulira ebyo abooluganda ababiri bye baasaba, ne babanyiigira nnyo."},{"book":"Matayo","chapter":"20","verse":"25","text":"Yesu kwe kubayita n’abagamba nti, “Mumanyi ng’abakulembeze b’abamawanga babazitoowereza embeera, n’abakulu baabwe babafuza lyanyi."},{"book":"Matayo","chapter":"20","verse":"26","text":"Naye tekisaanye kuba bwe kityo mu mmwe. Buli ayagala okubeera omukulu mu mmwe, abeerenga muweereza wa banne."},{"book":"Matayo","chapter":"20","verse":"27","text":"Na buli ayagala okuba omwami mu mmwe aweerezenga banne ng’omuddu waabwe."},{"book":"Matayo","chapter":"20","verse":"28","text":"Mube nga Omwana w’Omuntu atajja kuweerezebwa wabula okuweereza, n’okuwaayo obulamu bwe ng’omutango okununula abangi.”"},{"book":"Matayo","chapter":"20","verse":"29","text":"Awo Yesu n’abayigirizwa be bwe baali bava mu kibuga Yeriko, ekibiina kinene ne kimugoberera."},{"book":"Matayo","chapter":"20","verse":"30","text":"Abazibe b’amaaso babiri abaali batudde ku mabbali g’ekkubo bwe baawulira nga Yesu ayita mu kkubo eryo, ne baleekaanira waggulu nnyo nga bakoowoola nti, “Ssebo, Omwana wa Dawudi, otusaasire!”"},{"book":"Matayo","chapter":"20","verse":"31","text":"Ekibiina ne kibalagira okusirika, naye bo, ne beeyongera bweyongezi okukoowoolera waggulu nga boogera nti, “Ssebo, Omwana wa Dawudi, tusasire.”"},{"book":"Matayo","chapter":"20","verse":"32","text":"Yesu bwe yabatuukako n’ayimirira n’ababuuza nti, “Mwagala mbakolere ki?”"},{"book":"Matayo","chapter":"20","verse":"33","text":"Ne bamuddamu nti, “Mukama waffe, twagala otuzibule amaaso.”"},{"book":"Matayo","chapter":"20","verse":"34","text":"Yesu n’abasaasira n’akwata ku maaso gaabwe amangwago ne gazibuka, ne bamugoberera."}]}