{"data":[{"book":"2 Korin","chapter":"10","verse":"1","text":"Gu Por, gu khaŋ nzuai. Gumgi mbari, mbe fhura shɨshɨgap buni na sav, khaŋ nzuai, “Por, ana nzan han kav, ana guigira wo mbevav nzan han ki. Ana nza thav vov samra kav, ana kama havharara nza nzuai.” Mbe mba kamen na suaŋgim, gu Por, gu ntigem khaŋ tɨgap nde nzuai. Nde Krais Zisas, ana guigira wo mbevav, mbarara gumgi ga mbui tɨvi, nde nta ndɨkndɨgɨp, gu ntigem nde nzuai, nde tuituigira gu ntigem nde suan za mbui kameŋ, nde ne ndɨkndɨgɨri.10.1 Kha sapta 10.13 ki kameŋ ne kha 2 Korinan ki kaaveŋ fara muuŋgi fhuvara. Sapta 9, Por khaŋ nzuai, “Ana guigira Koriniŋ mbui tɨva vuzvugiap, ana mben tɨvir ndikndigi.” Ana vhɨra sapta 10, ana kama havharar mbe nzuai. Ana maaŋ muuŋgi buna nɨɨaiŋra nzuav, mba bigi kaŋgi gumgi mbari khaŋ ndɨkndɨgar mba sapta 10, ves 13 buni, nta harigi gavar ki Por nta khergi. Ana nta khergi, zumbugum gumgi mbari ana mba khergi gavani ndiga wani tɨ khɨngi."},{"book":"2 Korin","chapter":"10","verse":"2","text":"10.2: 1 Ko 4.21Gu ndɨkndɨgi, gu guigira khaŋ nza nzuai gumgi, “Mbe nuiana gumgi mbui tɨvi zɨn vui,” gu kama havharara mbe phorgɨ suaŋgirga. Gu khaŋ tɨgap nde nzuai, gu maaŋ muuŋgip zɨv, nde phorgɨ kɨrga, nde nan muuŋrim, gu kama havharar nde suangeŋ thagi."},{"book":"2 Korin","chapter":"10","verse":"3","text":"Khueŋ guigi guarara, nza kha nuianan ki. Nza kha nuianan kav, nza kha nuianan ntari ga mbui gɨɨtɨvi gumgi shogi tɨva mbuav shogi fhuvara."},{"book":"2 Korin","chapter":"10","verse":"4","text":"10.4: 1 Ko 2.5; Ef 6.13-17; 1 Te 5.8; 1 T 1.18Nza mba suirav shogi bigi, nta kha nuiana bigi fhuvara. Zakɨra fhuvara! Nta Fhe Bakɨmen ŋkasŋka ntan ki. Nta nzan pana guman bɨna havhar, nta ana shogɨ, ana phɨrgirga ŋkasŋka ki."},{"book":"2 Korin","chapter":"10","verse":"5","text":"10.5: 1 Ko 1.19; 3.19Nza mbarkɨrga ndɨkndɨgi gum guiguigiap wari ndi vun kuamkuagi buni, nta Fhe Bakɨme kaŋgir za mbui gumgir tuavi mpɨrim, nza mba ndɨkndɨgi phorga shogap, nta togasui. Nza nta mbevav, nza mba gumgi, nza mbe ndɨkndɨgi, nza za nta bɨrav, nza Krais vuzvuga zɨn ŋgɨr zav mbe mbui."},{"book":"2 Korin","chapter":"10","verse":"6","text":"10.6: 2 Ko 2.9Nza ne nzuav nden rargi. Nde maaŋ muuŋgip, za nza nzuai buni zɨn ŋgɨrga, nza khaŋ tɨgɨp havhargip Fhe Bakɨme vuzvugi tɨvi daasui gumgi, nza muumbara mbatɨgar mben muuŋgirga."},{"book":"2 Korin","chapter":"10","verse":"7","text":"Nde mba bigi garav, nde tuituigiap nta ndɨkndɨgi fhuvara. Maaŋ muuŋgip, guma the kha ndɨkndɨgar muunga, ana nduara, ana guigira Kraisan guma guar ma. Ana mba ndɨkndɨga mbui, ana tuituigip khueŋ mbugum kaŋgiri. Nza vhɨra ana fara muuŋgiap, nza guigira Kraisan gumgi ki."},{"book":"2 Korin","chapter":"10","verse":"8","text":"10.8: 2 Ko 12.6; 13.10Guma Bakɨme mba ŋaarar muunga zɨ bakɨmen nza nɨɨŋgi. Nde ana khothɨgi ndɨkndɨk, ana mba ndɨkndɨk havharɨrgen nza vuzvugi. Ana nza nden farfarga ne vuzvugi fhuvara. Maaŋ muuŋgip, gu nza wo mbui ŋaara suaŋv, nza thaneŋ wari wo zɨri ndiv vun kuamkuarga, gu ne suaŋv mberɨrga fhu."},{"book":"2 Korin","chapter":"10","verse":"9","text":"Gu rɨrɨvar nden nɨɨnga gavi kherɨrgane vuzvugi fhuvara."},{"book":"2 Korin","chapter":"10","verse":"10","text":"Gumgi mbari khaŋ nzuai, “Por kheri gavi, nta mbarkɨrga buni havhari ntan ki. Ana nduara zav nzan han zav, nza phorga nzuaim, nza ana gari, ana guigira ŋkasŋka ki fhu. Ana vhɨra Fhe Bakɨme buni vhuuiŋ bun nzuai tɨv nzerigi fhu.”"},{"book":"2 Korin","chapter":"10","verse":"11","text":"10.11: 2 Ko 7.14; 12.6; 13.2; 13.10Mba khesharigi buni nzuai gumgi, mbe tuituigip khueŋ kaŋgiri. Nza mbar ŋgɨp nden han kɨv, nde muunga tɨv, ana nza samra kav, mba gavi kherav nde suaŋgi tɨvara zɨn ŋgɨrga."},{"book":"2 Korin","chapter":"10","verse":"12","text":"Nza khueŋ suanga fhu, nza nduarira wari wo zɨri ndiv vun kuamkuav, nen ndikndigi gumgi mbui tɨvir muunga. Nza vhɨra khaŋ suanga fhu, nza mbui tɨvi, mbe mbui tɨvi fara muuŋgi. Zakɨra fhuvara! Mba gumgi, mbe wari wo vuzvugira, mbe wari wo mbui tɨvi garav, nta nzuai. Mbe khaŋ mbui, mbe wari wo mbui tɨvi garav, nta nzuav wari phorga nzuai. Maaŋ mbui gumgi, mbe guigira ndɨkndɨgi vhuuiŋ ki fhuvara."},{"book":"2 Korin","chapter":"10","verse":"13","text":"10.13: Ro 12.3Nza wari wo mbui ŋaari gum zɨ bakɨmen warir nɨɨngeŋ thagi. Nza Fhe Bakɨme nzan mbuigi ŋaar, nza ana muunga. Nza mba tha kamɨnga fhu. Fhe Bakɨme mba muun zav nza nɨɨŋgi ŋaar, mba ŋaar vhɨra vov, Korin thɨgi."},{"book":"2 Korin","chapter":"10","verse":"14","text":"10.14: 1 Ko 3.5; 3.10; 4.15; 9.1Fhe Bakɨme fhara muun zav nza nɨɨŋgi ŋaar, ana nde vharigi. Nzara, nza fharav Zisasan buna vhuueŋ ndigap, nde Koriniŋ ndi vugi. Maaŋ muuŋgiap, nza Zisas Kraisan buna vhuueŋ bun nde nzuav, nza ana nza suaŋgi tha kambai fhuvara. Zakɨra fhuvara!"},{"book":"2 Korin","chapter":"10","verse":"15","text":"10.15: Ro 15.20Nza wari wo tha kambav, harigi gumgi mbui ŋaari ga nzuav wari wo zɨri ndiv vun kuamkuagi fhuvara. Zakɨra fhuvara! Nza Fhe Bakɨme nza nɨɨŋgi ŋaar, nza mba ŋaarara mbui. Nza khueŋ khothɨgi. Nza maaŋ muunga, nde guigira Zisas khothɨgi ndɨkndɨk, ana khaŋ tɨgɨp kɨvgirga, nza nden rɨgar ka mbui ŋaar kɨvgirga."},{"book":"2 Korin","chapter":"10","verse":"16","text":"Nza vhɨra Zisasan buna vhuueŋ ndigip, nde zɨn kɨrar ki ŋgui ŋgɨrga. Nza harigi gumgi vov ŋaara muuŋgi ŋgui, nza ntan ŋgegɨrga fhuvara. Nza vhɨra fhura harigi guma muuŋgi ŋaarar ndikndigɨp, wari wo zɨri ndiv vun kuamkuarga tuktɨgi fhuvara.10.16 Por khaŋ nzuai, “Nde zɨn kɨrar ki ŋgui,” ana mba ra veri fhain ki ŋgui ga nzuai. Mba ŋgui, nta Korin ŋgu bakɨme fhain ki. Mba ŋgui Rom ŋgu bakɨme, gum Spen ŋgu bakɨme ma. Ndu FG 19.21 ganɨri. Nde vhɨra Rom 15.24-28 thɨgɨri."},{"book":"2 Korin","chapter":"10","verse":"17","text":"“Guma wo zɨ ndi vun kuamkuar za mbui, ana Guma Bakɨme muuŋgi ŋaara suaŋv, Guma Bakɨmera zɨn ndi vun kuamkuari.”"},{"book":"2 Korin","chapter":"10","verse":"18","text":"10.18: Snd 27.2; Ro 2.29; 1 Ko 4.4-5Nza kaŋgi, guma ndikndigap nduara wo zɨ ndiv vun kuamkuagi, mba guma, ana Fhe Bakɨme nɨman, ana zɨ ki fhu. Zakɨra fhuvara! Guma Bakɨme, maaŋ muuŋgip guma the zɨ ndi vun kuamkuarga, mba gumara, ana guigira zɨ ki."}]}