{"data":[{"book":"Valoma","chapter":"6","verse":"1","text":"Topi tudeti liki? Wuli, tuyendileli kusighala mu sambi ili usangi wa Chapanga uyongisheki?"},{"book":"Valoma","chapter":"6","verse":"2","text":"Ng'odu! Yufwi mumilandu ya sambi tusova, datuyendileli wuliwuli kugola sambi?"},{"book":"Valoma","chapter":"6","verse":"3","text":"Nongwa mumanya kucha vosi yitubatishiwili tukwilumba na Yesu Kilistu, twabatishiwili na kwilumba munjifwa yaki."},{"book":"Valoma","chapter":"6","verse":"4","text":"Patubatishiwili mumachi tuva pamu na mweni munjifwa yaki, yavelili kucha tusikiwa pamu na mweni, ili Kilistu pashukushiwili kwa vasovili kwa chindu chikomi chagolili Tati na yufwi wuwowu twikali ngalilu ya shonu."},{"book":"Valoma","chapter":"6","verse":"5","text":"Kwanongwa kucha yufwi twaveli twilumba na mweni munjifwa, wuwowu datuvi pamu na mweni kwa kushukushiwa kwa yivasovili kucha mweni."},{"book":"Valoma","chapter":"6","verse":"6","text":"Tumanya kucha ngalilu yetu ya dahili yivangiliwa pamu na Kilistu munjifwa yaki, ili liwovi lya ngalilu ya mvili wuvelili na sambi uyanangiwi, tukotoo kuva kandi vavanda va sambi."},{"book":"Valoma","chapter":"6","verse":"7","text":"Kwanongwa vandu yivasovili pamu na Kilistu, valekisheliwa mu sambi."},{"book":"Valoma","chapter":"6","verse":"8","text":"Topi, payiva tusova pamu na Kilistu, tukujumila kucha datwikali pamu na mweni."},{"book":"Valoma","chapter":"6","verse":"9","text":"Kwanongwa tumanya kucha Kilistu kashukushiwa kala munjifwa, dasovi kandi ha. Njifwa dayimtavali kandi ha."},{"book":"Valoma","chapter":"6","verse":"10","text":"Topi, kwanongwa asovili mwanja wumu hela, sambi yivahela liwovi kandi kwa mweni, ponopa akwikala ngalilu yaki yimu na Chapanga."},{"book":"Valoma","chapter":"6","verse":"11","text":"Wuwula wula yumwi mwiholi kucha musova kwanongwa ya sambi, lakini pamwikala kwa lighanja na Chapanga kwa njila ya Yesu Kilistu."},{"book":"Valoma","chapter":"6","verse":"12","text":"Ponopa, sambi yikotoo kututavala kandi njimba shenu yisisova na kusileka dobukelu shaki."},{"book":"Valoma","chapter":"6","verse":"13","text":"Topi mukotoo kuuleka mwambu wumu wa mvili waku wuvi kucha chindu cha kugolela sambi. Badili yaki, muyitawuli mwaveni kwa Chapanga kucha vandu yivashukushiwili munjifwa. Mutawuli fuki shenu shosi kwa Chapanga kwanongwa ya ugoleki."},{"book":"Valoma","chapter":"6","verse":"14","text":"Sambi dayivatavali kandi ha, nongwa muva pasi ya Malawu va Chapanga ha, ila pasi ya usangi wa Chapanga."},{"book":"Valoma","chapter":"6","verse":"15","text":"Topi, tudeti liki? Wuli, tugoli sambi kwanongwa tuvapasi ha ya Malawu, ila pasi ya usangi? Hata padokwa!"},{"book":"Valoma","chapter":"6","verse":"16","text":"Mumanya kucha pamwitawula mwaveni baha kucha vavanda na kumpikana tunga. Mukuva nakaka vavanda vaki mundu ayu awu vavanda va sambi yeni yitulongoshi munjifwa, awu tumjumili Chapanga atuviki tuvi goleki."},{"book":"Valoma","chapter":"6","verse":"17","text":"Hata leki dahili mwavelili vavanda va sambi, lakini ponopa ngumulumba Chapanga kucha kukombikesha ng'ulilu yiwupatili."},{"book":"Valoma","chapter":"6","verse":"18","text":"Mwalowuliwili muuvanda wa sambi, muva vavanda va ugoleki."},{"book":"Valoma","chapter":"6","verse":"19","text":"Apa ngudeta ng'ombelu ya majuva vosi ya vandu kwanongwa ya usosuvafu wenu muuvanda. Ngimu wula chipindi chiwutunga mwakoliwili kukimbanikila wafu, wuwowu ponopa mukoliwa na ndima shenu mwaveni kukimbanikila ugoleki kwanongwa ya ung'alili."},{"book":"Valoma","chapter":"6","verse":"20","text":"Pamuveyi vavanda va sambi mwaveli kutali na ugoleki."},{"book":"Valoma","chapter":"6","verse":"21","text":"Ponopa mwapatili fwayida liki majuva vala mufindu fila fimufiwonela chindipa ponopa? Na fwayida ya findu afi ndi njifwa!"},{"book":"Valoma","chapter":"6","verse":"22","text":"Lakini ponopa mugombuliwa kala muuvanda wa sambi na muva vandumindumi va Chapanga, fwayida yimuveli nayu ponopa ndi ung'alili na kwa afi datupati unofu wa jola."},{"book":"Valoma","chapter":"6","verse":"23","text":"Kwanongwa ijala ya sambi ndi njifwa, lakini fupu yatawula Chapanga ndi unofu wa jola mukwilumba na Yesu Kilistu, Bambu wetu."}]}