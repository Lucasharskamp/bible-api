{"data":[{"book":"3 Moseboken","chapter":"26","verse":"1","text":"Ni ska inte göra någon avgud eller skuren bild, inte heller resa upp någon stod. Ni ska inte sätta upp någon bild av sten i ert land för att böja er ner inför den, för jag är Herren er Gud (Jahve Elohim)."},{"book":"3 Moseboken","chapter":"26","verse":"2","text":"Ni ska hålla (vakta, skydda, bevara) mina sabbater och vörda mitt tabernakel. Jag är Herren (Jahve)."},{"book":"3 Moseboken","chapter":"26","verse":"3","text":"Om ni vandrar i mina förordningar (ordagrant ”saker inristat”) och håller (vaktar, skyddar) mina budord (tydliga befallningar) och gör dem,"},{"book":"3 Moseboken","chapter":"26","verse":"4","text":"då ska jag ge er regn vid rätt årstid och landet ska ge sin skörd och fältens träd ska ge sin frukt."},{"book":"3 Moseboken","chapter":"26","verse":"5","text":"Och din tröskningstid ska pågå fram till vinskörden, och vinskörden ska pågå fram till tiden för sådd, och ni ska äta ert bröd i fullt mått (det ska räcka så att ni blir ordentligt mätta) och ni ska bo i trygghet i ert land."},{"book":"3 Moseboken","chapter":"26","verse":"6","text":"Och jag ska ge frid (shalom, all slags välstånd, hälsa och framgång) i landet och ni ska ligga ner och ingen ska göra er rädda, och jag ska rensa bort onda djur från landet, inte heller ska svärdet gå genom ert land."},{"book":"3 Moseboken","chapter":"26","verse":"7","text":"Och ni ska jaga era fiender och de ska falla för er med svärdet."},{"book":"3 Moseboken","chapter":"26","verse":"8","text":"Och 5 av er ska jaga 100, och 100 av er ska få 10 000 på flykt och dina fiender ska falla framför er med svärdet. [Ett ordspråksliknande uttryck för ett militärt överläge, se 5 Mos 32:30; Jes 30:17.]"},{"book":"3 Moseboken","chapter":"26","verse":"9","text":"För jag ska vända mig till dig och göra dig fruktsam och föröka dig och förankra mitt förbund med dig."},{"book":"3 Moseboken","chapter":"26","verse":"10","text":"Du ska äta den gamla säden och rensa ut den gamla för den nya."},{"book":"3 Moseboken","chapter":"26","verse":"11","text":"Och jag ska resa upp mitt tabernakel (hebr. miskan) mitt ibland er, och jag (min själ) ska inte avsky er."},{"book":"3 Moseboken","chapter":"26","verse":"12","text":"Och jag ska vandra bland er och vara er Gud (Elohim) och ni ska vara mitt folk."},{"book":"3 Moseboken","chapter":"26","verse":"13","text":"Jag är Herren din Gud (Jahve Elohim) som fört fram dig ut ur Egyptens land för att ni inte ska vara deras slavar, och jag har brutit banden från ditt ok och låtit dig gå upprätt."},{"book":"3 Moseboken","chapter":"26","verse":"14","text":"Men om ni inte vill lyssna till mig och inte vill göra alla dessa budord (tydliga befallningar),"},{"book":"3 Moseboken","chapter":"26","verse":"15","text":"och om ni föraktar mina förordningar (ordagrant ”saker inristat”) eller om er själ avskyr mina domar så att ni inte gör alla mina budord (tydliga befallningar) utan bryter mitt förbund [som jag ingick på Sinai berg],"},{"book":"3 Moseboken","chapter":"26","verse":"16","text":"då ska jag också göra detta mot er."},{"book":"3 Moseboken","chapter":"26","verse":"17","text":"Och jag ska sätta mitt ansikte mot er [motsatsen till välsignelsen i vers 9] och ni ska bli slagna framför era fiender, de som hatar er ska råda över er och ni ska fly utan att någon förföljer er."},{"book":"3 Moseboken","chapter":"26","verse":"18","text":"Och om ni trots detta inte vill lyssna på mig, då ska jag straffa er sju gånger värre för era synder."},{"book":"3 Moseboken","chapter":"26","verse":"19","text":"Och jag ska bryta din makts stolthet och jag ska göra din himmel som järn och din mark som koppar."},{"book":"3 Moseboken","chapter":"26","verse":"20","text":"Och din styrka ska användas förgäves, för din mark ska inte ge sin skörd, inte heller ska landets träd ge sin frukt."},{"book":"3 Moseboken","chapter":"26","verse":"21","text":"Om ni vandrar i motstånd (lever i uppror, fientligt – hebr. qeri) mot mig och inte lyssnar till mig [är apatiska och likgiltiga], ska jag ge sju gånger mer plågor [straffdomar] över er för era synder."},{"book":"3 Moseboken","chapter":"26","verse":"22","text":"Jag ska också sända vilda djur bland er som ska stjäla era barn från er och fördärva din boskap och göra er så få att dina vägar ska vara öde. [På 700-talet drabbades de som bodde i Samarien av just detta, se 2 Kung 17:25.]"},{"book":"3 Moseboken","chapter":"26","verse":"23","text":"Om ni inte låter mig förändra er med dessa ting utan vandrar i motstånd (lever i uppror, fientligt) mot mig,"},{"book":"3 Moseboken","chapter":"26","verse":"24","text":"då ska jag också vandra i motstånd mot er och ska straffa er sju gånger för era synder."},{"book":"3 Moseboken","chapter":"26","verse":"25","text":"Jag ska [ta bort min skyddande hand och] låta ett svärd komma över er som ska hämnas invändningarna mot mitt förbund, och när ni samlas tillsammans i era städer ska jag sända pest bland er och ni ska utlämnas i era fienders händer."},{"book":"3 Moseboken","chapter":"26","verse":"26","text":"När jag har brutit staven av ditt bröd, ska tio kvinnor baka bröd i en ugn, och de ska ge dig brödet igen efter vikt, och du ska äta utan att bli mätt."},{"book":"3 Moseboken","chapter":"26","verse":"27","text":"Och om du inte trots allt detta vill lyssna till mig utan vandrar i motstånd (lever i uppror) mot mig,"},{"book":"3 Moseboken","chapter":"26","verse":"28","text":"då ska jag också vandra i motstånd mot dig i raseri, och jag ska tukta dig sju gånger för dina synder."},{"book":"3 Moseboken","chapter":"26","verse":"29","text":"Och ni ska äta era söners kött och era döttrars kött ska ni äta."},{"book":"3 Moseboken","chapter":"26","verse":"30","text":"Och jag ska fördärva era höga platser och hugga ner era avgudar, och kasta ner kadavren ovanpå kadavren av era avgudar, och min själ ska avsky er."},{"book":"3 Moseboken","chapter":"26","verse":"31","text":"Och jag ska göra era städer öde, och göra era helgedomar till ödemark, och jag ska inte känna (lukta på) doften av era söta odörer."},{"book":"3 Moseboken","chapter":"26","verse":"32","text":"Och jag ska göra landet till ödemark och era fiender som bor där ska bli förundrade."},{"book":"3 Moseboken","chapter":"26","verse":"33","text":"Och jag ska skingra er bland hedningarna, och jag ska dra ut ett svärd efter er, och ert land ska vara öde och städerna tomma."},{"book":"3 Moseboken","chapter":"26","verse":"34","text":"Sedan ska landet ges nåd (få villkorad nåd – hebr. ratsa) för sina sabbater så länge som det ligger öde och ni är i era fienders land. Då ska landet vila (få sabbatsvila) och ges nåd (få villkorad nåd – hebr. ratsa) för sina sabbater."},{"book":"3 Moseboken","chapter":"26","verse":"35","text":"Så länge det ligger öde ska det vila, för det fick ingen vila under era sabbater när ni bodde där."},{"book":"3 Moseboken","chapter":"26","verse":"36","text":"Och över dem som är levande kvar ska jag sända en matthet i deras hjärtan i deras fienders land, och ljudet av dallrande löv ska förfölja dem och de ska fly som när man flyr för svärdet, och de ska falla när ingen jagar dem."},{"book":"3 Moseboken","chapter":"26","verse":"37","text":"Och de ska falla den ene på den andre som om det vore för svärd när ingen jagar, och de ska inte ha någon kraft att stå framför sina fiender."},{"book":"3 Moseboken","chapter":"26","verse":"38","text":"Och ni ska förgås bland hedningarna och era fienders land ska sluka er."},{"book":"3 Moseboken","chapter":"26","verse":"39","text":"Och de som är kvar av er ska tyna bort i era överträdelser i era fienders land, och deras fäders överträdelser ska tyna bort med dem."},{"book":"3 Moseboken","chapter":"26","verse":"40","text":"Om de bekänner sina synder och sina fäders synder med deras överträdelser som de har överträtt mot mig, och att de har vandrat i motstånd (levt i uppror, fientligt) mot mig,"},{"book":"3 Moseboken","chapter":"26","verse":"41","text":"och jag har också vandrat i motstånd mot dem och har fört dem in i deras fienders land, för att deras oomskurna hjärtan ska ödmjukas och de då ska få nåd (få villkorad nåd – hebr. ratsa) för sina synder."},{"book":"3 Moseboken","chapter":"26","verse":"42","text":"Sedan ska jag komma ihåg mitt förbund med Jakob och mitt förbund med Isak, och mitt förbund med Abraham ska jag komma ihåg och jag ska komma ihåg landet."},{"book":"3 Moseboken","chapter":"26","verse":"43","text":"Landet ska bli folktomt och ges nåd (få villkorad nåd – hebr. ratsa) för sina sabbater medan det ligger öde utan dem, och de ska få nåd (få villkorad nåd – hebr. ratsa) för sina synder. För så mycket som, ja så mycket som de har föraktat mina påbud (bindande juridiska beslut) och så mycket som deras själar har avskytt mina förordningar (ordagrant ”saker inristat”)."},{"book":"3 Moseboken","chapter":"26","verse":"44","text":"Likväl, för allt detta, när de är i sina fienders land, ska jag inte helt förkasta dem, inte heller ska jag avsky dem för att helt förgöra dem och bryta mitt förbund med dem, för jag är Herren deras Gud (Jahve Elohim)."},{"book":"3 Moseboken","chapter":"26","verse":"45","text":"Men för deras skull ska jag komma ihåg förbundet med deras förfäder som jag förde ut ur Egyptens land i hedningarnas åsyn för att jag ska vara deras Gud (Elohim). Jag är Herren (Jahve)."},{"book":"3 Moseboken","chapter":"26","verse":"46","text":"Detta är förordningarna (ordagrant ”sakerna inristat”) och påbuden (bindande juridiska beslut) och undervisningen som Herren (Jahve) har gjort mellan sig och Israels söner på berget Sinai genom Mose hand."}]}