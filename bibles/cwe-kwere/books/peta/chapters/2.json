{"data":[{"book":"Peta","chapter":"2","verse":"1","text":"Mndewa Mulungu kawalongela Musa na Haluni,"},{"book":"Peta","chapter":"2","verse":"2","text":"“Waisilaili wezakwika malago yawo, chila munhu hana ibendela yake, hana ichilaguso cha kaye ya tati yake. Wezakwika malago yawo kudizunguluka dihema da Mulungu."},{"book":"Peta","chapter":"2","verse":"3","text":"“Wanhu wondaweke malago yawo ubanzi wa ulawilo wa zuwa wezakuwa hana ibendela ya Yuda. Mulangulizi wawo kakala Nashoni mwana wa Aminadabu,"},{"book":"Peta","chapter":"2","verse":"4","text":"Peta ya bumbila jake wakala walume 74,600."},{"book":"Peta","chapter":"2","verse":"5","text":"Kabila da Isakali wezakwika lago habehi na kabila da Yuda, mulangulizi wawo kakala Nasanaeli mwana wa Suali."},{"book":"Peta","chapter":"2","verse":"6","text":"Peta ya bumbila jake wakala walume 54,400."},{"book":"Peta","chapter":"2","verse":"7","text":"Maabaho kabila da Zebuloni, mulangulizi wa kabila da Zabuloni kakala Eliabu mwana wa Heloni."},{"book":"Peta","chapter":"2","verse":"8","text":"Peta ya bumbila jake wakala walume 57,400."},{"book":"Peta","chapter":"2","verse":"9","text":"Wanhu wose wakalile muna dilago da kabila da Yuda kwa kusondelela mabumbila yawo wakala walume 186,400. Wawo niiwawo wondawalongole."},{"book":"Peta","chapter":"2","verse":"10","text":"“Ubanzi wa kusi kwizakuwa na lago da wanhu wa kabila da Lubeni kwa kusondelela mabumbila yawo. Mulangulizi wawo kakala Elisuli mwana wa Shedueli."},{"book":"Peta","chapter":"2","verse":"11","text":"Peta yawo wakala walume 46,500."},{"book":"Peta","chapter":"2","verse":"12","text":"Na wanhu wondaweke lago habehi nayo ni kabila da Simeoni. Mulangulizi wa kabila da Simeoni kakala Shelumieli mwana wa Sulishadai,"},{"book":"Peta","chapter":"2","verse":"13","text":"Peta yawo wakala walume 59,300."},{"book":"Peta","chapter":"2","verse":"14","text":"Kabila da Gadi wezasondelela. Mulangulizi wa kabila da Gadi kakala Eliasafu mwana wa Leueli."},{"book":"Peta","chapter":"2","verse":"15","text":"Peta yawo wakala walume 45,650."},{"book":"Peta","chapter":"2","verse":"16","text":"Walume wose wapetigwe muna dilago da Lubeni wakala 151,450. Wano wawo wondawawe muna dibumbila dekaidi."},{"book":"Peta","chapter":"2","verse":"17","text":"“Maabaho hema da Mulungu dizasegela hamwe na lago da Walawi hagati ya malago yose, fana viwopanga malago. Wezahita ivo ivo, chila bumbila hanhu hake heli na bendela zake."},{"book":"Peta","chapter":"2","verse":"18","text":"“Ubanzi wa uswelo wa zuwa kwizakuwa na bendela ya lago da wanhu wa kabila da Efulaimu. Mulangulizi wa kabila da Efulaimu kakala Elishama mwana wa Amihudi."},{"book":"Peta","chapter":"2","verse":"19","text":"Peta ya bumbila jake wakala walume 40,500."},{"book":"Peta","chapter":"2","verse":"20","text":"Kabila da Manase dizasondelela, mulangulizi wa kabila da Manase kakala Gamalieli mwana wa Pedasuli."},{"book":"Peta","chapter":"2","verse":"21","text":"Peta yawo wakala walume 32,200."},{"book":"Peta","chapter":"2","verse":"22","text":"Maabaho kabila da Benjamini dizasondelela, mulangulizi wa kabila da Benjamini kakala Abidani mwana wa Gideoni."},{"book":"Peta","chapter":"2","verse":"23","text":"Peta yawo wakala walume 35,400."},{"book":"Peta","chapter":"2","verse":"24","text":"Wanhu wose wakalile muna dilago da wanhu wa Efulaimu kwa kusondelela mabumbila yawo wakala 108,100. Bumbila dino da wanhu wa Efulaimu dizakuwa deketatu kusegela."},{"book":"Peta","chapter":"2","verse":"25","text":"“Ubanzi wa kasikazi kwizakuwa na bendela ya kabila da Dani, wezakwika malago yawo muna yamabumbila yawo hasi ya bendela. Mulangulizi wa kabila da Dani kakala Ahiezeli mwana wa Amishadai."},{"book":"Peta","chapter":"2","verse":"26","text":"Peta yawo wakala walume 62,700."},{"book":"Peta","chapter":"2","verse":"27","text":"Kabila da Asheli dizasondelela. Mulangulizi wa kabila da Asheli kakala Pagieli mwana wa Okilani."},{"book":"Peta","chapter":"2","verse":"28","text":"Peta yawo wakala walume 41,500."},{"book":"Peta","chapter":"2","verse":"29","text":"Maabaho dizasondelela kabila da Nafutali. Mulangulizi wa kabila da Nafutali kakala Ahila mwana wa Enani."},{"book":"Peta","chapter":"2","verse":"30","text":"Peta yawo wakala walume 53,400."},{"book":"Peta","chapter":"2","verse":"31","text":"Walume wose wapetigwe muna dilago da Dani wakala 157,600. Wawo wezakomeleza kusegela kwa kusondelela bendela yawo.”"},{"book":"Peta","chapter":"2","verse":"32","text":"Wawo niiwawo Waisilaili wapetigwe kwa kusondelela kaye za tati zawo muna yamalago kwa mabumbila yawo, wose wakala walume 603,550."},{"book":"Peta","chapter":"2","verse":"33","text":"Mbali Walawi hawapetigwe mwa Waisilaili fana Mndewa Mulungu viyamulagilize Musa."},{"book":"Peta","chapter":"2","verse":"34","text":"Ivo Waisilaili watenda chila chinhu fana Mndewa Mulungu viyamulagilize Musa. Niivo viwekile malago yawo kwa kusondelela bendela zawo, na niivo viwasegele chila munhu kwa kusondelela lukolo lwake, fana viili kaye ya tati yake."}]}