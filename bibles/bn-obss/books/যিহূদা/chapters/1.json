{"data":[{"book":"যিহূদা","chapter":"1","verse":"1","text":"আমি যিহূদা1:1 ইনি প্রভু যীশু খ্রীষ্টের সহোদর ভাই। প্রভুর ক্রুশে মৃত্যু ও পুনরুত্থানের পর ইনি খ্রীষ্টে বিশ্বাসী হন। (মথি 13:55; মার্ক 6; 3; প্রেরিত 1:14), যীশু খ্রীষ্টের দাস ও যাকোবের ভাই,"},{"book":"যিহূদা","chapter":"1","verse":"2","text":"করুণা, শান্তি ও প্রেম প্রচুর পরিমাণে তোমাদের প্রতি বর্ষিত হোক।"},{"book":"যিহূদা","chapter":"1","verse":"3","text":"প্রিয় বন্ধুরা, যে পরিত্রাণের আমরা অংশীদার সেই বিষয়ে আমি তোমাদের কাছে লিখবার জন্য প্রবল আগ্রহী ছিলাম। কিন্তু এমন আমি বুঝতে পারলাম যে তোমাদের কাছে অন্য কিছু লেখা প্রয়োজন; তোমরা সেই বিশ্বাসের জন্য প্রাণপণ সংগ্রাম করো যে বিশ্বাস সর্বসময়ের জন্য একবারই পবিত্রগণের1:3 অর্থাৎ, পরিত্রাণপ্রাপ্ত লোকেরা বা বিশ্বাসীরা বা প্রীতিপাত্ররা। কাছে দেওয়া হয়েছে।"},{"book":"যিহূদা","chapter":"1","verse":"4","text":"কারণ কয়েকজন ব্যক্তি গোপনে তোমাদের মধ্যে অনুপ্রবেশ করেছে, যাদের শাস্তি অনেক আগেই লেখা হয়েছিল। তারা সব ভক্তিহীন, যারা আমাদের ঈশ্বরের অনুগ্রহকে লাম্পট্যের ছাড়পত্রে পরিণত করে এবং আমাদের একমাত্র সার্বভৌম ও প্রভু, যীশু খ্রীষ্টকে অগ্রাহ্য করে।"},{"book":"যিহূদা","chapter":"1","verse":"5","text":"তোমরা যদিও এসব বিষয় ইতিমধ্যেই জানো, তবুও আমি তোমাদের মনে করিয়ে দিতে চাই যে, প্রভু1:5 কোনো কোনো প্রাচীন পাণ্ডুলিপিতে, যীশু তাঁর প্রজাদের মিশর থেকে উদ্ধার করেছিলেন, কিন্তু যারা বিশ্বাস করেনি, পরবর্তীকালে তিনি তাদের বিনষ্ট করেছিলেন।"},{"book":"যিহূদা","chapter":"1","verse":"6","text":"আর যে স্বর্গদূতেরা নিজেদের অধিকারের সীমা ছাড়িয়ে তাদের নিজস্ব আবাস ত্যাগ করেছিল, তিনি তাদের সেই মহাদিনে1:6 মহাদিন—অবিশ্বাসীদের জন্য অন্তিম বিচারের দিন। বিচারের জন্য চিরকালীন শিকলে বন্দি করে ঘোর অন্ধকারের মধ্যে রেখেছেন।"},{"book":"যিহূদা","chapter":"1","verse":"7","text":"একইভাবে, সদোম ও ঘমোরা এবং তাদের আশেপাশের নগরগুলি এদেরই মতো দৈহিক উচ্ছৃঙ্খলতা ও অস্বাভাবিক যৌন আচরণে নিজেদের সমর্পণ করেছিল বলে অনন্ত আগুনের শাস্তি ভোগ করে এরা সকলের কাছে দৃষ্টান্তস্বরূপ হয়ে আছে।"},{"book":"যিহূদা","chapter":"1","verse":"8","text":"সেই একইভাবে, এসব লোকেরা—যারা তাদের স্বপ্ন থেকে অধিকার দাবি করে—নিজেদের শরীরকে কলুষিত করে, কর্তৃত্বকে অগ্রাহ্য করে ও দিব্যজনেদের1:8 দিব্যজন—গৌরবের পাত্র, অর্থাৎ, স্বর্গদূত। নিন্দা করে।"},{"book":"যিহূদা","chapter":"1","verse":"9","text":"এমনকি, প্রধান স্বর্গদূত মীখায়েল যখন মোশির মৃতদেহ নিয়ে দিয়াবলের সঙ্গে বাদ-প্রতিবাদ করেছিলেন তখনও তিনি তার বিরুদ্ধে কোনো নিন্দাসূচক অভিযোগ উত্থাপন করার সাহস দেখাননি, কিন্তু বলেছিলেন, “প্রভু তোমাকে তিরস্কার করুন!”"},{"book":"যিহূদা","chapter":"1","verse":"10","text":"কিন্তু এই লোকেরা যা বোঝে না, সেইসব বিষয়ের তীব্র নিন্দা করে।1:10 বা গালাগাল করে। বিবেচনাহীন পশুর মতো সহজাত1:10 অথবা, জৈবিক প্রবৃত্তির বশে যা খুশি তারা তাই করে, আর সেভাবেই নিজেদের ধ্বংস ডেকে আনে।"},{"book":"যিহূদা","chapter":"1","verse":"11","text":"তাদেরকে ধিক্! তারা কয়িনের1:11 আদি পুস্তক 4:3-8; ইব্রীয় 11:4; 1 যোহন 3:12 পথ বেছে নিয়েছে; তারা টাকার লোভে বিলিয়মের1:11 2 পিতর 2:15 দেখানো ভুল পথে দ্রুত ছুটে চলেছে; তারা কোরহের1:11 গণনা পুস্তক 16:1-3,31-35 মতো বিদ্রোহ করে ধ্বংস হয়েছে।"},{"book":"যিহূদা","chapter":"1","verse":"12","text":"এই লোকেরা তোমাদের সব প্রীতিভোজে কলঙ্ক নিয়ে আসে, তোমাদের সঙ্গে খাওয়াদাওয়া করার সময় এদের সামান্যতমও বিবেক-দংশন হয় না। এরা এমন পালক, যারা কেবলমাত্র নিজেদেরই পেটপূজা করে। এরা বাতাসে উড়ে চলা বৃষ্টিহীন মেঘের মতো; হেমন্ত ঋতুর গাছ, ফলশূন্য ও মূল থেকে উপড়ানো—দু-বার মৃত।"},{"book":"যিহূদা","chapter":"1","verse":"13","text":"এরা সমুদ্রের উত্তাল ঢেউয়ের মতো, নিজেদের লজ্জা ফেনার মতো ফাঁপিয়ে তোলে; কক্ষপথ থেকে বিচ্যুত তারার মতো, যাদের জন্য অনন্তকালীন ঘোরতর অন্ধকার নির্দিষ্ট করা আছে।"},{"book":"যিহূদা","chapter":"1","verse":"14","text":"আদম থেকে সাত পুরুষ যে হনোক,1:14 আদি পুস্তক 5:18,21-24 তিনি এসব লোকের বিষয়ে ভবিষ্যদ্‌বাণী করেছেন: “দেখো, প্রভু তাঁর হাজার হাজার পবিত্রজনেদের সঙ্গে নিয়ে আসছেন"},{"book":"যিহূদা","chapter":"1","verse":"15","text":"যেন তিনি জগতের প্রত্যেকের বিচার করেন। তিনি প্রত্যেক ভক্তিহীন মানুষকে ভক্তিবিরুদ্ধ কাজ করার জন্য এবং তাঁর বিরুদ্ধে যেসব ভক্তিহীন পাপী কটুকথা বলেছে, তাদের দোষী সাব্যস্ত করবেন।”1:15 বাইবেল-বহির্ভূত লেখনীগুলির সমন্বয়ে গঠিত গুপ্তলিপি (বা এপোক্রিফা) নামক গ্রন্থাবলির অন্তর্গত হনোকের পুস্তক থেকে অংশটি উদ্ধৃত। (9)"},{"book":"যিহূদা","chapter":"1","verse":"16","text":"এসব লোক সবসময় অসন্তুষ্ট, দোষ খুঁজে বেড়ায়; তারা শুধু নিজেদের কু-বাসনা সন্তুষ্ট করতে বেঁচে আছে; তারা নিজেদের বিষয়ে গর্ব করে এবং নিজেদের সুযোগ সুবিধার জন্য অপর ব্যক্তিদের তোষামোদ করে।"},{"book":"যিহূদা","chapter":"1","verse":"17","text":"কিন্তু প্রিয় বন্ধুরা, আমাদের প্রভু যীশু খ্রীষ্টের প্রেরিতশিষ্যেরা ইতিপূর্বে কী বলে গিয়েছেন, তা মনে করো।"},{"book":"যিহূদা","chapter":"1","verse":"18","text":"তাঁরা তোমাদের বলেছিলেন, “শেষ সময়ে এমন ব্যঙ্গ-বিদ্রুপকারীদের উদয় হবে, যারা তাদের নিজস্ব ভক্তিহীন কামনাবাসনা অনুসারে চলবে।”"},{"book":"যিহূদা","chapter":"1","verse":"19","text":"এই লোকেরাই তোমাদের মধ্যে ভেদাভেদ তৈরি করে, যারা নিজেদের সহজাত প্রবৃত্তি অনুসারে চলে এবং তাদের মধ্যে পবিত্র আত্মা নেই।"},{"book":"যিহূদা","chapter":"1","verse":"20","text":"কিন্তু প্রিয় বন্ধুরা, তোমরা তোমাদের পরম পবিত্র বিশ্বাসের উপরে নিজেদের গেঁথে তোলো ও পবিত্র আত্মার শক্তিতে প্রার্থনা করো,"},{"book":"যিহূদা","chapter":"1","verse":"21","text":"ঈশ্বরের প্রেমে অবিচল থাকো এবং সেই দিনের জন্য প্রতীক্ষা করো যেদিন আমাদের প্রভু যীশু খ্রীষ্ট সদয় হয়ে তোমাদের অনন্ত জীবন দান করবেন।"},{"book":"যিহূদা","chapter":"1","verse":"22","text":"যারা সন্দেহ করে তাদের প্রতি করুণা করো;1:22 পাঠান্তরে: কোনো কোনো লোককে বুদ্ধি-বিবেচনার সঙ্গে দয়া প্রদর্শন করো।"},{"book":"যিহূদা","chapter":"1","verse":"23","text":"অন্যদের বিচারের আগুন থেকে টেনে এনে রক্ষা করো; অন্যদের প্রতি সম্ভ্রমে করুণা করো, কিন্তু অত্যন্ত সাবধানতার সাথেই তা করো, তাদের দেহ কলুষিত করেছে সেসব পাপকে ঘৃণা করো।1:23 দুষ্ট ব্যক্তিদের এতই কলুষিতরূপে দেখানো হয়েছে যে, বলা হয়েছে, তাদের পোশাকও পাপপূর্ণ চরিত্রের জন্য কলুষিত হয়েছে।"},{"book":"যিহূদা","chapter":"1","verse":"24","text":"যিনি তোমাদের বিশ্বাসে হোঁচট খাওয়া থেকে রক্ষা করতে সমর্থ, ও যিনি তোমাদের নির্দোষরূপে ও মহা আনন্দের সঙ্গে তাঁর মহিমাময় উপস্থিতিতে উপস্থাপন করবেন,"},{"book":"যিহূদা","chapter":"1","verse":"25","text":"সেই একমাত্র ঈশ্বর, আমাদের পরিত্রাতা, আমাদের প্রভু যীশু খ্রীষ্টের মাধ্যমে মহিমা, রাজকীয় প্রতাপ, পরাক্রম ও কর্তৃত্ব, সকল যুগের শুরু থেকে বর্তমানে ও যুগপর্যায়ের সমস্ত যুগেই হোক! আমেন।"}]}