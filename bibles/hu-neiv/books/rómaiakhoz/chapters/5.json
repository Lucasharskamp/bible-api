{"data":[{"book":"Rómaiakhoz","chapter":"5","verse":"1","text":"Megigazulván azért hit által, békességünk van Istennel, a mi Urunk Jézus Krisztus által,"},{"book":"Rómaiakhoz","chapter":"5","verse":"2","text":"aki által utunk nyílt a hitben ahhoz a kegyelemhez, amelyben állunk, és dicsekszünk az Isten dicsőségének reménységével."},{"book":"Rómaiakhoz","chapter":"5","verse":"3","text":"De dicsekedünk még a háborúságokban is, tudva, hogy a háborúság béketűrést szül,"},{"book":"Rómaiakhoz","chapter":"5","verse":"4","text":"a béketűrés próbatételt, a próbatétel pedig reménységet."},{"book":"Rómaiakhoz","chapter":"5","verse":"5","text":"A reménység pedig nem szégyenít meg, mert az Isten szeretete kitöltetett a mi szívünkbe a Szentlélek által, aki adatott nekünk."},{"book":"Rómaiakhoz","chapter":"5","verse":"6","text":"Mert Krisztus, amikor még erőtlenek voltunk, a rendelt időben meghalt a gonoszokért."},{"book":"Rómaiakhoz","chapter":"5","verse":"7","text":"Bizonyára az igazért is aligha halna meg valaki. Ám a jóért talán még meg merne halni valaki."},{"book":"Rómaiakhoz","chapter":"5","verse":"8","text":"Isten pedig az irántunk való szeretetét abban mutatta meg, hogy amikor még bűnösök voltunk, Krisztus értünk meghalt."},{"book":"Rómaiakhoz","chapter":"5","verse":"9","text":"Miután azért most megigazultunk az ő vére által, sokkal inkább megtartatunk a harag ellen általa."},{"book":"Rómaiakhoz","chapter":"5","verse":"10","text":"Mert ha amikor ellenségei voltunk, megbékéltünk Istennel az ő Fiának halála által, sokkal inkább megtartanunk az ő élete által, miután megbékéltünk vele."},{"book":"Rómaiakhoz","chapter":"5","verse":"11","text":"Sőt ezen túl még dicsekszünk is az Istenben a mi Urunk Jézus Krisztus által, aki által most megbékélést nyertünk."},{"book":"Rómaiakhoz","chapter":"5","verse":"12","text":"Ahogyan tehát egy ember által jött be a világra a bűn és a bűn által a halál, úgy a halál minden emberre elhatott, mivel mindnyájan vétkeztek."},{"book":"Rómaiakhoz","chapter":"5","verse":"13","text":"Volt ugyan bűn a törvény előtt is. A bűn azonban nem számíttatik be, ha nincsen törvény."},{"book":"Rómaiakhoz","chapter":"5","verse":"14","text":"Mégis a halál uralkodott Ádámtól Mózesig, azokon is, akik nem Ádám esetéhez hasonlóan vétkeztek, aki az Eljövendőnek előképe volt."},{"book":"Rómaiakhoz","chapter":"5","verse":"15","text":"De a kegyelmi ajándék nem úgy van, mint a bűneset. Mert ha annak az egynek bűnesete miatt sokan haltak meg, az Isten kegyelme és ajándéka, az egy embernek, Jézus Krisztusnak kegyelméből sokkal inkább elhatott sokakra."},{"book":"Rómaiakhoz","chapter":"5","verse":"16","text":"És az ajándék sem ugyan olyan, mint az egy ember bűnesete. Az ítélet ugyanis egy ember bűnesete miatt lett kárhozattá, az ajándék pedig sok bűnből lett megigazulásra."},{"book":"Rómaiakhoz","chapter":"5","verse":"17","text":"Mert ha az egynek bűnesete miatt uralkodott a halál az egy által, sokkal inkább az életben uralkodnak az egy Jézus Krisztus által azok, akik kegyelmének és az igazság ajándékának bőségében részesültek."},{"book":"Rómaiakhoz","chapter":"5","verse":"18","text":"Bizonyára azért, ahogyan egynek bűnesete által minden emberre elhatott a kárhozat, úgy egynek igazsága által minden emberre elhatott az élet megigazulása."},{"book":"Rómaiakhoz","chapter":"5","verse":"19","text":"Mert ahogy egy embernek engedetlensége által sokan bűnösökké lettek, úgy egynek engedelmessége által sokan igazakká lesznek."},{"book":"Rómaiakhoz","chapter":"5","verse":"20","text":"A törvény pedig közbejött, hogy a bűn megnövekedjék. De ahol megnövekedik a bűn, a kegyelem sokkal inkább bőségesen árad,"},{"book":"Rómaiakhoz","chapter":"5","verse":"21","text":"hogy amiképpen uralkodott a bűn a halálra, úgy a kegyelem is uralkodjék az igazság által az örök életre, a mi Urunk Jézus Krisztus által."}]}