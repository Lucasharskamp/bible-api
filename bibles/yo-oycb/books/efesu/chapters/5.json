{"data":[{"book":"Efesu","chapter":"5","verse":"1","text":"Nítorí náà, ẹ máa ṣe àfarawé Ọlọ́run bí àwọn olùfẹ́ ọmọ,"},{"book":"Efesu","chapter":"5","verse":"2","text":"ẹ sì máa rìn ní ìfẹ́, gẹ́gẹ́ bí Kristi pẹ̀lú ti fẹ́ wa, tí ó sì fi ara rẹ̀ fún wa ní ọrẹ àti ẹbọ fún Ọlọ́run fún òórùn dídùn."},{"book":"Efesu","chapter":"5","verse":"3","text":"Ṣùgbọ́n àgbèrè àti gbogbo ìwà èérí, tàbí ojúkòkòrò, kí a má tilẹ̀ dárúkọ rẹ̀ láàrín yín mọ́, bí ó ti yẹ àwọn ènìyàn mímọ́."},{"book":"Efesu","chapter":"5","verse":"4","text":"Ìbá à ṣe ìwà ọ̀bùn, àti ìṣọ̀rọ̀ òmùgọ̀, tàbí ìṣẹ̀fẹ̀ àwọn ohun tí kò tọ́; ṣùgbọ́n ẹ kúkú máa dúpẹ́."},{"book":"Efesu","chapter":"5","verse":"5","text":"Nítorí ẹ̀yin mọ èyí dájú pé, kò sí panṣágà, tàbí aláìmọ́ ènìyàn, tàbí wọ̀bìà (tí í ṣé abọ̀rìṣà), tí yóò ni ìpín kan ni ìjọba Kristi àti Ọlọ́run."},{"book":"Efesu","chapter":"5","verse":"6","text":"Ẹ má ṣe jẹ́ kí ẹnikẹ́ni fi ọ̀rọ̀ asán tàn yín jẹ: nítorí nípasẹ̀ nǹkan wọ̀nyí ní ìbínú Ọlọ́run fi ń bọ̀ wá sórí àwọn ọmọ aláìgbọ́ràn."},{"book":"Efesu","chapter":"5","verse":"7","text":"Nítorí náà ẹ má ṣe jẹ́ alájọpín pẹ̀lú wọn."},{"book":"Efesu","chapter":"5","verse":"8","text":"Nítorí ẹ̀yin tí jẹ́ òkùnkùn lẹ́ẹ̀kan ṣùgbọ́n nísinsin yìí, ẹ̀yin dí ìmọ́lẹ̀, nípa tí Olúwa: ẹ máa rín gẹ́gẹ́ bí àwọn ọmọ ìmọ́lẹ̀"},{"book":"Efesu","chapter":"5","verse":"9","text":"(nítorí èso Ẹ̀mí ni ìṣoore, àti òdodo àti òtítọ́)."},{"book":"Efesu","chapter":"5","verse":"10","text":"Ẹ sì máa wádìí ohun tí í ṣe ìtẹ́wọ́gbà fún Olúwa."},{"book":"Efesu","chapter":"5","verse":"11","text":"Ẹ má sì ṣe bá àwọn oníṣẹ́ òkùnkùn kẹ́gbẹ́ pọ̀, ṣùgbọ́n ẹ kúkú máa bá wọn wí."},{"book":"Efesu","chapter":"5","verse":"12","text":"Nítorí ìtìjú tilẹ̀ ni láti máa sọ̀rọ̀ nǹkan wọ̀n-ọn-nì tí àwọn aláìgbọ́ràn ń ṣe ní ìkọ̀kọ̀."},{"book":"Efesu","chapter":"5","verse":"13","text":"Ṣùgbọ́n ohun gbogbo tí a tú síta ni ìmọ́lẹ̀ ń fì hàn: nítorí ohunkóhun tí ó bá fi nǹkan hàn, ìmọ́lẹ̀ ni."},{"book":"Efesu","chapter":"5","verse":"14","text":"Nítorí náà ni ó ṣe wí pé,"},{"book":"Efesu","chapter":"5","verse":"15","text":"Nítorí náà ẹ kíyèsi láti máa rìn ní ìwà pípé, kì í ṣé bí àwọn òmùgọ̀, ṣùgbọ́n bí àwọn ọlọ́gbọ́n;"},{"book":"Efesu","chapter":"5","verse":"16","text":"ẹ máa ra ìgbà padà, nítorí búburú ní àwọn ọjọ́."},{"book":"Efesu","chapter":"5","verse":"17","text":"Nítorí náà, ẹ má ṣé jẹ aláìlóye, ṣùgbọ́n ẹ máa mòye ohun tí ìfẹ́ Olúwa jásí."},{"book":"Efesu","chapter":"5","verse":"18","text":"Ẹ má sí ṣe mú wáìnì ní àmupara, nínú èyí tí rúdurùdu wà; ṣùgbọ́n ẹ kún fún Ẹ̀mí Mímọ́."},{"book":"Efesu","chapter":"5","verse":"19","text":"Ẹ sì máa bá ara yín sọ̀rọ̀ nínú Saamu, àti orin ìyìn, àti orin Ẹ̀mí, ẹ máa kọrin, kí ẹ sì máa kọrin dídùn ní ọkàn yín sí Olúwa."},{"book":"Efesu","chapter":"5","verse":"20","text":"Ẹ máa dúpẹ́ nígbà gbogbo fún ohun gbogbo lọ́wọ́ Ọlọ́run, àní Baba, ní orúkọ Jesu Kristi Olúwa wá."},{"book":"Efesu","chapter":"5","verse":"21","text":"Ẹ máa tẹríba fún ara yín ní ìbẹ̀rù Ọlọ́run."},{"book":"Efesu","chapter":"5","verse":"22","text":"Ẹ̀yin aya, ẹ máa tẹríba fún àwọn ọkọ yín, gẹ́gẹ́ bí fún Olúwa."},{"book":"Efesu","chapter":"5","verse":"23","text":"Nítorí pé ọkọ ni ó ń ṣe orí aya, gẹ́gẹ́ bí Kristi tí i ṣe orí ìjọ, tí òun si ń ṣe ara rẹ̀, Òun sì ni Olùgbàlà rẹ̀."},{"book":"Efesu","chapter":"5","verse":"24","text":"Nítorí náà gẹ́gẹ́ bí ìjọ tí i tẹríba fún Kristi, bẹ́ẹ̀ sì ní kì àwọn aya máa ṣe sí ọkọ wọn ní ohun gbogbo."},{"book":"Efesu","chapter":"5","verse":"25","text":"Ẹ̀yin ọkọ, ẹ fẹ́ràn àwọn aya yín, gẹ́gẹ́ bí Kristi tí fẹ́ràn ìjọ, tí ó sì fi ara rẹ̀ fún un."},{"book":"Efesu","chapter":"5","verse":"26","text":"Kí òun lè sọ ọ́ di mímọ́ lẹ́yìn tí ó tí fi ọ̀rọ̀ wẹ̀ ẹ́ nínú agbada omí."},{"book":"Efesu","chapter":"5","verse":"27","text":"Kí òun lé mú un wá sọ́dọ̀ ara rẹ̀ bí ìjọ tí ó ní ògo ní àìlábàwọ́n, tàbí àlébù kan, tàbí irú nǹkan bá-wọ̀n-ọn-nì: ṣùgbọ́n kí ó lè jẹ́ mímọ́ àti aláìlábùkù."},{"book":"Efesu","chapter":"5","verse":"28","text":"Bẹ́ẹ̀ ní ó tọ́ kí àwọn ọkùnrin máa fẹ́ràn aya wọn gẹ́gẹ́ bí ara àwọn fúnra wọn."},{"book":"Efesu","chapter":"5","verse":"29","text":"Nítorí kò sì ẹnìkan tí ó ti kórìíra ara rẹ̀; bí kò ṣe pé kí ó máa bọ́ ọ kí ó sì máa ṣìkẹ́ rẹ̀ gẹ́gẹ́ bí Kristi sì ti ń ṣe sí ìjọ."},{"book":"Efesu","chapter":"5","verse":"30","text":"Nítorí pé àwa ni ẹ̀yà ara rẹ̀, àti tí ẹran-ara rẹ̀, àti egungun ara rẹ̀."},{"book":"Efesu","chapter":"5","verse":"31","text":"Nítorí èyí ní ọkùnrin yóò fi baba àti ìyá rẹ̀ sílẹ̀, òun yóò sì dàpọ̀ mọ́ aya rẹ̀, àwọn méjèèjì yóò sì di ara kan."},{"book":"Efesu","chapter":"5","verse":"32","text":"Àṣírí ńlá ní èyí: ṣùgbọ́n èmí ń sọ nípá ti Kristi àti tí ìjọ."},{"book":"Efesu","chapter":"5","verse":"33","text":"Ṣùgbọ́n kí olúkúlùkù yín fẹ́ràn aya rẹ̀, bẹ́ẹ̀ gẹ́gẹ́ bí òun fúnra rẹ̀; kí aya kí ó sì bọ̀wọ̀ fún ọkọ rẹ̀."}]}