{"data":[{"book":"Peta","chapter":"25","verse":"1","text":"Waisilaili viwakalile uko Shitimu, walume wandusa kutenda ugoni na wanaake wa Moabu."},{"book":"Peta","chapter":"25","verse":"2","text":"Wanaake wawo wawagoneka Waisilaili kuna zinhambiko ziwatambikile milungu yawo, nawo Waisilaili waja ndiya na kuitambikila milungu iyo."},{"book":"Peta","chapter":"25","verse":"3","text":"Ivo Waisilaili wailumba na imwe wa milungu yotangigwa Baali wa Peoli. Mndewa Mulungu kawawonela ludoko."},{"book":"Peta","chapter":"25","verse":"4","text":"Mndewa Mulungu kamulongela Musa, “Wasole walangulizi wose wa wanhu wano, uwakome hana dizuwa haulongozi wangu, muladi ludoko lwangu lufose.”"},{"book":"Peta","chapter":"25","verse":"5","text":"Musa kawalongela wasemi wa Isilaili, “Mweye molondeka muwakome wanhu wowailumbile na Baali wa Peoli.”"},{"book":"Peta","chapter":"25","verse":"6","text":"Maabaho Muisilaili imwe kamgala mwanamke Mmidiani ukaye yake, haulongozi wa Musa na mting'hano wose, viwakalile wolila haulongozi wa hanhu ha kwingilila muna dihema da Mulungu."},{"book":"Peta","chapter":"25","verse":"7","text":"Finehasi mwana wa Eleazali, mzukulu wa mkulu wa nhambiko Haluni viyawonile ivo, kenuka na kasegela hana umting'hano. Kasola mgoha"},{"book":"Peta","chapter":"25","verse":"8","text":"na kamsondelela Muisilaili ija muna dihema da Mulungu. Kawahoma wose waidi kwa mgoha wake muna umunda. Tamu dihile dodikalile dowakoma Waisilaili dikomelezeka."},{"book":"Peta","chapter":"25","verse":"9","text":"Mbali wanhu wowadanganike kwa tamu ijo wakala 24,000."},{"book":"Peta","chapter":"25","verse":"10","text":"Mndewa Mulungu kamulongela Musa,"},{"book":"Peta","chapter":"25","verse":"11","text":"“Finehasi mwana wa Eleazali, mzukulu wa mkulu wa nhambiko Haluni, kaluhindula ludoko lwangu lulawe kwa Waisilaili, kwaviya kakala na migongo hagati yawo fana inili nayo niye, hata nileka kuwadanganiza Waisilaili kwa migongo yangu."},{"book":"Peta","chapter":"25","verse":"12","text":"Ivo mulongele, ‘Notenda nayo lagano jangu da tindiwalo."},{"book":"Peta","chapter":"25","verse":"13","text":"Dizakuwa kumwake na welesi wake, wezakuwa wakulu wa nhambiko siku zose kwaviya kawona migongo kwa ichimu changu niye Mulungu wake, kawatendela kuilumba Waisilaili.’ ”"},{"book":"Peta","chapter":"25","verse":"14","text":"Muisilaili ija yoyakomigwe hamwe na ija mwanamke Mmidiani katangigwa Zimili, mwana wa Salu, mulangulizi wa wanhu wake muna dikabila da Simeoni."},{"book":"Peta","chapter":"25","verse":"15","text":"Mwanamke ija Mmidiani yoyakomigwe katangigwa Kozibi, mndele wa Suli, yoyakalile mulangulizi wa lukolo uko Midiani."},{"book":"Peta","chapter":"25","verse":"16","text":"Mndewa Mulungu kamulongela Musa,"},{"book":"Peta","chapter":"25","verse":"17","text":"“Wagaze Wamidiani na uwakome,"},{"book":"Peta","chapter":"25","verse":"18","text":"kwaviya wawo wamgazani kwa uvwizi wawo, wamvwizilani kwa mbuli ya Peoli na kwa mbuli ya Kozibi, mndele wawo yoyadanganike vikulawilile tamu dihile kuja Peoli.”"}]}