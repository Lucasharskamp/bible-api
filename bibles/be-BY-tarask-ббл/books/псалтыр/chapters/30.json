{"data":[{"book":"ПСАЛТЫР","chapter":"30","verse":"1","text":"Кіроўцу хору. Псальма Давідава."},{"book":"ПСАЛТЫР","chapter":"30","verse":"2","text":"На Цябе, Госпадзе, надзея мая, хай сораму вавек ня мецьму; па праўдзе Тваёй збаві мяне;"},{"book":"ПСАЛТЫР","chapter":"30","verse":"3","text":"прыхілі да мяне вуха Тваё, пасьпяшайся збавіць мяне. Будзь мне каменнаю цьвярдыняю, прыстанішчам, каб уратаваць мяне,"},{"book":"ПСАЛТЫР","chapter":"30","verse":"4","text":"бо Ты каменная гара мая і агароджа мая; дзеля імя Твайго вядзі мяне і кіруй мною."},{"book":"ПСАЛТЫР","chapter":"30","verse":"5","text":"Выведзі мяне зь сеткі, якую тайна раскінулі на мяне; бо Ты цьвярдыня мая."},{"book":"ПСАЛТЫР","chapter":"30","verse":"6","text":"У Тваю руку аддаю дух мой; Ты выбаўляў мяне, Госпадзе, Божа праўды."},{"book":"ПСАЛТЫР","chapter":"30","verse":"7","text":"Ненавіджу шаноўцаў марных ідалаў; а на Госпада надзея мая."},{"book":"ПСАЛТЫР","chapter":"30","verse":"8","text":"Буду радавацца і весяліцца ў міласьці Тваёй, бо Ты прыгледзеўся да бедства майго, уведаў гора душы маёй,"},{"book":"ПСАЛТЫР","chapter":"30","verse":"9","text":"і не перадаў мяне ў рукі ворагаў; паставіў ногі мае на прасторным месцы."},{"book":"ПСАЛТЫР","chapter":"30","verse":"10","text":"Умілажалься зь мяне, Госпадзе, бо мне цесна; высахла з гора вока маё, душа мая і нутроба мая."},{"book":"ПСАЛТЫР","chapter":"30","verse":"11","text":"Вычарпалася ў скрусе жыцьцё маё і леты мае ў стагнотах; зьнемагла ад грахоў маіх сіла мая, і высахлі косткі мае."},{"book":"ПСАЛТЫР","chapter":"30","verse":"12","text":"Ад усіх маіх ворагаў стаўся я кляцьбою нават у суседзяў маіх і страшыдлам знаёмым маім; хто бачыць мяне на вуліцы, уцякае."},{"book":"ПСАЛТЫР","chapter":"30","verse":"13","text":"Я забыты ў сэрцах, як мёртвы; я - як посуд разьбіты,"},{"book":"ПСАЛТЫР","chapter":"30","verse":"14","text":"бо чую ліхаслоўе многіх; адусюль жудасьць, калі яны змаўляюцца супраць мяне, намышляюць вырваць душу маю."},{"book":"ПСАЛТЫР","chapter":"30","verse":"15","text":"А я на Цябе, Госпадзе, спадзяюся; я кажу: Ты мой Бог."},{"book":"ПСАЛТЫР","chapter":"30","verse":"16","text":"У Тваёй руцэ дні мае; вызваль мяне ад рукі маіх ворагаў і ад тых, што гоняць мяне."},{"book":"ПСАЛТЫР","chapter":"30","verse":"17","text":"Пакажы сьветлае аблічча Тваё рабу Твайму; уратуй мяне літасьцю Тваёю."},{"book":"ПСАЛТЫР","chapter":"30","verse":"18","text":"Госпадзе! хай ня будзе мне сораму, што я Цябе заклікаю; а бязбожным хай будзе брыдка, хай прападуць у пекле."},{"book":"ПСАЛТЫР","chapter":"30","verse":"19","text":"Хай зьнямеюць вусны аблудныя, што гідоту гавораць на праведнага з пыхаю і пагардаю."},{"book":"ПСАЛТЫР","chapter":"30","verse":"20","text":"Як многа ў Цябе дабротаў, якія Ты прыхаваў тым, што баяцца Цябе, і якія Ты падрыхтаваў тым, што на Цябе спадзяюцца перад сынамі чалавечымі!"},{"book":"ПСАЛТЫР","chapter":"30","verse":"21","text":"Ты хаваеш іх пад аслонай аблічча Твайго ад людзкіх бунтаў; хаваеш іх у зацішку ад ліхіх языкоў."},{"book":"ПСАЛТЫР","chapter":"30","verse":"22","text":"Дабраславёны Гасподзь, што ўчыніў мне дзівосны Свой мілажаль ва ўмацаваным горадзе!"},{"book":"ПСАЛТЫР","chapter":"30","verse":"23","text":"У сумненьні маім я думаў: адхілены я ад вачэй Тваіх; але Ты пачуў голас малітвы маёй, калі я паклікаў Цябе."},{"book":"ПСАЛТЫР","chapter":"30","verse":"24","text":"Любеце Госпада, усе праведнікі Ягоныя; Гасподзь ахоўвае верных, а пагарднікам зь лішкам вяртае."},{"book":"ПСАЛТЫР","chapter":"30","verse":"25","text":"Будзьце мужныя, і хай мацуецца сэрца ваша, усе, хто надзею на Госпада мае!"}]}