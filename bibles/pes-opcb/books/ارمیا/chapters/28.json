{"data":[{"book":"ارمیا","chapter":"28","verse":"1","text":"در همان سال، در ابتدای سلطنت صدقیا، پادشاه یهودا، در ماه پنجم از سال چهارم، یک نبی دروغین به نام حننیا (پسر عزور)، اهل جبعون، در خانهٔ خداوند ایستاد و در مقابل کاهنان و مردم، رو به من کرد و گفت:"},{"book":"ارمیا","chapter":"28","verse":"2","text":"«خداوند لشکرهای آسمان، خدای اسرائیل می‌فرماید: من یوغ بندگی پادشاه بابِل را از گردن شما برمی‌دارم."},{"book":"ارمیا","chapter":"28","verse":"3","text":"بعد از دو سال، تمام ظروف و اشیاء گرانبهای خانۀ خداوند را که نِبوکَدنِصَّر به بابِل برده، پس خواهم آورد."},{"book":"ارمیا","chapter":"28","verse":"4","text":"یهویاکین (پسر یهویاقیم) پادشاه یهودا را نیز با تمام کسانی که به بابِل به اسارت رفته‌اند، به اینجا باز خواهم گرداند. بله، من یوغی را که پادشاه بابِل بر گردن شما گذاشته، خواهم شکست. من، خداوند، این را می‌گویم.»"},{"book":"ارمیا","chapter":"28","verse":"5","text":"آنگاه من در حضور کاهنان و مردمی که در خانهٔ خدا جمع شده بودند، به حننیا گفتم:"},{"book":"ارمیا","chapter":"28","verse":"6","text":"«آمین! خدا کند پیشگویی‌های تو همه عملی شوند! امیدوارم هر چه گفتی، خداوند همان را بکند و گنجینه‌های این عبادتگاه را با تمام عزیزان ما که در بابِل اسیرند، باز آورد."},{"book":"ارمیا","chapter":"28","verse":"7","text":"ولی حال در حضور تمام این مردم به سخنان من گوش بده!"},{"book":"ارمیا","chapter":"28","verse":"8","text":"انبیای گذشته که پیش از من و تو بوده‌اند، اکثراً بر ضد قومهای دیگر پیشگویی می‌کردند و همیشه از جنگ و قحطی، بلا و مرض خبر می‌دادند."},{"book":"ارمیا","chapter":"28","verse":"9","text":"اما آن نبی‌ای که دربارهٔ صلح و آرامش پیشگویی می‌کند، زمانی ثابت می‌شود که از جانب خداوند سخن گفته است که پیشگویی‌اش به انجام برسد.»"},{"book":"ارمیا","chapter":"28","verse":"10","text":"آنگاه حننیای نبی یوغی را که بر گردن من بود، برداشت و آن را شکست."},{"book":"ارمیا","chapter":"28","verse":"11","text":"سپس به جمعیتی که در آنجا بودند، گفت: «خداوند قول داده است که دو سال دیگر یوغ نِبوکَدنِصَّر، پادشاه بابِل را به همین شکل از گردن قومها بردارد و آن را بشکند و ایشان را آزاد سازد.» با شنیدن سخنان او، من از آنجا بیرون رفتم."},{"book":"ارمیا","chapter":"28","verse":"12","text":"پس از مدتی خداوند به من فرمود:"},{"book":"ارمیا","chapter":"28","verse":"13","text":"«برو به حننیا بگو که خداوند چنین می‌فرماید: ”تو یوغ چوبین را شکستی، ولی یوغ آهنین جای آن را خواهد گرفت."},{"book":"ارمیا","chapter":"28","verse":"14","text":"خداوند لشکرهای آسمان، خدای اسرائیل می‌فرماید: من بر گردن تمام این قومها، یوغ آهنین گذاشته‌ام تا نِبوکَدنِصَّر، پادشاه بابِل را بندگی نمایند. حتی تمام حیوانات وحشی را مطیع او ساخته‌ام!“»"},{"book":"ارمیا","chapter":"28","verse":"15","text":"آنگاه به حننیا گفتم: «حننیا، گوش کن! خداوند تو را نفرستاده و با تو سخن نگفته است. تو می‌خواهی مردم را مجبور کنی که به وعده‌های دروغین تو امید ببندند."},{"book":"ارمیا","chapter":"28","verse":"16","text":"از این جهت خداوند فرموده که تو خواهی مرد؛ همین امسال عمرت به پایان خواهد رسید، چون مردم را علیه خداوند شورانیده‌ای!»"},{"book":"ارمیا","chapter":"28","verse":"17","text":"دو ماه بعد، حننیا مرد."}]}