{"data":[{"book":"1 Moseboken","chapter":"29","verse":"1","text":"Och Jakob lyfte sin fot (fortsatte sin färd) [från Betel mot Paddan-Aram, se 1 Mos 28:1, 19] och kom till österns söner [bred term för folkslagen öster om Kanaan]."},{"book":"1 Moseboken","chapter":"29","verse":"2","text":"Och han såg och se, en källa på fältet, och tre flockar med får låg vid den. För från den källan vattnade de flockarna. Och stenen över källans öppning var stor."},{"book":"1 Moseboken","chapter":"29","verse":"3","text":"Och dit samlades alla flockar och de rullade stenen från källans öppning och vattnade fåren och lade tillbaka stenen över källans öppning på sin plats."},{"book":"1 Moseboken","chapter":"29","verse":"4","text":"Jakob frågade dem: ”Mina bröder, vilka är ni?”"},{"book":"1 Moseboken","chapter":"29","verse":"5","text":"Då frågade han dem: ”Känner ni Laban (hebr. Lavan – betyder ”vit”), Nachors son?”"},{"book":"1 Moseboken","chapter":"29","verse":"6","text":"Han frågade dem: ”Är det väl med honom?”"},{"book":"1 Moseboken","chapter":"29","verse":"7","text":"Han sade: ”Det är fortfarande mitt på dagen och inte tid att samla ihop boskapen. Vattna fåren och gå och mata dem.”"},{"book":"1 Moseboken","chapter":"29","verse":"8","text":"Men de svarade: ”Vi kan inte förrän alla flockar har samlats ihop och de rullar undan stenen från källans öppning, sedan vattnar vi fåren.”"},{"book":"1 Moseboken","chapter":"29","verse":"9","text":"Medan han fortfarande talade med dem kom Rakel med sin fars får för hon vallade dem."},{"book":"1 Moseboken","chapter":"29","verse":"10","text":"Och det hände när Jakob såg Rakel, hans morbror Labans dotter, och hans får, kom Jakob nära och rullade undan stenen från källans öppning och vattnade Labans flock."},{"book":"1 Moseboken","chapter":"29","verse":"11","text":"Och Jakob kysste Rakel och lyfte upp sin röst och grät."},{"book":"1 Moseboken","chapter":"29","verse":"12","text":"Och Jakob berättade för Rakel att han var hennes fars bror och att han var Rebeckas son, och hon sprang och berättade för sin far."},{"book":"1 Moseboken","chapter":"29","verse":"13","text":"Och det skedde när Laban hörde nyheten om Jakob hans systers son, att han sprang och mötte honom och omfamnade honom och kysste honom och förde honom till sitt hus. Och han berättade om allting för Laban."},{"book":"1 Moseboken","chapter":"29","verse":"14","text":"Och Laban sade till honom: ”Med säkerhet är du mina ben och mitt kött.” Och han vistades hos honom i en månads tid."},{"book":"1 Moseboken","chapter":"29","verse":"15","text":"Och Laban sade till Jakob: ”Eftersom du är min bror, ska du inte tjäna mig för ingenting. Säg mig vilken lön jag ska ge dig.”"},{"book":"1 Moseboken","chapter":"29","verse":"16","text":"Och Laban hade två döttrar, den äldre hette Lea och den yngre var Rakel."},{"book":"1 Moseboken","chapter":"29","verse":"17","text":"Och Leas ögon var svaga men Rakel hade en vacker gestalt och vacker att se på."},{"book":"1 Moseboken","chapter":"29","verse":"18","text":"Och Jakob älskade Rakel och han sade: ”Jag vill tjäna dig sju år för din yngre dotter Rakel.”"},{"book":"1 Moseboken","chapter":"29","verse":"19","text":"Laban svarade: ”Det är bättre att jag ger henne till dig än att jag ska ge henne till någon annan man, stanna hos mig.”"},{"book":"1 Moseboken","chapter":"29","verse":"20","text":"Så Jakob tjänade sju år för Rakel, men han upplevde de som bara några få dagar på grund av den kärlek han hade till henne."},{"book":"1 Moseboken","chapter":"29","verse":"21","text":"Sedan [sju år senare] sade Jakob till Laban: ”Ge mig min hustru, för mina dagar är fyllda, så att jag kan gå in till henne.”"},{"book":"1 Moseboken","chapter":"29","verse":"22","text":"Så Laban samlade ihop alla platsens män och gjorde en fest."},{"book":"1 Moseboken","chapter":"29","verse":"23","text":"Och det skedde på kvällen att han tog sin dotter Lea och förde till honom, och hon kom in till honom."},{"book":"1 Moseboken","chapter":"29","verse":"24","text":"Och Laban gav till sin tjänarinna Zilpa som tjänarinna till sin dotter Lea."},{"book":"1 Moseboken","chapter":"29","verse":"25","text":"Och det hände på morgonen att se, det var Lea, och han sade till Laban: ”Vad är detta du har gjort mot mig? Har jag inte tjänat dig för Rakel? Varför har du bedragit mig?”"},{"book":"1 Moseboken","chapter":"29","verse":"26","text":"Laban svarade: ”Vi gör inte så här (det är inte vår sed) att vi ger den yngre före den förstfödda."},{"book":"1 Moseboken","chapter":"29","verse":"27","text":"Fullfölj veckorna för denna och vi ska även ge dig den andra för det arbete som du ska göra i ytterligare sju år.”"},{"book":"1 Moseboken","chapter":"29","verse":"28","text":"Och Jakob gjorde så och fullföljde sina veckor, och han gav honom Rakel, sin dotter till hustru."},{"book":"1 Moseboken","chapter":"29","verse":"29","text":"Och Laban gav till sin tjänarinna Bilah som tjänarinna till sin dotter Rakel."},{"book":"1 Moseboken","chapter":"29","verse":"30","text":"Och han [Jakob] gick in även till Rakel och han [Jakob] älskade Rakel mer än Lea, och tjänade hos honom [Laban] ytterligare sju år."},{"book":"1 Moseboken","chapter":"29","verse":"31","text":"Och Herren (Jahve) såg att Lea var hatad (oälskad, motbjudande, avvisad), och han öppnade hennes livmoder, men Rakel var barnlös."},{"book":"1 Moseboken","chapter":"29","verse":"32","text":"Så blev Lea gravid och födde en son och hon gav honom namnet Ruben [hebr. Reoven – betyder: ”Se, en son!”], för hon sade: ”Eftersom Herren (Jahve) har sett till min nöd (misär; mitt elände – hebr. oni) så kommer min man nu att älska mig.”"},{"book":"1 Moseboken","chapter":"29","verse":"33","text":"Och hon [Lea] blev gravid igen och födde en son och sade: ”Eftersom Herren (Jahve) har hört (hebr. shama) att jag är hatad (oälskad, motbjudande, avvisad), har han gett mig även denna son.” Och hon gav honom namnet Simon (hebr. Shimon – betyder: ”höra”)."},{"book":"1 Moseboken","chapter":"29","verse":"34","text":"Och hon [Lea] blev gravid igen och födde en son och sade: ”Nu, denna gång ska min man förenas med (vara nära – hebr. lava) mig eftersom jag har fött honom tre söner.” Därför gav hon honom namnet Levi [betyder: ”förenad med”]."},{"book":"1 Moseboken","chapter":"29","verse":"35","text":"Och hon [Lea] blev gravid igen och födde en son och hon sade: ”Denna gång ska jag prisa (hebr. jada) Herren (Jahve).” Därför gav hon honom namnet Juda [betyder: ”prisa”] och hon slutade att bli gravid."}]}