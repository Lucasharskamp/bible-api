{"data":[{"book":"Mark'os Dooshishiyo","chapter":"11","verse":"1","text":"Iyesusnat b́ danifwotsn Iyerusalem maants t'infe boowor Bete Fagenat Bitaniya eteets dats weeron waat Debrezeyit gurok bo bodi, Maniyako Iyesus b́ danifwotsitse gitwotssh hank'o ett b́ woshi,"},{"book":"Mark'os Dooshishiyo","chapter":"11","verse":"2","text":"«It shinatse fa'a galuts shino ameree, bíyok it bodtsok'on konúwor ik asho bíyats kesh b́ danaw daazna'o tipetso daatsitute, bíno biishde'er hakan de'ewore."},{"book":"Mark'os Dooshishiyo","chapter":"11","verse":"3","text":"Konwor asho ‹Eegishe han it k'aliri?› bí'etala ‹Doonzosh b́ geytsotsnee erere, manoró aani doyitwe,› erere.»"},{"book":"Mark'os Dooshishiyo","chapter":"11","verse":"4","text":"Bowere amt daaz na'aman weeri gúúratse maa úratse tipetsok'on daatst bobitsi."},{"book":"Mark'os Dooshishiyo","chapter":"11","verse":"5","text":"Manoor manoke need'dek't teshts ashuwotsitse ik ikwots «Daazna'o it biitsir eegoshe?» ett bo aati."},{"book":"Mark'os Dooshishiyo","chapter":"11","verse":"6","text":"Bowere Iyesus boosh b́ keewtso bo keewi, ashuwotsu k'az bok'r."},{"book":"Mark'os Dooshishiyo","chapter":"11","verse":"7","text":"B́ danifwotsu daazna'o Iyesus maants dek'boweyi, bo tahono daazna'o jik'ats bo geere Iyesus bíats beeb́dek'i."},{"book":"Mark'os Dooshishiyo","chapter":"11","verse":"8","text":"Ash aywotswere bo shemo weeratsa bo es'fera bo tesh, k'atswotswere bodootse maarets miti jaabo k'ut'dek't werindatsa bo es'fera boteshi."},{"book":"Mark'os Dooshishiyo","chapter":"11","verse":"9","text":"11:9 Dub. 118:25-26  Shin shinats beshtswotsnat shutsatse shoy dek't weyiru jamwots, «Hosa'ana! Doonzo shútson wetwóniye deereke!"},{"book":"Mark'os Dooshishiyo","chapter":"11","verse":"10","text":"Weyiru nonih Dawit mengestu deerekiye! darotsno hosa'ana!» ett bo kúhi."},{"book":"Mark'os Dooshishiyo","chapter":"11","verse":"11","text":"Iyesuswere Iyersalemi b́ bodtsok'on Ik'i moots b́ kindi, gúúrmanatse fa'a keew jamo b́ s'ííli, datsonu b́'iltsotse tatse gitwotsnton Iyerusalemitse kesht Betaniy maants bí ami."},{"book":"Mark'os Dooshishiyo","chapter":"11","verse":"12","text":"Yaatsok'ono Betaniyere bo aanor Iyesus k'ak'bwtsi."},{"book":"Mark'os Dooshishiyo","chapter":"11","verse":"13","text":"Bmaaró atts belesi mitu wokoon bek't daneraka shuwo biyatse b́datseyala et bmaand bí ami, ernmó bmaand b́ t'inor belesi shuwo b́ borafa'otse maaroniye okoon eegor biyatse daatsratse."},{"book":"Mark'os Dooshishiyo","chapter":"11","verse":"14","text":"Mansho Iyesus belesi mitush, «Haniyak konwor ni atse shuwo maak'aye!» bí et."},{"book":"Mark'os Dooshishiyo","chapter":"11","verse":"15","text":"Iyerusalemits bobodtsok'on Ik'i moots kindt bítse kemirwotsnat keewiru ashuwotsi kisho dek' b́twi, giz wonyirwots t'arap'ezonat kúrkúnd kemirwots jorwotsi b́ gúp'shi,"},{"book":"Mark'os Dooshishiyo","chapter":"11","verse":"16","text":"Asho konnor b́ wotiyal, eegi naari k'ac'o b́ wotiyalor, kurde'er Ik' k'oni maa manitse b́sha'erawok'o b́baziyi."},{"book":"Mark'os Dooshishiyo","chapter":"11","verse":"17","text":"11:17 Isa. 56:7; Erm. 7:11  Hank'o ett boon b́ daniy, « ‹T moo ash jamosh Ik' k'oni maa etitwe!› ett gut'eratsa? Itmo bik'tswotssh goop'ee it woshi.»"},{"book":"Mark'os Dooshishiyo","chapter":"11","verse":"18","text":"Kahni naashwotsnat Muse nemo danyrwots man b́keewfere bo shishi, ash jamonu b́ daniru danmaanatse tuutson adt boteshtsotse bín shatbowtsi, mann aak'ok'alde'er bín bo t'afiyet malo bo geefera botesh."},{"book":"Mark'os Dooshishiyo","chapter":"11","verse":"19","text":"Datsonwere b́ iltsok'on Iyesusnat b́ danifwotsn kitotse k'az bokeshi."},{"book":"Mark'os Dooshishiyo","chapter":"11","verse":"20","text":"Yaats guurok'on weeron beshefetst belesi mit man b s'ap'onton shuuk'wtsat biere bobek'i."},{"book":"Mark'os Dooshishiyo","chapter":"11","verse":"21","text":"P'et'roswere keewman gawdek't Iyesussh «Danifono! hambe, n c'ashts mitú shuuk' wtserane» bí et."},{"book":"Mark'os Dooshishiyo","chapter":"11","verse":"22","text":"Iyesuswere boosh hank'o bí eti, «Ik'one amanore,"},{"book":"Mark'os Dooshishiyo","chapter":"11","verse":"23","text":"11:23 Mat. 17:20; 1 K'or. 13:2  Aarikoniye itsh ti etiri, konwor asho b́ nibotse b́ nibon amanar b́geyiyal keew jamo bísh b́wotitwok'o amanar, guran ‹Hanoke tuur aats k'arots shap'ewe,› bí'etal bísh wotitwe."},{"book":"Mark'os Dooshishiyo","chapter":"11","verse":"24","text":"Eshe itsh keewirwe, Ik' k'onon konnari keewonor it k'oniyal itsh k'alk'retsok'o woshr amanore, it k'oniru jamone itsh ímetwe."},{"book":"Mark'os Dooshishiyo","chapter":"11","verse":"25","text":"11:25-26Mat. 6:14-15  Darotse fa'o itnih it morro itsh oorowe bí etetwok'o, itwere k'onosh itned'or, asho ik keewon iti irire wotiyal bísh orowa erere. ["},{"book":"Mark'os Dooshishiyo","chapter":"11","verse":"26","text":"It k'oshwots fints morro boosh orowe eto itk'azalmó darotse fa'o it nih it fints morrosh itshor orowe eraatse.»]"},{"book":"Mark'os Dooshishiyo","chapter":"11","verse":"27","text":"Aaninwere Iyerusalem maants boweyi, Iyesuswere Ik' mootse ananoke b́befere kahni naashwots, Muse nemono danifwotsnat eenash eenashwotsn b́ maants waat́"},{"book":"Mark'os Dooshishiyo","chapter":"11","verse":"28","text":"«Keewanotsi n finir kon aloneya?» himó keewanotsi n k'alitwok'o alo neesh imtso kone? ett bín boaati."},{"book":"Mark'os Dooshishiyo","chapter":"11","verse":"29","text":"Iyesuswere boosh hank'owa bí et, «Taawere iti ik keewo aatitwe, it taash it aaniyal, taawere keewanotsi kon alon t k'alirwok'o itsh keewitwe."},{"book":"Mark'os Dooshishiyo","chapter":"11","verse":"30","text":"Yohans gupo Ik'okike moo ashokike? Aab taash anyibe'ere,» bí eti."},{"book":"Mark'os Dooshishiyo","chapter":"11","verse":"31","text":"Bowere, «And eshe eega erono?» Eton boatsatsewo shiyewo dek't botwi, « ‹Ik'okne› no etal ‹Beree eegoshe bín amano itk'azi?› eteetwe,"},{"book":"Mark'os Dooshishiyo","chapter":"11","verse":"32","text":"‹Ashokike,› no eetale?» Mank'o bo erawok'o ash jamo Yohansi arikon nebiyiye bo eetfosh shatbowtsi."},{"book":"Mark'os Dooshishiyo","chapter":"11","verse":"33","text":"Mansha, «Noo danatsone.» ett bo aani."}]}