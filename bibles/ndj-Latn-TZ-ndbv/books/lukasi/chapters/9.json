{"data":[{"book":"Lukasi","chapter":"9","verse":"1","text":"Yesu avakemili vala lilongu na vavili, avagayilili liwovi na uwesu wa kuvavinga finyamkela na kulowola matami."},{"book":"Lukasi","chapter":"9","verse":"2","text":"Pambeli kavalayila vayendi vakalanduli chilongu cha wutwa wa kumbindi kwa Chapanga na kuvalowola vatami."},{"book":"Lukasi","chapter":"9","verse":"3","text":"Kavawombela, “Pamuva na mwanja mukotoo kutola chindu chochosi: Mkotoo kutola Lukweku na muhaku na filivi na mbiya na lihabiti lingi."},{"book":"Lukasi","chapter":"9","verse":"4","text":"Nyumba yoyosi damuyingili na kuvalibushila, muyikali mbaka pamuwuka mlima wula."},{"book":"Lukasi","chapter":"9","verse":"5","text":"Vandu pavalema kuvalibushila, muwuki mlima wula, pamuwuka mupundi lifu mumawulu venu yivi utovileli kwa veni.”"},{"book":"Lukasi","chapter":"9","verse":"6","text":"Topi vandundami vakandili mwanja, vapita kunu pavalandula milandu ya Chapanga na kulowola vatami kila luvagha."},{"book":"Lukasi","chapter":"9","verse":"7","text":"Ponopa, Helodi aveli akutavala, apikanili milandu yosi yiveli yikugoleka, ashushutikili kwanongwa vamonga vakawombeyi, Yohani Mbatisha yasovili kashukuka."},{"book":"Lukasi","chapter":"9","verse":"8","text":"Vamonga vakawombeyi kucha Eliya kawuya na vamonga vakawombeyi naha, mundu yumu yaveli mtambika wa dayili wa Chapanga kawuya mumlima."},{"book":"Lukasi","chapter":"9","verse":"9","text":"Lakini Helodi kayendelela kudeta, “Yohani mbatisha ndimudumula mutwi, ponopa ayu yimbikana milandu yaki ghani?” Aveli na dobukelu ya kumuwona Yesu."},{"book":"Lukasi","chapter":"9","verse":"10","text":"Vala vandundami pavawuyili, vamuwombela Yesu fyosi fyavagolili. Yesu avatolili, kayenda pamu nawu pangajila vandu kumbwani ya Betisayida."},{"book":"Lukasi","chapter":"9","verse":"11","text":"Lakini vala vandu pavamanyili kwayendili vamkovikelili. Yesu kavalibushila na kuvahimulila milandu ya wutwa wa kumbindi kwa Chapanga, kavalowola vala vadayileyi kulowuliwa."},{"book":"Lukasi","chapter":"9","verse":"12","text":"Lijuva palihongili, vala lilongu na vavili vamuyendela na kumuwombela, “Wuvayitawuli vandu vayendi kaya shawu vakasaki filivi na pakuwonja. Apa patuvelili padasi.”"},{"book":"Lukasi","chapter":"9","verse":"13","text":"Lakini Yesu kavawombela, “Yumwi damuvapi filivi.”"},{"book":"Lukasi","chapter":"9","verse":"14","text":"Pala paveli na vandu vatangalili, valulumi weka vaveli milongu mya muhanu."},{"book":"Lukasi","chapter":"9","verse":"15","text":"Vandundami vaki vagola kucha wavalayilili, vosi vayikala pasi."},{"book":"Lukasi","chapter":"9","verse":"16","text":"Pambeli Yesu katola yila mibumunda muhanu na vala vasomba vavili, kalola kumbindi, kamlumba Chapanga, kametula, kavapa vandundami vaki, vavapi vandu valyi."},{"book":"Lukasi","chapter":"9","verse":"17","text":"Vandu vosi valya, vayikuta. Pavasosolili filivi fisighalili, vamemesha fitandavala lilongu na fivili."},{"book":"Lukasi","chapter":"9","verse":"18","text":"Lijuva limu, Yesu aveli akudadava weka yaki, vandundami vaki vaveli pamu na mweni. Topi kavadasha, “Vandu vakudeta nenga ghani?”"},{"book":"Lukasi","chapter":"9","verse":"19","text":"Veni vamuyangula, “Vamonga vakudeta yuwi kuva Yohani mbatisha, vamonga vakudeta yuwi Eliya na vamonga mbuyi wa Chapanga wa dahili kushukuka.”"},{"book":"Lukasi","chapter":"9","verse":"20","text":"Kavadasha, “Yumwi mukucha nenga ghani?”"},{"book":"Lukasi","chapter":"9","verse":"21","text":"Pambeli Yesu kavakana vakotoo kumuwombela mundu yoyosi milandu ayi."},{"book":"Lukasi","chapter":"9","verse":"22","text":"Yesu kayendelela kudeta kucha mwana va mundu aweshi kugoboleka nendu dalemiwi na vavaha na vatambika vakomi na vawula va Malawu na kuwulayiwa, lakini pavapita majuva matatu dashukuki."},{"book":"Lukasi","chapter":"9","verse":"23","text":"Pambeli kavawombela vandu vosi, “Mundu yoyosi padayila kungovekela nenga, ayilemi mweni kwa kulema findu fila fiudayila. Atoli lupingika lwaki majuva vosi, angovikeli."},{"book":"Lukasi","chapter":"9","verse":"24","text":"Nongwa, mundu yadayila kuwugombola unofu waki mweni, dawuyaghamishi, lakini mundu yoyosi dayaghamishi unofu waki na kungovikela nenga dawulowoli."},{"book":"Lukasi","chapter":"9","verse":"25","text":"Wuli kuna fwayida liki mundu dapati mali shosi sha mlima kwa kuyiyamisha awu kuyimalila mweni?"},{"book":"Lukasi","chapter":"9","verse":"26","text":"Mundu pang'onela soni nenga na ng'ulilu yangu, mwana wa mundu damuwoneli soni mundu ayu chipindi payisa muukomi waki na wa Tati na vamakungu vang'alili."},{"book":"Lukasi","chapter":"9","verse":"27","text":"Nguvawombela nakaka, kuna vandu vamonga bahapa davasovi ha ngajila kuwuwona wutwa wa kumbindi kwa Chapanga.”"},{"book":"Lukasi","chapter":"9","verse":"28","text":"Palipitili lijuma limu kufumila pawombili afi, Yesu kavatola Petili na Yohani na Yakobi, kayenda nawu kuchidunda kudadava."},{"book":"Lukasi","chapter":"9","verse":"29","text":"Paghaveyi akudadava, bahala pala kuwushu yaki kwaghalambukili, yingwa shaki siva mbuleteee!."},{"book":"Lukasi","chapter":"9","verse":"30","text":"Tepu, vandu vavili vawonekili pavaywanga pamu, veni vaveli Musa na Eliya,"},{"book":"Lukasi","chapter":"9","verse":"31","text":"vaveli vafumbuka na ukomi, vakaywangeyi pamu milandu ya kumalishila chichuku cha Chapanga waki kwa kusova kula Yelusalemu."},{"book":"Lukasi","chapter":"9","verse":"32","text":"Petili na vamonga vaveli vakamuliwa na mbota, hata pavayimukili, vauwonili ung'alili wa Yesu, ukomi kwa vala vandu vavili vavelili pamu."},{"book":"Lukasi","chapter":"9","verse":"33","text":"Bahala pala vandu vala pavamlekili Yesu, Petili amuwombilili Yesu, “Bambu, tujengi mibudi mitatu, limu lyaku, limu lya Musa na limonga lya Eliya.” Nakaka akamanyeyi ng'odu kucha akuwomba liki."},{"book":"Lukasi","chapter":"9","verse":"34","text":"Petili aveli akudeta afi, lyawonikili lifundi, chimbwepa chaki chavagubikili, lifundi lila palivagubikili vala vandundami vatila nendu."},{"book":"Lukasi","chapter":"9","verse":"35","text":"Vapikana lishu kufuma mula mulifundi, “Ayu mwana wangu yinimushawulili, mumpikanishi.”"},{"book":"Lukasi","chapter":"9","verse":"36","text":"Pambeli lishu lila palinyamalili vamuwona Yesu kaweka hela. Vanachuli vayikalili jii kwa afi fyosi, vamuwombela mundu ha milandu yosi vayiwonili."},{"book":"Lukasi","chapter":"9","verse":"37","text":"Chilawu yaki pavasunukeyi kufuma kuchidunda, lipinga likomi lya vandu lyatang'anikili na Yesu."},{"book":"Lukasi","chapter":"9","verse":"38","text":"Mundu yumoyu mulipinga lila kalandula kwa lishu, kadeta, “Muwula! Ngukuluva umuloli mwana wangu yumu hela!"},{"book":"Lukasi","chapter":"9","verse":"39","text":"Chinyamkela akumkamula tepu akuwuta kwa lishu, kandi akumtaya chisilika, kunu likumfuma lifulufulu mumlomu. Limuyashili nendu pambeli lyamulekili ayendi."},{"book":"Lukasi","chapter":"9","verse":"40","text":"Ndivaluva Vandundami vaku vamuvingi lakini valemwa.”"},{"book":"Lukasi","chapter":"9","verse":"41","text":"Yesu kayangula, “Yumwi chileli chingajila ujumilwa na chiveli na sambi! Dandiyikali na yuwi mbaka ndili? Dandiyiwunishili mbaka ndili?” Pambeli kamuwombela, “Muyeghi mwana waku apa.”"},{"book":"Lukasi","chapter":"9","verse":"42","text":"Chipindi mwana ayu payiseyi kwa Yesu, yula chinyamkela kamuwisha pasi na kamtaya chisilika. Lakini Yesu kamlakalila chinyamkela, kamulowola mwana na kumugayila tati mundu."},{"book":"Lukasi","chapter":"9","verse":"43","text":"Vandu vosi vayikanganikili liwovi lya paweka lya Chapanga."},{"book":"Lukasi","chapter":"9","verse":"44","text":"“Mteghi majeji, mpikanishi milandu ayi. Kucha Mwana wa Mundu datayiwi mumawoku va vandu.”"},{"book":"Lukasi","chapter":"9","verse":"45","text":"Lakini veni vamanya ng'odu filongu fila, fiyifisa kwa veni vakotoo kumanya na vakatileyi kumudasha filongu afi."},{"book":"Lukasi","chapter":"9","verse":"46","text":"Vandundami vaki vakalimbaneyi, “Ghani mkomi gati ya veni?”"},{"book":"Lukasi","chapter":"9","verse":"47","text":"Yesu avamanyili luhala lwau chavayiholeyi mundima shawu, topi kamtola mwana mdokwa kamvika pabehi yaki."},{"book":"Lukasi","chapter":"9","verse":"48","text":"Avawombilili, “Mundu yoyosi yamupokela mwana mdokwa kucha ayu kwa litawa lyangu, akumbokela nenga na yambokela nenga akumpokela na yula anayishili. Wula yula aveli mdokwa pagati ya yumwi vosi, ayu ndi mkomi kupita mwavosi.”"},{"book":"Lukasi","chapter":"9","verse":"49","text":"Yohani kayanga pawomba, “Bambu, tumuwona mundu yumu akuwusha finyamkela kwa litawa lyaku, yufwi tumkanisha nongwa mweni wa lipinga lyetu ha!”"},{"book":"Lukasi","chapter":"9","verse":"50","text":"Lakini Yesu kamuwombela, “Mkotoo kumkanisha, yangajila kulimbana na yumwi kava mwambu wenu.”"},{"book":"Lukasi","chapter":"9","verse":"51","text":"Chipindi pachifikili Yesu kutoliwa kumbindi kwa Chapanga, mweni awonili ayendi Yelusalemu."},{"book":"Lukasi","chapter":"9","verse":"52","text":"Topi kavalayila vanjagila vamlonguleli, vayendi Samaliya kumtanda vafiwona findu fyosi fyadeteyi mweni."},{"book":"Lukasi","chapter":"9","verse":"53","text":"Lakini venikaya va pala valema kumuyanga kwanongwa aveli akuyenda Yelusalemu."},{"book":"Lukasi","chapter":"9","verse":"54","text":"Topi vandundami vaki, akina Yohani na Yakobi, pavawonili naha, vadeta, “Bambu, ukudayila tuvalayishili motu usumuki kufuma kumbindi uvalungushi?”"},{"book":"Lukasi","chapter":"9","verse":"55","text":"Lakini Yesu kavaghalambukila kavalakalila."},{"book":"Lukasi","chapter":"9","verse":"56","text":"Pambeli Yesu na vandundami vaki vayendili kaya singi."},{"book":"Lukasi","chapter":"9","verse":"57","text":"Pavaveghi munjila kuyenda Yelusalemu, mundu yumu kamuwombela Yesu, “Dandikukovikeli kosi kuwuyenda.”"},{"book":"Lukasi","chapter":"9","verse":"58","text":"Yesu kamuwombela, “Fingekembi vana mbaku na vambongu vana fiyumba lakini nenga mwana va mundu ndivahela pakwikala na pakupumulila.”"},{"book":"Lukasi","chapter":"9","verse":"59","text":"Kamuwombela mundu wingi kandi, “Ungovikeli.”"},{"book":"Lukasi","chapter":"9","verse":"60","text":"Yesu kamuyangula, valeki vasovili vamsiki asovili muyawu, yuwi uyendi ukalanduli wutwa wa kumbindi kwa Chapanga."},{"book":"Lukasi","chapter":"9","verse":"61","text":"Mundu wingi kandi kamuwombela, “Bambu ngudayila kukukovikela lakini uneki tanila ngavayitawuli vandu yivaveli kayangu.”"},{"book":"Lukasi","chapter":"9","verse":"62","text":"Yesu kavawombela, “Yoyosi yakamula lihuka palima kunu palola kumbeli, ayu akujakwa ha kuwutwa wa Chapanga.”"}]}