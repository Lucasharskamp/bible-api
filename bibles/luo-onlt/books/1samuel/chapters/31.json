{"data":[{"book":"1 Samuel","chapter":"31","verse":"1","text":"Koro jo-Filistia ne kedo gi jo-Israel kendo jo-Israel noringo e nyimgi kendo joma ngʼeny nonegi e Got Gilboa."},{"book":"1 Samuel","chapter":"31","verse":"2","text":"Jo-Filistia nolawo Saulo gi yawuote matek, ma neginego yawuote magin Jonathan, Abinadab kod Malki-Shua."},{"book":"1 Samuel","chapter":"31","verse":"3","text":"Lweny nobedo mager kama Saulo ne nitie kendo kane jodir asere ojuke to ne gihinye marach."},{"book":"1 Samuel","chapter":"31","verse":"4","text":"Saulo nowacho ni jatingʼne gige lweny niya, “Wuodh liganglani mondo inega, nono to joma ok oter nyangigi biro nega kendo yanya.”"},{"book":"1 Samuel","chapter":"31","verse":"5","text":"Kane jatingʼ gige lweny oneno ka Saulo osetho en bende nokawo liganglane mochwoworego motho kode."},{"book":"1 Samuel","chapter":"31","verse":"6","text":"Kamano Saulo gi yawuote adek gi jatingʼne gige lweny kod joode duto notho kaachiel e odiechiengʼno."},{"book":"1 Samuel","chapter":"31","verse":"7","text":"Kane jo-Israel duto mane nitie e holo to gi mago mane nitie loka aora Jordan noneno ka jolwenj Israel oseringo kendo ni Saulo gi yawuote bende osetho, negijwangʼo miechgi ma giringo. Kendo jo-Filistia nobiro modak e miechgigo."},{"book":"1 Samuel","chapter":"31","verse":"8","text":"Kinyne kane jo-Filistia obiro mondo oyak gige joma otho, negiyudo Saulo gi yawuote adek kotho e Got Gilboa."},{"book":"1 Samuel","chapter":"31","verse":"9","text":"Negingʼado wiye oko kendo ne gilonyo gige mag lweny, bangʼe negioro joote e piny jo-Filistia duto ka gioro wach mondo oter wach e hekalu mag nyisechegi kendo ni jopinygi."},{"book":"1 Samuel","chapter":"31","verse":"10","text":"Negiketo gige mag lweny e hekalu mar Ashtoreth kendo negitweyo ringre e kor ohinga man Beth Shan."},{"book":"1 Samuel","chapter":"31","verse":"11","text":"Kane jo-Jabesh Gilead nowinjo gima jo-Filistia osetimo ni Saulo,"},{"book":"1 Samuel","chapter":"31","verse":"12","text":"thuondigi duto nowuok mowuotho otieno duto ka gidhi Beth Shan. Negigonyo ringre Saulo gi yawuote e kor ohinga mar Beth Shan ma negikelogi Jabesh, kuma ne giwangʼogie."},{"book":"1 Samuel","chapter":"31","verse":"13","text":"Eka negikawo chokegi ma giyiko e tiend yath moro man Jabesh, kendo negitweyo chiemo kuom ndalo abiriyo."}]}