{"data":[{"book":"Matiwos Dooshishiyo","chapter":"7","verse":"1","text":"Manats dabt́ Iyesus hank'owa bíet, «It atsats angsherawok'o konatsor angshk'ayere,"},{"book":"Matiwos Dooshishiyo","chapter":"7","verse":"2","text":"7:2 Mar. 4:24  k'oshwotsats it angshtsok'o it atsowere angshetwe, mank'o it tatsts tatsi k'ac'ots itsho tatsetwe."},{"book":"Matiwos Dooshishiyo","chapter":"7","verse":"3","text":"Ni ááwotse fa'a gindo nbe'aawo ni'eshu ááwitsi kiimo n s'iil eegishe?"},{"book":"Matiwos Dooshishiyo","chapter":"7","verse":"4","text":"Eshe niááwotse gindo b́befere, ni'eshuush, ‹Aab ni ááwitsi kimman kishuna› nietet ááwk'oneya?"},{"book":"Matiwos Dooshishiyo","chapter":"7","verse":"5","text":"Nee git albertsono, shin niááwotse fa'a gindo kishwe, maniyere il, nieshu ááwotse fa'a kiimo kishosh shengshde bek'etune."},{"book":"Matiwos Dooshishiyo","chapter":"7","verse":"6","text":"Woshosh t'ints meets S'ayino kanwotssh imk'ayere, it ink'wo guritswots shinats juuk'ayere, gúritswots itko b́k'awntso shaaw gizon keewets malo botufon boneed'awok'owa, kanwotswere aanar itn shas'etunee."},{"book":"Matiwos Dooshishiyo","chapter":"7","verse":"7","text":"«K'onwere itsh imetwe, gewoore daatsitute, fengesho k'ofore itsh k'eshetwe."},{"book":"Matiwos Dooshishiyo","chapter":"7","verse":"8","text":"K'onitu jamo dek'etwe, geyirwonúwere daatsitwe, fengesh k'ofitwoshowere k'eshetwe."},{"book":"Matiwos Dooshishiyo","chapter":"7","verse":"9","text":"Ititse b́ na'o tusho b́k'onoor shútso imetwo kone?"},{"book":"Matiwos Dooshishiyo","chapter":"7","verse":"10","text":"Mus'o b́k'onre dawnzo imetwá?"},{"book":"Matiwos Dooshishiyo","chapter":"7","verse":"11","text":"Eshe it gondwotsi wotefetsat, it nana'úwotssh sheeng keewo imo it daniyakon, bérée, darotse fa'o it nihi bín k'onitwotssh bogshde aawk'owe sheeng keewo imo b́k'azeti!"},{"book":"Matiwos Dooshishiyo","chapter":"7","verse":"12","text":"7:12 Luk'. 6:13  Eshe haniyak ashuwots itsh bok'alitwok'o it geyiru jamo itwere boosh mank'o k'alwere, nemonwere, nebiyiwots keewtso danonwere b́ keewirwo haniye."},{"book":"Matiwos Dooshishiyo","chapter":"7","verse":"13","text":"«Fengesh t'ebún kindúwere, t'afo maants kindshit fengesho gawne, b́ werindonúwere eene. Manmaants kindit ashuwotswere ankatnee."},{"book":"Matiwos Dooshishiyo","chapter":"7","verse":"14","text":"7:14 Erm. 21:8; Iwi. 30:19  Kashomaants kindshiru werindonu t'ebee, b́ werindonwere kic'ike, bín daatsit ashuwotswere aynaliye."},{"book":"Matiwos Dooshishiyo","chapter":"7","verse":"15","text":"«Mereeri gok'o tahde it maants weetwotsatse, bogitsotsnmó biik'ts boditsi Elah wotts kootets nebiyiwotsatse it atso korde'ere,"},{"book":"Matiwos Dooshishiyo","chapter":"7","verse":"16","text":"Bonowere it danet bo fini shuwonee. Angitsi t'ugi atatse weyini shuwo, koshshlatse belesi miti shuwo mec'eetwa?"},{"book":"Matiwos Dooshishiyo","chapter":"7","verse":"17","text":"Mank'o miti sheeng jamo shuwi sheengo shuwitwee, gond mitonwere gond shuwo shuwitwee."},{"book":"Matiwos Dooshishiyo","chapter":"7","verse":"18","text":"Miti sheengo gond shuwo shuwosh falratse, gond mitonwere sheeng shuwo shuwosh falratse."},{"book":"Matiwos Dooshishiyo","chapter":"7","verse":"19","text":"7:19 Mat. 3:10; Luk'. 3:9  Sheeng shuwo shuraw mit jamo k'ut'de tawo maants juwetwe."},{"book":"Matiwos Dooshishiyo","chapter":"7","verse":"20","text":"7:20 Mat. 12:33  Mansh eshe, kootets nebiyiwotsi bofini shuwon boon danetute."},{"book":"Matiwos Dooshishiyo","chapter":"7","verse":"21","text":"« ‹Doonzono! Doonzono!› taash etiru jamo daritsi mengstots kindratse, daritsi mengstots kinditwo darotse fa'o t nih shuntso finitwoniyee."},{"book":"Matiwos Dooshishiyo","chapter":"7","verse":"22","text":"Angshi aawots ayuwots, ‹Doonzono! Doonzono!! n shútson bek'o keewratsnowa? N shútson fo'erawo kishratsnowa? Nshútson ay adits keewwotsi k'alratsnowa?› Etetune taasha."},{"book":"Matiwos Dooshishiyo","chapter":"7","verse":"23","text":"7:23 Dub. 6:8  Taawere manots aawots, ‹B́ jamon itn danatse! it gond finirwots tiyatse okaan wokoore!› eteetwe boosha."},{"book":"Matiwos Dooshishiyo","chapter":"7","verse":"24","text":"«Ti aap'an k'ewde'er finats jitsit jamo b́ moo s'alats agts s'ek ashoni bí ariye"},{"book":"Matiwos Dooshishiyo","chapter":"7","verse":"25","text":"Awshonú b́butsi, di'onwere b́di'ii, jongonwere jongat maa man b́ gifniy, ernmó, maaman shútsi s'alats bí agetsotse dihratsee."},{"book":"Matiwos Dooshishiyo","chapter":"7","verse":"26","text":"Ti aap'tsan shisht finats jitsrawonmó b́ moo shiyats agts gik'ets ashoniye bíari."},{"book":"Matiwos Dooshishiyo","chapter":"7","verse":"27","text":"Awsho b́butsi, di'o b́ di'i, jongo jongat maaman b́gifnii, moonwere manoor dihbwtsi, b́dih dihonwere dihi gondo b́dhi.»"},{"book":"Matiwos Dooshishiyo","chapter":"7","verse":"28","text":"Iyesus keewanotsi keewt b́ ishtsok'on ashuwots b́ danits danatse tuutson bo'adi."},{"book":"Matiwos Dooshishiyo","chapter":"7","verse":"29","text":"7:29 Mar. 1:22; Luk'. 4:32  Adtswotswere bí bo nem danifwotskok'o b́woterawo aletsok'o b́ daniyrwotsna b́tesh."}]}