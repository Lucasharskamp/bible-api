{"data":[{"book":"Yoni","chapter":"7","verse":"1","text":"Na xanbi ra, Yesu yi Galile yamanani siga. A mi tin sigɛ Yudaya yamanani amasɔtɔ Yahudiyan naxanye yi na, ne yi waxi a faxa feni."},{"book":"Yoni","chapter":"7","verse":"2","text":"Yahudiyane Bubu Kui Sanla7.2 Bubu Kui Sanla fe sɛbɛxi Saraxaraline 23.33-38 kui. bata yi maso."},{"book":"Yoni","chapter":"7","verse":"3","text":"Nanara, Yesu ngaxakedenne yi a fala a xa, e naxa, “I lan nɛn i xa keli be, i siga Yudaya yamanani, alogo i ya xarandiine xa i ya kabanako fe wanle to."},{"book":"Yoni","chapter":"7","verse":"4","text":"Muxun wanla naxan kɛma, a mi na luxunɲɛ xa a waxi findi feni xili kanna ra. Bayo i feni itoe ligama, i yɛtɛ yita dunuɲa birin na.”"},{"book":"Yoni","chapter":"7","verse":"5","text":"Amasɔtɔ hali a ngaxakedenne mi yi laxi a ra."},{"book":"Yoni","chapter":"7","verse":"6","text":"Yesu yi a fala e xa, a naxa, “N ma waxatin munma a li singen. Koni waxatin birin lan ɛ tan xa."},{"book":"Yoni","chapter":"7","verse":"7","text":"Dunuɲa mi nɔɛ ɛ tan naɲaxuɛ. Koni a bata n tan naɲaxu, amasɔtɔ n bata a fala a a kɛwanle ɲaxu."},{"book":"Yoni","chapter":"7","verse":"8","text":"Ɛ siga sanli. N tan mi sigama iki, amasɔtɔ n ma waxatin munma a li singen.”"},{"book":"Yoni","chapter":"7","verse":"9","text":"A yi na fala e xa, a lu Galile yamanani."},{"book":"Yoni","chapter":"7","verse":"10","text":"Yesu ngaxakedenne sigaxin sanli, na xanbi ra a fan yi siga. Koni a mi a yɛtɛ makɛnɛn, a yi a yɛɛ raluxunɲɛ ayi."},{"book":"Yoni","chapter":"7","verse":"11","text":"Yahudiyane yi a fen malanni, e naxa, “A minɛn yi?”"},{"book":"Yoni","chapter":"7","verse":"12","text":"Yamaan yi kɔyɛkɔyɛnma a fe yi han! Nde naxa, “Muxu faɲin nan a ra.” Nde fan naxa, “Ɛn-ɛn, a yamaan mayendenma.”"},{"book":"Yoni","chapter":"7","verse":"13","text":"Koni muxu yo mi falan ti kɛnɛnni a fe ma, amasɔtɔ e yi gaxuxi Yahudiyane yɛɛ ra."},{"book":"Yoni","chapter":"7","verse":"14","text":"Malanna bata yi siga han a tagi, Yesu yi siga Ala Batu Banxini, a yamaan xaran fɔlɔ."},{"book":"Yoni","chapter":"7","verse":"15","text":"Yahudiyane yi kabɛ kati! E yi a fala, e naxa, “Xɛmɛni ito Kitabun kolonxi di? A mi xaranxi.”"},{"book":"Yoni","chapter":"7","verse":"16","text":"Yesu yi e yabi, a naxa, “N xaranna naxan tima, na mi kelixi n tan ma, koni a kelixi n xɛ muxun nan ma."},{"book":"Yoni","chapter":"7","verse":"17","text":"Naxan waxi Ala sagoon liga feni, na a kolonma nɛn, xa xaranni ito kelixi Ala nan ma, hanma xa a kelixi n tan nan ma."},{"book":"Yoni","chapter":"7","verse":"18","text":"Muxun naxan a yɛtɛ a fe falama, na binyen nan fenma a yɛtɛ xa. Koni naxan binyen fenma a xɛ muxun xa, na ɲɔndin nan falama, tinxintareya mi na kanni."},{"book":"Yoni","chapter":"7","verse":"19","text":"Musa xa mi Alaa sariyan so ɛ yii ba? Koni ɛ sese mi sariyan suxi! Nanfera ɛ kataxi n faxa feen na?”"},{"book":"Yoni","chapter":"7","verse":"20","text":"Yamaan yi a yabi, e naxa, “Yinnani i fɔxɔ ra! Nde kataxi i tan faxa feen na?”"},{"book":"Yoni","chapter":"7","verse":"21","text":"Yesu yi e yabi, a naxa, “N bata yi kabanako fe gbee keden liga, ɛ birin kabɛ nɛn na ma."},{"book":"Yoni","chapter":"7","verse":"22","text":"Musa gaan tiin yamarin so nɛn ɛ yii. Nanara, ɛ ɛ dii xɛmɛne dugi soma Matabu Lɔxɔni. Anu, Musa xa mi a fɔlɔ koni xabu ɛ benbane."},{"book":"Yoni","chapter":"7","verse":"23","text":"Xa ɛ ɛ dii xɛmɛne dugi soma Matabu Lɔxɔni, alogo Musaa sariyan nama kala, ɛ xɔlɔma n tan ma nanfera, a n bata xɛmɛn gbindin birin nakɛndɛya Matabu Lɔxɔni?"},{"book":"Yoni","chapter":"7","verse":"24","text":"Ɛ nama kitin bolon benun ɛ xa feen fɛsɛfɛsɛ. Ɛ kitin sa tinxinna nin.”"},{"book":"Yoni","chapter":"7","verse":"25","text":"Yerusalɛn taan muxuna ndee yi a fala, e naxa, “Na xɛmɛn xa mi ito ra ba, e kataxi naxan faxa fe ra?"},{"book":"Yoni","chapter":"7","verse":"26","text":"A mato, a falan tima kɛnɛnni, e mi a mafalama! Kuntigine bata a kolon ba, fa fala Alaa Muxu Sugandixin nan ito ra?"},{"book":"Yoni","chapter":"7","verse":"27","text":"Koni Alaa Muxu Sugandixin na fa waxatin naxan yi, muxu yo mi a keliden kolonɲɛ. Koni en birin xɛmɛni ito keliden kolon.”"},{"book":"Yoni","chapter":"7","verse":"28","text":"Yesu yi xaranna tima Ala Batu Banxini waxatin naxan yi, a yi a xuini te, a naxa, “Ɛ n kolon ba e nun n keliden yɛtɛna? N mi faxi n yɛtɛ ma. Naxan n xɛxi, ɲɔndin nan na kanna ra. Ɛ mi a tan kolon,"},{"book":"Yoni","chapter":"7","verse":"29","text":"koni n tan a kolon, amasɔtɔ n kelixi a tan nan fɛma. A tan nan n xɛxi.”"},{"book":"Yoni","chapter":"7","verse":"30","text":"Na xanbi ra, e kata a suxu feen na. Koni muxu yo mi a yiin din a ra, amasɔtɔ a waxatin munma yi a li singen."},{"book":"Yoni","chapter":"7","verse":"31","text":"Koni muxu wuyaxi yi dɛnkɛlɛya a ma yamaan yɛ, e naxa, “Alaa Muxu Sugandixin na fa waxatin naxan yi, a kabanako feene ligɛ nɛn naxanye gbo muxuni ito gbeene xa ba?”"},{"book":"Yoni","chapter":"7","verse":"32","text":"Farisi muxune yi yamaan kɔyɛkɔyɛn xuiin mɛ Yesu a fe ma. Saraxarali kuntigine nun Farisi muxune yi kantan muxune rasiga a suxudeni."},{"book":"Yoni","chapter":"7","verse":"33","text":"Yesu naxa, “N na ɛ fɛma han waxatidi mɔn, na xanbi ra n siga n xɛ muxun fɛma."},{"book":"Yoni","chapter":"7","verse":"34","text":"Ɛ n fenma nɛn, koni ɛ mi fa n toɛ sɔnɔn, amasɔtɔ n sigan dɛnaxan yi, ɛ mi nɔɛ sigɛ na yi.”"},{"book":"Yoni","chapter":"7","verse":"35","text":"Yahudiyane yi a fala e bode tagi, e naxa, “A sigan minɛn yi, en mi a toɛ dɛnaxan yi? A sigama Girɛkine yamanani ba, en kon kaane xuyaxi ayi dɛnaxan yi, a yi Girɛkine xaran?"},{"book":"Yoni","chapter":"7","verse":"36","text":"A falani ito bunna di? Fa fala, ɛ n fenma nɛn, koni ɛ mi n toɛ? Fa fala, n sigan dɛnaxan yi, ɛ mi sigɛ mɛnni?”"},{"book":"Yoni","chapter":"7","verse":"37","text":"Sanla lɔxɔ dɔnxɛni, sanla lɔxɔ gbeena, Yesu yi ti, a yi a xuini te, a naxa, “Xa min xɔnla naxan ma, a xa fa n ma, a fa a min."},{"book":"Yoni","chapter":"7","verse":"38","text":"Naxan na dɛnkɛlɛya n tan ma, siimaya igene minima nɛn na kanni alo baana, alo Kitabuna a falaxi kii naxan yi.”7.38 Siimaya igena fe mɔn sɛbɛxi Sakari 14.8 kui."},{"book":"Yoni","chapter":"7","verse":"39","text":"Yesu yi Alaa Nii Sariɲanxin nan ma fe falama. Naxanye yi dɛnkɛlɛyama Yesu ma, ne yi a sɔtɔma nɛn. Na waxatini, Nii Sariɲanxin munma yi fi, amasɔtɔ Yesu munma yi keli a binyeni."},{"book":"Yoni","chapter":"7","verse":"40","text":"Muxuna ndee yi Yesu xuiin mɛ yamaan yɛ, e naxa, “Nabi yɛtɛɛn nan xɛmɛni ito ra yati!”"},{"book":"Yoni","chapter":"7","verse":"41","text":"Nde gbɛtɛye fan naxa, “Alaa Muxu Sugandixin nan a ra.” Koni nde gbɛtɛye naxa, “Alaa Muxu Sugandixin minima Galile yamanani di?"},{"book":"Yoni","chapter":"7","verse":"42","text":"Kitabun xa mi a falaxi ba fa fala Alaa Muxu Sugandixin minima Dawuda bɔnsɔnna nin keli Bɛtɛlɛmi taani, Dawuda dɔxɔdena?”7.42 A mato Samuyɛli Firinden 7.12 nun Yaburin 89.4-5 nun Yeremi 23.5 nun Mika 5.1 kui."},{"book":"Yoni","chapter":"7","verse":"43","text":"Nanara, yamaan yi yitaxunxi a fe ra."},{"book":"Yoni","chapter":"7","verse":"44","text":"Ndee yi waxi a suxu feni koni muxu yo mi a yiin din a ra."},{"book":"Yoni","chapter":"7","verse":"45","text":"Kantan muxune yi xɛtɛ saraxarali kuntigine nun Farisi muxune fɛma, naxanye e maxɔdin, e naxa, “Nanfera ɛ mi faxi Yesu ra?”"},{"book":"Yoni","chapter":"7","verse":"46","text":"Kantan muxune yi e yabi, e naxa, “Muxu yo munma falan ti singen alo xɛmɛni ito falan tima kii naxan yi.”"},{"book":"Yoni","chapter":"7","verse":"47","text":"Farisi muxune yi e maxɔdin, e naxa, “A bata ɛ fan mayenden n ɲɛ?"},{"book":"Yoni","chapter":"7","verse":"48","text":"Ɛ yamaan kuntigina nde kolon hanma Farisi muxuna nde naxan laxi a ra?"},{"book":"Yoni","chapter":"7","verse":"49","text":"Yamani ito mi Musaa sariyan kolon. Nanara, Ala dangana e fɔxɔ ra!”"},{"book":"Yoni","chapter":"7","verse":"50","text":"Nikodɛmi naxan bata yi fa Yesu fɛma a fɔlɔni nun, na yi e yɛ, a yi a fala e xa, a naxa,"},{"book":"Yoni","chapter":"7","verse":"51","text":"“En ma sariyan na a ra ba, en xa muxun yalagi benun en xa a xuiin mɛ, en yi a kolon a naxan ligama?”"},{"book":"Yoni","chapter":"7","verse":"52","text":"E yi a yabi, e naxa, “Galile kaan nan i tan fan na ba? Kitabun xaran. I a kolonma nɛn nayi a nabiin mi kelɛ Galile yamanani mumɛ!”"},{"book":"Yoni","chapter":"7","verse":"53","text":"Nayi, birin yi siga a konni."}]}