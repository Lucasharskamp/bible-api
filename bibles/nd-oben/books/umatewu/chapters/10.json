{"data":[{"book":"UMatewu","chapter":"10","verse":"1","text":"UJesu wabizela ndawonye abafundi bakhe abalitshumi lambili wabapha amandla okukhupha imimoya emibi lokusilisa zonke izifo lemikhuhlane."},{"book":"UMatewu","chapter":"10","verse":"2","text":"Amabizo abafundi abalitshumi lambili ayeyila:"},{"book":"UMatewu","chapter":"10","verse":"3","text":"uFiliphu, uBhatholomewu;"},{"book":"UMatewu","chapter":"10","verse":"4","text":"uSimoni umZilothi loJudasi Iskariyothi onguye owamnikelayo."},{"book":"UMatewu","chapter":"10","verse":"5","text":"Laba abalitshumi lambili uJesu wabathuma, wabalaya wathi, “Lingayi phakathi kwabeZizwe futhi lingangeni lakuliphi idolobho lamaSamariya."},{"book":"UMatewu","chapter":"10","verse":"6","text":"Kodwa hambani liyebutha izimvu ezilahlekileyo zako-Israyeli."},{"book":"UMatewu","chapter":"10","verse":"7","text":"Ekuhambeni kwenu, litshumayele lelilizwi: ‘Umbuso wezulu ususondele.’"},{"book":"UMatewu","chapter":"10","verse":"8","text":"Silisani abagulayo, livuse abafileyo, lihlambulule abalobulephero, likhuphe amadimoni. Lamukelisiwe kungelambadalo ngakho lani phanini kungelambadalo."},{"book":"UMatewu","chapter":"10","verse":"9","text":"Lingaphathi igolide loba isiliva loba ithusi emixhakeni yamabhanti enu;"},{"book":"UMatewu","chapter":"10","verse":"10","text":"lingathwali izikhwama ekuhambeni kwenu loba isigqoko sokuntshintsha, loba amanye amanyathela kumbe olunye udondolo ngoba osebenzayo kufanele aphiwe okokuziphilisa."},{"book":"UMatewu","chapter":"10","verse":"11","text":"Loba yiliphi idolobho kumbe umuzi elingena kuwo, dingani umuntu ofaneleyo ukuba lihlale endlini yakhe kokuphela lize lisuke khona."},{"book":"UMatewu","chapter":"10","verse":"12","text":"Akuthi nxa lingena kulowomuzi, liwunxusele ukuthula."},{"book":"UMatewu","chapter":"10","verse":"13","text":"Nxa lowomuzi ufanele, ukuthula kwenu akube kuwo, kodwa nxa lingemukelwa aginyeni amazwi enu okuthula."},{"book":"UMatewu","chapter":"10","verse":"14","text":"Nxa engekho olamukelayo kumbe olalela amazwi enu, sukani kulowomuzi kumbe idolobho lithintithe uthuli ezinyaweni zenu."},{"book":"UMatewu","chapter":"10","verse":"15","text":"Ngilitshela iqiniso ukuthi, kuzakuba ngcono elizweni leSodoma leGomora ngelanga lokwahlulelwa kulokuzakwehlela lelodolobho."},{"book":"UMatewu","chapter":"10","verse":"16","text":"Ngilithuma linjengezimvu phakathi kwempisi. Ngakho qaphani njengezinyoka kodwa libemsulwa njengamajuba."},{"book":"UMatewu","chapter":"10","verse":"17","text":"Libalimuke abantu; bazalimangalela ezinkundleni zamacala, balibhaxabule emasinagogweni abo."},{"book":"UMatewu","chapter":"10","verse":"18","text":"Ngenxa yami lizamiswa phambi kwababusi lamakhosi ukuze libe ngofakazi kubo lakwabeZizwe."},{"book":"UMatewu","chapter":"10","verse":"19","text":"Kodwa nxa belibopha lingazihluphi ngokuthi lizakuthini lokuthi likutsho kanjani. Ngalesosikhathi lizakwambulelwa okumele likutsho,"},{"book":"UMatewu","chapter":"10","verse":"20","text":"ngoba akuzukuba yini elikhulumayo kodwa kuzakuba nguMoya kaYihlo ozabe ukhuluma ngani."},{"book":"UMatewu","chapter":"10","verse":"21","text":"Umuntu uzanikela umfowabo ukuthi abulawe, loyise anikele umntanakhe; abantwana bazahlamukela abazali babo bababulale."},{"book":"UMatewu","chapter":"10","verse":"22","text":"Bonke abantu bazalizonda ngenxa yebizo lami kodwa lowo oma aqine kuze kube sekupheleni uzasindiswa."},{"book":"UMatewu","chapter":"10","verse":"23","text":"Nxa lihlukuluzwa endaweni ethile, balekelani kwenye. Ngilitshela iqiniso ukuthi kaliyikuqeda ukuwahambela wonke amadolobho ako-Israyeli iNdodana yoMuntu ingakafiki."},{"book":"UMatewu","chapter":"10","verse":"24","text":"Umfundi ungaphansi kombalisi wakhe, lenceku ingaphansi kwenkosi yayo."},{"book":"UMatewu","chapter":"10","verse":"25","text":"Kwenele kumfundi ukuba njengombalisi wakhe, lenceku ukuba njengenkosi yayo. Nxa umninimuzi kungathiwa nguBhelizebhubhi pho kuzathiwani ngabendlu yakhe na?"},{"book":"UMatewu","chapter":"10","verse":"26","text":"Ngakho lingabesabi. Ngoba kakukho okuthukuziweyo okungayi kubekwa obala, lokufihliweyo okungayikwaziwa."},{"book":"UMatewu","chapter":"10","verse":"27","text":"Lokhu engilitshela khona emnyameni kukhulumeni ekukhanyeni kwemini, okunyenyezwa ezindlebeni zenu kumemezeleni lisophahleni lwezindlu."},{"book":"UMatewu","chapter":"10","verse":"28","text":"Lingabesabi labo ababulala umzimba kodwa bengeke babulale umphefumulo. Kodwa yesabani lowo ongabhubhisa kokubili, umphefumulo lomzimba esihogweni."},{"book":"UMatewu","chapter":"10","verse":"29","text":"Intaka ezimbili kazithengiswa ngendibilitshi na? Kodwa kayikho leyodwa yazo ewela phansi ingavunyelwanga nguYihlo."},{"book":"UMatewu","chapter":"10","verse":"30","text":"Kwala zona inwele zamakhanda enu zibaliwe."},{"book":"UMatewu","chapter":"10","verse":"31","text":"Ngakho lingesabi; liligugu elidlula intaka ezinengi."},{"book":"UMatewu","chapter":"10","verse":"32","text":"Loba ngubani ongivuma phambi kwabantu lami ngizamvuma phambi kukaBaba ezulwini."},{"book":"UMatewu","chapter":"10","verse":"33","text":"Kodwa lowo ongiphikayo phambi kwabantu lami ngizamphika phambi kukaBaba ezulwini."},{"book":"UMatewu","chapter":"10","verse":"34","text":"Lingakhumbuli ukuthi ngilethe ukuthula emhlabeni. Kangilandanga ukuzeletha ukuthula kodwa inkemba."},{"book":"UMatewu","chapter":"10","verse":"35","text":"Ngoba ngize ukuxabanisa"},{"book":"UMatewu","chapter":"10","verse":"36","text":"UMikha 7.6"},{"book":"UMatewu","chapter":"10","verse":"37","text":"Lowo othanda uyise loba unina kulami kangifanelanga; lowo othanda indodana yakhe loba indodakazi yakhe kulami kangifanelanga;"},{"book":"UMatewu","chapter":"10","verse":"38","text":"njalo lowo ongathathi isiphambano sakhe angilandele kangifanelanga."},{"book":"UMatewu","chapter":"10","verse":"39","text":"Loba ngubani ozuza impilo yakhe izamlahlekela njalo lalowo olahlekelwa yimpilo yakhe ngenxa yami uzayizuza."},{"book":"UMatewu","chapter":"10","verse":"40","text":"Lowo olamukelayo wamukela mina, lalowo owamukela mina wamukela lowo ongithumileyo."},{"book":"UMatewu","chapter":"10","verse":"41","text":"Loba ngubani owamukele umphrofethi ngoba engumphrofethi uzazuza umvuzo womphrofethi njalo lalowo owamukela umuntu olungileyo ngoba engumuntu olungileyo uzakwamukela umvuzo womuntu olungileyo."},{"book":"UMatewu","chapter":"10","verse":"42","text":"Njalo nxa ekhona onika iloba yinkezo yamanzi aqandayo komunye walaba abancinyane ongumfundi wami, ngilitshela iqiniso, lowomuntu akayikulahlekelwa ngumvuzo wakhe.”"}]}