{"data":[{"book":"Chakruok","chapter":"4","verse":"1","text":"Adam nobedo e achiel gi chiege Hawa kendo nomako ich mi nonywolo Kain mowacho niya, “Kuom ngʼwono mar Jehova Nyasaye asenywolo wuowi.”"},{"book":"Chakruok","chapter":"4","verse":"2","text":"Bangʼe nonywolo owadgi miluongi ni Abel."},{"book":"Chakruok","chapter":"4","verse":"3","text":"Bangʼ ndalo moko Kain nokelo nyak mag lowo kaka misango ne Jehova Nyasaye."},{"book":"Chakruok","chapter":"4","verse":"4","text":"To Abel nokelo ringʼo machwe koa kuom achiel mag jambe makayo. Jehova Nyasaye noyie gi Abel kod misango mare,"},{"book":"Chakruok","chapter":"4","verse":"5","text":"to Kain kod misango mare to ne ok oyiego. Kuom mano Kain mirima nomako kendo wangʼe nojuol."},{"book":"Chakruok","chapter":"4","verse":"6","text":"Eka Jehova Nyasaye nopenjo Kain niya, “Angʼo ma omiyo in-gi mirima? Angʼo ma omiyo wangʼi ojuol?"},{"book":"Chakruok","chapter":"4","verse":"7","text":"Kitimo maber donge diyieni? To ka itimo marach to richo okichore e dhoodi, kendo ogomboni mondo okawi, to in nyaka iloye.”"},{"book":"Chakruok","chapter":"4","verse":"8","text":"Eka Kain nowacho ne owadgi Abel niya, “Wadhi waba e pap oko.” To kane gin e pap, Kain nogoyo owadgi ma Abel mi onege."},{"book":"Chakruok","chapter":"4","verse":"9","text":"Eka Jehova Nyasaye nopenjo Kain niya, “Ere owadu Abel?”"},{"book":"Chakruok","chapter":"4","verse":"10","text":"Jehova Nyasaye nowachone niya, “Isetimo angʼoni? Winji! Remb owadu ywakna koa e lowo."},{"book":"Chakruok","chapter":"4","verse":"11","text":"Omiyo koro in e bwo kwongʼ kendo oseriembi e piny mosengʼamo dhoge mondo omwony remb owadu koa e lweti."},{"book":"Chakruok","chapter":"4","verse":"12","text":"Ka ipuro lowo, to ok obi nyagoni cham. Ibiro bedo ngʼat maonge kar dak mabayo abaya e piny.”"},{"book":"Chakruok","chapter":"4","verse":"13","text":"Kain nowacho ne Jehova Nyasaye niya, “Kum mi miyano ohinga."},{"book":"Chakruok","chapter":"4","verse":"14","text":"Kawuono iseriemba e lowo kendo ibiro pandona wangʼi; abiro bet ngʼat maonge kar dak mabayo abaya e piny kendo ngʼato angʼata moyuda nonega.”"},{"book":"Chakruok","chapter":"4","verse":"15","text":"To Jehova Nyasaye nowachone niya, “Ok kamano, ka ngʼato onegi, nochul ne kuor nyadibiriyo moloyo.” Eka Jehova Nyasaye noketo ranyisi kuom Kain mondo ngʼato moromo kode kik nege."},{"book":"Chakruok","chapter":"4","verse":"16","text":"Omiyo Kain noa e nyim Jehova Nyasaye kendo nodak e piny Nod, mantie yo wuok chiengʼ mar Eden."},{"book":"Chakruok","chapter":"4","verse":"17","text":"Kain nobedoe achiel gi chiege mi chiege nomako ich kendo nonywolo Enok. Noyudo Kain gero dala maduongʼ kendo nochako dalano nying wuode ma Enok."},{"book":"Chakruok","chapter":"4","verse":"18","text":"Enok nonywolo Irad: Kendo Irad ema ne wuon Mehujael, kendo Mehujael nonywolo Methushael kendo Methushael nonywolo Lamek."},{"book":"Chakruok","chapter":"4","verse":"19","text":"Lamek nokendo mon ariyo, achiel ne nyinge Ada to machielo Zila."},{"book":"Chakruok","chapter":"4","verse":"20","text":"Ada nonywolo Jabal, mane wuon jokwath mane odak e hembe kendo ne nigi jamni."},{"book":"Chakruok","chapter":"4","verse":"21","text":"Owadgi ne nyinge Jubal, ma en ema nokwongo chako goyo thumbe mag nyatiti gi asili."},{"book":"Chakruok","chapter":"4","verse":"22","text":"Zila bende nonywolo wuowi ma nyinge Jubal-Kain, mane jatheth chumbe duto mag mula kod nyinyo. Nyamin Tubal-Kain nyinge ne Naama."},{"book":"Chakruok","chapter":"4","verse":"23","text":"Lamek nowachone monde ariyo-ka niya,"},{"book":"Chakruok","chapter":"4","verse":"24","text":"Ka Kain ochulne kuor nyadibiriyo"},{"book":"Chakruok","chapter":"4","verse":"25","text":"Adam nobedoe achiel gi chiege, kendo chiege nonywolo wuowi mi nochake ni Seth, mowacho niya, “Nyasaye osemiya nyathi machielo kar Abel mane Kain onego.”"},{"book":"Chakruok","chapter":"4","verse":"26","text":"Seth bende nonywolo wuowi, kendo nochake ni Enosh."}]}