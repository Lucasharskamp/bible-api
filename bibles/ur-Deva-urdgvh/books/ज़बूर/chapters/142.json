{"data":[{"book":"ज़बूर","chapter":"142","verse":"1","text":"हिकमत का गीत। दुआ जो दाऊद ने की जब वह ग़ार में था।"},{"book":"ज़बूर","chapter":"142","verse":"2","text":"मैं अपनी आहो-ज़ारी उसके सामने उंडेल देता, अपनी तमाम मुसीबत उसके हुज़ूर पेश करता हूँ।"},{"book":"ज़बूर","chapter":"142","verse":"3","text":"जब मेरी रूह मेरे अंदर निढाल हो जाती है तो तू ही मेरी राह जानता है। जिस रास्ते में मैं चलता हूँ उसमें लोगों ने फंदा छुपाया है।"},{"book":"ज़बूर","chapter":"142","verse":"4","text":"मैं दहनी तरफ़ नज़र डालकर देखता हूँ, लेकिन कोई नहीं है जो मेरा ख़याल करे। मैं बच नहीं सकता, कोई नहीं है जो मेरी जान की फ़िकर करे।"},{"book":"ज़बूर","chapter":"142","verse":"5","text":"ऐ रब, मैं मदद के लिए तुझे पुकारता हूँ। मैं कहता हूँ, “तू मेरी पनाहगाह और ज़िंदों के मुल्क में मेरा मौरूसी हिस्सा है।”"},{"book":"ज़बूर","chapter":"142","verse":"6","text":"मेरी चीख़ों पर ध्यान दे, क्योंकि मैं बहुत पस्त हो गया हूँ। मुझे उनसे छुड़ा जो मेरा पीछा कर रहे हैं, क्योंकि मैं उन पर क़ाबू नहीं पा सकता।"},{"book":"ज़बूर","chapter":"142","verse":"7","text":"मेरी जान को क़ैदख़ाने से निकाल ला ताकि तेरे नाम की सताइश करूँ। जब तू मेरे साथ भलाई करेगा तो रास्तबाज़ मेरे इर्दगिर्द जमा हो जाएंगे।"}]}