{"data":[{"book":"Fe Fɔlɔ Fɔlɛ","chapter":"29","verse":"1","text":"Na dangi xanbi Yaxuba naxa a xa biyaasi dɛ idɔxɔ. A to bɔxi li naxan na sogetede,"},{"book":"Fe Fɔlɔ Fɔlɛ","chapter":"29","verse":"2","text":"a naxa kɔlɔnyi nde to wula i. Yɛxɛɛ nun si gɔɔrɛ saxan nu malanxi na kɔlɔnyi fɛ ma, kɔnɔ gɛmɛ xungbe nan nu kɔlɔnyi dɛ makotoxi."},{"book":"Fe Fɔlɔ Fɔlɛ","chapter":"29","verse":"3","text":"E nu darixi naxan na, xuruse birin na malan na yire, xuruse dɛmadonyie na kɔlɔnyi dɛrakote gɛmɛ maɲindigilinma, a ba naa. Xuruse na gɛ ye minde, xuruse dɛmadonyie man nu gɛmɛ ragbilenma kɔlɔnyi dɛ ra."},{"book":"Fe Fɔlɔ Fɔlɛ","chapter":"29","verse":"4","text":"Yaxuba naxa xuruse dɛmadonyie maxɔrin, «N ngaxakerenyie, wo kelixi minden yi ki?» E naxa a yaabi, «Muxu kelixi Xarani nɛ.»"},{"book":"Fe Fɔlɔ Fɔlɛ","chapter":"29","verse":"5","text":"A naxa e maxɔrin, «Wo Laban kolon, Naxori xa di xɛmɛ?» E naxa a yaabi, «Iyo, muxu a kolon.»"},{"book":"Fe Fɔlɔ Fɔlɛ","chapter":"29","verse":"6","text":"A naxa e maxɔrin, «Tana mu na a ma?» E naxa a yaabi, «Sese mu a toxi. A xa di ginɛ Raxele nan fafe na ki e nun xurusee ra.»"},{"book":"Fe Fɔlɔ Fɔlɛ","chapter":"29","verse":"7","text":"A naxa a fala e bɛ, «Won na yanyi nɛ yi ki. Xurusee malan tɛmui mu yi ki. Wo ye fi xurusee ma mafuren, wo man xa gbilen e ra e dɛmadonde.»"},{"book":"Fe Fɔlɔ Fɔlɛ","chapter":"29","verse":"8","text":"E naxa a yaabi, «Muxu mu nɔma fefe yo rabade yi ki, fo xuruse birin na malan. Na tɛmui, muxu fa yi gɛmɛ ba kɔlɔnyi dɛ ra naxan a makotoxi, muxu ye fi xuruse birin ma.»"},{"book":"Fe Fɔlɔ Fɔlɛ","chapter":"29","verse":"9","text":"Yaxuba to nu na wɔyɛnfe e bɛ, Raxele fan naxa fa a baba xa xurusee ra, barima xuruse dɛmadonyi nan nu lanxi a fan ma."},{"book":"Fe Fɔlɔ Fɔlɛ","chapter":"29","verse":"10","text":"Yaxuba to Raxele to fa ra, Yaxuba nga taara Laban xa di ginɛ, a nun a xa xurusee, a naxa a maso kɔlɔnyi ra. A naxa gɛmɛ ba kɔlɔnyi dɛ ra, a naxa ye fi Laban xa xuruse birin ma."},{"book":"Fe Fɔlɔ Fɔlɛ","chapter":"29","verse":"11","text":"Yaxuba naxa Raxele xɛɛbu sunbui ra, a nu wa a xui itexi ra."},{"book":"Fe Fɔlɔ Fɔlɛ","chapter":"29","verse":"12","text":"A naxa a fala Raxele bɛ, «I baba xunya xa di nan lanxi n ma, Rebeka xa di xɛmɛ.»"},{"book":"Fe Fɔlɔ Fɔlɛ","chapter":"29","verse":"13","text":"Laban to bara a xunya ginɛma xa di Yaxuba xa fe mɛ, a naxa siga a sa a ralan. A naxa findigilin a ma, a a xanin banxi. Yaxuba naxa dɛntɛgɛ sa Laban bɛ."},{"book":"Fe Fɔlɔ Fɔlɛ","chapter":"29","verse":"14","text":"Laban naxa a fala a bɛ, «Won birin wuli keren fasɛ keren.» Yaxuba naxa kike keren naba Laban xɔnyi."},{"book":"Fe Fɔlɔ Fɔlɛ","chapter":"29","verse":"15","text":"Na lɔxɔɛ Laban naxa a fala Yaxuba bɛ, «N ma mamadi nan lanxi i ma, kɔnɔ sɛriyɛ yo mu a falaxi i xa wali n bɛ a fa lu n mu i sare fi. A fala n bɛ, a lanma n xa i sare fi naxan na.»"},{"book":"Fe Fɔlɔ Fɔlɛ","chapter":"29","verse":"16","text":"Na tɛmui di ginɛ firin nan nu na Laban yi ra. A xa di ginɛ singe xili nɛ Leya, a firin nde Raxele."},{"book":"Fe Fɔlɔ Fɔlɛ","chapter":"29","verse":"17","text":"Leya ya nu xurun, kɔnɔ Raxele tan ginɛ tofanyi nan nu lanxi a ma."},{"book":"Fe Fɔlɔ Fɔlɛ","chapter":"29","verse":"18","text":"Raxele nan nu rafan Yaxuba ma ki fanyi ra. A naxa a fala Laban bɛ, «N ɲɛ solofere nan walima i bɛ, alako i xa i xa di ginɛ firin nde Raxele fi n ma.»"},{"book":"Fe Fɔlɔ Fɔlɛ","chapter":"29","verse":"19","text":"Laban naxa a yaabi, «Beenun n xa n ma di fi mixi gbɛtɛ ma, n lan n xa a fi i tan nan ma. Lu n xɔnyi be.»"},{"book":"Fe Fɔlɔ Fɔlɛ","chapter":"29","verse":"20","text":"Yaxuba naxa ɲɛ solofere wali raba Laban yi ra Raxele xa fe ra. Kɔnɔ na ɲɛ solofere lu nɛ a bɛ alɔ xi solofere gbansan, barima Raxele nu rafanxi a ma ki fanyi ra."},{"book":"Fe Fɔlɔ Fɔlɛ","chapter":"29","verse":"21","text":"Na ɲɛ solofere dangi xanbi, Yaxuba naxa a fala Laban bɛ, «N ma kɛrɛ tongoxi bara kamali. N ma ginɛ so n yi ra fa, n xa a findi n yɛtɛ ra.»"},{"book":"Fe Fɔlɔ Fɔlɛ","chapter":"29","verse":"22","text":"Laban naxa mɛnnika birin xili, e xa fa e dɛge, e xa ɲɛlɛxinyi xulunyi raba."},{"book":"Fe Fɔlɔ Fɔlɛ","chapter":"29","verse":"23","text":"Nunmare ra, a naxa a xa di ginɛ singe Leya tongo, a naxa a xanin Yaxuba xɔn ma. Yaxuba naxa a findi a yɛtɛ ra."},{"book":"Fe Fɔlɔ Fɔlɛ","chapter":"29","verse":"24","text":"Laban naxa Silipa so a xa di Leya yi ra, a xa findi a xa konyi ra."},{"book":"Fe Fɔlɔ Fɔlɛ","chapter":"29","verse":"25","text":"Kuye to iba, Yaxuba naxa a to Leya na a ra. A naxa a fala Laban bɛ, «I munse rabaxi n na yi ki? N mu walixi i bɛ Raxele xa fe xa ra? I n yanfaxi munfe ra?»"},{"book":"Fe Fɔlɔ Fɔlɛ","chapter":"29","verse":"26","text":"Laban naxa a yaabi, «Muxu tan ma naamunyi mu tinma a ra di ginɛ firin nde xa dɔxɔ xɛmɛ taa, a singe mu xɛmɛ sɔtɔxi."},{"book":"Fe Fɔlɔ Fɔlɛ","chapter":"29","verse":"27","text":"Yi lɔxɔxunyi raba sinden wo nun Leya. Xa i man ɲɛ solofere wali raba n bɛ, n nan n ma di ginɛ firin nde fan fima nɛ i ma, a findi i xa ginɛ ra.»"},{"book":"Fe Fɔlɔ Fɔlɛ","chapter":"29","verse":"28","text":"Yaxuba naxa na raba. E nun Leya to lɔxɔxunyi raba yire keren, Laban naxa Raxele fan fi a ma,"},{"book":"Fe Fɔlɔ Fɔlɛ","chapter":"29","verse":"29","text":"a Bila so Raxele yi ra a xa findi a xa konyi ra."},{"book":"Fe Fɔlɔ Fɔlɛ","chapter":"29","verse":"30","text":"Yaxuba naxa Raxele findi a yɛtɛ ra, a a xanu dangife Leya ra. Na dangi xanbi a man naxa ɲɛ solofere wali raba Laban bɛ."},{"book":"Fe Fɔlɔ Fɔlɛ","chapter":"29","verse":"31","text":"Alatala to bara a to Leya mu gɛxi rafande Yaxuba ma alɔ Raxele, a naxa Leya findi dibari ra, a Raxele findi dibaritare ra."},{"book":"Fe Fɔlɔ Fɔlɛ","chapter":"29","verse":"32","text":"Leya naxa tɛɛgɛ, a di xɛmɛ bari. A naxa na di xili sa Ruben, a falafe ra, «Alatala bara n ma yaagi to. Yakɔsi n fa rafanma nɛ n ma xɛmɛ ma.»"},{"book":"Fe Fɔlɔ Fɔlɛ","chapter":"29","verse":"33","text":"A man naxa tɛɛgɛ di firin nde ma. A to na di bari, a naxa a fala, «Alatala fan yati a kolon, n mu rafan n ma xɛmɛ ma. Na nan a toxi a yi di firin nde fan fixi n ma.» A naxa na di xili sa Simeyɔn."},{"book":"Fe Fɔlɔ Fɔlɛ","chapter":"29","verse":"34","text":"A man naxa tɛɛgɛ di saxan nde ma. A to a bari, a man naxa a fala, «Yi biyaasi, fo n xa rafan nɛ n ma xɛmɛ ma sɔnɔn, barima n bara di saxan sɔtɔ a bɛ.» Na nan a to, a naxa na di xili sa Lewi."},{"book":"Fe Fɔlɔ Fɔlɛ","chapter":"29","verse":"35","text":"A naxa tɛɛgɛ di naani nde ma. A to na fan bari, a naxa a fala, «Yi biyaasi n Alatala tantuma nɛ.» A naxa na di xili sa Yuda. A xa di barife dan na di naani nan ma."}]}