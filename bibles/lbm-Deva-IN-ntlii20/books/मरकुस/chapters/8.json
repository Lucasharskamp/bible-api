{"data":[{"book":"मरकुस","chapter":"8","verse":"1","text":"उन दिनो म जब फिर बड़ी भीड़ जमा भयी, अऊर लोगों को जवर कुछ खान को नहीं होतो, त यीशु न अपनो चेलावों ख जवर बुलाय क उन्को सी कह्यो,"},{"book":"मरकुस","chapter":"8","verse":"2","text":"“मोख यो भीड़ पर तरस आवय हय, कहालीकि हि लोग तीन दिन सी बराबर मोरो संग हय, अऊर उन्को जवर कुछ भी खान लायी नहीं होतो।"},{"book":"मरकुस","chapter":"8","verse":"3","text":"यदि मय उन्ख भूखो घर भेज देऊं, त रस्ता म थक क बेहोश होय जायेंन; कहालीकि इन म सी कुछ दूर दूर सी आयो हय।”"},{"book":"मरकुस","chapter":"8","verse":"4","text":"ओको चेलावों न ओख उत्तर दियो, “इत सुनसान जागा म इतनी रोटी कोयी कित सी लायेंन कि हि सन्तुष्ट होय जायेंन?”"},{"book":"मरकुस","chapter":"8","verse":"5","text":"यीशु न उन्को सी पुच्छ्यो, “तुम्हरो जवर कितनी रोटी हय?”"},{"book":"मरकुस","chapter":"8","verse":"6","text":"तब ओन लोगों ख जमीन पर बैठन को आदेश दियो, अऊर हि सात रोटी ख धरी अऊर परमेश्वर को धन्यवाद कर क् तोड़ी, अऊर अपनो चेलावों ख देत गयो कि उन्ख परोसो, अऊर उन्न लोगों को आगु परोस दियो।"},{"book":"मरकुस","chapter":"8","verse":"7","text":"उन्को जवर थोड़ी सी छोटी मच्छी भी होती; ओन परमेश्वर ख धन्यवाद कर क् उन्ख भी लोगों को आगु परोसन को आदेश दियो।"},{"book":"मरकुस","chapter":"8","verse":"8","text":"हि खाय क सन्तुष्ट भय गयो अऊर चेलावों न बच्यो टुकड़ा कि सात टोकनी भर क उठायी।"},{"book":"मरकुस","chapter":"8","verse":"9","text":"अऊर लोग चार हजार को लगभग होतो; तब ओन लोगों ख बिदा कर दियो,"},{"book":"मरकुस","chapter":"8","verse":"10","text":"अऊर ऊ तुरतच अपनो चेलावों को संग डोंगा पर चढ़ क दलमनूता प्रदेश ख चली गयो।"},{"book":"मरकुस","chapter":"8","verse":"11","text":"कुछ फरीसियों आय क यीशु सी वाद-विवाद करन लग्यो, अऊर ओख जांचन लायी ओको सी उन लोगों न आश्चर्य कर्म करन लायी कह्यो की ऊ परमेश्वर की तरफ सी स्वर्ग को कोयी चिन्ह बताव।"},{"book":"मरकुस","chapter":"8","verse":"12","text":"८:१२ मत्ती १२:३९; लूका ११:२९ओन अपनी आत्मा म आह भर क कह्यो, “यो पीढ़ी को लोग कहाली चिन्ह ढूंढय हय? मय तुम सी सच कहू हय कि यो पीढ़ी को लोगों ख कोयी चिन्ह नहीं दियो जायेंन।”"},{"book":"मरकुस","chapter":"8","verse":"13","text":"अऊर ऊ उन्ख छोड़ क फिर डोंगा पर चढ़ गयो अऊर झील को पार चली गयो।"},{"book":"मरकुस","chapter":"8","verse":"14","text":"चेला रोटी धरनो भूल गयो होतो, अऊर डोंगा म उन्को जवर एकच रोटी होती।"},{"book":"मरकुस","chapter":"8","verse":"15","text":"८:१५ लूका १२:१यीशु न उन्ख चितायो, “देखो, फरीसियों को खमीर८:१५ फरीसियों को द्वारा गलत शिक्षा अऊर हेरोदेस को खमीर सी चौकस रहो।”"},{"book":"मरकुस","chapter":"8","verse":"16","text":"कहालीकि हि आपस म बाते कर क् कहन लग्यो, “हमरो जवर रोटी नहाय।”"},{"book":"मरकुस","chapter":"8","verse":"17","text":"यो जान क यीशु न उन्को सी कह्यो, तुम कहालीकि आपस म बाते कर रह्यो हय कि हमरो जवर रोटी नहाय? का अब तक नहीं जानय अऊर नहीं समझय? का तुम्हरो मन सुस्त भय गयो हय?"},{"book":"मरकुस","chapter":"8","verse":"18","text":"८:१८ मरकुस ४:१२का आंखी रह्य क भी नहीं देखय, अऊर कान रह्य क भी नहीं सुनय? अऊर का तुम्ख याद नहाय।"},{"book":"मरकुस","chapter":"8","verse":"19","text":"कि जब मय न पाच हजार लोगों लायी पाच रोटी तोड़ी होती त तुम न टुकड़ा की कितनी टोकनियां भर क उठायी होती? उन्न ओको सी कह्यो, “बारा टोकनी।”"},{"book":"मरकुस","chapter":"8","verse":"20","text":"यीशु न उन्ख पुच्छ्यो “का तुम्ख याद नहाय जब चार हजार लोगों लायी सात रोटी अऊर तुम न कितनी टोकनी भर क उठायी होती?”"},{"book":"मरकुस","chapter":"8","verse":"21","text":"यीशु न उन्को सी पुच्छ्यो, “का तुम अब भी नहीं समझायो?”"},{"book":"मरकुस","chapter":"8","verse":"22","text":"हि बैतसैदा नगर म आयो; अऊर कुछ लोग एक अन्धा ख यीशु को जवर लायो अऊर ओको सी बिनती करी कि ओख छूव।"},{"book":"मरकुस","chapter":"8","verse":"23","text":"ऊ अन्धा को हाथ पकड़ क ओख गांव को बाहेर ले गयो, अऊर ओकी आंखी म थूक लगाय क ओको पर हाथ रख्यो, अऊर ओको सी पुच्छ्यो, “का तय कुछ देख सकय हय?”"},{"book":"मरकुस","chapter":"8","verse":"24","text":"ओन ऊपर देख क कह्यो, “मय आदमी ख देखूं हय; हि मोख चलतो हुयो झाड़ को जसो लग रह्यो हय।”"},{"book":"मरकुस","chapter":"8","verse":"25","text":"तब यीशु न दुबारा ओकी आंखी पर हाथ रख्यो, अऊर ओकी आंखी की रोशनी लौट आय गयी, अऊर सब कुछ साफ साफ देखन लग्यो।"},{"book":"मरकुस","chapter":"8","verse":"26","text":"यीशु न ओख यो कह्य क घर भेज्यो, “दुबारा यो गांव म सी मत जाजो सीधो घर जा।”"},{"book":"मरकुस","chapter":"8","verse":"27","text":"यीशु अऊर ओको चेला कैसरिया फिलिप्पी को गांवो म जातो हुयो। रस्ता म ओन अपनो चेलावों सी पुच्छ्यो, “मोख बतावो लोग मोरो बारे म का कह्य हय कि मय कौन आय?”"},{"book":"मरकुस","chapter":"8","verse":"28","text":"उन्न उत्तर दियो, “कुछ कह्य हय, तय यूहन्ना बपतिस्मा देन वालो; पर कोयी कह्य, तय एलिय्याह अऊर कोयी भविष्यवक्तावों म सी एक हय।”"},{"book":"मरकुस","chapter":"8","verse":"29","text":"ओन उन्को सी पुच्छ्यो, “पर तुम मोख का कह्य हय?”"},{"book":"मरकुस","chapter":"8","verse":"30","text":"तब यीशु न उन्ख आदेश दे क कह्यो कि मोरो बारे म यो कोयी सी मत कहजो।"},{"book":"मरकुस","chapter":"8","verse":"31","text":"तब यीशु उन्ख सिखावन लग्यो कि आदमी को बेटा लायी जरूरी हय कि मय बहुत दु:ख उठाऊ, अऊर बुजूर्ग अऊर मुख्य याजक, अऊर धर्मशास्त्री को द्वारा ठुकरायो जाऊं अऊर मोख मार दियो जाऊं, पर मय तीन दिन को बाद जीन्दो हय जाऊं।"},{"book":"मरकुस","chapter":"8","verse":"32","text":"ओन यो बात उन्को सी साफ-साफ कह्य दियो। येको पर पतरस ओख अलग लिजाय क डाटन लग्यो असो नहीं होय सकय।"},{"book":"मरकुस","chapter":"8","verse":"33","text":"पर यीशु न मुड़ क अपनो चेलावों को तरफ देख्यो, अऊर पतरस ख डाट क कह्यो, “हे शैतान, मोरो आगु सी दूर होय जा; कहालीकि तय परमेश्वर की बातों पर नहीं, पर आदमियों की बातों पर मन लगावय हय।”"},{"book":"मरकुस","chapter":"8","verse":"34","text":"यीशु न भीड़ अऊर अपनो चेलावों अपनो जवर बुलाय क उन्को सी कह्यो, “जो कोयी मोरो पीछू आवनो चाहवय, ऊ अपनो आप ख इन्कार कर क् अऊर अपनो क्रूस उठाये अऊर मरन लायी तैयार रहेंन तब ऊ मोरो पीछू चले।"},{"book":"मरकुस","chapter":"8","verse":"35","text":"८:३५ मत्ती १०:३९; लूका १७:३३; यूहन्ना १२:२५कहालीकि जो कोयी अपनो जीव बचावनो चाहवय हय त ऊ ओख खोयेंन, पर जो कोयी मोरो अऊर सुसमाचार को लायी अपनो जीव खोयेंन, ऊ ओख बचायेंन।"},{"book":"मरकुस","chapter":"8","verse":"36","text":"यदि आदमी पूरो जगत ख हासिल करेंन अऊर अपनो जीव की हानि उठायेंन, त ओख का फायदा होयेंन?"},{"book":"मरकुस","chapter":"8","verse":"37","text":"आदमी अपनो जीवन ख फिर सी हासिल करन लायी का दे सकय हय?"},{"book":"मरकुस","chapter":"8","verse":"38","text":"जो कोयी यो व्यभिचारी अऊर पापी जाति को बीच मोरो सी अऊर मोरी बातों सी शरमायेंन, त मय जब पवित्र स्वर्गदूतों को संग अपनो बाप कि महिमा को संग आऊं, तब ऊ मोरो सी शरमायेंन।”"}]}