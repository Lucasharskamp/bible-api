{"data":[{"book":"1 ፆኦሲ ዓሶ ሃይሶ","chapter":"15","verse":"1","text":"ዳውቴ ናንጋንዳ ማኣሪ ፔ ካታሞ፥ ዬሩሳላሜይዳ ማዤኔ፤ ሃሣ ፆኦሲኮ ጫኣቁሞ ሳኣፂኖ ጌሦንዶ ቤሲያ ጊኢጊሺ ዓፒሎና ማዦ ማኣሮዋ ዾቄኔ፤"},{"book":"1 ፆኦሲ ዓሶ ሃይሶ","chapter":"15","verse":"2","text":"ዬካፓ ዳውቴ ናንጊና ናንጋ ጎዳ ናንጊና ዒዛም ማዻንዳጉዲ፥ ጊንሣ ሃሣ ጫኣቁሞ ሳኣፂኖዋ ኬዳንዳጉዲ ዶኦሬሢ ዔያቶ ማዔሢሮ፦ «ጫኣቁሞ ሳኣፂኖ ኬዳኒ ኮይሳሢ ሌዊ ዓሶም ሌሊኬ» ጌዔኔ። 15፡2 ላሚ. ዎማ 10፡8።"},{"book":"1 ፆኦሲ ዓሶ ሃይሶ","chapter":"15","verse":"3","text":"ዬያሮ ዳውቴ ፆኦሲኮ ጫኣቁሞ ሳኣፂኖ ጊኢጊሾና ቤዞ ዔኪ ዓኣዻኒ ዒስራዔኤሌ ዴሮ ቢያ ዬሩሳላሜይዳ ቡኩሴኔ፤"},{"book":"1 ፆኦሲ ዓሶ ሃይሶ","chapter":"15","verse":"4","text":"ሄሊሳዖ ዓኣሮኔ ዜርፆና ሌዊ ዓሶና ቡኩሴኔ፤"},{"book":"1 ፆኦሲ ዓሶ ሃይሶ","chapter":"15","verse":"5","text":"ዒማና ሌዊ ዓሢ ቄዓቴ ቶኦካፓ ዑሪዔኤሌ ጎዖሢ ዒዛኮ ዒጊኒ ማዔያ ፔቴ ፄኤታና ላማታሚ ዓሲኮ ሱኡጌ ማዒ ሙኬኔ።"},{"book":"1 ፆኦሲ ዓሶ ሃይሶ","chapter":"15","verse":"6","text":"ሜራሪ ቶኦካፓ ዓሳያ ጎዖሢ ዒዛኮ ዒጊኖ ማዔያ ላምዖ ፄኤታና ላማታሚ ዓሲኮ ሱኡጌ ማዒ ሙኬኔ።"},{"book":"1 ፆኦሲ ዓሶ ሃይሶ","chapter":"15","verse":"7","text":"ጌርሾኔ ቶኦካፓ ዒዩዔኤሌ ጎዖሢ ዒዛኮ ዒጊኖ ማዔያ ፔቴ ፄኤታና ሃይሢታሚና ዓሲኮ ሱኡጌ ማዒ ሙኬኔ፤"},{"book":"1 ፆኦሲ ዓሶ ሃይሶ","chapter":"15","verse":"8","text":"ዔሊፃፓኔ ቶኦካፓ ሼማዒያ ጎዖሢ ዒዛኮ ዒጊኖ ማዔያ ላምዖ ፄኤታ ዓሲኮ ሱኡጌ ማዒ ሙኬኔ፤"},{"book":"1 ፆኦሲ ዓሶ ሃይሶ","chapter":"15","verse":"9","text":"ኬብሮኦኔ ቶኦካፓ ዔሊዔኤሌ ጎዖሢ ዒዛኮ ዒጊኖ ማዔያ ሳሊታሚ ዓሲኮ ሱኡጌ ማዒ ሙኬኔ፤"},{"book":"1 ፆኦሲ ዓሶ ሃይሶ","chapter":"15","verse":"10","text":"ዑዚዔኤሌ ቶኦካፓ ዓምናኣዳኣቤ ጎዖሢ ዒዛኮ ዒጊኖ ማዔያ ፔቴ ፄኤታና ታጶ ላምዖ ዓሲኮ ሱኡጌ ማዒ ሙኬኔ።"},{"book":"1 ፆኦሲ ዓሶ ሃይሶ","chapter":"15","verse":"11","text":"ዬካፓ ዳውቴ ቄኤሶ፥ ሳዶቄንታ ዓቢያታሬንታ፤ ዬያጉዲ ሃሣ ዑሪዔኤሌ፥ ዓሳያ፥ ዮዔኤሌ፥ ሼማዒያ፥ ዔሊዔኤሌና ዓምናኣዳኣቤና ዎሊ ዑፃ ላሆ ሌዊ ዓሲ ዔኤላዖ፦"},{"book":"1 ፆኦሲ ዓሶ ሃይሶ","chapter":"15","verse":"12","text":"ዔያቶም ሂዚ ጌዔኔ፤ «ዒንሢ ሌዊ ዓሶ ቶኦኮኮ ሱኡጎኬ፤ ዬያሮ ናንጊና ናንጋ ጎዳ ማዔ ዒስራዔኤሌ ፆኦዛሢኮ ጫኣቁሞ ሳኣፂኖ ታ ጊኢጊሼ ቤዞ ኬዲ ዔኪ ሙካኒ ዒንሢንታ ዒንሢኮ ዒጊኖ ማዔ ሌዊ ዓሶንታ ቢያ ፆኦሲም ዱማሱዋቴ፤"},{"book":"1 ፆኦሲ ዓሶ ሃይሶ","chapter":"15","verse":"13","text":"ሃያኮ ቤርታ ዒንሢ ሙኪ ፆኦሲኮ ጫኣቁሞ ሳኣፂኖ ኬዲባኣሢሮ፥ ሃሣ ጌይንቴ ዳምቦ ጎይፆ ኑ ዒዛም ማዺባኣሢሮ ናንጊና ናንጋ ጎዳ ማዔ ኑ ፆኦዛሢ ዻጋዺ ሜቶ ኑ ጊዳ ዓጌኔ» ጌዔኔ።"},{"book":"1 ፆኦሲ ዓሶ ሃይሶ","chapter":"15","verse":"14","text":"ዬያሮ ቄኤሶንታ ሌዊ ዓሶንታ ናንጊና ናንጋ ጎዳ ማዔ ዒስራዔኤሌ ፆኦዛሢኮ ጫኣቁሞ ሳኣፂኖ ኬዲ ዔካኒ ፔና ፆኦሲም ዱማሴኔ፤"},{"book":"1 ፆኦሲ ዓሶ ሃይሶ","chapter":"15","verse":"15","text":"ናንጊና ናንጋ ጎዳ ሙሴ ዛሎና ዒንጌ ዓይሢፆጉዲ ሌዊ ዓሳ ፆኦሲኮ ጫኣቁሞ ሳኣፂኖ ፔኤኮ ጌኤታ ዛጳሢ ሚፆና ኬዲ ዴንዴኔ። 15፡15 ኬሲ. ማፃ 25፡14።"},{"book":"1 ፆኦሲ ዓሶ ሃይሶ","chapter":"15","verse":"16","text":"ዳውቴ ዒማና፦ «ሚርጌ ሻዦ ዴንሢ ዋርቆ ጎኦሎንታ ፔቴ ሻሺና ዋርቂንታ ጎኦሎንታ ዑኡቱቡሎዋ ዔኪ ፆኦሲ ቦንቾም ማዓ ዓይኑሞ ዓይናዻንዳጉዲ ዒንሢኮ ዒጊኖ ማዔ ሌዊ ዓሶፓ ዶኦሩዋቴ» ጌዒ ሌዊ ዓሶ ሱኡጎም ኬኤዜኔ፤"},{"book":"1 ፆኦሲ ዓሶ ሃይሶ","chapter":"15","verse":"17-21","text":"ፆኦሲ ቦንቾም ዓይኑሞ ዓይናዻ ዓሶ ቶኦካፓ ዑኡቱቡላሢ ዎቻንዳጉዲ ዒዮዔኤሌ ናኣዚ ሄማኔ፥ ዒዛኮ ዒጊኒ ማዔ ቤራኪያ ናኣዚ ዓሳኣፔ፤ ዬያጉዲ ሃሣ ሜራሪ ቶኦካፓ ቁሳያ ናኣዚ፥ ዔታኔ ዶኦሪንቴኔ፤ ዑኡዞ ዼጊዲ ዋርቂንታ ሚርጌ ሻዦና ዴንሢንታ ጎኦሎ ዋርቂ ዔያቶ ማኣዳያ ማዓንዳጉዲ፦ ዛካሪያሴ፥ ያዕዚዔኤሌ፥ ሼሚራሞቴ፥ ዪሂዔኤሌ፥ ዑኒ፥ ዔሊዓቤ፥ ማዕሴያንታ ቤናያንታ ዶኦሪንቴኔ።"},{"book":"1 ፆኦሲ ዓሶ ሃይሶ","chapter":"15","verse":"22","text":"ኬናኒያ ጎዖሢ ዓይኑሞሮ ዋርቆ ዓንጋሞ ዋርቂ ዔራያታሢሮ ሌዊ ዓሶ፥ ዓይኑሞ ዓይናዻ ዓሶኮ ሱኡጌ ማዒ ዶኦሪንቴኔ፤"},{"book":"1 ፆኦሲ ዓሶ ሃይሶ","chapter":"15","verse":"23-24","text":"ሃሣ ቤራኪያ፥ ዔልቃና፥ ዖቤድዔዶኦሜንታ ዩሂያንታ ፆኦሲኮ ጫኣቁሞ ሳኣፂኖ ካፓ ዓሶ ማዒ ዶኦሪንቴኔ፤ ዒዮሳፒፄ፥ ናትናዔኤሌ፥ ዓማሳዬ፥ ዛካሪያሴ፥ ቤናያ፥ ዔሊዔዜሬንታ ቄኤሳሢ ሼባኒያንታ ፆኦሲኮ ጫኣቁሞ ሳኣፂኖኮ ቤርታ ቤርታ ዓኣዺ ማልኮ ዋርቃንዳጉዲ ዶኦሪንቴኔ።"},{"book":"1 ፆኦሲ ዓሶ ሃይሶ","chapter":"15","verse":"25","text":"ዬካፓ ካኣቲ ዳውቴንታ ዒስራዔኤሌ ዓሶኮ ሱኡጎንታ ዖሎ ዖላ ዓሶ ዓይሣዞንሢንታ ፆኦሲኮ ጫኣቁሞ ሳኣፂኖ ዖቤድዔዶኦሜ ማኣራፓ ዔካኒ ዎዛና ዴንዴኔ፤"},{"book":"1 ፆኦሲ ዓሶ ሃይሶ","chapter":"15","verse":"26","text":"ፆኦሲኮ ጫኣቁሞ ሳኣፂኖ ኬዳ ሌዊ ዓሶ ፆኦሲ ማኣዴሢሮ ላንካይ ዚያ ጌማይና ላንካይ ማራናይና ሹኪ ዒንጎ ባኣዚ ማሂ ፆኦሲም ዔያታ ሺኢሼኔ፤"},{"book":"1 ፆኦሲ ዓሶ ሃይሶ","chapter":"15","verse":"27","text":"ዳውቴ ዒማና ሚዛጶ ሻኣዦ ዓፒሎና ኮሺንቴ ዔፑዶ ማይንቴኔ፤ ዬያጉዲ ሃሣ ዓይኑሞ ዓይናዻ ዓሳ ቢያ ዔያቶኮ ሱኡጋሢ ኬናኒያንታ ፆኦሲኮ ጫኣቁሞ ሳኣፂኖ ኬዴ ሌዊ ዓሳኣ ሚዛጶ ሻኣዦ ዓፒሎ ማይንቲ ዓኣኔ።"},{"book":"1 ፆኦሲ ዓሶ ሃይሶ","chapter":"15","verse":"28","text":"ዬያጉዲ ዒስራዔኤሌ ዴራ ቢያ ዛዬንታ ፖሮዚንታ ዋርቂ ዋርቂ፥ ዑኡቱቡሎዋ ዎቺ ዎቺ ፔቴ ሻዦና ዋርቆ ጎኦሎንታ ዺቦ ሻዦ ዴንሢ ዋርቆ ጎኦሎዋ ዋርቂ ዋርቂ ናንጊና ናንጋ ጎዳኮ ጫኣቁሞ ሳኣፂኖ ሶራይቲ ዒላሺሢና ዔኪ ዬሩሳላሜ ሙኬኔ።"},{"book":"1 ፆኦሲ ዓሶ ሃይሶ","chapter":"15","verse":"29","text":"ዒማና ዓሳ ጫኣቁሞ ሳኣፂኖ ዳውቴ ካታሞ ዔኪ ጌሊፆይዳ ዓኣንቴ ሳኣዖኦሌኮ ናኣ፥ ሜልኮኦላ ካኣቲ ዳውቴ ዒናፓ ባይዲ ባይዲ ጱላሢ ኬኤፆኮ ፑልቶ ካሮና ዛጋዖ ዒዛ ፓሴኔ።"}]}