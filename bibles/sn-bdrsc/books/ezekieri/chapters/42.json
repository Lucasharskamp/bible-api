{"data":[{"book":"Ezekieri","chapter":"42","verse":"1","text":"Ipapo murume uya akanditungamirira nechokumusoro nechomukati moruvazhe rwokunze ndokundiendesa kumakamuri akanga akatarisana noruvazhe rwetemberi uye pakatarisana namadziro okunze kurutivi rwokumusoro."},{"book":"Ezekieri","chapter":"42","verse":"2","text":"Imba yakanga ino mukova wakatarisa kumusoro yakanga yakareba makubhiti zana42:2 kubhiti raiva 0.5 yemita uye makubhiti makumi mashanu paupamhi."},{"book":"Ezekieri","chapter":"42","verse":"3","text":"Pakatarisana namakubhiti makumi maviri oruvazhe rwomukati, uye pakatarisana nenzira yakanga yakavakirwa yoruvazhe rwokunze kwakanga kuna mabiravira akatarisana, akaturikidzwa ari matatu."},{"book":"Ezekieri","chapter":"42","verse":"4","text":"Pamberi pamakamuri pakanga pane nzvimbo yokufamba yakanga ine upamhi makubhiti gumi uye makubhiti zana pakureba. Makonhi ayo akanga ari nechokumusoro."},{"book":"Ezekieri","chapter":"42","verse":"5","text":"Zvino makamuri apamusoro akanga ari maduku, nokuti nzvimbo dzokuratidzira dzakanga dzatorera nzvimbo yakawanda kubva paari kupfuura makamuri apasi namakamuri apakati peimba."},{"book":"Ezekieri","chapter":"42","verse":"6","text":"Makamuri omuturikidzwa wechitatu akanga asina mbiru, sezvakanga zvakaita ruvazhe; saka akanga ari maduku panzvimbo youriri pane aya akanga ari pasi uye nechapakati."},{"book":"Ezekieri","chapter":"42","verse":"7","text":"Pakanga pane madziro aitevedzana namakamuri uye noruvazhe rwokunze."},{"book":"Ezekieri","chapter":"42","verse":"8","text":"Mutsara wamakamuri kurutivi runotevedzana noruvazhe rwokunze wakanga uri makubhiti makumi mashanu pakureba, mutsara waparutivi rwaiva pedyo pedyo nenzvimbo tsvene wakanga una makubhiti zana pakureba kwawo."},{"book":"Ezekieri","chapter":"42","verse":"9","text":"Makamuri apasi akanga ano mukova kurutivi rwokumabvazuva kana munhu achipinda kwaari achibva nechokuruvazhe rwokunze."},{"book":"Ezekieri","chapter":"42","verse":"10","text":"Parutivi rwezasi zvichitevedzana nokureba kworusvingo rworuvazhe rwokunze, pedyo noruvazhe rwetemberi uye kwakatarisana norusvingo rwokunze, pakanga pane makamuri"},{"book":"Ezekieri","chapter":"42","verse":"11","text":"nenzvimbo yokufamba nayo nechemberi kwawo. Aya akanga akafanana namakamuri okumusoro; akanga akaenzana pakureba noupamhi, akanga akafanana pokubuda napo uye nokuyerwa kwawo. Sezvakanga zvakaita makonhi okumusoro"},{"book":"Ezekieri","chapter":"42","verse":"12","text":"ndizvo zvakanga zvakaita mikova yamakamuri ezasi. Pakanga pane mukova paitangira nzvimbo yokufamba nayo pakanga pakangoenzana namadziro akanangana nawo zvichipfuurira zvakananga kumabvazuva, kana munhu achipinda mumakamuri."},{"book":"Ezekieri","chapter":"42","verse":"13","text":"Ipapo akati kwandiri, “Makamuri okumusoro neezasi iwo akatarisana noruvazhe rwetemberi ndeevaprista, ndipo panodyirwa zvipiriso zvitsvene-tsvene navaprista vanoswedera pana Jehovha. Vachaisa ipapo zvipiriso zvitsvene-tsvene, zvipiriso zvezviyo, zvechivi, uye zvemhosva, nokuti nzvimbo yacho itsvene."},{"book":"Ezekieri","chapter":"42","verse":"14","text":"Kana vaprista vakangopinda panzvimbo tsvene, havachafaniri kubudira kuruvazhe rwokunze kusvikira vasiya nguo dzavanga vachishandisa pakushumira, nokuti idzo itsvene. Vanofanira kupfeka dzimwe nguo vasati vasvika pedyo nenzvimbo dzavanhu.”"},{"book":"Ezekieri","chapter":"42","verse":"15","text":"Akati apedza kuyera zvakanga zviri mukati metemberi, akandibudisa kunze nechokusuo rokumabvazuva ndokubva ayera nzvimbo yacho yose."},{"book":"Ezekieri","chapter":"42","verse":"16","text":"Akayera rutivi rwokumabvazuva netsvimbo yokuyeresa; yakanga ina makubhiti mazana mashanu."},{"book":"Ezekieri","chapter":"42","verse":"17","text":"Akayerawo rutivi rwokumusoro; rwakanga runa makubhiti anosvika mazana mashanu nechiyero chetsvimbo."},{"book":"Ezekieri","chapter":"42","verse":"18","text":"Akayerawo rutivi rwezasi; rwakanga runa makubhiti mazana mashanu nechiyero chetsvimbo."},{"book":"Ezekieri","chapter":"42","verse":"19","text":"Ipapo akatendeukira kurutivi rwokumavirira ndokuyera; rwakanga runa makubhiti anosvika mazana mashanu nechiyero chetsvimbo."},{"book":"Ezekieri","chapter":"42","verse":"20","text":"Saka akayera nzvimbo kumativi mana ose. Yakanga ino rusvingo rwakaipoteredza, mazana mashanu amakubhiti pakureba uye mazana mashanu paupamhi, kuti zviparadzanise zvitsvene nezvisati zviri zvitsvene."}]}