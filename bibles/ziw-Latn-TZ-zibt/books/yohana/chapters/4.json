{"data":[{"book":"Yohana","chapter":"4","verse":"1","text":"Mafalisayo naweva kugamba Yesu nakahokela nakubatiza wanampina walozize kujinka Yohana."},{"book":"Yohana","chapter":"4","verse":"2","text":"Mna ichindedi, ni kugamba Yesu habatizaga mntu yoyose, nawakadamanya ivyo ni wanampina wakwe."},{"book":"Yohana","chapter":"4","verse":"3","text":"Ivyo umo Yesu eze eve ayo nayakalongwa, akulawa Yudeya na kuya Galilaya."},{"book":"Yohana","chapter":"4","verse":"4","text":"Mwe ntambo iyo imtenda ajinkile Samaliya."},{"book":"Yohana","chapter":"4","verse":"5","text":"Uko Samaliya abula kwe mzi ukwitangwa Sikali, wendaga wihaguhi ne nkonde idya ya Yakobo amwinkaga mwanawe Yusufu."},{"book":"Yohana","chapter":"4","verse":"6","text":"Hantu aho hendaga na sima dya Yakobo, na Yesu, nakasokezwa ni ntambo, ekala hasi haguhi ne disima. Nani saa chenda vino za nomsi."},{"book":"Yohana","chapter":"4","verse":"7","text":"Mvyele yumwenga Mfambazi keza kuteka mazi, niyo Yesu amgamba, “Ninka mazi ninywe.”"},{"book":"Yohana","chapter":"4","verse":"8","text":"Chipindi icho wanampina wakwe nawaita komzi kwe kugula nkande."},{"book":"Yohana","chapter":"4","verse":"9","text":"Uyo mvyele Mfambazi amgamba, “Weye wi Myahudi, miye nami ni Mfambazi ivyo wadaha vivihi kunilombeza mazi?” Wayahudi hawakudaha kudya ndala na Wafambazi."},{"book":"Yohana","chapter":"4","verse":"10","text":"Yesu amhitula, “Uneva hegu wamanyize ntunyo ya Chohile akukwinka naho ni yuhi akukulombeza mazi anywe, nakumlombeza, naye nakakwinka mazi yakukwinka ujima.”"},{"book":"Yohana","chapter":"4","verse":"11","text":"Uyo mvyele agamba, “Zumbe, huna chiya cha kutekela mazi, disima dyenye ni tali. Naupatehi mazi ya ujima?"},{"book":"Yohana","chapter":"4","verse":"12","text":"Ni mkale ywetu Yakobo achinkile idisima dino, wanawe na wanyama wakwe wose wanywela idisima dino. Haluse weye wi mkulu kumjinka Yakobo?”"},{"book":"Yohana","chapter":"4","verse":"13","text":"Yesu ahitula, “Wose wakunywa mazi ye idisima dino nawatende na nchilu naho,"},{"book":"Yohana","chapter":"4","verse":"14","text":"mna nanywe mazi nanimwinke miye hatende na nchilu naho. Mazi hunga nimwinke nayatende mndani mwakwe mfajo ukunga umwinke mazi yakumwinka ujima. Naho nayamwinke ujima wa mazuwa yose.”"},{"book":"Yohana","chapter":"4","verse":"15","text":"Uyo mvyele amgamba, “Zumbe, ninka amazi ayo! Chani nise kuwona nchilu vituhu, naho ninasekwiza vituhu hano kuteka mazi.”"},{"book":"Yohana","chapter":"4","verse":"16","text":"Yesu amgamba, “Hita ukamwitange mgosiwo mwizanye.”"},{"book":"Yohana","chapter":"4","verse":"17","text":"Uyo mvyele ahitula, “Sina mgosi.”"},{"book":"Yohana","chapter":"4","verse":"18","text":"Nauna wagosi washano, yuno naye ukwikala naye vino haluse suyo mgosiwo. Kulonga chindedi.”"},{"book":"Yohana","chapter":"4","verse":"19","text":"Uyo mvyele agamba, “Zumbe, nawona kugamba weye wi muwoni.”"},{"book":"Yohana","chapter":"4","verse":"20","text":"“Wakale wetu wa Chisamaliya nawamvikila Chohile mo lugulu luno, mna nyuwe Wayahudi mwagamba kugamba Yelusalemu ni hantu chikungwa chimvikile Chohile.”"},{"book":"Yohana","chapter":"4","verse":"21","text":"Yesu amgamba, “Wemvyele nizumila, chipindi nachibule wantu hawamvikile Tate mo lugulu luno hegu kudya Yelusalemu."},{"book":"Yohana","chapter":"4","verse":"22","text":"Nyuwe Wasamaliya mwamvikila hemwimmanyize, mna suwe Wayahudi chimmanya uyo chikumvikila, kwaviya wambulwa walaila kwa Wayahudi."},{"book":"Yohana","chapter":"4","verse":"23","text":"Mna chipindi cheza, naho chibula kale, umo wakumvikila Tate nawalongozwe ni Muye mwe chindedi mo kumvikila Tate. Kwaviya Tate awaunga wakumvikila saivyo."},{"book":"Yohana","chapter":"4","verse":"24","text":"Chohile ni Muye, wantu wakumvikila waungwa wamvikile kwa kulongozwa ni Muye na chindedi.”"},{"book":"Yohana","chapter":"4","verse":"25","text":"Uyo mvyele amgamba, “Sivimanya kugamba Masiya akwitangwa Kulisito neze. Umo akeza nachigambile chila chintu.”"},{"book":"Yohana","chapter":"4","verse":"26","text":"Yesu ahitula, “Miye hulonga na weye nuyo.”"},{"book":"Yohana","chapter":"4","verse":"27","text":"Aho wanampina wa Yesu wauya, niyo wehelwa vidala kumwona asimwila na mvyele. Mna hahana amuzize mvyele uyo kugamba, “Waunga mbwani?” Hegu kumuza Yesu, “Nimbwani wasimwila na mvyele yuno?”"},{"book":"Yohana","chapter":"4","verse":"28","text":"Uyo mvyele niyo asa idibiga dyakwe hadya, aita komzi na kuwagambila wantu,"},{"book":"Yohana","chapter":"4","verse":"29","text":"“Soni mkamwone mntu anigambile mbuli zose nidamanye. Vyadahika kutenda nuyo Kulisito?”"},{"book":"Yohana","chapter":"4","verse":"30","text":"Ivyo wantu walawa umzi na kwita kwa Yesu."},{"book":"Yohana","chapter":"4","verse":"31","text":"Ichipindi icho wanampina wakwe nawakamhembeleza Yesu, “Mhinyi, udye chochose!”"},{"book":"Yohana","chapter":"4","verse":"32","text":"Mna Yesu awahitula, “Nina nkande nyuwe hemwimanyize.”"},{"book":"Yohana","chapter":"4","verse":"33","text":"Ivyo wanampina wakwe wauzana, “Vyadahika kuna mntu amwigaile nkande?”"},{"book":"Yohana","chapter":"4","verse":"34","text":"Yesu awagamba, “Nkande yangu ni kudamanya yadya akunga yudya anisigile, na kubindiliza ndima yakwe anisigile."},{"book":"Yohana","chapter":"4","verse":"35","text":"Mna lusimo lukugamba, ‘Isigala myezi mine, chikutimila nu uvuni.’ Mna nawagambilani, kaulani izinkonde zaungwa zivunwe!"},{"book":"Yohana","chapter":"4","verse":"36","text":"Mvuni alihwa naho achisanya nkande kwa ujima wa mazuwa yose, ivyo mtuhu akuhanda na yudya akuvuna nawelelwe hamwenga."},{"book":"Yohana","chapter":"4","verse":"37","text":"Lusimo ulo ni chindedi, ‘Yumwenga ahanda mtuhu avuna.’"},{"book":"Yohana","chapter":"4","verse":"38","text":"Siwasigilani mkavune mwe nkonde hamwidamanyize ndima, watuhu na wadamanya ndima hano, nyuwe mwahokela mwe ndima yawo.”"},{"book":"Yohana","chapter":"4","verse":"39","text":"Wasamaliya walozize we kaya idya wamzumila Yesu kwaviya yudya mvyele amukwilaga, “Kanigambila zose nidamanye.”"},{"book":"Yohana","chapter":"4","verse":"40","text":"Ivyo umo Wasamaliya wambwile Yesu wamlombeza ekala nawo. Yesu niyo ekala aho mazuwa maidi."},{"book":"Yohana","chapter":"4","verse":"41","text":"Wantu walozize niyo wazumila kwa ulosi wa Yesu,"},{"book":"Yohana","chapter":"4","verse":"42","text":"wamgamba yudya mvyele, “Haluse hachizumile, siyo kwaviya walongaga, mna kwaviya chimwiva wenye, naho chivimanya kugamba nuyo chindedi Mwambula ywa wantu we isi.”"},{"book":"Yohana","chapter":"4","verse":"43","text":"Yesu eze abinde mazuwa maidi, niyo aita Galilaya,"},{"book":"Yohana","chapter":"4","verse":"44","text":"kwaviya Yesu mwenye aukulaga, “Muwoni hakutunywa kwe isi yakwe.”"},{"book":"Yohana","chapter":"4","verse":"45","text":"Eze abule Galilaya, wantu walozize wa uko wamhokela kwaviya wawonaga yose adamanyaga umo waitile Yelusalemu kwe nkande ye Pasaka."},{"book":"Yohana","chapter":"4","verse":"46","text":"Yesu niyo auya mo mzi wa Kana uko Galilaya, uko ahitule mazi yakatenda divai. Kwendaga na mkulu yumwenga ywa selikali endaga na mwanawe mnyonje uko Kapelinaumu."},{"book":"Yohana","chapter":"4","verse":"47","text":"Eze eve kugamba Yesu kakulawa Yudeya kabula Galilaya, kamwitila na kumlombeza aite akamhonye mwanawe wa chilume endaga mnyonje wa kubanika."},{"book":"Yohana","chapter":"4","verse":"48","text":"Yesu amgamba, “Nyuwe hamnawone mpituko na vilagiso hamzumile.”"},{"book":"Yohana","chapter":"4","verse":"49","text":"Mkulu uyo ahitula, “Zumbe, chitanye mwanangu hanati abanike.”"},{"book":"Yohana","chapter":"4","verse":"50","text":"Yesu amgamba, “Jenda, mwanawo natende na ujima!”"},{"book":"Yohana","chapter":"4","verse":"51","text":"Achei mwe sila wandima wakwe wadugana naye, wamgamba, “Mwanawo kahona!”"},{"book":"Yohana","chapter":"4","verse":"52","text":"Awauza isa umwana ahonile, nawo wamhitula, “Gulo saa mfungate nomsi, unyonje umlekela.”"},{"book":"Yohana","chapter":"4","verse":"53","text":"Niyo akumbuka nendile nidya isa Yesu amgambile, “Mwanawo nahone.” Ivyo yeye hamwenga na wantu mwe nyumba yakwe wose niyo wazumila."},{"book":"Yohana","chapter":"4","verse":"54","text":"Chino ni chilagiso cha kaidi adamanyaga Yesu eze auye kulaila Galilaya kubula Yudeya."}]}