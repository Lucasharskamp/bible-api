{"data":[{"book":"אגרתו הראשונה של יוחנן השליח","chapter":"4","verse":"1","text":"ידידי היקרים, היזהרו מפני נביאי־השקר הרבים שמסתובבים בעולם. אל תאמינו בצורה עיוורת לכל מה שאתם שומעים, אלא בחנו את הנאמר – האם דבריהם מרוח הקודש או לא?"},{"book":"אגרתו הראשונה של יוחנן השליח","chapter":"4","verse":"2","text":"שאלו את הנביאים האלה אם הם מאמינים ומודים שישוע המשיח, בן־האלוהים, בא לעולם בדמות אדם בשר ודם. אם כן – דבריהם מאלוהים."},{"book":"אגרתו הראשונה של יוחנן השליח","chapter":"4","verse":"3","text":"אם לא – הם נביאי שקר שמדברים בהשראת שונא־המשיח, שעל דבר בואו הוזהרתם. הוא באמת בא, ושנאתו כבר התפשטה בכל העולם."},{"book":"אגרתו הראשונה של יוחנן השליח","chapter":"4","verse":"4","text":"בני היקרים, אתם שייכים לאלוהים וניצחתם במערכה נגד האנשים האלה, כי רוח־הקודש ששוכן בכם חזק וגדול מהרוח שבעולם."},{"book":"אגרתו הראשונה של יוחנן השליח","chapter":"4","verse":"5","text":"נביאי שקר אלה שייכים לעולם הזה, וטבעי שהם מתעניינים בענייני העולם, ושהעולם מתעניין בהם."},{"book":"אגרתו הראשונה של יוחנן השליח","chapter":"4","verse":"6","text":"אבל אנחנו בני־אלוהים, ומשום כך רק האוהבים את אלוהים מקשיבים לדברינו. האחרים אינם מקשיבים, כי אינם מבינים כלל על מה אנחנו מדברים. כך אפשר גם לבחון אם הנאמר הוא מאלוהים או לא, שכן אם הנאמר הוא בהשראת אלוהים, העולם כלל לא יקשיב."},{"book":"אגרתו הראשונה של יוחנן השליח","chapter":"4","verse":"7","text":"ידידים יקרים, הבה נאהב איש את רעהו, כי אלוהים הוא מקור האהבה. אנשים שמלאים אהבה מעידים כי הם בני־אלוהים וכי הם מכירים אותו אישית."},{"book":"אגרתו הראשונה של יוחנן השליח","chapter":"4","verse":"8","text":"ואילו אנשים חסרי אהבה מעידים שאין הם מכירים את אלוהים, כי אלוהים הוא אהבה."},{"book":"אגרתו הראשונה של יוחנן השליח","chapter":"4","verse":"9","text":"אלוהים הוכיח עד כמה הוא אוהב אותנו, כששלח את בנו היחיד למות בידי העולם המרושע הזה, כדי שעל־ידי מותו נזכה בחיי נצח."},{"book":"אגרתו הראשונה של יוחנן השליח","chapter":"4","verse":"10","text":"היודעים אתם מהי אהבה אמיתית? לא אהבתנו לאלוהים, כי אם אהבתו אלינו – כששלח את בנו לסבול את העונש על חטאינו."},{"book":"אגרתו הראשונה של יוחנן השליח","chapter":"4","verse":"11","text":"ידידים יקרים, אם אלוהים אהב אותנו כל־כך, גם אנחנו צריכים לאהוב איש את רעהו."},{"book":"אגרתו הראשונה של יוחנן השליח","chapter":"4","verse":"12","text":"אמנם איש לא ראה עדיין את אלוהים, אך כשאנו אוהבים איש את רעהו, אנו מרגישים ויודעים שאלוהים חי בקרבנו, ושאהבתו בנו גדלה ומתחזקת."},{"book":"אגרתו הראשונה של יוחנן השליח","chapter":"4","verse":"13","text":"אלוהים השכין בנו את רוח הקודש כאישור והוכחה לכך שהוא חי בנו ושאנו חיים בו."},{"book":"אגרתו הראשונה של יוחנן השליח","chapter":"4","verse":"14","text":"במו עינינו ראינו שאלוהים שלח את בנו להושיע את העולם, ולכן אנו מספרים זאת לכולם."},{"book":"אגרתו הראשונה של יוחנן השליח","chapter":"4","verse":"15","text":"כל המאמין ומודה שישוע הוא בן־האלוהים, אלוהים שוכן בו והוא באלוהים."},{"book":"אגרתו הראשונה של יוחנן השליח","chapter":"4","verse":"16","text":"כיצד אנו יודעים שאלוהים אוהב אותנו? ראשית, אנחנו מרגישים את אהבתו; שנית, אנחנו מאמינים לדבריו, שכן הוא אמר לנו שהוא באמת אוהב אותנו. אלוהים הוא אהבה! לכן כל מי שחי באהבה חי באלוהים, ואלוהים חי בו."},{"book":"אגרתו הראשונה של יוחנן השליח","chapter":"4","verse":"17","text":"כשאנו חיים במשיח אהבתנו גדלה ונשלמת, וביום־הדין לא נתבייש ולא נפחד מפניו, אלא נפגוש אותו בביטחון ובשמחה, כי הוא אוהב אותנו ואנו אוהבים אותו."},{"book":"אגרתו הראשונה של יוחנן השליח","chapter":"4","verse":"18","text":"איננו פוחדים ממי שאוהב אותנו אהבה מושלמת; אהבתו המושלמת מגרשת כל פחד וחשש. אם אנו פוחדים, הרי זה ממה שהוא עלול לעשות לנו, והדבר מראה שאיננו משוכנעים לגמרי שהוא אוהב אותנו."},{"book":"אגרתו הראשונה של יוחנן השליח","chapter":"4","verse":"19","text":"אם כן, אנחנו אוהבים אותו משום שהוא אהב אותנו תחילה."},{"book":"אגרתו הראשונה של יוחנן השליח","chapter":"4","verse":"20","text":"מי שטוען ”אני אוהב את אלוהים!“ אך ממשיך לשנוא את אחיו, הוא שקרן! כי אם אינו יכול לאהוב את אחיו שעומד לפניו, כיצד יוכל לאהוב את האלוהים שלא ראה מעולם?"},{"book":"אגרתו הראשונה של יוחנן השליח","chapter":"4","verse":"21","text":"ואלוהים ציווה עלינו לאהוב לא רק אותו, אלא גם את אחינו."}]}