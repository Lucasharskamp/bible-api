{"data":[{"book":"Matayo","chapter":"24","verse":"1","text":"Yesu nkuuka pa Ing'ande ya Nnungu, pánavele nkuhwena vakuhundwa vake nkummwenela nkunnanguja ding'ande dya pa Ing'ande ya Nnungu."},{"book":"Matayo","chapter":"24","verse":"2","text":"Yesu nkuvauja kuchidoni, “Dachi, mùvenkulona anelo lammalele? Nangu nìnnyaulilanga uhiu kuva, nanga liyanga limbeisalîla muha liyanga linji, kila liyanga lìmbematohijwa pahi.”"},{"book":"Matayo","chapter":"24","verse":"3","text":"Bahi Yesu panaikele muha Lichinga lya Miseituni, vakuhundwa vake nkummwenela paweka, nkummuja kuchidoni, “Tuhaulile, vitukutuku anevyo vìmbehumila chakani? Na chimaiho ntwani chimbelangûja kwida kwako, na ntululilo wa mahiku alano?”"},{"book":"Matayo","chapter":"24","verse":"4","text":"Yesu nkuvayang'ula kuchidoni, “Lyongolelange uchinga munahochejwe."},{"book":"Matayo","chapter":"24","verse":"5","text":"Kwa kuva, vanu vohe vàmbeida uvalitenda kuva vanang'o njo nangu, uvachidoni, ‘Nangu njo Kilisto!’ Vanu anevo vàmbevahocheja vanu vohe."},{"book":"Matayo","chapter":"24","verse":"6","text":"Mùmbepilikana habali dya ing'ondo na habali dya ing'ondo, henga munayope. Kwa kuva, anelo lasima laide, henga aula ntululilo ukánambikamola."},{"book":"Matayo","chapter":"24","verse":"7","text":"Kwa kuva, chilambo chimo chìmbepanyana na chilambo chinji, na ufalume umo ùmbepanyana na ufalume unji. Kùmbekuva na indala ing'ulu na sehemu dyohe dya pachilambo dìmbendengenda."},{"book":"Matayo","chapter":"24","verse":"8","text":"Anelo lammalele làvele muchi kulindamuka kwa uchungu wa kuveleka."},{"book":"Matayo","chapter":"24","verse":"9","text":"Anepo nnembekamujwa mmakono la vanu vanji uchinga m'banihwe na kuwalalwa, na vanu va vilambo vyammalele vàmbemmenga mwenu ing'anya yang'une."},{"book":"Matayo","chapter":"24","verse":"10","text":"Chipindi anecho nni chivambelekanga vanu vohe ing'ulupa yavo, vàmbetengelekana vene kwa vene na kuvengana."},{"book":"Matayo","chapter":"24","verse":"11","text":"Vàmbehumila manabii vohe va kulambila na kuvahocheja vanu vohe."},{"book":"Matayo","chapter":"24","verse":"12","text":"Ing'anya ya kuyenjejeka kwa lahakalenge, kutamwana kwa vanu vohe kumbehang'uka."},{"book":"Matayo","chapter":"24","verse":"13","text":"Henga ambepililîla mpaka kuntululilo, aneyo njo ambepôhwa."},{"book":"Matayo","chapter":"24","verse":"14","text":"Na kabla ya kuhwika anewo ntululilo, Malove Lambone la Ufalume wa Nnungu làmbehubiliwa pachilambo chammalele kuva ushahidi kwa vanu va vilambo vyammalele.”"},{"book":"Matayo","chapter":"24","verse":"15","text":"Bahi munu ambesôma chitabu achino, àlembelewa apilikanihe saana mana ya malove laîda. Anepo Yesu nkuhweneha kutangola wachidoni, “Bahi anepo mùmbechona chinu chanahawile nabii Danieli, chinu chiitênda Ing'ande ya Nnungu kuva najisi chiimijìjwè pa Ing'ande ya Nnungu."},{"book":"Matayo","chapter":"24","verse":"16","text":"Anepo vavelênge kuchilambo cha ku Yudeya vatukutile kumachinga."},{"book":"Matayo","chapter":"24","verse":"17","text":"Na munu avêle muha ing'ande analitinike kwa kutukutila nng'ande unatwala vitukutuku vyake."},{"book":"Matayo","chapter":"24","verse":"18","text":"Na avêle kumawelu nanang'e uchocho, anauye kukaya únatwala lijoho lyake."},{"book":"Matayo","chapter":"24","verse":"19","text":"Ole wavo amahe vavêle na vitumbo na vayong'êja mmahiku anelo."},{"book":"Matayo","chapter":"24","verse":"20","text":"Nnyuwange Nnungu uchinga kutila kwenu kunave mmahiku la chipwepwe au Liduva lya Kuyewelela."},{"book":"Matayo","chapter":"24","verse":"21","text":"Kwa kuva, mmahiku anelo kùmbekuva na ibaniki ing'ulu ikánambipwawa kutandikila Nnungu pachiumbile chilambo mpaka vino, na ibaniki malinga aneyo ikámbehumila kavila."},{"book":"Matayo","chapter":"24","verse":"22","text":"Kuikave Nnungu akàinjipiha isabu ya mahiku àlalá la ibaniki akánapwawe munu kananga yumo achichiapohwe. Henga ing'anya ya vanu vake vávatondwèlè, àniinjipiha mahiku anelo."},{"book":"Matayo","chapter":"24","verse":"23","text":"Anepo munu akànnyaulila kuva, ‘Lola, Kilisto àvele apano,’ au ‘Àvele apala,’ munakulupile."},{"book":"Matayo","chapter":"24","verse":"24","text":"Kwa kuva, vàmbeida vanu vambelilambilîla kuva vanang'o njo Kilisto, uchocho vàmbeida manabii va kulambila. Vanu anevo vàmbetenda vimaiho vikulu na masaibu, uchinga ikàhululika vapate kuvahocheja ata vanu vávatandwêle Nnungu."},{"book":"Matayo","chapter":"24","verse":"25","text":"Lola, nangu ǹninnyaulilanga kabla anelo lammalele lakànambihumila."},{"book":"Matayo","chapter":"24","verse":"26","text":"Bahi vanu vakannyaulila kuva, ‘Lola, Kilisto àvele kulilanga!’ Munahwene aneko. Au vakannyaulila kuva, ‘Lola, àlipihite nng'ande!’ Munavakulupile."},{"book":"Matayo","chapter":"24","verse":"27","text":"Kwa kuva, kwida kwanga Mwana wa Munu kùmbekuva muchi nng'anje wa ing'uva chiuhumila gafula kumahunde na kulangaja kumahunde kwammalele."},{"book":"Matayo","chapter":"24","verse":"28","text":"Bahi pohepo pauvele ntuhi njo pavambekojana vipungo.”"},{"book":"Matayo","chapter":"24","verse":"29","text":"Yesu nkuhweneha kutangola wachidoni, “Upopo, palalembemalilika maduva la kubanika, ‘Liduva lìmbekuva na lupi na mwedi ukambelangaja na dinondwa dimbematoka kuhaloka kumahunde na vitukutuku vyammalele vya kumahunde vivêle na dimongo, vìmbetikinyika.’"},{"book":"Matayo","chapter":"24","verse":"30","text":"Anepo njo pachimbekwonekana chimaiho changa Mwana wa Munu kumahunde. Vanu vammalele va pachilambo vàmbekutanga, na vàmbemwona Mwana wa Munu avèlè mmahunde waida, akuno avèlè na dimongo na ukulu nkulu."},{"book":"Matayo","chapter":"24","verse":"31","text":"Anepo àmbevatuma malaika vake kwa lidi litumbwile lya lipenga na vàmbevalopola vanu vake vávatandwèlè kuhaloka nchilambo chammalele."},{"book":"Matayo","chapter":"24","verse":"32","text":"Bahi kwa nnandi wa ntini lihundange nfano auno. Dinavi dyake padihipuka na kulikwasula mahamba, mwenu mùnamala kuva chihuku chìvele pepi."},{"book":"Matayo","chapter":"24","verse":"33","text":"Na mwenu uchocho, pamumbelona ulahumila anelo lammalele laninnyaulidile, bahi mumale kuva uhiku wa kwida kwake ùvele pepi kukamola, tena ùvele chihi pannango."},{"book":"Matayo","chapter":"24","verse":"34","text":"Nangu nìnnyaulilanga uhiu kuva, vanu va chívelèkwà achino vakambepita mpaka palambetimila anelo lammalele."},{"book":"Matayo","chapter":"24","verse":"35","text":"Kumahunde na chilambo vìmbepita, henga malove langu lakambepita mwiko.”"},{"book":"Matayo","chapter":"24","verse":"36","text":"“Henga kuyamba liduva na uhiku wene anewo, nanga munu amaîte, ata malaika va kulihunde nanga pavamaite, wala Mwana nanga pamaite, henga Atata weka njo amaîte."},{"book":"Matayo","chapter":"24","verse":"37","text":"Malinga chilanavele mahiku langa Nuhu, nni uchocho chiimbekuva pambekwida Mwana wa Munu."},{"book":"Matayo","chapter":"24","verse":"38","text":"Kwa kuva, mmahiku àlalá livambwe kabla likànambikwida, vanu vánalya na kukumbila, vánalomba na kulombwa mpaka liduva alila lyainjidile Nuhu nsafina."},{"book":"Matayo","chapter":"24","verse":"39","text":"Vanang'o nanga pavanamaite chinu chohecho mpaka livambwe palihaleke nkuvayola vammalele. Uvila nni chiimbekuva pambekwida Mwana wa Munu."},{"book":"Matayo","chapter":"24","verse":"40","text":"Uhiku anewo vanu vavili vàmbekuva kumawelu, yumo àmbetwaliwa na yunji ambelekwa."},{"book":"Matayo","chapter":"24","verse":"41","text":"Vamahe vavili vàmbekuva pamo uvahaya ntama nniyanga, yumo àmbetwaliwa na yunji àmbelekwa."},{"book":"Matayo","chapter":"24","verse":"42","text":"Bahi lyongolelange kwa kuva nanga pamumaite liduva lyambekwida Nang'olo wenu."},{"book":"Matayo","chapter":"24","verse":"43","text":"Mwenu mùnimala kuva, kuikave mwene ing'ande waumala uhiku wambekwida nkwiva unaiva, akaniva meho uchinga ing'ande yake inatutumulwe."},{"book":"Matayo","chapter":"24","verse":"44","text":"Bahi na mwenu uchocho, lipanganihange, kwa kuva Mwana wa Munu àmbekwida uhiku umukalolela mwenu.”"},{"book":"Matayo","chapter":"24","verse":"45","text":"Yesu nkuhweneha kutangola wachidoni, “Dachi, ntumishi alida akulupîka na avêle na ding'ano? Nni ayula wammikile nang'olo wake kuvaimilila vatumishi vanji na kunnaija aveng'e chakulya kwa uhiku ulembelêwa."},{"book":"Matayo","chapter":"24","verse":"46","text":"Wasa ntumishi aneyo ikàva pambeida nang'olo wake àmbenkoja watenda chalaijijwe."},{"book":"Matayo","chapter":"24","verse":"47","text":"Nangu nìnnyaulilanga uhiu kuva, nang'olo aneyo àmbemmika ntumishi aneyo kuva nkwímilila wa dimali dyake dyammalele."},{"book":"Matayo","chapter":"24","verse":"48","text":"Dachi, ìmbekuva dachi ikàva ntumishi aneyo nni munu atênda lahakalenge, nkulihaulila muntima wake kuva, ‘Nang'olo wangu ànatima kuuya,’"},{"book":"Matayo","chapter":"24","verse":"49","text":"nkutandilika kuvapanya vatumishi avake, akuno walya na kukumbila na kukalewa?"},{"book":"Matayo","chapter":"24","verse":"50","text":"Nang'olo wa aneyo ntumishi àmbeuya nniduva lyakalolela na uhiku wakaumaite."},{"book":"Matayo","chapter":"24","verse":"51","text":"Àmbencheketanya vibeduli vivili ntumishi aneyo na kummika pachinu pavikwîje kwajili ya vakulilambilila, aneko vàmbekuta na kuhaya meno.”"}]}