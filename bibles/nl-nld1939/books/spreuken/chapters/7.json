{"data":[{"book":"Spreuken","chapter":"7","verse":"1","text":"Mijn zoon, neem mijn woorden in acht, En neem mijn wenken ter harte;"},{"book":"Spreuken","chapter":"7","verse":"2","text":"Onderhoud mijn geboden, opdat ge moogt leven, Let op mijn wenken als op de appel van uw oog."},{"book":"Spreuken","chapter":"7","verse":"3","text":"Leg ze als een band om uw vingers, Schrijf ze op de tafel van uw hart"},{"book":"Spreuken","chapter":"7","verse":"4","text":"Zeg tot de wijsheid: “gij zijt mijn zuster”, Noem het verstand: “een bekende”;"},{"book":"Spreuken","chapter":"7","verse":"5","text":"Opdat ze u behoeden voor een vreemde vrouw, Voor een onbekende met haar gladde taal."},{"book":"Spreuken","chapter":"7","verse":"6","text":"Want kijkend door het venster van mijn woning Door de tralies heen,"},{"book":"Spreuken","chapter":"7","verse":"7","text":"Lette ik op het onervaren volk, En zag onder de jongemannen een onverstandigen knaap."},{"book":"Spreuken","chapter":"7","verse":"8","text":"Hij ging langs de straat, dicht bij haar hoek, En sloeg de richting in naar haar huis,"},{"book":"Spreuken","chapter":"7","verse":"9","text":"In de schemering, toen de avond viel En het nachtelijk duister."},{"book":"Spreuken","chapter":"7","verse":"10","text":"Daar komt de vrouw op hem af, Opzichtig gekleed met duidelijke bedoelingen."},{"book":"Spreuken","chapter":"7","verse":"11","text":"Wat ziet ze er losbandig en lichtzinnig uit, In huis kunnen haar voeten het niet houden;"},{"book":"Spreuken","chapter":"7","verse":"12","text":"Ze loopt de straat, de pleinen op, En bij elke hoek staat ze op wacht!"},{"book":"Spreuken","chapter":"7","verse":"13","text":"Ze grijpt hem vast, geeft hem een kus, En zegt tot hem met een onbeschaamd gezicht:"},{"book":"Spreuken","chapter":"7","verse":"14","text":"Dankoffers had ik te brengen, Vandaag heb ik mijn geloften betaald;"},{"book":"Spreuken","chapter":"7","verse":"15","text":"Daarom ging ik naar buiten, u tegemoet, Om u te zoeken, en ik hèb u gevonden."},{"book":"Spreuken","chapter":"7","verse":"16","text":"Dekens heb ik op bed gelegd, Bonte dekens van egyptisch lijnwaad;"},{"book":"Spreuken","chapter":"7","verse":"17","text":"Ik heb mijn bed met myrrhe besprenkeld, Met aloë en kaneel."},{"book":"Spreuken","chapter":"7","verse":"18","text":"Kom, laat ons dronken worden van minne, En tot de morgen zwelgen in liefde."},{"book":"Spreuken","chapter":"7","verse":"19","text":"Mijn man is niet thuis, Hij is op een verre reis;"},{"book":"Spreuken","chapter":"7","verse":"20","text":"Een buidel geld heeft hij bij zich gestoken, Dus komt hij met volle maan pas terug."},{"book":"Spreuken","chapter":"7","verse":"21","text":"Door haar radde taal verleidde ze hem, Met haar gladde tong troonde ze hem mee."},{"book":"Spreuken","chapter":"7","verse":"22","text":"Daar loopt de sukkel met haar mee, Als een stier, die naar de slachtbank gaat; Als een hert, dat huppelt naar het net,"},{"book":"Spreuken","chapter":"7","verse":"23","text":"Totdat een pijl hem het hart doorboort; Als een vogel, die scheert naar de strik, En niet vermoedt, dat het om zijn leven gaat."},{"book":"Spreuken","chapter":"7","verse":"24","text":"Welnu dan, kinderen, luistert naar mij, Schenkt uw aandacht aan mijn woorden."},{"book":"Spreuken","chapter":"7","verse":"25","text":"Laat u niet op haar wegen verleiden, Dwaalt niet op haar paden rond."},{"book":"Spreuken","chapter":"7","verse":"26","text":"Want talrijke slachtoffers heeft ze gemaakt, Velen heeft ze om hals gebracht;"},{"book":"Spreuken","chapter":"7","verse":"27","text":"Een weg naar de onderwereld is haar huis, Vandaar daalt men af naar het dodenrijk."}]}