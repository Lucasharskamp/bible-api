{"data":[{"book":"Jezussirach","chapter":"2","verse":"1","text":"Mijn zoon, zijt ge besloten, den Heer te dienen. Bereid u dan voor op beproeving."},{"book":"Jezussirach","chapter":"2","verse":"2","text":"Wees sterk en standvastig, En blijf kalm in tijd van tegenspoed;"},{"book":"Jezussirach","chapter":"2","verse":"3","text":"Blijf Hem trouw en val niet af, Opdat ge groot moogt zijn bij uw einde."},{"book":"Jezussirach","chapter":"2","verse":"4","text":"Neem alles aan wat u overkomt; Blijf geduldig bij de verschillende rampen."},{"book":"Jezussirach","chapter":"2","verse":"5","text":"Want het goud wordt beproefd in het vuur, Godgevallige mensen in de oven van het lijden."},{"book":"Jezussirach","chapter":"2","verse":"6","text":"Blijf vertrouwen op Hem, Hij neemt u weer aan; Houd het rechte pad en blijf op Hem hopen."},{"book":"Jezussirach","chapter":"2","verse":"7","text":"Gij, die den Heer vreest, verbeidt zijn erbarmen, En wijkt niet af, opdat gij niet valt."},{"book":"Jezussirach","chapter":"2","verse":"8","text":"Gij, die den Heer vreest, blijft op Hem vertrouwen; En uw loon zal u niet ontgaan."},{"book":"Jezussirach","chapter":"2","verse":"9","text":"Gij, die den Heer vreest, hoopt op geluk. Op eeuwige vreugde en ontferming."},{"book":"Jezussirach","chapter":"2","verse":"10","text":"Schouwt naar de vroegere geslachten en ziet: Wie vertrouwde er op den Heer. en is te schande geworden; Wie volhardde in zijn vreze, en werd verlaten, Of wie riep Hem aan. en vond geen verhoring?"},{"book":"Jezussirach","chapter":"2","verse":"11","text":"Want genadig is de Heer en barmhartig; Hij vergeeft de zonden en redt ten tijde van nood."},{"book":"Jezussirach","chapter":"2","verse":"12","text":"Maar wee de weifelende harten en slappe handen; Wee den zondaar, die op twee wegen gaat."},{"book":"Jezussirach","chapter":"2","verse":"13","text":"Wee het bange hart, dat geen vertrouwen meer heeft, En daarom geen beschutting zal vinden."},{"book":"Jezussirach","chapter":"2","verse":"14","text":"Wee u, die het geduld hebt verloren; Want wat zult gij doen, als de Heer komt met bezoeking?"},{"book":"Jezussirach","chapter":"2","verse":"15","text":"Die den Heer vrezen, onderhouden zijn geboden; En die Hem lief hebben, bewaren zijn wegen."},{"book":"Jezussirach","chapter":"2","verse":"16","text":"Die den Heer vrezen, zoeken zijn welbehagen; En die Hem beminnen, zijn vol van zijn Wet."},{"book":"Jezussirach","chapter":"2","verse":"17","text":"Die den Heer vrezen, houden hun harten bereid, En vernederen zich voor zijn aanschijn."},{"book":"Jezussirach","chapter":"2","verse":"18","text":"Vallen we dus liever in de handen des Heren, Dan in de handen der mensen; Want zo groot zijn heerlijkheid is, Zo groot is ook zijn ontferming!"}]}