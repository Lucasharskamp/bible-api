{"data":[{"book":"FIL","chapter":"4","verse":"1","text":"Wo le rɔ, nakelenɲɔɔmailu, n kanintenilu n lɔɔ ye mɛnilu la, mɛnilu kɛni sɛwa ni kunnafulen di n yɛ, ai ye to Maari rɔ gben gben ɲa mɛn ma, n kanintenilu."},{"book":"FIL","chapter":"4","verse":"2","text":"Ewodi ni Sintiki, n ye ai madiyala, ai bɛn ai ɲɔɔn ma Maari rɔ."},{"book":"FIL","chapter":"4","verse":"3","text":"Ile, n baaraɲɔɔ, landaya mɔɔ, n da i madiya, i ye wo musoilu dɛmɛn ka a masɔrɔn ii ra baara bakɛ n tɔrɔfɛ Isa la ko Kibaro Ɲuma la ko rɔ, wo ni Kelementi ni n duɲɔɔilu bɛɛ mɛnilu tɔɔilu sɛbɛni harijeene don kitabu kɔndɔ."},{"book":"FIL","chapter":"4","verse":"4","text":"Ai ye sɛwa Maari la ko rɔ waati bɛɛ. N ye a fɔ fanan, ai ye sɛwa."},{"book":"FIL","chapter":"4","verse":"5","text":"Mɔɔ bɛɛ ye a lɔn ko ai sabarini. Maari natɔla le sisen!"},{"book":"FIL","chapter":"4","verse":"6","text":"Ai kana hamin foyi la, kɔni ai ye ai makoilu fɔ Alla matara diya a ni baraka bila rɔ fen bɛɛ rɔ waati bɛɛ."},{"book":"FIL","chapter":"4","verse":"7","text":"Nba, Alla ye jususuma mɛn dila, hankili foyi ti se a famunna, wo ri ai jusu ni ai miriya lakandan Ɲenematɔmɔnin Isa rɔ."},{"book":"FIL","chapter":"4","verse":"8","text":"Nba, tɔɔla, nakelenɲɔɔmailu, ko mɛn di kɛ tuɲa ri, ko bɛrɛ, telen, sɛninya, ladiyaɲɛ, gbiliya ye ko mɛn dɔ, ni sɔn ɲuma le a ri, mɛn ka kan ka tandoli sɔrɔn, woilu ye kɛ ai miriyailu ri."},{"book":"FIL","chapter":"4","verse":"9","text":"Ai ra karan mɛnilu sɔrɔn n na, ai ra mɛn namɛn n na wala ka a yen n kɛwaliilu rɔ, ai ye woilu kɛ. Wo rɔ, Alla la jususuma ri to ai fɛ."},{"book":"FIL","chapter":"4","verse":"10","text":"N sɛwani Maari la ko rɔ kosɛbɛ baa ai ra ai janto n dɔ ikɔ tuun. Ai hamini tɛrɛ ye n yɛ yati kɔni ai ma fɛrɛ sɔrɔn ai ye a yiraka n na."},{"book":"FIL","chapter":"4","verse":"11","text":"N tɛ ɲin fɔla ai yɛ n mako la ko rɔ, baa n da karan ka wasa kɛɲa su bɛɛ ma."},{"book":"FIL","chapter":"4","verse":"12","text":"N da bolokolonya lɔn, n da dabundɛ lɔn. N da gbundu sɔrɔn ka wasa yɔrɔ bɛɛ ni waati bɛɛ, ni n fani wala ni n dɛsɛni, ni fen siyaman ye n bolo wala dɔɔni, baa"},{"book":"FIL","chapter":"4","verse":"13","text":"n di se ko bɛɛ kɛla Isa baraka rɔ mɛn ye fanka dila n ma."},{"book":"FIL","chapter":"4","verse":"14","text":"Kɔni hali wo, ai ra koɲuma kɛ ka n dɛmɛn n na tɔrɔyailu rɔ."},{"book":"FIL","chapter":"4","verse":"15","text":"Aile Filipikailu fanan jɛrɛ ka a lɔn, ai ka Isa la ko Kibaro Ɲuma ko mɛn waati mɛn na, n bɔtɔla Masedoni, aile le dɔrɔn ka sanba lana n ma lemɛniya jamailu tɛma."},{"book":"FIL","chapter":"4","verse":"16","text":"Fanan, n tɛrɛ ye Tesaloniki so kɔndɔ waati mɛn na, siɲa fila, ai ka sanbailu lana n ma n mako tɛrɛ ye mɛnilu la."},{"book":"FIL","chapter":"4","verse":"17","text":"N tɛ sanbali ɲininna n jɛrɛ yɛ, kɔni n ye a fɛ le ai ri ai kɔndɔn sɔrɔn."},{"book":"FIL","chapter":"4","verse":"18","text":"Ai ka fen mɛnilu bɛɛ don Epaforodite bolo, n da ii bɛɛ masɔrɔn, woilu ra n makoilu bɛɛ ɲa, ka n wasa. A kɛni de ikomin wusulan mɛn ye janinna saraka ɲuma ri, mɛn ka Alla hɛnɛ."},{"book":"FIL","chapter":"4","verse":"19","text":"Wo rɔ, n na Alla ri ai dɛmɛn ai mako bɛɛ rɔ a la dabundɛ rɔ Ɲenematɔmɔnin Isa baraka rɔ."},{"book":"FIL","chapter":"4","verse":"20","text":"An ye gbiliya di an Fa Alla ma habadan haan habadan. Amina."},{"book":"FIL","chapter":"4","verse":"21","text":"Ai ye jama sɛniman bɛɛ tuwa mɛnilu ye Isa Ɲenematɔmɔnin dɔ. An nakelenɲɔɔ mɛnilu ye n tɔrɔfɛ yan, woilu fanan ye ai tuwala."},{"book":"FIL","chapter":"4","verse":"22","text":"Jama sɛniman mɛn bɛɛ ye yan, woilu ye ai tuwala, katarabi Rɔmu Mansaba wara mɔɔilu ma."},{"book":"FIL","chapter":"4","verse":"23","text":"Maari Isa Ɲenematɔmɔnin na hina ye to ai la."}]}