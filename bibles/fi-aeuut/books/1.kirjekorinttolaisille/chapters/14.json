{"data":[{"book":"1. kirje korinttolaisille","chapter":"14","verse":"1","text":"Pitäkää rakkautta tärkeimpänä tavoitteenanne. Pyytäkää myös armolahjoja, varsinkin profetoimisen lahjaa, että voisitte välittää muille Jumalan sanaa."},{"book":"1. kirje korinttolaisille","chapter":"14","verse":"2","text":"Jos olet saanut kielilläpuhumisen lahjan, et puhu ihmisille vaan Jumalalle. Puhut Pyhän Hengen vaikutuksesta salaisuuksia, joita ihmiset eivät ymmärrä."},{"book":"1. kirje korinttolaisille","chapter":"14","verse":"3","text":"Sen sijaan se, joka profetoi eli välittää sanomaa Jumalalta, auttaa muita kasvamaan Herran seuraajina ja rohkaisee ja lohduttaa heitä."},{"book":"1. kirje korinttolaisille","chapter":"14","verse":"4","text":"Kielillä puhuessaan ihminen siis auttaa itseään kasvamaan hengellisesti, mutta profetoiva auttaa koko seurakuntaa pyhittymään ja saamaan lisää iloa."},{"book":"1. kirje korinttolaisille","chapter":"14","verse":"5","text":"Toivoisin, että teillä kaikilla olisi kielillä puhumisen lahja, mutta vielä mieluummin toivoisin teidän profetoivan. Se on tärkeämpi ja käyttökelpoisempi lahja – ellei kielilläpuhuva pysty tulkitsemaan muille puhettaan, niin että muutkin hyötyvät siitä."},{"book":"1. kirje korinttolaisille","chapter":"14","verse":"6","text":"Ajatelkaa nyt, rakkaat ystävät, että tulisin luoksenne ja puhuisin sellaista kieltä, jota ette ymmärrä. Mitä se auttaisi? Sen sijaan teille olisi hyötyä, jos kertoisin, mitä Jumala on ilmoittanut minulle ja mitä tiedän asioista, joita tulevaisuudessa tapahtuu tai mitä suurta totuutta Jumalan sana opettaa."},{"book":"1. kirje korinttolaisille","chapter":"14","verse":"7","text":"On tärkeää, että soittimistakin – esimerkiksi huilusta ja kitarasta – lähtee selvä ääni. Kukaan ei tunnista sävelmää, jota huilulla soitetaan, ellei jokainen sävel erotu selvästi."},{"book":"1. kirje korinttolaisille","chapter":"14","verse":"8","text":"Tai jos merkkisoittoa ei esitetä oikein, mistä sotilaat tietävät, että heidän on lähdettävä taisteluun?"},{"book":"1. kirje korinttolaisille","chapter":"14","verse":"9","text":"Ongelma on sama, kun puhut toiselle ihmiselle kieltä, jota hän ei ymmärrä. Mistä hän tietää, mitä tarkoitat? Yhtä hyvin voisit puhua pelkille seinille."},{"book":"1. kirje korinttolaisille","chapter":"14","verse":"10","text":"Maailmassa on luultavasti tuhansia eri kieliä, ja oma äidinkieli on jokaiselle aivan selvää."},{"book":"1. kirje korinttolaisille","chapter":"14","verse":"11","text":"Outo kieli ei sano meille mitään. Jos emme ymmärrä toistemme kieltä, jäämme toisillemme vieraiksi."},{"book":"1. kirje korinttolaisille","chapter":"14","verse":"12","text":"Koska tahdotte niin innokkaasti saada armolahjoja, pyytäkää niitä, joista on eniten apua seurakunnalle."},{"book":"1. kirje korinttolaisille","chapter":"14","verse":"13","text":"Jos joku on saanut lahjan puhua tuntemattomilla kielillä, hänen pitäisi pyytää myös selittämisen lahjaa, että hän voisi kertoa muille selvästi, mitä on puhunut."},{"book":"1. kirje korinttolaisille","chapter":"14","verse":"14","text":"Jos en ymmärrä kieltä, jolla rukoilen, henkeni kyllä rukoilee, mutta järkeni ei käsitä, mitä sanon."},{"book":"1. kirje korinttolaisille","chapter":"14","verse":"15","text":"Mitä minun siis pitää tehdä? Molempia: tahdon rukoilla kielillä, mutta myös niin, että kaikki ymmärtävät. Tahdon laulaa Hengessä, mutta myös tavallisesti – niin että ymmärrän oman ylistykseni sisällön."},{"book":"1. kirje korinttolaisille","chapter":"14","verse":"16","text":"Jos kiität Jumalaa vain hengelläsi – vieraalla kielellä – miten muut voivat yhtyä kiitokseesi? Eiväthän he tajua, mitä sanot."},{"book":"1. kirje korinttolaisille","chapter":"14","verse":"17","text":"Epäilemättä kiität hienosti Herraa, mutta ei se muita läsnäolijoita hyödytä."},{"book":"1. kirje korinttolaisille","chapter":"14","verse":"18","text":"Kiitän Jumalaa siitä, että puhun yksin ollessani14:18 Sisältyy ajatukseen jakeiden 19 ja 28 perusteella. kielillä enemmän kuin kukaan teistä."},{"book":"1. kirje korinttolaisille","chapter":"14","verse":"19","text":"Mutta julkisissa tilaisuuksissa puhun mieluummin viisi sanaa, jotka ihmiset tajuavat ja joista on heille apua, kuin kymmenentuhatta sanaa vierailla kielillä."},{"book":"1. kirje korinttolaisille","chapter":"14","verse":"20","text":"Hyvät ystävät, älkää suhtautuko tähän lapsellisesti. Pahuuden suhteen voitte olla tietämättömiä kuin lapset, mutta tämä kysymys teidän on ymmärrettävä täysikasvuisten tavoin."},{"book":"1. kirje korinttolaisille","chapter":"14","verse":"21","text":"Vanhan testamentin kilvoituksissa meille on kerrottu, että Jumala lähettää ihmisiä vieraista maista puhumaan kansalleen oudoilla kielillä, mutta sittenkään se ei kuuntele."},{"book":"1. kirje korinttolaisille","chapter":"14","verse":"22","text":"Tästä huomaatte, että kielilläpuhuminen ei ole avuksi ensisijaisesti Jumalan lapsille, vaan se on tarkoitettu herättämään niiden mielenkiintoa, jotka eivät usko. Sen sijaan kristityt tarvitsevat profetiaa, Jumalan suurten totuuksien julistamista, mutta muut eivät ole sen kuulemiseen vielä valmiita."},{"book":"1. kirje korinttolaisille","chapter":"14","verse":"23","text":"Jos sellainen, joka ei usko tai jolla ei ole näitä hengellisiä lahjoja, tulee seurakunnan kokoukseen ja kuulee kaikkien puhuvan oudoilla kielillä, hän pitää teitä hulluina."},{"book":"1. kirje korinttolaisille","chapter":"14","verse":"24","text":"Jos taas kaikki profetoitte ja joukkoonne tulee henkilö, joka ei usko tai on vasta äskettäin tullut kristityksi, hän vakuuttuu kuulemansa perusteella syntisyydestään."},{"book":"1. kirje korinttolaisille","chapter":"14","verse":"25","text":"Hänen salaiset ajatuksensa paljastuvat hänen kuunnellessaan, ja hän polvistuu rukoilemaan Jumalaa ja julistaa että itse Jumala on puhunut teidän välityksellänne."},{"book":"1. kirje korinttolaisille","chapter":"14","verse":"26","text":"Rakkaat kristityt! Tarkoitan siis sitä, että kun kokoonnutte yhteen, joku voi laulaa, toinen opettaa, kolmas tuoda Jumalalta saamansa erityisen sanoman, joku puhua kielillä, joku selittää hänen puheensa. Kaiken on edistettävä seurakunnan kasvamista Jumalan tuntemisessa."},{"book":"1. kirje korinttolaisille","chapter":"14","verse":"27","text":"Vain kaksi tai korkeintaan kolme voi puhua kielillä ja hekin vuoron perään."},{"book":"1. kirje korinttolaisille","chapter":"14","verse":"28","text":"Mutta jos paikalla ei ole ketään, joka selittäisi mitä he sanovat, heidän ei pidä puhua kielillä ääneen. He voivat puhua hiljaa itselleen ja Jumalalle, mutta ei julkisesti."},{"book":"1. kirje korinttolaisille","chapter":"14","verse":"29,30","text":"Kaksi tai kolme voi vuorollaan profetoida, jos heillä on siihen lahja, ja muut voivat arvostella. Jos joku saa toisen puhuessa sanoman tai näyn Herralta, hän ei saa keskeyttää puhujaa eikä puhua yhtä aikaa."},{"book":"1. kirje korinttolaisille","chapter":"14","verse":"31","text":"Kaikki, joilla on profetoimisen lahja, voivat puhua vuorollaan, ja muut saavat siitä opetusta ja rohkaisua."},{"book":"1. kirje korinttolaisille","chapter":"14","verse":"32","text":"Muistakaa, että profeetat kykenevät myös keskeyttämään puheensa ja odottamaan vuoroaan.14:32 Sananmukaisesti: »profeettojen henget ovat profeetoille alamaisia»."},{"book":"1. kirje korinttolaisille","chapter":"14","verse":"33","text":"Jumala ei pidä epäjärjestyksestä. Hän tahtoo, että teidän seurakunnassanne, niin kuin muissakin seurakunnissa, vallitsee järjestys."},{"book":"1. kirje korinttolaisille","chapter":"14","verse":"34","text":"Naisten pitäisi olla teidänkin kokouksissanne vain kuuntelijoina, sillä he ovat miestensä alaisia.14:34 Naiset saivat rukoilla ja profetoida (1 Kor. 11:5) ilmeisesti julkisissa kokouksissakin, mutta eivät opettaa miehiä (1 Tim. 2:12). Niinhän Vanha testamenttikin sanoo."},{"book":"1. kirje korinttolaisille","chapter":"14","verse":"35","text":"Jos heidän mielessään herää kysymyksiä, he voivat esittää ne kotona miehelleen. Seurakunnan kokouksissa heidän on sopimatonta puhua."},{"book":"1. kirje korinttolaisille","chapter":"14","verse":"36","text":"Ettekö ole kanssani samaa mieltä? Ajatteletteko, että vain te korinttilaiset tiedätte, mikä on Jumalan tahto? Siinä olette kyllä väärässä."},{"book":"1. kirje korinttolaisille","chapter":"14","verse":"37","text":"Kun kerran väitätte saaneenne profetoimisen lahjan ja muita armolahjoja, teidän pitäisi ensimmäisinä ymmärtää, että puhun vain sellaista, mitä Herra itse on käskenyt."},{"book":"1. kirje korinttolaisille","chapter":"14","verse":"38","text":"Jos joku on vieläkin kanssani eri mieltä, niin olkoon minun puolestani."},{"book":"1. kirje korinttolaisille","chapter":"14","verse":"39","text":"No niin, hyvät uskonveljeni! Tavoitelkaa profetian lahjaa, että puhuisitte selkeästi Jumalan sanaa, älkääkä koskaan sanoko, että on väärin puhua kielillä."},{"book":"1. kirje korinttolaisille","chapter":"14","verse":"40","text":"Pitäkää vain huoli siitä, että kaikki tapahtuu asiallisesti ja järjestyksessä."}]}