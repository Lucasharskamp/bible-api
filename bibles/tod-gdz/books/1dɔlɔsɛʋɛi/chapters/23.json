{"data":[{"book":"1 Dɔlɔ Sɛʋɛi","chapter":"23","verse":"1","text":"Siɛgi zu Davide wola wɔlɔzaɠani da, sii ma voloi wola mɔinɗai, é ná-doun zunui Salomɔn zeɠeni, é sei Izilayɛle unda ga masagi."},{"book":"1 Dɔlɔ Sɛʋɛi","chapter":"23","verse":"2","text":"É Izilayɛle lotuɠɔiti pɛ gaalɛɛni ba ta zalaɠa ɠula nuiti, naa ʋɛɛ Levi nuiti ba."},{"book":"1 Dɔlɔ Sɛʋɛi","chapter":"23","verse":"3","text":"Naama ziɛgi zu é Levi nuiti gaaluni, niiti ta-ɠonagi zeeliai na puusaʋagɔ (30) zu, ti ɠɛni ga nu waaʋuusaʋa maazu lɔsaʋa (38.000)."},{"book":"1 Dɔlɔ Sɛʋɛi","chapter":"23","verse":"4","text":"Ti zaama, masagi Davide yeeloni nu waaʋuufele maazu naanigɔ (24.000) ʋa ga ti lo Ɠɔoɠɔ GALAGI zei ʋɛlɛi lo fai ma wotiiti tuɠɔ. É yeelo nu waadɔzita (6.000) ʋa, naati ti ɠɛ ga kundiɠiiti ta tukpɔɠaaleʋe nuiti."},{"book":"1 Dɔlɔ Sɛʋɛi","chapter":"23","verse":"5","text":"É yeelo nu waanaanigɔ (4.000) ʋa, naati ti ɠɛ ga siɠida makɛ nuiti, é nu waanaanigɔi (4.000) zɔiti kɛ ga guye loo nuiti Ɠɔoɠɔ GALAGI maamusɛ vai zu ga gɛingɛin ganigiti niiti é ti ɓɛtɛni naama vai ma."},{"book":"1 Dɔlɔ Sɛʋɛi","chapter":"23","verse":"6","text":"Davide Levi nuiti gaaɠwɛɛni su ga saʋagɔ, ʋelei ta-ʋɛlɛyeɠeiti seiɗai la kpasu Levi ná-doun saʋagɔiti ba: Gɛɛlɛson, Keɠate, ta Melali."},{"book":"1 Dɔlɔ Sɛʋɛi","chapter":"23","verse":"7","text":"Doun zunu felegɔ ɠa Gɛɛlɛson sɔlɔɔni: Layedan ta Simeyi."},{"book":"1 Dɔlɔ Sɛʋɛi","chapter":"23","verse":"8","text":"Layedan doun zunu saʋagɔ zɔlɔɔni: Ma mɔungi ɠɛni ga Yeɠiyɛle, naa ʋolu Zetame ta Zowɛle."},{"book":"1 Dɔlɔ Sɛʋɛi","chapter":"23","verse":"9","text":"Simeyi ɓalaa doun zunu saʋagɔ zɔlɔɔni: Selomite, Ɠaziyɛle ta Ɠalan. Pɛlɛyeɠe lotuɠɔiti kana, niiti ti ɠulaai Layedan vofodai zu."},{"book":"1 Dɔlɔ Sɛʋɛi","chapter":"23","verse":"10","text":"Simeyi zunu loun naanigɔ ɠiligaa zɔlɔɔni: Yaɠate, Zina, Yeyuse ta Ɓelia."},{"book":"1 Dɔlɔ Sɛʋɛi","chapter":"23","verse":"11","text":"Yaɠate ɠa é ɠɛni ga doun mɔungi, felesiɛi ɠɛ ga Ziza. Yeyuse ta Ɓelia ti la ɠɛni doun mɔinmɔin sɔlɔɔni, naa ɠa é kɛɛni ti ti felegɔ ɓɔni su, ti kɛ ga pɛlɛyeɠe ɠila gaalu bo siɛgi zu."},{"book":"1 Dɔlɔ Sɛʋɛi","chapter":"23","verse":"12","text":"Doun naanigɔ ɠa Keɠate sɔlɔɔni: Amalame, Yiseɠaal, Eɓelɔn, ta Uziyɛle."},{"book":"1 Dɔlɔ Sɛʋɛi","chapter":"23","verse":"13","text":"Amalame ná-doun zunuiti kaa: Aalɔn, ta Moize. Zeelogi woni Aalɔn ta mavofodaiti ba ɠɔoɠɔ faa ma ga ti ɗa botii ɠɛ yeenɔpɛ ada ɲadega wolai, nii a kɛ ti ɗa ansansegiti gala Ɠɔoɠɔ GALAGI ʋɛ, ti botii ɠɛ bɛ, ta ti ɗa tuyai loo daaseigi zu ɠɔ."},{"book":"1 Dɔlɔ Sɛʋɛi","chapter":"23","verse":"14","text":"GALA botiɠɛ nui Moize mavofodaiti gaaluni Levi wolodamaiti saama."},{"book":"1 Dɔlɔ Sɛʋɛi","chapter":"23","verse":"15","text":"Moize ná-doun zunuiti ti ɠɛni ga: Gɛɛlɛsome, ta Eliyezɛɛl."},{"book":"1 Dɔlɔ Sɛʋɛi","chapter":"23","verse":"16","text":"Gɛɛlɛsome ná-doun zunui ɠɛni ga kundiɠii Seɓuwɛle."},{"book":"1 Dɔlɔ Sɛʋɛi","chapter":"23","verse":"17","text":"Doun zunu ɠila nɔ ɠa Eliyezɛɛl sɔlɔɔni, kundiɠii nii daaseigi ɠɛni ga Leyaɓia. Kɛlɛ Leyaɓia mavofodaiti ti wola mɔinni."},{"book":"1 Dɔlɔ Sɛʋɛi","chapter":"23","verse":"18","text":"Yiseɠaal ná-doun zunui ɠɛni ga kundiɠii Selomite."},{"book":"1 Dɔlɔ Sɛʋɛi","chapter":"23","verse":"19","text":"Eɓelɔn ná-doun zunuiti kaa: Doun mɔungi ɠɛni ga Yeliya, felesiɛi ɠɛ ga Amalia, saʋasiɛi ɠɛ ga Yaɠaziyɛle, naanisiɛi ɠɛ ga Yekameyame."},{"book":"1 Dɔlɔ Sɛʋɛi","chapter":"23","verse":"20","text":"Uziyɛle ná-doun zunu mɔungi ɠɛni ga Misé, felesiɛi ɠɛ ga Yisiya."},{"book":"1 Dɔlɔ Sɛʋɛi","chapter":"23","verse":"21","text":"Melali ná-doun zunuiti kaa: Maali ta Musi. Maali ná-doun zunuiti ti ɠɛni ga Eleazaal ta Kise."},{"book":"1 Dɔlɔ Sɛʋɛi","chapter":"23","verse":"22","text":"Eleazaal zaani, é la doun zunu zɔlɔɔni, anzanu lointi nɔ ɠa é ti zɔlɔɔni. Naati ti zeini Kise ná-doun zunuiti bɛ, ta niiti ti ɠɛni ga bolodamaiti."},{"book":"1 Dɔlɔ Sɛʋɛi","chapter":"23","verse":"23","text":"Zunu loun saʋagɔ ɠa Musi sɔlɔɔni: Maali, Edɛɛl ta Yelemɔte."},{"book":"1 Dɔlɔ Sɛʋɛi","chapter":"23","verse":"24","text":"Levi mavofodaiti kana, ʋelei ti zeiɗai la su kpɛkpɛ ga pɛlɛyeɠe ʋelei, pɛlɛyeɠe lotuɠɔiti ɓalaa kana ti laaseigiti sɛʋɛai ga gilagila daasei sɛʋɛ ziɛgi zu, ti ɠɛni lɔɔzu Ɠɔoɠɔ GALAGI zei ʋɛlɛi wu wotii zu, é zo kona ʋuufelegɔ (20) ma, é lɛ zeemaazu."},{"book":"1 Dɔlɔ Sɛʋɛi","chapter":"23","verse":"25","text":"Tɔɔzei Davide ɠɛni ma: «Izilayɛle ná-GALAGI, Ɠɔoɠɔ GALAGI dooɠogi vea ná-nuɓusɛiti bɛ, é zeizuʋɛ ɠɛa ga Zeluzalɛme eyɛsu ɠɔ."},{"book":"1 Dɔlɔ Sɛʋɛi","chapter":"23","verse":"26","text":"Levi nuiti ti la mɔ seɠe ʋɛlɛ ɲadegai zeɠea, ti ʋa ɗa leʋe da, ta bu zɔɔlaiti pɛ.»"},{"book":"1 Dɔlɔ Sɛʋɛi","chapter":"23","verse":"27","text":"Davide ná-deve ɠaaɓelagi ɠa é kɛɛni ti Levi nuiti daaseigiti sɛʋɛni gaalu sɛʋɛi zu, é zo kona ʋuufelegɔ (20) ma, é lɛ zeemaazu."},{"book":"1 Dɔlɔ Sɛʋɛi","chapter":"23","verse":"28","text":"Ta-wotii ɠɛni ga ti ɗa ɓɔ Aalɔn mavofodaiti ba Ɠɔoɠɔ GALAGI zei ʋɛlɛi wu, tiya ɠa ti ɠɛni wɛlɛzu ma ɠoizuʋɛ ma, ta pɛɛ ba ʋɛlɛ goiti, ti ɗa aniiti maaɲade niiti ti veai Ɠɔoɠɔ GALAGI ʋɛ, ta GALA sei ʋɛlɛi wu wotii pɛ."},{"book":"1 Dɔlɔ Sɛʋɛi","chapter":"23","verse":"29","text":"Ti ɗa ɓuluiti kpɛtɛ, niiti ti veai Ɠɔoɠɔ GALAGI ʋɛ, ti ɓulu vukɔi ɓɛtɛ vebɛ zalaɠaiti kula vai zu, ti ɓulu lɛɛvɛiti kpɛtɛ, nii lɛʋɛ la su, ti vebɛ zalaɠaiti kpɛtɛ niiti ti mɔsu, ta niiti ti ɠaayɔgai ga gulɔi, ta ani ɠɔɠɔ ganii ma zii pɛ."},{"book":"1 Dɔlɔ Sɛʋɛi","chapter":"23","verse":"30","text":"Naa ʋoluma, tanigaa ti maanɛɛni ga folo-o-folo ti ɗa li sobu ɠilagila ta kpɔkɔ ɠilagila, ti ɗa Ɠɔoɠɔ GALAGI maamusɛ, ti dɛbi."},{"book":"1 Dɔlɔ Sɛʋɛi","chapter":"23","verse":"31","text":"Ti ɗa gala zalaɠaiti kula Ɠɔoɠɔ GALAGI ʋɛ, dooɠo foloiti, alu toga niinɛi ma vɛtiiti ma, ta gaalɛbaiti su, é zoloo naa liegɔi ma nii ma levei zɛʋɛni, é ve ti ya."},{"book":"1 Dɔlɔ Sɛʋɛi","chapter":"23","verse":"32","text":"Ti maanɛɛni ga ti ɗa wɛlɛ GALA daaɠomi seɠe ʋɛlɛi ma ta seizu ɲadegai, ti ɓɔ ti-ɠɛɛlointi Aalɔn mavofodaiti ba Ɠɔoɠɔ GALAGI zei ʋɛlɛi wu wotii pɛ su."}]}