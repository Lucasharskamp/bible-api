{"data":[{"book":"Tito","chapter":"3","verse":"1","text":"Uwakumbuse iwanu kuwategheletsa iwakulu na iwanu wane uwetso, kuwahulikitsa na kwiyandaa kutenda ghose ighanoghile,"},{"book":"Tito","chapter":"3","verse":"2","text":"waleke kumligha imunu wowose, waleke kuwa waghobo, wawalangule iwanu wangi, wawe wahole kwe iwanu wose."},{"book":"Tito","chapter":"3","verse":"3","text":"Kwaapfila aho ghumwande na twetwe tsatukala twawabotsi, ng'atuhulikitse bae, tsatubughighwa, aku twotumikila dong'o na uhondo wose. Tsatukala kwa ukwihila na kwionela chepfu, iwanu tsawatuhila na twetwe tsatuwahila."},{"book":"Tito","chapter":"3","verse":"4","text":"Lekeni uluso na unoghelo we Imulungu, Mkombotsi wetu haughubulighwe,"},{"book":"Tito","chapter":"3","verse":"5","text":"tsakatukombola si kwaajili ye ichinu chochose ichinoghile chatutendile twetwe, ila kwa libatsi lyake, kubitila Ghumuhe Mwenzeluka iyotutenda twelekighwe lwa keli na kuwa iwanu wa sambi kwa kutuopfugha."},{"book":"Tito","chapter":"3","verse":"6","text":"Imulungu tsakatughalila ghendo Ghumuhe Mwenzeluka kubitila Yesu Kiristu, Mkombotsi wetu,"},{"book":"Tito","chapter":"3","verse":"7","text":"ili kwa uluso wake tutogholighwe kuwa tunogha na kuubokela ughima wa ghamatsuwa ghose watuulolela."},{"book":"Tito","chapter":"3","verse":"8","text":"Imbuli ino yolongesa, nokubama ulonge imbuli ino kwe ingupfu, ili awala iwamtoghole Imulungu wakumbuke kukala mne ghamatendo ghanoghile. Agho ghanogha na ghowatenda iwanu wabwede."},{"book":"Tito","chapter":"3","verse":"9","text":"Lekeni kaleni kutali na midawalo ya ubwotsi, na ghamataghwa gha lukolo, ughobo na ukwihisanyila mbuli tsa Ghamalaghitso, kwaapfila pfinu apfo pfahela mana na ng'apfiwapfila bae."},{"book":"Tito","chapter":"3","verse":"10","text":"Imunu msongetsi, umkanye mala imwe na ya keli, kuya umleme."},{"book":"Tito","chapter":"3","verse":"11","text":"Kuya kwomanya imunu ka ayo keyaghitsa na kana nzambi, natso tsomlangusa ka kana matotso."},{"book":"Tito","chapter":"3","verse":"12","text":"Hanitsowatuma Aritema na Tukiko kuna ghweghwe, utende ka pfaudaha utse kuna nene aku Nikapoli, kwaapfila nobama kukala aku ghamatsuwa gha chipfeghetsi."},{"book":"Tito","chapter":"3","verse":"13","text":"Utende pfaudaha umwapfile mmanya malaghitso Sena na Apolo ili wadahe ukwandusa ghumwanza ghwawo, kuya ulole waleke kuhungukighwa chinu."},{"book":"Tito","chapter":"3","verse":"14","text":"Iwanu wetu wobamighwa welangulitse kusang'ana ng'onde tsinoghile ili weyapfile wenyegho mna aghala ghawobama, waleke kukala hela."},{"book":"Tito","chapter":"3","verse":"15","text":"Iwanu wose iwali na nene wokulamsa. Uwalamse iwanu iwomtoghola Yesu."}]}