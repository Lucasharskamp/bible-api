{"data":[{"book":"Genesisi","chapter":"22","verse":"1","text":"Shure kwaizvozvo, Mwari akaedza Abhurahama. Akati kwaari, “Abhurahama!”"},{"book":"Genesisi","chapter":"22","verse":"2","text":"Ipapo Mwari akati, “Tora mwanakomana wako, mwanakomana wako mumwe oga, Isaka, iye waunoda, uende kunyika yeMoria. Umubayire ikoko sechipiriso chinopiswa pane rimwe gomo randichakuudza.”"},{"book":"Genesisi","chapter":"22","verse":"3","text":"Mangwanani akatevera, Abhurahama akamuka akasunga mbongoro yake. Akatora varanda vake vaviri nomwanakomana wake Isaka. Akati atema huni dzechipiriso chinopiswa dzakakwana, akasimuka akaenda kunzvimbo yaakanga audzwa nezvayo naMwari."},{"book":"Genesisi","chapter":"22","verse":"4","text":"Pazuva rechitatu, Abhurahama akasimudza meso ake akaona nzvimbo yacho ichiri kure."},{"book":"Genesisi","chapter":"22","verse":"5","text":"Akati kuvaranda vake, “Sarai henyu pano nembongoro iyi, ini nomukomana timboyambukira uko. Tichandonamata tigodzoka hedu kwamuri.”"},{"book":"Genesisi","chapter":"22","verse":"6","text":"Abhurahama akatora huni dzechipiriso chinopiswa akadziisa pana Isaka mwanakomana wake, uye iye pachake akatakura moto nebanga. Pavakanga vachifamba pamwe chete vari vaviri,"},{"book":"Genesisi","chapter":"22","verse":"7","text":"Isaka akataura nababa vake Abhurahama akati, “Baba!”"},{"book":"Genesisi","chapter":"22","verse":"8","text":"Abhurahama akapindura akati, “Mwari pachake ndiye achapa gwayana rechipiriso chinopiswa, mwanakomana wangu.”"},{"book":"Genesisi","chapter":"22","verse":"9","text":"Vakati vasvika panzvimbo yaakanga ataurirwa nezvayo naMwari, Abhurahama akavaka aritari ipapo uye akaisa huni pamusoro payo. Akasunga mwanakomana wake Isaka akamuradzika paaritari, pamusoro pehuni."},{"book":"Genesisi","chapter":"22","verse":"10","text":"Ipapo akatambanudza ruoko rwake akatora banga kuti auraye mwanakomana wake."},{"book":"Genesisi","chapter":"22","verse":"11","text":"Asi mutumwa waJehovha akadanidzira kwaari kubva kudenga akati, “Abhurahama! Abhurahama!”"},{"book":"Genesisi","chapter":"22","verse":"12","text":"Akati, “Usaisa ruoko rwako pamukomana. Usamboita chimwe chinhu kwaari. Zvino ndava kuziva kuti unotya Mwari, nokuti hauna kundinyima mwanakomana wako, mwanakomana wako mumwe woga.”"},{"book":"Genesisi","chapter":"22","verse":"13","text":"Abhurahama akasimudza meso ake uye ipapo padenhere akaona gondobwe rakabatwa nenyanga dzaro. Akaendapo akatora gondobwe akaribayira sechipiriso chinopiswa."},{"book":"Genesisi","chapter":"22","verse":"14","text":"Saka Abhurahama akatumidza nzvimbo iyo kuti, “Jehovha Achapa.” Uye nanhasi zvinonzi, “Pagomo raJehovha ndipo pazvichapiwa.”"},{"book":"Genesisi","chapter":"22","verse":"15","text":"Mutumwa waJehovha akadana kuna Abhurahama kubva kudenga kechipiri"},{"book":"Genesisi","chapter":"22","verse":"16","text":"akati, “Ndinopika neni pachangu, ndizvo zvinotaura Jehovha, kuti nokuda kwokuti waita izvi uye kuti hauna kundinyima mwanakomana wako, mwanakomana wako mumwe oga,"},{"book":"Genesisi","chapter":"22","verse":"17","text":"zvirokwazvo ndichakuropafadza uye ndichaita kuti zvizvarwa zvako zviwande senyeredzi dzokudenga uye sejecha riri pamahombekombe egungwa. Zvizvarwa zvako zvichatora maguta avavengi vavo,"},{"book":"Genesisi","chapter":"22","verse":"18","text":"uye kubudikidza navana vako ndudzi dzose dzapanyika dzicharopafadzwa, nokuti wakanditeerera.”"},{"book":"Genesisi","chapter":"22","verse":"19","text":"Ipapo Abhurahama akadzokera kuvaranda vake, vakasimuka vose pamwe chete vakaenda kuBheerishebha."},{"book":"Genesisi","chapter":"22","verse":"20","text":"Shure kwaizvozvo, Abhurahama akaudzwa kuti, “Mirika ava maiwo; akaberekera mununʼuna wako Nahori vanakomana vanoti:"},{"book":"Genesisi","chapter":"22","verse":"21","text":"Uzi dangwe, Bhuzi mununʼuna wake,"},{"book":"Genesisi","chapter":"22","verse":"22","text":"Kesedhi, Hazo, Piridhashi, Jidhirafi naBhetueri.”"},{"book":"Genesisi","chapter":"22","verse":"23","text":"Bhetueri akabereka Rabheka."},{"book":"Genesisi","chapter":"22","verse":"24","text":"Murongo wake ainzi Reuma, naiyewo akava navanakomana vaiti:"}]}