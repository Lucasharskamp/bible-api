{"data":[{"book":"মাৰ্ক","chapter":"1","verse":"1","text":"ঈশ্বৰৰ পুত্র যীচু খ্রীষ্টৰ শুভবাৰ্তাৰ আৰম্ভণ।"},{"book":"মাৰ্ক","chapter":"1","verse":"2","text":"যিচয়া ভাববাদীৰ পুস্তকত যেনেকৈ লিখা আছে,"},{"book":"মাৰ্ক","chapter":"1","verse":"3","text":"“মৰুপ্ৰান্তত এজনৰ কণ্ঠস্বৰ শুনা গৈছে, 1:3 মলা 3:1; যিচ 40:3"},{"book":"মাৰ্ক","chapter":"1","verse":"4","text":"এইদৰে মৰুপ্ৰান্তত বাপ্তিস্ম কৰোঁতা আৰু পাপ মোচনৰ অৰ্থে মন-পালটনৰ বাপ্তিস্মৰ কথা ঘোষণা কৰোঁতা যোহন আহিল।"},{"book":"মাৰ্ক","chapter":"1","verse":"5","text":"তাতে গোটেই যিহুদীয়া আৰু যিৰূচালেমৰ সকলো লোক তেওঁৰ ওচৰ চাপিবলৈ ওলাই আহিল আৰু নিজৰ নিজৰ পাপ স্বীকাৰ কৰি, 1:5 গীত 32:5; হিতো 28:13; 1 যো 8:10 তেওঁৰ দ্বাৰাই যৰ্দ্দন নদীত বাপ্তিস্ম ল’লে।"},{"book":"মাৰ্ক","chapter":"1","verse":"6","text":"সেই যোহনে উটৰ নোমৰ কাপোৰ আৰু কঁকালত চামৰাৰ টঙালি বান্ধিছিল৷ আৰু তেওঁ কচুৱা ফৰিং আৰু হাবিৰ মৌ খাইছিল।"},{"book":"মাৰ্ক","chapter":"1","verse":"7","text":"তেওঁ ঘোষণা কৰি ক’লে, “মোতকৈ শক্তিমান এজন মোৰ পাছত আহি আছে আৰু মই, তেওঁৰ পাদুকাৰ ফিটাৰ বান্ধ তল মূৰ কৰি খুলিবৰো যোগ্য নহওঁ।"},{"book":"মাৰ্ক","chapter":"1","verse":"8","text":"মই আপোনালোকক পানীত বাপ্তিস্ম দিলোঁ; কিন্তু তেওঁ পবিত্ৰ আত্মাত বাপ্তিস্ম দিব।”1:8 পাঁ 1:5, 8; 2:1-4"},{"book":"মাৰ্ক","chapter":"1","verse":"9","text":"সেই সময়ত যীচু গালীল দেশৰ নাচৰতৰ পৰা আহি, যোহনৰ দ্বাৰাই যৰ্দ্দন নদীত বাপ্তিস্ম ল’লে।"},{"book":"মাৰ্ক","chapter":"1","verse":"10","text":"তেওঁ পানীৰ পৰা উঠি আহোতেই আকাশ দুফাল হৈ যোৱা আৰু কপৌৰ নিচিনা তেওঁৰ ওপৰলৈ আত্মাক নমা দেখিলে।"},{"book":"মাৰ্ক","chapter":"1","verse":"11","text":"আৰু এইদৰে আকাশ-বাণী হ’ল যে, “তুমি মোৰ প্রিয় পুত্র৷ তোমাত মই পৰম সন্তুষ্ট।”1:11 মলা 3:1; যিচ 40:3"},{"book":"মাৰ্ক","chapter":"1","verse":"12","text":"তেতিয়া পবিত্র আত্মাই তেওঁক মৰুপ্ৰান্তলৈ চালিত কৰি লৈ গ’ল।"},{"book":"মাৰ্ক","chapter":"1","verse":"13","text":"সেই মৰুপ্ৰান্তত তেওঁ চল্লিশ দিনলৈকে বনৰীয়া জন্তুৰ লগত থাকোতে চয়তানৰ দ্বাৰাই পৰীক্ষিত হ’ল; আৰু স্বৰ্গৰ দূত সকলে তেওঁৰ শুশ্রূষা কৰিলে।"},{"book":"মাৰ্ক","chapter":"1","verse":"14","text":"যোহনক বন্দীশালত থোৱাৰ পাছত যীচু গালীল দেশলৈ গ’ল আৰু ঈশ্বৰৰ শুভবাৰ্তা ঘোষণা কৰিলে৷"},{"book":"মাৰ্ক","chapter":"1","verse":"15","text":"যীচুৱে প্ৰচাৰ কৰিলে আৰু ক’লে, “কাল সম্পূৰ্ণ হ’ল, 1:15 গীত 32:5; হিতো 28:13; 1 যো 8:10 আৰু ঈশ্বৰৰ ৰাজ্য ওচৰ হ’ল৷ তোমালোকে মন-পালটন কৰা আৰু শুভবাৰ্তাত বিশ্বাস কৰা”।"},{"book":"মাৰ্ক","chapter":"1","verse":"16","text":"পাছত তেওঁ গালীল সাগৰৰ তীৰেদি গৈ থাকোতে, 1:16 পাঁ 1:5, 8; 2:1-4 চিমোন আৰু চিমোনৰ ভায়েক আন্দ্রিয়ক সাগৰত জাল বাই থকা দেখিলে; কিয়নো তেওঁলোক জালোৱা আছিল।"},{"book":"মাৰ্ক","chapter":"1","verse":"17","text":"তেতিয়া যীচুৱে তেওঁলোকক ক’লে, “মোৰ পাছত আহা; মই তোমালোকক মানুহ ধৰা জালোৱা কৰিম”।"},{"book":"মাৰ্ক","chapter":"1","verse":"18","text":"তেতিয়াই তেওঁলোকে জালবোৰ এৰি যীচুৰ পাছে পাছে গ’ল।"},{"book":"মাৰ্ক","chapter":"1","verse":"19","text":"পাছত যীচুৱে অলপ দূৰ আগুৱাই গৈ থাকোতে, চিবদিয়ৰ পুতেক যাকোব আৰু তেওঁৰ ভায়েক যোহনক দেখিলে; তেওঁলোকেও নাৱত জাল মেৰামতি কৰি আছিল।"},{"book":"মাৰ্ক","chapter":"1","verse":"20","text":"তেওঁ তেতিয়াই তেওঁলোকক মাতিলে; লগে লগে তেওঁলোকে নিজৰ বাপেক চিবদিয় ও কাম কৰা বনুৱাৰ সকলে সৈতে নাও এৰি যীচুৰ পাছে পাছে গ’ল।"},{"book":"মাৰ্ক","chapter":"1","verse":"21","text":"পাছত তেওঁলোকে কফৰনাহূমলৈ গ’ল আৰু বিশ্ৰামবাৰ আহিলত নাম-ঘৰত সোমাই উপদেশ দিলে।"},{"book":"মাৰ্ক","chapter":"1","verse":"22","text":"তেওঁৰ উপদেশত লোক সকলে বিস্ময় মানিলে, কিয়নো তেওঁ বিধানৰ অধ্যাপক সকলে উপদেশ দিয়াৰ নিচিনাকৈ নিদি ক্ষমতাপন্ন ব্যক্তিৰ দৰে তেওঁলোকক উপদেশ দিলে।"},{"book":"মাৰ্ক","chapter":"1","verse":"23","text":"সেই সময়ত তেওঁলোকৰ সেই নাম-ঘৰতে অশুচি আত্মাই1:23 লূক 4:33-37 ধৰা এজন মানুহ আছিল। তেওঁ আটাহ পাৰি ক’লে,"},{"book":"মাৰ্ক","chapter":"1","verse":"24","text":"“হে নাচৰতীয়া যীচু, আপোনাৰ লগত আমাৰ কি কাম? আপুনি আমাক নষ্ট কৰিবৰ বাবে আহিলে নে? আপুনি কোন, মই জানো৷ আপুনি ঈশ্বৰৰ পবিত্ৰ জন”।"},{"book":"মাৰ্ক","chapter":"1","verse":"25","text":"কিন্তু যীচুৱে তাক ডবিয়াই ক’লে, “মনে মনে থাক আৰু ইয়াৰ পৰা বাহিৰ ওলা!”"},{"book":"মাৰ্ক","chapter":"1","verse":"26","text":"তেতিয়া সেই অশুচি আত্মাই এক ডাঙৰ মাতেৰে চিঞৰি মানুহ জনক তলত পেলাই মুচৰি তেওঁৰ পৰা বাহিৰ ওলাই গ’ল।"},{"book":"মাৰ্ক","chapter":"1","verse":"27","text":"তাতে সকলোৱে বিস্ময় মানি, ইজনে সিজনে সোধা-সুধি কৰি কলে, “এইয়া কি? ক্ষমতাপন্ন জনৰ দৰে এক নতুন উপদেশ! এওঁ অশুচি আত্মাকো আজ্ঞা দিয়াত, সিহঁতেও দেখোন এওঁক মানে”।"},{"book":"মাৰ্ক","chapter":"1","verse":"28","text":"তেতিয়া তেওঁৰ খ্যাতি গালীল প্ৰদেশৰ চৌদিশে আৰু সেই অঞ্চলৰ সকলো ঠাইলৈ বিয়পি গ’ল।"},{"book":"মাৰ্ক","chapter":"1","verse":"29","text":"পাছত তেওঁলোকে নাম-ঘৰৰ পৰা ওলাই আহি চিমোন আৰু আন্দ্রিয়ৰ ঘৰত সোমাল। তেওঁলোকৰ লগত যাকোব আৰু যোহনো আছিল।"},{"book":"মাৰ্ক","chapter":"1","verse":"30","text":"তাতে চিমোনৰ শাহুৱেক জ্বৰত অসুস্থ হৈ বিচনাত পৰি আছিল৷ তেতিয়াই তেওঁলোকে তেওঁৰ বিষয়ে যীচুক জনালে।"},{"book":"মাৰ্ক","chapter":"1","verse":"31","text":"তাতে তেওঁ ওচৰলৈ আহি তেওঁৰ হাতত ধৰিলে আৰু তেওঁক তুলিলে৷ তেতিয়া সেই জ্বৰে তেওঁক এৰিলে, আৰু তেওঁ তেওঁলোকৰ সেৱা-শুশ্রূষা কৰিবলৈ ধৰিলে।"},{"book":"মাৰ্ক","chapter":"1","verse":"32","text":"সেই দিনা সন্ধিয়া বেলি মাৰ গলত, লোক সকলে সকলো ৰোগীক আৰু ভূতে পোৱা লোক সকলক তেওঁৰ ওচৰলৈ আনিলে;"},{"book":"মাৰ্ক","chapter":"1","verse":"33","text":"আৰু নগৰৰ লোক সকল আহি দুৱাৰ-মুখতে গোট খালে।"},{"book":"মাৰ্ক","chapter":"1","verse":"34","text":"তাতে তেওঁ নানা বিধ ৰোগত কষ্ট পাই থকা অনেক ৰোগীক সুস্থ কৰিলে আৰু ভূতে পোৱা বহু লোকৰ পৰা ভূত খেদালে৷ কিন্তু ভূতবোৰক একো কথা কবলৈ নিদিলে; কিয়নো সিহঁতে তেওঁক জানিছিল৷"},{"book":"মাৰ্ক","chapter":"1","verse":"35","text":"অতি ৰাতিপুৱা প্ৰায় আন্ধাৰ হৈ থাকোতেই তেওঁ উঠি, বাহিৰলৈ ওলাই গৈ নির্জন ঠাইত প্ৰাৰ্থনা কৰি আছিল।"},{"book":"মাৰ্ক","chapter":"1","verse":"36","text":"পাছত চিমোন আৰু লগৰবোৰে তেওঁক বিচাৰি গ’ল৷"},{"book":"মাৰ্ক","chapter":"1","verse":"37","text":"পাছত তেওঁক পাই কলে, “সকলোৱে আপোনাক বিচাৰি আছে”।"},{"book":"মাৰ্ক","chapter":"1","verse":"38","text":"তাতে তেওঁ তেওঁলোকক ক’লে, “ব’লা, আমি ওচৰৰ আন ঠাইবোৰলৈ যাওঁ, সেই ঠাইবোৰতো মই বাক্য ঘোষণা কৰিব লাগে; মই এই বাবেই ওলাই আহিলোঁ”।1:38 গীত 40:7-9; যিচ 61:1"},{"book":"মাৰ্ক","chapter":"1","verse":"39","text":"পাছত তেওঁ গৈ, গালীল প্ৰদেশৰ সকলো ঠাইতে, তেওঁলোকৰ নাম-ঘৰবোৰতো প্রচাৰ কৰিলে আৰু ভূতবোৰক খেদালে।"},{"book":"মাৰ্ক","chapter":"1","verse":"40","text":"তাতে1:40 মথি 8:2-4; লূক 5:12-15 এজন কুষ্ঠ ৰোগী তেওঁৰ ওচৰলৈ আহিল; আৰু সবিনয়েৰে তেওঁৰ সন্মুখত আঁঠু লৈ ক’লে, “আপুনি যদি ইচ্ছা কৰে, তেনেহলে মোক শুচি কৰিব পাৰে”।"},{"book":"মাৰ্ক","chapter":"1","verse":"41","text":"তেতিয়া তেওঁৰ মৰম লাগিল আৰু হাত মেলি তেওঁক চুই ক’লে, “মই ইচ্ছা কৰিছোঁ৷ শুচি হোৱা”।"},{"book":"মাৰ্ক","chapter":"1","verse":"42","text":"তেতিয়া তেওঁৰ শৰীৰৰ পৰা কুষ্ঠৰোগ আতৰিল আৰু তেওঁ শুচি হ’ল।"},{"book":"মাৰ্ক","chapter":"1","verse":"43","text":"যীচুৱে তেওঁক কঠোৰ আজ্ঞা দি বিদায় দিলে।"},{"book":"মাৰ্ক","chapter":"1","verse":"44","text":"যীচুৱে তেওঁক ক’লে, “সাৱধান হোৱা; কোনো ব্যক্তিক একো নকবা; কিন্তু যোৱা, পুৰোহিতৰ ওচৰত গৈ নিজকে দেখুওৱা আৰু তুমি শুচি হবৰ অৰ্থে মোচিয়ে যি যি উ‌‌ৎসৰ্গ কৰিবলৈ আজ্ঞা দিলে, তেওঁলোকক সাক্ষ্য দিবৰ বাবে সেইবোৰ উ‌‌ৎসৰ্গ কৰাগৈ”।"},{"book":"মাৰ্ক","chapter":"1","verse":"45","text":"কিন্তু তেওঁ ওলাই গৈ সকলোৰে আগত ঘোষণা কৰিবলৈ ধৰিলে৷ আৰু এই কথা এনে ধৰণে প্রকাশ হবলৈ ধৰিলে যে, যীচুৱে প্রকাশ্যৰূপে কোনো নগৰত সোমাব নোৱাৰা হ’ল৷ তেওঁ গৈ বাহিৰত নিৰ্জন ঠাইবোৰত থাকিবলগীয়া হ’ল যাতে চাৰিওফালৰ পৰা লোক সকলে তেওঁৰ ওচৰলৈ আহিব পাৰে।"}]}