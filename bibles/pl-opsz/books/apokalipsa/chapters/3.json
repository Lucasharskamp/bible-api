{"data":[{"book":"Apokalipsa","chapter":"3","verse":"1","text":"Aniołowi kościoła w Sardes napisz tak:"},{"book":"Apokalipsa","chapter":"3","verse":"2","text":"Dlatego uważaj na siebie! Zadbaj też o tych, którzy pozostali przy życiu, ale są już bliscy śmierci! Twoje czyny są w oczach Boga dalekie od doskonałości."},{"book":"Apokalipsa","chapter":"3","verse":"3","text":"Wróć więc do nauki, którą przyjąłeś na początku! Uchwyć się jej i opamiętaj się! Jeśli nie posłuchasz, zjawię się nieoczekiwanie jak złodziej i nie zorientujesz się, kiedy nadejdę!"},{"book":"Apokalipsa","chapter":"3","verse":"4","text":"Masz jednak w Sardes kilku ludzi, którzy nie pobrudzili swoich szat. Będą oni chodzić razem ze Mną w białych szatach, gdyż są tego godni."},{"book":"Apokalipsa","chapter":"3","verse":"5","text":"Zwycięzcy dam białe szaty i nie usunę jego imienia z księgi życia, ale przyznam się do niego wobec Ojca i Jego aniołów."},{"book":"Apokalipsa","chapter":"3","verse":"6","text":"Kto ma uszy do słuchania, niech uważnie słucha tego, co Duch mówi do kościołów!"},{"book":"Apokalipsa","chapter":"3","verse":"7","text":"Aniołowi kościoła w Filadelfii napisz tak:"},{"book":"Apokalipsa","chapter":"3","verse":"8","text":"Znam twoje czyny. Wiem, że nie posiadasz wielkiej mocy, a jednak trzymałeś się mojego słowa i nie zaparłeś się Mnie. Dlatego otworzyłem przed tobą drzwi, których nikt nie może zamknąć."},{"book":"Apokalipsa","chapter":"3","verse":"9","text":"Sprawię, że ci, którzy podają się za pobożnych Żydów, choć w rzeczywistości należą do szatana, przyjdą i padną u twoich stóp, i zrozumieją, że cię kocham."},{"book":"Apokalipsa","chapter":"3","verse":"10","text":"Ponieważ wytrwale trzymałeś się mojego słowa, ochronię cię w czasie próby, której poddany zostanie cały świat i wszyscy jego mieszkańcy."},{"book":"Apokalipsa","chapter":"3","verse":"11","text":"Już wkrótce powrócę! Pilnuj więc tego, co masz, aby nikt nie odebrał ci czekającego na ciebie wieńca."},{"book":"Apokalipsa","chapter":"3","verse":"12","text":"Zwycięzcę uczynię filarem w świątyni mojego Boga i nikt nie będzie w stanie go z niej usunąć. Wypiszę na nim imię mojego Boga oraz nazwę Jego miasta—nowej Jerozolimy, zstępującej z nieba, od mojego Boga. Wypiszę na nim również moje nowe imię!"},{"book":"Apokalipsa","chapter":"3","verse":"13","text":"Kto ma uszy do słuchania, niech uważnie słucha tego, co Duch mówi do kościołów!"},{"book":"Apokalipsa","chapter":"3","verse":"14","text":"Aniołowi kościoła w Laodycei napisz tak:"},{"book":"Apokalipsa","chapter":"3","verse":"15","text":"Znam twoje czyny. Nie jesteś ani zimny, ani gorący. Obyś się zdecydował!"},{"book":"Apokalipsa","chapter":"3","verse":"16","text":"Skoro jednak jesteś tylko letni—ani zimny, ani gorący—wypluję cię z moich ust."},{"book":"Apokalipsa","chapter":"3","verse":"17","text":"Mówisz: „Jestem bogaty, wszystko mam i niczego mi nie brakuje”. Nie zdajesz sobie jednak sprawy z tego, że tak naprawdę jesteś godnym pożałowania nędzarzem—biednym, ślepym i nagim."},{"book":"Apokalipsa","chapter":"3","verse":"18","text":"Radzę ci więc kupić ode Mnie złoto, które zostało oczyszczone w ogniu, a wtedy naprawdę staniesz się bogaty. Kup ode Mnie również białą szatę, abyś mógł się nią okryć i byś nie musiał wstydzić się swojej nagości. Kup także maść do oczu, abyś przejrzał."},{"book":"Apokalipsa","chapter":"3","verse":"19","text":"Wszystkich, których kocham, upominam i karzę. Bądź gorliwy i opamiętaj się!"},{"book":"Apokalipsa","chapter":"3","verse":"20","text":"Oto stanąłem przed drzwiami i pukam. Jeśli ktoś usłyszy mój głos i otworzy drzwi, wejdę do niego i będziemy razem ucztować: Ja z nim, a on ze Mną."},{"book":"Apokalipsa","chapter":"3","verse":"21","text":"Zwycięzcy pozwolę zasiąść razem ze Mną na moim tronie—Ja również jako zwycięzca zasiadłem z Ojcem na Jego tronie."},{"book":"Apokalipsa","chapter":"3","verse":"22","text":"Kto ma uszy do słuchania, niech uważnie słucha tego, co Duch mówi do kościołów!"}]}