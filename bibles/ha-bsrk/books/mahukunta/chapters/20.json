{"data":[{"book":"Mahukunta","chapter":"20","verse":"1","text":"Sa’an nan dukan Isra’ilawa daga Dan zuwa Beyersheba kuma daga ƙasar Gileyad mutane kamar mutum guda suka fito suka taru a gaban Ubangiji a Mizfa."},{"book":"Mahukunta","chapter":"20","verse":"2","text":"Shugabanni dukan kabilan mutane na kabilan Isra’ila suka zazzauna a wurarensu a taron jama’ar Allah, mayaƙa dubu ɗari huɗu masu ɗamara da takuba."},{"book":"Mahukunta","chapter":"20","verse":"3","text":"(Mutanen Benyamin suka ji cewa Isra’ilawa sun haura zuwa Mizfa.) Sa’an nan Isra’ilawa suka ce, “Gaya mana yadda wannan mugun abu ya faru.”"},{"book":"Mahukunta","chapter":"20","verse":"4","text":"Sai Balawen, mijin matar da aka kashe ya ce, “Ni da ƙwarƙwarata mun zo Gibeya a Benyamin don mu kwana."},{"book":"Mahukunta","chapter":"20","verse":"5","text":"Da dad dare mutanen Gibeya suka bi ni suka kewaye gidan da niyya su kashe ni. Suka yi wa ƙwarƙwarata fyaɗe, har ta mutu."},{"book":"Mahukunta","chapter":"20","verse":"6","text":"Na ɗauki ƙwarƙwarata na yayyanka gunduwa-gunduwa na aika da shi ga kowane yankin gādon Isra’ila, domin sun aikata mugu abu da abin kunya a Isra’ila."},{"book":"Mahukunta","chapter":"20","verse":"7","text":"To, dukanku Isra’ilawa, sai ku yi magana ku kuma yanke hukuncinku.”"},{"book":"Mahukunta","chapter":"20","verse":"8","text":"Dukan mutane suka tashi kamar mutum ɗaya, suna cewa “Ba waninmu da zai tafi gida. Sam, babu ko ɗayanmu da zai koma gidansa."},{"book":"Mahukunta","chapter":"20","verse":"9","text":"Amma yanzu ga abin da za mu yi wa Gibeya. Za mu haura mu fāɗa yadda ƙuri’a ta nunar."},{"book":"Mahukunta","chapter":"20","verse":"10","text":"Za mu ɗauko mutum goma a kowane mutum ɗari daga dukan kabilan Isra’ila, da ɗari a dubu, da kuma dubu a dubu goma, domin a tanada wa mayaƙan. Sa’an nan, sa’ad da mayaƙan suka iso Geba a Benyamin, za su yi da su daidai bisa ga muguntar da suka yi a Isra’ila.”"},{"book":"Mahukunta","chapter":"20","verse":"11","text":"Saboda haka dukan mutane Isra’ilawa suka taru suka kuma haɗu kamar mutum guda don su fāɗa wa birnin da yaƙi."},{"book":"Mahukunta","chapter":"20","verse":"12","text":"Kabilan Isra’ila suka aika jakadu a ko’ina a cikin kabilar Benyamin cewa, “Wace irin mugunta ce wannan da kuka aikata?"},{"book":"Mahukunta","chapter":"20","verse":"13","text":"Yanzu fa sai ku fitar da waɗannan ’yan iskan da suka aikata wannan abu na Gibeya don mu kashe su mu kawar da mugunta daga Isra’ila!”"},{"book":"Mahukunta","chapter":"20","verse":"14","text":"Daga biranensu suka tattaru a Gibeya don su yaƙi Isra’ilawa."},{"book":"Mahukunta","chapter":"20","verse":"15","text":"Nan da nan mutanen Benyamin suka tattara mayaƙa dubu ashirin da shida masu takuba daga biranensu, ban da mayaƙa ɗari bakwai da aka zaɓa daga mazauna a Gibeya."},{"book":"Mahukunta","chapter":"20","verse":"16","text":"Cikin dukan mayaƙan nan akwai zaɓaɓɓu mutane ɗari bakwai waɗanda su bahagwai ne, kowanne yana iya harbin gashin guda na kai da majajjawa ba kuskure."},{"book":"Mahukunta","chapter":"20","verse":"17","text":"Isra’ila kuwa, ban da Benyamin, sun tara mayaƙa masu takobi dubu ɗari huɗu, dukansu gwanayen yaƙi ne."},{"book":"Mahukunta","chapter":"20","verse":"18","text":"Sai Isra’ilawa suka haura zuwa Betel20.18 Ko kuwa zuwa gidan Allah; haka ma a aya 26. suka nemi nufin Allah, suka ce, “Wane ne a cikinmu zai fara fāɗa wa mutanen Benyamin?”"},{"book":"Mahukunta","chapter":"20","verse":"19","text":"Kashegari sai Isra’ilawa suka tashi suka kafa sansani kusa da Gibeya."},{"book":"Mahukunta","chapter":"20","verse":"20","text":"Mutanen Isra’ila suka fita yaƙi da mutane Benyamin suka kuma ja dāgār yaƙi a Gibeya."},{"book":"Mahukunta","chapter":"20","verse":"21","text":"Mutanen Benyamin suka fito daga Gibeya suka kashe mutum dubu ashirin da biyu na Isra’ilawa a dāgār yaƙi a ranar."},{"book":"Mahukunta","chapter":"20","verse":"22","text":"Amma mutanen Isra’ila suka ƙarfafa juna, suka sāke koma inda suka ja dāgā a rana ta farko."},{"book":"Mahukunta","chapter":"20","verse":"23","text":"Isra’ilawa suka haura suka yi kuka a gaban Ubangiji, har yamma, suka nemi nufin Ubangiji. Suka ce, “Mu sāke koma yaƙi da mutanen Benyamin, ’yan’uwanmu?”"},{"book":"Mahukunta","chapter":"20","verse":"24","text":"Sai Isra’ilawa suka matsa kusa da Benyamin a rana ta biyu."},{"book":"Mahukunta","chapter":"20","verse":"25","text":"A wannan lokaci, da mutanen Benyamin suka fito daga Gibeya don su yaƙe su, sai suka sāke kashe Isra’ilawa dubu goma sha takwas, dukansu ɗauke da takuba."},{"book":"Mahukunta","chapter":"20","verse":"26","text":"Sa’an nan Isra’ilawa, dukan mutane, suka haura zuwa Betel, a can suka zauna suna kuka a gaban Ubangiji. Suka yi azumi a wannan rana har yamma suka miƙa hadayun ƙonawa da hadayun salama ga Ubangiji."},{"book":"Mahukunta","chapter":"20","verse":"27","text":"Isra’ilawa suka nemi nufin Ubangiji (A kwanakin nan akwatin alkawarin Allah yana can,"},{"book":"Mahukunta","chapter":"20","verse":"28","text":"Finehas ɗan Eleyazar, ɗan Haruna, kuwa yana hidima a gabansa.) Suka ce, “Mu sāke haura mu yi yaƙi da mutanen Benyamin ’yan’uwanmu, ko a’a?”"},{"book":"Mahukunta","chapter":"20","verse":"29","text":"Sa’an nan Isra’ila ta yi kwanto kewaya da Gibeya."},{"book":"Mahukunta","chapter":"20","verse":"30","text":"Suka haura su kara da mutanen Benyamin a rana ta uku suka ja dāgā a Gibeya kamar dā."},{"book":"Mahukunta","chapter":"20","verse":"31","text":"Mutanen Benyamin suka fito su same su aka kuma jawo su nesa da birnin. Suka fara karkashe Isra’ilawa kamar dā, har aka kashe wajen mutum talatin a filaye da kuma a hanyoyi, wadda take zuwa Betel da kuma wadda take zuwa Gibeya."},{"book":"Mahukunta","chapter":"20","verse":"32","text":"Yayinda mutanen Benyamin suna cewa, “Muna cin nasara a kansu kamar dā,” Isra’ilawa kuwa suna cewa, “Mu yi ta jan da baya mu janye su daga birni zuwa kan hanyoyi.”"},{"book":"Mahukunta","chapter":"20","verse":"33","text":"Dukan mutanen Isra’ila suka taso daga wurarensu suka ja dāgā a Ba’al-Tamar, Isra’ilawan da suka yi kwanto a yammancin Geba kuwa suka fito."},{"book":"Mahukunta","chapter":"20","verse":"34","text":"Sa’an nan jarumai Isra’ila dubu goma suka yi gaba suka kai wa Gibeya hari. Yaƙi kuwa ya yi zafi har mutane Benyamin ba su san masifa tana dab da su ba."},{"book":"Mahukunta","chapter":"20","verse":"35","text":"Ubangiji kuwa ya fatattake mutanen Benyamin a gaban Isra’ila; a ranar kuwa Isra’ilawa sun kashe mutum 25,100 na mutanen Benyamin, dukansu ɗauke da takuba."},{"book":"Mahukunta","chapter":"20","verse":"36","text":"Sa’an nan Benyamin suka ga an ci su."},{"book":"Mahukunta","chapter":"20","verse":"37","text":"Mutanen da suke kwanto suka yi wuf suka ruga cikin Gibeya, suka bazu suka kuma karkashe dukan waɗanda suke a birnin."},{"book":"Mahukunta","chapter":"20","verse":"38","text":"Mutanen Isra’ila sun riga sun shirya da ’yan kwanton cewa su murtuke hayaƙi daga birnin,"},{"book":"Mahukunta","chapter":"20","verse":"39","text":"a sa’an nan ne mutanen Isra’ila za su juya su fāɗa wa mutane Benyamin da yaƙi."},{"book":"Mahukunta","chapter":"20","verse":"40","text":"Amma da alamar hayaƙi ya fara murtukewa daga birnin, sai mutanen Benyamin suka juya suka ga hayaƙi yana murtukewa ko’ina a cikin birnin zuwa sararin sama."},{"book":"Mahukunta","chapter":"20","verse":"41","text":"Sa’an nan mutanen Isra’ila suka juyo musu, mutanen Benyamin kuwa suka tsorata domin sun gane masifa ta zo musu."},{"book":"Mahukunta","chapter":"20","verse":"42","text":"Saboda haka suka tsere a gaban Isra’ila zuwa wajen hamada, amma ba su iya tsere wa yaƙin ba. Mutanen Isra’ila da suka fito daga cikin birnin suka karkashe su a can."},{"book":"Mahukunta","chapter":"20","verse":"43","text":"Suka kewaye mutanen Benyamin, suka kore su, suka fatattake su a wajajen Gibeya a gabashi."},{"book":"Mahukunta","chapter":"20","verse":"44","text":"Mutum dubu goma sha takwas na mutanen Benyamin suka mutu dukansu kuwa jarumai ne."},{"book":"Mahukunta","chapter":"20","verse":"45","text":"Da suka juya suka juya suka tsere zuwa wajajen hamada zuwa dutsen Rimmon, Isra’ilawa suka kashe mutum dubu biyar a kan hanyoyi. Suka yi ta matsa wa mutanen Benyamin har zuwa Gidom suka kashe mutum dubu biyu kuma."},{"book":"Mahukunta","chapter":"20","verse":"46","text":"A ranar kuwa mutanen Benyamin dubu ashirin da biyar ne aka kashe, dukansu jarumai."},{"book":"Mahukunta","chapter":"20","verse":"47","text":"Amma mutane ɗari shida suka juya suka tsere wajajen hamada zuwa dutsen Rimmon, inda suka zauna wata huɗu."},{"book":"Mahukunta","chapter":"20","verse":"48","text":"Mutanen Isra’ila suka koma wurin mutanen Benyamin suka kashe dukan waɗanda suke a birnin, tare da dabbobi da kome da suka samu. Dukan garuruwan da suka samu sun ƙone su ƙaf."}]}