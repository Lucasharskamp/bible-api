{"data":[{"book":"Otkrivenje","chapter":"6","verse":"1","text":"Gledao sam kako Jaganjac otvara prvi od sedam pečata na svitku. Začujem zatim prvo od četiriju bića kako viče glasom poput grmljavine: “Dođi!”"},{"book":"Otkrivenje","chapter":"6","verse":"2","text":"Pogledam i vidim bijelog konja. Konjaniku u ruci luk, a na glavi pobjednički vijenac. Izjahao je izvojevati pobjedu."},{"book":"Otkrivenje","chapter":"6","verse":"3","text":"Kad Jaganjac otvori drugi pečat, začujem drugo biće kako kaže: “Dođi!”"},{"book":"Otkrivenje","chapter":"6","verse":"4","text":"Dođe i drugi konj, riđan. Njegov je konjanik dobio velik mač i vlast da uzme mir sa zemlje, da posvuda bude rata i pokolja."},{"book":"Otkrivenje","chapter":"6","verse":"5","text":"Kad Jaganjac razlomi treći pečat, začujem treće biće kako kaže: “Dođi!” Pogledam i vidim konja vranca, a konjaniku u ruci vaga."},{"book":"Otkrivenje","chapter":"6","verse":"6","text":"Začujem neki glas između četiriju bića kako govori: “Jedan bijeli kruh ili tri ječmena kruha za dnevnicu.6:6 U grčkome: Mjera pšenice za denar. Tri mjere ječma za denar. A maslinovu ulju i vinu ne nanosi štetu!”"},{"book":"Otkrivenje","chapter":"6","verse":"7","text":"Kad Jaganjac razlomi četvrti pečat, začujem četvrto biće kako veli: “Dođi!”"},{"book":"Otkrivenje","chapter":"6","verse":"8","text":"Pogledam i vidim konja zelenka. Konjanik mu se zvao Smrt, a za njim je išao još jedan: Pakao. Dobili su vlast nad četvrtinom zemlje da ubijaju mačem, glađu, bolešću i zemaljskim zvijerima."},{"book":"Otkrivenje","chapter":"6","verse":"9","text":"Kad Jaganjac razlomi peti pečat, ugledam pod žrtvenikom duše ljudi zaklanih zbog Božje riječi i zbog svjedočanstva."},{"book":"Otkrivenje","chapter":"6","verse":"10","text":"Glasno viču Gospodinu: “Gospodaru sveti i istiniti, kad ćeš već jednom osuditi ljude ovoga svijeta za to što su nam učinili?”"},{"book":"Otkrivenje","chapter":"6","verse":"11","text":"Zatim je svatko od njih dobio bijelu haljinu i rečeno im je da se strpe još malo dok se ne ispuni broj Isusovih slugu, njihove braće, koji imaju biti ubijeni kao i oni."},{"book":"Otkrivenje","chapter":"6","verse":"12","text":"Gledao sam kako Jaganjac razlama šesti pečat. Nastane velik potres. Sunce pocrni poput crne kostrijeti, a mjesec postane krvavocrven."},{"book":"Otkrivenje","chapter":"6","verse":"13","text":"Zvijezde počnu padati s neba na zemlju poput zelenih smokvica sa smokve kad ju zatrese jak vjetar."},{"book":"Otkrivenje","chapter":"6","verse":"14","text":"Nebo se smota kao svitak i iščezne. Sve planine i otoci pokrenu se s mjesta."},{"book":"Otkrivenje","chapter":"6","verse":"15","text":"Zemaljski kraljevi, vladari, vojskovođe, bogataši i moćnici—svi se skriju po špiljama i gorskim pećinama."},{"book":"Otkrivenje","chapter":"6","verse":"16","text":"Gorama i pećinama vikali su: “Padnite na nas i skrijte nas od lica Onoga koji sjedi na prijestolju i od Jaganjčeva gnjeva."},{"book":"Otkrivenje","chapter":"6","verse":"17","text":"Došao je velik dan njihova gnjeva! Tko će preživjeti?”"}]}