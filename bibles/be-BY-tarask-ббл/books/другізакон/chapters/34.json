{"data":[{"book":"ДРУГІ ЗАКОН","chapter":"34","verse":"1","text":"І ўзышоў Майсей з раўнін Маавіцкіх на гару Нэво, на вяршыню Фасгі, што насупроць Ерыхона, і паказаў яму Гасподзь усю зямлю Галаад да самага Дана,"},{"book":"ДРУГІ ЗАКОН","chapter":"34","verse":"2","text":"і ўсю Нэфталімавую, і ўсю Яфрэмавую і Манасііную, і ўсю зямлю Юдавую, нават да самага заходняга мора,"},{"book":"ДРУГІ ЗАКОН","chapter":"34","verse":"3","text":"і паўднёвую краіну і раўніну даліны Ерыхона, горад Пальмаў, да Сігора."},{"book":"ДРУГІ ЗАКОН","chapter":"34","verse":"4","text":"І сказаў яму Гасподзь: вось зямля, за якую Я прысягаў Абрагаму, Ісааку і Якаву, кажучы: «семені твайму дам яе»; Я дам табе пабачыць яе вачыма тваімі, але ў яе ты ня ўвойдзеш."},{"book":"ДРУГІ ЗАКОН","chapter":"34","verse":"5","text":"І памёр там Майсей, раб Гасподні, у зямлі Маавіцкай, паводле слова Гасподняга;"},{"book":"ДРУГІ ЗАКОН","chapter":"34","verse":"6","text":"і пахаваны ў даліне ў зямлі Маавіцкай насупраць Вэтэгора і ніхто ня ведае месца пахаваньня яго нават да гэтага дня."},{"book":"ДРУГІ ЗАКОН","chapter":"34","verse":"7","text":"Майсею было сто дваццаць гадоў, калі ён памёр; але зрок ягоны ня прытупіўся, моцнасьць у ім ня вычарпалася."},{"book":"ДРУГІ ЗАКОН","chapter":"34","verse":"8","text":"І аплаквалі Майсея сыны Ізраілевыя на раўнінах Маавіцкіх трыццаць дзён. І прайшлі дні плачу і галашэньня па Майсеі."},{"book":"ДРУГІ ЗАКОН","chapter":"34","verse":"9","text":"І Ісус, сын Наваў, напоўніўся духам мудрасьці, бо Майсей усклаў на яго рукі свае, і слухаліся яго сыны Ізраілевыя і рабілі так, як загадаў Гасподзь Майсею."},{"book":"ДРУГІ ЗАКОН","chapter":"34","verse":"10","text":"І ня было больш у Ізраіля прарока такога, як Майсей, якога Гасподзь знаў тварам да твару,"},{"book":"ДРУГІ ЗАКОН","chapter":"34","verse":"11","text":"па ўсіх азнаках і цудах, зрабіць якія ў зямлі Егіпецкай над фараонам і над усімі рабамі ягонымі і над усёю зямлёю ягонай паслаў яго Гасподзь,"},{"book":"ДРУГІ ЗАКОН","chapter":"34","verse":"12","text":"і па руцэ моцнай і па вялікіх цудах, якія Майсей зьдзейсьніў перад вачыма ўсяго Ізраіля."}]}