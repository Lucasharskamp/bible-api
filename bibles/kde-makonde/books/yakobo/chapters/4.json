{"data":[{"book":"Yakobo","chapter":"4","verse":"1","text":"Chamani chintênda mwenu mutahukane na kupwatana? Dachi, dikee ditama dyenu dilumbâna nkati mwenu?"},{"book":"Yakobo","chapter":"4","verse":"2","text":"Mwenu mùnang'unukila namene vitukutuku, na kwa kuva mukávipata, bahi mùùva tayali ata kuwalala. Mùnatamwa namene kupata vitukutuku, henga mukávipata, bahi ing'anya ya anelyo, mùnatahukana na kupwatana. Mukápata kwa kuva nanga pamunnyuwa Nnungu."},{"book":"Yakobo","chapter":"4","verse":"3","text":"Pamuyuwa, nanga pamupwechela, kwa kuva mùyuwa kwa makudungilo lahakalenge. Mwenu mùyuwa vitukutuku anevyo uchinga muvitumile kwa laha dyenu."},{"book":"Yakobo","chapter":"4","verse":"4","text":"Mwenu nni mmanu mukákulupika kwanga Nnungu, muchi chivava vanu valâla ugoni! Dachi, mwenu mukámaite kuva, kuvika chinemba na chilambo nni kuva mmongo wa Nnungu? Munu woheyo atandôla kuvika chinemba na chilambo, aneyo ààva mmongo wa Nnungu."},{"book":"Yakobo","chapter":"4","verse":"5","text":"Munatende kuva Malemba Lanaswe làtangola chihi bule, palahaula kuva, “Umumu Wanaswe wammikile Nnungu nkati mwetu àtwonela wiu nkulungwa.”"},{"book":"Yakobo","chapter":"4","verse":"6","text":"Henga Nnungu àtwing'a inema ing'ulungwa. Malinga Malemba Lanaswe chilahaula kuva, “Nnungu ànavatahuka vanu avala valitûpya, henga àveng'a inema vanu avala valisulupûsa.”4:6 Milili 3:34"},{"book":"Yakobo","chapter":"4","verse":"7","text":"Bahi mpilikane Nnungu. Muntahuke Ibilisi, nanang'e achiantukutange."},{"book":"Yakobo","chapter":"4","verse":"8","text":"Nnyengelekelange Nnungu nanang'e achiannyengelekele mwenu. Hahulanga makono lenu, mwenu mmakutenda masambi, na ihahulange mitima yenu mwenu mmanu muvêle na makudungilo mavili!"},{"book":"Yakobo","chapter":"4","verse":"9","text":"Mùùve na lihindambi, mulikutangile na kukuta ing'anya ya masambi lenu. Kuhangalala kwenu kupindikulanywe kuva kukuta, na ihangaladi yenu ììve lihindambi."},{"book":"Yakobo","chapter":"4","verse":"10","text":"Lisulupusange muyo mwa Nang'olo Nnungu, nanang'e achiantumbyange."},{"book":"Yakobo","chapter":"4","verse":"11","text":"Mmakukulupila avangu, muleke kwambana. Munu woheyo antangolêla lahakalenge nkúkulupila nnyake au kunnyukumu, munu aneyo àitangolela lahakalenge Sheliya ya Nnungu na kuihukumu. Ukàihukumu Sheliya, wako ukee umunu wa kuipilikana Sheliya, henga ùlitenda kuva nkúhukumu Sheliya."},{"book":"Yakobo","chapter":"4","verse":"12","text":"Nnungu weka njo aivîka Sheliya na njo nkúhukumu. Nang'e weka njo ahulûla kupoha na kuwalala. Dachi, wako nnani mpaka unnyukumu munu yunji?"},{"book":"Yakobo","chapter":"4","verse":"13","text":"Bahi pilikanila mwenu mmanu muhaûla kuva, “Nelo au nundu tùmbehwena muimanga fulani, tùmbeikala aneko chaka chimo, tùmbechuusa na kupata faida.”"},{"book":"Yakobo","chapter":"4","verse":"14","text":"Mwenu nanga pamumaite umi wenu chumbekuva nundu! Kwa kuva, mwenu mùvele muchi litambwe lihumîla chihi kwa chipindi chijoko na kuuka."},{"book":"Yakobo","chapter":"4","verse":"15","text":"Mwenu mùlembelewa mutangole kuva, “Nang'olo Nnungu akàtamwa tuchitulame na tuchitutende achino au achila.”"},{"book":"Yakobo","chapter":"4","verse":"16","text":"Henga hambi mwenu mùnalitapa mmambo àlalá lamulona kuva nni lakulisingila, na kulitapa kwa namuna aneyo nni kubaya."},{"book":"Yakobo","chapter":"4","verse":"17","text":"Bahi munu akánachitende chinu chambone chamaite kuva àlembelewa achitende, munu aneyo àtenda sambi."}]}