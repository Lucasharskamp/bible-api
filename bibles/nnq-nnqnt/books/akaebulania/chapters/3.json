{"data":[{"book":"Akaebulania","chapter":"3","verse":"1","text":"Makalongo bango, mabandu ba Nnoongo mamikilondite mulukemo lu kumbengu, munhwachila muno Yesu ndundame na nkung'i Nkolongwa jwa imani jitulenga kukano ito."},{"book":"Akaebulania","chapter":"3","verse":"2","text":"Jwenio akiba juna kuaminika ku Nnoongo ojwampambula andi Musa pakiba juna kuaminika pababegelela bandu boa abakemigwa nyumba ja Nnoongo."},{"book":"Akaebulania","chapter":"3","verse":"3","text":"Nambu Yesu apaligwa ichima ngolongwa muno kupeta Musa gambu nchengi jwa nyumba kupata ichima muno kupeta nyumba jene."},{"book":"Akaebulania","chapter":"3","verse":"4","text":"Kila nyumba jichengigwe na mundu, nambu Nnoongo nga nchengi jwa ilebe yoa."},{"book":"Akaebulania","chapter":"3","verse":"5","text":"Musa jwombe akiba mpakachi juna kuaminika muliengo lyakwe lyoa lyenie, liengo lyakwe likiba kuchalakicha gaga agapakulonge Nnoongo kingobu chikiika."},{"book":"Akaebulania","chapter":"3","verse":"6","text":"Nambu Kilisto jwombe nga ojwaaminika andi Mwana juna kinala mu nyumba ja Nnoongo. Tubeni twenga nga nyumba jakwe anda tujendeke kube ndii mu lihyobalelo litulokelokela."},{"book":"Akaebulania","chapter":"3","verse":"7","text":"Andi Uhuke jwa Chwapi palenga Mumajandiko Gachwapi,"},{"book":"Akaebulania","chapter":"3","verse":"8","text":"makajundupa myojoje andi akahokabinu kingobu chache chabankana Nnoongo,"},{"book":"Akaebulania","chapter":"3","verse":"9","text":"Nnoongo alenga kwenio akahokabinu ngabannondoya,"},{"book":"Akaebulania","chapter":"3","verse":"10","text":"Kwa magambu genia ngambe nililaka ku bandu benia nganenga,"},{"book":"Akaebulania","chapter":"3","verse":"11","text":"Nganjimwa, nganapila,"},{"book":"Akaebulania","chapter":"3","verse":"12","text":"Makalongo, mmaganga maha akabeje mundu jwajoa kati jinu jwabi na mwojo mmaja na jwangaamini na mikikibekaje kutali na Nnoongo jwabi mmomi."},{"book":"Akaebulania","chapter":"3","verse":"13","text":"Nambu pannyendeke kujoa lilobe lende, “Lele,” likachomigwa Mumajandiko, nnimbiane mwojo kila machoba kupala mundu jwajoa akakotokaje kuagabala magambu gu koloigwa nu kutenda mabaja."},{"book":"Akaebulania","chapter":"3","verse":"14","text":"Magambu twe tuboa tubi pamwe mukulondana na Kilisto ojwatukola anda ibi tuilekiteje minhalo eituiamina kalakala."},{"book":"Akaebulania","chapter":"3","verse":"15","text":"Nkombakela pagalenga Majandiko Gachwapi,"},{"book":"Akaebulania","chapter":"3","verse":"16","text":"Bene abilijoa lilobe lya Nnoongo ngabankana? Bo, boaje abalongoliigwa na Musa pabakuboka ku Misili?"},{"book":"Akaebulania","chapter":"3","verse":"17","text":"Nnoongo bachimwa beneke ku yaaka makomi ncheche? Bo, babaje abatei mabaja ngabagwe nu kuwe kupongoti?"},{"book":"Akaebulania","chapter":"3","verse":"18","text":"Nnoongo apalapila, “Bijingije paali pango pu kupomalela,” balenga beneke? Bo, babaje abakana kunnyoa?"},{"book":"Akaebulania","chapter":"3","verse":"19","text":"Tulola kutenda baotwije kujingi kwenio magambu gwangaamini gwabe."}]}