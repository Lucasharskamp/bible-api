{"data":[{"book":"Qığeepç`iy","chapter":"12","verse":"1","text":"Rəbbee Mısayk'leyiy Harunuk'le Misireenang'acadniy uvhu:"},{"book":"Qığeepç`iy","chapter":"12","verse":"2","text":"– Havaasre mana vaz vuşdemee vuzaaşina xəbna vuxhecen, senıd çile giğlecen."},{"book":"Qığeepç`iy","chapter":"12","verse":"3","text":"İzrailyne gırgıne cəmə'ətık'le eyhe: ine vuzane yits'ıd'esde yiğıl gırgıng'vee cune xizanısdayiy, cune xaasda urgee vooxhe, mısvaye vooxhe g'əvxəs vukkan."},{"book":"Qığeepç`iy","chapter":"12","verse":"4","text":"Sa urg ooxhanasdemee xizan k'ılbaxheene, hasre manbışe cone xaas delesne xaybışeene insanaaşis sik'ı bit'alee'ecen. Ats'axhe neng'usse nimeniy oxhanas əxəsva."},{"book":"Qığeepç`iy","chapter":"12","verse":"5","text":"Şu g'əyxı'yn həyvanar sa seniyn vughulinbı, qı'bı'linbı mexhecen. Urgub, mısvab şosse gyuvk'as vəəxə."},{"book":"Qığeepç`iy","chapter":"12","verse":"6","text":"Manbı ine vuzane yits'ıyoq'ad'esde (14) yiğılqamee havace. Exhalqana İzrailyne cəmə'ətın manbı gyatt'ecen."},{"book":"Qığeepç`iy","chapter":"12","verse":"7","text":"Mançina eb alyapt'ı, şu karbı oxhanasde xaybışde akkabışde çerçivabışilqa q'abğe."},{"book":"Qığeepç`iy","chapter":"12","verse":"8","text":"Manecad xəmde ç'eyç'eybışika, ts'ayıl ç'əra qı'in çuru ilydyadıyne gıneyka oxhne."},{"book":"Qığeepç`iy","chapter":"12","verse":"9","text":"Man çuru qumoyxhar, yugda qecu, vuk'ul-k'ıts'ayka, adne karbışika ts'ayıl ç'əra qı'ı oxhne."},{"book":"Qığeepç`iy","chapter":"12","verse":"10","text":"Miç'eedilqamee vuççud g'ılymadaççe. Axuyn kar ixhee gyoxhxhan he'e."},{"book":"Qığeepç`iy","chapter":"12","verse":"11","text":"Çuru otxhanang'a inəxüd he'e: yı'q'eeqa ts'ira avt'le, g'elilqa g'ellin ale'e, xıled əsaa aqqee. Yicid zarada oxhne. İna şok qıdet'u ılğeç'uva Rəbbis ablyav'una q'urban vobna."},{"book":"Qığeepç`iy","chapter":"12","verse":"12","text":"G'iyna xəmde Zı Misirıle k'ena ılğeç'es. Ma'ab yedike vuxhayn ts'eppiyn dixbıb, həyvanaaşin ts'ettiyn balabıd Zı g'iyna xəmde gyapt'asınbı. Rəbb Zı ıxhal-alla Misirıne allahaaşisıb cazaa hevles."},{"book":"Qığeepç`iy","chapter":"12","verse":"13","text":"Şu q'abğına eb vuşde xaybışilin işaarat ixhes. Eb g'avcu Zı set'as deş, qidet'u ılğeç'es. Zı Misirbı gyabat'ana balyaa şolqa havaasras deş."},{"book":"Qığeepç`iy","chapter":"12","verse":"14","text":"İn yiğ şu yik'el aqqe. Qööne nasılbışed Rəbbin bayram xhinne in yiğ alğehecen. Gırgıne gahbışil in bayram alğehe. İna Zı şos gyuvxhuna q'aanun vobna."},{"book":"Qığeepç`iy","chapter":"12","verse":"15","text":"Yighılle yiğna ilydyadıyn gıney oxhne. Vuşde xaana acıxamır ts'eppiyne yiğılycab sav'u avak'anee'e. Şavaayiy ts'eetiyne yiğıle yighıd'esde yiğılqamee acıxamırnan gıney otxhun, İzrailybışde yı'q'ne meexhecen."},{"book":"Qığeepç`iy","chapter":"12","verse":"16","text":"Ts'ettiyneyiy yighıd'esde yiğıl muq'addasna iclas see'e. Mane yiğbışil şos otxhuniy hı'iyle ğayrı nenacab iş hımaa'a."},{"book":"Qığeepç`iy","chapter":"12","verse":"17","text":"İne ilydyadıyne gıneybışin bayram, Zı şu Misirğançe mane yiğıl g'oşunbışikva qığav'unçil-alla alğehe. İn bayram qööne nasılbışed alğehecen. İna Zı şos huvuna q'aanun gırgıne gahbışisda vob."},{"book":"Qığeepç`iy","chapter":"12","verse":"18","text":"İlydyadıyn gıney ts'eppiyne vuzane yits'ıyoq'ad'esde (14) yiğıne exhaliyle gibğıl g'ayı sad'esde (21) yiğıne exhalilqamee oxhne."},{"book":"Qığeepç`iy","chapter":"12","verse":"19","text":"Yighne yiğna vuşde xaybışee acıxamır ixhes ıkkan deş. Şavaayiy acıxamırnan gıney otxhun İzrailybışde yı'q'ne meexhecen. Cona ixheyir, menne cigeençe qarına ixheyir hakkal ha'asda."},{"book":"Qığeepç`iy","chapter":"12","verse":"20","text":"Acıxamırnan vuççud umoyxhan. Şu nyaa vuxheyib ilydyadıyn gıney oxhne."},{"book":"Qığeepç`iy","chapter":"12","verse":"21","text":"Mısee İzrailin gırgın ağsaqqalar qopt'ul eyhen:"},{"book":"Qığeepç`iy","chapter":"12","verse":"22","text":"Sa xudana züfa eyhena ok' alyapt'ı, lyagameene ebeeqa k'yooq'u akkayne çerçivalqa q'abğe. Miç'eerilqameyir vuşucar g'aqa qığmeç'ecen."},{"book":"Qığeepç`iy","chapter":"12","verse":"23","text":"Rəbb Misirbı gyapt'as ı'qqəmee, çerçivalyna eb g'avcu, mane xaabınbışik qıdet'u ılğeç'es. Gyabat'asva arına malaaik vuşde xaybışeeqa, şu gyapt'as ikkeç'es hassaras deş."},{"book":"Qığeepç`iy","chapter":"12","verse":"24","text":"İn ədat gırgıne gahbışis şosiy şole qiyğinbışis q'aanun xhinne havaace."},{"book":"Qığeepç`iy","chapter":"12","verse":"25","text":"Rəbbee şos helesva cuvab huvuyne cigeeqa qabı hipxhırmeeyib, şu in ədat yik'el hixan hıma'a."},{"book":"Qığeepç`iy","chapter":"12","verse":"26","text":"Vuşde uşaxaaşe şoke qidghın hı'iyng'a: «Şu in nişisne ha'a?»"},{"book":"Qığeepç`iy","chapter":"12","verse":"27","text":"Manbışik'le eyhe: «Rəbbee Misirbı gyabat'ang'a, İzrailybışde xaabınbışik qıdet'u ılğeç'uva, şi g'attivxhan hav'uva Rəbbis ablyaa'ana q'urban vobna»."},{"book":"Qığeepç`iy","chapter":"12","verse":"28","text":"Mançile qiyğa İzrailybı apk'ın, Rəbbee Mısayk'leyiy Harunuk'le uvhuyn xhinne gırgın ha'a."},{"book":"Qığeepç`iy","chapter":"12","verse":"29","text":"Xəm sura vuxhayng'a, Rəbbee Misirbışin Misir yedike vuxhayn ts'eppiyn gırgın dixbı gyabat'anbı: fironne ts'erriyne taxtıl gyu'arasde duxayle girğıl, zindanee aqqıyng'une ts'erriyne duxalqamee. Həyvanaaşinbıd çikana ts'ettiyn balabı gyaat'anbı."},{"book":"Qığeepç`iy","chapter":"12","verse":"30","text":"Mane xəmde fironur, cun insanarıb, gırgın Misirbıcab suğootsanbı. Misirğançe it'umun gyaaşen ses qadayle. Məxdın xav eyxhe deş maa'ar vuşumecar qimek'acen."},{"book":"Qığeepç`iy","chapter":"12","verse":"31","text":"Xəmdə fironee Mısayiy Harun qopt'ul eyhen:"},{"book":"Qığeepç`iy","chapter":"12","verse":"32","text":"Şu şenke uvhuyn xhinne he'e: çavra-vəq'əd ha'aykı hudoora. Zasıb xayir-düə hevle."},{"book":"Qığeepç`iy","chapter":"12","verse":"33","text":"Misirbışe İzrailybı mizel avqaqqa vuxha, manbı cone ölkeençe ek'ba qığeepç'ı hudooracenva. Manbışe eyhe ıxha:"},{"book":"Qığeepç`iy","chapter":"12","verse":"34","text":"Milletın acıxamır üvxəs həsilydexhayn xamırnan con lyagambı tanalinçeeqa hitk'ır mıgabışilqa alyat'u ayk'an."},{"book":"Qığeepç`iy","chapter":"12","verse":"35","text":"İzrailybışe Mısee uvhuynçil k'ırı gyaqqı, Misirbışisse tanalqan karbı, nuk'ra, k'ınəəğə heqqa."},{"book":"Qığeepç`iy","chapter":"12","verse":"36","text":"Rəbbee həməxüd ha'a Misirbışde ulesqa İzrailybı yugba qavayle. Manbışed İzrailybışis ıkkanan helen. Məxüb manbışe Misirbı q'əra qaa'a."},{"book":"Qığeepç`iy","chapter":"12","verse":"37","text":"İzrailybı Ramsesğançe Sukkoteeqa avayk'an. Yedaaşileyiy uşaxaaşile hexxana, maa'ar yixhıd vəş aazır (600 000) meena adamiy ıxha. Mançe manbı gırgınbı iviykar apk'ın."},{"book":"Qığeepç`iy","chapter":"12","verse":"38","text":"Manbışika sacigee xəppa menne milletıken insanar, xətta çavra-vəq'əd ayk'an."},{"book":"Qığeepç`iy","chapter":"12","verse":"39","text":"Misirğançe qıkkiyne ilydyadıyne xamırıke manbışe fatirer ha'a. Manbı Misirğançe zaraba hittyavhuva, yəqqı'sın oxhanasın kar ha'as həsileepxha deşdiy."},{"book":"Qığeepç`iy","chapter":"12","verse":"40","text":"İzrailybı Misir yoq'ud vəşşe xhebts'al (430) senna avxu."},{"book":"Qığeepç`iy","chapter":"12","verse":"41","text":"Yoq'ud vəşşe xhebts'al sen g'adiyne yiğıl, Rəbbin millet g'oşunbışiqa Misirğançe ayk'anan."},{"book":"Qığeepç`iy","chapter":"12","verse":"42","text":"Misirğançe qığaahasde xəmde Rəbbee manbı coleb-alqa g'ılydyav'uva, İzrailybışe mana xəm Misirbışde xılençe g'attipxhınna xəm xhinne yik'el avqu. Hammaşee mana xəm qabıyng'a İzrailybışis Rəbbinemee muğurbaniy aaxvas vukkiykananbı."},{"book":"Qığeepç`iy","chapter":"12","verse":"43","text":"Rəbbee Mısayk'leyiy Harunuk'le eyhen:"},{"book":"Qığeepç`iy","chapter":"12","verse":"44","text":"Saccu pılıke alişşuyne g'ulusse man otxhuniy, ğu mana sunnat hı'iyle qiyğa oxhanas əxə."},{"book":"Qığeepç`iy","chapter":"12","verse":"45","text":"Sık'ınna gahna vuşde cigabışee axvasva menne ölkeençe arıng'usiy, pılıke sık'ınna gahna şos iş haa'asva arıng'us, man otxhuniy heles ixhes deş."},{"book":"Qığeepç`iy","chapter":"12","verse":"46","text":"Q'urban ablyav'uyng'une xaa man çuru oxhanas ıkkan, mançe g'aqa qığahas ıkkan deş. Sayid mançin nencad bark'vbı haq'var hıma'a."},{"book":"Qığeepç`iy","chapter":"12","verse":"47","text":"İzrailybışde gırgıng'veecad qıdet'u ılğeç'uva alğayhen bayram alğahas ıkkan."},{"book":"Qığeepç`iy","chapter":"12","verse":"48","text":"Menne cigeençe arı, şüng'əə mihmanna axvang'usud qıdet'u ılğeç'uva Rəbbis alğayhen bayram alğahas ıkkanxhe, mang'une xaabın gırgın adamer sunnat hav'u vuxhes vukkan. Mançile qiyğa mang'ussed, vuşda sa xhinne ıxha man bayram alğahas əxə. Sunnat hidı'iyne adamee mançike hı'iyn otxhuniy umoyxhancen."},{"book":"Qığeepç`iy","chapter":"12","verse":"49","text":"İzrailybışisıb, menne cigeençe qabı coka aaxvanbışisıb q'aanun sa vobna."},{"book":"Qığeepç`iy","chapter":"12","verse":"50","text":"İzrailybışe, Rəbbee Mısayk'leyiy Harunuk'le uvhuyn xhinne gırgın ha'a."},{"book":"Qığeepç`iy","chapter":"12","verse":"51","text":"Mane yiğılycab Rəbbee İzrailybı g'oşunbışiqa Misirğançe qığa'anbı."}]}