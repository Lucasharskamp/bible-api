{"data":[{"book":"Filimoni","chapter":"1","verse":"1","text":"Nenga Pauli, mvanda wa Kilistu Yesu, pamu na mlongu Timotewu."},{"book":"Filimoni","chapter":"1","verse":"2","text":"na lipinga lya vandu yivamjumilili Kilistu liyitang'ana mukaya yaku na yuwi muhaja Afiya na machonda muyetu Alikipu."},{"book":"Filimoni","chapter":"1","verse":"3","text":"Tukuvaluvila usangi na kusika kwa Tati wetu Chapanga na kwa Bambu Yesu Kilistu."},{"book":"Filimoni","chapter":"1","verse":"4","text":"Chipindi chosi pandiva ngudadava, ngukukumbuka yuwi Filimoni, pandimlumba Chapanga,"},{"book":"Filimoni","chapter":"1","verse":"5","text":"nongwa ngupikana chilongu cha ujumilwa wa yuwi kwa Bambu Yesu na utami waku kwa vandu va Chapanga vosi."},{"book":"Filimoni","chapter":"1","verse":"6","text":"Ngukudadavila ili ujumilwa awu wuyihasha pamu na yufwi wutugoli tuvi na umanyi nendu na nemusi shetu situpata mukwilumba na Kilistu."},{"book":"Filimoni","chapter":"1","verse":"7","text":"Mlongu utami waku wunyeghela seku ngomi na kungola liwoku nendu! Na yuwi kusakapusha ndima sha vandu va Chapanga."},{"book":"Filimoni","chapter":"1","verse":"8","text":"Hata leki ngaweshili kugola ngajila lyogha, mugati ya Kilistu kulamula kukuwombela chindu chiwudayila kugola,"},{"book":"Filimoni","chapter":"1","verse":"9","text":"lakini kwanongwa ya utami ngukuluva. Nenga Pauli, muvaha na ponopa ng'opiwa muchijaka kwanongwa ya Yesu Kilistu."},{"book":"Filimoni","chapter":"1","verse":"10","text":"Ndina chindu chimu cha kuluva kwa Unesimu mwana wangu muujumilwa kwa kwilumba Kilistu, ndiva tati mundu wa chindima pandiveyi muchijaka."},{"book":"Filimoni","chapter":"1","verse":"11","text":"Ndi Unesimu yuyula yula mweni chipindi chimu aveli akujakwa ha, lakini panopawu akujakwa kwa nenga na yuwi wuwowu."},{"book":"Filimoni","chapter":"1","verse":"12","text":"Ponopa ngumulayisha kwa yuwi, mweni kucha ndima yangu."},{"book":"Filimoni","chapter":"1","verse":"13","text":"Ngadayilili ayikali apa na nenga andangi badili ya yuwi pandiva muchijaka kwanongwa ya Chilongu cha Nyanyi."},{"book":"Filimoni","chapter":"1","verse":"14","text":"Ngukung'ang'anika ha undangi, usangi wa yuwi wukuva ngimu wudayila umweni kwa kung'ang'anikiwa ha. Dagoli ha chindu chochosi ngajila kung'ombela."},{"book":"Filimoni","chapter":"1","verse":"15","text":"Pamongapa Unesimu akawukili kwa yumwi dahili hela, ili uweshi kuva na mweni majuva vosi."},{"book":"Filimoni","chapter":"1","verse":"16","text":"Ponopa mweni mvanda hela ha, ila ngiba ya mvanda, mweni mlongu wetu yitumtamili. Kwa nenga katawuka nendu, kwa yuwi daghavi katawuka munu, nongwa kava mundu kucha yufwi, kava kucha mlongu Mubambu."},{"book":"Filimoni","chapter":"1","verse":"17","text":"Topi leki kumanya nenga kucha muyaku, mpokeli kucha wula wungambokilili nenga."},{"book":"Filimoni","chapter":"1","verse":"18","text":"Leki akakuvifyili chindu, awu akavelili na nongwa kwa yuwi, topi uhighi nenga danguhombi."},{"book":"Filimoni","chapter":"1","verse":"19","text":"Ponopa kwa liwoku lyangu ndimweni nguyandika chilongu achi kucha, nenga Pauli dahombi. Ndina ndambu ya kudeta kucha ukuhighiwa yuwi umweni baha na nenga."},{"book":"Filimoni","chapter":"1","verse":"20","text":"Yina, mlongu wangu, ugoleli chilongu achi kwanongwa ya litawa lya Bambu, usikishi ndima yangu kucha mlongu Mukilistu."},{"book":"Filimoni","chapter":"1","verse":"21","text":"Nguyandika ili mbati shuvililu kucha dawujumili chinuvili, kandi manya dawugoli fikomi ya afi findikuluva."},{"book":"Filimoni","chapter":"1","verse":"22","text":"Pamu na fyosi afi, mundandili chumbagati cha kuwonja, kwanongwa ngushuvilila kucha kwa dadavu shenu, Chapanga dasangili nyisi kuvatyangila."},{"book":"Filimoni","chapter":"1","verse":"23","text":"Epafula, muwopiwa muyangu kwanongwa ya kumukimbanikila Yesu Kilistu, akuvajambusha."},{"book":"Filimoni","chapter":"1","verse":"24","text":"Wuwula wula, vagolafichuku vayangu Maliku na Alisitaku na Dema na Luka vakuvajambusha."},{"book":"Filimoni","chapter":"1","verse":"25","text":"Nguvaluvila mwavosi usangi wa Bambu Yesu Kilistu."}]}