{"data":[{"book":"2 Timoteo","chapter":"3","verse":"1","text":"Nkombokela kutenda, mu machoba gu kupela kupakube na mangobu gu kulaga."},{"book":"2 Timoteo","chapter":"3","verse":"2","text":"Bandu bapakikipala bene, bina kupala uloi na bina kukilumbalila na bina lunjonjo na bina kuntukana Nnoongo na bangajoa achikibelei babe, banga lumba na bangang'ongale Nnoongo."},{"book":"2 Timoteo","chapter":"3","verse":"3","text":"Bandu banga mapalano na banga pala kuchikachana bina kung'ing'ia bina nnomo na akakale, mabachimwa kila chikibi chambone,"},{"book":"2 Timoteo","chapter":"3","verse":"4","text":"bapakagaluka akajabe banga jali na abatweli lunjonjo, bipala kikikonja muno nu kotoka kumpala Nnoongo."},{"book":"2 Timoteo","chapter":"3","verse":"5","text":"Kwa kunja bibonekana andi bandu bina kunng'ongale Nnoongo, nambu bagakana makakala gakwe. Mikijepange muno na bandu andi benia."},{"book":"2 Timoteo","chapter":"3","verse":"6","text":"Bange bandu kujenda mu nyumba ya bandu na kagaluya akikege abapunganikwe abalemile ni miigo ja mabaja na abalongaleigwa na tama mbaja ya kila kilebe,"},{"book":"2 Timoteo","chapter":"3","verse":"7","text":"akikege benia bajiganga kukibola kila machoba nambu ngu kujimanyaje kweli."},{"book":"2 Timoteo","chapter":"3","verse":"8","text":"Bandu benia bijikana kweli andi Yane na Yambule apankana Musa. Bandu bamba baobite mumalango gabe bachipwile muimani."},{"book":"2 Timoteo","chapter":"3","verse":"9","text":"Nambu biotwaje kujendeke muno magambu kutokamala kwabe makubonekana kipola ku bandu boa, ngapikiba ku Yene na Yambule."},{"book":"2 Timoteo","chapter":"3","verse":"10","text":"Nambu mwenga ma Timoteo, magakengime maboulo gango na majendo gango na gambala mu kutama kwango na imani jango na kuimbalila kwango na mapalano gango na kulende kwango,"},{"book":"2 Timoteo","chapter":"3","verse":"11","text":"nu kulaga kwango nu kupotekigwa kwango. Kabe magamanyi agambatite okwo ku Antiokia nu Kuikonio nu Kulusta. Ngaimbalila kupotekigwa kukolongwa muno! Nambu Angwana ngabangola mu genia goa."},{"book":"2 Timoteo","chapter":"3","verse":"12","text":"Kila mundu jwapala kutama kukunhwalali Nnoongo mu kulondana na Yesu Kilisto apa kupotekigwe."},{"book":"2 Timoteo","chapter":"3","verse":"13","text":"Bandu akabaja na akakoboi bapakube akabaja muno, bakakoloya bange na beni angweto bikoloigwa."},{"book":"2 Timoteo","chapter":"3","verse":"14","text":"Nambu mwe ntama mu kweli ujaje ejimmoligwe ngumujeketela muno. Mamanyi abakiba akaboli binu,"},{"book":"2 Timoteo","chapter":"3","verse":"15","text":"mmi kombakela kutenda tango ungota gwinu mmanyi Majandiko Gachwapi genia gaotwile kumpe malango agaleta ukoligwa ku ndela ja imani ku Kilisto Yesu."},{"book":"2 Timoteo","chapter":"3","verse":"16","text":"Majandiko Gachwapi goa gabi nu uhuke gwa Nnoongo gaotwi kajangata kubola kweli nu kelebuya nu kugalambuya mabaja gabe gambone na kalongolea bandu batame andi papala Nnoongo,"},{"book":"2 Timoteo","chapter":"3","verse":"17","text":"kupala mundu jwammegelela Nnoongo abe na kila kilebe chikipaligwa muliengo lyakwe na abe tayali kamu maengo goa agabi gambone."}]}