{"data":[{"book":"2 AbaseKhorinte","chapter":"3","verse":"1","text":"Kanti sesiqala futhi ukuzethula na? Kumbe njengabanye abantu kumele sibe lezincwadi zokusikhulumela kini kumbe ezivela kini na?"},{"book":"2 AbaseKhorinte","chapter":"3","verse":"2","text":"Lina ngokwenu liyizincwadi zethu ezibhalwe ezinhliziyweni zethu, ezaziwayo lezifundwa ngumuntu wonke."},{"book":"2 AbaseKhorinte","chapter":"3","verse":"3","text":"Liyabonakalisa ukuba liyincwadi evela kuKhristu, isithelo sokutshumayela kwethu, engabhalwanga nge-inki kodwa ngoMoya kaNkulunkulu ophilayo, hatshi ezibhebhedwini zamatshe kodwa ezibhebhedwini zezinhliziyo zabantu."},{"book":"2 AbaseKhorinte","chapter":"3","verse":"4","text":"Ithemba elinjengaleli ngelethu ngoKhristu phambi kukaNkulunkulu."},{"book":"2 AbaseKhorinte","chapter":"3","verse":"5","text":"Kungayisikho ukuthi siyenelisa ukwahlulela konke esikwenzayo kodwa ukwenelisa kwethu kuvela kuNkulunkulu."},{"book":"2 AbaseKhorinte","chapter":"3","verse":"6","text":"Usiphe amandla okuba zinceku zesivumelwano esitsha, kungayisiso sokulotshiweyo kodwa esikaMoya; ngoba okulotshiweyo kuyabulala kodwa uMoya uletha ukuphila."},{"book":"2 AbaseKhorinte","chapter":"3","verse":"7","text":"Nxa imfundiso eyaletha ukufa eyayibhalwe ngamabala elitsheni, yeza lenkazimulo, ukuze abako-Israyeli bangabukhangeli kokuphela ubuso bukaMosi ngenxa yenkazimulo yabo, lanxa nje yayisifiphala,"},{"book":"2 AbaseKhorinte","chapter":"3","verse":"8","text":"kambe imfundiso kaMoya kayiyikuba lenkazimulo enkulu na?"},{"book":"2 AbaseKhorinte","chapter":"3","verse":"9","text":"Nxa imfundiso elahla abantu ilenkazimulo, pho inkulu kangakanani inkazimulo yemfundiso eletha ukulunga."},{"book":"2 AbaseKhorinte","chapter":"3","verse":"10","text":"Ngoba okwakulenkazimulo khathesi akuselayo inkazimulo kuqathaniswa lenkazimulo enkulu."},{"book":"2 AbaseKhorinte","chapter":"3","verse":"11","text":"Njalo nxa okwakufiphala kwaletha inkazimulo, pho inkulu kangakanani inkazimulo yalokho okungulaphakade!"},{"book":"2 AbaseKhorinte","chapter":"3","verse":"12","text":"Ngakho, njengoba silethemba elinje, silesibindi."},{"book":"2 AbaseKhorinte","chapter":"3","verse":"13","text":"Thina kasinjengoMosi owamboza ubuso bakhe ukuze abako-Israyeli bangabukhangeli lapho inkazimulo yayisifiphala."},{"book":"2 AbaseKhorinte","chapter":"3","verse":"14","text":"Kodwa ingqondo zabo zathundubezwa, ngoba kuze kube lamhla lesosembeso sisala sikhona lapho isivumelwano esidala sibalwa. Kasisuswanga ngoba sisuswa ngoKhristu kuphela."},{"book":"2 AbaseKhorinte","chapter":"3","verse":"15","text":"Langalolosuku nxa kubalwa umlayo kaMosi, isembeso sembesa inhliziyo zabo."},{"book":"2 AbaseKhorinte","chapter":"3","verse":"16","text":"Kodwa nxa umuntu ephendukela eNkosini, “isembeso siyasuswa.”"},{"book":"2 AbaseKhorinte","chapter":"3","verse":"17","text":"INkosi inguMoya njalo lapho okuloMoya weNkosi khona, kulokukhululeka."},{"book":"2 AbaseKhorinte","chapter":"3","verse":"18","text":"Njalo thina, sonke esibonakalisa inkazimulo yeNkosi ngobuso obungembeswanga, siguqulelwa ekufananeni layo ngenkazimulo ekhula kokuphela, evela eNkosini, enguMoya."}]}