{"data":[{"book":"ЯНА","chapter":"17","verse":"1","text":"Пасьля гэтых словаў Ісус узьвёў вочы Свае да неба і сказаў: Войча! прыйшла гадзіна: праславі Сына Твайго, каб і Сын Твой праславіў Цябе,"},{"book":"ЯНА","chapter":"17","verse":"2","text":"бо Ты даў Яму ўладу над усякаю плоцьцю, каб усяму, што Ты даў Яму, даў Ён жыцьцё вечнае:"},{"book":"ЯНА","chapter":"17","verse":"3","text":"а гэта ёсьць жыцьцё вечнае, каб спазналі Цябе, адзінага, сапраўднага Бога, і пасланага Табою Ісуса Хрыста."},{"book":"ЯНА","chapter":"17","verse":"4","text":"Я праславіў Цябе на зямлі, выканаўшы ўсё, што Ты даручыў Мне зрабіць;"},{"book":"ЯНА","chapter":"17","verse":"5","text":"І сёньня праславі Мяне Ты, Войча, у Цябе Самога славаю, якую Я меў у Цябе раней стварэньня сьвету."},{"book":"ЯНА","chapter":"17","verse":"6","text":"Я адкрыў імя Тваё людзям, якіх Ты даў Мне ад сьвету; яны былі Твае, і Ты даў іх Мне, і яны выканалі слова Тваё;"},{"book":"ЯНА","chapter":"17","verse":"7","text":"цяпер уразумелі яны, што ўсё, што Ты даў Мне, ад Цябе ёсьць;"},{"book":"ЯНА","chapter":"17","verse":"8","text":"бо словы, якія Ты даў Мне, Я перадаў ім, і яны прынялі і ўразумелі ў праўдзе, што Я зыйшоў ад Цябе, і ўверавалі, што Ты паслаў Мяне."},{"book":"ЯНА","chapter":"17","verse":"9","text":"Я малю за іх: не за ўвесь сьвет малю, а за тых, каго Ты даў Мне, бо яны Твае;"},{"book":"ЯНА","chapter":"17","verse":"10","text":"і ўсё Маё - Тваё, і Тваё - Маё; і Я праславіўся ў іх."},{"book":"ЯНА","chapter":"17","verse":"11","text":"Я ўжо ня ў сьвеце, а яны ў сьвеце, а Я да Цябе іду. Войча Сьвяты! аслані іх у імя Тваё, тых, каго Ты Мне даў, каб яны былі адзіныя як і Мы."},{"book":"ЯНА","chapter":"17","verse":"12","text":"Калі Я быў зь імі ў сьвеце, Я асланяў іх у імя Тваё; тых, каго Ты даў Мне, Я захаваў, і ніхто зь іх не загінуў, апрача сына пагібелі, каб збылося Пісаньне."},{"book":"ЯНА","chapter":"17","verse":"13","text":"А цяпер да Цябе іду, і гэта кажу ў сьвеце, каб яны мелі ў сабе радасьць Маю поўную."},{"book":"ЯНА","chapter":"17","verse":"14","text":"Я перадаў ім слова Тваё, і сьвет зьненавідзеў іх, бо яны не ад сьвету, як і Я не ад сьвету."},{"book":"ЯНА","chapter":"17","verse":"15","text":"Не прашу, каб Ты ўзяў іх ад сьвету, а каб асланіў іх ад ліхога;"},{"book":"ЯНА","chapter":"17","verse":"16","text":"яны не ад сьвету, як і Я не ад сьвету."},{"book":"ЯНА","chapter":"17","verse":"17","text":"Асьвяці іх у праўдзе Тваёй: слова Тваё ёсьць праўда."},{"book":"ЯНА","chapter":"17","verse":"18","text":"Як Ты паслаў Мяне ў сьвет, так і Я паслаў іх у сьвет;"},{"book":"ЯНА","chapter":"17","verse":"19","text":"і за іх я прысьвячаю Сябе, каб і яны былі асьвечаныя праўдаю."},{"book":"ЯНА","chapter":"17","verse":"20","text":"Не за іх жа толькі прашу, а і за тых, што ўверуюць у Мяне паводле слова іхнага:"},{"book":"ЯНА","chapter":"17","verse":"21","text":"хай будзе ўсё адзінае: як Ты, Войча, ува Мне, і Я ў Табе, так і яны хай будуць у Нас адзіна, - каб паверыў сьвет, што Ты паслаў Мяне."},{"book":"ЯНА","chapter":"17","verse":"22","text":"І славу, якую Ты даў Мне, Я даў ім: хай будуць адзіныя, як Мы адзіныя."},{"book":"ЯНА","chapter":"17","verse":"23","text":"Я ў іх, і Ты ўва Мне; хай будуць паяднаныя ў адно, і хай уведае сьвет, што Ты паслаў Мяне і палюбіў іх, як палюбіў Мяне."},{"book":"ЯНА","chapter":"17","verse":"24","text":"Войча! якіх Ты даў Мне, хачу, каб там, дзе Я, і яны былі са Мною, хай бачаць славу Маю, якую Ты даў Мне, бо палюбіў Мяне раней, чым пачаўся сьвет;"},{"book":"ЯНА","chapter":"17","verse":"25","text":"Войча праведны! і сьвет Цябе не спазнаў; а Я спазнаў Цябе, і гэтыя спазналі, што Ты паслаў Мяне;"},{"book":"ЯНА","chapter":"17","verse":"26","text":"і Я адкрыў ім імя Тваё і адкрыю, каб любоў, якою Ты палюбіў Мяне, ў іх была; і Я ў іх."}]}