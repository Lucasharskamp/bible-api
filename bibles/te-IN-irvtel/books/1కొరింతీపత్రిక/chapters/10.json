{"data":[{"book":"1 కొరింతీ పత్రిక","chapter":"10","verse":"1","text":"సొదరీ సోదరులారా, మన పితరులు మేఘం కిందుగా ప్రయాణాలు చేశారు. వారంతా సముద్రంలో గుండా నడిచి వెళ్ళారు."},{"book":"1 కొరింతీ పత్రిక","chapter":"10","verse":"2","text":"అందరూ మోషేను వెంబడించి అతనిని బట్టి మేఘంలో, సముద్రంలో, బాప్తిసం పొందారు."},{"book":"1 కొరింతీ పత్రిక","chapter":"10","verse":"3","text":"వారంతా ఆధ్యాత్మికమైన ఒకే ఆహారం తిన్నారు."},{"book":"1 కొరింతీ పత్రిక","chapter":"10","verse":"4","text":"ఆధ్యాత్మికమైన ఒకే పానీయాన్ని తాగారు. ఎలాగంటే వారు తమ వెంటే వచ్చిన ఆత్మసంబంధమైన బండలో నుండి ప్రవహించిన నీటిని తాగారు. ఆ బండ క్రీస్తే."},{"book":"1 కొరింతీ పత్రిక","chapter":"10","verse":"5","text":"అయితే వారిలో అత్యధికులు తమ జీవితాల్లో దేవుణ్ణి సంతోషపెట్టలేదు. కాబట్టి వారి శవాలు అరణ్యంలోనే రాలిపోయేలా వారంతా చనిపోయారు."},{"book":"1 కొరింతీ పత్రిక","chapter":"10","verse":"6","text":"వారు చేసినట్టుగా మనం కూడా చెడ్డ సంగతులను ఆశించకుండా ఉండాలని ఈ సంగతులు ఉదాహరణలుగా మన కోసం రాసి ఉన్నాయి."},{"book":"1 కొరింతీ పత్రిక","chapter":"10","verse":"7","text":"“ప్రజలు తినడానికీ తాగడానికీ కూర్చున్నారు, కామసంబంధమైన నాట్యాలకు లేచారు” అని రాసి ఉన్నట్టు వారిలాగా మీరు విగ్రహారాధకులు కావద్దు."},{"book":"1 కొరింతీ పత్రిక","chapter":"10","verse":"8","text":"వారిలాగా లైంగిక దుర్నీతిలో మునిగిపోవద్దు. వారిలో కొందరు వ్యభిచారం జరిగించి ఒక్క రోజునే ఇరవై మూడు వేలమంది చనిపోయారు."},{"book":"1 కొరింతీ పత్రిక","chapter":"10","verse":"9","text":"వారిలో చాలామంది ప్రభువును వ్యతిరేకించి పాము కాటుకు లోనై చనిపోయినట్టు మనమూ చేసి ప్రభువును పరీక్షించవద్దు."},{"book":"1 కొరింతీ పత్రిక","chapter":"10","verse":"10","text":"అలాగే మీరు సణుక్కోవద్దు. వారిలో చాలామంది దేవునిపై సణిగి సంహార దూత చేతిలో నాశనమయ్యారు."},{"book":"1 కొరింతీ పత్రిక","chapter":"10","verse":"11","text":"నాశనమయ్యారు మనకు ఉదాహరణలుగా ఉండడానికే. వాటిని చూసి ఈ చివరి రోజుల్లో మనం బుద్ధి తెచ్చుకోడానికి అవి రాసి ఉన్నాయి."},{"book":"1 కొరింతీ పత్రిక","chapter":"10","verse":"12","text":"కాబట్టి ఎవరైతే తాను సరిగా నిలబడి ఉన్నానని భావిస్తాడో, అతడు పడిపోకుండా ఉండడానికి జాగ్రత్త తీసుకోవాలి."},{"book":"1 కొరింతీ పత్రిక","chapter":"10","verse":"13","text":"ఇప్పటి వరకూ మీరు ఎదుర్కొన్న పరీక్షలు సాధారణంగా మనుషులందరికీ కలిగేవే. దేవుడు నమ్మదగినవాడు. సహించడానికి మీకున్న సామర్ధ్యం కంటే మించిన పరీక్షలు మీకు రానివ్వడు. అంతేకాదు, సహించడానికి వీలుగా ఆ కష్టంతో బాటు దానినుండి తప్పించుకునే మార్గం కూడా మీకు ఏర్పాటు చేస్తాడు."},{"book":"1 కొరింతీ పత్రిక","chapter":"10","verse":"14","text":"కాబట్టి నా ప్రియులారా, విగ్రహారాధనకు దూరంగా పారిపొండి."},{"book":"1 కొరింతీ పత్రిక","chapter":"10","verse":"15","text":"తెలివైన వారితో మాట్లాడినట్టు మీతో మాట్లాడుతున్నాను. నేను చెప్పిన విషయాలను మీకై మీరే ఆలోచించి నిర్ణయించుకోండి."},{"book":"1 కొరింతీ పత్రిక","chapter":"10","verse":"16","text":"మనం స్తుతులు చెల్లించే పాత్రలో నుండి తాగడం క్రీస్తు రక్తంలో భాగం పంచుకోవడమే. మనం రొట్టె విరిచి తినడం క్రీస్తు శరీరంలో భాగం పంచుకోవడమే."},{"book":"1 కొరింతీ పత్రిక","chapter":"10","verse":"17","text":"మనమంతా ఒకే రొట్టెలో భాగం పంచుకొంటున్నాం. రొట్టె ఒక్కటే కాబట్టి దాన్ని తీసుకొనే మనం అనేకులమైనప్పటికీ ఒక్కటే శరీరం అయ్యాం."},{"book":"1 కొరింతీ పత్రిక","chapter":"10","verse":"18","text":"ఇశ్రాయేలీయులను చూడండి. బలిపీఠం మీద అర్పించిన వాటిని తినేవారు బలిపీఠంలో పాలిభాగస్తులే కదా?"},{"book":"1 కొరింతీ పత్రిక","chapter":"10","verse":"19","text":"ఈ విషయంలో అభిప్రాయం ఇది. విగ్రహాల్లో గాని, వాటికి అర్పించిన వాటిలో గానీ ఏమైనా ఉన్నదని నేను చెప్పడం లేదు."},{"book":"1 కొరింతీ పత్రిక","chapter":"10","verse":"20","text":"యూదేతరులు అర్పించే బలులు దేవునికి కాక దయ్యాలకే అర్పిస్తున్నారు. మీరు దయ్యాలతో పాలి భాగస్తులు కావడం నాకిష్టం లేదు."},{"book":"1 కొరింతీ పత్రిక","chapter":"10","verse":"21","text":"మీరు ప్రభువు పాత్రలోనిదీ, దయ్యాల పాత్రలోనిదీ ఒకేసారి తాగలేరు. ప్రభువు బల్లమీదా, దయ్యాల బల్ల మీదా, ఈ రెంటి మీదా ఉన్నవాటిలో ఒకేసారి భాగం పొందలేరు."},{"book":"1 కొరింతీ పత్రిక","chapter":"10","verse":"22","text":"ప్రభువుకు రోషం కలిగిస్తామా? మనం ఆయనకంటే బలవంతులమా?"},{"book":"1 కొరింతీ పత్రిక","chapter":"10","verse":"23","text":"అన్నీ చట్టబద్దమైనవే కానీ అన్నీ ప్రయోజనకరమైనవి కావు. అన్నిటిలో నాకు స్వేచ్ఛ ఉంది గాని అన్నీ మనుషులకు వృద్ధి కలిగించవు."},{"book":"1 కొరింతీ పత్రిక","chapter":"10","verse":"24","text":"ప్రతి ఒక్కడూ తన సొంత క్షేమం కాక ఇతరుల క్షేమం కోసం చూడాలి."},{"book":"1 కొరింతీ పత్రిక","chapter":"10","verse":"25","text":"మనస్సాక్షి వేసే ప్రశ్నల గురించి ఆలోచించకుండా దుకాణంలో అమ్మే మాంసాన్ని కొని తినవచ్చు."},{"book":"1 కొరింతీ పత్రిక","chapter":"10","verse":"26","text":"ఎందుకంటే ఈ భూమీ దానిలోని సమస్తమూ దేవునివే."},{"book":"1 కొరింతీ పత్రిక","chapter":"10","verse":"27","text":"ప్రభువుని నమ్మని ఎవరైనా మిమ్మల్ని భోజనానికి పిలిస్తే, మీకు ఇష్టమైతే వెళ్ళండి. అక్కడ మీకు వడ్డించినది ఏదైనా సరే, మీ మనస్సాక్షి ననుసరించి ప్రశ్నలేవీ అడగకుండా తినండి."},{"book":"1 కొరింతీ పత్రిక","chapter":"10","verse":"28","text":"అయితే, “ఇది విగ్రహాలకు అర్పించినది” అని ఎవరైనా మీతో చెబితే, అతడి నిమిత్తమూ, మీ మనస్సాక్షి నిమిత్తమూ దాన్ని తినవద్దు."},{"book":"1 కొరింతీ పత్రిక","chapter":"10","verse":"29","text":"ఇక్కడ మనస్సాక్షి అంటే, నీ సొంత మనస్సాక్షి కాదు, ఎదుటివాడి మనస్సాక్షి నిమిత్తమే అని చెబుతున్నాను. నా స్వేచ్ఛ విషయంలో వేరొకడి మనస్సాక్షి ఎందుకు తీర్పు చెప్పాలి?"},{"book":"1 కొరింతీ పత్రిక","chapter":"10","verse":"30","text":"నేను కృతజ్ఞతతో పుచ్చుకొంటే కృతజ్ఞతలు చెల్లించిన దాని విషయంలో నేనెందుకు నిందకు గురి కావాలి?"},{"book":"1 కొరింతీ పత్రిక","chapter":"10","verse":"31","text":"కాబట్టి మీరు తిన్నా, తాగినా, ఏమి చేసినా సరే, అన్నీ దేవుని మహిమ కోసం చేయండి."},{"book":"1 కొరింతీ పత్రిక","chapter":"10","verse":"32","text":"యూదులకు గానీ, గ్రీసుదేశస్థులకు గానీ, దేవుని సంఘానికి గానీ అభ్యంతరం కలిగించకండి."},{"book":"1 కొరింతీ పత్రిక","chapter":"10","verse":"33","text":"నేను కూడా ఇదే విధంగా సొంత ప్రయోజనాలు చూసుకోకుండా, చాలా మంది పాప విమోచన పొందాలని వారికి ప్రయోజనం కలగాలని కోరుకుంటూ అన్ని విషయాల్లో, అందరినీ సంతోషపెడుతున్నాను."}]}