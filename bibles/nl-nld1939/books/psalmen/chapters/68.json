{"data":[{"book":"Psalmen","chapter":"68","verse":"1","text":"Voor muziekbegeleiding van David. Een psalm; een lied. God staat op: zijn vijanden stuiven uiteen, Zijn haters vluchten voor Hem weg!"},{"book":"Psalmen","chapter":"68","verse":"2","text":"Zoals rook spoorloos verdwijnt, En was wegsmelt in vuur, Zo vergaan de bozen Voor het aanschijn van God."},{"book":"Psalmen","chapter":"68","verse":"3","text":"Maar de rechtvaardigen mogen juichen en jubelen, Zich verheugen en verblijden in God!"},{"book":"Psalmen","chapter":"68","verse":"4","text":"Zingt God ter ere, en verheerlijkt zijn Naam, Jubelt voor Hem, die door de woestijn kwam gereden; Verheugt u in Jahweh, En juicht voor zijn aanschijn!"},{"book":"Psalmen","chapter":"68","verse":"5","text":"Hij is de Vader der wezen, de Beschermer der weduwen, Hij is God in zijn heilige tent;"},{"book":"Psalmen","chapter":"68","verse":"6","text":"God, die de eenzame zwervers naar huis geleidde, Maar de weerspannigen bleven in de wildernis achter!"},{"book":"Psalmen","chapter":"68","verse":"7","text":"Bij uw uittocht, o God, aan de spits van uw volk, En bij uw opmars door de woestijn:"},{"book":"Psalmen","chapter":"68","verse":"8","text":"Beefde de aarde, dropen de hemelen voor het aanschijn van God, Rilde de Sinaï voor het aanschijn van Jahweh, Israëls God!"},{"book":"Psalmen","chapter":"68","verse":"9","text":"Een regen van gaven hebt Gij uitgestort, o God, En toen uw erfdeel uitgeput was, hebt Gij het gesterkt;"},{"book":"Psalmen","chapter":"68","verse":"10","text":"Uw beesten lieten zich onder hen neer, De uitgehongerden hebt Gij, o God, in uw goedheid verkwikt."},{"book":"Psalmen","chapter":"68","verse":"11","text":"Toen heeft de Heer zijn belofte vervuld, En een leger van vrouwen kwam het blijde verkonden:"},{"book":"Psalmen","chapter":"68","verse":"12","text":"Machtige koningen slaan met haast op de vlucht, En het schone geslacht verdeelt de buit!"},{"book":"Psalmen","chapter":"68","verse":"13","text":"Nu moogt gij gaan rusten in uw beemden: Zilverwit als de vleugels der duif, met goud overtrokken;"},{"book":"Psalmen","chapter":"68","verse":"14","text":"Want de Almachtige heeft de koningen verstrooid, Zoals het sneeuwt op de Salmon!"},{"book":"Psalmen","chapter":"68","verse":"15","text":"Bergen van Basjan, godengebergte met uw spitsen:"},{"book":"Psalmen","chapter":"68","verse":"16","text":"Bergen en toppen, waarom kijkt gij scheel Naar de berg, die God tot woonplaats verkoos, En waar Jahweh eeuwig zal wonen?"},{"book":"Psalmen","chapter":"68","verse":"17","text":"Op de wagens van God: tienduizenden, duizend maal duizend, Trokt Gij van de Sinaï uw heiligdom binnen, o Heer;"},{"book":"Psalmen","chapter":"68","verse":"18","text":"Gij hebt de hoogte beklommen, De gevangenen meegevoerd, Van de mensen geschenken aanvaard, Van weerspannigen zelfs, voor de woonplaats van God!"},{"book":"Psalmen","chapter":"68","verse":"19","text":"Geloofd zij de Heer, die ons altijd beschermt, de God van ons heil;"},{"book":"Psalmen","chapter":"68","verse":"20","text":"Gij, die ons redt; Jahweh, die nog uitwegen kent van de dood;"},{"book":"Psalmen","chapter":"68","verse":"21","text":"God, die de kop van zijn vijand verplettert, De harde schedel van hem, die in ongerechtigheid leeft!"},{"book":"Psalmen","chapter":"68","verse":"22","text":"De Heer heeft gezegd: Ik sleep ze uit Basjan, Haal ze naar boven uit de diepten der zee,"},{"book":"Psalmen","chapter":"68","verse":"23","text":"Opdat gij in hun bloed met uw voeten kunt plassen, Ook de tong van uw honden haar deel van de vijanden krijgt!"},{"book":"Psalmen","chapter":"68","verse":"24","text":"Ziet, daar nadert de feeststoet van God, De feeststoet naar het heiligdom van mijn God en mijn Koning!"},{"book":"Psalmen","chapter":"68","verse":"25","text":"Voorop gaan de zangers, de harpspelers volgen;"},{"book":"Psalmen","chapter":"68","verse":"26","text":"In het midden de maagden met pauken: in koren loven ze God. Dan de heersers, uit Israëls bronnen ontsprongen:"},{"book":"Psalmen","chapter":"68","verse":"27","text":"Benjamin de jongste vooraan, Met de vorsten van Juda in machtige drommen, En de vorsten van Zabulon en Neftali’s vorsten!"},{"book":"Psalmen","chapter":"68","verse":"28","text":"Toon nu uw almacht, o God, die Gij ons hebt betuigd,"},{"book":"Psalmen","chapter":"68","verse":"29","text":"Van uw heiligdom uit voor Jerusalems heil! Laat koningen U geschenken brengen:"},{"book":"Psalmen","chapter":"68","verse":"30","text":"Jonge schapen, kudden stieren en kalveren uit Patros; Met staven van zilver en goud Als vrijwillige schatting der volken;"},{"book":"Psalmen","chapter":"68","verse":"31","text":"Laat Egypte zijn vette gaven brengen, Koesj zijn handen vullen voor God!"},{"book":"Psalmen","chapter":"68","verse":"32","text":"Koninkrijken der aarde, zingt ter ere van God, En stemt een loflied aan voor den Heer:"},{"book":"Psalmen","chapter":"68","verse":"33","text":"Die de hoogste hemel der hemelen bestijgt, En met zijn stem de machtige donder doet rollen!"},{"book":"Psalmen","chapter":"68","verse":"34","text":"Geeft glorie aan Israëls God, Wiens macht en kracht in de wolken reikt!"},{"book":"Psalmen","chapter":"68","verse":"35","text":"Ontzaglijk is God in zijn heilige woning: Hij, Israëls God, Die kracht en sterkte geeft aan het volk: Gezegend zij God!"}]}