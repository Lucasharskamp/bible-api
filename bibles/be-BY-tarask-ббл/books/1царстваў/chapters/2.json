{"data":[{"book":"1 ЦАРСТВАЎ","chapter":"2","verse":"1","text":"І малілася Ганна і казала: зарадавалася сэрца маё ў Госпадзе; узьнёсься рог мой у Богу маім; шырока адкрыліся вусны мае на ворагаў маіх, бо я радуюся за ратаваньне Тваё."},{"book":"1 ЦАРСТВАЎ","chapter":"2","verse":"2","text":"Няма такога сьвятога, як Гасподзь, бо няма іншага, апрача Цябе; і няма цьвярдыні, як Бог наш."},{"book":"1 ЦАРСТВАЎ","chapter":"2","verse":"3","text":"Ня множце прамоваў пыхлівых; дзёрзкія словы няхай ня выходзяць з вуснаў вашых; бо Гасподзь ёсьць Бог веданьня, і дзеі ў Яго ўзважаныя."},{"book":"1 ЦАРСТВАЎ","chapter":"2","verse":"4","text":"Лук моцных ламаецца, а немачныя апярэзваюцца сілаю;"},{"book":"1 ЦАРСТВАЎ","chapter":"2","verse":"5","text":"насычаныя хлебам працуюць, а галодныя адпачываюць; нават няплодная родзіць сем разоў, а шматдзетная зьнемагае."},{"book":"1 ЦАРСТВАЎ","chapter":"2","verse":"6","text":"Гасподзь сьмерціць і ажыўляе, зводзіць у апраметную і выводзіць;"},{"book":"1 ЦАРСТВАЎ","chapter":"2","verse":"7","text":"Гасподзь робіць жабраком і ўзбагачае, прыніжае і ўзвышае."},{"book":"1 ЦАРСТВАЎ","chapter":"2","verse":"8","text":"З пылу падымае Ён беднага, з гразі ўзвышае ўбогага, садзіць зь вяльможамі, і трон славы дае ім у спадчыну; бо ў Госпада асновы зямлі, і Ён сьцьвердзіў на іх сусьвет."},{"book":"1 ЦАРСТВАЎ","chapter":"2","verse":"9","text":"Сьляды сьвятых Сваіх Ён захоўвае, а беззаконьнікі ў цемры зьнікаюць: бо ня сілаю моцны чалавек."},{"book":"1 ЦАРСТВАЎ","chapter":"2","verse":"10","text":"Гасподзь сатрэ тых, што спрачаюцца зь Ім; зь нябёсаў загрыміць на іх. Гасподзь будзе судзіць канцы зямлі і дасьць моц цару Свайму і падыме рог памазанца Свайго."},{"book":"1 ЦАРСТВАЎ","chapter":"2","verse":"11","text":"І пайшоў Элкана ў Раму ў дом свой, а хлопчык застаўся служыць Госпаду пры Іліі сьвятары."},{"book":"1 ЦАРСТВАЎ","chapter":"2","verse":"12","text":"А сыны Ілія былі людзі нягодныя; яны ня ведалі Госпада"},{"book":"1 ЦАРСТВАЎ","chapter":"2","verse":"13","text":"і абавязку сьвятароў перад народам. Калі хто прыносіў ахвяру, хлопчык сьвятарскі, калі гатавалася мяса, прыходзіў зь відэльцам у руцэ сваёй"},{"book":"1 ЦАРСТВАЎ","chapter":"2","verse":"14","text":"і апускаў яго ў касьцёл, альбо ў каструлю, альбо на патэльню, альбо ў горшчык, і што выме відэлец, тое браў сабе сьвятар. Так рабілі яны з усімі Ізраільцянамі, якія прыходзілі туды ў Сілом."},{"book":"1 ЦАРСТВАЎ","chapter":"2","verse":"15","text":"Нават раней, чым спальвалі тлушч, прыходзіў хлопчык сьвятарскі і казаў ахвяравальніку: давай мяса на смажанку сьвятару; ён ня возьме ў цябе варанага мяса, а дай сырога."},{"book":"1 ЦАРСТВАЎ","chapter":"2","verse":"16","text":"І калі хто казаў яму: «хай спаляць раней тлушч, як павінна быць, і потым вазьмі сабе, колькі захоча душа твая», дык ён казаў: не, цяпер дай, а калі не, дык вазьму сілком."},{"book":"1 ЦАРСТВАЎ","chapter":"2","verse":"17","text":"І грэх гэтых маладых людзей быў даволі вялікі прад Госпадам, бо яны ўхіляліся ад ахвяраваньняў Госпаду."},{"book":"1 ЦАРСТВАЎ","chapter":"2","verse":"18","text":"А хлопчык Самуіл служыў прад Госпадам, надзяваючы ільняны наплечнік."},{"book":"1 ЦАРСТВАЎ","chapter":"2","verse":"19","text":"Верхнюю вопратку малую рабіла яму маці ягоная і прыносіла яму штогоду, калі прыходзіла з мужам сваім дзеля належнага ахвярапрынашэньня."},{"book":"1 ЦАРСТВАЎ","chapter":"2","verse":"20","text":"І дабраславіў Ілій Элкану і жонку ягоную і сказаў: хай дасьць табе Гасподзь дзяцей ад жонкі гэтай, замест гэтага, якога ты аддаў Госпаду! І пайшлі яны ў месца сваё."},{"book":"1 ЦАРСТВАЎ","chapter":"2","verse":"21","text":"І наведаў Гасподзь Ганну, і зачала яна і нарадзіла яшчэ трох сыноў і дзьвюх дачок; а хлопчык Самуіл падрастаў у Госпада."},{"book":"1 ЦАРСТВАЎ","chapter":"2","verse":"22","text":"А Ілій быў вельмі стары і чуў усё, як учыняюць сыны ягоныя з усімі Ізраільцянамі, і што яны сьпяць з жанчынамі, што зьбіраліся каля ўваходу ў скінію сходу."},{"book":"1 ЦАРСТВАЎ","chapter":"2","verse":"23","text":"І сказаў ім: навошта вы робіце такія ўчынкі? бо я чую благія словы пра вас ад усяго народу,"},{"book":"1 ЦАРСТВАЎ","chapter":"2","verse":"24","text":"не, дзеці мае, нядобрая пагудка, якую я чую; вы разбэшчваеце народ Гасподні;"},{"book":"1 ЦАРСТВАЎ","chapter":"2","verse":"25","text":"калі згрэшыць чалавек супроць чалавека, дык памоляцца за яго Богу; а калі чалавек згрэшыць супроць Госпада, дык хто будзе хадайнікам за яго? Але яны ня слухалі голасу бацькі свайго, бо Гасподзь вырашыў ужо аддаць іх сьмерці."},{"book":"1 ЦАРСТВАЎ","chapter":"2","verse":"26","text":"А хлопчык Самуіл усё больш і больш набіраў узросту і ўпадабаньня ў Госпада і ў людзей."},{"book":"1 ЦАРСТВАЎ","chapter":"2","verse":"27","text":"І прыйшоў чалавек Божы да Ілія і сказаў яму: так кажа Гасподзь: ці ж не адкрыўся Я дому бацькі твайго, калі яны былі яшчэ ў Егіпце, у доме фараона?"},{"book":"1 ЦАРСТВАЎ","chapter":"2","verse":"28","text":"і ці ж ня выбраў яго з усіх каленаў Ізраілевых Сабе ў сьвятары, каб ён падымаўся да ахвярніка Майго, каб дыміў фіміямам, каб насіў наплечнік прад Мною? і ці ж ня даў Я дому бацькі твайго ад усіх паленых агнём ахвяр сыноў Ізраілевых?"},{"book":"1 ЦАРСТВАЎ","chapter":"2","verse":"29","text":"навошта ж вы топчаце нагамі ахвяры Мае і хлебныя прынашэньні Мае, якія запавядаў Я жытлішчу Майму, і навошта ты аддаеш перавагу сынам сваім прад Мною, раскормліваючы сябе пачаткамі прынашэньняў народу Майго Ізраіля?"},{"book":"1 ЦАРСТВАЎ","chapter":"2","verse":"30","text":"Таму так кажа Гасподзь Бог Ізраілеў: Я сказаў тады: дом твой і дом бацькі твайго будуць хадзіць прад абліччам Маім вавек; а цяпер кажа Гасподзь: хай ня будзе так, бо Я праслаўлю тых, што праслаўляюць Мяне, а тыя, што няславяць Мяне, будуць паганьбаваныя."},{"book":"1 ЦАРСТВАЎ","chapter":"2","verse":"31","text":"Вось, настаюць дні, калі я падсяку мышцу тваю і мышцу дома бацькі твайго, так што ня будзе старца ў доме тваім ніколі;"},{"book":"1 ЦАРСТВАЎ","chapter":"2","verse":"32","text":"і ты будзеш бачыць бедства жытлішча Майго, пры ўсім тым, што Гасподзь дабрачыніць Ізраілю, і ня будзе ў доме тваім старога праз усе дні."},{"book":"1 ЦАРСТВАЎ","chapter":"2","verse":"33","text":"Я не адхілю ў цябе ўсіх ад ахвярніка Майго, каб таміць вочы твае і мучыць душу тваю; але ўсе нашчадкі дома твайго будуць паміраць у сярэдніх гадах."},{"book":"1 ЦАРСТВАЎ","chapter":"2","verse":"34","text":"І вось табе азнака, якая будзе з двума сынамі тваімі, Офні і Фінээсам: абодва яны памруць у адзін дзень."},{"book":"1 ЦАРСТВАЎ","chapter":"2","verse":"35","text":"І пастаўлю Сабе сьвятара вернага; ён будзе рабіць па сэрцы Маім і па душы Маёй; і дом яго зраблю цьвёрдым, і ён будзе хадзіць прад памазанцам Маім праз усе дні;"},{"book":"1 ЦАРСТВАЎ","chapter":"2","verse":"36","text":"І кожны, хто застаўся з дому твайго, прыйдзе кланяцца яму за геру срэбра і кавалак хлеба і скажа: далучы мяне да якой-небудзь лявіцкай пасады, каб мець пракорм."}]}