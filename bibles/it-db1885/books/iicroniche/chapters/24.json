{"data":[{"book":"II CRONICHE","chapter":"24","verse":"1","text":"GIOAS era d'età di sette anni, quando cominciò a regnare; e regnò quarant'anni in Gerusalemme. E il nome di sua madre era Sibia, da Beerseba."},{"book":"II CRONICHE","chapter":"24","verse":"2","text":"E Gioas fece quello che piace al Signore tutto il tempo del sacerdote Gioiada."},{"book":"II CRONICHE","chapter":"24","verse":"3","text":"E Gioiada gli prese due mogli; ed egli generò figliuoli e figliuole."},{"book":"II CRONICHE","chapter":"24","verse":"4","text":"Dopo questo venne in cuore a Gioas di ristorare la Casa del Signore."},{"book":"II CRONICHE","chapter":"24","verse":"5","text":"Perciò adunò i sacerdoti e i Leviti, e disse loro: Andate per le città di Giuda, e raccogliete, anno per anno, da tutto Israele, danari per ristorar la Casa dell'Iddio vostro; e voi sollecitate questo affare. Ma i Leviti non lo sollecitarono."},{"book":"II CRONICHE","chapter":"24","verse":"6","text":"E il re chiamò Gioiada, sommo sacerdote, e gli disse: Perchè non hai tu usata diligenza, che i Leviti portassero da Giuda, e da Gerusalemme, la colta di Mosè24.6 Mosè Esod. 30.12-16., servitor del Signore, e della raunanza d'Israele, per lo Tabernacolo della Testimonianza?"},{"book":"II CRONICHE","chapter":"24","verse":"7","text":"(Conciossiachè la scellerata Atalia, ed i suoi figliuoli avessero fatte delle rotture nella Casa di Dio; ed anche avessero adoperate per i Baali tutte le cose consacrate della Casa del Signore.)"},{"book":"II CRONICHE","chapter":"24","verse":"8","text":"Il re adunque comandò che si facesse una cassetta, e che quella si mettesse alla porta della Casa del Signore, di fuori."},{"book":"II CRONICHE","chapter":"24","verse":"9","text":"Poi fu fatta una grida per Giuda ed in Gerusalemme, che si portasse al Signore la colta che Mosè, servitor di Dio, avea fatta sopra Israele nel deserto."},{"book":"II CRONICHE","chapter":"24","verse":"10","text":"E tutti i capi, e tutto il popolo, la portavano allegramente, e la gittavano nella cassetta, finchè fu finita l'opera."},{"book":"II CRONICHE","chapter":"24","verse":"11","text":"Ora, quando la cassetta si portava, per le mani de' Leviti, a quelli ch'erano deputati del re (il che si faceva, quando vedevano che vi erano dentro danari assai), il segretario del re, ed un commessario del sommo sacerdote venivano, e vuotavano la cassetta; poi la riportavano, e la rimettevano nel suo luogo. Così facevano ogni giorno; e raccolsero gran quantità di danari."},{"book":"II CRONICHE","chapter":"24","verse":"12","text":"E il re, e Gioiada, davano que' danari a quelli che aveano la cura dell'opera che si faceva per lo servigio della Casa del Signore; ed essi ne prezzolavano scarpellini, e legnaiuoli, per rinnovar la Casa del Signore; ed anche fabbri di ferro e di rame, per ristorarla."},{"book":"II CRONICHE","chapter":"24","verse":"13","text":"Coloro adunque che aveano la cura dell'opera, si adoperarono; e l'opera fu ristorata per le lor mani; ed essi rimisero la Casa di Dio nello stato suo, e la rinforzarono."},{"book":"II CRONICHE","chapter":"24","verse":"14","text":"E quando ebber finito, portarono davanti al re, e davanti a Gioiada, il rimanente de' danari; ed egli li impiegò in arredi per la Casa del Signore, in arredi per fare il servigio, e per offerir sacrificii, ed in coppe, ed altri vasellamenti d'oro e d'argento. E nel tempo di Gioiada, furono del continuo offerti olocausti nella Casa del Signore."},{"book":"II CRONICHE","chapter":"24","verse":"15","text":"Or Gioiada, essendo diventato vecchio e sazio di giorni, morì. Egli era d'età di centotrent'anni, quando morì."},{"book":"II CRONICHE","chapter":"24","verse":"16","text":"E fu seppellito nella Città di Davide coi re; perciocchè egli avea fatto bene assai inverso Israele, ed inverso Iddio, e la sua Casa."},{"book":"II CRONICHE","chapter":"24","verse":"17","text":"E dopo che Gioiada fu morto, i capi di Giuda vennero al re, e si prostesero davanti a lui; allora egli attese a loro."},{"book":"II CRONICHE","chapter":"24","verse":"18","text":"Ed essi lasciarono la Casa del Signore Iddio de' lor padri, e servirono a' boschi ed agl'idoli; laonde vi fu indegnazione contro a Giuda, e contro a Gerusalemme, per questa lor colpa."},{"book":"II CRONICHE","chapter":"24","verse":"19","text":"E benchè il Signore mandasse loro de' profeti, per convertirli a sè24.19 sè 2 Cron. 36.15. Ger. 7.25,26; 25.4., e ch'essi protestassero loro, non però prestarono l'orecchio."},{"book":"II CRONICHE","chapter":"24","verse":"20","text":"E lo Spirito di Dio investì Zaccaria, figliuolo del sacerdote Gioiada. Ed egli, stando in piè disopra al popolo, disse loro: Così ha detto Iddio: Perchè trasgredite voi i comandamenti del Signore? Voi non prospererete: perciocchè voi avete abbandonato il Signore, egli altresì vi abbandonerà24.20 abbandonerà 2 Cron. 15.2.."},{"book":"II CRONICHE","chapter":"24","verse":"21","text":"Ed essi fecero congiura contro a lui, e lo lapidarono24.21 lapidarono Mat. 23.35. Fat. 7.58,59., per comandamento del re, nel cortile della Casa del Signore."},{"book":"II CRONICHE","chapter":"24","verse":"22","text":"E il re Gioas non si ricordò della benignità usata da Gioiada, padre di esso, inverso lui; anzi uccise il suo figliuolo. Ora, mentre egli moriva, disse: Il Signore lo vegga, e ne ridomandi conto."},{"book":"II CRONICHE","chapter":"24","verse":"23","text":"Ed avvenne, in capo all'anno, che l'esercito de' Siri salì contro a Gioas; e venne in Giuda ed in Gerusalemme; ed ammazzarono d'infra il popolo tutti i capi di esso; e mandarono tutte le spoglie loro al re in Damasco."},{"book":"II CRONICHE","chapter":"24","verse":"24","text":"E benchè l'esercito de' Siri fosse venuto con poca gente24.24 gente Deut. 32.30. Is. 30.17., nondimeno il Signore diede loro nelle mani un esercito grandissimo24.24 grandissimo Lev. 26.25. Deut. 28.25.; perciocchè aveano abbandonato il Signore Iddio de' padri loro; ed i Siri eseguirono i giudicii sopra Gioas."},{"book":"II CRONICHE","chapter":"24","verse":"25","text":"E, quando si furono partiti da lui, perciocchè l'aveano lasciato in gran languori, i suoi servitori fecero congiura contro a lui, per cagione dell'omicidio de' figliuoli del sacerdote Gioiada, e l'uccisero in sul suo letto. Così morì, e fu seppellito nella Città di Davide, ma non già nelle sepolture dei re."},{"book":"II CRONICHE","chapter":"24","verse":"26","text":"Ora, questi son quelli che congiurarono contro a lui: Zabad, figliuolo di Simat, donna Ammonita; e Iozabad, figliuolo di Simrit, donna Moabita."},{"book":"II CRONICHE","chapter":"24","verse":"27","text":"Ora, quant'è a' figliuoli di esso, ed alla gran colta di danari che fu fatta per lui, ed alla fondazione della Casa di Dio; ecco, queste cose sono scritte nella storia del libro dei re."}]}