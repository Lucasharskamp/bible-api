{"data":[{"book":"Jakovljeva","chapter":"5","verse":"1","text":"Čujte me, bogataši! Zaplačite i zakukajte nad nevoljama koje će vas snaći."},{"book":"Jakovljeva","chapter":"5","verse":"2","text":"Bogatstvo vam trune, a odjeću vam izgrizaju moljci."},{"book":"Jakovljeva","chapter":"5","verse":"3","text":"Vaše zlato i srebro hrđaju i postaju nevrijednima. Baš to bogatstvo u koje ste se pouzdali progutat će vaša tijela kao oganj. To blago koje ste skupili bit će dokaz protiv vas na Dan suda."},{"book":"Jakovljeva","chapter":"5","verse":"4","text":"Slušajte! Viču žeteoci vaših njiva kojima ste uskratili plaću. Plaća koju im niste dali viče protiv vas. Glasovi žetelaca doprli su do ušiju Gospodina nad vojskama."},{"book":"Jakovljeva","chapter":"5","verse":"5","text":"Živjeli ste na zemlji raskošno i razuzdano. Srca su vam utovljena za dan klanja."},{"book":"Jakovljeva","chapter":"5","verse":"6","text":"Osudili ste i ubili pravednika koji vam se nije mogao suprotstaviti."},{"book":"Jakovljeva","chapter":"5","verse":"7","text":"Draga braćo i sestre, strpite se do Gospodnjeg dolaska. I ratar, eto, iščekuje dragocjeni urod zemlje, čekajući ranu i kasnu kišu."},{"book":"Jakovljeva","chapter":"5","verse":"8","text":"Strpite se i vi i ohrabrite jer se Gospodnji dolazak približio."},{"book":"Jakovljeva","chapter":"5","verse":"9","text":"Ne prigovarajte jedni drugima, braćo i sestre, da vas Bog ne osudi. Pazite! Sudac već stoji pred vratima."},{"book":"Jakovljeva","chapter":"5","verse":"10","text":"Uzorom strpljivog podnošenja nevolja neka vam budu proroci koji su govorili u ime Gospodnje."},{"book":"Jakovljeva","chapter":"5","verse":"11","text":"Blaženima smatramo one koji su ustrajali. Job je bio čovjek koji je strpljivo trpio. Iz njegova iskustva vidimo da se Božja nakana pokazala dobrom jer je Bog pun samilosti i milosrđa."},{"book":"Jakovljeva","chapter":"5","verse":"12","text":"A prije svega, draga braćo i sestre, ne zaklinjite se ni nebom, ni zemljom, ni bilo čime drugim. Neka vaše “da” znači “da”, a vaše “ne” neka znači “ne”, da ne zgriješite i ne padnete pod osudu."},{"book":"Jakovljeva","chapter":"5","verse":"13","text":"Trpi li tko među vama? Neka se za to moli. Ako je tko radostan, neka pjeva hvalospjeve."},{"book":"Jakovljeva","chapter":"5","verse":"14","text":"Je li tko od vas bolestan? Neka dozove crkvene starješine da se mole nad njim. Neka ga pomažu uljem u ime Gospodnje"},{"book":"Jakovljeva","chapter":"5","verse":"15","text":"pa će molitva vjere ozdraviti bolesnika. Gospodin će ga podignuti i oprostiti mu ako je zgriješio."},{"book":"Jakovljeva","chapter":"5","verse":"16","text":"Ispovijedajte dakle jedni drugima grijehe i molite se jedni za druge da ozdravite. Žarka molitva pravednika mnogo može učiniti."},{"book":"Jakovljeva","chapter":"5","verse":"17","text":"Ilija je bio samo čovjek kao i mi, ali kad se usrdno pomolio da ne pada kiša, nije pala na zemlju tri godine i šest mjeseci."},{"book":"Jakovljeva","chapter":"5","verse":"18","text":"Zatim se pomolio da kišna padne pa je nebo dalo kišu i zemlja je opet donijela rod."},{"book":"Jakovljeva","chapter":"5","verse":"19","text":"Draga braćo i sestre, odluta li tko od vas od istine pa ga tko vrati,"},{"book":"Jakovljeva","chapter":"5","verse":"20","text":"znajte da će onaj tko je vratio grešnika s krivog puta spasiti njegovu dušu od smrti i postignuti oproštenje mnogih grijeha."}]}