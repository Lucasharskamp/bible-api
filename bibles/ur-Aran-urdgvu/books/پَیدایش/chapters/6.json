{"data":[{"book":"پَیدایش","chapter":"6","verse":"1","text":"دنیا میں لوگوں کی تعداد بڑھنے لگی۔ اُن کے ہاں بیٹیاں پیدا ہوئیں۔"},{"book":"پَیدایش","chapter":"6","verse":"2","text":"تب آسمانی ہستیوں نے دیکھا کہ بنی نوع انسان کی بیٹیاں خوب صورت ہیں، اور اُنہوں نے اُن میں سے کچھ چن کر اُن سے شادی کی۔"},{"book":"پَیدایش","chapter":"6","verse":"3","text":"پھر رب نے کہا، ”میری روح ہمیشہ کے لئے انسان میں نہ رہے کیونکہ وہ فانی مخلوق ہے۔ اب سے وہ 120 سال سے زیادہ زندہ نہیں رہے گا۔“"},{"book":"پَیدایش","chapter":"6","verse":"4","text":"اُن دنوں میں اور بعد میں بھی دنیا میں دیو قامت افراد تھے جو انسانی عورتوں اور اُن آسمانی ہستیوں کی شادیوں سے پیدا ہوئے تھے۔ یہ دیو قامت افراد قدیم زمانے کے مشہور سورما تھے۔"},{"book":"پَیدایش","chapter":"6","verse":"5","text":"رب نے دیکھا کہ انسان نہایت بگڑ گیا ہے، کہ اُس کے تمام خیالات لگاتار بُرائی کی طرف مائل رہتے ہیں۔"},{"book":"پَیدایش","chapter":"6","verse":"6","text":"وہ پچھتایا کہ مَیں نے انسان کو بنا کر دنیا میں رکھ دیا ہے، اور اُسے سخت دُکھ ہوا۔"},{"book":"پَیدایش","chapter":"6","verse":"7","text":"اُس نے کہا، ”گو مَیں ہی نے انسان کو خلق کیا مَیں اُسے رُوئے زمین پر سے مٹا ڈالوں گا۔ مَیں نہ صرف لوگوں کو بلکہ زمین پر چلنے پھرنے اور رینگنے والے جانوروں اور ہَوا کے پرندوں کو بھی ہلاک کر دوں گا، کیونکہ مَیں پچھتاتا ہوں کہ مَیں نے اُن کو بنایا۔“"},{"book":"پَیدایش","chapter":"6","verse":"8","text":"صرف نوح پر رب کی نظرِ کرم تھی۔"},{"book":"پَیدایش","chapter":"6","verse":"9","text":"یہ اُس کی زندگی کا بیان ہے۔"},{"book":"پَیدایش","chapter":"6","verse":"10","text":"نوح کے تین بیٹے تھے، سِم، حام اور یافت۔"},{"book":"پَیدایش","chapter":"6","verse":"11","text":"لیکن دنیا اللہ کی نظر میں بگڑی ہوئی اور ظلم و تشدد سے بھری ہوئی تھی۔"},{"book":"پَیدایش","chapter":"6","verse":"12","text":"جہاں بھی اللہ دیکھتا دنیا خراب تھی، کیونکہ تمام جانداروں نے زمین پر اپنی روِش کو بگاڑ دیا تھا۔"},{"book":"پَیدایش","chapter":"6","verse":"13","text":"تب اللہ نے نوح سے کہا، ”مَیں نے تمام جانداروں کو ختم کرنے کا فیصلہ کیا ہے، کیونکہ اُن کے سبب سے پوری دنیا ظلم و تشدد سے بھر گئی ہے۔ چنانچہ مَیں اُن کو زمین سمیت تباہ کر دوں گا۔"},{"book":"پَیدایش","chapter":"6","verse":"14","text":"اب اپنے لئے سرو6‏:14 سرو: عبرانی لفظ متروک ہے۔ شاید اُس کا مطلب سرو یا دیودار کی لکڑی ہو۔  کی لکڑی کی کشتی بنا لے۔ اُس میں کمرے ہوں اور اُسے اندر اور باہر تارکول لگا۔"},{"book":"پَیدایش","chapter":"6","verse":"15","text":"اُس کی لمبائی 450 فٹ، چوڑائی 75 فٹ اور اونچائی 45 فٹ ہو۔"},{"book":"پَیدایش","chapter":"6","verse":"16","text":"کشتی کی چھت کو یوں بنانا کہ اُس کے نیچے 18 انچ کھلا رہے۔ ایک طرف دروازہ ہو، اور اُس کی تین منزلیں ہوں۔"},{"book":"پَیدایش","chapter":"6","verse":"17","text":"مَیں پانی کا اِتنا بڑا سیلاب لاؤں گا کہ وہ زمین کے تمام جانداروں کو ہلاک کر ڈالے گا۔ زمین پر سب کچھ فنا ہو جائے گا۔"},{"book":"پَیدایش","chapter":"6","verse":"18","text":"لیکن تیرے ساتھ مَیں عہد باندھوں گا جس کے تحت تُو اپنے بیٹوں، اپنی بیوی اور بہوؤں کے ساتھ کشتی میں جائے گا۔"},{"book":"پَیدایش","chapter":"6","verse":"19","text":"ہر قسم کے جانور کا ایک نر اور ایک مادہ بھی اپنے ساتھ کشتی میں لے جانا تاکہ وہ تیرے ساتھ جیتے بچیں۔"},{"book":"پَیدایش","chapter":"6","verse":"20","text":"ہر قسم کے پَر رکھنے والے جانور اور ہر قسم کے زمین پر پھرنے یا رینگنے والے جانور دو دو ہو کر تیرے پاس آئیں گے تاکہ جیتے بچ جائیں۔"},{"book":"پَیدایش","chapter":"6","verse":"21","text":"جو بھی خوراک درکار ہے اُسے اپنے اور اُن کے لئے جمع کر کے کشتی میں محفوظ کر لینا۔“"},{"book":"پَیدایش","chapter":"6","verse":"22","text":"نوح نے سب کچھ ویسا ہی کیا جیسا اللہ نے اُسے بتایا۔"}]}