{"data":[{"book":"امثال","chapter":"23","verse":"1","text":"اگر تُو کسی حکمران کے کھانے میں شریک ہو جائے تو خوب دھیان دے کہ تُو کس کے حضور ہے۔"},{"book":"امثال","chapter":"23","verse":"2","text":"اگر تُو پیٹو ہو تو اپنے گلے پر چھری رکھ۔"},{"book":"امثال","chapter":"23","verse":"3","text":"اُس کی عمدہ چیزوں کا لالچ مت کر، کیونکہ یہ کھانا فریب دہ ہے۔"},{"book":"امثال","chapter":"23","verse":"4","text":"اپنی پوری طاقت امیر بننے میں صَرف نہ کر، اپنی حکمت ایسی کوششوں سے ضائع مت کر۔"},{"book":"امثال","chapter":"23","verse":"5","text":"ایک نظر دولت پر ڈال تو وہ اوجھل ہو جاتی ہے، اور پَر لگا کر عقاب کی طرح آسمان کی طرف اُڑ جاتی ہے۔"},{"book":"امثال","chapter":"23","verse":"6","text":"جلنے والے کی روٹی مت کھا، اُس کے لذیذ کھانوں کا لالچ نہ کر۔"},{"book":"امثال","chapter":"23","verse":"7","text":"کیونکہ یہ گلے میں بال کی طرح ہو گا۔ وہ تجھ سے کہے گا، ”کھاؤ، پیو!“ لیکن اُس کا دل تیرے ساتھ نہیں ہے۔"},{"book":"امثال","chapter":"23","verse":"8","text":"جو لقمہ تُو نے کھا لیا اُس سے تجھے قَے آئے گی، اور تیری اُس سے دوستانہ باتیں ضائع ہو جائیں گی۔"},{"book":"امثال","chapter":"23","verse":"9","text":"احمق سے بات نہ کر، کیونکہ وہ تیری دانش مند باتیں حقیر جانے گا۔"},{"book":"امثال","chapter":"23","verse":"10","text":"زمین کی جو حدود قدیم زمانے میں مقرر ہوئیں اُنہیں آگے پیچھے مت کرنا، اور یتیموں کے کھیتوں پر قبضہ نہ کر۔"},{"book":"امثال","chapter":"23","verse":"11","text":"کیونکہ اُن کا چھڑانے والا قوی ہے، وہ اُن کے حق میں خود تیرے خلاف لڑے گا۔"},{"book":"امثال","chapter":"23","verse":"12","text":"اپنا دل تربیت کے حوالے کر اور اپنے کان علم کی باتوں پر لگا۔"},{"book":"امثال","chapter":"23","verse":"13","text":"بچے کو تربیت سے محروم نہ رکھ، چھڑی سے اُسے سزا دینے سے وہ نہیں مرے گا۔"},{"book":"امثال","chapter":"23","verse":"14","text":"چھڑی سے اُسے سزا دے تو اُس کی جان موت سے چھوٹ جائے گی۔"},{"book":"امثال","chapter":"23","verse":"15","text":"میرے بیٹے، اگر تیرا دل دانش مند ہو تو میرا دل بھی خوش ہو گا۔"},{"book":"امثال","chapter":"23","verse":"16","text":"مَیں اندر ہی اندر خوشی مناؤں گا جب تیرے ہونٹ دیانت دار باتیں کریں گے۔"},{"book":"امثال","chapter":"23","verse":"17","text":"تیرا دل گناہ گاروں کو دیکھ کر کُڑھتا نہ رہے بلکہ پورے دن رب کا خوف رکھنے میں سرگرم رہے۔"},{"book":"امثال","chapter":"23","verse":"18","text":"کیونکہ تیری اُمید جاتی نہیں رہے گی بلکہ تیرا مستقبل یقیناً اچھا ہو گا۔"},{"book":"امثال","chapter":"23","verse":"19","text":"میرے بیٹے، سن کر دانش مند ہو جا اور صحیح راہ پر اپنے دل کی راہنمائی کر۔"},{"book":"امثال","chapter":"23","verse":"20","text":"شرابی اور پیٹو سے دریغ کر،"},{"book":"امثال","chapter":"23","verse":"21","text":"کیونکہ شرابی اور پیٹو غریب ہو جائیں گے، اور کاہلی اُنہیں چیتھڑے پہنائے گی۔"},{"book":"امثال","chapter":"23","verse":"22","text":"اپنے باپ کی سن جس نے تجھے پیدا کیا، اور اپنی ماں کو حقیر نہ جان جب بوڑھی ہو جائے۔"},{"book":"امثال","chapter":"23","verse":"23","text":"سچائی خرید لے اور کبھی فروخت نہ کر، اُس میں شامل حکمت، تربیت اور سمجھ اپنا لے۔"},{"book":"امثال","chapter":"23","verse":"24","text":"راست باز کا باپ بڑی خوشی مناتا ہے، اور دانش مند بیٹے کا والد اُس سے لطف اندوز ہوتا ہے۔"},{"book":"امثال","chapter":"23","verse":"25","text":"چنانچہ اپنے ماں باپ کے لئے خوشی کا باعث ہو، ایسی زندگی گزار کہ تیری ماں جشن منا سکے۔"},{"book":"امثال","chapter":"23","verse":"26","text":"میرے بیٹے، اپنا دل میرے حوالے کر، تیری آنکھیں میری راہیں پسند کریں۔"},{"book":"امثال","chapter":"23","verse":"27","text":"کیونکہ کسبی گہرا گڑھا اور زناکار عورت تنگ کنواں ہے،"},{"book":"امثال","chapter":"23","verse":"28","text":"ڈاکو کی طرح وہ تاک لگائے بیٹھ کر مردوں میں بےوفاؤں کا اضافہ کرتی ہے۔"},{"book":"امثال","chapter":"23","verse":"29","text":"کون آہیں بھرتا ہے؟ کون ہائے ہائے کرتا اور لڑائی جھگڑے میں ملوث رہتا ہے؟ کس کو بلاوجہ چوٹیں لگتی، کس کی آنکھیں دُھندلی سی رہتی ہیں؟"},{"book":"امثال","chapter":"23","verse":"30","text":"وہ جو رات گئے تک مَے پینے اور مسالے دار مَے سے مزہ لینے میں مصروف رہتا ہے۔"},{"book":"امثال","chapter":"23","verse":"31","text":"مَے کو تکتا نہ رہ، خواہ اُس کا سرخ رنگ کتنی خوب صورتی سے پیالے میں کیوں نہ چمکے، خواہ اُسے بڑے مزے سے کیوں نہ پیا جائے۔"},{"book":"امثال","chapter":"23","verse":"32","text":"انجام کار وہ تجھے سانپ کی طرح کاٹے گی، ناگ کی طرح ڈسے گی۔"},{"book":"امثال","chapter":"23","verse":"33","text":"تیری آنکھیں عجیب و غریب منظر دیکھیں گی اور تیرا دل بےتُکی باتیں ہکلائے گا۔"},{"book":"امثال","chapter":"23","verse":"34","text":"تُو سمندر کے بیچ میں لیٹنے والے کی مانند ہو گا، اُس جیسا جو مستول پر چڑھ کر لیٹ گیا ہو۔"},{"book":"امثال","chapter":"23","verse":"35","text":"تُو کہے گا، ”میری پٹائی ہوئی لیکن درد محسوس نہ ہوا، مجھے مارا گیا لیکن معلوم نہ ہوا۔ مَیں کب جاگ اُٹھوں گا تاکہ دوبارہ شراب کی طرف رُخ کر سکوں؟“"}]}