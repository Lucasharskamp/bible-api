{"data":[{"book":"UJeremiya","chapter":"39","verse":"1","text":"Ngomnyaka wesificamunwemunye kaZedekhiya inkosi yakoJuda, ngenyanga yetshumi, uNebhukhadineza inkosi yaseBhabhiloni waya eJerusalema lebutho lakhe lonke wayivimbezela."},{"book":"UJeremiya","chapter":"39","verse":"2","text":"Ngosuku lwesificamunwemunye lwenyanga yesine, yomnyaka wetshumi lanye kaZedekhiya umduli wedolobho wadilizwa."},{"book":"UJeremiya","chapter":"39","verse":"3","text":"Emva kwalokho zonke izikhulu zenkosi yaseBhabhiloni zafika zahlala eSangweni laPhakathi: kwakunguNerigali-Shareza oweSamugari, loNebho-Sarisekhimi induna yezikhulu, loNerigali-Shareza, indunankulu kanye lezinye zonke izikhulu zenkosi yaseBhabhiloni."},{"book":"UJeremiya","chapter":"39","verse":"4","text":"Kwathi lapho uZedekhiya inkosi yakoJuda lamabutho wonke bebabona babaleka. Basuka edolobheni ebusuku ngendlela yasesivandeni senkosi, baphuma ngesango eliphakathi kwemiduli, baqonda e-Arabha."},{"book":"UJeremiya","chapter":"39","verse":"5","text":"Kodwa ibutho lamaKhaladiya laxotshana labo, lafica uZedekhiya emagcekeni aseJerikho. Lamthumba, laselimusa kuNebhukhadineza inkosi yaseBhabhiloni eRibhila, elizweni laseHamathi, lapho amgweba khona."},{"book":"UJeremiya","chapter":"39","verse":"6","text":"Inkosi yaseBhabhiloni yawabulalela khona eRibhila amadodana kaZedekhiya emehlweni akhe, yabulala lezikhulu zasesikhosini zonke zakoJuda."},{"book":"UJeremiya","chapter":"39","verse":"7","text":"Emva kwalokho uZedekhiya yamkhupha amehlo yasimbopha ngamaketane ethusi ukuba imuse eBhabhiloni."},{"book":"UJeremiya","chapter":"39","verse":"8","text":"AmaKhaladiya atshisa isigodlo ngomlilo lezindlu zabantu, badiliza lemiduli yeJerusalema."},{"book":"UJeremiya","chapter":"39","verse":"9","text":"UNebhuzaradani umlawuli wabalindi besikhosini, wathatha abantu ababesele edolobheni ndawonye lalabo ababebalekele kuye kanye labanye abantu wabasa ekuthunjweni eBhabhiloni."},{"book":"UJeremiya","chapter":"39","verse":"10","text":"Kodwa uNebhuzaradani watshiya elizweni lakoJuda abanye babantu abangabayanga ababengelalutho olungolwabo; njalo ngalesosikhathi wabapha izivini lamasimu."},{"book":"UJeremiya","chapter":"39","verse":"11","text":"UNebhukhadineza inkosi yaseBhabhiloni wayelaye uNebhuzaradani umlawuli wabalindi besikhosini ngoJeremiya wathi,"},{"book":"UJeremiya","chapter":"39","verse":"12","text":"“Umthathe, umgcine kuhle; ungamlimazi kodwa umenzele konke akucelayo.”"},{"book":"UJeremiya","chapter":"39","verse":"13","text":"Ngakho uNebhuzaradani umlawuli wabalindi, loNebhushazibhani induna yezikhulu, loNerigali-Shareza indunankulu kanye lezinye zonke izikhulu zenkosi yaseBhabhiloni"},{"book":"UJeremiya","chapter":"39","verse":"14","text":"bathumela ukuba uJeremiya asuswe egumeni labalindi. Bamnikela kuGedaliya indodana ka-Ahikhami, indodana kaShafani, ukuba ambuyisele kibo. Ngakho wahlala labantu bakibo."},{"book":"UJeremiya","chapter":"39","verse":"15","text":"UJeremiya esavalelwe egumeni labalindi, ilizwi likaThixo lafika kuye lathi,"},{"book":"UJeremiya","chapter":"39","verse":"16","text":"“Hamba ku-Ebhedi-Meleki umKhushi uthi kuye, ‘UThixo uSomandla, uNkulunkulu ka-Israyeli uthi: Sekuseduze ukuba ngigcwalise amazwi ami ngedolobho leli ngokulehlisela umonakalo, hatshi ukuphumelela. Ngalesosikhathi azagcwaliseka phambi kwamehlo enu."},{"book":"UJeremiya","chapter":"39","verse":"17","text":"Kodwa ngizakuhlenga ngalolosuku, kutsho uThixo; kawuyikunikelwa kulabo obesabayo."},{"book":"UJeremiya","chapter":"39","verse":"18","text":"Ngizakusindisa, kawuyikubulawa ngenkemba kodwa uzaphunyuka lokuphila kwakho, ngoba ungithembile, kutsho uThixo.’ ”"}]}