{"data":[{"book":"Tim Jo-Lawi","chapter":"2","verse":"1","text":"Ka ngʼato okelone Jehova Nyasaye chiwo mar cham, to nyaka obed mogo mayom. Onego ool mo kuom mogono kendo ochwo ubani kuome,"},{"book":"Tim Jo-Lawi","chapter":"2","verse":"2","text":"eka otere ne yawuot Harun ma jodolo. Jadolo nokaw mogo mayom moru gi sanja achiel kaachiel gi ubani duto kendo nowangʼe kaka pok mar rapar ewi kendo mar misango, ma en misango miwangʼo pep, madum tik mangʼwe ngʼar ne ma Jehova Nyasaye."},{"book":"Tim Jo-Lawi","chapter":"2","verse":"3","text":"Cham mar misango mane odongʼ koro nobedi mar Harun gi yawuote, ma en gima ler moloyo kuom misengini mag Jehova Nyasaye miwangʼo gi mach."},{"book":"Tim Jo-Lawi","chapter":"2","verse":"4","text":"Ka ikelo chiwo mar cham motedie kendo, nyaka obed kek molosi gi mogo mayom ma ok oketie thowi modwal gi mo kata chapat mowir gi mo."},{"book":"Tim Jo-Lawi","chapter":"2","verse":"5","text":"To ka chiwo mari mar cham en gima otedi e tawo, to enobedi mogo mayom ma ok oketie thowi, kendo moru gi mo."},{"book":"Tim Jo-Lawi","chapter":"2","verse":"6","text":"Poge matindo tindo, ol mo kuome, nikech en misango mar cham."},{"book":"Tim Jo-Lawi","chapter":"2","verse":"7","text":"To ka chiwo mari mar cham en gima otedi e tawo, inilose gi mogo mayom kod mo."},{"book":"Tim Jo-Lawi","chapter":"2","verse":"8","text":"Kel misango mar cham molos gi gigi ne Jehova Nyasaye, kele ne jadolo, mabiro chiwe e kendo mar misango."},{"book":"Tim Jo-Lawi","chapter":"2","verse":"9","text":"Enopog moko kaka pok mar rapar kendo chiw moko e kendo mar misango kaka misango miwangʼo pep madum tik mangʼwe ngʼar ne Jehova Nyasaye."},{"book":"Tim Jo-Lawi","chapter":"2","verse":"10","text":"To gima nodongʼ kuom chiwo mari mar cham nobed mar Harun gi yawuote, en gima ler moloyo nikech ogole kuom misango miwangʼo gi mach ne Jehova Nyasaye."},{"book":"Tim Jo-Lawi","chapter":"2","verse":"11","text":"Misengini duto mag cham ma uchiwo ni Jehova Nyasaye nyaka bed ma ok oketie thowi, nimar misango ma uwangʼo gi mach ni Jehova Nyasaye kik ketie mor kich kata thowi."},{"book":"Tim Jo-Lawi","chapter":"2","verse":"12","text":"To gigo unyalo chiwo ni Jehova Nyasaye kaka misango mar cham mokwongo, makmana kik uwangʼ-gi e kendo mar misango kaka iwangʼo misango madum tik mangʼwe ngʼar."},{"book":"Tim Jo-Lawi","chapter":"2","verse":"13","text":"To chiwo duto mag cham mondo ituonie chumbi. Kik iwe mak ituone chumbi e misengini magi duto mag mogo kaka nisingori ni Nyasachi; mano emomiyo chumbi nyaka tuonie misengini duto mutimo."},{"book":"Tim Jo-Lawi","chapter":"2","verse":"14","text":"Ka ukelone Jehova Nyasaye misango mar cham kod cham mokwongo nyak, to nyaka uchiw wiye cham manyien mobul e mach kendo moyoki."},{"book":"Tim Jo-Lawi","chapter":"2","verse":"15","text":"Keturu mo gi ubani nikech en misango mar cham."},{"book":"Tim Jo-Lawi","chapter":"2","verse":"16","text":"Jadolo nokaw cham moko mondo oru gi mo kendo enowangʼ-gi kaachiel gi ubani kaka rapar, nikech en misango miwangʼo ni Jehova Nyasaye gi mach."}]}