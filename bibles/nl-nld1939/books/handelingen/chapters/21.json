{"data":[{"book":"Handelingen","chapter":"21","verse":"1","text":"Toen we afscheid van hen hadden genomen, en afgevaren waren, stevenden we rechtdoor naar Kos, de volgende dag naar Rodus, en vandaar naar Pátara."},{"book":"Handelingen","chapter":"21","verse":"2","text":"Hier troffen we een schip, dat naar Fenicië voer; we gingen aan boord en staken in zee."},{"book":"Handelingen","chapter":"21","verse":"3","text":"Toen we Cyprus in het gezicht kregen, lieten we het links liggen, zetten koers naar Syrië, en landden te Tyrus; want daar moest het schip de lading lossen."},{"book":"Handelingen","chapter":"21","verse":"4","text":"We zochten daar de leerlingen op, en bleven er zeven dagen lang; ze bezwoeren Paulus door den Geest, niet naar Jerusalem te gaan"},{"book":"Handelingen","chapter":"21","verse":"5","text":"Nadat we er die dagen hadden doorgebracht, vertrokken we, en reisden verder; allen vergezelden ons met hun vrouwen en kinderen tot buiten de stad. Op het strand knielden we neer in gebed;"},{"book":"Handelingen","chapter":"21","verse":"6","text":"toen zeiden we elkander vaarwel. Wij bestegen het schip, en zij keerden naar huis terug."},{"book":"Handelingen","chapter":"21","verse":"7","text":"We zeilden nu van Tyrus naar Ptolemaïs, waar we onze zeereis ten einde brachten; we gingen er de broeders begroeten, en vertoefden één dag onder hen."},{"book":"Handelingen","chapter":"21","verse":"8","text":"De volgende dag vertrokken we weer, en kwamen te Cesarea aan. We begaven ons naar het huis van Filippus, den evangelist, een van de zeven en we bleven bij hem;"},{"book":"Handelingen","chapter":"21","verse":"9","text":"hij had vier ongehuwde dochters, die profetessen waren."},{"book":"Handelingen","chapter":"21","verse":"10","text":"Terwijl we daar meerdere dagen vertoefden, kwam er een profeet uit Judea aan, Agabus genaamd."},{"book":"Handelingen","chapter":"21","verse":"11","text":"Toen hij ons kwam bezoeken, nam hij de gordel van Paulus, bond zich handen en voeten, en sprak: Dit zegt de Heilige Geest: “Zó zullen de Joden te Jerusalem den man binden, wien deze gordel behoort, en hem overleveren in de handen der heidenen”."},{"book":"Handelingen","chapter":"21","verse":"12","text":"Toen we dit hoorden, drongen we met de broeders dier plaats er op aan, dat hij niet naar Jerusalem zou gaan."},{"book":"Handelingen","chapter":"21","verse":"13","text":"Maar Paulus antwoordde: Waarom weent gij, en breekt mij het hart? Ik ben immers bereid, mij te Jerusalem niet alleen te laten binden, maar er zelfs te sterven voor de naam van den Heer Jesus."},{"book":"Handelingen","chapter":"21","verse":"14","text":"Daar hij zich niet liet overhalen, hielden wij ook niet langer aan, maar zeiden: De wil des Heren geschiede."},{"book":"Handelingen","chapter":"21","verse":"15","text":"Na die dagen maakten we ons reisvaardig, en gingen op naar Jerusalem."},{"book":"Handelingen","chapter":"21","verse":"16","text":"Ook enige leerlingen van Cesarea gingen met ons mee, om ons bij zekeren Mnason van Cyprus te brengen, die reeds sedert lang een leerling was, en bij wien we onderdak zouden vinden."},{"book":"Handelingen","chapter":"21","verse":"17","text":"Toen we te Jerusalem aankwamen, ontvingen ons de broeders met blijdschap."},{"book":"Handelingen","chapter":"21","verse":"18","text":"De volgende dag ging Paulus met ons naar Jakobus, waar ook al de priesters bijeen waren gekomen."},{"book":"Handelingen","chapter":"21","verse":"19","text":"Na de begroeting verhaalde hij in bijzonderheden, wat God door zijn bemiddeling onder de heidenen had verricht."},{"book":"Handelingen","chapter":"21","verse":"20","text":"Toen ze dit hadden gehoord, verheerlijkten ze God Toch zeiden ze hem: Ge ziet, broeder, hoeveel duizenden Joden er zijn, die gelovig zijn geworden, en die allen ijveraars zijn voor de Wet."},{"book":"Handelingen","chapter":"21","verse":"21","text":"Maar nu hebben ze van u horen zeggen, dat ge afval van Moses leert aan de Joden, die onder de heidenen leven, en hun zegt, dat ze hun kinderen niet mogen besnijden, of volgens onze gebruiken mogen leven"},{"book":"Handelingen","chapter":"21","verse":"22","text":"Wat dus te doen? Ongetwijfeld komt er een talrijke schare bijeen; want men zal vernemen, dat ge gekomen zijt."},{"book":"Handelingen","chapter":"21","verse":"23","text":"Doe derhalve, wat we u zeggen. Onder ons bevinden zich vier mannen, die een gelofte hebben gedaan."},{"book":"Handelingen","chapter":"21","verse":"24","text":"Neem ze met u mee, laat u gelijk met hen reinigen, en betaal voor hen de kosten opdat ze zich het hoofd kunnen laten scheren; dan zullen allen weten, dat het onwaar is, wat ze over u hebben gehoord, maar dat ge zelf de Wet onderhoudt."},{"book":"Handelingen","chapter":"21","verse":"25","text":"Wat de heidenen betreft, die het geloof hebben aanvaard, we hebben hun onze beslissing doen kennen, dat ze zich moeten wachten voor afgodenvlees, voor bloed en verstikt vlees, en voor ontucht."},{"book":"Handelingen","chapter":"21","verse":"26","text":"Daarom nam Paulus de volgende dag de mannen met zich mee, liet zich tegelijk met hen reinigen, ging met hen de tempel binnen, en kondigde aan, wanneer de dagen der gelofte geëindigd zouden zijn, en het offer voor een ieder van hen zou worden gebracht."},{"book":"Handelingen","chapter":"21","verse":"27","text":"Maar toen de zeven dagen bijna voorbij waren, zagen de Joden uit Azië hem in de tempel. Ze joegen al het volk bijeen, grepen hem vast, en gilden het uit:"},{"book":"Handelingen","chapter":"21","verse":"28","text":"“Israëlieten, te hulp! Dit is de man, die overal iedereen leert tegen het volk, tegen de Wet en tegen deze plaats; ook heeft hij heidenen in de tempel gebracht, en deze plaats ontwijd.”"},{"book":"Handelingen","chapter":"21","verse":"29","text":"Want ze hadden Trófimus, den Efesiër, in zijn gezelschap in de stad gezien, en meenden nu, dat Paulus hem in de tempel gebracht had."},{"book":"Handelingen","chapter":"21","verse":"30","text":"Heel de stad kwam in rep en roer, en het volk liep te hoop. Ze maakten zich van Paulus meester, en sleurden hem buiten de tempel, waarvan aanstonds de deuren werden gesloten."},{"book":"Handelingen","chapter":"21","verse":"31","text":"Terwijl ze hem trachtten te doden, bereikte den legerhoofdman het bericht, dat heel Jerusalem in opschudding was."},{"book":"Handelingen","chapter":"21","verse":"32","text":"Aanstonds nam hij soldaten en honderdmannen met zich mee, en snelde er heen. Zodra men den hoofdman en de soldaten zag, hield men op, Paulus te slaan."},{"book":"Handelingen","chapter":"21","verse":"33","text":"De hoofdman kwam naderbij, nam hem gevangen, en liet hem met twee kettingen boeien. Nu onderzocht hij, wie hij was, en wat hij gedaan had."},{"book":"Handelingen","chapter":"21","verse":"34","text":"Maar uit de hoop schreeuwde de een dit, de ander dat. Daar hij dus door het rumoer niets zekers te weten kon komen, gaf hij bevel, hem naar de burcht te brengen."},{"book":"Handelingen","chapter":"21","verse":"35","text":"Op de trappen moest hij zelfs door de soldaten worden gedragen om het opdringen van het volk."},{"book":"Handelingen","chapter":"21","verse":"36","text":"Want de volkshoop bleef volgen, en roepen: Weg met hem."},{"book":"Handelingen","chapter":"21","verse":"37","text":"Juist toen Paulus de burcht zou worden binnengebracht, zeide hij tot den hoofdman: Mag ik u misschien iets zeggen? Hij antwoordde: Kent ge grieks?"},{"book":"Handelingen","chapter":"21","verse":"38","text":"Zijt ge dan de Egyptenaar niet, die laatst dat oproer heeft verwekt, en vier duizend bandieten naar de woestijn met zich mee heeft gelokt?"},{"book":"Handelingen","chapter":"21","verse":"39","text":"Paulus hernam: Ik ben een jood, van Tarsus in Cilicië, burger ener stad, die niet zonder betekenis is. Ik bid u, laat me spreken tot het volk."},{"book":"Handelingen","chapter":"21","verse":"40","text":"Toen hij verlof had gegeven, ging Paulus op de trappen staan, en wenkte met de hand tot het volk. En toen het doodstil was geworden, sprak hij hen toe in het hebreeuws, en zeide:"}]}