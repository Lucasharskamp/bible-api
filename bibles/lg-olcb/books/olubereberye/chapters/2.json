{"data":[{"book":"Olubereberye","chapter":"2","verse":"1","text":"Bwe bityo eggulu n’ensi awamu ne byonna ebigirimu ne biggwa okukolwa."},{"book":"Olubereberye","chapter":"2","verse":"2","text":"Ku lunaku olw’omusanvu Katonda yali amaze ebyo byonna bye yali akola; n’awummulira ku lunaku olwo ng’ava ku mirimu gye gyonna gye yakola."},{"book":"Olubereberye","chapter":"2","verse":"3","text":"Bw’atyo Katonda olunaku olw’omusanvu n’aluwa omukisa n’alutukuza; kubanga ku olwo Katonda kwe yawummulira emirimu gye yakola mu kutonda."},{"book":"Olubereberye","chapter":"2","verse":"4","text":"Ebyo bye bifa ku ggulu n’ensi nga bwe byatondebwa, Mukama Katonda we yamalira okutonda eggulu n’ensi."},{"book":"Olubereberye","chapter":"2","verse":"5","text":"Tewaaliwo muddo gwonna ku nsi wadde ekimera kyonna, kubanga Mukama Katonda yali tannatonnyesa nkuba ku nsi era nga tewali muntu ow’okulima ettaka."},{"book":"Olubereberye","chapter":"2","verse":"6","text":"Naye ensulo n’eva mu ttaka n’efukirira ensi yonna."},{"book":"Olubereberye","chapter":"2","verse":"7","text":"Mukama Katonda n’akola omuntu okuva mu nfuufu ey’oku nsi n’amufuuwa mu nnyindo omukka ogw’obulamu. Omuntu n’aba omulamu."},{"book":"Olubereberye","chapter":"2","verse":"8","text":"Mukama Katonda yali asimbye ennimiro Adeni ku luuyi olw’ebuvanjuba, omuntu gwe yabumba n’amuteeka omwo."},{"book":"Olubereberye","chapter":"2","verse":"9","text":"Mukama Katonda n’ameza mu ttaka buli muti ogusanyusa amaaso era omulungi okulya. N’ateeka omuti ogw’obulamu, n’omuti ogw’okumanya ekirungi n’ekibi wakati mu nnimiro."},{"book":"Olubereberye","chapter":"2","verse":"10","text":"Omugga ne gusibuka mu nnimiro Adeni ne gukulukuta okulufukirira, ne gwanjaalira omwo ne guvaamu emigga ena."},{"book":"Olubereberye","chapter":"2","verse":"11","text":"Erinnya ly’ogusooka Pisoni, gwe gwo ogukulukuta okwetooloola ensi ya Kavira, awali zaabu;"},{"book":"Olubereberye","chapter":"2","verse":"12","text":"ne zaabu y’ensi eyo nnungi; mulimu bideriamu n’amayinja onuku."},{"book":"Olubereberye","chapter":"2","verse":"13","text":"Omugga ogwokubiri ye Gikoni, gwe gukulukuta okwetooloola ensi ya Kuusi.2:13 Kuusi, mu Ndagaano Enkadde, ly’erinnya ly’ekifo mu Lwebbulaniya eky’e Sudaani oba Buwesiyopya. Omugga ye Kiyira."},{"book":"Olubereberye","chapter":"2","verse":"14","text":"N’erinnya ly’ogwokusatu ye Tigiriisi ogukulukutira ku buvanjuba bwa Bwasuli. Ogwokuna ye Fulaati."},{"book":"Olubereberye","chapter":"2","verse":"15","text":"Mukama Katonda n’ateeka omuntu mu nnimiro Adeni agirimenga era agikuumenga."},{"book":"Olubereberye","chapter":"2","verse":"16","text":"Mukama Katonda n’alagira omuntu nti, “Emiti gyonna egy’omu nnimiro olyangako,"},{"book":"Olubereberye","chapter":"2","verse":"17","text":"naye omuti ogw’okumanya ekirungi n’ekibi ogwo togulyangako, kubanga lw’oligulyako tolirema kufa.”"},{"book":"Olubereberye","chapter":"2","verse":"18","text":"Mukama Katonda n’ayogera nti, “Si kirungi omuntu okuba yekka, nnaamukolera omubeezi amusaanira.”"},{"book":"Olubereberye","chapter":"2","verse":"19","text":"Naye olwo Mukama Katonda yali amaze okukola ensolo zonna ez’omu nsiko n’ebinyonyi eby’omu bbanga. N’abireeta eri omuntu abituume amannya. Buli kiramu omuntu nga bwe yakiyita, lye lyabeera erinnya lyakyo."},{"book":"Olubereberye","chapter":"2","verse":"20","text":"Bw’atyo omuntu n’atuuma buli nsolo ey’awaka, n’ebinyonyi eby’omu bbanga n’ensolo ez’omu nsiko amannya."},{"book":"Olubereberye","chapter":"2","verse":"21","text":"Mukama Katonda n’aleetera omusajja otulo tungi nnyo ne yeebaka; bwe yali nga yeebase n’amuggyamu olubirizi lumu, n’azzaawo ennyama."},{"book":"Olubereberye","chapter":"2","verse":"22","text":"Mukama Katonda n’atonda omukazi okuva mu lubiriizi lwe yaggya mu musajja n’amumuleetera."},{"book":"Olubereberye","chapter":"2","verse":"23","text":"Omusajja n’agamba nti,"},{"book":"Olubereberye","chapter":"2","verse":"24","text":"Noolwekyo omusajja ky’anaavanga aleka kitaawe ne nnyina ne yeegatta ne mukazi we, ne bafuuka omubiri gumu."},{"book":"Olubereberye","chapter":"2","verse":"25","text":"Omusajja n’omukazi baali tebambadde, naye nga tewali akwatirwa munne nsonyi."}]}