{"data":[{"book":"Matei","chapter":"24","verse":"1","text":"Yesu awukili mu Nyumba ya Chapanga, peavi mukuhamba vawuliwa vaki vambwelili na kumlangisa Nyumba ya Chapanga cheyijengiwi."},{"book":"Matei","chapter":"24","verse":"2","text":"Yesu akavajovela, “Ena, mwihotola kugalola goha aga! Nikuvajovela chakaka, kawaka hati liganga limonga lelisigilila panani ya liganga lingi kila limonga yati litagiwa pahi.”"},{"book":"Matei","chapter":"24","verse":"3","text":"Yesu peatamili panani ya chitumbi cha mizeituni, vawuliwa vamhambili pachiepela, vakamkota, “Utijovela mambu ago yati gihumila ndali?” Ulangisu woki weulangisa kubwela kwaki na pamwishu wa mulima?"},{"book":"Matei","chapter":"24","verse":"4","text":"Yesu akavayangula, mujiyangalila mundu akotoka kuvakonga."},{"book":"Matei","chapter":"24","verse":"5","text":"Ndava muni vamahele yati vibwela kwa liina langu, yati vijova nene ndi Kilisitu Msangula! Na kuvakonga vandu vamahele."},{"book":"Matei","chapter":"24","verse":"6","text":"Nambu mwiyuwana malovi ga ngondo na lwami lwa ngondo, nambu mkoto kuyogopa, muni genago goha giganikiwa kuhumila, nambu mwishu wene wakona."},{"book":"Matei","chapter":"24","verse":"7","text":"Vandu va mulima umonga yati vitovana na mulima wungi, unkosi umonga yati utovana na unkosi wungi. Kuni na kula yati kwivya na njala na mindendemo ya ndima."},{"book":"Matei","chapter":"24","verse":"8","text":"Genago goha yati givya ngati utumbula wa lipyanda la kuvelekewa mwana."},{"book":"Matei","chapter":"24","verse":"9","text":"“Kangi yati vakuvagotola mung'aiswa na kukomiwa. Yati mwivya vandu va kuyomewa na vandu va milima yoha ndava ya kunisadika nene."},{"book":"Matei","chapter":"24","verse":"10","text":"Lukumbi lwenulo vamahele yati vakuyileka sadika yavi kung'anamukilana na kuyomelana."},{"book":"Matei","chapter":"24","verse":"11","text":"Yati vihumila vamlota va udese vamahele yati vakuvakonga vandu vamahele."},{"book":"Matei","chapter":"24","verse":"12","text":"Ndava ya kuyonjokeseka neju uhakau ndi uganu wa vandu vamahele yati wipungula."},{"book":"Matei","chapter":"24","verse":"13","text":"Nambu mweisindimala mbaka pamwishu ndi mweisanguliwa."},{"book":"Matei","chapter":"24","verse":"14","text":"Lilovi la Bwina yati likokoselewa pamilima yoha muni vandu voha vayuwanayi kwakona mwishu kuhika.”"},{"book":"Matei","chapter":"24","verse":"15","text":"“Hinu pemwilola ‘Chindu chechiyomesa’ Chechijoviwi na Danieli mweavi mlota wa Chapanga liyimili pandu Pamsopi pa Nyumba ya Chapanga,” Mweisoma na amanyai,"},{"book":"Matei","chapter":"24","verse":"16","text":"penapo ndi vevavi ku Yudea vajumbalila kuchitumbi."},{"book":"Matei","chapter":"24","verse":"17","text":"Mweavi kunani ya nyumba yaki akotoka kuhuluka kutola chindu munyumba yaki."},{"book":"Matei","chapter":"24","verse":"18","text":"Na mundu mweavikumgunda akotoka kuwuya mumbele, kutola nyula yaki."},{"book":"Matei","chapter":"24","verse":"19","text":"Lukumbi lwenulo vamau mwemuvi na ndumbu na mwemunyong'esa yati mwing'aika neju!"},{"book":"Matei","chapter":"24","verse":"20","text":"Ndi mumuyupayi Chapanga kutila kwinu kukotoka kuvya mu ligono la mbepu amala Ligono la Kupumulila!"},{"book":"Matei","chapter":"24","verse":"21","text":"Ndava muni lukumbi lwenulo yati kwivya na mang'ahiso gakulu gangahumila kuhuma kutumbula kwa mulima mbaka lelu, katu yihumila lepi kavili."},{"book":"Matei","chapter":"24","verse":"22","text":"Ngati magono genago yagapungwizwi lepi, kawaka mundu mweasanguliwi, nambu ndava ya vevahaguliwi vala ndi magono genago gapungwizi."},{"book":"Matei","chapter":"24","verse":"23","text":"“Hinu, magono genago mundu akavajovela, ‘Lola, Kilisitu Msangula!’ ‘Avi apa amala avi pala!’ Mkoto kusadika."},{"book":"Matei","chapter":"24","verse":"24","text":"Muni yati vihumila vakina Kilisitu vangi va udese na vamlota va udese. Yati vihenga ulangisu uvaha na gachinamtiti muni vavakonga yikahotoleka hati vevahaguliwi na Chapanga."},{"book":"Matei","chapter":"24","verse":"25","text":"Myuwanila, nimali kuvajovela, kwakona lukumbi kubwela.”"},{"book":"Matei","chapter":"24","verse":"26","text":"“Hinu ngati vakavajovelai mlola Kilisitu Msangula, avi kulugangatu, mkotoka kuhamba, amala mlola ajifiyili mugati, mkoto kusadika,"},{"book":"Matei","chapter":"24","verse":"27","text":"Ndava kubwela kwa Mwana wa Mundu yati kulolekana ngati lumuli lwa mbamba chelumweta kuhuma kwe lihumila lilanga mbaka kwe litipama lilanga."},{"book":"Matei","chapter":"24","verse":"28","text":"Pala peuvi mtuhi ndi pagikonganeka manditi.”"},{"book":"Matei","chapter":"24","verse":"29","text":"“Bahapo pegimalika mang'ahiso ga magono ago, lilanga yati lisopiwa chitita, mwehi lwalava lepi na lumuli, ndondo yati zigwa kuhumila kunani kumahundi, na makakala vindu vevivi kunani yati vinyugusika."},{"book":"Matei","chapter":"24","verse":"30","text":"Kangi, ulangisu wa Mwana wa Mundu yati yiwonekana kunani, ndi penapo makabila goha ga pamulima apa yati givembeneka kumuyupa Chapanga, yati vakumlola Mwana wa Mundu ibwela kuhuma kunani ku mahundi avi na makakala na ukulu neju."},{"book":"Matei","chapter":"24","verse":"31","text":"Lwami luvaha lwa lipenenga yati luyuwanika, mwene akuvatuma vamitumu vaki va kunani kwa Chapanga na kuhamba kuvakemela vala voha vevahaguliwi na Chapanga, kuhuma pandi zoha mcheche za mulima, kuhuma mwishu umonga wa pamulima mbaka mwishu uwu wungi.”"},{"book":"Matei","chapter":"24","verse":"32","text":"“Mujiwula kuhuma mkongo wa mtini, bahapo limbanda laki lakatumbula kumela na kuhomola mahamba, mwimanya kuvya lukumbi lwa kubena luvi papipi."},{"book":"Matei","chapter":"24","verse":"33","text":"Mewawa na nyenye pemwilola mambu genago goha chegihumila, mumanya kuvya lukumbi luvi papipi."},{"book":"Matei","chapter":"24","verse":"34","text":"Chakaka nikuvajovela, chiveleku chenichi chipita lepi kwakona mambu genago kuhumila."},{"book":"Matei","chapter":"24","verse":"35","text":"Kunani kwa Chapanga na pamulima yati ziwuka, nambu malovi gangu katu giwuka lepi.”"},{"book":"Matei","chapter":"24","verse":"36","text":"“Nambu kulivala ligono amala lisaa lenilo, avi lepi mundu mwaimanya lubwela ndali, hati vamitumu va kunani amala Mwana. Nga Dadi mwene ndi mweimanya."},{"book":"Matei","chapter":"24","verse":"37","text":"Ndava muni ngati chayavi lusenje lwa Nuhu, ndi mewawa cheyivya peibwela Mwana wa Mundu."},{"book":"Matei","chapter":"24","verse":"38","text":"Muni lusenje lwenulo kwakona kutonya fula yikulu, vandu vakalilya na kunywa, na vigega na kugegewa, mbaka lukumbi Nuhu peayingili muwatu uvaha weukemiwa Safina."},{"book":"Matei","chapter":"24","verse":"39","text":"Vamanyili lepi chechahumila mbaka fula yikulu payabweli na kuvayola voha. Ndi yivya mewawa paibwela Mwana wa Mundu."},{"book":"Matei","chapter":"24","verse":"40","text":"Lukumbi lwenulo vandu vavili yati vivya kumgunda mmonga yati itoliwa na yungi yati ilekewa."},{"book":"Matei","chapter":"24","verse":"41","text":"Vamau vavili yati vivya mukuyaga mabenu, mmonga yati itoliwa na yungi ilekewa."},{"book":"Matei","chapter":"24","verse":"42","text":"Hinu, mujiyangalila! Ndava muni mmanyi lepi ligono la kubwela Bambu winu."},{"book":"Matei","chapter":"24","verse":"43","text":"Nambu mumanya lijambu lenili, ngati mkolo nyumba kuvya amanyai ligono leibwela mhiji, ngaajitendekili, ngaayileki lepi nyumba yaki yidenyewayi na mhiji."},{"book":"Matei","chapter":"24","verse":"44","text":"Ndava yeniyo, mewawa nyenye mujitendelekela, muni Mwana wa Mundu yati ibwela lisaa mwangalimanya.”"},{"book":"Matei","chapter":"24","verse":"45","text":"Yesu akayendelela kujova, “Wu, yani ndi mtumisi msadikika na mweavi na luhala? Mkulu waki amuvikii kuvayimalila vatumisi vayaki, avapela chakulya pa lukumbi lwaki."},{"book":"Matei","chapter":"24","verse":"46","text":"Ahekayi mtumisi yula, mkulu waki akawuya yati akumkolela ihenga mewa."},{"book":"Matei","chapter":"24","verse":"47","text":"Nikuvajovela chakaka, mkulu waki yati akumvika mtumisi mwenuyo kuvya myimilila wa vindu vyaki vyoha."},{"book":"Matei","chapter":"24","verse":"48","text":"Nambu ngati mtumisi yula mhakau akahololela mumtima waki kuvya mkulu waki ichelewa kuwuya,"},{"book":"Matei","chapter":"24","verse":"49","text":"kangi itumbula kuvatova vatumisi na kutumbula kulya na kunywa pamonga na vachigaligali."},{"book":"Matei","chapter":"24","verse":"50","text":"Mkulu waki yati iwuya ligono angalimanya na lisaa angahololela."},{"book":"Matei","chapter":"24","verse":"51","text":"Mkulu waki yati akumdumulana neju hipandi na kumvika lilundu limonga na la vandu vevakujikita vabwina kwenuko ndi yati ivemba na kuyaga minu.”"}]}