{"data":[{"book":"عەزرا","chapter":"1","verse":"1","text":"لە ساڵی یەکەمی کۆرشی پاشای فارس، بۆ بەدیهێنانی پەیامی یەزدان کە لەسەر زاری یەرمیاوە فەرمووبووی، یەزدان ڕۆحی کۆرشی پاشای فارسی هەژاند. ئینجا بانگەوازێکی بەناو هەموو شانشینەکەیدا ڕاگەیاند، هەروەها بە نووسراویش فەرمانی دا:"},{"book":"عەزرا","chapter":"1","verse":"2","text":"«کۆرشی پاشای فارس ئاوا دەڵێت:"},{"book":"عەزرا","chapter":"1","verse":"3","text":"هەرکەسێک لە ئێوە کە سەر بە گەلەکەی ئەوە، با خودای خۆی لەگەڵ بێت و بەرەو ئۆرشەلیمی یەهودا بڕوات، پەرستگاکەی یەزدانی پەروەردگاری ئیسرائیل بنیاد بنێتەوە، ئەو یەزدانەی کە لە ئۆرشەلیمە."},{"book":"عەزرا","chapter":"1","verse":"4","text":"هەرکەسێکیش لە هەر شوێنێک کە تێیدا ئاوارەیە و ماوەتەوە، با دانیشتووانی شوێنەکەی بە زێڕ و زیو و کەلوپەل و ئاژەڵی ماڵی یارمەتی بدەن، لەگەڵ ئەو بەخشینە ئازادانەی1‏:4 بەخشینە ئازاد: بڕوانە دەرچوون 35‏:29 و 36‏:3.‏‏ کە دەیبەخشن بۆ پەرستگای خودا لە ئۆرشەلیم.“»"},{"book":"عەزرا","chapter":"1","verse":"5","text":"ئینجا گەورەی بنەماڵەکانی یەهودا و بنیامین لەگەڵ کاهین و لێڤییەکان، هەموو ئەوانەی خودا ڕۆحی هەژاندن، هەستان بۆ ئەوەی بچنە ئۆرشەلیم تاکو لەوێ ماڵەکەی یەزدان بنیاد بنێنەوە."},{"book":"عەزرا","chapter":"1","verse":"6","text":"هەموو دراوسێکانیان بە قاپوقاچاغی زێڕ و زیو، بە کەلوپەل و ئاژەڵی ماڵی و بە دیاری نایاب یارمەتییان دان، سەرباری هەموو بەخشینە ئازادەکان."},{"book":"عەزرا","chapter":"1","verse":"7","text":"کۆرشی پاشاش قاپوقاچاغەکانی پەرستگای یەزدانی دەرهێنا، ئەوانەی نەبوخودنەسر لە ئۆرشەلیمەوە دەریهێنابوون و لە پەرستگای خوداوەندەکەی خۆی داینابوو."},{"book":"عەزرا","chapter":"1","verse":"8","text":"کۆرشی پاشای فارس لەسەر دەستی میترەداتی خەزنەدار دەریهێنا، ئەویش بۆ شێشبەچەری میری یەهودای ژماردن."},{"book":"عەزرا","chapter":"1","verse":"9","text":"ئەمەش ژمارەکەیانە:"},{"book":"عەزرا","chapter":"1","verse":"10","text":"سی جامی زێڕین لەگەڵ چوار سەد و دە جامی زیوین؛"},{"book":"عەزرا","chapter":"1","verse":"11","text":"هەموو ئەو قاپوقاچاغەنەی لە زێڕ و زیو بوون، پێنج هەزار و چوار سەد پارچە بوون."}]}