{"data":[{"book":"Romi Kaane","chapter":"10","verse":"1","text":"Ngaxakedenne, n waxi a xɔn ma n bɔɲɛn birin yi, n kon kaane xa kisi. N na Ala maxandima e xa na ra kati!"},{"book":"Romi Kaane","chapter":"10","verse":"2","text":"N findima nɛn e tan seren na fa fala Alaa fe kunfana e yi, koni e kolontareyani."},{"book":"Romi Kaane","chapter":"10","verse":"3","text":"Ala muxune ratinxinma kii naxan yi a yɛtɛ yɛɛ ra yi, e mi na kolon. Nayi, e bata kata, e yi e gbee kiraan sa, e mi xuruxi Alaa tinxinyaan bun."},{"book":"Romi Kaane","chapter":"10","verse":"4","text":"Amasɔtɔ Alaa Muxu Sugandixin bata sariyan nakamali. Nanara, naxan na dɛnkɛlɛya a ma, na kanna bata tinxin Ala yɛɛ ra yi."},{"book":"Romi Kaane","chapter":"10","verse":"5","text":"Muxune tinxinyaan naxan sɔtɔma sariyan xɔn, Musa bata na fe sɛbɛ, a naxa, “Naxan na e suxu, na kanna nii rakisin sɔtɔma nɛn e xɔn.”10.5 Saraxaraline 18.5"},{"book":"Romi Kaane","chapter":"10","verse":"6","text":"Koni tinxinyaan naxan sɔtɔma Ala yɛɛ ra yi dɛnkɛlɛyaan xɔn, na sɛbɛxi Kitabun kui ikiini, a naxa, “I nama a fala i yɛtɛ ma fa fala nde nɔɛ tɛ kore?” Na bunna nɛɛn, alogo a xa sa Alaa Muxu Sugandixin nagodo."},{"book":"Romi Kaane","chapter":"10","verse":"7","text":"Hanma “Nde sigama laxira yi?” A xa sa Alaa Muxu Sugandixin nakeli sayani."},{"book":"Romi Kaane","chapter":"10","verse":"8","text":"Koni a nanse falaxi? A naxa, “Alaa falana i dɛxɔn ma, a i dɛɛn kui, a i bɔɲɛni,”10.8 A mato Sariyane 30.12-14 kui. na nan dɛnkɛlɛyaan falan na, en naxan nalima iki."},{"book":"Romi Kaane","chapter":"10","verse":"9","text":"Xa i i tiyɛ a ra i dɛni fa fala Yesu nan Marigin na, i dɛnkɛlɛya i bɔɲɛni, a Ala a rakeli nɛn sayani, i kisima nɛn."},{"book":"Romi Kaane","chapter":"10","verse":"10","text":"Amasɔtɔ muxun dɛnkɛlɛyama a bɔɲɛn nin, Ala yi a ratinxinɲɛ ayi a yɛɛ ra yi. A yi a ti a ra a dɛni, a kisi."},{"book":"Romi Kaane","chapter":"10","verse":"11","text":"Amasɔtɔ Kitabun naxa, “Naxan yo na dɛnkɛlɛya a ma, na mi nimisama.”10.11 Esayi 28.16"},{"book":"Romi Kaane","chapter":"10","verse":"12","text":"Amasɔtɔ tagi raba mi Yahudiyane nun siya gbɛtɛne tagi. Marigi keden peen nan e birin xun na naxan a maxandi muxune birin kima a fonisireyani."},{"book":"Romi Kaane","chapter":"10","verse":"13","text":"Amasɔtɔ Kitabun naxa, “Naxan yo na Marigin xili, na kisima nɛn.”10.13 Yowɛli 3.5"},{"book":"Romi Kaane","chapter":"10","verse":"14","text":"Koni e a xilima di, xa e mi dɛnkɛlɛya a ma? E dɛnkɛlɛyama di, xa e munma a fe mɛ? E na mɛma di, xa muxe mi kawandin ba e xa?"},{"book":"Romi Kaane","chapter":"10","verse":"15","text":"Na kawandin bama di, xa xɛrane mi rasiga? A sɛbɛxi Kitabun kui na kii nin, a naxa, “Xɛra faɲi yibane faan lanxi han!”10.15 Esayi 52.7"},{"book":"Romi Kaane","chapter":"10","verse":"16","text":"Koni Isirayila kaane birin mi na fe Xibaru Faɲin suxi. Amasɔtɔ, Nabi Esayi a fala nɛn, a naxa, “Marigina, nde laxi nxɔ falan na?”10.16 Esayi 53.1"},{"book":"Romi Kaane","chapter":"10","verse":"17","text":"Anu, dɛnkɛlɛyaan fama Alaa falan mɛɛn nan xɔn ma. Alaa falan fan mɛma Alaa Muxu Sugandixina fe kawandin nan xɔn."},{"book":"Romi Kaane","chapter":"10","verse":"18","text":"Koni n xa maxɔdinna ti: E mi a fe mɛxi ba? Ɛn-ɛn, e bata a mɛ! Kitabun naxa,"},{"book":"Romi Kaane","chapter":"10","verse":"19","text":"Awa, n mɔn xa maxɔdinna ti, “Isirayila muxune mi a famu ba?” Musa nan singe ito yabi. A naxa, “N na ɛ raxɔxɔlɔnma ayi nɛn muxune xɔn yama faɲin mi naxanye ra. N yi ɛ raxɔlɔ siya xaxilitaren xɔn.”10.19 Sariyane 32.21"},{"book":"Romi Kaane","chapter":"10","verse":"20","text":"Esayi yi susu Alaa falani ito tiyɛ, a naxa, “Naxanye mi yi n fenma, ne bata n to. Naxanye mi yi n maxɔdinma, n bata n yɛtɛ yita ne ra.”10.20 Esayi 65.1"},{"book":"Romi Kaane","chapter":"10","verse":"21","text":"Koni a yi a fala Isirayila a fe ra, a naxa, “N na n yiini bandunma yama fala suxutare murutɛxine ma fɛriɲɛn gbɛn!”10.21 Esayi 65.2"}]}