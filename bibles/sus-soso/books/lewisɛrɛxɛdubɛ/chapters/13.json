{"data":[{"book":"Lewi Sɛrɛxɛdubɛ","chapter":"13","verse":"1","text":"Alatala naxa a masen Annabi Munsa nun Haruna bɛ,"},{"book":"Lewi Sɛrɛxɛdubɛ","chapter":"13","verse":"2","text":"«Xa mixi fate kiri yire nde funtu, xa na mu a ra a fiixɛ, xa na mu a ra a findi fi ra, wo xa na kanyi xanin sɛrɛxɛdubɛ Haruna yire, xa na mu a ra a xa di nde yire."},{"book":"Lewi Sɛrɛxɛdubɛ","chapter":"13","verse":"3","text":"Fure naxan na a fate, sɛrɛxɛdubɛ xa na mato. Xa fate xabe bara fiixɛ na fi yire, fi fan bara tilin, a sube li, fure ɲaaxi na a ra. Sɛrɛxɛdubɛ xa masenyi ti, na kanyi bara findi sɛniyɛntare ra."},{"book":"Lewi Sɛrɛxɛdubɛ","chapter":"13","verse":"4","text":"Xa fure ya mu itilin a na kiri nan gbansan fari, fate xabe mu fiixɛxi na longori, sɛrɛxɛdubɛ xa furema yamari a xa lu a kerenyi ma lɔxɔxun keren."},{"book":"Lewi Sɛrɛxɛdubɛ","chapter":"13","verse":"5","text":"A xi solofere nde lɔxɔɛ, sɛrɛxɛdubɛ man xa a mato. Xa a sa li fure mu na lantanfe, a man xa furema yamari a xa lu a kerenyi ma lɔxɔxun keren."},{"book":"Lewi Sɛrɛxɛdubɛ","chapter":"13","verse":"6","text":"A xi solofere nde lɔxɔɛ, sɛrɛxɛdubɛ man xa a mato a sanmaya firin nde. Xa fure ɲingi bara masara, a man mu lantanfe, sɛrɛxɛdubɛ xa masenyi ti, na kanyi bara sɛniyɛn. Fure na a ra naxan mu ɲaaxu. A xa a xa dugie xa, a findi mixi sɛniyɛnxi ra."},{"book":"Lewi Sɛrɛxɛdubɛ","chapter":"13","verse":"7","text":"Kɔnɔ xa sɛrɛxɛdubɛ bara a mato, fure bara lantan yɛ na masenyi dangi xanbi, furema man xa gbilen sɛrɛxɛdubɛ yire tɛmui gbɛtɛ."},{"book":"Lewi Sɛrɛxɛdubɛ","chapter":"13","verse":"8","text":"Sɛrɛxɛdubɛ man xa a mato. Xa fure bara lantan yɛ, sɛrɛxɛdubɛ xa masenyi ti, na kanyi bara findi sɛniyɛntare ra, fure ɲaaxi na a ra.»"},{"book":"Lewi Sɛrɛxɛdubɛ","chapter":"13","verse":"9","text":"«Xa fure ɲaaxi bara lu mixi nde kiri ma, e xa a xanin sɛrɛxɛdubɛ yire."},{"book":"Lewi Sɛrɛxɛdubɛ","chapter":"13","verse":"10","text":"A xa a mato. Xa na mixi kiri bara fiixɛ yire nde, a fa funtu, fate xabe fan fa fiixɛ na longori, a bula, sube mini kɛnɛ ma,"},{"book":"Lewi Sɛrɛxɛdubɛ","chapter":"13","verse":"11","text":"fure ɲaaxi na a ra naxan mu dandanma. Sɛrɛxɛdubɛ xa masenyi ti, na kanyi bara findi mixi sɛniyɛntare ra. Hali a mu lu a kerenyi ma waxati di bun ma sɔnɔn, sɛrɛxɛdubɛ man xa a mato. Na tan bara gɛ findide mixi sɛniyɛntare ra."},{"book":"Lewi Sɛrɛxɛdubɛ","chapter":"13","verse":"12","text":"Xa sɛrɛxɛdubɛ bara a to a na fi ɲaaxi birin bara bari fɔlɔ, naxan nu na furema fate ma, kelife a sanyie ma han a xunyi,"},{"book":"Lewi Sɛrɛxɛdubɛ","chapter":"13","verse":"13","text":"a xa masenyi ti, na kanyi bara sɛniyɛn, barima fi birin bara bari fɔlɔ. A bara sɛniyɛn."},{"book":"Lewi Sɛrɛxɛdubɛ","chapter":"13","verse":"14","text":"Kɔnɔ xa, fure sa bula, sube mini kɛnɛ ma, na kanyi bara findi mixi sɛniyɛntare ra."},{"book":"Lewi Sɛrɛxɛdubɛ","chapter":"13","verse":"15","text":"Sɛrɛxɛdubɛ na fure bulaxi to, a xa masenyi ti, fi bulaxi mu sɛniyɛn, fure ɲaaxi na a ra."},{"book":"Lewi Sɛrɛxɛdubɛ","chapter":"13","verse":"16","text":"Xa sube bulaxi fa bari, furema xa siga sɛrɛxɛdubɛ yire."},{"book":"Lewi Sɛrɛxɛdubɛ","chapter":"13","verse":"17","text":"A xa a mato. Xa fure bara bari, sɛrɛxɛdubɛ xa masenyi ti, furema bara sɛniyɛn."},{"book":"Lewi Sɛrɛxɛdubɛ","chapter":"13","verse":"18","text":"Xa suuri mini mixi ma, a fa yalan,"},{"book":"Lewi Sɛrɛxɛdubɛ","chapter":"13","verse":"19","text":"kɔnɔ na kiri fa fiixɛ, xa na mu a ra a gbeeli, na kanyi xa siga sɛrɛxɛdubɛ yire."},{"book":"Lewi Sɛrɛxɛdubɛ","chapter":"13","verse":"20","text":"A xa a mato. Xa fure ya bara itilin, a sube li, fate xabe bara fiixɛ na longori, sɛrɛxɛdubɛ xa masenyi ti, na kanyi bara findi mixi sɛniyɛntare ra. Fure ɲaaxi na a ra, naxan minixi suuri fɔxi."},{"book":"Lewi Sɛrɛxɛdubɛ","chapter":"13","verse":"21","text":"Xa sɛrɛxɛdubɛ mu fate xabe fiixɛ to, fi fan mu tilin, a mu sube lixi, a mu fiixɛ a gbe ra, furema xa lu a kerenyi ma lɔxɔxun keren."},{"book":"Lewi Sɛrɛxɛdubɛ","chapter":"13","verse":"22","text":"Xa fure bara lantan yɛ a fate ma, sɛrɛxɛdubɛ xa masenyi ti, na kanyi bara findi mixi sɛniyɛntare ra, fure ɲaaxi na a ra."},{"book":"Lewi Sɛrɛxɛdubɛ","chapter":"13","verse":"23","text":"Kɔnɔ xa fure mu masaraxi a mu lantanxi a i, suuri barixi na a ra. Sɛrɛxɛdubɛ xa masenyi ti, na kanyi mixi sɛniyɛnxi na a ra.»"},{"book":"Lewi Sɛrɛxɛdubɛ","chapter":"13","verse":"24","text":"«Xa mixi fate bara gan tɛ ra tɛmui dangixi, a kiri fa bari, kɔnɔ fure gbeeli, xa na mu a ra fure fiixɛ fa mini na fɔxi,"},{"book":"Lewi Sɛrɛxɛdubɛ","chapter":"13","verse":"25","text":"sɛrɛxɛdubɛ xa na mato. Xa furema fate xabe bara fiixɛ na fɔxi, fure bara tilin, a sube li, fure ɲaaxi na a ra, naxan bara mini fate ma kiri dɛnnaxɛ nu ganxi. Na sɛrɛxɛdubɛ xa masenyi ti, na kanyi bara findi mixi sɛniyɛntare ra, barima fure ɲaaxi na a ra."},{"book":"Lewi Sɛrɛxɛdubɛ","chapter":"13","verse":"26","text":"Kɔnɔ xa sɛrɛxɛdubɛ mu fate xabe fiixɛ to fure ma, fi fan ya mu itilin, a mu sube lixi, a mu fiixɛ a gbe ra, sɛrɛxɛdubɛ xa na kanyi yamari a xa lu a kerenyi ma lɔxɔxun keren."},{"book":"Lewi Sɛrɛxɛdubɛ","chapter":"13","verse":"27","text":"Sɛrɛxɛdubɛ xa a mato xi solofere nde lɔxɔɛ. Xa fure bara lantan yɛ a fate ma, sɛrɛxɛdubɛ xa masenyi ti, na kanyi bara findi mixi sɛniyɛntare ra, fure ɲaaxi na a ra."},{"book":"Lewi Sɛrɛxɛdubɛ","chapter":"13","verse":"28","text":"Kɔnɔ xa fure mu masaraxi, a mu lantanxi a i, a mu fiixɛ alɔ a singe, a fatanxi na kiri ganxi nan na. Sɛrɛxɛdubɛ xa masenyi ti, na kanyi mixi sɛniyɛnxi na a ra. Nari na a ra kiri dɛnnaxɛ gan.»"},{"book":"Lewi Sɛrɛxɛdubɛ","chapter":"13","verse":"29","text":"«Xa fure lu xɛmɛ, xa na mu a ra ginɛ xunyi ma, xa na mu a ra a kenkenyi ma,"},{"book":"Lewi Sɛrɛxɛdubɛ","chapter":"13","verse":"30","text":"sɛrɛxɛdubɛ xa na fure mato. Xa fi ya bara itilin, a sube li, fate xabe fiixɛ, a xurun, sɛrɛxɛdubɛ xa masenyi ti, na kanyi bara findi mixi sɛniyɛntare ra. Fure ɲaaxi na a ra naxan bara lu a xunyi ma, xa na mu a ra a kenkenyi ma."},{"book":"Lewi Sɛrɛxɛdubɛ","chapter":"13","verse":"31","text":"Xa sɛrɛxɛdubɛ sa a to fure ya mu itilinfe, a mu sube life, fate xabe fɔɔrɛ mu na, a xa furema yamari a xa lu a kerenyi ma xi solofere bun ma."},{"book":"Lewi Sɛrɛxɛdubɛ","chapter":"13","verse":"32","text":"Sɛrɛxɛdubɛ xa na fure mato xi solofere nde lɔxɔɛ. Xa fure mu lantanfe a i, fate xabe mu fiixɛ na longori, fi ya mu itilinxi, a mu sube lixi,"},{"book":"Lewi Sɛrɛxɛdubɛ","chapter":"13","verse":"33","text":"na kanyi xa a xunsɛxɛ nun a dɛxabe bi a xa a ba fi ra. Sɛrɛxɛdubɛ man xa furema yamari a xa lu a kerenyi ma lɔxɔxun keren."},{"book":"Lewi Sɛrɛxɛdubɛ","chapter":"13","verse":"34","text":"Sɛrɛxɛdubɛ xa na fure man mato xi solofere nde lɔxɔɛ. Xa a mu lantanxi a i, a ya mu itilinxi, a mu sube lixi, sɛrɛxɛdubɛ xa masenyi ti, na kanyi mixi sɛniyɛnxi na a ra. A xa a xa dugie xa, a sɛniyɛn."},{"book":"Lewi Sɛrɛxɛdubɛ","chapter":"13","verse":"35","text":"Kɔnɔ sɛrɛxɛdubɛ xa masenyi dangi xanbi, xa fure bara lantan yɛ furema fate ma,"},{"book":"Lewi Sɛrɛxɛdubɛ","chapter":"13","verse":"36","text":"sɛrɛxɛdubɛ man xa a mato. Xa fure bara lantan yɛ, hali sɛrɛxɛdubɛ mu fate xabe fiixɛ fen. Na kanyi bara findi mixi sɛniyɛntare ra."},{"book":"Lewi Sɛrɛxɛdubɛ","chapter":"13","verse":"37","text":"Kɔnɔ xa na fure mu lantanxi a i, fate xabe fɔɔrɛ nde tan bara mini, fure bara yalan. Na kanyi mixi sɛniyɛnxi na a ra. Sɛrɛxɛdubɛ xa masenyi ti, na kanyi mixi sɛniyɛnxi na a ra.»"},{"book":"Lewi Sɛrɛxɛdubɛ","chapter":"13","verse":"38","text":"«Xa xɛmɛ, xa na mu a ra ginɛ fate kiri bara fiixɛ yire ndee,"},{"book":"Lewi Sɛrɛxɛdubɛ","chapter":"13","verse":"39","text":"sɛrɛxɛdubɛ xa na mato. Xa na mu fiixɛ a gbe ra, kasi mɔɔli nde gbansan na a ra. A sɛniyɛn.»"},{"book":"Lewi Sɛrɛxɛdubɛ","chapter":"13","verse":"40","text":"«Xa mixi nde xunsɛxɛ bara makɔn, tɛrɛrɛ kanyi na a ra, a mu ɲaaxu. Na kanyi sɛniyɛn."},{"book":"Lewi Sɛrɛxɛdubɛ","chapter":"13","verse":"41","text":"Xa mixi nde xunsɛxɛ makɔnxi a tigi dɛ biri gbansan nɛ, tɛrɛrɛ na a ra a mu ɲaaxu. Na kanyi sɛniyɛn."},{"book":"Lewi Sɛrɛxɛdubɛ","chapter":"13","verse":"42","text":"Kɔnɔ xa fure fiixɛ, xa na mu a ra fure gbeeli mini a xunyi ma, xa na mu a ra a tigi ma, fure ɲaaxi na a ra."},{"book":"Lewi Sɛrɛxɛdubɛ","chapter":"13","verse":"43","text":"Sɛrɛxɛdubɛ xa na mato. Xa na fure funtu naxan minixi a xunyi ma, a fiixɛ, xa na mu a ra a gbeeli alɔ fure ɲaaxi na ki naxɛ,"},{"book":"Lewi Sɛrɛxɛdubɛ","chapter":"13","verse":"44","text":"furema na a ra, a mu sɛniyɛnxi. Sɛrɛxɛdubɛ xa masenyi ti, na kanyi bara findi mixi sɛniyɛntare ra. Fure na a xunyi ma.»"},{"book":"Lewi Sɛrɛxɛdubɛ","chapter":"13","verse":"45","text":"«Na fure ɲaaxi kanyi xa dugi ibɔɔxi ragoro a ma, a xa a xunyi bi, a xa a dɛ xabe makoto a bɛlɛxɛ ra, a nu a fala a xui itexi ra ‹Sɛniyɛntare, Sɛniyɛntare.›"},{"book":"Lewi Sɛrɛxɛdubɛ","chapter":"13","verse":"46","text":"Danmi na fure ɲaaxi na a ma, a mu sɛniyɛn. Fo a xa lu a kerenyi ma ɲama yonkinde fari ma.»"},{"book":"Lewi Sɛrɛxɛdubɛ","chapter":"13","verse":"47","text":"«Na fure ɲaaxi nɔma lude dugi ma naxan yailanxi xuruse xabe ra, xa na mu a ra gɛsɛ fute ra."},{"book":"Lewi Sɛrɛxɛdubɛ","chapter":"13","verse":"48","text":"A man nɔma lude se nde dɛnbɛxi ma naxan yailanxi xuruse xabe ra, xa na mu a ra gɛsɛ fute ra. A man nɔma lude se nde ma naxan yailanxi xuruse kiri ra."},{"book":"Lewi Sɛrɛxɛdubɛ","chapter":"13","verse":"49","text":"Xa na fure bara ifɔɔrɔ, xa na mu a ra a bara gbeeli dugi ma, kiri ma, xa na mu a ra se dɛnbɛxi ma, fure ɲaaxi na a ra. A xa masen sɛrɛxɛdubɛ bɛ, a xa na mato."},{"book":"Lewi Sɛrɛxɛdubɛ","chapter":"13","verse":"50","text":"Na fure na se naxan ma, na se xa ragata yire nde a kerenyi ma xi solofere bun ma."},{"book":"Lewi Sɛrɛxɛdubɛ","chapter":"13","verse":"51","text":"Xi solofere nde lɔxɔɛ sɛrɛxɛdubɛ man xa a mato. Xa na fure bara lantan yɛ i na dugi ma, xa na mu a ra na se dɛnbɛxi ma, xa na mu a ra na kiri ma, fure ɲaaxi na a ra. Na bara findi se sɛniyɛntare ra."},{"book":"Lewi Sɛrɛxɛdubɛ","chapter":"13","verse":"52","text":"Sɛrɛxɛdubɛ xa se birin gan na fure na se naxan ma, dugi naxan yailanxi xuruse xabe ra, dugi naxan yailanxi gɛsɛ fute ra, dugi dɛnbɛxi, xa na mu a ra kiri."},{"book":"Lewi Sɛrɛxɛdubɛ","chapter":"13","verse":"53","text":"Kɔnɔ xa sɛrɛxɛdubɛ bara a mato, na fure mu lantanxi na see ma,"},{"book":"Lewi Sɛrɛxɛdubɛ","chapter":"13","verse":"54","text":"a xa yaamari fi na see xa maxa ye ra, e xa sa e kerenyi ma xi solofere bun ma sanmaya firin nde."},{"book":"Lewi Sɛrɛxɛdubɛ","chapter":"13","verse":"55","text":"A na gɛ maxade, sɛrɛxɛdubɛ man xa na mato. Xa fure mu masaraxi, hali a man mu lantanxi a i, na findixi se sɛniyɛntare nan na. A birin xa gan tɛ ra, hali fure na a lahalɛ kerenyi gbansan nan ma."},{"book":"Lewi Sɛrɛxɛdubɛ","chapter":"13","verse":"56","text":"Xa sɛrɛxɛdubɛ bara a to fure mu fiixɛ alɔ singe, a xa na yire gbansan ba na."},{"book":"Lewi Sɛrɛxɛdubɛ","chapter":"13","verse":"57","text":"Kɔnɔ xa fure na lantanfe a i dugi ma, xa na mu a ra dugi dɛnbɛxi ma, xa na mu a ra kiri ma, fure ɲaaxi na a ra, fo na xa gan tɛ ra."},{"book":"Lewi Sɛrɛxɛdubɛ","chapter":"13","verse":"58","text":"Xa fure bara ba dugi ma, xa na mu a ra dugi dɛnbɛxi ma, xa na mu a ra kiri ma ye ra a firin nde, a bara sɛniyɛn.»"},{"book":"Lewi Sɛrɛxɛdubɛ","chapter":"13","verse":"59","text":"Sɛriyɛ nan na ki fure ɲaaxi xa fe ra naxan nɔma lude dugi nde ma naxan yailanxi xuruse xabe ra, xa na mu a ra gɛsɛ fute ra, a nun dugi nde ma naxan dɛnbɛxi, a nun kiri nde ma. Na sɛriyɛ nɔma a masende xa se nde sɛniyɛn, xa na mu a mu sɛniyɛn."}]}