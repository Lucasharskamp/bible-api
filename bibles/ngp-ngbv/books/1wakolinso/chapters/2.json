{"data":[{"book":"1Wakolinso","chapter":"2","verse":"1","text":"Wandugu zangu, aho nezaga kwenyu kuwabilikiliza ikinyele cho ukindedi wa Mnungu, hagezaga na ulosi mdala, hegu kwa mzungu wa watu."},{"book":"1Wakolinso","chapter":"2","verse":"2","text":"Umwo nandaga kwenyu, nehinda na ulamuzi wo kujala kila kint'hu mna kummanya Yesu Kilisito, Kilisito awambigwe mwo msalaba."},{"book":"1Wakolinso","chapter":"2","verse":"3","text":"Ivo Umwo nezaga kwenyu nandaga hikudaha, nazingizaga kwa wogofi mkulu,"},{"book":"1Wakolinso","chapter":"2","verse":"4","text":"naho mahinizo yangu na mabilikizi yangu hayandile kwa milosi ya mzungu wa want'hu, mna ni kwa kulavanya kutendese ni ludole lwa Muye ywa Mnungu."},{"book":"1Wakolinso","chapter":"2","verse":"5","text":"Vileke mhuwi wenyu, unde mwo ludole lwa Mnungu, hiyo kuhuwila mwo mzungu wa mnt'hu."},{"book":"1Wakolinso","chapter":"2","verse":"6","text":"Suwe chalonga ulosi wo umanyi kwa wadya wakuile mwo mhuwi. Mna hiyo umanyi wa mwe isi ino, hegu wakulu we isi, wadya we mwo kwaga."},{"book":"1Wakolinso","chapter":"2","verse":"7","text":"Mzungu kikulonga ni mzungu we kinyele wa Mnungu ukefisile, udya akisaguile kinde hamwenga kwo ukulu wa Mnungu, kukongela aho isi yandaga ikei kuumbwa."},{"book":"1Wakolinso","chapter":"2","verse":"8","text":"Ni mzungu, wakulu we isi hawaumanyaga. Wandile waumanyize hegu hawa muwambile Zumbe wo ung'azi mwo msalaba."},{"book":"1Wakolinso","chapter":"2","verse":"9","text":"Mna enga ivo iwandikwe,"},{"book":"1Wakolinso","chapter":"2","verse":"10","text":"Mna Mnungu kakigubuila kwa sila ya Muye ywakwe. Kwaviya Muye ywa Mnungu akulaula vint'hu vose, hata vint'hu va kundani vikefisile va Mnungu."},{"book":"1Wakolinso","chapter":"2","verse":"11","text":"Ni ani ukudaha kumanya zimbuli zi mndani mwa uyo mnt'hu ila uyo muye emndani mwakwe? Saiivo, Muye ywa Mnungu niye akumanya zimbuli za Mnungu."},{"book":"1Wakolinso","chapter":"2","verse":"12","text":"Mna suwe hakihokele mp'heho ywe isi, mna kihokela Muye egalwe ni Mnungu, vikuleka chadaha kumanya yadya yose Mnungu akink'hile."},{"book":"1Wakolinso","chapter":"2","verse":"13","text":"Naivo hakikulonga kwa milosi kihinyizwe kwa mzungu wa mnt'hu, suwe chalonga mwe milosi kihinyizwe ni Muye ywa Mnungu, mna kitambalika ikindedi cha Muye ywa Mnungu kwa wose wananae."},{"book":"1Wakolinso","chapter":"2","verse":"14","text":"Yeyose heiina Muye ywa Mnungu hakudaha kuhokela vipe vikwiza kulawa kwa Muye ywa Mnungu. Want'hu enga awo mbuli izo ni uhezi mwe mitwi yawe, kwaviya mbuli izo zadaha kumanyika kwa wambizi wa Muye ywa Mnungu du."},{"book":"1Wakolinso","chapter":"2","verse":"15","text":"Yeyose ananaye uyo Muye ywa Mnungu, adaha kuyamanya yose, naho yemwenye hakudaha kusengelwa ni mt'hu yeyose."},{"book":"1Wakolinso","chapter":"2","verse":"16","text":"Enga mawandiko msuntilwa ivo ukulonga,"}]}