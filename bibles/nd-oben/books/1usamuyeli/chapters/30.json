{"data":[{"book":"1 USamuyeli","chapter":"30","verse":"1","text":"UDavida labantu bakhe bafika eZikhilagi ngelanga lesithathu. Ama-Amaleki ayehlasele iNegebi leZikhilagi. Ayehlasele iZikhilagi ayitshisa,"},{"book":"1 USamuyeli","chapter":"30","verse":"2","text":"njalo ayethumbe abesifazane labo bonke ababekuyo, abatsha labadala. Kawabulalanga lamunye wabo, kodwa ahamba labo ekuhambeni kwawo."},{"book":"1 USamuyeli","chapter":"30","verse":"3","text":"Kwathi uDavida labantu bakhe befika eZikhilagi, bayifica iqothulwe ngomlilo njalo omkabo lamadodana kanye lamadodakazi abo bethunjiwe."},{"book":"1 USamuyeli","chapter":"30","verse":"4","text":"Ngakho uDavida labantu bakhe bakhala kakhulu baze baphela amandla okukhala."},{"book":"1 USamuyeli","chapter":"30","verse":"5","text":"Abafazi bakaDavida bobabili babethunjiwe, u-Ahinowama waseJezerili lo-Abhigeli, umfelokazi kaNabhali waseKhameli."},{"book":"1 USamuyeli","chapter":"30","verse":"6","text":"UDavida wayesekhathazeke kakhulu ngoba abantu babekhuluma ngokumkhanda ngamatshe, lowo lalowo efuthelene emoyeni ngenxa yamadodana akhe lamadodakazi. Kodwa uDavida wathola amandla kuThixo uNkulunkulu wakhe."},{"book":"1 USamuyeli","chapter":"30","verse":"7","text":"UDavida wasesithi ku-Abhiyatha umphristi, indodana ka-Ahimeleki, “Ngilethela isembatho samahlombe.” U-Abhiyathari wasiletha kuye,"},{"book":"1 USamuyeli","chapter":"30","verse":"8","text":"uDavida wasebuza kuThixo esithi, “Ngililandele yini lelixuku elihlaselayo? Ngizalifica na?”"},{"book":"1 USamuyeli","chapter":"30","verse":"9","text":"UDavida labantu abangamakhulu ayisithupha ababelaye bafika eDongeni lwaseBhesori, lapho abanye abasala khona,"},{"book":"1 USamuyeli","chapter":"30","verse":"10","text":"ngoba abangamakhulu amabili basebedinwe kakhulu ukuba bachaphe udonga. Kodwa uDavida labantu abangamakhulu amane baqhubeka belandela."},{"book":"1 USamuyeli","chapter":"30","verse":"11","text":"Bafica umGibhithe egangeni bamusa kuDavida. Bamnika amanzi okunatha lokudla ukuba adle,"},{"book":"1 USamuyeli","chapter":"30","verse":"12","text":"ingxenye yekhekhe lemikhiwa ekhanyiweyo lekhekhe lamavini awonyisiweyo. Wadla wathola amandla, ngoba wayengadlanga lutho njalo enganathanga manzi insuku ezintathu lobusuku obuthathu."},{"book":"1 USamuyeli","chapter":"30","verse":"13","text":"UDavida wambuza wathi, “Ungokabani wena, njalo uvela ngaphi na?”"},{"book":"1 USamuyeli","chapter":"30","verse":"14","text":"Sihlasele iNegebi yamaKherethi lelizwe likaJuda kanye leNegebi yamaKhalebi. Njalo iZikhilagi siyitshisile.”"},{"book":"1 USamuyeli","chapter":"30","verse":"15","text":"UDavida wambuza wathi, “Ungangisa kulelixuku elihlaselayo na?”"},{"book":"1 USamuyeli","chapter":"30","verse":"16","text":"Wakhokhela uDavida, bababona begcwele indawana yonke, besidla, benatha njalo bejabula ngenxa yobunengi bempango ababeyithumbile elizweni lamaFilistiya kanye lakoJuda."},{"book":"1 USamuyeli","chapter":"30","verse":"17","text":"UDavida walwa labo kusukela ekuseni kwaze kwahlwa ngelanga elilandelayo, njalo kakho owabo owaphunyukayo ngaphandle kwamajaha angamakhulu amane agada amakamela abaleka."},{"book":"1 USamuyeli","chapter":"30","verse":"18","text":"UDavida wakuthatha njalo konke okwakuthunjwe ngama-Amaleki kanye labomkakhe ababili."},{"book":"1 USamuyeli","chapter":"30","verse":"19","text":"Akukho lutho olwaswelakalayo: omutsha kumbe omdala, umfana kumbe inkazana, impango kumbe olunye nje ulutho ababeluthethe. UDavida wabuyisa konke."},{"book":"1 USamuyeli","chapter":"30","verse":"20","text":"Wathatha izimvu zonke lenkomo, abantu bakhe baziqhuba ziphambi kwezinye izifuyo, besithi, “Le yimpango kaDavida.”"},{"book":"1 USamuyeli","chapter":"30","verse":"21","text":"Emva kwalokho uDavida wafika ebantwini abangamakhulu amabili ababedinwe kakhulu baze behluleka ukumlandela ababesele emuva eDongeni lwaseBhesori. Baphuma bahlangabeza uDavida kanye labantu ababelaye. Kwathi uDavida esesondela labantu bakhe, wababingelela."},{"book":"1 USamuyeli","chapter":"30","verse":"22","text":"Kodwa bonke abantu ababi labahlokozi bohlupho abaphakathi kwabalandeli bakaDavida, bathi, “Ngenxa yokuthi kabahambanga lathi kasiyikwabelana labo impango esiyithumbileyo. Kodwa yileyo laleyo indoda ingathatha umkayo labantwabayo ihambe.”"},{"book":"1 USamuyeli","chapter":"30","verse":"23","text":"UDavida waphendula wathi, “Hatshi, bafowethu, akumelanga lenzenjalo ngalokho uThixo asiphe khona. Usivikele wawanikela kithi amabutho abesihlasela."},{"book":"1 USamuyeli","chapter":"30","verse":"24","text":"Pho ngubani ozalalela lokhu elikutshoyo na? Isabelo somuntu osele lempahla sizafana lesalowo ohambileyo ekulweni impi. Bonke bazakwabelwa ngokufanayo.”"},{"book":"1 USamuyeli","chapter":"30","verse":"25","text":"UDavida wenza lokhu kwaba yisimiso lomthetho ko-Israyeli kusukela ngalelolanga kuze kube yileli."},{"book":"1 USamuyeli","chapter":"30","verse":"26","text":"UDavida esefikile eZikhilagi, wathumela enye impango ebadaleni bakoJuda, ababengabangane bakhe, esithi, “Nansi isipho senu esivela empangweni yezitha zikaThixo.”"},{"book":"1 USamuyeli","chapter":"30","verse":"27","text":"Wayithumela kulabo ababeseBhetheli, leRamothi Negebi leJathiri,"},{"book":"1 USamuyeli","chapter":"30","verse":"28","text":"lakulabo abase-Aroweri, eSifimothi, e-Eshithemowa"},{"book":"1 USamuyeli","chapter":"30","verse":"29","text":"leRakhali; kulabo ababesemizini yamaJerameli lamaKheni."},{"book":"1 USamuyeli","chapter":"30","verse":"30","text":"Kulabo ababeseHoma, eBhori-Ashani, e-Athakhi"},{"book":"1 USamuyeli","chapter":"30","verse":"31","text":"laseHebhroni; lakubo ababekuzo zonke ezinye izindawo lapho uDavida labantu bakhe ababeke bazulazula kuzo."}]}