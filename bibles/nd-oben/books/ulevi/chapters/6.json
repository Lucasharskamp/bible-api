{"data":[{"book":"ULevi","chapter":"6","verse":"1","text":"UThixo wathi kuMosi:"},{"book":"ULevi","chapter":"6","verse":"2","text":"“Nxa umuntu esona njalo engathembeki kuThixo ngokukhohlisa umakhelwane wakhe ngalokho ayabe ekuphathisiwe loba ayabe ekugcinisiwe loba okuyabe kuntshontshiwe, loba nxa edlelezela omunye,"},{"book":"ULevi","chapter":"6","verse":"3","text":"loba nxa ethola obekulahlekile kodwa aqambe amanga ngakho, loba nxa efunga ngokungamanga, loba nxa esenza loba yisiphi isono esingenziwa ngabantu,"},{"book":"ULevi","chapter":"6","verse":"4","text":"nxa esona kanjalo abe ngolecala, kumele abuyisele lokho ayabe ekuntshontshile loba ayabe ekuthethe ngodlakela, loba ayabe abe ekuphathisiwe, loba obekulahlekile wasekuthola,"},{"book":"ULevi","chapter":"6","verse":"5","text":"loba yingabe yini ayabe efunge ngayo ngokwamanga kumele ahlawule ngokugcweleyo, engeze ngokukodwa kokuhlanu kukho njalo akuphe umnikazi konke mhla evuma icala lakhe."},{"book":"ULevi","chapter":"6","verse":"6","text":"Ukuhlawula icala kumele alethe kumphristi ozakusa kuThixo, umnikelo wakhe wecala, inqama esuka emhlambini, ingelasici njalo elingeneyo ngemfanelo."},{"book":"ULevi","chapter":"6","verse":"7","text":"Ngalokho umphristi uzamenzela indlela yokubuyisana phambi kukaThixo, njalo uzathethelelwa ngalezi izinto azenzileyo ezimenze waba lecala.”"},{"book":"ULevi","chapter":"6","verse":"8","text":"UThixo wathi kuMosi:"},{"book":"ULevi","chapter":"6","verse":"9","text":"“Phana u-Aroni kanye lamadodana akhe umlayo lo: ‘Le yimithetho yomnikelo wokutshiswa: Umnikelo wokutshiswa kufanele usale eziko le-alithari ubusuku bonke kuze kuse, lomlilo kufanele uhlale ubhebha e-alithareni."},{"book":"ULevi","chapter":"6","verse":"10","text":"Umphristi uzagqoka-ke izigqoko zakhe zelembu, lezangaphansi kube ngezelembu, abesekhupha umlotha womnikelo wokutshiswa oyabe usutshiswe ngumlilo e-alithareni, awufake eceleni kwe-alithari."},{"book":"ULevi","chapter":"6","verse":"11","text":"Abesekhulula izigqoko lezi agqoke ezinye, athwale umlotha awukhuphele phandle kwezihonqo endaweni ehlanzekileyo ngokomkhuba."},{"book":"ULevi","chapter":"6","verse":"12","text":"Umlilo ose-alithareni kufanele uhlale ubhebha; akumelanga ucitshe. Insuku zonke ekuseni umphristi kumele engeze inkuni akhwezele, alungise kuhle umnikelo wokutshiswa emlilweni e-alithareni, atshise amahwahwa omnikelo wobudlelwano kulo i-alithari."},{"book":"ULevi","chapter":"6","verse":"13","text":"Umlilo kumele uhlale ubhebha e-alithareni; akumelanga ucitshe.’ ”"},{"book":"ULevi","chapter":"6","verse":"14","text":"“ ‘Le yimithetho ephathelene lomnikelo wamabele okufanele amadodana ka-Aroni awulethe kuThixo, phambi kwe-alithari."},{"book":"ULevi","chapter":"6","verse":"15","text":"Umphristi kufanele acuphe ifulawa elicolekileyo kanye lamafutha, lempepha yonke yomnikelo wamabele, besekutshiswa ingxenye yesikhumbuzo e-alithareni, ibe liphunga elimnandi kuThixo."},{"book":"ULevi","chapter":"6","verse":"16","text":"U-Aroni kanye lamadodana akhe bazakudla okuseleyo, kodwa kumele kudliwe kungela mvubelo endaweni engcwele; bakudlele egumeni lethente lokuhlangana."},{"book":"ULevi","chapter":"6","verse":"17","text":"Akumelanga kubhekhwe kulemvubelo. Ngibanika khona njengesabelo sabo seminikelo eyenziwa kimi ngomlilo. Kungcwele njengomnikelo wesono lomnikelo wecala."},{"book":"ULevi","chapter":"6","verse":"18","text":"Bonke abesilisa enzalweni ka-Aroni bangakudla. Kuzoba yisabelo sabo kokuphela esivela eminikelweni eyenziwe ngomlilo kuThixo ezizukulwaneni ezizayo. Okubathintayo kuphela kuzakuba ngcwele.’ ”"},{"book":"ULevi","chapter":"6","verse":"19","text":"UThixo wakhuluma njalo kuMosi wathi,"},{"book":"ULevi","chapter":"6","verse":"20","text":"“Lo ngumnikelo ozanikelwa kuThixo ngu-Aroni kanye lamadodana akhe ngelanga azagcotshwa ngalo. Kuzakuba ngokwetshumi kwehefa yefulawa ecolekileyo, kube ngumnikelo wamabele owansuku zonke, ingxenye yawo ibe sekuseni kuthi enye ingxenye ibe kusihlwa."},{"book":"ULevi","chapter":"6","verse":"21","text":"Kulungise ngamafutha emganwini wensimbi oyingubhe; kulethe kuhlanganiswe kuhle, ubususethula umnikelo wamabele wenziwe incezwana ube liphunga elimnandi kuThixo."},{"book":"ULevi","chapter":"6","verse":"22","text":"Indodana egcotshelwe ukuthatha isikhundla sika-Aroni njengomphristi yiyo ezalungisa lokho. Kuyisabelo sikaThixo sansukuzonke, njalo kufanele kutshiswe ngokupheleleyo."},{"book":"ULevi","chapter":"6","verse":"23","text":"Yonke iminikelo yamabele yomphristi izatshiswa iphele; akumelanga idliwe.”"},{"book":"ULevi","chapter":"6","verse":"24","text":"UThixo wathi kuMosi,"},{"book":"ULevi","chapter":"6","verse":"25","text":"“Tshono lokhu ku-Aroni lamadodana akhe: ‘Le yimithetho yomnikelo wesono: Umnikelo wesono kufanele uhlatshwe phambi kukaThixo endaweni lapho umnikelo wokutshiswa ohlatshelwa khona. Ungcwele kakhulu."},{"book":"ULevi","chapter":"6","verse":"26","text":"Umphristi owunikelayo uzawudla; kumele udlelwe endaweni engcwele egumeni lethente lokuhlangana."},{"book":"ULevi","chapter":"6","verse":"27","text":"Konke okuthinta inyama leyo kuyakuba ngcwele."},{"book":"ULevi","chapter":"6","verse":"28","text":"Imbiza yebumba okuphekwe ngayo inyama kumele ibulawe; kodwa nxa iphekwe ngembiza yethusi, imbiza kufanele iphalwe ihlanjululwe ngamanzi."},{"book":"ULevi","chapter":"6","verse":"29","text":"Wonke owesilisa emulini yomphristi uzawudla, ungcwele kakhulu."},{"book":"ULevi","chapter":"6","verse":"30","text":"Kodwa loba yiwuphi umnikelo wesono okulethwa igazi lawo ethenteni lokuhlangana ukwenza ukubuyisana eNdaweni eNgcwele kawungadliwa kumele utshiswe.’ ”"}]}