{"data":[{"book":"ቆሮንቶሴ ዓሶም 1","chapter":"13","verse":"1","text":"ዓሲ ጌስታ ሙኡቺታቴያ ሃሣ ፆኦሲ ኪኢታንቻ ጌስታ ሙኡቺያ ጌስቲ ታ ዔሬንቴ ናሹሞ ታኣኮ ባኣያታቴ ዖኦላ'' ሉኡሊና ሂቾናጉዲ ታ ማዔኔ ጌይሢኬ።"},{"book":"ቆሮንቶሴ ዓሶም 1","chapter":"13","verse":"2","text":"ፆኦሲ ማሊሢ ኬኤዚሢ ዒንጊሢ ታኣኮ ዓኣቶዋ ሃሣ ዓኣሺንቴ ባኣዚ'' ቢያ ታ ዔራያ ማዔቴያ፥ ዬያጉዲ ቢያ ባኣዚ'' ታ ዔሬቴያ ሃሣ ዹኮ'' ፔቴ'' ቤስካፓ ሺኢሻንዳ ፆኦሲ ጉሙርቂሢ ታኣኮ ዓኣቴያ ናሹሞ ባኣያታቴ ዬይ ታኣኮ ጉሪኬ።"},{"book":"ቆሮንቶሴ ዓሶም 1","chapter":"13","verse":"3","text":"ታኣኮ ዓኣ ባኮ ቢያ ማንቆ ዓሶም ታ ዒንጋያ ማዔቴያ፥ ታ ዑፆታዖ ታሚዳ ሚጫንዳጉዲ ታ ማሃያ ማዔቴያ ናሹሞ ታኣኮ ባኣቴ ዓይጎዋ ታና ዬይ ማኣዳ''ዓኬ።"},{"book":"ቆሮንቶሴ ዓሶም 1","chapter":"13","verse":"4","text":"ናሹሞ ጊቢ'' ዳንዳዒሳያኬ፤ ሃሣ ኮሺ ባኣዚ'' ማዺሻኔ፥ ቂኢሪሱዋሴ፥ ሄርሺንቲሱዋሴ፥ ዖቶርሱዋሴ፤"},{"book":"ቆሮንቶሴ ዓሶም 1","chapter":"13","verse":"5","text":"ኮይሱዋያ ባኣዚ'' ማዺሹዋሴ፥ ፔ ባኣዚ'' ሌሊ ኮይሲሱዋሴ፥ ዻጋሱዋሴ፥ ዻቦናቴያ ዻቢንቶ ዓርቂሱዋሴ።"},{"book":"ቆሮንቶሴ ዓሶም 1","chapter":"13","verse":"6","text":"ናሹሞ ዓኣ ዓሲ ጎኔ ማዔ ባኣዚ''ና ዎዛዻኣፓዓቴም ፑርታ ባኣዚ''ና ዎዛዹዋሴ፤"},{"book":"ቆሮንቶሴ ዓሶም 1","chapter":"13","verse":"7","text":"ቢያ ባኣዚ'' ጊቢ'' ዳንዳዒሳኔ፤ ቢያ ባኣዚ''ና ፆኦሲ ጉሙርቂሳኔ፤ ቢያ ባኣዚ''ዳ ሃጊ ማዓንዳ ዎዛ ጌሢሳኔ፤ ቢያ ባኣዚ''ያ ዶዲ ዓኣሢሳኔ።"},{"book":"ቆሮንቶሴ ዓሶም 1","chapter":"13","verse":"8","text":"ናሹሞ ዓኣ ዓሲ ቢያ ዎዴ ናናንጋኔ፥ ባይቁዋሴ፤ ፆኦሲ ማሊሢ ኬኤዚሢ ዒንጊሢ ማዔቴያ ዻካ'' ዎዴሮ ማዔሢሮ ባባይቃኔ፤ ዓኪ ሙኡቺና ጌስቲሢ ማዔቴያ ዻካ'' ዎዴሮታሢሮ ዓታኔ፤ ዔራቶ ማዔቴያ ባይቃኔ።"},{"book":"ቆሮንቶሴ ዓሶም 1","chapter":"13","verse":"9","text":"ዎይቲ ጌዔቴ ኑኡኒ ዔራ ባኮ ማዔቴያ ፆኦሲ ማሊፆ ኬኤዛሢታቴያ ዛላ ኑ ዔሪ ኬኤዛያ ማዔሢሮኬ።"},{"book":"ቆሮንቶሴ ዓሶም 1","chapter":"13","verse":"10","text":"ጋዓንቴ ጉቤ ማዔ ባካ ሙካዛ ዛላ ማዔ ባካ ዓታንዳኔ።"},{"book":"ቆሮንቶሴ ዓሶም 1","chapter":"13","verse":"11","text":"ናይ ታ ዓኣ ዎዶ''ና ናይጉዲ ታ ጌስታኔ፥ ማላኔ፤ ሃሣ ቢያ ባኮ ታ ዛጋኔ። ዶዲ ዓሲ ታ ማዓዖ ጋዓንቴ ናኣቱሞ ማሊፆ ታ ሓሼ''ኔ።"},{"book":"ቆሮንቶሴ ዓሶም 1","chapter":"13","verse":"12","text":"ሓሢ ኑኡኒ ሌማሌኤሼና ዛጎሢጉዲ ሌም ሌም ጌዔ ባኣዚ'' ዛጋኔ፤ ዬኖና ጋዓንቴ ኑ ጌኤሺ'' ዛጋንዳኔ። ሃሢ ታ ዔራሢ ዔቦኮ ዛላኬ፤ ዬኖና ጋዓንቴ ፆኦሲ ታና ዔራ ጎይፆጉዴያ ኩሙሢ ዔራቶ ዓኣያ ታ ማዓንዳኔ።"},{"book":"ቆሮንቶሴ ዓሶም 1","chapter":"13","verse":"13","text":"ዓካሪ ጉሙርቂሢና ሓጊ ማዓንዳ ዎዛና ናሹሞና፥ ዬንሢ ሃይሦንሢ ባይቁዋያ ማዒ ናንጋንዳኔ፤ ዬንሢ ባኮይዳፓ ባሼዛ ናሹሞኬ።"}]}