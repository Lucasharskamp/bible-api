{"data":[{"book":"Skutky apoštolské","chapter":"21","verse":"1","text":"Když jsme se pak plavili, rozloučivše se s nimi, přímým během přijeli jsme do Koum, a druhý den do Ródu, a odtud do Patary."},{"book":"Skutky apoštolské","chapter":"21","verse":"2","text":"I nalezše tu lodí, kteráž měla plouti do Fenicen, a vstoupivše na ni, plavili jsme se."},{"book":"Skutky apoštolské","chapter":"21","verse":"3","text":"A když se nám počal ukazovati Cyprus, nechavše ho na levé straně, plavili jsme se do Syrie, a připlavili jsme se do Týru; nebo tu měli složiti náklad z lodí."},{"book":"Skutky apoštolské","chapter":"21","verse":"4","text":"A nalezše tu učedlníky, pobyli jsme tam za sedm dní, kteřížto pravili Pavlovi skrze Ducha svatého, aby nechodil do Jeruzaléma."},{"book":"Skutky apoštolské","chapter":"21","verse":"5","text":"A když jsme my vyplnili ty dni, vyšedše, brali jsme se pryč, a sprovodili nás všickni s ženami i s dětmi až za město. A poklekše na kolena na břehu, pomodlili jsme se."},{"book":"Skutky apoštolské","chapter":"21","verse":"6","text":"A když jsme se vespolek rozžehnali, vstoupili jsme na lodí, a oni se vrátili domů."},{"book":"Skutky apoštolské","chapter":"21","verse":"7","text":"My pak přeplavivše se od Týru, dostali jsme se až do Ptolemaidy, a pozdravivše tu bratří, pobyli jsme u nich jeden den."},{"book":"Skutky apoštolské","chapter":"21","verse":"8","text":"A nazejtří vyšedše Pavel a my, jenž jsme s ním byli, přišli jsme do Cesaree, a všedše do domu Filipa evangelisty, (kterýž byl jeden z oněch sedmi,) pobyli jsme u něho."},{"book":"Skutky apoštolské","chapter":"21","verse":"9","text":"A ten měl čtyři dcery panny, prorokyně."},{"book":"Skutky apoštolské","chapter":"21","verse":"10","text":"A když jsme tu pobyli za drahně dní, přišel prorok nějaký z Judstva, jménem Agabus."},{"book":"Skutky apoštolské","chapter":"21","verse":"11","text":"Ten když k nám přišel, vzal pás Pavlův, a svázav sobě ruce i nohy, řekl: Totoť praví Duch svatý: Muže toho, jehož jest pás tento, tak sváží Židé v Jeruzalémě a vydadí v ruce pohanům."},{"book":"Skutky apoštolské","chapter":"21","verse":"12","text":"A jakž jsme to uslyšeli, prosili jsme ho i my i ti, kteříž byli v tom místě, aby nechodil do Jeruzaléma."},{"book":"Skutky apoštolské","chapter":"21","verse":"13","text":"Tedy odpověděl Pavel: I co činíte, plačíce a trápíce srdce mé? Však já netoliko svázán býti, ale i umříti hotov jsem v Jeruzalémě pro jméno Pána Ježíše."},{"book":"Skutky apoštolské","chapter":"21","verse":"14","text":"A když nechtěl povoliti, dali jsme tomu pokoj, řkouce: Staň se vůle Páně."},{"book":"Skutky apoštolské","chapter":"21","verse":"15","text":"Po těch pak dnech připravivše se, brali jsme se do Jeruzaléma."},{"book":"Skutky apoštolské","chapter":"21","verse":"16","text":"A šli s námi i učedlníci někteří z Cesaree, vedouce s sebou nějakého Mnázona z Cypru, starého učedlníka, u něhož bychom hospodu měli."},{"book":"Skutky apoštolské","chapter":"21","verse":"17","text":"A když jsme přišli do Jeruzaléma, vděčně nás přijali bratří."},{"book":"Skutky apoštolské","chapter":"21","verse":"18","text":"Druhého pak dne všel Pavel s námi k Jakubovi, a tu se byli všickni starší sešli."},{"book":"Skutky apoštolské","chapter":"21","verse":"19","text":"Jichžto pozdraviv, vypravoval jim všecko, což Bůh skrze službu jeho činil mezi pohany."},{"book":"Skutky apoštolské","chapter":"21","verse":"20","text":"A oni slyšavše to, velebili Pána, a řekli jemu: Vidíš, bratře, kterak jest mnoho tisíců Židů věřících, a ti všickni jsou horliví milovníci Zákona."},{"book":"Skutky apoštolské","chapter":"21","verse":"21","text":"Ale o toběť mají zprávu, že bys ty vedl od Zákona Mojžíšova všecky ty Židy, kteříž jsou mezi pohany, pravě, že nemají obřezovati synů svých, ani zachovávati obyčejů Zákona."},{"book":"Skutky apoštolské","chapter":"21","verse":"22","text":"Což tedy činiti? Musíť zajisté shromážděno býti všecko množství, neboť uslyší o tobě, že jsi přišel."},{"book":"Skutky apoštolské","chapter":"21","verse":"23","text":"Učiniž tedy toto, cožť povíme: Mámeť tu čtyři muže, kteříž mají slib na sobě."},{"book":"Skutky apoštolské","chapter":"21","verse":"24","text":"Ty přijma k sobě, posvěť se s nimi, i náklad učiň s nimi, aby oholili hlavy své. A takť zvědí všickni, že to, což slyšeli o tobě, nic není, ale že i sám ty chodíš, ostříhaje Zákona."},{"book":"Skutky apoštolské","chapter":"21","verse":"25","text":"Z strany pak těch, kteříž z pohanů uvěřili, my jsme psali, usoudivše, aby tohoto ničeho nešetřili, toliko aby se varovali modlám obětovaného, a krve, a udáveného, a smilstva."},{"book":"Skutky apoštolské","chapter":"21","verse":"26","text":"Tedy Pavel, přijav k sobě ty muže, na druhý den posvětiv se s nimi, všel do chrámu, a vypravoval o vyplnění dní toho posvěcení, až i obětována jest obět za jednoho každého z nich."},{"book":"Skutky apoštolské","chapter":"21","verse":"27","text":"A když se vyplniti mělo dní sedm, Židé někteří z Azie, uzřevše jej v chrámě, zbouřili všecken lid a vztáhli naň ruce,"},{"book":"Skutky apoštolské","chapter":"21","verse":"28","text":"Křičíce: Muži Izraelští, pomozte! Totoť jest ten člověk, kterýž proti lidu i Zákonu i místu tomuto všecky všudy učí, a k tomu i pohany uvedl do chrámu, a poskvrnil svatého tohoto místa."},{"book":"Skutky apoštolské","chapter":"21","verse":"29","text":"Nebo byli viděli prve Trofima Efezského s ním v městě, kteréhož domnívali se, že by Pavel do chrámu uvedl."},{"book":"Skutky apoštolské","chapter":"21","verse":"30","text":"Takž se zbouřilo všecko město, a sběhli se lidé, a uchopivše Pavla, táhli jej ven z chrámu. A hned zavříny jsou dveře."},{"book":"Skutky apoštolské","chapter":"21","verse":"31","text":"A když jej chtěli zamordovati, povědíno hejtmanu vojska, že se bouří všecken Jeruzalém."},{"book":"Skutky apoštolské","chapter":"21","verse":"32","text":"Kterýžto hned pojav s sebou žoldnéře a setníky, přiběhl na ně. A oni uzřevše hejtmana a žoldnéře, přestali bíti Pavla."},{"book":"Skutky apoštolské","chapter":"21","verse":"33","text":"Tedy přistoupiv hejtman, dosáhl ho, a rozkázal jej svázati dvěma řetězy, a ptal se, kdo jest a co učinil."},{"book":"Skutky apoštolské","chapter":"21","verse":"34","text":"V zástupu pak jedni tak, jiní jinak křičeli. A nemoha nic jistého zvěděti pro hluk, rozkázal jej vésti do vojska."},{"book":"Skutky apoštolské","chapter":"21","verse":"35","text":"A když přišel k stupňům, nahodilo se, že nesen byl od žoldnéřů pro násilé lidu."},{"book":"Skutky apoštolské","chapter":"21","verse":"36","text":"Nebo šlo za ním množství lidu, křičíce: Zahlaď jej!"},{"book":"Skutky apoštolské","chapter":"21","verse":"37","text":"A když měl již uveden býti do vojska Pavel, řekl hejtmanu: Mohu-li co promluviti k tobě? Kterýž řekl: Umíš Řecky?"},{"book":"Skutky apoštolské","chapter":"21","verse":"38","text":"Nejsi-liž ty ten Egyptský, kterýž jsi před těmito dny byl bouřku učinil, a vyvedls na poušť čtyři tisíce lotrů?"},{"book":"Skutky apoštolské","chapter":"21","verse":"39","text":"I řekl Pavel: Jáť jsem člověk Žid Tarsenský, neposledního města Cilické země obyvatel; protož prosím tebe, dopusť mi promluviti k lidu."},{"book":"Skutky apoštolské","chapter":"21","verse":"40","text":"A když mu on dopustil, Pavel stoje na stupních, pokynul rukou na lid. A když se veliké mlčení stalo, mluvil k nim Židovsky, řka:"}]}