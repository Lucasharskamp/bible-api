{"data":[{"book":"Chakruok","chapter":"16","verse":"1","text":"Koro Sarai chi Abram ne pok onywolone nyithindo. To ne en gi misumba ma nyako ma nyar Misri, ma nyinge ne Hagar;"},{"book":"Chakruok","chapter":"16","verse":"2","text":"omiyo Sarai nowacho ne Abram niya, “Jehova Nyasaye ok osemiya nyithindo. Dhiyo mondo iriwri gi jatichna ma nyako; dipoka ayudo joga koa kuome.”"},{"book":"Chakruok","chapter":"16","verse":"3","text":"Kane oyudo Abram osedak Kanaan kuom higni apar, Sarai chiege nokawo misumbane ma nyako Misri, ma nyinge Hagar kendo nochiwe ne chwore mondo obed chiege."},{"book":"Chakruok","chapter":"16","verse":"4","text":"Abram noriwore gi Hagar kendo nomako ich."},{"book":"Chakruok","chapter":"16","verse":"5","text":"Eka Sarai nowacho ne Abram niya, “In ema ikelona achayani. Ne aketo jatichna e lweti, kendo ka koro ongʼeyo ni osemako ich to ochaya mad Jehova Nyasaye bed jangʼad bura e kinda kodi.”"},{"book":"Chakruok","chapter":"16","verse":"6","text":"Abram nodwoke niya, “Jatichni ni e lweti, tim kode gima iparo ni ber.” Eka Sarai nosando Hagar; mi noringo oa e wangʼe."},{"book":"Chakruok","chapter":"16","verse":"7","text":"Malaika mar Jehova Nyasaye noyudo Hagar machiegni gi soko e thim; ne en soko manie bath yo madhi Shur."},{"book":"Chakruok","chapter":"16","verse":"8","text":"Kendo nopenjo niya, “Hagar jatich Sarai, ia kanye to idhi kanye?”"},{"book":"Chakruok","chapter":"16","verse":"9","text":"Eka malaika mar Jehova Nyasaye nowachone niya, “Dogi ir ngʼat ma itiyone kendo ichiwri e lwete.”"},{"book":"Chakruok","chapter":"16","verse":"10","text":"Malaika nomedo wachone niya, “Abiro medo ogandani mabed mangʼeny ma ok nyal kwan.”"},{"book":"Chakruok","chapter":"16","verse":"11","text":"Malaika mar Jehova Nyasaye nomedo wachone niya,"},{"book":"Chakruok","chapter":"16","verse":"12","text":"Obiro bedo ngʼama kwiny ka kanyna mapok obo;"},{"book":"Chakruok","chapter":"16","verse":"13","text":"Bangʼeno Hagar nochako Nyasaye mane osewuoyo kode nying ni El-roi (ma tiende ni Jehova Nyasaye Maneno); nimar nowacho niya, “Koro aseneno Jalno manena.”"},{"book":"Chakruok","chapter":"16","verse":"14","text":"Mano emomiyo sokono nochaki ni Beer-Lahai-Roi16:14 Beer-Lahai-Roi tiende ni Jehova Nyasaye Maneno.; kendo pod entiere nyaka chil kawuono, e kind Kadesh kod Bered."},{"book":"Chakruok","chapter":"16","verse":"15","text":"Kuom mano Hagar nonywolone Abram nyathi ma wuowi kendo nochako nyinge ni Ishmael."},{"book":"Chakruok","chapter":"16","verse":"16","text":"Abram ne ja-higni piero aboro gauchiel kane Hagar onywolone Ishmael."}]}