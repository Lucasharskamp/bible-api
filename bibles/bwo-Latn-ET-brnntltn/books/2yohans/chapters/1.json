{"data":[{"book":"2 Yohans","chapter":"1","verse":"1","text":"Tiyoke eenashoke, marat'ets moogenunat b nana'otsnsh, Tí s'uzi b́woteftsere ar dants jamwotswere iti shunfne."},{"book":"2 Yohans","chapter":"1","verse":"2","text":"Aranwere no dagotse fa'onat shino maantsisho dúre dúron noonton beetwoniye."},{"book":"2 Yohans","chapter":"1","verse":"3","text":"Ik'o nihonat b́ naay Iyesus Krstotsoke s'aatona, mihretiyona, jenonwere, aronat shunon noonton wotowe."},{"book":"2 Yohans","chapter":"1","verse":"4","text":"N nana'uwotsitse ik ikuwotsi niho noon bí azaztsok'on arikeewon kup'at boere t datstsotse ayidek'at gene'owere."},{"book":"2 Yohans","chapter":"1","verse":"5","text":"Moo genee, andoor oona neesha, neesh t guut'irwan tzazi handr ark'aye, and t guut'irwan «No ats atsewo shunewone» etts shintson dek't nowooke teshts tzaziyoniye."},{"book":"2 Yohans","chapter":"1","verse":"6","text":"Ari shuna eto Ik' tzaziyo fina etee. Tzaziymanwere shintson it shishtsok'on «Shunon beewere,» ettsoniye."},{"book":"2 Yohans","chapter":"1","verse":"7","text":"Iyesus ash wotat meetson b́ be'etsok'o amanerawwots ash sheeliyru aywots datsanatse tuurne. Mank'o ashaan ant'elcirwonat Krstosi k'efirwoniye."},{"book":"2 Yohans","chapter":"1","verse":"8","text":"Itmó it k'awntso s'eenon dek'osh kup'ore, it fintso b́ t'afrawok'o korde'ere."},{"book":"2 Yohans","chapter":"1","verse":"9","text":"Krstos danits danaats s'ap'de'er beerawo bíatsnowere wokar ametuwonton Ik'o aaliye, Krstos danits danaats s'ap'de beet ashontonmó Nihonat Nayon bíntoniye bofa'oni."},{"book":"2 Yohans","chapter":"1","verse":"10","text":"Dan han b́deshawo konwor itok b́wetitkawotiyal it meyits kindshk'ayere, dab́ jamonor bín aatk'ayere."},{"book":"2 Yohans","chapter":"1","verse":"11","text":"Bín jam aatit asho bínton gond fino kaytsoni b́wotiti."},{"book":"2 Yohans","chapter":"1","verse":"12","text":"Itsh guut'osh t geyirwo ay keewo detsfe, wotowa eree jamo dabdayon wosho geeratse, Maniyere itok borr noonon itn keewiye tgeyiriye, manwere noshunewo s'een b́ wotituwok'o geeyatniye."},{"book":"2 Yohans","chapter":"1","verse":"13","text":"N mish marat'etsu nana'uwots neesh jamo woshernee."}]}