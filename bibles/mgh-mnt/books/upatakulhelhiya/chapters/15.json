{"data":[{"book":"Upatakulhelhiya","chapter":"15","verse":"1","text":"Yamalheke nkakoona ithikineha ikina wiirimu, yulhupalhe ni yo ushangiha. Minepa saba arii ni mariro saba o umalhihera. Wo mariro saba ayo, urushiya wa Nlhuku wahotimirihiya."},{"book":"Upatakulhelhiya","chapter":"15","verse":"2","text":"Yamalheke nkakoona ittu thoko ibahari yo kioo, yaathakanelhe ni mooro. Nkakoona chiicho attu yankottonlhe mwannama o ulhuma ni isinyago awe, mwannama aaromolhiye nchina nawe wo inamba ulhe. Yayo attu ayo yaari aneemenlhe vachereshere ibahari yo kioo, anari ni achikwesha aavahachiye aya ni Nlhuku."},{"book":"Upatakulhelhiya","chapter":"15","verse":"3","text":"Yaari yiipachaka nchipo ni ashinna Musa, karumiya a Nlhuku ni o Mwaana o Khondoro yiiraka,"},{"book":"Upatakulhelhiya","chapter":"15","verse":"4","text":"Thithi, phi mpani hinowoovani inyuva?"},{"book":"Upatakulhelhiya","chapter":"15","verse":"5","text":"Yamalheke yayo nkakaahimiechesha Inupa ya Nlhuku irii phi Nihema no ukhalha wawe, ihohulhia wiirimu."},{"book":"Upatakulhelhiya","chapter":"15","verse":"6","text":"Nhina inupa mmo nkachaakhuma minepa saba chaari ni mariro saba alhe, anari anawarenlhe ikuwo chorera cho hariri yo teelha chinene twetwetwe ni michako cho idhahabu chinavinre vakhakaachani waya."},{"book":"Upatakulhelhiya","chapter":"15","verse":"7","text":"Yamalheke, mmoka a akumi acheshe alhe nkaavaha minepa saba ayo inyipo yo idhahabu yaachanre urushiya wa Nlhuku nolhokelha mahuku o uhimalha ni ahimmalha."},{"book":"Upatakulhelhiya","chapter":"15","verse":"8","text":"Inupa ya Nlhuku iyo nkayaachara mwiishi waakhumme urii nthimicho wa Nlhuku ni wooria waya. Ni vavawo khaawo ntu onrie ukelha nhina Inupa ya Nlhuku mpaka umalha wo mariro saba o minepa saba alhe."}]}