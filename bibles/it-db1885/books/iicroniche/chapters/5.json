{"data":[{"book":"II CRONICHE","chapter":"5","verse":"1","text":"Ora, quando tutto il lavoro, che Salomone faceva fare per la Casa del Signore, fu compiuto, Salomone portò le cose consacrate da Davide, suo padre, e l'argento, e l'oro, e tutti i vasellamenti, ne' tesori della Casa di Dio."},{"book":"II CRONICHE","chapter":"5","verse":"2","text":"ALLORA Salomone adunò in Gerusalemme gli Anziani d'Israele, e tutti i capi delle tribù, i principali delle famiglie paterne de' figliuoli d'Israele, per trasportar l'Arca del Patto del Signore dalla città di Davide, che è Sion."},{"book":"II CRONICHE","chapter":"5","verse":"3","text":"E tutti gli uomini principali d'Israele furono adunati appresso del re, alla festa solenne, che è al settimo mese."},{"book":"II CRONICHE","chapter":"5","verse":"4","text":"Quando dunque tutti gli Anziani d'Israele furono venuti, i Leviti levarono l'Arca in su le loro spalle;"},{"book":"II CRONICHE","chapter":"5","verse":"5","text":"e trasportarono l'Arca, e il Tabernacolo della convenenza, e tutti i sacri arredi ch'erano nel Tabernacolo. I sacerdoti e i Leviti trasportarono queste cose."},{"book":"II CRONICHE","chapter":"5","verse":"6","text":"Or il re Salomone, e tutta la raunanza degl'Israeliti, che si erano adunati appresso di lui, stavano davanti all'Arca, sacrificando pecore e buoi, in tanto numero, che non si potevano nè contare, nè annoverare."},{"book":"II CRONICHE","chapter":"5","verse":"7","text":"Ed i sacerdoti portarono l'Arca del Patto del Signore nel suo luogo, nell'Oracolo della Casa, nel luogo Santissimo, sotto alle ale de' Cherubini."},{"book":"II CRONICHE","chapter":"5","verse":"8","text":"E i Cherubini spandevano le ale sopra il luogo dell'Arca, e coprivano l'Arca, e le sue stanghe, disopra."},{"book":"II CRONICHE","chapter":"5","verse":"9","text":"Ed essi tirarono fuori le stanghe per tutta la lor lunghezza; talchè i capi di esse si vedevano fuor dell'Arca, nella parte d'innanzi dell'Oracolo; e non si videro più fuori; e sono restate quivi infino a questo giorno."},{"book":"II CRONICHE","chapter":"5","verse":"10","text":"Dentro all'Arca non vi era nulla, se non le due tavole che Mosè vi avea messe in Horeb5.10 Horeb Deut. 10.5. 2 Cron. 6.11., quando il Signore fece patto co' figliuoli d'Israele, dopo che furono usciti di Egitto."},{"book":"II CRONICHE","chapter":"5","verse":"11","text":"Or avvenne che, come i sacerdoti uscivano del luogo Santo (conciossiachè tutti i sacerdoti che si ritrovarono si fossero santificati, senza osservare gli spartimenti;"},{"book":"II CRONICHE","chapter":"5","verse":"12","text":"ed i Leviti cantori d'infra tutte le lor compagnie, di Asaf, di Heman, e di Iedutun, e i lor fratelli, e i lor figliuoli, vestiti di bisso, con cembali, e con salteri, e con cetere, stessero in piè, dal lato orientale dell'Altare; e con loro da centoventi sacerdoti, che sonavano con le trombe),"},{"book":"II CRONICHE","chapter":"5","verse":"13","text":"avvenne, dico, che, come quelli che sonavano con le trombe, e quelli che cantavano, facevano unitamente risonare un medesimo concento, lodando e celebrando il Signore; ed alzavano la voce con le trombe, co' cembali, e con gli altri strumenti musicali, e con lodi al Signore, dicendo: Ch'egli è buono, e che la sua benignità è in eterno5.13 eterno 1 Cron. 16.34,41. Sal. 136.; la Casa del Signore fu ripiena della nuvola della Casa del Signore;"},{"book":"II CRONICHE","chapter":"5","verse":"14","text":"talchè i sacerdoti non potevano stare in piè per fare il servigio, per cagione della nuvola; perciocchè la gloria del Signore avea riempiuta la Casa di Dio5.14 Dio Esod. 40.35. 2 Cron. 7.2.."}]}