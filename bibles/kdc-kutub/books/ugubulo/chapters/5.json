{"data":[{"book":"Ugubulo","chapter":"5","verse":"1","text":"Abaho nyona kinhu kamba kitabu mumkono wa kudila wa ayo yakalile mkigoda cha undewa, kikala chandikigwe banzi zose na kikala kifungigwe fundo saba za uhota.Kitabu kifungigwe fundo saba za uhota"},{"book":"Ugubulo","chapter":"5","verse":"2","text":"Abaho nimona msenga wa kuulanga yeli na udahi, kakemelela kwa sauti, “Nani yofaya kubandula zifundo za uhota na kukipumbulula ikitabu?”"},{"book":"Ugubulo","chapter":"5","verse":"3","text":"Lakini kukala kuduhu yoyose kuulanga, hebu mwiisi, hebu hasi kowochola wanhu wafile, yodaha kukipumbulula ikitabu acho na kulola mgati yake."},{"book":"Ugubulo","chapter":"5","verse":"4","text":"Avo, niye nilila ng'hani kwavija kuduhu yofaya kukipumbulula kitabu acho na kulola mgati yake."},{"book":"Ugubulo","chapter":"5","verse":"5","text":"Abaho, imoja wa waja iwavele kanongela, “Sikuulile. Lola! Simba wa kabila da Yuda, mzukulu wa Daudi, kahuma, na kofaya kuzibandula zifundo saba za uhota na kukipumbulula ikitabu.”"},{"book":"Ugubulo","chapter":"5","verse":"6","text":"Abaho nyona hagati ha kigoda cha undewa, kema Mwanang'hondolo kazungulukigwa banzi zose na viumbe vine vili na ugima na waja iwavele. Ayo Imwanang'hondolo koneka kamba kachinjigwa kakala na mhembe saba na meso saba, na zizo azo loho saba za Imulungu zitumigwe kila hanhu mwiisi yose."},{"book":"Ugubulo","chapter":"5","verse":"7","text":"Ayo Imwanang'hondolo kanyalanhuka kakisola kija ikitabu mumkono wa kudila wa ayo yakalile mkigoda cha undewa."},{"book":"Ugubulo","chapter":"5","verse":"8","text":"Bahaja viyakisolile acho ikitabu avo iviumbe vine vili na ugima hamoja na waja iwavele malongo mabili na nne wagwa kingubanguba kuulongozi wa Mwanang'hondolo. Kila imoja wao kakala na bango na bakuli za zahabu zimemile ubani, ubani awo ako kupula kwa wanhu wa Imulungu."},{"book":"Ugubulo","chapter":"5","verse":"9","text":"Wemba lwila lwa sambi,"},{"book":"Ugubulo","chapter":"5","verse":"10","text":"Kuwatenda undewa na walava nhosa na wamsang'hanile Imulungu wetu,"},{"book":"Ugubulo","chapter":"5","verse":"11","text":"Abaho ndola, mhulika sauti za wasenga wa kuulanga wengi ng'hani, kuduhu munhu yodaha kuwapeta! Wema kukizunguluka kigoda cha undewa, na vija viumbe vine vili na ugima na waja iwavele,"},{"book":"Ugubulo","chapter":"5","verse":"12","text":"walonga kwa sauti ng'hulu,"},{"book":"Ugubulo","chapter":"5","verse":"13","text":"Abaho nihulika kila kinhu kiumbigwe kuulanga, mwiisi, hasi kowochola wanhu wafile, mbahali na vose vili mumo, vilonga,"},{"book":"Ugubulo","chapter":"5","verse":"14","text":"Viumbe vine vili na ugima vilonga, “Ona!” Na waja iwavele wagwa kingubanguba, watambika."}]}