{"data":[{"book":"Sálmarnir","chapter":"40","verse":"1-2","text":"Ég setti alla mína von á Drottin. Hann heyrði kvein mitt og að lokum bjargaði hann mér."},{"book":"Sálmarnir","chapter":"40","verse":"3","text":"Hann dró mig upp úr glötunargröfinni, hinni botnlausu leðju, og lyfti mér upp á klett. Hann gerði mig styrkan í gangi."},{"book":"Sálmarnir","chapter":"40","verse":"4","text":"Þá fylltist munnur minn lofsöng – lofgjörð um Guð. Margir hlustuðu er ég söng um velgjörðir hans við mig. Þeir munu einnig lúta honum og lofa hann, setja traust sitt á hann."},{"book":"Sálmarnir","chapter":"40","verse":"5","text":"Þeir sem treysta Drottni verða lánsamir, þeir sem forðast ráð dramblátra og halda sér frá lygi."},{"book":"Sálmarnir","chapter":"40","verse":"6","text":"Drottinn, Guð minn, mörg dásemdarverk hefur þú gert og mikillar umhyggju höfum við notið. Ekkert kemst í samjöfnuð við þig! Mér endist ekki tími til að rifja upp öll þín undraverk!"},{"book":"Sálmarnir","chapter":"40","verse":"7","text":"Sláturfórnir og matfórnir þráir þú ekki frá lýð þínum, og brennifórnir heimtar þú ekki. Nei, þú þráir að ég þjóni þér alla ævi."},{"book":"Sálmarnir","chapter":"40","verse":"8","text":"Ég sagði: „Sjá, ég kem, rétt eins og orð þitt býður mér."},{"book":"Sálmarnir","chapter":"40","verse":"9","text":"Það að gera vilja þinn, Drottinn minn, þrái ég því að lögmál þitt er ritað á hjarta mitt!“"},{"book":"Sálmarnir","chapter":"40","verse":"10","text":"Ég hef vitnað um það fyrir öllum, aftur og aftur, að þú fyrirgefur syndir. Það veistu Drottinn."},{"book":"Sálmarnir","chapter":"40","verse":"11","text":"Ég hef ekki þagað yfir réttlæti þínu heldur boðað það öllum. Allur söfnuðurinn hefur heyrt mig tala um elsku þína og trúfesti."},{"book":"Sálmarnir","chapter":"40","verse":"12","text":"Þess vegna, Drottinn minn, taktu ekki miskunn þína frá mér! Ég á allt mitt undir kærleika þínum og náð."},{"book":"Sálmarnir","chapter":"40","verse":"13","text":"Sért þú ekki með mér, er úti um mig. Vandamál mín eru mér ofvaxin, og syndir mínar – sem eru fleiri en hárin á höfði mér – hafa lamað mig. Ég veit ekki mitt rjúkandi ráð."},{"book":"Sálmarnir","chapter":"40","verse":"14","text":"Ó, Drottinn, ég hrópa til þín! Frelsa þú mig! Komdu fljótt og hjálpaðu mér."},{"book":"Sálmarnir","chapter":"40","verse":"15-16","text":"Ruglaðu þá í ríminu; sem sækjast eftir lífi mínu. Sendu þá burt með skömm!"},{"book":"Sálmarnir","chapter":"40","verse":"17","text":"Allir þeir sem elska Drottin og leita hans, skulu gleðjast yfir hjálpræði hans. Þeir segi án afláts: „Mikill er Drottinn!“"},{"book":"Sálmarnir","chapter":"40","verse":"18","text":"Ég er aumur og fátækur, en þó ber Drottinn umhyggju fyrir mér. Þú, Guð minn, ert hjálp mín, og frelsari; Ó, komdu og bjargaðu mér! Láttu það ekki dragast!."}]}