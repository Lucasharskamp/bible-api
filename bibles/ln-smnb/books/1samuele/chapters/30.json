{"data":[{"book":"1 Samuele","chapter":"30","verse":"1","text":"Davidi mpe bato na ye bakomaki na Tsikilagi, na mokolo ya misato. Na tango wana mpe, bato ya Amaleki bakotaki na ngambo ya Sude mpe na Tsikilagi. Babundisaki Tsikilagi mpe batumbaki yango."},{"book":"1 Samuele","chapter":"30","verse":"2","text":"Bakangaki na bowumbu basi mpe bato nyonso oyo bazalaki kuna, ezala bilenge to mikolo, kasi babomaki moko te kati na bango. Bamemaki bango mpe bazongelaki nzela na bango."},{"book":"1 Samuele","chapter":"30","verse":"3","text":"Tango Davidi mpe bato na ye bakomaki na engumba Tsikilagi, bakutaki yango ebebisama na moto. Basi na bango, bana na bango ya mibali mpe ya basi bakomaki bawumbu."},{"book":"1 Samuele","chapter":"30","verse":"4","text":"Davidi mpe bato na ye balelaki makasi kino bazangaki makasi ya kolela."},{"book":"1 Samuele","chapter":"30","verse":"5","text":"Bamemaki mpe na bowumbu basi mibale ya Davidi : Ayinoami, moto ya Jizireyeli ; mpe Abigayili, moto ya Karimeli, oyo akufisaki mobali, Nabali."},{"book":"1 Samuele","chapter":"30","verse":"6","text":"Davidi ayokaki pasi makasi na motema, pamba te bato bazalaki komibongisa mpo na koboma ye na mabanga, mpo ete moto nyonso azalaki na pasi na motema mpo na bana na ye ya mibali mpe ya basi. Kasi Davidi amilendisaki kati na Yawe, Nzambe na ye."},{"book":"1 Samuele","chapter":"30","verse":"7","text":"Boye Davidi alobaki na Nganga-Nzambe Abiatari, mwana mobali ya Ayimeleki : « Memela ngai efode. » Mpe Abiatari amemelaki ye yango."},{"book":"1 Samuele","chapter":"30","verse":"8","text":"Bongo Davidi atunaki Yawe :"},{"book":"1 Samuele","chapter":"30","verse":"9","text":"Davidi akendeki elongo na basoda na ye, nkama motoba. Bakomaki na moluka ya lubwaku ya Besori epai wapi ba-oyo bazalaki kotikala na sima batelemaki ;"},{"book":"1 Samuele","chapter":"30","verse":"10","text":"pamba te mibali nkama mibale balembaki makasi, bongo bakokaki te kokatisa moluka. Kasi Davidi elongo na basoda na ye, nkama minei, bakobaki kolanda."},{"book":"1 Samuele","chapter":"30","verse":"11","text":"Basoda ya Davidi bakutanaki na mobali moko ya Ejipito kati na zamba mpe bamemaki ye epai ya Davidi. Bapesaki ye mayi ya komela mpe biloko ya kolia."},{"book":"1 Samuele","chapter":"30","verse":"12","text":"Bapesaki ye gato basala na bambuma ya figi mpe maboke mibale ya bambuma ya vino ekawuka. Sima na ye kolia yango, azwaki lisusu makasi, pamba te aliaki te mpe amelaki te wuta mikolo misato mpe babutu misato."},{"book":"1 Samuele","chapter":"30","verse":"13","text":"Davidi atunaki ye :"},{"book":"1 Samuele","chapter":"30","verse":"14","text":"Tokotaki na ngambo ya Sude ya bato ya Kereti, ya etuka ya Yuda, mpe na ngambo ya Sude ya Kalebi ; mpe totumbaki na moto Tsikilagi."},{"book":"1 Samuele","chapter":"30","verse":"15","text":"Davidi atunaki ye :"},{"book":"1 Samuele","chapter":"30","verse":"16","text":"Boye amemaki Davidi na esika oyo bato ya Amaleki bazalaki. Mpe bamonaki ete bazalaki ya kopanzana na mboka mobimba, bazalaki kolia, komela mpe kobina mpo na ebele ya bomengo ya bitumba oyo babotolaki na mokili ya bato ya Filisitia mpe ya Yuda."},{"book":"1 Samuele","chapter":"30","verse":"17","text":"Davidi alongaki bango kobanda na tongo kino na pokwa ya mokolo oyo elandaki. Moko te abikaki, longola kaka bilenge mibali nkama minei oyo bamataki na likolo ya bashamo mpe bakimaki."},{"book":"1 Samuele","chapter":"30","verse":"18","text":"Davidi akangolaki biloko nyonso oyo bato ya Amaleki bazwaki elongo na basi na ye mibale."},{"book":"1 Samuele","chapter":"30","verse":"19","text":"Moto na bango moko te azangaki : ezala elenge, mokolo, mwana mobali, mwana mwasi, eloko moko kati na bomengo ya bitumba to eloko moko kati na biloko oyo babotolaki bango. Davidi azongaki na biloko nyonso."},{"book":"1 Samuele","chapter":"30","verse":"20","text":"Davidi akamataki bameme mpe bangombe nyonso. Bato oyo bazalaki kotambola liboso ya bibwele mpo na kolakisa yango nzela bazalaki koloba : « Tala bomengo ya bitumba ya Davidi. »"},{"book":"1 Samuele","chapter":"30","verse":"21","text":"Bongo Davidi akomaki epai ya mibali nkama mibale oyo bakokaki kolanda ye te mpo ete balembaki makasi, mpe batikaki bango na lubwaku ya Besori. Mibali yango babimaki mpo na koyamba Davidi mpe bato oyo bazalaki elongo na ye. Boye Davidi mpe bato na ye bapusanaki mpe bapesaki bango mbote."},{"book":"1 Samuele","chapter":"30","verse":"22","text":"Kasi kati na bato oyo bakendeki elongo na Davidi, bato nyonso ya mabe mpe batomboki balobaki :"},{"book":"1 Samuele","chapter":"30","verse":"23","text":"Kasi Davidi alobaki :"},{"book":"1 Samuele","chapter":"30","verse":"24","text":"Nani akoki kondima bino na makambo oyo bozali koloba ? Eteni ya moto oyo atikalaki kokengela biloko mpe eteni ya moto oyo akendeki na bitumba esengeli kozala ndenge moko. Tokokabola nyonso ndenge moko."},{"book":"1 Samuele","chapter":"30","verse":"25","text":"Kobanda mokolo wana kino lelo, Davidi akomisaki yango mobeko mpe malako kati na Isalaele."},{"book":"1 Samuele","chapter":"30","verse":"26","text":"Tango Davidi akomaki na Tsikilagi, atindaki ndambo ya bomengo ya bitumba epai ya bampaka ya Yuda, oyo bazalaki baninga na ye. Alobaki : « Tala kado mpo na bino kowuta na bomengo ya bitumba ya banguna ya Yawe. »"},{"book":"1 Samuele","chapter":"30","verse":"27","text":"Atindaki ndambo epai ya ba-oyo bazalaki na Beteli, na ngambo ya sude ya Ramoti mpe na Yatiri ;"},{"book":"1 Samuele","chapter":"30","verse":"28","text":"mpe epai ya ba-oyo bazalaki na Aroeri, na Sipimoti, na Eshitemoa ;"},{"book":"1 Samuele","chapter":"30","verse":"29","text":"mpe epai ya ba-oyo bazalaki na Rakali, kati na bingumba ya bato ya Yerameeli, ya bato ya Keni ;"},{"book":"1 Samuele","chapter":"30","verse":"30","text":"epai ya ba-oyo bazalaki na Orima, na Bori-Ashani, na Ataki ;"},{"book":"1 Samuele","chapter":"30","verse":"31","text":"epai ya ba-oyo bazalaki na Ebron mpe na bisika nyonso oyo Davidi mpe bato na ye balekaki."}]}