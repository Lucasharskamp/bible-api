{"data":[{"book":"4 Moseboken","chapter":"19","verse":"1","text":"Och Herren (Jahve) talade till Mose och till Aron och sade:"},{"book":"4 Moseboken","chapter":"19","verse":"2","text":"Detta är undervisningens (Torah) förordningar (ordagrant ”saker inristat”) som Herren (Jahve) har befallt och sagt: Tala till Israels söner att de för fram en röd kviga (hebr. parah adoma) till dig, felfri (rituellt ren – hebr. tamim) som är utan defekt, som aldrig har burit något ok."},{"book":"4 Moseboken","chapter":"19","verse":"3","text":"Och ni ska ge henne till prästen Elazar och hon ska föras utanför lägret och hon ska slaktas framför hans ansikte."},{"book":"4 Moseboken","chapter":"19","verse":"4","text":"Och prästen Elazar [Arons son, se 4 Mos 3:2] ska ta av hennes blod med sitt finger och stänka hennes blod mot mötestältets öppning (bokstavligt: ansikte) sju gånger. [Så från den östra området skulle prästen stänka i västlig riktning, mot altaret, där blodet i normala fall hälldes ut eller stänktes. Upprepningen sju gånger talar om fulländing. Flera andra offer, t.ex. försoningsdagen, har samma upprepning, se 3 Mos 16:14-19.]"},{"book":"4 Moseboken","chapter":"19","verse":"5","text":"Och kvigan ska brännas framför hans ögon (i hans åsyn). Hennes skinn och hennes kött och hennes blod med hennes dynga ska brännas [allt ska brännas]."},{"book":"4 Moseboken","chapter":"19","verse":"6","text":"Och prästen ska ta cederträ [som är rödaktigt] och isop [som användes för att stänka blod] och karmosinrött [material – troligtvis garn färgat rött] och kasta det på den brinnande kvigan. [Här finns en koppling till Jesu död, se Ps 22:8.]"},{"book":"4 Moseboken","chapter":"19","verse":"7","text":"Sedan ska prästen tvätta sina kläder och han ska bada sin kropp i vatten och efteråt ska han komma in i lägret och prästen ska vara [cermoniellt] oren till kvällen."},{"book":"4 Moseboken","chapter":"19","verse":"8","text":"Och den som bränner henne ska tvätta sina kläder i vatten och bada sin kropp i vatten och ska vara oren till kvällen."},{"book":"4 Moseboken","chapter":"19","verse":"9","text":"Och en man som är ren ska samla ihop askan efter kvigan och lägga den utanför lägret på en ren plats, den ska vaktas (skyddas, bevaras) till stänkelsevatten till Israels söners församling, det är en rening från synd [3 Mos 4:3]."},{"book":"4 Moseboken","chapter":"19","verse":"10","text":"Och han som samlar ihop askan efter kvigan ska tvätta sina kläder och vara oren till kvällen, och det ska vara för Israels söner och främlingen som vistas bland dem, till en evig förordning (ordagrant ”saker inristat”)."},{"book":"4 Moseboken","chapter":"19","verse":"11","text":"Den som rör vid något dött, även alla människors döda kroppar, ska vara oren i sju dagar. [Sju dagar är den vanliga perioden, se 3 Mos 12:2; 14:9; 15:13.]"},{"book":"4 Moseboken","chapter":"19","verse":"12","text":"Den personen ska rena sig själv på den tredje dagen och den sjunde dagen och han ska vara ren. Men om han inte renar sig själv den tredje dagen och den sjunde dagen ska han vara (förbli) oren."},{"book":"4 Moseboken","chapter":"19","verse":"13","text":"Alla som vidrör det döda, också en död människas kropp, och inte renar sig själv har vanhelgat Herrens (Jahves) Tabernakel. Den själen (människan) ska bli avhuggen från Israel, eftersom stänkelsevattnet inte stänktes mot honom, han ska vara (förbli) oren. Hans orenhet är fortfarande kvar på honom."},{"book":"4 Moseboken","chapter":"19","verse":"14","text":"Detta är undervisningen. När en människa dör i ett tält ska alla som kommer in i tältet och allt som finns i tältet vara orent i sju dagar."},{"book":"4 Moseboken","chapter":"19","verse":"15","text":"Och varje öppet kärl, som inte har något lock som sluter tätt över det, är orent."},{"book":"4 Moseboken","chapter":"19","verse":"16","text":"Och alla som på ett öppet fält vidrör den som är slagen med svärd eller någon som är självdöd eller benen från en människa eller en grav, ska vara oren i sju dagar."},{"book":"4 Moseboken","chapter":"19","verse":"17","text":"Och för den orene ska de ta av stoftet (hebr. afar) som är bränd för rening från synd [3 Mos 4:3] och friskt (rinnande) vatten ska hällas över den i ett kärl."},{"book":"4 Moseboken","chapter":"19","verse":"18","text":"Och en ren person ska ta en isop och doppa den i vattnet och stänka det på tältet och på alla föremål och på människorna som varit där och på den som vidrört benet eller den slagne eller det döda eller graven."},{"book":"4 Moseboken","chapter":"19","verse":"19","text":"Och den rena personen ska stänka över den orena på den tredje dagen, och på den sjunde dagen ska han rena honom och han ska tvätta sina kläder och bada sig själv i vatten och ska bli ren vid kvällen."},{"book":"4 Moseboken","chapter":"19","verse":"20","text":"Men den man som är oren och inte renar sig själv, den själen (människan) ska huggas av från församlingens mitt eftersom han har vanhelgat Herrens (Jahves) helgedom. Stänkelsevattnet har inte stänkts mot honom. Han är oren."},{"book":"4 Moseboken","chapter":"19","verse":"21","text":"Och det ska vara en evig förordning (ordagrant ”saker inristat”) för dem, och han som stänker stänkelsevattnet ska tvätta sina kläder och han som vidrör stänkelsevattnet ska vara oren till kvällen."},{"book":"4 Moseboken","chapter":"19","verse":"22","text":"Och allt som en oren vidrör ska vara orent, och den själ (människa) som vidrör honom ska vara oren till kvällen."}]}