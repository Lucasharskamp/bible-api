{"data":[{"book":"यूहन्ना","chapter":"6","verse":"1","text":"इन बातों को बाद यीशु गलील की झील मतलब तिबिरियास की झील को ओन पार गयो।"},{"book":"यूहन्ना","chapter":"6","verse":"2","text":"अऊर एक बड़ी भीड़ ओको पीछू भय गयी कहालीकि जो अद्भुत चिन्ह को काम ऊ बीमारों पर दिखात होतो हि उन्ख देखत होतो।"},{"book":"यूहन्ना","chapter":"6","verse":"3","text":"तब यीशु पहाड़ी पर चढ़ क अपनो चेलावों को संग उत बैठ गयो।"},{"book":"यूहन्ना","chapter":"6","verse":"4","text":"यहूदियों को फसह को त्यौहार जवर होतो।"},{"book":"यूहन्ना","chapter":"6","verse":"5","text":"जब यीशु न अपनी आंखी उठाय क एक बड़ी भीड़ ख अपनो जवर आवतो देख्यो, त फिलिप्पुस सी कह्यो, “हम इन्को जेवन लायी कित सी रोटी लेय क लाबो?”"},{"book":"यूहन्ना","chapter":"6","verse":"6","text":"ओन या बात ओख परखन लायी कहीं, कहालीकि ऊ खुद जानत होतो कि ऊ का करेंन।"},{"book":"यूहन्ना","chapter":"6","verse":"7","text":"फिलिप्पुस न ओख उत्तर दियो, “दोय सौ चांदी को सिक्का की रोटी भी उन्को लायी पूरी नहीं होयेंन कि उन्म सी सब ख थोड़ी पूर जाये।”"},{"book":"यूहन्ना","chapter":"6","verse":"8","text":"ओको चेला म सी एक शिमोन पतरस को भाऊ अन्द्रियास न ओको सी कह्यो,"},{"book":"यूहन्ना","chapter":"6","verse":"9","text":"“इत एक टुरा हय जेको जवर जौ की पाच रोटी अऊर दोय मच्छी हंय; पर इतनो लोगों लायी का होयेंन?”"},{"book":"यूहन्ना","chapter":"6","verse":"10","text":"यीशु न कह्यो, “लोगों ख बैठाय देवो।” ऊ जागा म बहुत घास होतो: तब लोग जेको म आदमियों की संख्या लगभग पाच हजार की होती, बैठ गयो।"},{"book":"यूहन्ना","chapter":"6","verse":"11","text":"तब यीशु न रोटी पकड़ी, अऊर धन्यवाद कर क् बैठन वालो ख बाट दियो; अऊर वसोच मच्छी म सी जितनी हि चाहत होतो बाट दियो।"},{"book":"यूहन्ना","chapter":"6","verse":"12","text":"जब हि खाय क सन्तुष्ट भय गयो त ओन अपनो चेलावों सी कह्यो, “बच्यो हुयो टुकड़ा जमा कर लेवो कि कुछ फेक्यो म नहीं जाये।”"},{"book":"यूहन्ना","chapter":"6","verse":"13","text":"येकोलायी उन्न जमा करयो, अऊर जौ की पाच रोटी को टुकड़ा सी जो खान वालो को बाद बच गयी होती, बारा टोकनी भरी।"},{"book":"यूहन्ना","chapter":"6","verse":"14","text":"तब जो अद्भुत चिन्ह ओन कर दिखायो ओख हि लोग देख क कहन लग्यो, “ऊ भविष्यवक्ता जो जगत म आवन वालो होतो निश्चय योच आय।”"},{"book":"यूहन्ना","chapter":"6","verse":"15","text":"यीशु यो जान क कि हि मोख राजा बनान लायी पकड़नो चाहवय हय, तब पहाड़ी पर अकेलो चली गयो।"},{"book":"यूहन्ना","chapter":"6","verse":"16","text":"जब शाम भयी, त ओको चेला झील को किनार गयो,"},{"book":"यूहन्ना","chapter":"6","verse":"17","text":"अऊर डोंगा पर चढ़ क झील को ओन पार कफरनहूम गांव ख जान लग्यो। ऊ समय अन्धारो भय गयो होतो, अऊर यीशु अभी तक उन्को जवर नहीं आयो होतो।"},{"book":"यूहन्ना","chapter":"6","verse":"18","text":"आन्धी को वजह झील म लहर उठन लगी।"},{"book":"यूहन्ना","chapter":"6","verse":"19","text":"जब हि डोंगा चलावत पाच छे किलोमीटर को लगभग निकल गयो, त उन्न यीशु ख झील पर चलतो अऊर डोंगा को जवर आवतो देख्यो, अऊर डर गयो।"},{"book":"यूहन्ना","chapter":"6","verse":"20","text":"पर ओन उन्को सी कह्यो, “मय आय; मत डर।”"},{"book":"यूहन्ना","chapter":"6","verse":"21","text":"येकोलायी हि ओख डोंगा पर चढ़ाय लेन लायी तैयार भयो अऊर तुरतच ऊ डोंगा ऊ जागा पर जाय पहुंच्यो जित हि जाय रह्यो होतो।"},{"book":"यूहन्ना","chapter":"6","verse":"22","text":"दूसरों दिन ऊ भीड़ न, जो झील को पार खड़ी होती, यो देख्यो कि इत एक ख छोड़ अऊर कोयी डोंगा नहीं होती; अऊर यीशु अपनो चेलावों को संग ऊ डोंगा पर नहीं चढ़्यो होतो, पर केवल ओकोच चेला गयो होतो।"},{"book":"यूहन्ना","chapter":"6","verse":"23","text":"तब दूसरों डोंगा तिबिरियास सी ऊ जागा को जवर आयी, जित उन्न प्रभु को धन्यवाद करन को बाद रोटी खायी होती।"},{"book":"यूहन्ना","chapter":"6","verse":"24","text":"येकोलायी जब भीड़ न देख्यो कि इत यीशु नहाय अऊर नहीं ओको चेला, त हि भी डोंगा पर चढ़ क यीशु ख ढूंढतो हुयो कफरनहूम गांव पहुंच्यो।"},{"book":"यूहन्ना","chapter":"6","verse":"25","text":"झील को पार जब हि ओको सी मिल्यो त कह्यो, “हे गुरु, तय इत कब आयो?”"},{"book":"यूहन्ना","chapter":"6","verse":"26","text":"यीशु न उन्ख उत्तर दियो, “मय तुम सी सच सच कहू हंय, तुम मोख येकोलायी नहीं ढूंढय हय कि तुम न अचम्भा को चिन्ह देख्यो, पर येकोलायी कि तुम रोटी खाय क सन्तुष्ट भयो।"},{"book":"यूहन्ना","chapter":"6","verse":"27","text":"नाशवान जेवन लायी परिश्रम मत करो, पर ऊ जेवन लायी जो अनन्त जीवन तक ठहरय हय, जेक आदमी को बेटा तुम्ख देयेंन; कहालीकि बाप येकोलायी परमेश्वर न ओकोच पर मुहर लगायी हय।”"},{"book":"यूहन्ना","chapter":"6","verse":"28","text":"उन्न ओको सी कह्यो, “परमेश्वर को कार्य करन लायी हम का करबो?”"},{"book":"यूहन्ना","chapter":"6","verse":"29","text":"यीशु न उन्ख उत्तर दियो, “परमेश्वर को कार्य यो आय कि तुम ओको पर, जेक ओन भेज्यो हय, विश्वास करो।”"},{"book":"यूहन्ना","chapter":"6","verse":"30","text":"तब उन्न ओको सी कह्यो, “तब तय कौन सो चमत्कार को चिन्ह दिखावय हय कि हम ओख देख क तोरो विश्वास करे? तय कौन सो काम दिखावय हय?"},{"book":"यूहन्ना","chapter":"6","verse":"31","text":"हमरो बापदादा न जंगल म मन्ना खायो; जसो लिख्यो हय, ‘ओन उन्ख खान लायी स्वर्ग सी रोटी दी।’”"},{"book":"यूहन्ना","chapter":"6","verse":"32","text":"यीशु न उन्को सी कह्यो, “मय तुम सी सच सच कहू हय कि मूसा न तुम्ख वा रोटी स्वर्ग सी नहीं दी, पर मोरो बाप तुम्ख सच्ची रोटी स्वर्ग सी देवय हय।"},{"book":"यूहन्ना","chapter":"6","verse":"33","text":"कहालीकि परमेश्वर की रोटी वाच आय जो स्वर्ग सी उतर क जगत ख जीवन देवय हय।”"},{"book":"यूहन्ना","chapter":"6","verse":"34","text":"तब उन्न ओको सी कह्यो, “हे प्रभु, या रोटी हम्ख हमेशा दियो कर।”"},{"book":"यूहन्ना","chapter":"6","verse":"35","text":"यीशु न ओको सी कह्यो, “जीवन की रोटी मय आय: जो मोरो जवर आवय हय ऊ कभी भूखो नहीं होयेंन, अऊर जो मोरो पर विश्वास करय हय ऊ कभी प्यासो नहीं होयेंन।"},{"book":"यूहन्ना","chapter":"6","verse":"36","text":"पर मय न तुम सी कह्यो होतो कि तुम न मोख देख भी लियो हय तब भी विश्वास नहीं करय।"},{"book":"यूहन्ना","chapter":"6","verse":"37","text":"जो कुछ बाप मोख देवय हय ऊ सब मोरो जवर आयेंन, अऊर जो कोयी मोरो जवर आयेंन ओख मय कभी नहीं निकालू।"},{"book":"यूहन्ना","chapter":"6","verse":"38","text":"कहालीकि मय अपनी इच्छा नहीं बल्की अपनो भेजन वालो की इच्छा पूरी करन लायी स्वर्ग सी उतरयो हय;"},{"book":"यूहन्ना","chapter":"6","verse":"39","text":"अऊर मोरो भेजन वालो की इच्छा यो हय कि जो कुछ ओन मोख दियो हय, ओको म सी मय कुछ नहीं खोऊं, पर ओख आखरी दिन फिर सी जीन्दो करू।"},{"book":"यूहन्ना","chapter":"6","verse":"40","text":"कहालीकि मोरो बाप की इच्छा यो हय कि जो कोयी बेटा ख देखे अऊर ओको पर विश्वास करेंन, ऊ अनन्त जीवन पायेंन; अऊर मय ओख आखरी दिन फिर सी जीन्दो करू।”"},{"book":"यूहन्ना","chapter":"6","verse":"41","text":"येकोलायी यहूदी ओको पर कुड़कुड़ान लग्यो, कहालीकि ओन कह्यो होतो, “जो रोटी स्वर्ग सी उतरी, ऊ मय आय।”"},{"book":"यूहन्ना","chapter":"6","verse":"42","text":"अऊर उन्न कह्यो, “का यो यूसुफ को बेटा यीशु नोहोय, जेको माय–बाप ख हम जानजे हंय? त ऊ कसो कह्य हय कि मय स्वर्ग सी उतरयो हय?”"},{"book":"यूहन्ना","chapter":"6","verse":"43","text":"यीशु न उन्ख उत्तर दियो, “आपस म मत कुड़कुड़ावों।"},{"book":"यूहन्ना","chapter":"6","verse":"44","text":"कोयी मोरो जवर नहीं आय सकय जब तक बाप, जेन मोख भेज्यो हय, ओख खीच ले; अऊर मय ओख आखरी दिन फिर सी जीन्दो करू।"},{"book":"यूहन्ना","chapter":"6","verse":"45","text":"भविष्यवक्तावों को लेखों म यो लिख्यो हय: ‘हि सब परमेश्वर को तरफ सी सिखायो हुयो होना।’ जो कोयी न बाप सी सुन्यो अऊर सिख्यो हय, ऊ मोरो जवर आवय हय;६:४५ यशायाह ५४:१३"},{"book":"यूहन्ना","chapter":"6","verse":"46","text":"यो नहीं कि कोयी न बाप ख देख्यो हय; पर जो परमेश्वर को तरफ सी हय, केवल ओनच बाप ख देख्यो हय।"},{"book":"यूहन्ना","chapter":"6","verse":"47","text":"मय तुम सी सच सच कहू हय कि जो कोयी विश्वास करय हय, अनन्त जीवन ओकोच हय।"},{"book":"यूहन्ना","chapter":"6","verse":"48","text":"जीवन की रोटी मय आय।"},{"book":"यूहन्ना","chapter":"6","verse":"49","text":"तुम्हरो पूर्वजों न जंगल म मन्ना खायो अऊर मर गयो।"},{"book":"यूहन्ना","chapter":"6","verse":"50","text":"या वा रोटी आय जो स्वर्ग सी उतरय हय ताकि आदमी ओको म सी खाये अऊर नहीं मरय।"},{"book":"यूहन्ना","chapter":"6","verse":"51","text":"जीवन की रोटी जो स्वर्ग सी उतरी, मय आय। यदि कोयी यो रोटी म सी खावय, त हमेशा जीन्दो रहेंन; अऊर जो रोटी मय जगत को जीवन लायी देऊ, ऊ मोरो मांस आय।”"},{"book":"यूहन्ना","chapter":"6","verse":"52","text":"येको पर यहूदी यो कह्य क आपस म झगड़ा करन लग्यो, “यो आदमी कसो हम्ख अपनो मांस खान ख दे सकय हय?”"},{"book":"यूहन्ना","chapter":"6","verse":"53","text":"यीशु न उन्को सी कह्यो, “मय तुम सी सच सच कहू हय कि जब तक तुम आदमी को बेटा यानेकि मसीह को मांस नहीं खावो, अऊर ओको खून नहीं पीवो, तुम म जीवन नहाय।"},{"book":"यूहन्ना","chapter":"6","verse":"54","text":"जो मोरो मांस खावय अऊर मोरो खून पीवय हय, अनन्त जीवन ओकोच हय; अऊर मय ओख आखरी दिन फिर जीन्दो करू।"},{"book":"यूहन्ना","chapter":"6","verse":"55","text":"कहालीकि मोरो मांस सच म खान की चिज हय, अऊर मोरो खून सच म पीवन की चिज हय।"},{"book":"यूहन्ना","chapter":"6","verse":"56","text":"जो मोरो मांस खावय अऊर मोरो खून पीवय हय ऊ मोरो म मजबूत बन्यो रह्य हय, अऊर मय ओको म।"},{"book":"यूहन्ना","chapter":"6","verse":"57","text":"जसो जीन्दो बाप न मोख भेज्यो, अऊर मय बाप को वजह जीन्दो हय, वसोच ऊ भी जो मोख खायेंन मोरो वजह जीन्दो रहेंन।"},{"book":"यूहन्ना","chapter":"6","verse":"58","text":"जो रोटी स्वर्ग सी उतरी योच आय, ऊ रोटी को जसो नहाय जेक बापदादों न खायो अऊर मर गयो; जो कोयी यो रोटी खायेंन, ऊ हमेशा जीन्दो रहेंन।”"},{"book":"यूहन्ना","chapter":"6","verse":"59","text":"या बाते यीशु न कफरनहूम को एक आराधनालय म शिक्षा देतो समय कह्यो।"},{"book":"यूहन्ना","chapter":"6","verse":"60","text":"ओको चेलावों म सी बहुत सो न यो सुन क कह्यो, “या कठोर बात आय; येख कौन सुन सकय हय?”"},{"book":"यूहन्ना","chapter":"6","verse":"61","text":"यीशु न अपनो मन म यो जान क कि मोरो चेला आपसी म या बात पर कुड़कुड़ावय हंय, उन्को सी पुच्छ्यो, “का या बात सी तुम्ख ठोकर लगय हय?"},{"book":"यूहन्ना","chapter":"6","verse":"62","text":"यदि तुम आदमी को बेटा ख जहां ऊ पहिले होतो, वहां ऊपर जातो देखो, त का होयेंन?"},{"book":"यूहन्ना","chapter":"6","verse":"63","text":"आत्मा त जीवन देन वाली आय, शरीर सी कुछ फायदा नहाय; जो बाते मय न तुम सी कहीं हंय हि आत्मा आय, अऊर जीवन भी आय।"},{"book":"यूहन्ना","chapter":"6","verse":"64","text":"पर तुम म सी कुछ असो हंय जो विश्वास नहीं करय।” कहालीकि यीशु पहिलेच सी जानत होतो कि जो विश्वास नहीं करय, हि कौन आय; अऊर मोख पकड़वायेंन।"},{"book":"यूहन्ना","chapter":"6","verse":"65","text":"अऊर ओन कह्यो, “येको लायी मय न तुम सी कह्यो होतो कि जब तक कोयी ख बाप को तरफ सी यो वरदान नहीं दियो जाय तब तक ऊ मोरो जवर नहीं आय सकय।”"},{"book":"यूहन्ना","chapter":"6","verse":"66","text":"येको पर ओको बहुत सो चेलावों पीछू हट गयो अऊर ओको बाद ओको संग नहीं चल्यो।"},{"book":"यूहन्ना","chapter":"6","verse":"67","text":"तब यीशु न उन बारयी चेला सी कह्यो, “का तुम भी चल्यो जानो चाहवय हय?”"},{"book":"यूहन्ना","chapter":"6","verse":"68","text":"शिमोन पतरस न ओख उत्तर दियो, “हे प्रभु, हम कौन्को जवर जाबो? अनन्त जीवन की बाते त तोरोच जवर हंय;"},{"book":"यूहन्ना","chapter":"6","verse":"69","text":"अऊर हम न विश्वास करयो अऊर जान गयो हंय कि परमेश्वर को पवित्र लोग तयच आय।”"},{"book":"यूहन्ना","chapter":"6","verse":"70","text":"यीशु न उन्ख उत्तर दियो, “का मय न तुम बारयी ख नहीं चुन्यो? तब भी तुम म सी एक आदमी शैतान हय।”"},{"book":"यूहन्ना","chapter":"6","verse":"71","text":"यो ओन शिमोन इस्करियोती को टुरा यहूदा को बारे म कह्यो होतो, कहालीकि उच जो बारयी म सी एक होतो, ओख पकड़वान ख होतो।"}]}