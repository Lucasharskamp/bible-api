{"data":[{"book":"LINJIILA YUUHANNA","chapter":"21","verse":"1","text":"Ɓawto ɗun Iisaa feeɲitani kadi taalibaaɓe mun ɓen e daande nduu *Weendu Tiberiyaada. E hino no o feeɲirani ɓe."},{"book":"LINJIILA YUUHANNA","chapter":"21","verse":"2","text":"Tawi Sim'uunu Petruusu e Tooma jammaaɗo Siwtaaɗo e Natanayiila oo mo Kanaa, ɗun ko e nder Jaliilu, e ɓiɓɓe oo wi'eteeɗo Zabadii e taalibaaɓe makko ɗiɗo goo no wondi."},{"book":"LINJIILA YUUHANNA","chapter":"21","verse":"3","text":"Sim'uunu Petruusu wi'i ɓe: «Miɗo yaade yungugol.»"},{"book":"LINJIILA YUUHANNA","chapter":"21","verse":"4","text":"Ɓay weetii, tawi Iisaa no darii ka daande weendu, kono tawi taalibaaɓe ɓen andaa wonde ko Iisaa."},{"book":"LINJIILA YUUHANNA","chapter":"21","verse":"5","text":"Kanko Iisaa o wi'i ɓe: «Fayɓe on heɓaali hay lingii?»"},{"book":"LINJIILA YUUHANNA","chapter":"21","verse":"6","text":"Onsay o wi'i ɓe: «Bugoree *jalaaji ɗin ka sengo ɲaamo laakun kun, on heɓay!» Ɓe bugii ɗi, tawi hakkee ko liƴƴi ɗin ɗuuɗi, ɓe alaa feere pooɗugol jalaaji ɗin."},{"book":"LINJIILA YUUHANNA","chapter":"21","verse":"7","text":"Onsay taalibaajo mo Iisaa yiɗunoo on wi'i Petruusu: «Ko Joomi on nii!» Nde Sim'uunu Petruusu nanirnoo wonde ko Joomi on nii, o ɓornii dolokke makko on, ko fii hari himo ɓortii, onsay o iwi ka laana o cikkii ka nder ndiyan."},{"book":"LINJIILA YUUHANNA","chapter":"21","verse":"8","text":"Ɓeya taalibaaɓe ardi e laakun kun e nder pooɗorgol jalaaji ɗin e hoore hiɗi heewi tew liƴƴi, ko fii hari hiɓe woɗɗitori pencen on wa sogone teemeɗɗe ɗiɗi."},{"book":"LINJIILA YUUHANNA","chapter":"21","verse":"9","text":"Ɓay wonii ɓe tippike ka leydi, ɓe yi'i ɗon liƴƴi no fawii e hoore yiite, wondude e bireedi."},{"book":"LINJIILA YUUHANNA","chapter":"21","verse":"10","text":"Iisaa wi'i ɓe: «Addee goɗɗi e liƴƴi ɗi nanguɗon jooni ɗin.»"},{"book":"LINJIILA YUUHANNA","chapter":"21","verse":"11","text":"Onsay Sim'uunu Petruusu ƴawi ka laakun, o pooɗi jalaaji ɗin, o tippini ka leydi. Tawi ɗin jalaaji no heewi liƴƴi njani yonuɗi teemedere e cappanɗe jowi e tati. Fii kala non hiɗi ɗuuɗunoo, kono jalaaji ɗin seekaaki."},{"book":"LINJIILA YUUHANNA","chapter":"21","verse":"12","text":"Iisaa wi'i ɓe: «Aree ɲaamon.» Laatii hay gooto e taalibaaɓe ɓen suusaali mo landaade wi'a: «Ko an hombo nii?» Ko fii hari hiɓe andi ko Joomi on."},{"book":"LINJIILA YUUHANNA","chapter":"21","verse":"13","text":"Onsay Iisaa ɓadii, o ƴetti bireedi on e liƴƴi ɗin, o jonni ɓe."},{"book":"LINJIILA YUUHANNA","chapter":"21","verse":"14","text":"Tawi ko tammun ɗun non Iisaa no feeɲana taalibaaɓe mun ɓen gila o immintinaa e hakkunde mayɓe ɓen."},{"book":"LINJIILA YUUHANNA","chapter":"21","verse":"15","text":"Ɓay ɓe gaynii ɲaamude, Iisaa wi'i Sim'uunu Petruusu: «Ko an yo Sim'uunu mo Yuunusa, e hara hiɗa yiɗi lan ɓuri ɓee ɗoo?»"},{"book":"LINJIILA YUUHANNA","chapter":"21","verse":"16","text":"Iisaa wi'i mo kadi: «Enee Sim'uunu mo Yuunusa, hiɗa yiɗimmi?»"},{"book":"LINJIILA YUUHANNA","chapter":"21","verse":"17","text":"O wi'i mo kadi tammun: «Sim'uunu mo Yuunusa, e hara hiɗa yiɗi lan?»"},{"book":"LINJIILA YUUHANNA","chapter":"21","verse":"18","text":"Ko fii ka haqiiqa haqiiqa mi andinii ma, wa fewndo ko wonnoɗaa suka, a daditantono hoore maa dolokke maa on, yahaa ka faalaɗaa. Kono si a nawyoyii, a fontay juuɗe maa ɗen, goɗɗo dade, o naɓe ka a faalanooka.»"},{"book":"LINJIILA YUUHANNA","chapter":"21","verse":"19","text":"Tawi ko o wi'iri ɗun, ko fii hollugol ko mayde honde Petruusu maayata fii mawningol Alla. Ɓay o gaynii yewtude mo ɗun, o wi'i mo: «Jokkan!»"},{"book":"LINJIILA YUUHANNA","chapter":"21","verse":"20","text":"Kanko Petruusu o yeƴƴitii, o yi'i oo taalibaajo mo Iisaa yiɗi ka jokkata ɓe, ɗun ko oo liiƴinooɗo ka ɓernde Iisaa fewndo ko ɓe ɲaamaynoo, o wi'i: «Koohoojo ko hombo woni wattoowo on e joge.»"},{"book":"LINJIILA YUUHANNA","chapter":"21","verse":"21","text":"Ɓay o yi'ii mo, kanko Petruusu, o wi'i Iisaa: «Oo ɗoo non Joomi an, ko honɗun heɓoyta mo?»"},{"book":"LINJIILA YUUHANNA","chapter":"21","verse":"22","text":"Iisaa jaabii mo, wi'i: «Si miɗo faalaa o wona haa nde mi artoyi, haaju maa e ɗun? An jokkan tun!»"},{"book":"LINJIILA YUUHANNA","chapter":"21","verse":"23","text":"E hoore ɗun, kan haala jonnondiraa e hakkunde musiɓɓe ɓen wonde on taalibaajo maayataa. E hara-le Iisaa wi'aali mo wonde on maayataa, kono ko o wi'i ko: «Si miɗo faalaa o wona haa nde mi artoyi, haaju maa e ɗun?»"},{"book":"LINJIILA YUUHANNA","chapter":"21","verse":"24","text":"Ko on taalibaajo seeditii fii ɗin piiji windi ɗi. Awa hiɗen andi nden seeditoore makko ko goonga."},{"book":"LINJIILA YUUHANNA","chapter":"21","verse":"25","text":"Iisaa waɗuno piiji goo kadi buy. Si men winduno ɗun men fensiti, mi sikkaano si ɗen defte ɗe men windaynoo heƴayno e aduna on."}]}