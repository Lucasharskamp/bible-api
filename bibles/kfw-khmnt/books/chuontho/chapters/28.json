{"data":[{"book":"Chuontho","chapter":"28","verse":"1","text":"Keini'n karingnga tuikham kintung pha, khawa tuiram kha Malta eii ti keini'n kinjetjei."},{"book":"Chuontho","chapter":"28","verse":"2","text":"Halli khawa ramma mi ngaikhan keinidiang innaminriang hi lekteii emak, ajarchu ruo kasur khat-um adai jarra, inmani'n mei innathopiya, keini rakip kha innaleidon jei."},{"book":"Chuontho","chapter":"28","verse":"3","text":"Paul in thing ajuokhoomma meiya atuoli, mei ahonglum pha maruul inkhat ahongsuok ah paul kutkhan kaherjei."},{"book":"Chuontho","chapter":"28","verse":"4","text":"Khawa ramma mi ngaikhan Paul kut-ah atur kangar maruul khan ikaikha inmupha, inmani inkhatli inkhat in-inti, hiwa mi hi mikathat alei-echeise, ama'n tuipuiya inphut aring innum, arasi inchu ama karingsik zootmak."},{"book":"Chuontho","chapter":"28","verse":"5","text":"Takkha ama'n maruul kha meisuungnga kathingthaak-ah, iteii tikhai makjei."},{"book":"Chuontho","chapter":"28","verse":"6","text":"Ama hong-inthingta emakli jetlei-theileiya purta athisik eii tia inmani'n inleingaidon; takkha inmani'n kasoot-ah in-enna, halli amadiang iteii-um timak inmupha, inmani malung ngaidonkha inthuulla inti, “Ama Pathian inkhat eii!” intijei."},{"book":"Chuontho","chapter":"28","verse":"7","text":"Khawa mun koolla ram lekkhat kanei khawa tuiram karoonpa Publius inti inkhat aleiom; ama'n keini anaruoiya, nithum malung kalok-ah anadonjei."},{"book":"Chuontho","chapter":"28","verse":"8","text":"Publius pa kha ritun khat-um eeksen khan ana-ah aleizaal. Paul in amadiang aluut-ah, Pathian anili, achungnga akut aduongpiya ama kha amindampi jei."},{"book":"Chuontho","chapter":"28","verse":"9","text":"Hiwa athopipha, khawa tuiramma kaom akana leiilak rakip ngai-um inhongnga akana amindampi jei."},{"book":"Chuontho","chapter":"28","verse":"10","text":"Inmani'n karokle inruoiya keinidiang kutchoi phur katamma innapeya, rakuong suungnga kinsilaiseng keini sik-ah arei kaomseng inmani'n innathunpi, halli keini'n rakuong kinhongchuong jei."},{"book":"Chuontho","chapter":"28","verse":"11","text":"Thathum suo, tuiram khanna phalbitha lei-inseng, “Inphir Pathian ramil,”28:11. Twin Gods inti hi Inphir Pathian unai inni raming eii. inmani raminghi Castor khat-um Pollux inti inti Alexandria rakuong inkhat khan keini'n kinchuongjei."},{"book":"Chuontho","chapter":"28","verse":"12","text":"Keini'n Syracuse khuopui kinhongtungnga, khawakhan keini'n nithum kinomjei."},{"book":"Chuontho","chapter":"28","verse":"13","text":"Khawa khanna inphut kinkuoiya Rhegius khuopui kintungjei; ziingkhuo awarli sim tiangnga thi ahongraang, nini huuini khan keini'n Puteoli khuopui khan kinheiwajei."},{"book":"Chuontho","chapter":"28","verse":"14","text":"Khawa munkhan Pathian kangamna ule-nai kin-inmupuiya, keini kha inmani'n nisari omsuomrui inheiti; halli keini Rome tiangkhan kinheiwajei."},{"book":"Chuontho","chapter":"28","verse":"15","text":"Rome khanna kaom ule-nai ngaikhan keini chong injetpha, Appius Phaipui khat-um Inntun Inthum inti mun katung keini kanadonsik inleihong, Paul in inmani amupha, ama'n Pathian inminpaak halli aroktheijei."},{"book":"Chuontho","chapter":"28","verse":"16","text":"Keini'n Rome kinluut pha, Paul raalpa kathosik raalmi ngai khale inruoiya atheinuo-ah omnasik inzootpi jei."},{"book":"Chuontho","chapter":"28","verse":"17","text":"Khawasuo nithum omli ama'n Jihudi lamkakei ngai aleikoichun; inmani'n inlei-inchunpha, ama'n inmani diang ati, “E ule-nai ngai, kei'n kaphung emakli nipi-nipu ngai sina-danle inhal kaleithomak innum, kei Jerusalem mikhumna-ah innada halli Rome mi ngai kutchungnga innapejei."},{"book":"Chuontho","chapter":"28","verse":"18","text":"Rome mi ngai'n kei chong innarakella, keidiang nathatnasik chong iteii ommak jarra inmani'n kei innaleimasuo zoot."},{"book":"Chuontho","chapter":"28","verse":"19","text":"Jihudi ngai'n khawakha leizootmu jarra, kei'n kaphung kami ngaidiang kamasialna iteii ommak innum, kei hi Caesar Rengpa diang karil simak chamakjei. Chuon 25:11"},{"book":"Chuontho","chapter":"28","verse":"20","text":"Khawa jarra hiwasik bit-ah kei'n nangni inmupuinasik khat-um inbiakpuina sik kinakoi eii, ajarchu Israel ngai'n inngaidonchak ama jarra kei hi thirruiya innakhit eii.”"},{"book":"Chuontho","chapter":"28","verse":"21","text":"Inmani'n amadiang inti, “Keini'n Judea ah inphut nang jarra chemajia inkhat um mumung, halli ule-nai inkhat innum hiwahin hong-inlang, najarra chong kathamak inhongril um ommak.”"},{"book":"Chuontho","chapter":"28","verse":"22","text":"Takkha nang-ingaidon kha angme iti keini'n kinrangaizoot, ajarchu hiwa rupngai chungnga amun rakip ah inril keini'n kinjet."},{"book":"Chuontho","chapter":"28","verse":"23","text":"Halli inmani'n amadiang nikhuo khat inmadan puiya, inmani katamtak ama omna suungkhan inhongjei. Inmani diang ama'n Moses Sinadan khat-um Pathian chongkachoi ngai larik-ah inphut Pathian Rengram jarra sakhi apeya, Jisu kha inmani'n inngamnasik ziingtiangnga inphut zaan katung aleiminchu."},{"book":"Chuontho","chapter":"28","verse":"24","text":"Lekkhat in iminchu chongkha inngamnajei, takkha lekkhat inchu leingamnamu."},{"book":"Chuontho","chapter":"28","verse":"25","text":"Khawa jarra inmani inkhatli inkhat inzootmu-ah in-inthenjei. In-inthen maklai Paul in inmani diang chongkhat aleiril, “Ratha Inthiang in Pathian chongkachoipa Isaiah inliingna-ah eini nipi-nipu ngaidiang ileiminril kha-eii."},{"book":"Chuontho","chapter":"28","verse":"26","text":"Ajarchu ama'n aleiti,"},{"book":"Chuontho","chapter":"28","verse":"27","text":"Ajarchu hiwa mi ngai malung hi akamo ejei,"},{"book":"Chuontho","chapter":"28","verse":"28","text":"Halli Paul in arilnook-ah, “Hiwa jarra Pathian sanminringna hi zaatlop ngaidiang ajuotir iti nangni'n kajet eru: inmani innum inrangai sik eii!”"},{"book":"Chuontho","chapter":"28","verse":"29","text":"(Hiwa chong ngaihi ama'n aril pha, Jihudi ngai khatli khat karra in-insuolla in-inthenjei.)"},{"book":"Chuontho","chapter":"28","verse":"30","text":"Paul ama'n isaal innkhan kumni omma, amadiang kaheiwa rakip kha akeiluutjei."},{"book":"Chuontho","chapter":"28","verse":"31","text":"Ama'n kachi khat-um kasur omleiya Pumi Jisu Christa jarra aminchu khat-um Pathian Rengram jarra arilla aleiom."}]}