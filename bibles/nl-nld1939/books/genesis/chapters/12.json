{"data":[{"book":"Genesis","chapter":"12","verse":"1","text":"Jahweh sprak tot Abram: Trek weg uit uw land, Uit uw stam en uit het huis uws vaders Naar het land, dat Ik u tonen zal."},{"book":"Genesis","chapter":"12","verse":"2","text":"Ik zal een groot volk van u maken, U zegenen en uw naam beroemd maken, Zodat hij ten zegen zal zijn."},{"book":"Genesis","chapter":"12","verse":"3","text":"Ik zal zegenen, die u zegent, Vervloeken, die u vervloekt. En in u zullen alle geslachten der aarde worden gezegend."},{"book":"Genesis","chapter":"12","verse":"4","text":"Toen vertrok Abram, zoals Jahweh hem bevolen had, en Lot ging met hem mee; Abram was vijf en zeventig jaar oud, toen hij uit Charan wegtrok."},{"book":"Genesis","chapter":"12","verse":"5","text":"Abram nam Sarai, zijn vrouw, en zijn neef Lot met zich mee, met heel hun bezit, en al de slaven, die zij in Charan hadden verworven; ze gingen op weg naar het land Kanaän, en kwamen daar aan."},{"book":"Genesis","chapter":"12","verse":"6","text":"Abram trok het land door tot de plaats Sikem, en de eik van More. De Kanaänieten woonden toen nog in het land."},{"book":"Genesis","chapter":"12","verse":"7","text":"Nu verscheen Jahweh aan Abram, en sprak: Dit land zal Ik aan uw nageslacht geven. Toen bouwde hij daar een altaar ter ere van Jahweh, die hem verschenen was."},{"book":"Genesis","chapter":"12","verse":"8","text":"Vandaar reisde hij verder naar het bergland ten oosten van Betel, en sloeg zijn tent op tussen Betel ten westen en Ai ten oosten; daar bouwde hij een altaar voor Jahweh, en riep de naam van Jahweh aan."},{"book":"Genesis","chapter":"12","verse":"9","text":"Daarna trok Abram steeds verder naar het zuiden."},{"book":"Genesis","chapter":"12","verse":"10","text":"Toen er in het land eens hongersnood uitbrak, zakte Abram naar Egypte af, om daar enige tijd te verblijven; want de hongersnood teisterde het land hevig."},{"book":"Genesis","chapter":"12","verse":"11","text":"Maar op het punt Egypte binnen te trekken, zeide hij tot Sarai, zijn vrouw: Luister; ik weet, dat gij een mooie vrouw zijt."},{"book":"Genesis","chapter":"12","verse":"12","text":"Als de Egyptenaren u zien, en denken: dat is zijn vrouw, dan zullen ze mij vermoorden, maar u in leven laten."},{"book":"Genesis","chapter":"12","verse":"13","text":"Zeg dus, dat gij mijn zuster zijt, dan zal het mij goed gaan om wille van u, en zal ik om uwentwil gespaard blijven."},{"book":"Genesis","chapter":"12","verse":"14","text":"Zodra Abram nu in Egypte was gekomen, zagen de Egyptenaren, hoe buitengewoon mooi die vrouw was."},{"book":"Genesis","chapter":"12","verse":"15","text":"En toen Farao’s hovelingen haar zagen, roemden zij haar bij Farao, met het gevolg, dat de vrouw in het paleis van Farao werd gehaald."},{"book":"Genesis","chapter":"12","verse":"16","text":"Hij overlaadde Abram om wille van haar met weldaden, zodat hij schapen, runderen en ezels, slaven en slavinnen, ezelinnen en kamelen ontving."},{"book":"Genesis","chapter":"12","verse":"17","text":"Maar Jahweh trof Farao en zijn huis met zware slagen naar aanleiding van Sarai, de vrouw van Abram."},{"book":"Genesis","chapter":"12","verse":"18","text":"Toen ontbood Farao Abram, en zeide: Wat hebt ge mij daar aangedaan; waarom hebt ge mij niet meegedeeld, dat het uw vrouw is?"},{"book":"Genesis","chapter":"12","verse":"19","text":"Waarom hebt ge gezegd: het is mijn zuster; zodat ik ze mij tot vrouw heb genomen. Daar hebt ge uw vrouw terug; neem haar mee en vertrek."},{"book":"Genesis","chapter":"12","verse":"20","text":"En Farao gaf aan enige mannen bevel, om hem en zijn vrouw, met alles wat hem toebehoorde, uitgeleide te doen."}]}