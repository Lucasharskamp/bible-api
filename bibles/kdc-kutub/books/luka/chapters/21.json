{"data":[{"book":"Luka","chapter":"21","verse":"1","text":"Yesu kenula meso gake kawona matajili viwogela nhunza zao mkigelo cha kulavila nhunza."},{"book":"Luka","chapter":"21","verse":"2","text":"Abaho kamona mgane mkiwa imoja kagela sente mbili ndodo."},{"book":"Luka","chapter":"21","verse":"3","text":"Yesu kalonga, “Nowalongela ukweli, mgane ino kalava kinhu kikulu kubanza wose."},{"book":"Luka","chapter":"21","verse":"4","text":"Kwavija matajili walava vija visigale muutajili wao, lakini mgane ino hamoja na ukiwa wake, kalava vose viyotamanila muugima wake.”"},{"book":"Luka","chapter":"21","verse":"5","text":"Wanahina wayagwe wakala olonga mbuli ya Ng'anda ya Imulungu, viizengigwe kwa mabwe ganogile na sadaka za wanhu zilavigwe kwa Imulungu. Lakini Yesu kalonga,"},{"book":"Luka","chapter":"21","verse":"6","text":"“Mogona gano gose! Siku yokwiza kuduhu dibwe donda disigale uchanha ya diyagwe, mabwe gose gobomoligwa.”"},{"book":"Luka","chapter":"21","verse":"7","text":"Wamuuza, “Mfundiza, vinhu avo volawilila lini? Choni chondakitendeke kulagusa kipindi cha kulawilila vinhu avo cha mmabehi?”"},{"book":"Luka","chapter":"21","verse":"8","text":"Yesu kawedika, “Muiteganye, munhu sikuyawavizile. Kwavija wanhu wengi okwiza kwa twaga jangu, na kulonga, ‘Niye ayo Kilisito!’ na ‘Kipindi cha mmabehi!’ Lakini sikumuwakweleleze."},{"book":"Luka","chapter":"21","verse":"9","text":"Mwahahulika ng'hondo na zumozumo, sikumudumbe, kwavija vinhu avo volondigwa tanhu vilawilile, lakini kimambukizo king'hali hakinavika.”"},{"book":"Luka","chapter":"21","verse":"10","text":"Yesu kagendelela kulonga, “Wanhu wa isi imoja oitowa na wanhu wa isi iyagwe, undewa umoja oitowa na undewa uyagwe."},{"book":"Luka","chapter":"21","verse":"11","text":"Kila hanhu hokuwa na migudemo mikulu ya isi, lufilili lwa nzala na mitamu, volawilila vinhu va kugela bwembwe na vilaguso kulawa kuulanga."},{"book":"Luka","chapter":"21","verse":"12","text":"Lakini gang'hali haganalawila gano gose, mogogigwa na kudununzigwa. Mogaligwa mzing'anda za kumpula Imulungu na kuwagodeka mkifungo, mogaligwa haulongozi wa wandewa na wakulu wa isi mbuli ya twaga jangu."},{"book":"Luka","chapter":"21","verse":"13","text":"Kino chokuwa kipindi chenu kinogile cha kuwapetela wanhu Mbuli Inogile."},{"book":"Luka","chapter":"21","verse":"14","text":"Gangamaleni, sikumunyawenyawe mbuli ya vija vonda mwidike,"},{"book":"Luka","chapter":"21","verse":"15","text":"kwavija niye nowagwaa ubala na mbuli za kulonga. Kuduhu munhu mna iwanhu wamwihileni yodaha kuwahuma hebu kulema chonda mulonge."},{"book":"Luka","chapter":"21","verse":"16","text":"Mohindukigwa na tata zenu na mama zenu na ndugu zenu na wanhu wa mulukolo, na mbwiga zenu, na wayagwe vimwili owakoma."},{"book":"Luka","chapter":"21","verse":"17","text":"Wanhu wose owehila mweye mbuli ya twaga jangu."},{"book":"Luka","chapter":"21","verse":"18","text":"Lakini kuduhu hata luvili lumoja lwa mmapala genu londa lupotele."},{"book":"Luka","chapter":"21","verse":"19","text":"Mwahagangamala, moihonya wenyego."},{"book":"Luka","chapter":"21","verse":"20","text":"“Mwahajona buga da Yelusalemu dizungulukigwa na wakalizi, baho mujuwe kipindi cha kubanangigwa cha mmabehi."},{"book":"Luka","chapter":"21","verse":"21","text":"Baho, waja weli Yudea wakimbilile kuvigongo, waja weli kudibuga walawanye, waja weli kumigunda sikuwabwele kudibuga."},{"book":"Luka","chapter":"21","verse":"22","text":"Kwavija kino acho kipindi cha nhaguso kutenda gaja gandikigwe galawilile."},{"book":"Luka","chapter":"21","verse":"23","text":"Mna izisiku azo ogaya watwanzi weli na zinda na waja okong'heza! Kwavija hokuwa na magayo ng'hani mwiisi, na ng'hasiliki ya Imulungu yokuwa mna iwanhu wano."},{"book":"Luka","chapter":"21","verse":"24","text":"Wayagwe okomigwa kwa panga, na wayagwe osoligwa na kugodekigwa mziisi zose, na wanhu haweli Wayahudi odihondahonda buga da Yelusalemu, mbaka kipindi chao vonda kimale."},{"book":"Luka","chapter":"21","verse":"25","text":"“Hokuwa na vilaguso mna dizuwa, mna imbalamwezi, na mna zinhondo. Isi zose zokuwa mna ukugaya, odumba mvumo wa bahali na ng'humbi."},{"book":"Luka","chapter":"21","verse":"26","text":"Wanhu osinduka kwa bwembwe, kwa kubetela chondakilawilile mwiisi, kwavija vinhu vili kuulanga votigisika."},{"book":"Luka","chapter":"21","verse":"27","text":"Kipindi acho omona Mwana wa Munhu kokwiza, mna gamawingu kwa nguvu ng'hulu na ukulu."},{"book":"Luka","chapter":"21","verse":"28","text":"Avo vinhu vino vahasonga kulawilila, mwime na mwinule mapala genu uchanha, kwavija kukomboligwa kwenu kwa mmabehi.”"},{"book":"Luka","chapter":"21","verse":"29","text":"Abaho Yesu kawalongela lusimo luno, “Geseni biki da mtini na mibiki yose iyagwe."},{"book":"Luka","chapter":"21","verse":"30","text":"Mwahagona majani gake gosonga kuzuka, mojuwa kamba vuli da mmabehi."},{"book":"Luka","chapter":"21","verse":"31","text":"Vivija, mwahavona vinhu avo volawilila, mujuwe kamba Undewa wa Imulungu wammabehi."},{"book":"Luka","chapter":"21","verse":"32","text":"“Nowalongeleni ukweli, wanhu wa lukolo luno hawafa wose mbaka gano gose galawilile."},{"book":"Luka","chapter":"21","verse":"33","text":"Ulanga na isi vobita, lakini mbuli zangu hondazibite."},{"book":"Luka","chapter":"21","verse":"34","text":"“Iteganyeni! Mizoyo yenu sikuigogigwe na unovu wa mwiisi ino, kukoligwa, na kugaya mbuli ya ugima uno, kwavija siku ayo yowasinhusa"},{"book":"Luka","chapter":"21","verse":"35","text":"kamba mtego. Kwavija yowezila wanhu wose okala kila hanhu mwiisi."},{"book":"Luka","chapter":"21","verse":"36","text":"Muiteganye na mupule siku zose, ili mudahe kuhonyeka mna zimbuli zose zino zondazilawilile na kwima haulongozi wa Mwana wa Munhu.”"},{"book":"Luka","chapter":"21","verse":"37","text":"Kila siku Yesu kakala kofundiza Mng'anda ya Imulungu, na yahavika ichungulo, kacholaga kuna Ulugongo lwa Mizeituni na kakala kuko kilo kigima."},{"book":"Luka","chapter":"21","verse":"38","text":"Imitootondo ng'hani wanhu wose wakala ochola kuna Ing'anda ya Imulungu kumtegeleza."}]}