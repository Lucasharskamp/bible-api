{"data":[{"book":"ЛІКІ","chapter":"31","verse":"1","text":"І сказаў Гасподзь Майсею, кажучы:"},{"book":"ЛІКІ","chapter":"31","verse":"2","text":"адпомсьці Мадыяніцянам за сыноў Ізраілевых, і потым адыдзеш да народу твайго."},{"book":"ЛІКІ","chapter":"31","verse":"3","text":"І сказаў Майсей народу, кажучы: узбройце спаміж сябе людзей на вайну, каб яны пайшлі супроць Мадыяніцянаў учыніць помсту Гасподнюю Мадыяніцянам;"},{"book":"ЛІКІ","chapter":"31","verse":"4","text":"па тысячы з племя, ад усіх плямёнаў Ізраілевых пашлеце на вайну."},{"book":"ЛІКІ","chapter":"31","verse":"5","text":"І вылучана з тысячаў Ізраілевых, па тысячы з племя, дванаццаць тысяч узброеных на вайну."},{"book":"ЛІКІ","chapter":"31","verse":"6","text":"І паслаў іх Майсей на вайну, па тысячы з племя, іх і Фінээса, сына Элеазара, сьвятара, на вайну, і ў руцэ ў яго сьвяшчэнны посуд і трубы на трывогу."},{"book":"ЛІКІ","chapter":"31","verse":"7","text":"І пайшлі вайною на Мадыяма, як загадаў Гасподзь Майсею, і забілі ўсіх мужчынскага полу;"},{"book":"ЛІКІ","chapter":"31","verse":"8","text":"і разам з забітымі іхнімі забілі цароў Мадыямскіх: Эвія, Рэкема, Цура, Хура і Рэву, пяць цароў Мадыямскіх, і Валаама, сына Вэоравага, забілі мечам;"},{"book":"ЛІКІ","chapter":"31","verse":"9","text":"а жанок Мадыямскіх і дзяцей іхніх сыны Ізраілевыя ўзялі ў палон, і ўсё быдла іхняе, і ўсе статкі іхнія, і ўсю маёмасьць іхнюю ўзялі як здабычу,"},{"book":"ЛІКІ","chapter":"31","verse":"10","text":"і ўсе гарады іхнія ва ўладаньнях іхніх і ўсе селішчы іхнія спалілі агнём;"},{"book":"ЛІКІ","chapter":"31","verse":"11","text":"і ўзялі ўсё захопленае і ўсю здабычу, ад чалавека да быдла;"},{"book":"ЛІКІ","chapter":"31","verse":"12","text":"і даставілі палонных і здабычу і захопленае да Майсея і да Элеазара сьвятара і да супольства сыноў Ізраілевых, да табара, на раўніны Маавіцкія, што каля Ярдана, насупраць Ерыхона."},{"book":"ЛІКІ","chapter":"31","verse":"13","text":"І выйшлі Майсей і Элеазар сьвятар і ўсе князі супольства насустрач ім з табара."},{"book":"ЛІКІ","chapter":"31","verse":"14","text":"І ўгневаўся Майсей на ваеначальнікаў, тысячнікаў і сотнікаў, якія прыйшлі з вайны,"},{"book":"ЛІКІ","chapter":"31","verse":"15","text":"і сказаў ім Майсей: вы пакінулі жывымі ўсіх жанчын?"},{"book":"ЛІКІ","chapter":"31","verse":"16","text":"вось яны, з парады Валаамавай, былі сынам Ізраілевым прычынаю адступленьня ад Госпада дзеля дагоды Фэгору, за што і параза была ў супольстве Гасподнім;"},{"book":"ЛІКІ","chapter":"31","verse":"17","text":"дык вось, забеце ўсіх дзяцей мужчынскага полу, і ўсіх жанчын, якія спазналі мужа на мужавым ложку, забеце;"},{"book":"ЛІКІ","chapter":"31","verse":"18","text":"а ўсіх дзяцей жаночага полу, якія не спазналі мужавага ложка, пакіньце жывымі сабе;"},{"book":"ЛІКІ","chapter":"31","verse":"19","text":"і прабудзьце за табарам сем дзён; кожны, хто забіў чалавека і дакрануўся да мёртвага, ачысьціцеся на трэці дзень і на сёмы дзень, вы і палонныя вашыя;"},{"book":"ЛІКІ","chapter":"31","verse":"20","text":"і ўсё адзеньне, і ўсе скураныя рэчы, і ўсё зробленае з казінай воўны, і ўвесь драўляны посуд ачысьціце."},{"book":"ЛІКІ","chapter":"31","verse":"21","text":"І сказаў Элеазар сьвятар воінам, якія хадзілі на вайну: вось пастанова закона, які наказаў Гасподзь Майсею:"},{"book":"ЛІКІ","chapter":"31","verse":"22","text":"золата, срэбра, медзь, жалеза, волава і сьвінец,"},{"book":"ЛІКІ","chapter":"31","verse":"23","text":"і ўсё, што праходзіць праз агонь, правядзеце праз агонь, каб яно ачысьцілася, а акрамя таго і ачышчальнаю вадою трэба ачысьціць; а ўсё, што не праходзіць праз агонь, правядзеце праз ваду;"},{"book":"ЛІКІ","chapter":"31","verse":"24","text":"і вопратку вашу вымыйце на сёмы дзень, і ачысьціцеся, і пасьля таго ўваходзьце ў табар."},{"book":"ЛІКІ","chapter":"31","verse":"25","text":"І сказаў Гасподзь Майсею, кажучы:"},{"book":"ЛІКІ","chapter":"31","verse":"26","text":"палічы здабычу палону, ад чалавека да быдла, ты і Элеазар сьвятар і правадыры плямёнаў супольства;"},{"book":"ЛІКІ","chapter":"31","verse":"27","text":"і падзялі здабычу напалам паміж ваярамі, якія хадзілі на вайну, і супольствам;"},{"book":"ЛІКІ","chapter":"31","verse":"28","text":"і з ваяроў, якія хадзілі на вайну, вазьмі даніну Госпаду, па адной душы зь пяцісот, зь людзей і буйнога быдла, і з аслоў і з дробнага быдла;"},{"book":"ЛІКІ","chapter":"31","verse":"29","text":"вазьмі гэта з палавіны іхняй і аддай Элеазару сьвятару дзеля прынашэньня Госпаду;"},{"book":"ЛІКІ","chapter":"31","verse":"30","text":"і з палавіны сыноў Ізраілевых вазьмі па адной долі зь пяцідзесяці, зь людзей, з буйнога быдла, з аслоў і з дробнага быдла і аддай гэта лявітам, якія служаць пры скініі Гасподняй."},{"book":"ЛІКІ","chapter":"31","verse":"31","text":"І зрабіў Майсей і Элеазар сьвятар, як загадаў Гасподзь Майсею."},{"book":"ЛІКІ","chapter":"31","verse":"32","text":"І было здабычы, якая засталася ад захопленага, што захапілі тыя, якія былі на вайне: дробнага быдла шэсьцьсот семдзесят пяць тысяч,"},{"book":"ЛІКІ","chapter":"31","verse":"33","text":"буйнога быдла семдзесят дзьве тысячы,"},{"book":"ЛІКІ","chapter":"31","verse":"34","text":"аслоў шэсьцьдзясят адна тысяча,"},{"book":"ЛІКІ","chapter":"31","verse":"35","text":"людзей, жанчын, якія ня ведалі мужчынскага ложка, усіх душ трыццаць дзьве тысячы."},{"book":"ЛІКІ","chapter":"31","verse":"36","text":"Палавіна, доля тых, што хадзілі на вайну, пасьля падліку была: дробнага быдла трыста трыццаць сем тысяч пяцьсот,"},{"book":"ЛІКІ","chapter":"31","verse":"37","text":"і даніна Госпаду з дробнага быдла шэсьцьсот семдзесят пяць;"},{"book":"ЛІКІ","chapter":"31","verse":"38","text":"буйнога быдла трыццаць шэсьць тысяч, і даніна зь іх Госпаду семдзесят два;"},{"book":"ЛІКІ","chapter":"31","verse":"39","text":"аслоў трыццаць тысяч пяцьсот, і даніна зь іх Госпаду шэсьцьдзясят адзін;"},{"book":"ЛІКІ","chapter":"31","verse":"40","text":"людзей шаснаццаць тысяч, і даніна зь іх Госпаду трыццаць дзьве душы."},{"book":"ЛІКІ","chapter":"31","verse":"41","text":"І аддаў Майсей даніну, прынашэньне Госпаду, Элеазару сьвятару, як загадаў Гасподзь Майсею."},{"book":"ЛІКІ","chapter":"31","verse":"42","text":"І з палавіны сыноў Ізраілевых, якую аддзяліў Майсей ад тых, што былі на вайне;"},{"book":"ЛІКІ","chapter":"31","verse":"43","text":"а палавінам на долю супольства была: дробнага быдла трыста трыццаць сем тысяч пяцьсот,"},{"book":"ЛІКІ","chapter":"31","verse":"44","text":"буйнога быдла трыццаць шэсьць тысяч,"},{"book":"ЛІКІ","chapter":"31","verse":"45","text":"аслоў трыццаць тысяч пяцьсот,"},{"book":"ЛІКІ","chapter":"31","verse":"46","text":"людзей шаснаццаць тысяч."},{"book":"ЛІКІ","chapter":"31","verse":"47","text":"З палавіны сыноў Ізраілевых узяў Майсей адну пяцідзясятую частку зь людзей і з быдла і аддаў гэта лявітам, якія выконваюць службу пры скініі Гасподняй, як загадаў Гасподзь Майсею."},{"book":"ЛІКІ","chapter":"31","verse":"48","text":"І прыйшлі да Майсея правадыры над тысячамі войска, тысячнікі і сотнікі,"},{"book":"ЛІКІ","chapter":"31","verse":"49","text":"і сказалі Майсею: рабы твае палічылі воінаў, якія нам даручаны, і ня ўбыло ніводнага зь іх;"},{"book":"ЛІКІ","chapter":"31","verse":"50","text":"і вось, мы прынесьлі прынашэньне Госпаду, хто што дастаў з залатых рэчаў, ланцужкі, запясьці, пярсьцёнкі, завушніцы і падвескі, дзеля ачышчэньня душаў нашых перад Госпадам."},{"book":"ЛІКІ","chapter":"31","verse":"51","text":"І ўзяў у іх Майсей і Элеазар сьвятар золата ва ўсіх гэтых вырабах;"},{"book":"ЛІКІ","chapter":"31","verse":"52","text":"і было ўсяго золата, якое прынесена ў прынашэньне Госпаду, шаснаццаць тысяч сямсот пяцьдзясят сікляў, ад тысячнікаў і сотнікаў."},{"book":"ЛІКІ","chapter":"31","verse":"53","text":"Воіны рабавалі кожны сабе."},{"book":"ЛІКІ","chapter":"31","verse":"54","text":"І ўзяў Майсей і Элеазар сьвятар золата ад тысячнікаў і сотнікаў, і прынесьлі яго ў скінію сходу, у памяць сыноў Ізраілевых перад Госпадам."}]}