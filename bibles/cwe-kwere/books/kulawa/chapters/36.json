{"data":[{"book":"Kulawa","chapter":"36","verse":"1","text":"“Bezaleli na Oholiabu na wasang'hani wamwenga waja Mndewa Mulungu yaweng'hile nzewele na umanyi, waja wavimanyile kutenda chila chinhu chochilondeka kuzengela hema da Mulungu, wezatenda chila chinhu fana viya Mndewa Mulungu viyamulagilize Musa.”"},{"book":"Kulawa","chapter":"36","verse":"2","text":"Musa kamtanga Bezaleli na Oholiabu na mafundi wamwenga waja Mndewa Mulungu yaweng'hile udahi, wowolonda kutaza. Musa kawalongela wanduse usang'hano."},{"book":"Kulawa","chapter":"36","verse":"3","text":"Wahokela kulawa kwa Musa vinhu vose vilavigwe na Waisilaili kwa ichimu cha sang'hano za hema da Mulungu. Wanhu wagendelela kumgalila Musa nhambiko zawo chila imitondo kwa kulonda wenyewo."},{"book":"Kulawa","chapter":"36","verse":"4","text":"Ivo wanhu waja weli na ufundi wowatendile sang'hano zose muna dihema wahita"},{"book":"Kulawa","chapter":"36","verse":"5","text":"na wamulongela Musa, “Wanhu wagala vinhu vingi kufosa viya vovilondeka kwa usang'hano uja uyachilagilize Mndewa Mulungu chiusang'hane.”"},{"book":"Kulawa","chapter":"36","verse":"6","text":"Musa kalagiliza na mbuli iyo igong'ondigwa muna dilago, “Chila munhu, mulume hebu mwanamke, sekeyagale vitumetume vingi kwa ichimu cha hema da Mulungu.” Wanhu wagomesigwa kugala vinhu,"},{"book":"Kulawa","chapter":"36","verse":"7","text":"kwaviya vinhu viwagalile vifaya kwa sang'hano iyo yose na vimwenga visigala."},{"book":"Kulawa","chapter":"36","verse":"8","text":"Walume wose weli na udahi wazenga hema da Mulungu kwa mapanzia longo ya mawalo yanogile yabotigwe kwa nyuzi za langi ya buluu na za zambalau na ndung'hu na kuhamba vilumbe walingile fana wasenga wa kuulanga wasongoligwe na fundi."},{"book":"Kulawa","chapter":"36","verse":"9","text":"Mapanzia yose yakala na utali wa mita longo na mbili na ugalamu mita mbili. Mapanzia yose yakala na ningo imwe."},{"book":"Kulawa","chapter":"36","verse":"10","text":"Kayalumbiliza mapanzia matano kutenda chihande chimwe na kutenda ivo ivo yaja yamwenga matano."},{"book":"Kulawa","chapter":"36","verse":"11","text":"Kasona vitanzi va buluu muimhindo ya dipanzia da uhelelo da chihande cha mwanduso, vitanzi vimwenga muna dipanzia da uhelelo da chihande cha uhelelo."},{"book":"Kulawa","chapter":"36","verse":"12","text":"Kagela vitanzi malongo matano muna dipanzia da mwanduso da chihande cha mwanduso na vitanzi malongo matano muna uhelelo wa panzia dekaidi, vitanzi vose viilola."},{"book":"Kulawa","chapter":"36","verse":"13","text":"Maabaho katengeneza vihindo malongo matano va zahabu muladi kulumbilizila vihande vidi va panzia, ivo hema da Mulungu diwa chinhu chimwe."},{"book":"Kulawa","chapter":"36","verse":"14","text":"Iviya katenda ngubiko imwenga ya hema jeile kwa mapanzia longo na dimwe ya mazoya ya luti."},{"book":"Kulawa","chapter":"36","verse":"15","text":"Wayatenda yose yailinge, utali wa mita longo na tatu na ugalamu mita mbili."},{"book":"Kulawa","chapter":"36","verse":"16","text":"Kayalumbiliza mapanzia matano hamwe na mapanzia sita hamwe."},{"book":"Kulawa","chapter":"36","verse":"17","text":"Maabaho kagela vitanzi malongo matano muimhindo ya panzia da uhelelo da chihande cha mwanduso na vitanzi malongo matano muimhindo ya chihande chekaidi."},{"book":"Kulawa","chapter":"36","verse":"18","text":"Maabaho katenda vihindo malongo matano va shaba muladi kulumbiliza viya vihande vidi va mapanzia, muladi kutenda panzia dimwe da hema."},{"book":"Kulawa","chapter":"36","verse":"19","text":"Maabaho katenda ngubiko ya mbende sisili ya bebelu da ng'hondolo dihakigwe langi ndung'hu uchanyha ya ngubiko imwenga ya mbende sisili ya mnyama imwenga."},{"book":"Kulawa","chapter":"36","verse":"20","text":"Maabaho katenda mibiki ya mkenge ya kwimizila dihema."},{"book":"Kulawa","chapter":"36","verse":"21","text":"Chila mbiki ukala na utali wa mita nne na ugalamu wa sentimita malongo sita na sita."},{"book":"Kulawa","chapter":"36","verse":"22","text":"Chila mbiki lukala na ndimi mbili za kulumbilizila. Mibiki yose ya hema kaitendela ndimi."},{"book":"Kulawa","chapter":"36","verse":"23","text":"Katenda mibiki malongo maidi ubanzi wa kusi wa hema"},{"book":"Kulawa","chapter":"36","verse":"24","text":"na vikalilo malongo mane va hela hasi ya mibiki iyo malongo maidi hasi ya chila mbiki muladi kwamhilila ziya zindimi zake mbili."},{"book":"Kulawa","chapter":"36","verse":"25","text":"Ubanzi wa kasikazi wa hema, katenda mibiki malongo maidi"},{"book":"Kulawa","chapter":"36","verse":"26","text":"na vikalilo vake malongo mane va hela, vikalilo vidi hasi ya chila mbiki."},{"book":"Kulawa","chapter":"36","verse":"27","text":"Kwa ubanzi wa kuchisogo wili uswelo wa zuwa wa hema katenda mibiki sita."},{"book":"Kulawa","chapter":"36","verse":"28","text":"Na katenda mibiki midi kwa ichimu cha vingobweda va dihema ubanzi wake wa kuchisogo."},{"book":"Kulawa","chapter":"36","verse":"29","text":"Mibiki iyo ya hasi iileke mbali ilumbilizigwe kwa kuchanyha kuna imhete imwe. Mibiki yose ya ivingobweda kaitenda ivo ivo muladi itende mbili."},{"book":"Kulawa","chapter":"36","verse":"30","text":"Ivo kukala na mibiki minane hamwe na vikalilo vake longo na sita va hela."},{"book":"Kulawa","chapter":"36","verse":"31","text":"Iviya katenda mapalo ya mkenge, mapalo matano kwa ichimu cha mibiki ya ubanzi umwe wa hema,"},{"book":"Kulawa","chapter":"36","verse":"32","text":"mapalo matano kwa ichimu cha ubanzi umwenga wa hema, na mapalo matano kwa ichimu cha mibiki ya kuchisogo cha hema na ubanzi wa uswelo wa zuwa."},{"book":"Kulawa","chapter":"36","verse":"33","text":"Katenda palo da hagati difikile nusu ya zengo da hema dodiibebenyeke hagati kulawa uhelelo umwe mbaka uhelelo umwenga wa hema."},{"book":"Kulawa","chapter":"36","verse":"34","text":"Mibiki yose kaihaka zahabu na kaitendela mhete za zahabu za kwamhilila mapalo yayo yoyahakigwe zahabu."},{"book":"Kulawa","chapter":"36","verse":"35","text":"Katenda panzia da nyuzi za langi ya buluu na zambalau na ndung'hu na walo dinogile dibotigwe. Panzia ijo dihambigwa vinogile kwa vilumbe vilingile fana wasenga wa kuulanga wasongoligwe na fundi."},{"book":"Kulawa","chapter":"36","verse":"36","text":"Katumbika dipanzia muna izimhanda nne za mkenge zozihakigwe zahabu, zili na ngwamo za zahabu na vikalilo vine va hela."},{"book":"Kulawa","chapter":"36","verse":"37","text":"Iviya katenda panzia da nyuzi za langi ya buluu na za zambalau na ndung'hu na walo dinogile dibotigwe kwa ichimu cha hanhu ha kwingilila muna dihema. Panzia dihambigwa vinogile."},{"book":"Kulawa","chapter":"36","verse":"38","text":"Katenda mhanda zake tano hamwe na ngwamo za zahabu. Hanhu ha uchanyha yake na vihindo vake kavihaka zahabu, mbali vikalilo vake vitano vikala va shaba."}]}