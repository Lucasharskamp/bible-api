{"data":[{"book":"আমোষ","chapter":"7","verse":"1","text":"সার্বভৌম সদাপ্রভু আমাকে এই বিষয় দেখালেন: রাজার ভাগের শস্যচয়নের পরে যখন দ্বিতীয়বার শস্য পেকে আসছিল, তিনি পঙ্গপালের ঝাঁক তৈরি করছিলেন।"},{"book":"আমোষ","chapter":"7","verse":"2","text":"তারা যখন ভূমিজাত ফল নিঃশেষে খেয়ে ফেলল, আমি চিৎকার করে বলে উঠলাম, “সার্বভৌম সদাপ্রভু, ক্ষমা করো! কীভাবে যাকোব বেঁচে থাকবে? সে কত ছোটো!”"},{"book":"আমোষ","chapter":"7","verse":"3","text":"তাই সদাপ্রভু অনুশোচনা করলেন।"},{"book":"আমোষ","chapter":"7","verse":"4","text":"সার্বভৌম সদাপ্রভু আমাকে এই জিনিস দেখালেন: সার্বভৌম সদাপ্রভু আগুনের দ্বারা বিচার আহ্বান করলেন; তা মহা জলধিকে শুকিয়ে ফেলল ও ভূমি গ্রাস করল।"},{"book":"আমোষ","chapter":"7","verse":"5","text":"তখন আমি কেঁদে চিৎকার করে উঠলাম, “সার্বভৌম সদাপ্রভু, আমি তোমার কাছে অনুনয় করছি, তুমি ক্ষান্ত হও! যাকোব কীভাবে বেঁচে থাকবে? সে কত ছোটো!”"},{"book":"আমোষ","chapter":"7","verse":"6","text":"তাই সদাপ্রভু অনুশোচনা করলেন।"},{"book":"আমোষ","chapter":"7","verse":"7","text":"তারপর তিনি আমাকে দেখালেন: সদাপ্রভু একটি ওলন-সুতো হাতে ধরে ওলন-সুতোর সাহায্যে তৈরি একটি দেওয়ালের কাছে দাঁড়িয়ে আছেন।"},{"book":"আমোষ","chapter":"7","verse":"8","text":"সদাপ্রভু আমাকে জিজ্ঞাসা করলেন, “আমোষ, তুমি কী দেখতে পাচ্ছ?”"},{"book":"আমোষ","chapter":"7","verse":"9","text":"“ইস্‌হাকের উঁচু স্থানগুলি ধ্বংস করা হবে,"},{"book":"আমোষ","chapter":"7","verse":"10","text":"এরপর, বেথেলের যাজক অমৎসিয়, ইস্রায়েলের রাজা যারবিয়ামের কাছে একটি বার্তা পাঠালেন: “আমোষ ইস্রায়েলের একেবারে কেন্দ্রস্থলে, আপনার বিরুদ্ধে একটি চক্রান্ত গড়ে তুলেছেন। দেশ তাঁর সব কথা সহ্য করতে পারে না।"},{"book":"আমোষ","chapter":"7","verse":"11","text":"কারণ আমোষ এরকম কথা বলছেন:"},{"book":"আমোষ","chapter":"7","verse":"12","text":"তারপর অমৎসিয় আমোষকে বললেন, “ওহে দর্শক, তুমি এখান থেকে চলে যাও। তুমি যিহূদা দেশে ফিরে যাও। তুমি সেখানে তোমার রুটি রোজগার করো এবং সেখানেই তোমার ভবিষ্যদ্‌বাণী করো।"},{"book":"আমোষ","chapter":"7","verse":"13","text":"তুমি বেথেলে আর ভবিষ্যদ্‌বাণী কোরো না, কারণ এ হল রাজার নির্মিত পুণ্যধাম এবং এই রাজ্যের মন্দির।”"},{"book":"আমোষ","chapter":"7","verse":"14","text":"আমোষ অমৎসিয়কে উত্তর দিলেন, “আমি তো ভাববাদী ছিলাম না, ভাববাদীর সন্তানও নয়। আমি ছিলাম একজন পশুপালক। আমি সেই সঙ্গে ডুমুর গাছেরও দেখাশোনা করতাম।"},{"book":"আমোষ","chapter":"7","verse":"15","text":"কিন্তু সদাপ্রভু আমাকে পশুপাল চরানোর পিছন থেকে তুলে নিয়ে বললেন, ‘তুমি যাও, গিয়ে আমার প্রজা ইস্রায়েলের কাছে ভবিষ্যদ্‌বাণী করো।’"},{"book":"আমোষ","chapter":"7","verse":"16","text":"এখন তাহলে আপনি সদাপ্রভুর বাণী শুনুন। আপনি বলছেন,"},{"book":"আমোষ","chapter":"7","verse":"17","text":"“সেই কারণে, সদাপ্রভু এই কথা বলেন:"}]}