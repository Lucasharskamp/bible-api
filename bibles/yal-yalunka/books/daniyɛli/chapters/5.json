{"data":[{"book":"Daniyɛli","chapter":"5","verse":"1","text":"Lɔxɔna nde, Manga Belisasari yi ɲaxaɲaxani tɔn a muxu gbee wuli kedenna xa. A yi lu dɔlɔn minɲɛ e xɔn."},{"book":"Daniyɛli","chapter":"5","verse":"2","text":"Dɔlɔn to a suxu, Belisasari yi yamarin fi a e xa fa igelengenna xɛma daxin nun gbeti daxin na, a baba Nebukadanesari kelixi naxanye ra Ala Batu Banxi gbeeni Yerusalɛn taani. Mangan yi waxi a min feni ne ra e nun a ɲaxanle nun a konyi ɲaxanle5.2 Konyi ɲaxanle nan ne ra, a naxanye sɔtɔ a ɲaxanla ra. nun a muxu gbeene."},{"book":"Daniyɛli","chapter":"5","verse":"3","text":"Nayi, e yi fa xɛma igelengenne ra naxanye sa tongo Ala Batu Banxini Yerusalɛn taani. Mangan nun a muxu gbeene nun a ɲaxanle nun a konyi gilɛne yi e min ne ra."},{"book":"Daniyɛli","chapter":"5","verse":"4","text":"E dɔlɔn min waxatin naxan yi, e yi lu alane batuɛ, xɛmaan nun gbetin nun sulan nun wuren nun wudin nun gɛmɛ alane."},{"book":"Daniyɛli","chapter":"5","verse":"5","text":"Na waxatin yɛtɛni, muxun yii sonle yi mini kɛnɛnni lɛnpu dɛgɛn ma. E sɛbɛnla ti manga banxin kanke. Mangan yi yiini ito to naxan yi sɛbɛnla tima."},{"book":"Daniyɛli","chapter":"5","verse":"6","text":"Mangan yɛtagin yi maxɛtɛ, a miriyane yi a kuisan, a tagi xudine yi ba a yi, a xinbine yi lu bɔnbɛ e bode ra."},{"book":"Daniyɛli","chapter":"5","verse":"7","text":"A yi gbelegbele fangan na, a e xa fa ɲinan kanne nun yiimatone nun kɔmɔ kanne ra. A yi a fala Babilɔn fekolonne xa, a naxa, “Naxan na sɛbɛnli itoe xaran, a yi a bunna fala n xa, na maxidima nɛn manga dugin na, xɛma ɲɛrɛn yi bira a kɔɛ, a mɔn yi mangaya tiden saxanden sɔtɔ bɔxɔni ito yi.”"},{"book":"Daniyɛli","chapter":"5","verse":"8","text":"Mangana a fekolonne birin yi so, koni e mi nɔ sɛbɛnla xaranɲɛ, e yi a bunna fala mangan xa."},{"book":"Daniyɛli","chapter":"5","verse":"9","text":"Na nan a liga, Manga Belisasari mɔn yi gaxu han, a yɛtagin yi maxɛtɛ, a muxu gbeene yi kui yifu."},{"book":"Daniyɛli","chapter":"5","verse":"10","text":"Mangana nga to mangan nun a muxu gbeene sɔnxɔ xuiin mɛ, a so ɲaxaɲaxa banxini. A yi a fala, a naxa, “Mangana, i xa bu han! I ya miriyaye nama i kuisan. I yɛtagi nama maxɛtɛ."},{"book":"Daniyɛli","chapter":"5","verse":"11","text":"Muxuna nde i ya bɔxɔni, ala sariɲanxine xaxinla a yi. I baba waxatini, a yi feene fixɛn toma, a xaxinla fan, a fekolonna nun alane gbeen lan. Nanara, i baba Manga Nebukadanesari yi a findi woyimɛne nun ɲinan kanne nun yiimatone nun kɔmɔ kanne kuntigin na. I baba mangan yɛtɛɛn na liga nɛn."},{"book":"Daniyɛli","chapter":"5","verse":"12","text":"Bayo, nii fisamantenna nun lɔnnin nun xaxilimayaan Daniyɛli yi, mangan naxan xili sa Belitisasari. Xiyene bunna kolonna fan ayi. A mɔn sandane yɛbama, a maxɔdin xɔdɛxɛne yabima. Nanara, ɛ xa Daniyɛli xili. A nɔma nɛn a bunna faladeni i xa.”"},{"book":"Daniyɛli","chapter":"5","verse":"13","text":"Nayi, e fa Daniyɛli ra mangan yɛtagi. Mangan yi a fala a xa, a naxa, “I tan nan na Daniyɛli ra n baba faxi naxan na sa keli Yuda yi?"},{"book":"Daniyɛli","chapter":"5","verse":"14","text":"N bata i ya fe mɛ a alane niina i tan yi e nun i feene fixɛn toma. Xaxinla nun fekolonna i tan yi naxan ɲɔxɔn mi na."},{"book":"Daniyɛli","chapter":"5","verse":"15","text":"E baxi fadeni nɛn fekolonne nun ɲinan kanne ra n fɛma alogo e xa sɛbɛnli ito xaran, e yi a bunna fala n xa, koni e mi nɔxi a bunna faladeni!"},{"book":"Daniyɛli","chapter":"5","verse":"16","text":"N bata a mɛ a i nɔɛ feene bunne yɛbɛ nɛn, i yi maxɔdin xɔdɛxɛne yabi. Iki, xa i nɔ sɛbɛnli ito xaranɲɛ, i n nakolon a bunna ma, i maxidima manga dugin na nɛn, xɛma ɲɛrɛn yi bira i kɔɛ, i yi findi bɔxɔn mangan muxu saxanden na.”"},{"book":"Daniyɛli","chapter":"5","verse":"17","text":"Daniyɛli yi a fala mangan xa, a naxa, “I ya kiseene ramara i yɛtɛ xa, i ya finmaseene fi gbɛtɛ ma. Hali na, n sɛbɛnla xaranma nɛn mangan xa, n yi i rakolon a bunna ma."},{"book":"Daniyɛli","chapter":"5","verse":"18","text":"Ee! Mangana! Ala Matexin nan mangayaan nun gboon nun xunnayerenna nun nɔrɔn fixi i baba Nebukadanesari ma."},{"book":"Daniyɛli","chapter":"5","verse":"19","text":"Nanara, siyane nun bɔnsɔnne birin naxanye xuine birin falama, ne gaxuxi a yɛɛ ra. A na wa a xɔn, a muxun faxa. A na wa, a a rakisi. A na wa naxan yite fe yi hanma a yigodo fe yi, a na liga."},{"book":"Daniyɛli","chapter":"5","verse":"20","text":"Koni a yanda waxatin naxan yi, a bɔɲɛn yi xɔdɔxɔ han a waso ayi. Ala yi a ba a mangaya gbɛdɛni, a a binyen ba a yii."},{"book":"Daniyɛli","chapter":"5","verse":"21","text":"A kedi adamane yɛ, a xaxinla yi lu alo subene gbeena. A yi lu burunna sofanle fɔxɔ ra, a yi sɛxɛn don alo ɲingene. A fatin yi yikun xiila ra, han a kolon a Ala Matexin nan nɔɔn nabama adamane mangayaan xun na. A muxe nan findima mangan na, a na wa naxan xɔn.”"},{"book":"Daniyɛli","chapter":"5","verse":"22","text":"“I tan, a diina Belisasari, i yi na birin kolon, koni i mi i yɛtɛ magodo."},{"book":"Daniyɛli","chapter":"5","verse":"23","text":"I bata i yɛtɛ yite Marigin xili ma naxan kore, i yi Ala Batu Banxina igelengenne maxili i yɛtagi. Ɛ yi dɔlɔn min e ra, i tan nun i ya muxu gbeene nun i ya ɲaxanle nun i ya konyi ɲaxanle. I yi alane batu, gbetin nun xɛmaan nun sulan nun wuren nun wudin nun gɛmɛ alane, naxanye mi se toma, e mi fe mɛma, kolon mi e yii. I mi Ala binyaxi i ya niiraxinla nun i ya dunuɲa yi gidin naxan yii."},{"book":"Daniyɛli","chapter":"5","verse":"24","text":"Na nan a toxi, a yiini ito rafaxi naxan sɛbɛnli ito tixi.”"},{"book":"Daniyɛli","chapter":"5","verse":"25","text":"“A tan ni i ra keden keden yɛɛn ma naxan sɛbɛxi: MENE MENE TEKELI PARISIN."},{"book":"Daniyɛli","chapter":"5","verse":"26","text":"Falani itoe bunna ni i ra:"},{"book":"Daniyɛli","chapter":"5","verse":"27","text":"‘TEKELI’ na bunna nɛɛn fa fala ‘A maliga.’"},{"book":"Daniyɛli","chapter":"5","verse":"28","text":"‘PARISIN’ na bunna nɛɛn ‘Mayitaxunna.’"},{"book":"Daniyɛli","chapter":"5","verse":"29","text":"Sasa, Belisasari yi yamarin fi a Daniyɛli xa maxidi manga dugin na, xɛma ɲɛrɛn yi bira a kɔɛ, a yi yamarin fi, a xa rawanga a bata yamanan mangayaan tiden saxanden sɔtɔ."},{"book":"Daniyɛli","chapter":"5","verse":"30","text":"Na kɔɛɛn yɛtɛɛn na, e Babilɔn manga Belisasari faxa."}]}