{"data":[{"book":"Ruʼuya ta Yohanna","chapter":"9","verse":"1","text":"Mala’ika na biyar ya busa ƙahonsa, sai na ga tauraron da ya fāɗo duniya daga sararin sama. Aka ba wa tauraron mabuɗin ramin Abis."},{"book":"Ruʼuya ta Yohanna","chapter":"9","verse":"2","text":"Da ya buɗe Abis ɗin, sai hayaƙi ya taso daga cikin kamar hayaƙin matoya mai girma. Hayaƙin nan daga Abis ya duhunta rana da sararin sama."},{"book":"Ruʼuya ta Yohanna","chapter":"9","verse":"3","text":"Daga cikin hayaƙin kuwa fāri suka fito zuwa cikin duniya aka kuma ba su iko irin na kunaman duniya."},{"book":"Ruʼuya ta Yohanna","chapter":"9","verse":"4","text":"Aka faɗa musu kada su yi wa ciyawa na duniya lahani ko wani tsiro ko itace, sai dai su yi wa mutanen da ba su da hatimin Allah a goshinsu kaɗai lahani."},{"book":"Ruʼuya ta Yohanna","chapter":"9","verse":"5","text":"Ba a ba su iko su kashe su ba, sai dai su ba su azaba na watanni biyar. Azabar da suka sha kuwa ya yi kamar ta harbin kunama sa’ad da ta harbi mutum."},{"book":"Ruʼuya ta Yohanna","chapter":"9","verse":"6","text":"Cikin waɗannan kwanakin mutane za su nemi mutuwa, amma ba za su samu ba; za su yi marmarin mutuwa, amma mutuwa za tă ɓace musu."},{"book":"Ruʼuya ta Yohanna","chapter":"9","verse":"7","text":"Kamannin fārin nan kuwa yana kama da dawakan da aka shirya don yaƙi. A kawunansu kuwa da wani abu da ya yi kamar rawanin zinariya, fuskokinsu kuma sun yi kamar fuskokin mutane."},{"book":"Ruʼuya ta Yohanna","chapter":"9","verse":"8","text":"Gashin kansu ya yi kamar gashin kan mata, haƙoransu kuma sun yi kamar haƙoran zakoki."},{"book":"Ruʼuya ta Yohanna","chapter":"9","verse":"9","text":"Suna da sulkuna kamar sulkunan ƙarfe, ƙarar fikafikansu kuma ta yi kamar motsin dawakai da kekunan yaƙi masu yawa da suke rugawa zuwa yaƙi."},{"book":"Ruʼuya ta Yohanna","chapter":"9","verse":"10","text":"Suna da wutsiyoyi da ƙari kamar kunamai, kuma a wutsiyoyinsu suna da iko su ba wa mutane azaba na wata biyar."},{"book":"Ruʼuya ta Yohanna","chapter":"9","verse":"11","text":"Suna da sarkin da yake mulki a bisansu wanda yake mala’ikan Abis, wanda sunansa a harshen Yahudawa shi ne Abaddon, da harshen Hellenawa kuwa shi ne, Afolliyon.9.11 Abaddon da kuma Afolliyon suna nufin Maihallakarwa."},{"book":"Ruʼuya ta Yohanna","chapter":"9","verse":"12","text":"Bala’i na fari ya wuce, sauran bala’i biyu suna nan zuwa."},{"book":"Ruʼuya ta Yohanna","chapter":"9","verse":"13","text":"Mala’ika na shida ya busa ƙahonsa, sai na ji murya tana fitowa daga ƙahonin bagaden zinariya da suke a gaban Allah."},{"book":"Ruʼuya ta Yohanna","chapter":"9","verse":"14","text":"Ta ce wa mala’ika na shida da yake da ƙahon, “Ka saki mala’iku huɗun nan da suke a daure a babban kogin Yuferites.”"},{"book":"Ruʼuya ta Yohanna","chapter":"9","verse":"15","text":"Mala’iku huɗun nan kuwa da aka shirya musamman don wannan sa’a da kuma don wannan rana da wata da kuma shekara aka sake su domin su kashe kashi ɗaya bisa uku na ’yan Adam."},{"book":"Ruʼuya ta Yohanna","chapter":"9","verse":"16","text":"Yawan rundunan masu hawan dawakan nan mutum miliyon ɗari biyu ne. Na ji adadinsu."},{"book":"Ruʼuya ta Yohanna","chapter":"9","verse":"17","text":"Dawakai da masu hawansu da na gani cikin wahayina sun yi kamar. Sulkunansu ja wur ne, baƙin shuɗi, da kuma rawaya kamar farar wuta. Kawunan dawakan sun yi kamar kawunan zakoki, daga bakunansu kuwa wuta, hayaƙi, da farar wuta suna fitowa."},{"book":"Ruʼuya ta Yohanna","chapter":"9","verse":"18","text":"Aka kashe kashi ɗaya bisa uku na ’yan Adam da annobai uku na wuta, hayaƙi da farar wuta da suka fito daga bakunansu."},{"book":"Ruʼuya ta Yohanna","chapter":"9","verse":"19","text":"Ƙarfin dawakan nan kuwa yana a bakunansu da wutsiyoyinsu; gama wutsiyoyinsu suna kama da macizai masu kawuna, da wutsiyoyin ne kuma suke yi wa mutane rauni."},{"book":"Ruʼuya ta Yohanna","chapter":"9","verse":"20","text":"Sauran ’yan Adam da ba a kashe ta wajen waɗannan annobai ba kuwa har wa yau ba su tuba daga aikin hannuwansu ba; ba su daina bauta wa aljanu, da gumakan zinariya, azurfa, tagulla, dutse da na itace, gumakan da ba sa iya gani ko ji ko tafiya ba."},{"book":"Ruʼuya ta Yohanna","chapter":"9","verse":"21","text":"Ba su kuma tuba daga kisankansu, sihirinsu, fasikancinsu ko kuma daga sace-sacensu ba."}]}