{"data":[{"book":"मत्‌ती","chapter":"15","verse":"1","text":"यरुसलेम ना थोड़ाक फरीसी पंथवाळा अने कायदा ह़ीकाड़न्‌या ईसुन्‌तां आवीन केदा,"},{"book":"मत्‌ती","chapter":"15","verse":"2","text":"तारा चेला डायला पुडार्‌या नी रीती-भाती काहा नी पाळता? हीय्‌या हाथ धोया वगर रोट्‌ला काहा खाय? युहदी माणहु नी हात धोव्‌वा नी रीती"},{"book":"मत्‌ती","chapter":"15","verse":"3","text":"ईसु तीमने केदो, तमु आह़फाम नीत रीती-भाती पाळवा करीन भगवान नो हुकम काहा तोड़ो?"},{"book":"मत्‌ती","chapter":"15","verse":"4","text":"भगवान केदलो हतो, “तमु आह़फा ना आय्‌ह़-बाहा नी ईज्‌जत करजो अने जे कोय आह़फा ना बाह ने नीता आय्‌ह़ ने गलत बोल केय, ता तीने मार नाखो।”"},{"book":"मत्‌ती","chapter":"15","verse":"5","text":"पण तमु केय, कदीम कोय आह़फा ना आय्‌ह़-बाहा ने केय जेतरो बी तारो फायदो मारी सी हयतो हतो, तीहया आखु भगवान ने भेट अपाय जेलु से।"},{"book":"मत्‌ती","chapter":"15","verse":"6","text":"ईनु मतलब आहयु नी हय, के आय्‌ह़-बाहा नी ईज्‌जत नी करवा जोवे। एमेत तमु तमारा डाह-डाहा नी रीती-भाती नी करते, जे तमु बणावला से; भगवान ना बोलु ने टाळ देवो।"},{"book":"मत्‌ती","chapter":"15","verse":"7","text":"ए ढोंगड़ा करन्‌या! यसायो तमारा बारा मे भगवान वगे गेथी आहयी वात वारलोत केदलो से,"},{"book":"मत्‌ती","chapter":"15","verse":"8","text":"आहया माणहु मोडे-मोडे मारी ईज्‌जत करे, पण आमनु मन मारी गेथु घणु सेटु से।"},{"book":"मत्‌ती","chapter":"15","verse":"9","text":"आहया अमथात मारी भक्‌ती करे; काहाके तीमनी ह़ीकापण नीस्‌ती माणहु ना ह़ीकाड़ला नेम से।"},{"book":"मत्‌ती","chapter":"15","verse":"10","text":"अने अळतेण ईसु माणहु ने आह़फान तां बोलावीन केदो, ह़मळो अने ह़मजो।"},{"book":"मत्‌ती","chapter":"15","verse":"11","text":"जे मोडा मे जाय, तीहयु माणहु ने नी वीटाळे, पण जे गलत बोलु माणहु मे गेथा नीकळे, तीहयात बोलु तीमने वीटाळ देय।"},{"book":"मत्‌ती","chapter":"15","verse":"12","text":"अळतेण चेला आवीन ईसु ने केदा, तारी आहयी वात ह़मळीन फरीसी माणहु ने वारु नी लाग्‌यु, आहयी वात तने मालम से ह़ु?"},{"book":"मत्‌ती","chapter":"15","verse":"13","text":"ईसु चेला ने केदो, जे रोपो मारो ह़रग वाळो बाह नी चोप्‌यो, तीने उखड़ीन नाख देहे।"},{"book":"मत्‌ती","chapter":"15","verse":"14","text":"15:14 लुका 6:39हीमने रेवा देवो; हीय्‌या आंदळानेत वाट देखाड़े। कदीम एक आंदळो, बीजा आंदळा ने वाट देखाड़े ता बेम जणा खाडा मे पड़ जहे।"},{"book":"मत्‌ती","chapter":"15","verse":"15","text":"आहयी वात ह़मळीन पतरस केदो, आमने दाखला ने ह़मजाड़ दे।"},{"book":"मत्‌ती","chapter":"15","verse":"16","text":"ईसु केदो, तमने हजु बी नी ह़मजायतु ह़ु?"},{"book":"मत्‌ती","chapter":"15","verse":"17","text":"तमने आहयु नी मालम हय ह़ु? के, जे खाणु मोडा मे हय्‌न भराय, तीहयु पेट मे जत रेय, अने डील मे गेथु बारथु नीकळी जाय?"},{"book":"मत्‌ती","chapter":"15","verse":"18","text":"15:18 मत्‌ती 12:34पण जे मोडा मे गेथु नीकळे, तीहयु मन मे गेथु नीकळे, अने आहयुत माणहु ने वीटाळ देय।"},{"book":"मत्‌ती","chapter":"15","verse":"19","text":"काहाके गलत वीच्‌यार, हत्‌या, बीजी बयर ने राखवा, छीनाळु, चोरी, झुटी गवाय देवा, वाक काडवा ना आहया आखा वीच्‌यारु माणहु ना मन मे गेथात नीकळे।"},{"book":"मत्‌ती","chapter":"15","verse":"20","text":"आहयात माणहु ने वीटाळ देय। पण हाथ धोया वगर खाणु खावा सी माणेह नी वीटळे।"},{"book":"मत्‌ती","chapter":"15","verse":"21","text":"ईसु तां गेथो नीकळीन सुर अने सेदा परगणा भणी चाल पड़्‌यो।"},{"book":"मत्‌ती","chapter":"15","verse":"22","text":"तीहया परगणा नी कनानी जाती नी एक बयर आयी अने आड़ी-आड़ीन केवा बाज जी, “ए मालीक! दावुद नी अवल्‌यात! मारी पोर गीण कर। मारी सोरी ने भुत घण-जबर वेला पाड़ र्‌यो।”"},{"book":"मत्‌ती","chapter":"15","verse":"23","text":"पण ईसु तीने कंय नी केदो। अने ईसु ना चेला ईसुन्‌तां आवीन वीन्‌ती कर्‌या, हीनी वात मानीन हीने वळाय दे, काहाके हीय्‌यी आड़ती-आड़ती अमारी पसळ आय री।"},{"book":"मत्‌ती","chapter":"15","verse":"24","text":"पण ईसु केदो, भगवान मने ईस्‌रायली जाती ना माणहुन तां एतरोत मोकलो से, जे खोवायला गाडरान तेम से, अने भगवान गेथा सेटा हय जेला से।"},{"book":"मत्‌ती","chapter":"15","verse":"25","text":"पण तीहयी बयर आवीन ईसु ना पोगे पड़ीन तीने केदी, “ए मालीक! मारी मदत कर।”"},{"book":"मत्‌ती","chapter":"15","verse":"26","text":"पण ईसु दाखलो कीन तीने जपाप आप्‌यो, सोरा पांह गेथो रोट्‌लो हापकीन कुतरा अगळ नाखवा वारु नी हय।"},{"book":"मत्‌ती","chapter":"15","verse":"27","text":"तीहयी केदी, होव, मालीक! पण ते बी मालीक नी थाळी मे गेथु टेबल पोर गेथु हेटु पड़लु खाणु ते कुतरा खाय लेय।"},{"book":"मत्‌ती","chapter":"15","verse":"28","text":"तीनी वात ह़मळीन ईसु केदो, “ओ बयर! तारो भरहो घणो मोटो से, तारी मरजी पुरी हये।” अने तेतरी घड़ी तीनी बेटी वारु हय जी।"},{"book":"मत्‌ती","chapter":"15","verse":"29","text":"ईसु तां गेथो जत र्‌यो, अने गलील जीला नी दर्‌या धेड़े पुगीन एक बड़ा पोर चड़ीन बह ज्‌यो।"},{"book":"मत्‌ती","chapter":"15","verse":"30","text":"अने मेळान-मेळा माणहु तीनीन्‌तां आव्‌वा बाज ज्‌या। तीहया लंगड़ा, लुल्‌ला, आंदळा, गुंगा, अने ढेरेत बीजी मंदवाड़ मे पड़ला माणहु ने ईसु ना पोगु अगळ ह़ाते लावीन मेक देदा, अने ईसु तीमने आरगा करतो र्‌यो।"},{"book":"मत्‌ती","chapter":"15","verse":"31","text":"अने जत्‌यार माणहु देख्‌या, गुंगा बोले, पांगळा वारु हये, लंगड़ा चाले, अने आंदळा देखे, आहयु आखु देखीन माणहु चकराय ज्‌या, अने तीहया ईस्‌रायली जाती ना भगवान ना गुण गाव्‌वा बाज ज्‌या।"},{"book":"मत्‌ती","chapter":"15","verse":"32","text":"तत्‌यार ईसु आह़फा ना चेला ने ह़ाते बोलावीन केदो, मने आहया माणहु पोर गीण आवे। आहया तीन दाड़ा ना मारी भेळता री र्‌या, अने ईमनी पांह खावा जुगु कंय बी नी हय। मे ईमने भुकला नी वळाव्‌वा हींडतो। कदी आहया थाक जहे अने वाट्‌येत थाकीन पड़ जहे।"},{"book":"मत्‌ती","chapter":"15","verse":"33","text":"चेला तीने केदा, आहयी उजाड़ी जागा मे आहया माणहु ने खवाड़वा करीन एतरा ढेरका रोट्‌ला कां गेथा लावया?"},{"book":"मत्‌ती","chapter":"15","verse":"34","text":"ईसु तीमने पुछ्‌यो, “तमारी पांह केतरा रोट्‌ला से?” तीहया केदा, “ह़ात रोट्‌ला अने थोड़ाक झीन्‌ला माछला।”"},{"book":"मत्‌ती","chapter":"15","verse":"35","text":"अने माणहु ने भोयमे बहाड़ देवो, करीन ईसु चेला ने हुकम आप्‌यो।"},{"book":"मत्‌ती","chapter":"15","verse":"36","text":"अने तीहयो ह़ात रोट्‌ला, अने माछला हात मे लीन रोट्‌ला अने माछला जुगु भगवान ने तु घणो वारु से केदो, अने तीहयो माछला अने रोट्‌ला भांगी-भांगीन चेला ने आपतो ज्‌यो, अने चेला माणहु ने आप्‌ता ज्‌या।"},{"book":"मत्‌ती","chapter":"15","verse":"37","text":"आखा खायलीन आफरी ज्‌या अने चेला बचला टुकड़ा सी ह़ात चार्‌या भरीन चुट्‌या।"},{"book":"मत्‌ती","chapter":"15","verse":"38","text":"खाणु खावा वाळा मे बयरा-सोरा ने सोड़ीन च्‌यार हजार अदमड़ा हता।"},{"book":"मत्‌ती","chapter":"15","verse":"39","text":"ईसु माणहु ने वळाय देदो, अने तीहयो ढुंड्‌या मे बहीन मगदन परगणा मे पुग्‌यो।"}]}