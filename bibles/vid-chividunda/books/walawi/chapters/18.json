{"data":[{"book":"Walawi","chapter":"18","verse":"1","text":"Mkulu Nguluwi nakamlonjela Musa,"},{"book":"Walawi","chapter":"18","verse":"2","text":"“Walonjele wanhu wa Isilaeli kota heni ndo Mkulu Nguluwi, Nguluwi wa hemwe."},{"book":"Walawi","chapter":"18","verse":"3","text":"Ndangukulonjelani mleche kudita kota vyowalingudita wanhu wa isi ya Misili konamwali mikale, na mleche kudita kota vyowalingudita wanhu wa isi ya Kanaani kondiwahiliche. Ndangukulonjelani mleche kuwinza vyowalingudita hewo."},{"book":"Walawi","chapter":"18","verse":"4","text":"Hemwe mowinza utaguso na kibatilila malajizo ga heni. Heni ndo Mkulu Nguluwi, Nguluwi wa hemwe."},{"book":"Walawi","chapter":"18","verse":"5","text":"Lelo leka munhu yalohole ukomu wa heye, mwangulapigwa kuwinza malajizo na utaguso wa heni. Heni ndo Mkulu Nguluwi."},{"book":"Walawi","chapter":"18","verse":"6","text":"“Munhu yoneche wa Isilaeli hambe yakundizwe kuwasa na mng'holoze wa habehi. Heni ndo Mkulu Nguluwi."},{"book":"Walawi","chapter":"18","verse":"7","text":"Ndangukulonjela uleche kumbasa soni mhaza wa hegwe kwa kuwasa na mayako yakupondile. Uleche kumbasa soni, heye ndo mayako."},{"book":"Walawi","chapter":"18","verse":"8","text":"Ndangukulonjela uleche kumbasa soni mhaza wa hegwe kwa kuwasa na yumwe wa wadala wa mhaza wa hegwe."},{"book":"Walawi","chapter":"18","verse":"9","text":"Ndangukulonjela uleche kuwasa na lumbu wa hegwe, yawe mhinza wa mayako ama mhinza wa mhaza wa hegwe ama kulawa ng'handa yinji mihanzile mhaza."},{"book":"Walawi","chapter":"18","verse":"10","text":"Ndangukulonjela uleche kuwasa na mzukulugo mdala, mwana wa mwanago mlume ama wa mhinza wa hegwe, mina kwangibasa soni gwegwe baho."},{"book":"Walawi","chapter":"18","verse":"11","text":"Ndangukulonjela uleche kuwasa na mhinza yavumbuche na mayako yunji yahesigwe na mhaza wa hegwe yagaligwe kulawa kuli ivyazi lya mhaza wa hegwe, kwa vila mhinza ayo ka lumbu wa hegwe."},{"book":"Walawi","chapter":"18","verse":"12","text":"Ndangukulonjela uleche kuwasa na lumbu wa mhaza wa hegwe, ayo ka mng'holoze mhaza wa hegwe."},{"book":"Walawi","chapter":"18","verse":"13","text":"Ndangukulonjela uleche kuwasa na lumbu wa mayako, kwa vila ayo ka mng'holoze mayako."},{"book":"Walawi","chapter":"18","verse":"14","text":"Ndangukulonjela uleche kumbasa soni mhaza mkulu wa hegwe kwa kuwasa na mdala wa heye, ayo ka mayako."},{"book":"Walawi","chapter":"18","verse":"15","text":"Ndangukulonjela uleche kuwasa na mche wa mwanago, ayo ndo mkweyo. Uleche kuwasa na heye."},{"book":"Walawi","chapter":"18","verse":"16","text":"Ndangukulonjela uleche kuwasa na mdala wa kalumbu wa hegwe mkulu ama mdodo, ahyo kombasa soni mng'holozo."},{"book":"Walawi","chapter":"18","verse":"17","text":"Wone kowasa na mdala, lelo ndangukulonjela uleche kuwasa na heye mhinza wa heye ne wazukulu wa heye. Awo ndo wang'holozo. Kuwahazanya ndo kudita gehile."},{"book":"Walawi","chapter":"18","verse":"18","text":"Ndangukulonjela uleche kumuhola lumbu wa mchewako mhela mchewako yang'hali mkomu, ayo yokwambuza kilewa."},{"book":"Walawi","chapter":"18","verse":"19","text":"“Ndangukulonjela uleche kuwasa na mdala yawele kuli mhela wa mbuli za chidala."},{"book":"Walawi","chapter":"18","verse":"20","text":"Ndangukulonjela uleche kuwasa na mdala wa nayali habehi na hegwe na ahyo kiwika gwegwe uwe ukokomoche."},{"book":"Walawi","chapter":"18","verse":"21","text":"“Ndangukulonjela uleche kumlavya mwanago yoneche yawe nhambiko kwa mlungu Moleki, mina kudita ahyo kwangubeza itagwa lya heni Nguluwi wa hegwe. Heni ndo Mkulu Nguluwi."},{"book":"Walawi","chapter":"18","verse":"22","text":"“Ndangukulonjela uleche kuwasa na mlume miyago kota mdala. Alyo ndo izudizo."},{"book":"Walawi","chapter":"18","verse":"23","text":"Ndangukulonjela uleche kuwasa na igongolo leka uleche kuwa ukokomoche, mlume ama mdala yoneche yaleche kudita ahyo, kudita ahyo ndo kwajilila."},{"book":"Walawi","chapter":"18","verse":"24","text":"“Uleche kiwika uwe ukokomoche kwa kudita mbuli ayo kwa vila kwa chiwalo cha mbuli ayo ndanguwawinga wanhu wawele habehi na hemwe kwa vila hewo wangudita ahyo na kiwika wakokomoche."},{"book":"Walawi","chapter":"18","verse":"25","text":"Isi ya hewo naiwa ikokomoche na heni nandiigaza, na isi naiwadeka wanhu wa hewo."},{"book":"Walawi","chapter":"18","verse":"26","text":"Ila hemwe na wajenzi walingikala na hemwe mwanguganigwa kibatilila gala malajizo na utaguso wondiwalonjele, mleche kudita mazudizo ago."},{"book":"Walawi","chapter":"18","verse":"27","text":"Mazudizo ago nawadita wanhu nawekale kuli isi ya Kanaani, hewo wawalongole hemwe, nawo nawaidita isi iwe ikokomoche."},{"book":"Walawi","chapter":"18","verse":"28","text":"Lelo hemwe mleche kudita mbuli ayo, ama isi ayo yowadeka kota isi vyoiwadechile wanhu wawalongole hemwe."},{"book":"Walawi","chapter":"18","verse":"29","text":"Wanhu weng'ha walingudita mazudizo ago yanguwalapa wabaguligwe na wanhu wa hewo."},{"book":"Walawi","chapter":"18","verse":"30","text":"Lelo mibatilile goya geng'ha gondiwalonjele, mleche kuwinza geng'ha gomgazowele ga kuzudiza gaditigwe na wala wawalongole kikala muisi. Mleche kuwa mkokomoche kwa ago. Heni ndo Mkulu Nguluwi, Nguluwi wa hemwe.”"}]}