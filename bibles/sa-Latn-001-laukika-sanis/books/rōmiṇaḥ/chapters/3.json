{"data":[{"book":"rōmiṇaḥ","chapter":"3","verse":"1","text":"aparañca yihūdinaḥ kiṁ śrēṣṭhatvaṁ? tathā tvakchēdasya vā kiṁ phalaṁ?"},{"book":"rōmiṇaḥ","chapter":"3","verse":"2","text":"sarvvathā bahūni phalāni santi, viśēṣata īśvarasya śāstraṁ tēbhyō'dīyata|"},{"book":"rōmiṇaḥ","chapter":"3","verse":"3","text":"kaiścid aviśvasanē kr̥tē tēṣām aviśvasanāt kim īśvarasya viśvāsyatāyā hānirutpatsyatē?"},{"book":"rōmiṇaḥ","chapter":"3","verse":"4","text":"kēnāpi prakārēṇa nahi| yadyapi sarvvē manuṣyā mithyāvādinastathāpīśvaraḥ satyavādī| śāstrē yathā likhitamāstē, atastvantu svavākyēna nirddōṣō hi bhaviṣyasi| vicārē caiva niṣpāpō bhaviṣyasi na saṁśayaḥ|"},{"book":"rōmiṇaḥ","chapter":"3","verse":"5","text":"asmākam anyāyēna yadīśvarasya nyāyaḥ prakāśatē tarhi kiṁ vadiṣyāmaḥ? ahaṁ mānuṣāṇāṁ kathāmiva kathāṁ kathayāmi, īśvaraḥ samucitaṁ daṇḍaṁ dattvā kim anyāyī bhaviṣyati?"},{"book":"rōmiṇaḥ","chapter":"3","verse":"6","text":"itthaṁ na bhavatu, tathā satīśvaraḥ kathaṁ jagatō vicārayitā bhaviṣyati?"},{"book":"rōmiṇaḥ","chapter":"3","verse":"7","text":"mama mithyāvākyavadanād yadīśvarasya satyatvēna tasya mahimā varddhatē tarhi kasmādahaṁ vicārē'parādhitvēna gaṇyō bhavāmi?"},{"book":"rōmiṇaḥ","chapter":"3","verse":"8","text":"maṅgalārthaṁ pāpamapi karaṇīyamiti vākyaṁ tvayā kutō nōcyatē? kintu yairucyatē tē nitāntaṁ daṇḍasya pātrāṇi bhavanti; tathāpi tadvākyam asmābhirapyucyata ityasmākaṁ glāniṁ kurvvantaḥ kiyantō lōkā vadanti|"},{"book":"rōmiṇaḥ","chapter":"3","verse":"9","text":"anyalōkēbhyō vayaṁ kiṁ śrēṣṭhāḥ? kadācana nahi yatō yihūdinō 'nyadēśinaśca sarvvaēva pāpasyāyattā ityasya pramāṇaṁ vayaṁ pūrvvam adadāma|"},{"book":"rōmiṇaḥ","chapter":"3","verse":"10","text":"lipi ryathāstē, naikōpi dhārmmikō janaḥ|"},{"book":"rōmiṇaḥ","chapter":"3","verse":"11","text":"tathā jñānīśvarajñānī mānavaḥ kōpi nāsti hi|"},{"book":"rōmiṇaḥ","chapter":"3","verse":"12","text":"vimārgagāminaḥ sarvvē sarvvē duṣkarmmakāriṇaḥ| ēkō janōpi nō tēṣāṁ sādhukarmma karōti ca|"},{"book":"rōmiṇaḥ","chapter":"3","verse":"13","text":"tathā tēṣāntu vai kaṇṭhā anāvr̥taśmaśānavat| stutivādaṁ prakurvvanti jihvābhistē tu kēvalaṁ| tēṣāmōṣṭhasya nimnē tu viṣaṁ tiṣṭhati sarppavat|"},{"book":"rōmiṇaḥ","chapter":"3","verse":"14","text":"mukhaṁ tēṣāṁ hi śāpēna kapaṭēna ca pūryyatē|"},{"book":"rōmiṇaḥ","chapter":"3","verse":"15","text":"raktapātāya tēṣāṁ tu padāni kṣipragāni ca|"},{"book":"rōmiṇaḥ","chapter":"3","verse":"16","text":"pathi tēṣāṁ manuṣyāṇāṁ nāśaḥ klēśaśca kēvalaḥ|"},{"book":"rōmiṇaḥ","chapter":"3","verse":"17","text":"tē janā nahi jānanti panthānaṁ sukhadāyinaṁ|"},{"book":"rōmiṇaḥ","chapter":"3","verse":"18","text":"paramēśād bhayaṁ yattat taccakṣuṣōragōcaraṁ|"},{"book":"rōmiṇaḥ","chapter":"3","verse":"19","text":"vyavasthāyāṁ yadyallikhati tad vyavasthādhīnān lōkān uddiśya likhatīti vayaṁ jānīmaḥ| tatō manuṣyamātrō niruttaraḥ san īśvarasya sākṣād aparādhī bhavati|"},{"book":"rōmiṇaḥ","chapter":"3","verse":"20","text":"ataēva vyavasthānurūpaiḥ karmmabhiḥ kaścidapi prāṇīśvarasya sākṣāt sapuṇyīkr̥tō bhavituṁ na śakṣyati yatō vyavasthayā pāpajñānamātraṁ jāyatē|"},{"book":"rōmiṇaḥ","chapter":"3","verse":"21","text":"kintu vyavasthāyāḥ pr̥thag īśvarēṇa dēyaṁ yat puṇyaṁ tad vyavasthāyā bhaviṣyadvādigaṇasya ca vacanaiḥ pramāṇīkr̥taṁ sad idānīṁ prakāśatē|"},{"book":"rōmiṇaḥ","chapter":"3","verse":"22","text":"yīśukhrīṣṭē viśvāsakaraṇād īśvarēṇa dattaṁ tat puṇyaṁ sakalēṣu prakāśitaṁ sat sarvvān viśvāsinaḥ prati varttatē|"},{"book":"rōmiṇaḥ","chapter":"3","verse":"23","text":"tēṣāṁ kōpi prabhēdō nāsti, yataḥ sarvvaēva pāpina īśvarīyatējōhīnāśca jātāḥ|"},{"book":"rōmiṇaḥ","chapter":"3","verse":"24","text":"ta īśvarasyānugrahād mūlyaṁ vinā khrīṣṭakr̥tēna paritrāṇēna sapuṇyīkr̥tā bhavanti|"},{"book":"rōmiṇaḥ","chapter":"3","verse":"25","text":"yasmāt svaśōṇitēna viśvāsāt pāpanāśakō balī bhavituṁ sa ēva pūrvvam īśvarēṇa niścitaḥ, ittham īśvarīyasahiṣṇutvāt purākr̥tapāpānāṁ mārjjanakaraṇē svīyayāthārthyaṁ tēna prakāśyatē,"},{"book":"rōmiṇaḥ","chapter":"3","verse":"26","text":"varttamānakālīyamapi svayāthārthyaṁ tēna prakāśyatē, aparaṁ yīśau viśvāsinaṁ sapuṇyīkurvvannapi sa yāthārthikastiṣṭhati|"},{"book":"rōmiṇaḥ","chapter":"3","verse":"27","text":"tarhi kutrātmaślāghā? sā dūrīkr̥tā; kayā vyavasthayā? kiṁ kriyārūpavyavasthayā? itthaṁ nahi kintu tat kēvalaviśvāsarūpayā vyavasthayaiva bhavati|"},{"book":"rōmiṇaḥ","chapter":"3","verse":"28","text":"ataēva vyavasthānurūpāḥ kriyā vinā kēvalēna viśvāsēna mānavaḥ sapuṇyīkr̥tō bhavituṁ śaknōtītyasya rāddhāntaṁ darśayāmaḥ|"},{"book":"rōmiṇaḥ","chapter":"3","verse":"29","text":"sa kiṁ kēvalayihūdinām īśvarō bhavati? bhinnadēśinām īśvarō na bhavati? bhinnadēśināmapi bhavati;"},{"book":"rōmiṇaḥ","chapter":"3","verse":"30","text":"yasmād ēka īśvarō viśvāsāt tvakchēdinō viśvāsēnātvakchēdinaśca sapuṇyīkariṣyati|"},{"book":"rōmiṇaḥ","chapter":"3","verse":"31","text":"tarhi viśvāsēna vayaṁ kiṁ vyavasthāṁ lumpāma? itthaṁ na bhavatu vayaṁ vyavasthāṁ saṁsthāpayāma ēva|"}]}