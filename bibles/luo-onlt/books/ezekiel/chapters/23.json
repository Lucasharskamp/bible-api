{"data":[{"book":"Ezekiel","chapter":"23","verse":"1","text":"Wach Jehova Nyasaye nobirona kama:"},{"book":"Ezekiel","chapter":"23","verse":"2","text":"“Wuod dhano, ne nitie mon ariyo mane nyi dhako achiel."},{"book":"Ezekiel","chapter":"23","verse":"3","text":"Negilokore ochode e piny Misri, kendo negichako chodo kapod gin nyiri matindo. Thundegi ne omul kendo ringregi mane pod silili ne odwany e pinyno."},{"book":"Ezekiel","chapter":"23","verse":"4","text":"Nyako maduongʼ ne nyinge Ohola, to nyamingi ne en Oholiba. Ne gin joga kendo neginywolo yawuowi gi nyiri. Ohola en Samaria to Oholiba en Jerusalem."},{"book":"Ezekiel","chapter":"23","verse":"5","text":"“Ohola nohore gi timbe mag chode kane pod en mara; kendo ne en gombo mar chode mathoth gi joherane ma jolweny mag Asuria;"},{"book":"Ezekiel","chapter":"23","verse":"6","text":"mane rwako lewni marambulu gi jotendgi kod jotend jolweny, ma giduto ne gin yawuowi matindo mabeyo moidho farese."},{"book":"Ezekiel","chapter":"23","verse":"7","text":"Nochiwore kaka ochot ne jo-Asuria duto mosomo kendo ne odwanyore gi nyiseche manono duto mag ngʼato angʼata mane chunye gombo."},{"book":"Ezekiel","chapter":"23","verse":"8","text":"Ne ok oweyo ngima mar chode mane ochako kapod en Misri, kuma ne chwo teroree kode kane pod otin, kendo nodwanyo ringrene mane pod silili, kendo nochopo gombo duto mag ringregi kuome."},{"book":"Ezekiel","chapter":"23","verse":"9","text":"“Kuom mano, ne aweye e lwet chotnego, mane gin jo-Asuria, ma gombone noketee."},{"book":"Ezekiel","chapter":"23","verse":"10","text":"Ne gilonye duk, negikawo yawuote gi nyige gidhigo, kendo neginege gi ligangla. Nolokre ngero e kind mon wetene, kendo nonwangʼo kum mowinjore kode."},{"book":"Ezekiel","chapter":"23","verse":"11","text":"“Nyamin mare ma Oholiba kata obedo ni noneno gik mane otimore ni nyamin, to gombone gi chode mare nomedore mi nokethore moloyo nyamin."},{"book":"Ezekiel","chapter":"23","verse":"12","text":"En bende nohewo jo-Asuria gi gombo; kaachiel gi jotendgi, jolweny momanore gi gige kedo, kendo moidho farese; giduto en gin yawuowi maber neno."},{"book":"Ezekiel","chapter":"23","verse":"13","text":"Ne aneno kaka en bende nodwanyore; giduto kargi nyiri ariyo negiluwo yo machalre."},{"book":"Ezekiel","chapter":"23","verse":"14","text":"“To en chodene noyombore. Kane oneno pichni mag joma chwo mogur e kor ot, ma gin pichni mag jo-Kaldea mogor makwar,"},{"book":"Ezekiel","chapter":"23","verse":"15","text":"kotweyo kamba madongo e nungogi kendo korwako kilemba mabeyo e wigi; ka giduto gichalo jotend farese lweny maywayo geche mag, jo-Babulon modak Kaldea."},{"book":"Ezekiel","chapter":"23","verse":"16","text":"Kane onenogi anena nii to nogombogi matek mooro joote irgi nyaka Kaldea."},{"book":"Ezekiel","chapter":"23","verse":"17","text":"Bangʼ mano jo-Babulon nobirone, modhi kode nyaka e kitanda mar chode, kendo ne gidwanye ka gipongʼ gi gombo. Kane jogo osedwanye kamano to ne olokore oweyogi kopongʼ gi mirima."},{"book":"Ezekiel","chapter":"23","verse":"18","text":"Kane odhi nyime kochodo gi wangʼ teko kendo koelo duge ne chwo, ne alokora aweye ka apongʼ gi mirima, mana kaka ne alokora aweyo nyamin."},{"book":"Ezekiel","chapter":"23","verse":"19","text":"To kaka nomedo paro ndalo mane otin, kinde mane en ochot e piny Misri, e kaka nomedo donjo matut e chode."},{"book":"Ezekiel","chapter":"23","verse":"20","text":"Kinde mane en Misri nogombo joma ne timo kode hera, joma duongʼ-gi ne chalo gi mar punda, kendo ma nyodo mane gigolo ne chalo mar faras."},{"book":"Ezekiel","chapter":"23","verse":"21","text":"Omiyo ne in-gi gombo mar chode kane pod in nyako matin e kinde mane in Misri, kane chwo mulo dendi kendo rucho thundeni ma pod tindo."},{"book":"Ezekiel","chapter":"23","verse":"22","text":"“Kuom mano, Oholiba, ma e gima Jehova Nyasaye Manyalo Gik Moko Duto wacho: Abiro wako joherani mondo oked kodi, jogo mane ilokori iweyo ka iyi owangʼ, kendo abiro kelogi mondo giked kodi ka gia koni gi koni;"},{"book":"Ezekiel","chapter":"23","verse":"23","text":"ma gin jo-Babulon, gi jo-Kaldea, chwo duto moa Pekod gi Shoa kod Koa, kaachiel gi jo-Asuria duto kodgi; yawuowi maber neno, ma giduto gin jotelo, jotend jolweny, gi joriemb farese, kod jotelo madongo, ka giduto giidho farese."},{"book":"Ezekiel","chapter":"23","verse":"24","text":"Gibiro bironi gi gig lweny, gi farese maywayo geche to gi oganda maratipo; gibiro kawo ruothegi mondo giked kodi ka gilwori giketi diere, ka gitingʼo kuodi madongo gi matindo, kendo ka girwako ogute mag lweny. Abiro chiwi e lwetgi mondo okumi, kendo gibiro kumi kaluwore gi chikgi giwegi."},{"book":"Ezekiel","chapter":"23","verse":"25","text":"Abiro chomi tir gi mirimba mopongʼ gi nyiego kendo gibiro tiyi gi mirima mapek. Gibiro ngʼado umi gi iti oko, to joma notony e lwetgi nopodhi e dho ligangla. Gibiro kawo yawuoti gi nyigi gidhigo, to jogo kuomu ma notony mach nowangʼ."},{"book":"Ezekiel","chapter":"23","verse":"26","text":"Bende gibiro lonyi duk mi gikaw gik milichorigo ma nengogi tek mi gidhigo."},{"book":"Ezekiel","chapter":"23","verse":"27","text":"Kamano e kaka anatiek timbeni mag chode mane ichako kane pod in Misri. Ok inichak igomb dok e timbenigo, Misri bende ok inichak ipar kendo."},{"book":"Ezekiel","chapter":"23","verse":"28","text":"“Nikech ma e gima Jehova Nyasaye Manyalo Gik Moko Duto wacho: Achiegni chiwi e lwet joma ichayo, kendo e lwet jomane ilokori iweyo ka in-gi mirima."},{"book":"Ezekiel","chapter":"23","verse":"29","text":"Ginibed mamon kodi kendo gibiro kawo gimoro amora ma isetiyone e ngimani duto. Gibiro weyi duk nono li, kendo wichkuot mar chodeni ibiro el e lela."},{"book":"Ezekiel","chapter":"23","verse":"30","text":"Gomboni mar chode ema osekeloni chandruokni, nikech ne ihawo ogendini mamoko gi gombo, kendo nikech ne idwanyori gi nyisechegi manono."},{"book":"Ezekiel","chapter":"23","verse":"31","text":"Iseluwo yor nyameru; emomiyo abiro keto kikombene e lweti."},{"book":"Ezekiel","chapter":"23","verse":"32","text":"“Ma e gima Jehova Nyasaye Manyalo Gik Moko Duto wacho:"},{"book":"Ezekiel","chapter":"23","verse":"33","text":"En kikombe mar mer kod kuyo,"},{"book":"Ezekiel","chapter":"23","verse":"34","text":"Ibiro madhe mi ilungʼe pep;"},{"book":"Ezekiel","chapter":"23","verse":"35","text":"“Emomiyo ma e gima Jehova Nyasaye Manyalo Gik Moko Duto wacho: Nikech wiu osewil koda kendo usejwangʼa, koro nyaka uyud pok maromre gi timbeu mag chode.”"},{"book":"Ezekiel","chapter":"23","verse":"36","text":"Jehova Nyasaye nowachona kama: “Wuod dhano, donge inyalo ngʼado bura ni Ohola gi Oholiba? Ka inyalo timo kamano to chomgi tir gi timbegi mamonogo,"},{"book":"Ezekiel","chapter":"23","verse":"37","text":"nikech giseterore kendo remo ni e lwetgi. Negiterore gi nyisechegi manono; ne gichiwonegi koda ka nyithindgi mane ginywolona, kaka chiembgi."},{"book":"Ezekiel","chapter":"23","verse":"38","text":"Gimachielo magisetimona ema: Gisedwanyo kara maler mar lemo kendo giseketho Sabato maga e odiechiengʼ achiel machalre."},{"book":"Ezekiel","chapter":"23","verse":"39","text":"E odiechiengʼ nogono mane gichiwe nyithindgi kaka misango ni nyisechegi manono, ema negidonjoe e kara maler mar lemo mi gidwanye. Mano e gima negitimo e oda."},{"book":"Ezekiel","chapter":"23","verse":"40","text":"“Bende negioro joote mondo odhi oluong chwo moa e piny mabor mi jogo nobiro. Eka mon ariyogo noluokore mi owiro wangʼ-gi kendo olichore gi gik ma nengogi tek."},{"book":"Ezekiel","chapter":"23","verse":"41","text":"Negibedo e kom molos maber kendo mayom, gi mesa mopedhi maber kama nuketoe ubani mangʼwe ngʼar kaachiel gi modhi mangʼwe ngʼar mane onego bed mara."},{"book":"Ezekiel","chapter":"23","verse":"42","text":"“Bangʼe mahu mar oganda ma ok dew gimoro nowinjo; ne gin jo-Sebea moa e thim kaachiel gi joma chwo mojwangʼore. Ne girwakonegi bangli kendo ne gitweyonegi otembini mabeyo e wigi."},{"book":"Ezekiel","chapter":"23","verse":"43","text":"Eka ne awacho kuom ngʼat mane timbe chode osenurono ni, ‘Koro we giti kode kaka ochot, nikech mano e gima en.’"},{"book":"Ezekiel","chapter":"23","verse":"44","text":"Kendo negiterore kode. Mana kaka chwo terore gi ochode e kaka negiterore gi mon mokethorego, ma gin Ohola gi Oholiba."},{"book":"Ezekiel","chapter":"23","verse":"45","text":"Joma kare nokwed mon-go kuom timbegi mag terruok kod chwero remo, nikech terruok kod chwero remo ni e lwetgi."},{"book":"Ezekiel","chapter":"23","verse":"46","text":"“Ma e gima Jehova Nyasaye Manyalo Gik Moko Duto wacho: Kel oganda mar jo-mahundu mondo omonj-gi kendo oyakgi."},{"book":"Ezekiel","chapter":"23","verse":"47","text":"Ogandago biro chielogi gi kite kendo gibiro negogi gi ligangla mag-gi; gibiro nego yawuotgi gi nyigi, kendo gibiro wangʼo utegi."},{"book":"Ezekiel","chapter":"23","verse":"48","text":"“Omiyo mano e kaka abiro tieko timbe mag chode e pinyno, mondo obed siem ni mon duto kik terre kaka mon ariyogo osetimo."},{"book":"Ezekiel","chapter":"23","verse":"49","text":"Ibiro yudo kum kuom kethruok mari kendo ibiro tingʼo chandruok ma richoni mar lamo nyiseche manono okeloni. Eka iningʼe ni An e Jehova Nyasaye Manyalo Gik Moko Duto.”"}]}