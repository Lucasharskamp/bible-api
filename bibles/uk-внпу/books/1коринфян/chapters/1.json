{"data":[{"book":"1 Коринфян","chapter":"1","verse":"1","text":"Павло, покликаний з волі Божої бути апостолом Христа Ісуса, і брат Состен."},{"book":"1 Коринфян","chapter":"1","verse":"2","text":"Церкві Божій в Коринфі, тим, хто освячений у Христі Ісусі та покликаний бути Його святим народом, разом з усіма, хто призиває в будь-якому місці ім’я нашого Господа Ісуса Христа – Господа їхнього й нашого."},{"book":"1 Коринфян","chapter":"1","verse":"3","text":"Благодать вам і мир від Бога, нашого Отця, і від Господа Ісуса Христа."},{"book":"1 Коринфян","chapter":"1","verse":"4","text":"Я завжди дякую моєму Богові за вас і за Його благодать, надану вам у Христі Ісусі."},{"book":"1 Коринфян","chapter":"1","verse":"5","text":"Бо в Ньому ви збагатились у всьому: і в усякому слові, і в усякому знанні,"},{"book":"1 Коринфян","chapter":"1","verse":"6","text":"оскільки свідчення про Христа підтвердилося у вас."},{"book":"1 Коринфян","chapter":"1","verse":"7","text":"Тож вам, що очікуєте з’явлення нашого Господа Ісуса Христа, не бракує жодного дару благодаті."},{"book":"1 Коринфян","chapter":"1","verse":"8","text":"Він зміцнить вас до кінця, щоб ви були невинними в День нашого Господа Ісуса Христа."},{"book":"1 Коринфян","chapter":"1","verse":"9","text":"Вірний Бог, через Якого ви покликані до спільності з Його Сином Ісусом Христом, нашим Господом."},{"book":"1 Коринфян","chapter":"1","verse":"10","text":"Закликаю вас, брати, іменем нашого Господа Ісуса Христа, щоб ви всі говорили одне й щоб не було між вами розділень, натомість майте цілковиту єдність у думках і розумінні."},{"book":"1 Коринфян","chapter":"1","verse":"11","text":"Адже, брати мої, люди Хлої доповіли мені, що між вами існують сварки."},{"book":"1 Коринфян","chapter":"1","verse":"12","text":"Я маю на увазі, що одні з вас кажуть: «Я – Павла!», інші: «Я – Аполлоса!», ще інші: «Я – Кифи!1:12 Тобто Петра.» або: «Я – Христа!»"},{"book":"1 Коринфян","chapter":"1","verse":"13","text":"Невже Христос поділений? Чи, може, Павло був розіп’ятий за вас? Чи, може, ви в ім’я Павла були хрещені?"},{"book":"1 Коринфян","chapter":"1","verse":"14","text":"Я дякую Богові за те, що не хрестив жодного з вас, окрім Криспа та Гая,"},{"book":"1 Коринфян","chapter":"1","verse":"15","text":"щоб ніхто не сказав, що ви були хрещені в моє ім’я."},{"book":"1 Коринфян","chapter":"1","verse":"16","text":"Щоправда, я охрестив і дім Стефана, але не знаю, чи хрестив я ще когось іншого."},{"book":"1 Коринфян","chapter":"1","verse":"17","text":"Бо Христос послав мене не хрестити, а звіщати Добру Звістку, причому не мудрістю красномовства, щоб хрест Христа не був позбавлений своєї сили."},{"book":"1 Коринфян","chapter":"1","verse":"18","text":"Адже звістка хреста1:18 Або: слово про хрест. – це безумство для тих, хто гине, але для нас, спасенних, – це Божа сила."},{"book":"1 Коринфян","chapter":"1","verse":"19","text":"Бо написано:"},{"book":"1 Коринфян","chapter":"1","verse":"20","text":"Де мудрець? Де книжник? Де мислитель цього віку? Хіба Бог не обернув на безумство мудрість світу?"},{"book":"1 Коринфян","chapter":"1","verse":"21","text":"Оскільки за великою мудрістю Бога світ, незважаючи на всю свою мудрість, так і не зміг пізнати Бога, то до вподоби було Богу спасти тих, хто вірить, через безумство проповіді Доброї Звістки."},{"book":"1 Коринфян","chapter":"1","verse":"22","text":"Бо юдеї вимагають знаків, греки шукають мудрості,"},{"book":"1 Коринфян","chapter":"1","verse":"23","text":"а ми проповідуємо розіп’ятого Христа – камінь спотикання для юдеїв і безумство для язичників."},{"book":"1 Коринфян","chapter":"1","verse":"24","text":"Але для покликаних – чи то юдеїв, чи то греків – Христос є силою та мудрістю Бога."},{"book":"1 Коринфян","chapter":"1","verse":"25","text":"Адже Боже безумство мудріше від людей і Божа слабкість сильніша від людей."},{"book":"1 Коринфян","chapter":"1","verse":"26","text":"Брати, зверніть увагу на ваше покликання: серед вас небагато по-людському мудрих1:26 Буквально: мудрих за тілом., небагато сильних, небагато вельможних."},{"book":"1 Коринфян","chapter":"1","verse":"27","text":"Але Бог обрав безумне світу, щоб осоромити мудрих, і Бог обрав слабке світу, щоб осоромити сильних."},{"book":"1 Коринфян","chapter":"1","verse":"28","text":"Бог обрав низьке та зневажене світу, те, чого ніби не існує, аби скасувати те, що існує,"},{"book":"1 Коринфян","chapter":"1","verse":"29","text":"щоб жодна людина не вихвалялася перед Богом."},{"book":"1 Коринфян","chapter":"1","verse":"30","text":"Завдяки Йому ви знаходитесь у Христі Ісусі, Який став для нас мудрістю від Бога, праведністю, святістю та відкупленням,"},{"book":"1 Коринфян","chapter":"1","verse":"31","text":"адже написано: «Той, хто вихваляється, нехай вихваляється в Господі»1:31 Див. Єр. 9:24.."}]}