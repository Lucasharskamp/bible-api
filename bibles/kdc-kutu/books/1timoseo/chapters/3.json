{"data":[{"book":"1 Timoseo","chapter":"3","verse":"1","text":"Ulonzi uno wa ukweli, munhu yosulukila kuwa mulangulizi wa kibumbila cha wanhu wamtogole Yesu, kosulukila sang'hano inogile."},{"book":"1 Timoseo","chapter":"3","verse":"2","text":"Mulangulizi wa kibumbila cha wanhu wamtogole Yesu kolondeka sekeyalongigwe vihile na wanhu, kolondeka yawe na mwehe imoja, yailongoze mwenyego na yawe na nzewele, yawe kotegelezigwa na yawagoneke wanhu baki mng'anda mmwake na yadahe kufundiza wanhu."},{"book":"1 Timoseo","chapter":"3","verse":"3","text":"Sekeyakoligwe hebu ndwagi, lakini yawe muhole na kukala moyo hole na wanhu, kolondeka sekeyazinogele sente."},{"book":"1 Timoseo","chapter":"3","verse":"4","text":"Kolondeka yawe munhu yodaha kuwalongoza goya wanhu wa mng'anda mmwake na kuwatenda wanage wamtegeleze kwa kila kinhu."},{"book":"1 Timoseo","chapter":"3","verse":"5","text":"Kamba munhu hadaha kuwalongoza goya wanhu wa mng'anda mmwake, kodahaze kuwalola goya wanhu wa Mulungu?"},{"book":"1 Timoseo","chapter":"3","verse":"6","text":"Kolondeka sekeyawe munhu yamtogole Yesu sambi sambi, kwavija kodaha kuitapa na kutagusigwa kamba viyatagusigwe Mwenembago."},{"book":"1 Timoseo","chapter":"3","verse":"7","text":"Kolondeka yawe munhu yotegelezigwa na wanhu weli kunze ya mting'hano wa wanhu wamtogole Yesu, muladi sekeyehuligwe na kwingila mumtego wa Mwenembago."},{"book":"1 Timoseo","chapter":"3","verse":"8","text":"Watazaji wa wanhu wamtogole Yesu wolondeka wawe na tabiya inogile na watamaniligwe, sekewang'we ng'hani hebu umelo wa sente."},{"book":"1 Timoseo","chapter":"3","verse":"9","text":"Wolondeka wagoge ukweli wa kutamanila ugubuligwe kwa mizoyo ileka kutagusa kuwa wabananga."},{"book":"1 Timoseo","chapter":"3","verse":"10","text":"Tanhu wolondeka wagezigwe, wahakoneka wofaya wasang'hane kamba watazaji wa kibumbila cha wanhu wamtogole Yesu."},{"book":"1 Timoseo","chapter":"3","verse":"11","text":"Vivija wehe zao wolondeka wawe na tabiya inogile sekewawalonge wanhu vihile, wailongoze wenyego na wotenda gaja gawalongile mzimbuli zose."},{"book":"1 Timoseo","chapter":"3","verse":"12","text":"Mtazaji wa kibumbila cha wanhu wamtogole Yesu yawe na mwehe imoja na yadahe kuwalongoza goya wanage na wanhu wose wokala mng'anda yake."},{"book":"1 Timoseo","chapter":"3","verse":"13","text":"Watazaji wosang'hana goya sang'hano yao, wodaha kwima goya na wodaha kulonga kwa kugangamala mbuli ya kutamanila kwao kwa Yesu Kilisito."},{"book":"1 Timoseo","chapter":"3","verse":"14","text":"Vinikwandika baluwa ino, nogesa kwiza kumwako sambi baha."},{"book":"1 Timoseo","chapter":"3","verse":"15","text":"Lakini nahakawa, baluwa ino yowalongela vija viilondeka tweye tusang'hane mna ing'anda ya Mulungu nayo ayo wanhu wamtogole Mulungu yeli mgima, yeli mhanda na chandusilo cha ukweli wose."},{"book":"1 Timoseo","chapter":"3","verse":"16","text":"Kuduhu shaka mbuli ya vinhu vifisigwe va kutamanila kwetu."}]}