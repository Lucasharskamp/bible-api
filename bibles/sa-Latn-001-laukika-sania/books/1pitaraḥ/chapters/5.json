{"data":[{"book":"1 pitaraḥ","chapter":"5","verse":"1","text":"khrīṣṭasya kleśānāṁ sākṣī prakāśiṣyamāṇasya pratāpasyāṁśī prācīnaścāhaṁ yuṣmākaṁ prācīnān vinīyedaṁ vadāmi|"},{"book":"1 pitaraḥ","chapter":"5","verse":"2","text":"yuṣmākaṁ madhyavarttī ya īśvarasya meṣavṛndo yūyaṁ taṁ pālayata tasya vīkṣaṇaṁ kuruta ca, āvaśyakatvena nahi kintu svecchāto na va kulobhena kintvicchukamanasā|"},{"book":"1 pitaraḥ","chapter":"5","verse":"3","text":"aparam aṁśānām adhikāriṇa iva na prabhavata kintu vṛndasya dṛṣṭāntasvarūpā bhavata|"},{"book":"1 pitaraḥ","chapter":"5","verse":"4","text":"tena pradhānapālaka upasthite yūyam amlānaṁ gauravakirīṭaṁ lapsyadhve|"},{"book":"1 pitaraḥ","chapter":"5","verse":"5","text":"he yuvānaḥ, yūyamapi prācīnalokānāṁ vaśyā bhavata sarvve ca sarvveṣāṁ vaśībhūya namratābharaṇena bhūṣitā bhavata, yataḥ,ātmābhimānilokānāṁ vipakṣo bhavatīśvaraḥ| kintu tenaiva namrebhyaḥ prasādād dīyate varaḥ|"},{"book":"1 pitaraḥ","chapter":"5","verse":"6","text":"ato yūyam īśvarasya balavatkarasyādho namrībhūya tiṣṭhata tena sa ucitasamaye yuṣmān uccīkariṣyati|"},{"book":"1 pitaraḥ","chapter":"5","verse":"7","text":"yūyaṁ sarvvacintāṁ tasmin nikṣipata yataḥ sa yuṣmān prati cintayati|"},{"book":"1 pitaraḥ","chapter":"5","verse":"8","text":"yūyaṁ prabuddhā jāgrataśca tiṣṭhata yato yuṣmākaṁ prativādī yaḥ śayatānaḥ sa garjjanakārī siṁha iva paryyaṭan kaṁ grasiṣyāmīti mṛgayate,"},{"book":"1 pitaraḥ","chapter":"5","verse":"9","text":"ato viśvāse susthirāstiṣṭhantastena sārddhaṁ yudhyata, yuṣmākaṁ jagannivāsibhrātṛṣvapi tādṛśāḥ kleśā varttanta iti jānīta|"},{"book":"1 pitaraḥ","chapter":"5","verse":"10","text":"kṣaṇikaduḥkhabhogāt param asmabhyaṁ khrīṣṭena yīśunā svakīyānantagauravadānārthaṁ yo'smān āhūtavān sa sarvvānugrāhīśvaraḥ svayaṁ yuṣmān siddhān sthirān sabalān niścalāṁśca karotu|"},{"book":"1 pitaraḥ","chapter":"5","verse":"11","text":"tasya gauravaṁ parākramaścānantakālaṁ yāvad bhūyāt| āmen|"},{"book":"1 pitaraḥ","chapter":"5","verse":"12","text":"yaḥ silvāno (manye) yuṣmākaṁ viśvāsyo bhrātā bhavati tadvārāhaṁ saṁkṣepeṇa likhitvā yuṣmān vinītavān yūyañca yasmin adhitiṣṭhatha sa eveśvarasya satyo 'nugraha iti pramāṇaṁ dattavān|"},{"book":"1 pitaraḥ","chapter":"5","verse":"13","text":"yuṣmābhiḥ sahābhirucitā yā samiti rbābili vidyate sā mama putro mārkaśca yuṣmān namaskāraṁ vedayati|"},{"book":"1 pitaraḥ","chapter":"5","verse":"14","text":"yūyaṁ premacumbanena parasparaṁ namaskuruta| yīśukhrīṣṭāśritānāṁ yuṣmākaṁ sarvveṣāṁ śānti rbhūyāt| āmen|"}]}