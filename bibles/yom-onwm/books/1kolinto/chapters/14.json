{"data":[{"book":"1 Kolinto","chapter":"14","verse":"1","text":"Luluta tomba luzolo, lulomba diaka makaba ma Pheve. Vayi mboti luluta tomba dikaba di bikula."},{"book":"1 Kolinto","chapter":"14","verse":"2","text":"Mutu wowo widi dikaba di tuba zimbembo zi phila mu phila, kuidi Nzambi kantuba vayi bika kuidi batu. Kadi mutu kalendi kunsudika ko ; vayi mu Pheve wulembo tubi mambu matsueki."},{"book":"1 Kolinto","chapter":"14","verse":"3","text":"Vayi mutu wowo wumbikulanga kuidi batu kantuba, wunkindisanga minu kiawu, wuntunganga batu ayi wukubabombanga."},{"book":"1 Kolinto","chapter":"14","verse":"4","text":"Mutu wowo wuntubanga zimbembo zi phila mu phila wukukikindisanga niandi veka. Vayi mutu wowo wumbikulanga, wukudisanga dibundu mu minu."},{"book":"1 Kolinto","chapter":"14","verse":"5","text":"Thidi ti beno boso luba ayi dikaba di tubanga zimbembo zi phila mu phila vayi ndutidi zola ti beno babo lubikula. Dikaba di bikula dilutidi mfunu ayi dikaba dituba zimbembo zi phila mu phila. Muaki dikaba beni dimbanga mfunu enati mutu wowo wuntuba wulenda sudikisa mambu momo makatubidi mu diambu dibundu ditungu."},{"book":"1 Kolinto","chapter":"14","verse":"6","text":"Diawu bakhomba, enati ndizidi kuidi beno ayi ndikuluyolukila mu zimbembo zi phila mu phila, buna ndandu mbi lulenda baka mu minu enati ndikadi kuluyolukila mu mambu momo Nzambi kalembo mbonisa voti mu mambu ma diela, voti mu mambu ma mbikudulu voti mu mambu ma ndongolo ?"},{"book":"1 Kolinto","chapter":"14","verse":"7","text":"Tubonga kifuani ki bisiku bi miziki bikambulu luzingu, banga flute votingitale. Enati bitotulanga ko ningu wuviakana, buna buevi tulenda zabilamambu momo malembo siku mu flute voti mu ngitale ?"},{"book":"1 Kolinto","chapter":"14","verse":"8","text":"Voti enati tulumbeta14.8 Minsekudi minkaka minyolukila tulumbeta va buangu ki tulumbeta. yitotulanga ko ningu wunwakana bumboti, buna nani wulenda kubama mu kuenda nuana mvita e ?"},{"book":"1 Kolinto","chapter":"14","verse":"9","text":"Bobuawu kuidi beno. Enati lunyolukila mu zimbembo zi phila mu phila buna buevi balenda zabila mambu momo lutidi tuba bu lulembo totula mambu mankambu wakana bumboti e ?"},{"book":"1 Kolinto","chapter":"14","verse":"10","text":"Zimbembo bawombo zidi va ntoto wawu, ayi zidi ziviakana, vayi kadi mbembo yimosi mu zizioso yikambulu mfunu."},{"book":"1 Kolinto","chapter":"14","verse":"11","text":"Vayi kuidi minu, enati ndikadi zaba mbembo yoyo yi balembo khambila mambu, buna mutu wowo wuntuba mbembo beni weka nzenza kuidi minu ayi minu mamvama ndidi nzenza kuidi niandi."},{"book":"1 Kolinto","chapter":"14","verse":"12","text":"Bu luidi phuila mu baka makaba ma Pheve Yinlongo, lumatombanga buwombo vayi lumatombila mu diambu makudisa Dibundu mu minu."},{"book":"1 Kolinto","chapter":"14","verse":"13","text":"Diawu enati mutu beki dikaba di tuba mu mbembo yikambu zabakana, bika kasambila mu diambu kabaka dikaba di sudikisila mambu momo katubidi."},{"book":"1 Kolinto","chapter":"14","verse":"14","text":"Bila, enati ndinsambila mu mbembo yikambu zabakana, buna Pheve ama kaka yidi mu lusambulu vayi diela diama dikadi baka kadi kima."},{"book":"1 Kolinto","chapter":"14","verse":"15","text":"Mbi mfueti vanga ? Ndiela sambilanga mu Pheve ama vayi ndielasambilanga diaka mu diela diama. Ndiela yimbidilanga Nzambi mu Phevevayi ndiela yimbidila diaka mu diela diama."},{"book":"1 Kolinto","chapter":"14","verse":"16","text":"Enati wulembo vutudila Nzambi matondo mu Pheve kaka, buna buevi mutu, widi mu dibundu, wukambu longa kalenda vutudila “Ameni” mu lusambulu luaku lu mvutudulu matondo e ? Bila kakadi sudika mambu momo wulembo tubi."},{"book":"1 Kolinto","chapter":"14","verse":"17","text":"Banza ti lusambulu lumvutudulu matondo kuidi Nzambi luidi lumboti, vayi wunkaka kakadi kula mu minu."},{"book":"1 Kolinto","chapter":"14","verse":"18","text":"Ndimvutulanga matondo mawombo kuidi Nzambi, bila ndiluviokidi beno boso mu tuba zimbembo zikambulu zabakana."},{"book":"1 Kolinto","chapter":"14","verse":"19","text":"Vayi mu lukutukunu, ndinzolanga kuwombo tuba mambu matanu malenda sudika batu boso, mu diambu di longa bankaka ayi mu tuba kumi di mili di mambu mu mbembo yikambu zabakana."},{"book":"1 Kolinto","chapter":"14","verse":"20","text":"Zikhomba, lubika ba banga bana balezi mu diela dieno vayi lukituka bana balezi mu vanganga mambu mambimbi ; vayi luba bakulutu mu diela dieno."},{"book":"1 Kolinto","chapter":"14","verse":"21","text":"Masonama mu mina ti :"},{"book":"1 Kolinto","chapter":"14","verse":"22","text":"Diawu dikaba di tuba zimbembo zi phila mu phila didi dimbu mu diambu di bawu bakambu wilukila vayi disi dimbu ko kuidi bawu bawilukila. Vayi dikaba di bikula didi dimbu kuidi bawu bawilukila vayi disi dimbu ko kuidi bawu bakambu wilukila."},{"book":"1 Kolinto","chapter":"14","verse":"23","text":"Enati dibundu dioso dikutikini va kimosi ayi batu boso beka tuba zimbembo zi phila mu phila vayi zimbukila batu bakambu longa voti bakambu wilukila bakotidi, keti buna siba banzila ti beno babo lumeni lawuka e ?"},{"book":"1 Kolinto","chapter":"14","verse":"24","text":"Vayi enati batu boso balembo bikula, mutu wukambu wilukila voti wukambu longa bu kakotidi buna maka kimona mutu wu masumu ayi mayindu mandi ma ntima mama nsambisa."},{"book":"1 Kolinto","chapter":"14","verse":"25","text":"Matsueki ma ntimꞌandi mela totolo va nganda. Buna wela fukama, wela yinika zizi kiandi mu kembisa Nzambi ayi wela tuba : “Bukiedika Nzambi widi yeno.”"},{"book":"1 Kolinto","chapter":"14","verse":"26","text":"Zikhomba, mbi bivanga e ? Bu lunkutakananga, wumosi makayimbila, wunkaka makalonga, wunkaka maka tuba mu zimbembo zi phila mu phila, wunkaka maka tuba mambu kasongolo, wunkaka sudikisa zimbembo zi philamu phila. Bika mambu moso momo maba mu diambu di thungulu yi dibundu."},{"book":"1 Kolinto","chapter":"14","verse":"27","text":"Enati batu balembo tubi mu mbembo yi nzenza, baba batu buadi vayi babika vioka batatu, ayi bika kadika mutu katuba mu yandi thangu ayi bulutidi mboti vaba mutu wulenda sudikisa mambu malembo yoloko."},{"book":"1 Kolinto","chapter":"14","verse":"28","text":"Vayi enati vasi ko mutu wulenda sudikisa mambu malembo tubu buna bulutidi fuana kuidi mutu widi dikaba di tuba zimbembo zi phila mu phila mu dimbama mu dibundu. Bika katuba mu diambu di niandi veka ayi mu diambu di Nzambi."},{"book":"1 Kolinto","chapter":"14","verse":"29","text":"Mu diambu di mimbikudi, bika batu buadi voti batu batatu batuba bosi bika bankaka bafiongunina."},{"book":"1 Kolinto","chapter":"14","verse":"30","text":"Enati mutu wunkaka widi mu lukutukunu songolo mambu mu thangu mutu wunkaka kalembo tubi, buna bika mutu wowo wutheti kadimbama."},{"book":"1 Kolinto","chapter":"14","verse":"31","text":"Bila beno boso lulenda kueno bikula kadika mutu mu yandi thangumuingi batu boso balonguka ayi bakindusu."},{"book":"1 Kolinto","chapter":"14","verse":"32","text":"Bila mimbikudi minyadilanga ziphevi zi mimbikudi."},{"book":"1 Kolinto","chapter":"14","verse":"33","text":"Bila Nzambi kasi Nzambi yi divunzi ko vayi Nzambi yi ndembama. Banga buididi mu mabundu moso ma banlongo,"},{"book":"1 Kolinto","chapter":"14","verse":"34","text":"bika baketo badimbama mu zikhutukunu. Bila basi ko minsua miyolukila vayi bafueti tumama banga bueti tubila Mina."},{"book":"1 Kolinto","chapter":"14","verse":"35","text":"Enati batidi longuka, bika bayuvula babakala bawu mu zinzo ziawu ; bila didi diambu di tsoni kuidi nketo mu tuba mu lukutukunu."},{"book":"1 Kolinto","chapter":"14","verse":"36","text":"Kuidi beno kutotukila mambu ma Nzambi ? Voti kuidi beno kaka mayiza e ?"},{"book":"1 Kolinto","chapter":"14","verse":"37","text":"Enati mutu wulembo yindula ti widi mbikudi voti weti diatusu kuidi Pheve, buna bika kazaba ti mambu mama tsonikini madi thumunu yi niandi veka Pfumu."},{"book":"1 Kolinto","chapter":"14","verse":"38","text":"Vayi enati mutu kasi zaba mawu ko ; buna bika kabika kuandi zaba mawu."},{"book":"1 Kolinto","chapter":"14","verse":"39","text":"Diawu bakhomba lunuanina dikaba di bikula ayi kadi kandika dikaba di yoluka zimbembo zi phila mu phila."},{"book":"1 Kolinto","chapter":"14","verse":"40","text":"Vayi bika mambu moso mavangimina mu lukinzu, ayi mu kambu divunzi."}]}