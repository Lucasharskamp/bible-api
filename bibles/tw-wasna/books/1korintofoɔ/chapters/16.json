{"data":[{"book":"1 Korintofoɔ","chapter":"16","verse":"1","text":"Asɛm a ɛfa ɛtoɔ a wɔbɛyi de aboa Onyankopɔn asafo mma a wɔwɔ Yudea ho no nie: Ɛsɛ sɛ moyɛ deɛ meka mekyerɛɛ Galati asafo ahodoɔ sɛ wɔnyɛ no bi."},{"book":"1 Korintofoɔ","chapter":"16","verse":"2","text":"Kwasiada biara, sika a moanya no, momfa bi nsie baabi sɛdeɛ meba mo nkyɛn a, ɛremma monyi toɔ."},{"book":"1 Korintofoɔ","chapter":"16","verse":"3","text":"Sɛ meba hɔ a, mɛtwerɛ adansedie krataa mede asoma nnipa a mopene so sɛ mensoma wɔn, na wɔabɛgye mo akyɛdeɛ no de akɔ Yerusalem."},{"book":"1 Korintofoɔ","chapter":"16","verse":"4","text":"Sɛ ɛho hia sɛ me ne wɔn ba a, me ne wɔn bɛba."},{"book":"1 Korintofoɔ","chapter":"16","verse":"5","text":"Sɛ mefiri Makedonia a na mɛba mo nkyɛn, ɛfiri sɛ, mɛfa hɔ."},{"book":"1 Korintofoɔ","chapter":"16","verse":"6","text":"Ebia, mɛdi nna kakra wɔ mo nkyɛn. Ebia, mɛdi awɔberɛ no wɔ mo nkyɛn. Ɛno akyi moaboa me ama makɔ baabiara a mepɛ sɛ mekɔ."},{"book":"1 Korintofoɔ","chapter":"16","verse":"7","text":"Mempɛ sɛ medi nna tiaa bi mo nkyɛn. Na mmom, mewɔ anidasoɔ sɛ, sɛ Awurade pɛ a, mɛtena mo nkyɛn akyɛre."},{"book":"1 Korintofoɔ","chapter":"16","verse":"8","text":"Nanso, mɛtena Efeso ha yi akɔsi Pentekoste da no."},{"book":"1 Korintofoɔ","chapter":"16","verse":"9","text":"Ɛwom sɛ wɔn a wɔasɔre atia me dɔɔso deɛ, nanso akwan pa a mɛtumi mafa so madi dwuma pa wɔ ha."},{"book":"1 Korintofoɔ","chapter":"16","verse":"10","text":"Sɛ Timoteo ba mo nkyɛn wɔ ha a, monsom no hɔhoɔ, ɛfiri sɛ, ɔreyɛ Awurade adwuma sɛdeɛ meyɛ yi ara."},{"book":"1 Korintofoɔ","chapter":"16","verse":"11","text":"Obiara mmu no abomfiaa, na mmom, mommoa no na ɔntu ne kwan yi asomdwoeɛ mu na watumi asane abɛka me nsa, ɛfiri sɛ, merehwɛ ɔne anuanom no anim."},{"book":"1 Korintofoɔ","chapter":"16","verse":"12","text":"Ɛfa onua Apolo ho nso, metaa hyɛ no nkuran sɛ ɔne anuanom a aka no ntaa nsra mo, nanso ɔnyɛɛ nʼadwene sɛ ɔbɛba seesei ara. Sɛ ɔnya ɛkwan deɛ a, ɔbɛba."},{"book":"1 Korintofoɔ","chapter":"16","verse":"13","text":"Monnwɛn, momma mo gyidie mu nyɛ den; mo bo nyɛ duru na monnya ahoɔden."},{"book":"1 Korintofoɔ","chapter":"16","verse":"14","text":"Momfa ɔdɔ nyɛ mo nnwuma nyinaa."},{"book":"1 Korintofoɔ","chapter":"16","verse":"15","text":"Monim Stefana ne ne fiefoɔ ho asɛm. Wɔyɛ nnipa a wɔdane bɛyɛɛ Akristofoɔ ɛkan wɔ Hela na wɔde wɔn ho ama Onyankopɔn adwumayɛfoɔ. Mesrɛ mo, me nuanom,"},{"book":"1 Korintofoɔ","chapter":"16","verse":"16","text":"sɛ monni nnipa a wɔte saa ne wɔn a wɔdi saa dwuma no bi na wɔne wɔn som no akyi."},{"book":"1 Korintofoɔ","chapter":"16","verse":"17","text":"Mʼani gye Stefana, Fortunato ne Akaiko ba a wɔbaeɛ no ho. Wɔbɛsii mo anan"},{"book":"1 Korintofoɔ","chapter":"16","verse":"18","text":"na wɔama mʼani agye sɛdeɛ wɔmaa mo ani gyeeɛ no ara pɛ. Ɛsɛ sɛ yɛkae nnipa a wɔte saa no."},{"book":"1 Korintofoɔ","chapter":"16","verse":"19","text":"Asafo a wɔwɔ Asia no kyea mo."},{"book":"1 Korintofoɔ","chapter":"16","verse":"20","text":"Anuanom a wɔwɔ ha no kyea mo."},{"book":"1 Korintofoɔ","chapter":"16","verse":"21","text":"Me ara me nsa ano atwerɛ nie: Me Paulo, mekyea mo."},{"book":"1 Korintofoɔ","chapter":"16","verse":"22","text":"Obiara a ɔnnɔ Awurade no, nnome mmra ne so. Marana-ta “Yɛn Awurade bra!”"},{"book":"1 Korintofoɔ","chapter":"16","verse":"23","text":"Awurade Yesu adom mmra mo so."},{"book":"1 Korintofoɔ","chapter":"16","verse":"24","text":"Me dɔ nka mo nyinaa wɔ Kristo Yesu mu. Amen."}]}