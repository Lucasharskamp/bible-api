{"data":[{"book":"Mose 1","chapter":"16","verse":"1","text":"Vi aɖeke menɔ Sarai kple Abram si o. Ke Egipte nyɔnudɔla aɖe nɔ Sarai si. Eŋkɔe nye Hagar."},{"book":"Mose 1","chapter":"16","verse":"2","text":"Ale Sarai gblɔ na Abram be, “Yehowa te vim. Yi nàdɔ nye kosi gbɔ, ɖewohĩ mado ƒome to edzi.”"},{"book":"Mose 1","chapter":"16","verse":"3","text":"Ale esi Abram nɔ Kanaan ƒe ewo megbe la, srɔ̃a, Sarai, tsɔ eƒe Egipte kosi, Hagar na srɔ̃ŋutsua be wòanye srɔ̃a."},{"book":"Mose 1","chapter":"16","verse":"4","text":"Ale Abram dɔ Hagar gbɔ, eye wòfɔ fu. Esi Hagar kpɔ be yefɔ fu la, dadagbɔgbɔ aɖe va ɖo eme, eye megabua eƒe aƒenɔ Sarai o."},{"book":"Mose 1","chapter":"16","verse":"5","text":"Le esia ta Sarai gblɔ na Abram be, “Wò vodadae na be nye kosi la doa vlom, togbɔ be nye ŋutɔe tsɔe na wò hã. Yehowa nadrɔ̃ ʋɔnu le nye kpli wò dome.”"},{"book":"Mose 1","chapter":"16","verse":"6","text":"Abram ɖo eŋu be, “Meɖe mɔ na wò be nàhe to na kosi la ale si nèbu be edze.” Ale Sarai wɔ funyafunya Hagar ale gbegbe be wòsi dzo."},{"book":"Mose 1","chapter":"16","verse":"7","text":"Yehowa ƒe dɔla aɖe kpɔe wòtsi tsitre ɖe vudo aɖe to le Sur mɔ dzi."},{"book":"Mose 1","chapter":"16","verse":"8","text":"Ale wòbiae be, “Hagar, Sarai ƒe kosi, afi ka nètso, eye afi ka yim nèle?”"},{"book":"Mose 1","chapter":"16","verse":"9","text":"Yehowa ƒe dɔla la yi edzi gblɔ nɛ be, “Trɔ nàyi wò aƒenɔ gbɔ, eye nàbɔbɔ ɖokuiwò nɛ,"},{"book":"Mose 1","chapter":"16","verse":"10","text":"elabena mana dukɔ gã aɖe nado tso mewò."},{"book":"Mose 1","chapter":"16","verse":"11","text":"Fifia, èfɔ fu; àdzi ŋutsuvi. Na ŋkɔe be Ismael, si gɔmee nye, ‘Mawu see,’ elabena Yehowa se wò konyifafa."},{"book":"Mose 1","chapter":"16","verse":"12","text":"Viwò sia anye vi dzeaglã aɖe, eye wòawɔ nu glalaglalã abe tedzi dzeaglã ene! Atsi tsitre ɖe ame sia ame ŋu, eye nenema ke ame sia ame hã atsi tsitre ɖe eŋu. Ke hã la, anɔ teƒe ɖeka kple nɔvia bubuawo.”"},{"book":"Mose 1","chapter":"16","verse":"13","text":"Hagar bia eɖokui be, “Ɖe mekpɔ Mawu ŋkume kple ŋkume hafi gale agbe be maƒo nu tso eŋua?” Eya ta eyɔ Yehowa ame si ƒo nu kpli la be, “Mawu si kpɔa nu.”"},{"book":"Mose 1","chapter":"16","verse":"14","text":"Emegbe la, wona ŋkɔ vudo ma be Beer Lahai Roi si gɔmee nye, “Ame si le agbe, eye wòkpɔm la ƒe vudo.” Ele Kades kple Bered dome."},{"book":"Mose 1","chapter":"16","verse":"15","text":"Hagar dzi ŋutsuvi na Abram, eye Abram na ŋkɔe be Ismael."},{"book":"Mose 1","chapter":"16","verse":"16","text":"Abram xɔ ƒe blaenyi-vɔ-ade esi Hagar dzi Ismael nɛ."}]}