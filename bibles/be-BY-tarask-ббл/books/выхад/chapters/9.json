{"data":[{"book":"ВЫХАД","chapter":"9","verse":"1","text":"І сказаў Гасподзь Майсею: ідзі да фараона і скажы яму: так кажа Гасподзь, Бог Габрэяў: адпусьці народ Мой, каб ён учыніў Мне служэньне;"},{"book":"ВЫХАД","chapter":"9","verse":"2","text":"бо калі ты не захочаш адпусьціць і яшчэ будзеш трымаць яго,"},{"book":"ВЫХАД","chapter":"9","verse":"3","text":"дык вось, рука Гасподняя будзе на быдле тваім, якое ў полі, на конях, на аслах, на вярблюдах, на валах і авечках: будзе згубная пошасьць вельмі цяжкая;"},{"book":"ВЫХАД","chapter":"9","verse":"4","text":"і падзеліць Гасподзь паміж быдлам Ізраільскім і быдлам Егіпецкім, і з усяго сыноў Ізраілевых не памрэ нічога."},{"book":"ВЫХАД","chapter":"9","verse":"5","text":"І назначыў Гасподзь час, сказаўшы: заўтра зробіць гэта Гасподзь у зямлі гэтай."},{"book":"ВЫХАД","chapter":"9","verse":"6","text":"І зрабіў гэта Гасподзь на другі дзень, і паздыхала ўсё быдла Егіпецкае; а з быдла сыноў Ізраілевых не памерла нічога."},{"book":"ВЫХАД","chapter":"9","verse":"7","text":"Фараон паслаў даведацца, і вось з быдла сыноў Ізраілевых ня здохла нічога. Але сэрца фараонава жорстка зацялося, і ён не адпусьціў народу."},{"book":"ВЫХАД","chapter":"9","verse":"8","text":"І сказаў Гасподзь Майсею і Аарону: вазьмеце па поўнай жмені попелу зь печы, і хай кіне яго Майсей пад неба на вачах у фараона;"},{"book":"ВЫХАД","chapter":"9","verse":"9","text":"і падымецца пыл па ўсёй зямлі Егіпецкай, і будзе на людзях і на быдле запаленьне з нарывамі, ва ўсёй зямлі Егіпецкай."},{"book":"ВЫХАД","chapter":"9","verse":"10","text":"Яны ўзялі попелу зь печы і сталі перад абліччам фараона. Майсей кінуў яго пад неба, і зрабілася запаленьне з нарывамі на людзях і на быдле."},{"book":"ВЫХАД","chapter":"9","verse":"11","text":"І не маглі магі ўстояць перад Майсеем з прычыны запаленьня, бо запаленьне было на магах і на ўсіх Егіпцянах."},{"book":"ВЫХАД","chapter":"9","verse":"12","text":"Але Гасподзь ачэрсьцьвіў сэрца фараона, і ён не паслухаўся іх, як і казаў Гасподзь Майсею."},{"book":"ВЫХАД","chapter":"9","verse":"13","text":"І сказаў Гасподзь Майсею: заўтра ўстань рана і зьявіся перад аблічча фараона і скажы яму: так кажа Гасподзь, Бог Габрэяў: адпусьці народ Мой, каб ён учыніў Мне служэньне;"},{"book":"ВЫХАД","chapter":"9","verse":"14","text":"бо гэтым разам Я пашлю ўсе пошасьці Мае ў сэрца тваё, і на рабоў тваіх, і на народ твой, каб ты ўведаў, што няма падобнага на Мяне на ўсёй зямлі;"},{"book":"ВЫХАД","chapter":"9","verse":"15","text":"як бо Я працягнуў руку Маю, дык пакараў бы цябе і народ твой пошасьцю, і ты зьнішчаны быў бы зь зямлі:"},{"book":"ВЫХАД","chapter":"9","verse":"16","text":"але на тое Я захаваў цябе, каб паказаць на табе сілу Маю, і каб вернута было імя Маё па ўсёй зямлі;"},{"book":"ВЫХАД","chapter":"9","verse":"17","text":"ты яшчэ супрацьстаіш народу Майму, каб не адпускаць яго, -"},{"book":"ВЫХАД","chapter":"9","verse":"18","text":"вось, Я пашлю заўтра, у гэты самы час, град вельмі моцны, падобнага на які ня было ў Егіпце з дня заснаваньня яго да сёньня:"},{"book":"ВЫХАД","chapter":"9","verse":"19","text":"дык вось, пашлі сабраць статкі твае і ўсё, што ёсьць у цябе ў полі: на ўсіх людзей і быдла, якія застануцца ў полі і не зьбяруцца ў дамы, упадзе град і яны памруць."},{"book":"ВЫХАД","chapter":"9","verse":"20","text":"Тыя з рабоў фараонавых, якія забаяліся слова Гасподняга, сьпешна сабралі рабоў сваіх і статкі свае ў дамы;"},{"book":"ВЫХАД","chapter":"9","verse":"21","text":"а хто не павярнуў сэрца свайго да слова Гасподняга, той пакінуў рабоў сваіх і статкі свае ў полі."},{"book":"ВЫХАД","chapter":"9","verse":"22","text":"І сказаў Гасподзь Майсею: працягні руку тваю да неба, і ўпадзе град на ўсю зямлю Егіпецкую, на людзей, на быдла і на ўсю траву польную ў зямлі Егіпецкай."},{"book":"ВЫХАД","chapter":"9","verse":"23","text":"І працягнуў Майсей посах свой да неба, і Гасподзь утварыў гром і град, і агонь разьліваўся па зямлі; і паслаў Гасподзь град на зямлю Егіпецкую;"},{"book":"ВЫХАД","chapter":"9","verse":"24","text":"і быў град і агонь паміж градам, вельмі моцны, якога ня было ва ўсёй зямлі Егіпецкай з часу засяленьня яе."},{"book":"ВЫХАД","chapter":"9","verse":"25","text":"І пабіў град па ўсёй зямлі Егіпецкай усё, што было ў полі, ад чалавека да быдла, і ўсю траву польную пабіў град, і ўсе дрэвы ў полі паламаў;"},{"book":"ВЫХАД","chapter":"9","verse":"26","text":"толькі ў зямлі Гесэм, дзе жылі сыны Ізраілевыя, ня было граду."},{"book":"ВЫХАД","chapter":"9","verse":"27","text":"І паслаў фараон, і паклікаў Майсея і Аарона, і сказаў ім: гэтым разам я зграшыў; Гасподзь справядлівы, а я і народ мой вінаватыя;"},{"book":"ВЫХАД","chapter":"9","verse":"28","text":"памалецеся Госпаду; хай перастануць грамы Божыя і град, і адпушчу вас і ня буду больш трымаць."},{"book":"ВЫХАД","chapter":"9","verse":"29","text":"Майсей сказаў яму: як толькі я выйду з горада, і граду больш ня будзе, каб ты ўведаў, што Гасподняя зямля;"},{"book":"ВЫХАД","chapter":"9","verse":"30","text":"але я ведаю, што ты і рабы твае яшчэ не ўбаіцеся Госпада Бога."},{"book":"ВЫХАД","chapter":"9","verse":"31","text":"Лён і ячмень былі пабітыя, таму што ячмень выкаласаваў і лён абнасеньніўся,"},{"book":"ВЫХАД","chapter":"9","verse":"32","text":"а пшаніца і жыта не пабітыя, бо яны былі позьнія."},{"book":"ВЫХАД","chapter":"9","verse":"33","text":"І выйшаў Майсей ад фараона з горада і працягнуў рукі свае да Госпада, і спыніліся гром і град, і дождж перастаў ліцца на зямлю."},{"book":"ВЫХАД","chapter":"9","verse":"34","text":"І ўбачыў фараон, што перастаў дождж і град і гром, і грашыў далей, і абцяжарыў сэрца сваё ён і рабы ягоныя."},{"book":"ВЫХАД","chapter":"9","verse":"35","text":"І ачэрсьцьвілася сэрца фараонавае, і ён не адпусьціў сыноў Ізраілевых, як і казаў Гасподзь праз Майсея."}]}