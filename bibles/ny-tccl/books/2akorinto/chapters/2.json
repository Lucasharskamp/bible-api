{"data":[{"book":"2 Akorinto","chapter":"2","verse":"1","text":"Kotero ndinatsimikiza maganizo anga kuti ndisachitenso ulendo wina owawa wobwera kwanuko."},{"book":"2 Akorinto","chapter":"2","verse":"2","text":"Pakuti ngati ndikumvetsani chisoni, kodi angandisangalatse ndani, kupatula inuyo amene ndakumvetsani chisoni?"},{"book":"2 Akorinto","chapter":"2","verse":"3","text":"Nʼchifukwa chake ndinakulemberani monga ndinachitiramo kuti nditabwera kwanuko ndisadzamve chisoni ndi anthu oyenera kundisangalatsa. Ndinali ndi chikhulupiriro ndi inu nonse kuti inuyo mukakhala ndi chimwemwe poona kuti inenso ndili ndi chimwemwe."},{"book":"2 Akorinto","chapter":"2","verse":"4","text":"Pakuti ndinakulemberani kalata ija ndili wopsinjika ndi wowawidwa mtima kwambiri ndi kutuluka misozi yambiri, osati pofuna kukumvetsani chisoni koma kuti ndikudziwitseni kuti ndimakukondani kwambiri."},{"book":"2 Akorinto","chapter":"2","verse":"5","text":"Koma ngati wina wamvetsa chisoni, sanamvetse chisoni ine ndekha, koma koposa mosawonjezera wakhumudwitsa nonsenu, kunenatu mosawonjezera."},{"book":"2 Akorinto","chapter":"2","verse":"6","text":"Chilango chimene ambiri a inu mwamupatsa munthu ameneyu nʼchokwanira."},{"book":"2 Akorinto","chapter":"2","verse":"7","text":"Mʼmalo mwake tsono, muyenera kumukhululukira ndi kumulimbikitsa mtima kuti asamve chisoni choposa muyeso, angataye mtima."},{"book":"2 Akorinto","chapter":"2","verse":"8","text":"Choncho ndikukupemphani kuti mutsimikizire chikondi chanu pa iye."},{"book":"2 Akorinto","chapter":"2","verse":"9","text":"Cholinga china chimene ndinakulemberani kalata ija chinali chofuna kukuonani ngati mudzandimvera pa zonse."},{"book":"2 Akorinto","chapter":"2","verse":"10","text":"Aliyense amene mumukhululukire, inenso ndimukhululukira. Ndipo ndikakhululukira, ngati pali kanthu koti ndikhululukire, ndiye kuti ndakhululuka chifukwa cha inu pamaso pa Khristu,"},{"book":"2 Akorinto","chapter":"2","verse":"11","text":"kupewa kuti Satana angapezere mpata pa ife, pajatu timadziwa machenjerero ake."},{"book":"2 Akorinto","chapter":"2","verse":"12","text":"Tsono nditafika ku Trowa kuti ndilalikire Uthenga Wabwino wa Khristu, nʼkupeza kuti Ambuye anditsekulira khomo,"},{"book":"2 Akorinto","chapter":"2","verse":"13","text":"ndinasowa mtendere mu mtima mwanga, chifukwa sindinapezeko mʼbale wanga Tito. Choncho ndinatsanzikana ndi anthu kumeneko nʼkupita ku Makedoniya."},{"book":"2 Akorinto","chapter":"2","verse":"14","text":"Koma tithokoze Mulungu amene amatitsogolera nthawi zonse monga ogwidwa ku nkhondo a Khristu pa chipambano chake. Tsono amatigwiritsa ntchito yofalitsa ponseponse nzeru zodziwira Khristu ngati fungo labwino."},{"book":"2 Akorinto","chapter":"2","verse":"15","text":"Pakuti kwa Mulungu ndife fungo labwino la Khristu pakati pa iwo amene akupulumutsidwa ndi amene akuwonongeka."},{"book":"2 Akorinto","chapter":"2","verse":"16","text":"Kwa amene akuwonongeka ndife fungo la imfa, limawapha. Ndipo kwa amene akupulumuka ndife fungo lamoyo, limawapatsa moyo. Ndani angayithe ntchito yotereyi?"},{"book":"2 Akorinto","chapter":"2","verse":"17","text":"Kusiyana ndi ena ambiri, ife sitilalikira Mawu a Mulungu kuti tipeza phindu. Mʼmalo mwake, ife mwa Khristu timayankhula pamaso pa Mulungu moona mtima, monga anthu otumidwa ndi Mulungu."}]}