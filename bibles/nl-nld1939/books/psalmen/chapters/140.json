{"data":[{"book":"Psalmen","chapter":"140","verse":"1","text":"Voor muziekbegeleiding. Een psalm van David. Red mij, Jahweh, uit de macht van de bozen, Behoed mij voor den man van geweld:"},{"book":"Psalmen","chapter":"140","verse":"2","text":"Die kwaad verzinnen in hun hart, Dag in, dag uit blijven twisten;"},{"book":"Psalmen","chapter":"140","verse":"3","text":"Die scherpe tongen hebben als slangen, En adderengif op hun lippen."},{"book":"Psalmen","chapter":"140","verse":"4","text":"Bescherm mij, Jahweh, tegen de macht van den boze, Behoed mij voor den man van geweld, Die mij de voet trachten te lichten,"},{"book":"Psalmen","chapter":"140","verse":"5","text":"Mij klemmen en strikken durven leggen, Netten spannen langs mijn weg, En een val voor mij zetten."},{"book":"Psalmen","chapter":"140","verse":"6","text":"Ik zeg tot Jahweh: Gij zijt mijn God, Hoor naar mijn smeken, o Jahweh!"},{"book":"Psalmen","chapter":"140","verse":"7","text":"Jahweh, mijn Heer, Gij zijt mijn machtige Helper, Gij beschut mijn hoofd op de dag van de strijd."},{"book":"Psalmen","chapter":"140","verse":"8","text":"Jahweh, laat de opzet der bozen niet slagen, Hun aanslag niet lukken."},{"book":"Psalmen","chapter":"140","verse":"9","text":"Laat mijn belagers hun hoofd niet verheffen, Maar de vloek van hun eigen lippen ze treffen;"},{"book":"Psalmen","chapter":"140","verse":"10","text":"Laat het vurige kolen op hen regenen, In kuilen hen vallen, waaruit ze niet opstaan."},{"book":"Psalmen","chapter":"140","verse":"11","text":"Moge de kwaadspreker geen voorspoed genieten op aarde, Maar onheil den geweldenaar meedogenloos vervolgen!"},{"book":"Psalmen","chapter":"140","verse":"12","text":"Ik weet, dat Jahweh den ongelukkige recht zal verschaffen, En gerechtigheid aan de armen;"},{"book":"Psalmen","chapter":"140","verse":"13","text":"Dan zullen de vromen uw Naam verheerlijken, De deugdzamen voor uw aangezicht wonen!"}]}