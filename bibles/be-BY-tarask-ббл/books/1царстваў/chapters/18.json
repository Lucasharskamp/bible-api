{"data":[{"book":"1 ЦАРСТВАЎ","chapter":"18","verse":"1","text":"Калі закончыў Давід гутарку з Саўлам, душа Ёнатана прыляпілася да душы ягонай, і палюбіў яго Ёнатан, як сваю душу."},{"book":"1 ЦАРСТВАЎ","chapter":"18","verse":"2","text":"І ўзяў яго Саўл таго самага дня і не дазволіў яму вяртацца ў дом бацькі ягонага."},{"book":"1 ЦАРСТВАЎ","chapter":"18","verse":"3","text":"А Ёнатан заключыў з Давідам спрымірэнства, бо палюбіў яго, як сваю душу."},{"book":"1 ЦАРСТВАЎ","chapter":"18","verse":"4","text":"І зьняў Ёнатан вопратку сваю, якая была на ім, і аддаў яе Давіду, таксама і астатнюю вопратку сваю, і меч свой, і лук свой, і свой пояс."},{"book":"1 ЦАРСТВАЎ","chapter":"18","verse":"5","text":"І Давід дзеяў разумна ўсюды, куды ні пасылаў яго Саўл, і зрабіў яго Саўл начальнікам над ваеннымі людзьмі; і гэта спадабалася ўсяму народу і слугам Саўлавым."},{"book":"1 ЦАРСТВАЎ","chapter":"18","verse":"6","text":"Калі яны ішлі, пры вяртаньні Давіда зь перамогі над Філістымлянінам, дык жанчыны з усіх гарадоў Ізраільскіх выходзілі насустрач Саўлу цару са сьпевамі і танцамі, з урачыстымі тымпанамі і зь кімваламі."},{"book":"1 ЦАРСТВАЎ","chapter":"18","verse":"7","text":"І крычалі жанчыны, якія ігралі, кажучы: Саўл перамог тысячы, а Давід дзясяткі тысяч!"},{"book":"1 ЦАРСТВАЎ","chapter":"18","verse":"8","text":"І Саўл моцна засмуціўся, і няпрыемнае яму было гэтае слова, і ён сказаў: Давіду далі дзясяткі тысяч, а мне тысячы; яму нехапае толькі царства."},{"book":"1 ЦАРСТВАЎ","chapter":"18","verse":"9","text":"І з таго дня і потым падазрона глядзеў Саўл на Давіда."},{"book":"1 ЦАРСТВАЎ","chapter":"18","verse":"10","text":"І было на другі дзень: напаў ліхі дух ад Бога на Саўла, і ён шалеў у доме сваім, а Давід граў рукою сваёю на струнах, як і ў іншыя дні; у руцэ ў Саўла была дзіда."},{"book":"1 ЦАРСТВАЎ","chapter":"18","verse":"11","text":"І кінуў Саўл дзіду, падумаўшы: прыб'ю Давіда да сьцяны; але Давід два разы ўхіліўся ад яго."},{"book":"1 ЦАРСТВАЎ","chapter":"18","verse":"12","text":"І пачаў баяцца Саўл Давіда, бо Гасподзь быў зь ім, а ад Саўла адступіўся."},{"book":"1 ЦАРСТВАЎ","chapter":"18","verse":"13","text":"І выдаліў яго Саўл ад сябе і паставіў яго ў сябе тысячнікам, і ён уваходзіў і выходзіў перад народам."},{"book":"1 ЦАРСТВАЎ","chapter":"18","verse":"14","text":"І Давід ва ўсіх дзеях сваіх рабіў разумна, і Гасподзь быў зь ім."},{"book":"1 ЦАРСТВАЎ","chapter":"18","verse":"15","text":"І Саўл бачыў, што ён вельмі разумны, і баяўся яго."},{"book":"1 ЦАРСТВАЎ","chapter":"18","verse":"16","text":"А ўвесь Ізраіль і Юда любілі Давіда, бо ён уваходзіў і выходзіў перад ім."},{"book":"1 ЦАРСТВАЎ","chapter":"18","verse":"17","text":"І сказаў Саўл Давіду: вось старэйшая дачка мая, Мэрова: я дам яе табе за жонку, толькі будзь у мяне адважны і вядзі войны Гасподнія. Бо Саўл думаў: няхай не мая рука будзе на ім, а рука Філістымлянаў будзе на ім."},{"book":"1 ЦАРСТВАЎ","chapter":"18","verse":"18","text":"Але Давід сказаў Саўлу: хто я і што жыцьцё маё і род бацькі майго ў Ізраілі, каб мне быць зяцем царовым?"},{"book":"1 ЦАРСТВАЎ","chapter":"18","verse":"19","text":"А калі настаў час аддаць Мэрову, дачку Саўлавую, Давіду, дык яна выдадзена была замуж за Адрыэла з Мэхолы."},{"book":"1 ЦАРСТВАЎ","chapter":"18","verse":"20","text":"Але Давіда пакахала другая дачка Саўлавая, Мэлхола; і калі паведамілі пра гэта Саўлу, дык гэта было прыемна яму."},{"book":"1 ЦАРСТВАЎ","chapter":"18","verse":"21","text":"Саўл думаў: аддам яе за яго, і яна будзе яму сеткаю, і рука Філістымлянаў будзе на ім. І сказаў Саўл Давіду: праз другую ты пароднішся са мною."},{"book":"1 ЦАРСТВАЎ","chapter":"18","verse":"22","text":"І загадаў Саўл слугам сваім: скажэце Давіду патаемна: вось, цар дабраволіць табе, і ўсе слугі ягоныя любяць цябе; дык вось, будзь зяцем царовым."},{"book":"1 ЦАРСТВАЎ","chapter":"18","verse":"23","text":"І перадалі слугі Саўлавыя ў вушы Давіду ўсе словы гэтыя. І сказаў Давід: хіба лёгка здаецца вам быць зяцем цара? я - чалавек бедны і нязначны."},{"book":"1 ЦАРСТВАЎ","chapter":"18","verse":"24","text":"І данесьлі Саўлу слугі ягоныя і сказалі: вось, што кажа Давід."},{"book":"1 ЦАРСТВАЎ","chapter":"18","verse":"25","text":"І сказаў Саўл: так скажэце Давіду, цар ня хоча вена, апрача ста краеабразаньняў Філістымскіх, у помсту ворагам царовым. Бо Саўл меў на думцы загубіць Давіда рукамі Філістымлянаў."},{"book":"1 ЦАРСТВАЎ","chapter":"18","verse":"26","text":"І пераказалі слугі ягоныя Давіду гэтыя словы, і спадабалася Давіду стацца зяцем царовым."},{"book":"1 ЦАРСТВАЎ","chapter":"18","verse":"27","text":"Яшчэ не прайшлі вызначаныя дні, як Давід устаў і пайшоў сам і людзі ягоныя зь ім, і забіў дзьвесьце чалавек Філістымлянаў, і прынёс Давід краеабразаньні іхнія, і падаў іх у поўным ліку цару, каб зрабіцца зяцем царовым. І выдаў Саўл за яго Мэлхолу, дачку сваю, замуж."},{"book":"1 ЦАРСТВАЎ","chapter":"18","verse":"28","text":"І ўбачыў Саўл і зразумеў, што Гасподзь з Давідам, і што Мэлхола, дачка Саўлавая, любіла Давіда."},{"book":"1 ЦАРСТВАЎ","chapter":"18","verse":"29","text":"І пачаў Саўл яшчэ больш баяцца Давіда і зрабіўся ворагам ягоным на ўсё жыцьцё."},{"book":"1 ЦАРСТВАЎ","chapter":"18","verse":"30","text":"І калі правадыры Філістымскія выйшлі на вайну, Давід, з самага выхаду іхняга, дзеяў разумней за ўсіх слуг Саўлавых, і вельмі праславілася імя ягонае."}]}