{"data":[{"book":"U-Eksodasi","chapter":"17","verse":"1","text":"Uzulu wonke wako-Israyeli wasuka enkangala yeSini, wahamba njengokulaya kukaThixo. Bake bahlala okwesikhathi esifitshane eRefidimu kodwa kwakungelamanzi okuthi abantu banathe."},{"book":"U-Eksodasi","chapter":"17","verse":"2","text":"Ngakho baxabana loMosi basebesithi, “Sinike amanzi okunatha.”"},{"book":"U-Eksodasi","chapter":"17","verse":"3","text":"Kodwa abantu basebomele amanzi kuleyondawo, ngakho bakhonona kuMosi. Bathi kuye, “Wasikhupha eGibhithe ukwenzela ukuthi thina labantwabethu kanye lezifuyo sibulawe yikoma na?”"},{"book":"U-Eksodasi","chapter":"17","verse":"4","text":"Ngakho uMosi wakhala kuThixo, wathi, “Kambe ngithini ngalababantu? Sebezimisele ukuthi bangikhande ngamatshe.”"},{"book":"U-Eksodasi","chapter":"17","verse":"5","text":"UThixo waphendula uMosi wathi “Khokhela abantu. Thatha abanye abadala bako-Israyeli ubusuthatha njalo intonga leyana owake watshaya ngayo amanzi emfuleni uNayili lihambe."},{"book":"U-Eksodasi","chapter":"17","verse":"6","text":"Ngizakuma lapho phambi kwenu eduzane ledwala eHorebhi. Utshaye idwala; kuzaphuma amanzi kulo ukuba abantu banathe.” Ngakho uMosi wenza lokho abadala bako-Israyeli bekhangele."},{"book":"U-Eksodasi","chapter":"17","verse":"7","text":"Wabiza indawo leyo ngegama elithi Masa leMeribha ngenxa yokuthi abantu bako-Israyeli baxabana njalo balinga uThixo besithi “Kambe uThixo ulathi yini kumbe hatshi?”"},{"book":"U-Eksodasi","chapter":"17","verse":"8","text":"Ama-Amaleki eza ukuzohlasela abako-Israyeli eRefidimu."},{"book":"U-Eksodasi","chapter":"17","verse":"9","text":"UMosi wathi kuJoshuwa, “Khetha amanye amadoda phakathi kwethu uphume liyekulwa lama-Amaleki. Kusasa ngizakuma phezu koqaqa ngiphethe intonga kaNkulunkulu ezandleni zami.”"},{"book":"U-Eksodasi","chapter":"17","verse":"10","text":"Ngakho uJoshuwa walwa lama-Amaleki njengokulaya kukaMosi, njalo uMosi, u-Aroni loHuri bakhwela phezu koqaqa."},{"book":"U-Eksodasi","chapter":"17","verse":"11","text":"Kwakusithi nxa uMosi ephakamise izandla zakhe abako-Israyeli babenqoba, kodwa wayesithi angehlisa izandla zakhe ama-Amaleki yiwo ayenqoba."},{"book":"U-Eksodasi","chapter":"17","verse":"12","text":"Kwathi izandla zikaMosi sezidiniwe bathatha ilitshe balifaka ngaphansi kwakhe wasehlala phezu kwalo. U-Aroni loHuri baphakamisa izandla zakhe, omunye ekuleli icele omunye kwelinye ukuze izandla zakhe zale ziphakeme laze latshona ilanga."},{"book":"U-Eksodasi","chapter":"17","verse":"13","text":"Ngakho uJoshuwa wehlula ibutho lama-Amaleki ngenkemba."},{"book":"U-Eksodasi","chapter":"17","verse":"14","text":"UThixo wasesithi kuMosi, “Bhala lokhu ogwalweni njengento okumele ikhunjulwe njalo ubone ukuthi uJoshuwa uyakuzwa lokhu ngenxa yokuthi ngizatshabalalisa umkhumbulo wonke omayelana lama-Amaleki ngaphansi kwezulu.”"},{"book":"U-Eksodasi","chapter":"17","verse":"15","text":"UMosi wakha i-alithari walibiza ngokuthi uThixo uLuphawu Lwami."},{"book":"U-Eksodasi","chapter":"17","verse":"16","text":"Wathi, “Ngoba izandla zaphakanyiselwa esihlalweni sikaThixo. UThixo uzakulwa impi lezizukulwane zama-Amaleki.”"}]}