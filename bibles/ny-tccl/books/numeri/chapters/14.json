{"data":[{"book":"Numeri","chapter":"14","verse":"1","text":"Usiku umenewo gulu lonse la Aisraeli linalira mofuwula kwambiri."},{"book":"Numeri","chapter":"14","verse":"2","text":"Ndipo Aisraeli onse anayankhula motsutsana ndi Mose ndi Aaroni. Gulu lonse linanena kwa iwo kuti, “Kunali bwino tikanafera ku Igupto kapena mʼchipululu muno!"},{"book":"Numeri","chapter":"14","verse":"3","text":"Nʼchifukwa chiyani Yehova akutilowetsa mʼdziko limenelo? Kodi kuti tikaphedwe ndi lupanga? Kuti akazi ndi ana athu akatengedwe ngati katundu wolanda ku nkhondo? Kodi sikungakhale bwino kuti tibwerere ku Igupto?”"},{"book":"Numeri","chapter":"14","verse":"4","text":"Ndipo anawuzana wina ndi mnzake kuti, “Tiyeni tisankhe mtsogoleri ndipo tibwerere ku Igupto.”"},{"book":"Numeri","chapter":"14","verse":"5","text":"Koma Mose ndi Aaroni anadzigwetsa pansi chafufumimba pamaso pa Aisraeli onse omwe anasonkhana pamenepo."},{"book":"Numeri","chapter":"14","verse":"6","text":"Yoswa mwana wa Nuni ndi Kalebe mwana wa Yefune, omwe anali amodzi mwa amene anakazonda nawo dziko, anangʼamba zovala zawo"},{"book":"Numeri","chapter":"14","verse":"7","text":"ndipo anati kwa gulu lonse la Aisraeli, “Dziko limene tinakayendamo ndi kuliona ndi labwino kwambiri zedi."},{"book":"Numeri","chapter":"14","verse":"8","text":"Ngati Yehova akukondwera nafe, adzatitsogolera kulowa mʼdziko limenelo. Dziko loyenda mkaka ndi uchi adzalipereka kwa ife,"},{"book":"Numeri","chapter":"14","verse":"9","text":"koma musawukire Yehova. Komanso musaope anthu a mʼdzikomo, pakuti tidzawagonjetsa. Chitetezo chawachokera, koma ife Yehova ali nafe. Musawaope.”"},{"book":"Numeri","chapter":"14","verse":"10","text":"Koma gulu lonse linayankhula zofuna kuwagenda miyala. Pamenepo ulemerero wa Yehova unaonekera kwa Aisraeli onse ku tenti ya msonkhano."},{"book":"Numeri","chapter":"14","verse":"11","text":"Yehova anawuza Mose kuti, “Anthu awa adzandinyoza mpaka liti? Sadzandikhulupirira mpaka liti, ngakhale ndachita zizindikiro zozizwitsa zonsezi pakati pawo?"},{"book":"Numeri","chapter":"14","verse":"12","text":"Ndidzawakantha ndi mliri ndi kuwawononga. Koma ndidzakusandutsa iwe mtundu waukulu ndi wamphamvu kuposa iwo.”"},{"book":"Numeri","chapter":"14","verse":"13","text":"Mose anati kwa Yehova, “Aigupto adzamva zimenezi! Mwa mphamvu yanu munawatulutsa anthu amenewa pakati pawo."},{"book":"Numeri","chapter":"14","verse":"14","text":"Ndipo iwowo adzawuza anthu okhala mʼdziko lino zimenezi. Anthuwa amva kale kuti Inu Yehova mumakhala pakati pa anthu amenewa ndi kuti Inuyo Yehova mwawaonekera maso ndi maso. Mtambo wanu umakhala pamwamba pawo ndiponso mumayenda nawo mu mtambo woyima, masana ndi moto woyima, usiku."},{"book":"Numeri","chapter":"14","verse":"15","text":"Tsono mukawapha anthu onsewa nthawi imodzi, mayiko amene anamva za Inu adzati,"},{"book":"Numeri","chapter":"14","verse":"16","text":"‘Yehova walephera kuwalowetsa anthuwo mʼdziko lomwe anawalonjeza molumbira, ndipo wawapha mʼchipululu.’"},{"book":"Numeri","chapter":"14","verse":"17","text":"“Chonde Ambuye wonetsani mphamvu yanu monga munalonjezera kuti,"},{"book":"Numeri","chapter":"14","verse":"18","text":"‘Yehova sakwiya msanga, ndipo ndi wodzaza ndi chikondi chosasinthika, wokhululukira tchimo ndi kuwukira. Koma Iye sadzaleka kulanga ochimwa. Iyeyo amalanga ana chifukwa cha tchimo la makolo awo kufikira mʼbado wachitatu ndi wachinayi.’"},{"book":"Numeri","chapter":"14","verse":"19","text":"Chifukwa cha kukula kwa chikondi chanu chosasinthika, akhululukireni anthuwa tchimo lawo monga mwakhala mukuwakhululukira kuchokera pa nthawi imene anachoka ku Igupto mpaka tsopano.”"},{"book":"Numeri","chapter":"14","verse":"20","text":"Yehova anayankha kuti, “Ndawakhululukira monga wapemphera."},{"book":"Numeri","chapter":"14","verse":"21","text":"Komabe, ndikunenetsa kuti pali Ine, ndiponso pamene dziko lapansi ladzaza ndi ulemerero wa Yehova,"},{"book":"Numeri","chapter":"14","verse":"22","text":"palibe ndi mmodzi yemwe mwa anthu amene anaona ulemerero wanga ndi zizindikiro zozizwitsa zimene ndinazichita ku Igupto ndi mʼchipululu muno, koma osandimvera ndi kundiyesa kokwanira kakhumi,"},{"book":"Numeri","chapter":"14","verse":"23","text":"palibe ndi mmodzi yemwe wa anthu amenewa amene adzaone dziko limene ndinalonjeza ndi lumbiro kwa makolo awo. Aliyense amene anandinyoza sadzaliona dzikolo."},{"book":"Numeri","chapter":"14","verse":"24","text":"Koma mtumiki wanga Kalebe, pakuti ali ndi mtima wosiyana ndi ena ndiponso amanditsatira ndi mtima wonse, ndidzamulowetsa mʼdziko limene anapitamolo ndipo zidzukulu zake zidzalandira dzikolo ngati cholowa chawo."},{"book":"Numeri","chapter":"14","verse":"25","text":"Ndipo popeza kuti Aamaleki ndi Akanaani akukhala ku chigwa, mawa mubwerere ndipo mupite ku chipululu podzera ku Nyanja Yofiira.”"},{"book":"Numeri","chapter":"14","verse":"26","text":"Yehova anawuza Mose ndi Aaroni kuti,"},{"book":"Numeri","chapter":"14","verse":"27","text":"“Kodi anthu oyipawa adzangʼungʼudza ndi kutsutsana nane mpaka liti? Ndamva madandawulo a Aisraeli ongʼungʼudzawa."},{"book":"Numeri","chapter":"14","verse":"28","text":"Tsono awuze kuti, ‘Ndikulumbira pali Ine,’ akutero Yehova, ‘Ndidzakuchitirani zinthu zonse zimene ndamva inu mukunena:"},{"book":"Numeri","chapter":"14","verse":"29","text":"Mitembo yanu idzakhala ili ngundangunda mʼchipululu muno; mtembo wa munthu aliyense pakati panu amene ali ndi zaka makumi awiri kapena kupitirirapo, amene anawerengedwa pa chiwerengero chija ndipo anangʼungʼudza motsutsana nane."},{"book":"Numeri","chapter":"14","verse":"30","text":"Palibe ndi mmodzi yemwe mwa inu amene adzalowe mʼdziko lomwe ndinalumbira mokweza manja kuti likhale lanu, kupatula Kalebe mwana wa Yefune ndi Yoswa mwana wa Nuni."},{"book":"Numeri","chapter":"14","verse":"31","text":"Koma ana anu amene mukunena kuti adzatengedwa ngati katundu wolanda ku nkhondo, Ine ndidzawalowetsa kuti akasangalale mʼdziko limene munalikana."},{"book":"Numeri","chapter":"14","verse":"32","text":"Koma inu mitembo yanu idzakhala ngundangunda mʼchipululu muno."},{"book":"Numeri","chapter":"14","verse":"33","text":"Ana anu adzakhala abusa mʼchipululu muno zaka makumi anayi, kuvutika chifukwa cha kusakhulupirika kwanu, mpaka munthu womaliza mwa inu atafa mʼchipululu muno."},{"book":"Numeri","chapter":"14","verse":"34","text":"Mudzavutika chifukwa cha machimo anu kwa zaka makumi anayi Chaka chimodzi chikuyimira tsiku limodzi la masiku makumi anayi amene munakazonda dziko lija ndipo mudzadziwa kuyipa kwake kwa kukangana ndi Ine.’"},{"book":"Numeri","chapter":"14","verse":"35","text":"Ine Yehova, ndanena, ndidzachitadi zimenezi kwa anthu onse oyipawa, amene agwirizana kunditsutsa. Adzathera mʼchipululu momwe muno, adzafera muno basi.”"},{"book":"Numeri","chapter":"14","verse":"36","text":"Ndipo anthu amene Mose anawatuma kukazonda dziko aja anachoka pamaso pake nachititsa gulu lonse la anthu kuwukira Moseyo chifukwa chofalitsa mbiri yoyipa ya dzikolo."},{"book":"Numeri","chapter":"14","verse":"37","text":"Anthu amene ankafalitsa mbiri yoyipa ya dzikolo anakanthidwa ndi mliri ndipo anafa pamaso pa Yehova."},{"book":"Numeri","chapter":"14","verse":"38","text":"Mwa anthu amene anakaona dzikolo, Yoswa mwana wa Nuni ndi Kalebe mwana wa Yefune ndi okhawo amene anapulumuka."},{"book":"Numeri","chapter":"14","verse":"39","text":"Mose atafotokoza izi kwa Aisraeli onse, anthuwo analira kwambiri."},{"book":"Numeri","chapter":"14","verse":"40","text":"Mmamawa tsiku linalo anapita mbali ya ku dziko la mapiri. Iwo anati, “Tachimwa, tipita ku dziko limene Yehova anatilonjeza.”"},{"book":"Numeri","chapter":"14","verse":"41","text":"Koma Mose anati, “Chifukwa chiyani simukumvera lamulo la Yehova? Zimenezi sizitheka!"},{"book":"Numeri","chapter":"14","verse":"42","text":"Musapite chifukwa Yehova sali pakati panu. Mudzagonjetsedwa ndi adani anu"},{"book":"Numeri","chapter":"14","verse":"43","text":"chifukwa kumeneko mukakumana ndi Aamaleki ndi Akanaani. Popeza mwaleka kutsata Yehova, Iyeyo sadzakhala nanu ndipo mudzaphedwa ndi lupanga.”"},{"book":"Numeri","chapter":"14","verse":"44","text":"Komabe mwa maganizo awo anapita molunjika dziko la mapiri ngakhale kuti Mose sanachoke ndi Bokosi la Chipangano la Yehova pa msasa."},{"book":"Numeri","chapter":"14","verse":"45","text":"Koma Aamaleki ndi Akanaani amene ankakhala ku dziko lamapirilo anatsika ndi kumenyana nawo ndipo anawakantha mʼnjira yonse mpaka ku Horima."}]}