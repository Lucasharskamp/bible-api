{"data":[{"book":"Ezra","chapter":"1","verse":"1","text":"E higa mokwongo mar loch Sairas ruodh Pasia, mondo ochop singo mar wach Jehova Nyasaye mane Jeremia okoro, Jehova Nyasaye nowuoyo gi chuny Sairas ruodh Pasia mondo ogol lendo e pinye duto koketo e ndiko kama:"},{"book":"Ezra","chapter":"1","verse":"2","text":"Ma e gima Sairas ruodh Pasia wacho:"},{"book":"Ezra","chapter":"1","verse":"3","text":"Ngʼato angʼata kuom joge manie dieru, mad Nyasache bed kode, mondo odhi Jerusalem man Juda mi oger hekalu mar Jehova Nyasaye, ma Nyasach Israel, Nyasaye man Jerusalem."},{"book":"Ezra","chapter":"1","verse":"4","text":"To ji moa kamoro amora ma joma otony nyalo bet ni koro odakie mondo ochiwne fedha gi dhahabu, kod gik miuso gi kweth mag dhok, to gi chiwo mar hera ne hekalu mar Nyasaye e Jerusalem.’ ”"},{"book":"Ezra","chapter":"1","verse":"5","text":"Eka jotend anywola mar Juda kod Benjamin, gi jodolo kod jo-Lawi, ngʼato angʼata ma Nyasaye nomulo chunye, noikore dhi kendo gero od Jehova Nyasaye man Jerusalem."},{"book":"Ezra","chapter":"1","verse":"6","text":"Jobathgi duto noyworogi gi gige fedha kod dhahabu, kod gik miuso gi kweth mag dhok, kod mich ma nengone tek, kaachiel gi chiwo mar hera."},{"book":"Ezra","chapter":"1","verse":"7","text":"Kata kamano, Ruoth Sairas nochiwo gigo mane mag hekalu mar Jehova Nyasaye, mane Nebukadneza oyudo osegolo Jerusalem mi otero e hekalu mar nyasache."},{"book":"Ezra","chapter":"1","verse":"8","text":"Sairas ruodh Pasia nowacho ni okelgi gi jakeno, Mithredath, mane okwanogi ne Sheshbaza jatend Juda."},{"book":"Ezra","chapter":"1","verse":"9","text":"Ma e kwan gik mane ochiw:"},{"book":"Ezra","chapter":"1","verse":"10","text":"bakunde mag dhahabu piero adek,"},{"book":"Ezra","chapter":"1","verse":"11","text":"Gigo duto mane itiyogo mane olosi gi dhahabu kod fedha noromo alufu abich kod mia angʼwen."}]}