{"data":[{"book":"Maraka","chapter":"13","verse":"1","text":"Yesu to yi minima Ala Batu Banxini, a xarandiina nde yi a fala a xa, a naxa, “Karamɔxɔ, i yɛɛn ti gɛmɛ faɲine nun banxi faɲine ra!”"},{"book":"Maraka","chapter":"13","verse":"2","text":"Yesu yi a yabi, a naxa, “I bata banxi gbeeni itoe to ba? Hali gɛmɛni ito kedenna mi luyɛ a bode fari. E birin naxuyama ayi.”"},{"book":"Maraka","chapter":"13","verse":"3","text":"Yesu yi dɔxi Oliwi Geyaan fari Ala Batu Banxin yɛtagi waxatin naxan yi, Piyɛri nun Yaki nun Yoni nun Andire yi siga a fɛma e danna a maxɔdindeni."},{"book":"Maraka","chapter":"13","verse":"4","text":"E yi a fala, e naxa, “Na feene liga waxatin fala nxu xa. Taxamasenna mundun a yitama nxu ra fa fala a waxatin bata a li?”"},{"book":"Maraka","chapter":"13","verse":"5","text":"Yesu yi a fala e xa, a naxa, “Ɛ a liga ɛ yeren ma alogo muxe nama ɛ mayenden."},{"book":"Maraka","chapter":"13","verse":"6","text":"Muxu wuyaxi fama nɛn n xinli, e yi a fala fa fala, ‘A tan nan n tan na.’ E muxu wuyaxi mayenden."},{"book":"Maraka","chapter":"13","verse":"7","text":"Ɛ na yɛngɛ feene mɛ e nun yɛngɛna ndee xinla, ɛ nama gaxu. A fɛrɛ mi na fɔ na fe sifane xa liga nɛn. Koni waxati raɲanna mi na ra singen."},{"book":"Maraka","chapter":"13","verse":"8","text":"Siya kedenna siyaan bonna yɛngɛma nɛn, yamana keden yi yamanan bonna yɛngɛ. Bɔxɔn xuruxurunma nɛn yirena ndee yi. Fitina kamɛne yi so. Na feene birin ligama nɛn alo ɲaxanla dii barin kui xɔlɛ singena.”"},{"book":"Maraka","chapter":"13","verse":"9","text":"“Ɛ a liga ɛ yeren ma, amasɔtɔ muxune ɛ suxuma nɛn, e siga ɛ ra kiti sadeni.13.9 ɛ suxuma nɛn: E suxuma Yesu a xinla fe ra. E ɛ bulan salide banxine yi. Ɛ tima nɛn yamana kanne nun mangane yɛtagi n tan ma fe ra, ɛ yi n ma fe sereyaan ba e xa."},{"book":"Maraka","chapter":"13","verse":"10","text":"A fɛrɛ mi na fɔ n ma falan Xibaru Faɲin kawandin xa ba siyane birin xa singen."},{"book":"Maraka","chapter":"13","verse":"11","text":"E na ɛ suxu waxatin naxan yi, e siga ɛ ra kiti sadeni, ɛ naxan falama, ɛ nama xamin na ra benun a waxatin xa a li. Ala na naxan so ɛ yii na waxatini, ɛ na fala. Amasɔtɔ ɛ tan xa mi falan tima fɔ Alaa Nii Sariɲanxina."},{"book":"Maraka","chapter":"13","verse":"12","text":"Muxuna a ngaxakedenna yanfama nɛn, a yi a faxa. Fafane na ɲɔxɔnna ligama nɛn e diine ra. Diine murutɛma nɛn e sɔtɔ muxune xili ma, e yi e ti sayaan ma."},{"book":"Maraka","chapter":"13","verse":"13","text":"Muxun birin ɛ raɲaxuma nɛn n tan ma fe ra. Koni muxun naxan diɲama han a raɲanna, na kisima nɛn.”"},{"book":"Maraka","chapter":"13","verse":"14","text":"“Ɛ na ‘Se Haramuxi Halagi Tiin’ to yirena nde yi, a mi daxa dɛnaxan yi, nayi naxanye Yudaya yamanani, ne xa e gi, e te geyane fari. Naxan na feni ito xaran, na xa a bunna kolon!"},{"book":"Maraka","chapter":"13","verse":"15","text":"Muxun naxan a kore banxin kɔɛ ra, na nama xɛtɛ, a godo banxini a yii seene tongodeni."},{"book":"Maraka","chapter":"13","verse":"16","text":"Muxun naxan xɛɛn ma, na nama xɛtɛ banxini a domaan tongodeni."},{"book":"Maraka","chapter":"13","verse":"17","text":"Gbalo gbeen fudi kanne yɛɛ ra na lɔxɔni e nun diin ngane!"},{"book":"Maraka","chapter":"13","verse":"18","text":"Ɛ Ala maxandi alogo na feene nama liga xunbeli waxatini!"},{"book":"Maraka","chapter":"13","verse":"19","text":"Amasɔtɔ na lɔxɔne tɔrɔn ɲɔxɔn munma liga singen xabu Ala dunuɲa da waxatin naxan yi han iki. A ɲɔxɔn fan mi fa ligama sɔnɔn!"},{"book":"Maraka","chapter":"13","verse":"20","text":"Xa Marigin mi yi nde ba na lɔxɔne ra nun, adamadi yo mi yi kisima, koni a bata nde ba e ra a muxu yɛbaxine fe ra.”"},{"book":"Maraka","chapter":"13","verse":"21","text":"“Xa muxu yo a fala ɛ xa na waxatini, a naxa, ‘A mato, Alaa Muxu Sugandixin be yi’ hanma, ‘A mato, a sa mɛnni,’ ɛ nama la ne ra."},{"book":"Maraka","chapter":"13","verse":"22","text":"Amasɔtɔ muxu wulexi sugandixine nun wule nabine kelima nɛn, e taxamasenne nun kabanako feene liga alogo e xa Ala muxu yɛbaxine mayenden, xa na lanɲɛ."},{"book":"Maraka","chapter":"13","verse":"23","text":"Koni, ɛ xa a liga ɛ yeren ma! N bata feene birin fala ɛ xa benun e waxatin xa a li.”"},{"book":"Maraka","chapter":"13","verse":"24","text":"“Na lɔxɔne yi, na tɔrɔ lɔxɔne na dangu, ‘sogeni dimima nɛn, kiken mi fa dɛgɛma."},{"book":"Maraka","chapter":"13","verse":"25","text":"Sarene kelima nɛn kore, e yolon. Kore xɔnna sɛnbɛne yimaxama nɛn.’"},{"book":"Maraka","chapter":"13","verse":"26","text":"N tan Muxuna Dii Xɛmɛn minima nɛn kɛnɛnni kundani sɛnbɛ gbeen nun binyeni."},{"book":"Maraka","chapter":"13","verse":"27","text":"N yi n ma malekane rasiga bɔxɔn tongon naaninne birin yi. E yi n ma muxu yɛbaxine malan keli dunuɲa danna bonna ma sa dɔxɔ bonna ra.”"},{"book":"Maraka","chapter":"13","verse":"28","text":"Yesu yi a fala e xa, a naxa, “Ɛ xaxili sɔtɔ xɔdɛ binla fe ma. A yiine na maɲingi, a dɛɛne yi mini fɔlɔ, ɛ a kolonma nɛn nayi fa fala ɲɛmɛn bata maso."},{"book":"Maraka","chapter":"13","verse":"29","text":"A na kiini, ɛ na feni itoe to ligɛ waxatin naxan yi, ɛ a kolonma nɛn nayi fa fala waxati saxin bata maso, a bata a so dɛɛn yɛtɛɛn li."},{"book":"Maraka","chapter":"13","verse":"30","text":"N xa ɲɔndin fala ɛ xa, to muxune mi danguɛ mumɛ fɔ na feene birin liga."},{"book":"Maraka","chapter":"13","verse":"31","text":"Kore xɔnna nun bɔxɔ xɔnna danguma nɛn. Koni n ma falane mi danguma habadan!”"},{"book":"Maraka","chapter":"13","verse":"32","text":"“Muxu yo mi na lɔxɔn nun waxati saxin kolon hali malekan naxanye ariyanna yi hanma Muxuna Dii Xɛmɛna, fɔ Fafe Ala keden peena."},{"book":"Maraka","chapter":"13","verse":"33","text":"Ɛ a liga ɛ yeren ma, ɛ yi lu ɛ yɛɛ ra yi amasɔtɔ ɛ mi na waxatin kolon."},{"book":"Maraka","chapter":"13","verse":"34","text":"A ligama nɛn alo xɛmɛn naxan keli a konni, a siga sigatini, a yi a sɛnbɛn nadangu a walikɛne ma, a yi wanla so e keden kedenna birin yii. A yi a fala banxi xunna xa, a xa lu a yɛɛ ra yi."},{"book":"Maraka","chapter":"13","verse":"35","text":"Awa, ɛ lu ɛ yɛɛ ra yi amasɔtɔ ɛ mi banxi kanna fa waxatin kolon, xa ɲinbanna na a ra ba hanma kɔɛ tagini hanma subaxani donton wugan ma hanma xɔtɔnni."},{"book":"Maraka","chapter":"13","verse":"36","text":"Xa a fa sinma, a nama ɛ li xixɔnli!"},{"book":"Maraka","chapter":"13","verse":"37","text":"Awa, n naxan falama ɛ xa, n na a falama muxune birin nan xa. Ɛ lu ɛ yɛɛ ra yi!”"}]}