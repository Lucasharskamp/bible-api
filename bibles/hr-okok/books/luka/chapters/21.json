{"data":[{"book":"Luka","chapter":"21","verse":"1","text":"Isus je u Hramu promatrao bogataše kako ubacuju milostinju u kutiju."},{"book":"Luka","chapter":"21","verse":"2","text":"Ugleda tako i neku udovicu kako ubacuje samo dva novčića."},{"book":"Luka","chapter":"21","verse":"3","text":"“Zaista vam kažem, ta je siromašna udovica ubacila više nego svi ostali skupa!"},{"book":"Luka","chapter":"21","verse":"4","text":"Jer svi su oni dali od svojeg viška, a ona je, tako siromašna, dala sve što je imala.”"},{"book":"Luka","chapter":"21","verse":"5","text":"Dok su neki učenici razgovarali o tome kako je Hram urešen lijepim kamenjem i zavjetnim darovima, Isus reče:"},{"book":"Luka","chapter":"21","verse":"6","text":"“Doći će vrijeme kada od ovoga što gledate neće ostati ni kamen na kamenu. Svaki će biti razvaljen.”"},{"book":"Luka","chapter":"21","verse":"7","text":"Upitaju ga: “Učitelju, kada će se sve to dogoditi? Kojim će se znakom najaviti ispunjenje svega toga?”"},{"book":"Luka","chapter":"21","verse":"8","text":"“Pazite da vas tko ne zavede!” odgovori im on. “Mnogi će doći pod mojim imenom proglašujući se Mesijom21:8 U grčkome: …pod mojim imenom i reći “Ja sam”… i govoreći: ‘Kucnuo je čas!’ Ne idite za takvima."},{"book":"Luka","chapter":"21","verse":"9","text":"Kad čujete za ratove i pobune, nemojte se bojati. Sve se to mora dogoditi, ali svršetak još neće doći.”"},{"book":"Luka","chapter":"21","verse":"10","text":"Reče još: “Narod će zaratiti protiv naroda i kraljevstvo protiv kraljevstva."},{"book":"Luka","chapter":"21","verse":"11","text":"Bit će velikih potresa, bit će gladi i pošasti na raznim mjestima. Bit će strahota i velikih znakova s neba."},{"book":"Luka","chapter":"21","verse":"12","text":"Ali prije svega toga podignut će na vas ruke i progoniti vas, predavat će vas u sinagoge i tamnice, vući će vas pred kraljeve i upravitelje zato što ste moji sljedbenici."},{"book":"Luka","chapter":"21","verse":"13","text":"To će vas snaći da im možete svjedočiti o meni."},{"book":"Luka","chapter":"21","verse":"14","text":"Zato upamtite: ne morate unaprijed smišljati što reći sebi u obranu."},{"book":"Luka","chapter":"21","verse":"15","text":"Ja ću vam dati rječitost i takvu mudrost kakvoj neće moći proturječiti ni oduprijeti se nijedan vaš protivnik."},{"book":"Luka","chapter":"21","verse":"16","text":"A izdavat će vas čak i vlastiti roditelji, braća, rođaci i prijatelji. Neke će od vas i ubiti."},{"book":"Luka","chapter":"21","verse":"17","text":"Svi će vas zamrziti zato što ste moji."},{"book":"Luka","chapter":"21","verse":"18","text":"Ali neće vam pasti ni vlas s glave."},{"book":"Luka","chapter":"21","verse":"19","text":"Duše će vam se spasiti zbog vaše postojanosti."},{"book":"Luka","chapter":"21","verse":"20","text":"Kad vidite da vojska opkoljuje Jeruzalem, znajte da će on ubrzo biti opustošen."},{"book":"Luka","chapter":"21","verse":"21","text":"Neka oni koji se zateknu u Judeji bježe u goru. Tko je u gradu, neka bježi iz njega, a ni oni koji su u polju neka se ne vraćaju u grad."},{"book":"Luka","chapter":"21","verse":"22","text":"Jer to će biti dani Božje kazne kojom će se ispuniti sve što piše u Svetome pismu."},{"book":"Luka","chapter":"21","verse":"23","text":"Teško trudnicama i dojiljama u to vrijeme jer će ovu zemlju pritisnuti velika nevolja i velik će se gnjev izliti na ovaj narod."},{"book":"Luka","chapter":"21","verse":"24","text":"Kosit će ih oštrica mača i odvodit će ih u ropstvo među sve narode. A Jeruzalem će gaziti pogani sve dok ne istekne vrijeme pogana."},{"book":"Luka","chapter":"21","verse":"25","text":"Pojavit će se znaci na suncu, mjesecu i zvijezdama, a na zemlji će narode pritiskati tjeskoba zbog huke i stihije valovlja."},{"book":"Luka","chapter":"21","verse":"26","text":"Ljudi će umirati od straha i iščekivanja sudbe ovoga svijeta jer će se i sile nebeske potresti."},{"book":"Luka","chapter":"21","verse":"27","text":"Tada će ugledati Sina Čovječjega kako dolazi na oblaku s velikom moći i slavom.21:27 Vidjeti: Daniel 7:13."},{"book":"Luka","chapter":"21","verse":"28","text":"Kad se sve to počne zbivati, uspravite se i podignite glavu jer je vaše otkupljenje blizu.”"},{"book":"Luka","chapter":"21","verse":"29","text":"Zatim im ispriča prispodobu: “Pogledajte smokvu ili bilo koje stablo."},{"book":"Luka","chapter":"21","verse":"30","text":"Kad propupa, i sami znate da je ljeto blizu."},{"book":"Luka","chapter":"21","verse":"31","text":"Također kad vidite da se zbiva sve o čemu sam vam govorio, možete biti sigurni da je blizu Božje kraljevstvo."},{"book":"Luka","chapter":"21","verse":"32","text":"Zaista vam kažem, ovaj naraštaj neće proći dok se sve to ne dogodi."},{"book":"Luka","chapter":"21","verse":"33","text":"Nebo i zemlja će proći, ali moje riječi ostaju zauvijek!"},{"book":"Luka","chapter":"21","verse":"34","text":"Pazite da vam srca ne otvrdnu u proždrljivosti i pijanstvu ili u životnim brigama te da vas taj dan ne iznenadi"},{"book":"Luka","chapter":"21","verse":"35","text":"kao zamka. Jer on će snaći sve žitelje na zemlji."},{"book":"Luka","chapter":"21","verse":"36","text":"Bdijte dakle i stalno se molite da umaknete svim strahotama koje će se događati i da stanete pred Sina Čovječjega.”"},{"book":"Luka","chapter":"21","verse":"37","text":"Isus je svaki dan poučavao u Hramu, a noći je provodio na Maslinskoj gori."},{"book":"Luka","chapter":"21","verse":"38","text":"A sav je narod već od ranog jutra hrlio k njemu u Hram da ga sluša."}]}