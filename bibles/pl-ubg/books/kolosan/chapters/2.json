{"data":[{"book":"Kolosan","chapter":"2","verse":"1","text":"Chcę bowiem, abyście wiedzieli, jak wielką walkę toczę o was, o tych, którzy są w Laodycei, i o tych wszystkich, którzy nie widzieli mego oblicza w ciele;"},{"book":"Kolosan","chapter":"2","verse":"2","text":"Aby ich serca były pocieszone, będąc zespolone w miłości, a to ku wszelkiemu bogactwu zupełnej pewności zrozumienia, ku poznaniu tajemnicy Boga, Ojca i Chrystusa;"},{"book":"Kolosan","chapter":"2","verse":"3","text":"W którym są ukryte wszystkie skarby mądrości i poznania."},{"book":"Kolosan","chapter":"2","verse":"4","text":"A mówię to, aby was nikt nie zwodził podstępnymi słowami."},{"book":"Kolosan","chapter":"2","verse":"5","text":"Choć bowiem ciałem jestem nieobecny, to jednak duchem jestem z wami i raduję się, widząc wasz porządek i stałość waszej wiary w Chrystusa."},{"book":"Kolosan","chapter":"2","verse":"6","text":"Jak więc przyjęliście Pana Jezusa Chrystusa, tak w nim postępujcie;"},{"book":"Kolosan","chapter":"2","verse":"7","text":"Zakorzenieni i zbudowani na nim, i utwierdzeni w wierze, jak was nauczono, obfitując w niej z dziękczynieniem."},{"book":"Kolosan","chapter":"2","verse":"8","text":"Uważajcie, żeby was ktoś nie obrócił na"},{"book":"Kolosan","chapter":"2","verse":"9","text":"Gdyż w nim mieszka cieleśnie cała pełnia Bóstwa."},{"book":"Kolosan","chapter":"2","verse":"10","text":"I jesteście dopełnieni w nim, który jest głową wszelkiej zwierzchności i władzy;"},{"book":"Kolosan","chapter":"2","verse":"11","text":"W nim też zostaliście obrzezani obrzezaniem nie ręką uczynionym, lecz obrzezaniem Chrystusa, przez zrzucenie grzesznego ciała doczesnego;"},{"book":"Kolosan","chapter":"2","verse":"12","text":"Pogrzebani z nim w chrzcie, w którym też razem z nim zostaliście wskrzeszeni przez wiarę, która jest działaniem Boga, który go wskrzesił z martwych."},{"book":"Kolosan","chapter":"2","verse":"13","text":"I was, gdy byliście umarłymi w grzechach i w nieobrzezaniu waszego ciała, razem z nim ożywił, przebaczając wam wszystkie grzechy;"},{"book":"Kolosan","chapter":"2","verse":"14","text":"Wymazał obciążający nas wykaz"},{"book":"Kolosan","chapter":"2","verse":"15","text":"I rozbroiwszy zwierzchności i władze, jawnie wystawił je na pokaz, gdy przez niego odniósł triumf nad nimi."},{"book":"Kolosan","chapter":"2","verse":"16","text":"Niech więc nikt was nie osądza z powodu jedzenia lub picia, co do święta, nowiu księżyca lub szabatów."},{"book":"Kolosan","chapter":"2","verse":"17","text":"Są to cienie rzeczy przyszłych, ciało zaś jest Chrystusa."},{"book":"Kolosan","chapter":"2","verse":"18","text":"Niech nikt, kto ma upodobanie w poniżaniu siebie i kulcie aniołów, nie pozbawia was nagrody, wdając się w to, czego nie widział, i pyszniąc się bezpodstawnie cielesnym sposobem myślenia;"},{"book":"Kolosan","chapter":"2","verse":"19","text":"A nie trzyma się głowy, z której całe ciało, odżywiane i wespół zespolone przez stawy i ścięgna, rośnie wzrostem Bożym."},{"book":"Kolosan","chapter":"2","verse":"20","text":"Jeśli więc umarliście z Chrystusem dla żywiołów tego świata, to dlaczego – jakbyście jeszcze żyli dla świata – poddajecie się nakazom:"},{"book":"Kolosan","chapter":"2","verse":"21","text":"Nie dotykaj, nie kosztuj, nie ruszaj;"},{"book":"Kolosan","chapter":"2","verse":"22","text":"(To wszystko niszczeje przez używanie), według przykazań i nauk ludzkich?"},{"book":"Kolosan","chapter":"2","verse":"23","text":"Mają one pozór mądrości w religijności według własnego upodobania, w poniżaniu siebie i nieoszczędzaniu ciała, jednak nie mają żadnej wartości, służą tylko do nasycenia ciała."}]}