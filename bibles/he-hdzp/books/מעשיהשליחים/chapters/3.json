{"data":[{"book":"מעשי השליחים","chapter":"3","verse":"1","text":"יום אחד, בשעה שלוש אחר־הצהריים, הלכו פטרוס ויוחנן לתפילת מנחה בבית־המקדש."},{"book":"מעשי השליחים","chapter":"3","verse":"2","text":"כשהגיעו אל המקדש, ראו אדם שהיה פיסח מלידה, יושב ליד השער הנקרא ”המהודר“. הוא הובא לשם מדי יום כדי לקבץ נדבות."},{"book":"מעשי השליחים","chapter":"3","verse":"3","text":"כאשר עברו פטרוס ויוחנן לידו, הוא ביקש נדבה גם מהם."},{"book":"מעשי השליחים","chapter":"3","verse":"4","text":"השניים נעצו באיש מבט נוקב, ופטרוס אמר לו: ”הבט אלי!“"},{"book":"מעשי השליחים","chapter":"3","verse":"5","text":"הפיסח הרים את עיניו בתקווה לקבל תרומה נדיבה."},{"book":"מעשי השליחים","chapter":"3","verse":"6","text":"אך פטרוס אמר: ”כסף אין לי, אולם אתן לך את מה שיש לי; בשם ישוע המשיח מנצרת, התהלך!“"},{"book":"מעשי השליחים","chapter":"3","verse":"7-8","text":"פטרוס אחז בידו של הפיסח והעמידו על רגליו. באותו רגע נרפאו רגלי האיש וקרסוליו התחזקו, הוא קפץ על רגליו והחל ללכת! האיש הלך איתם לבית־המקדש, כשהוא משבח את האלוהים, מקפץ ומדלג בשמחה."},{"book":"מעשי השליחים","chapter":"3","verse":"9","text":"באי בית־המקדש, שראוהו הולך ומדלג, ושמעוהו מהלל את ה׳,"},{"book":"מעשי השליחים","chapter":"3","verse":"10","text":"הכירו את הקבצן הפיסח שנהגו לראות בשער המקדש, והופתעו מאוד."},{"book":"מעשי השליחים","chapter":"3","verse":"11","text":"כולם מיהרו לצאת לאולם שלמה כדי לראות את הפלא, ואילו הקבצן נצמד בחזקה אל פטרוס ויוחנן."},{"book":"מעשי השליחים","chapter":"3","verse":"12","text":"פטרוס ניצל את ההזדמנות ופנה אל העם: ”אנשי ישראל, מדוע אתם מופתעים כל־כך? מדוע אתם מביטים בנו כאילו שבכוחנו ובקדושתנו אנו אפשרנו לאיש הזה ללכת?"},{"book":"מעשי השליחים","chapter":"3","verse":"13","text":"אלוהי אברהם, יצחק ויעקב – אלוהי אבותינו – הוא שהביא כבוד ותפארת לשם עבדו ישוע באמצעות הנס שחולל. כן, אני מתכוון לאותו ישוע שמסרתם לרומאים, ושדחיתם את הצעת פילטוס לשחררו."},{"book":"מעשי השליחים","chapter":"3","verse":"14","text":"סירבתם לשחרר את הקדוש והצדיק הזה, ודרשתם שפיליטוס ישחרר במקומו רוצח!"},{"book":"מעשי השליחים","chapter":"3","verse":"15","text":"וכך הרגתם את שר החיים; אך אלוהים הקימו מן המתים. יוחנן ואני עדים לעובדה זאת, כי לאחר שהרגתם את ישוע ראינו אותו חי וקיים."},{"book":"מעשי השליחים","chapter":"3","verse":"16","text":"”האמונה בשמו של ישוע היא שריפאה אדם זה שכולכם הכרתם כפיסח. האמונה בישוע – שניתנה לנו מאלוהים – היא שריפאה אותו כליל!"},{"book":"מעשי השליחים","chapter":"3","verse":"17","text":"”אחים יקרים, אני יודע שכל מה שעשיתם אתם ומנהיגיכם לישוע, עשיתם מתוך בורות וחוסר ידיעה."},{"book":"מעשי השליחים","chapter":"3","verse":"18","text":"אולם כך קיים אלוהים את הנבואות האומרות שהמשיח חייב לסבול."},{"book":"מעשי השליחים","chapter":"3","verse":"19-20","text":"לכן חזרו בתשובה והאמינו באלוהים, כדי שיסלח לחטאיכם, ייתן לכם ימי שגשוג ורווחה, ויחזיר לכם את המשיח המיועד – ישוע המשיח."},{"book":"מעשי השליחים","chapter":"3","verse":"21","text":"כי המשיח צריך להישאר בשמים, עד שתגיע העת להשלים את הכול, כפי שאמרו הנביאים לפני זמן רב."},{"book":"מעשי השליחים","chapter":"3","verse":"22","text":"משה רבנו אמר:3‏.22 ג 22‏-23 ראה דברים יח 18‏-19 ’נביא מקרבכם – מאחיכם – כמוני, יקים לכם ה׳ אלוהיכם, אליו תשמעון‘; הקשיבו לדבריו בכובד ראש!"},{"book":"מעשי השליחים","chapter":"3","verse":"23","text":"כי מי שלא ישמע בקולו ייענש חמורות בידי ה׳!"},{"book":"מעשי השליחים","chapter":"3","verse":"24","text":"”גם שמואל וכל הנביאים שקמו אחריו דברו על מה שמתרחש היום."},{"book":"מעשי השליחים","chapter":"3","verse":"25","text":"אתם הצאצאים של אותם הנביאים, וגם אתם כלולים באותה הברית שכרת ה׳ עם אבותיכם, שבה הבטיח לברך את העולם כולו באמצעות עם ישראל. הרי ה׳ הבטיח לאברהם אבינו:3‏.25 ג 25 בראשית כב 18 ’והתברכו בזרעך כל גויי הארץ‘."},{"book":"מעשי השליחים","chapter":"3","verse":"26","text":"וכאשר הקים אלוהים את עבדו ישוע מן המתים, הוא שלח אותו קודם כל אליכם, בני ישראל, כדי לברך אתכם שתחזרו בתשובה.“"}]}