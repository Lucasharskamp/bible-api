{"data":[{"book":"Mose 3","chapter":"19","verse":"1","text":"Yehowa gblɔ na Mose be,"},{"book":"Mose 3","chapter":"19","verse":"2","text":"“Ƒo nu na Israel ƒe ƒuƒoƒo blibo la, eye nàgblɔ na wo be, ‘Minɔ kɔkɔe, elabena nye, Yehowa, miaƒe Mawu, mele kɔkɔe."},{"book":"Mose 3","chapter":"19","verse":"3","text":"“ ‘Ele be mia dometɔ ɖe sia ɖe nabu fofoa kple dadaa, eye miaɖo ŋku nye Dzudzɔgbewo dzi. Nyee nye Yehowa miaƒe Mawu."},{"book":"Mose 3","chapter":"19","verse":"4","text":"“ ‘Migatrɔ ɖe legbawo ŋu alo miatsɔ ga awɔ mawuwo na mia ɖokuiwo o. Nyee nye Yehowa, miaƒe Mawu."},{"book":"Mose 3","chapter":"19","verse":"5","text":"“ ‘Ne miesa akpedavɔ na Yehowa la, misae tututu ɖe sea nu ale be mate ŋu axɔe."},{"book":"Mose 3","chapter":"19","verse":"6","text":"Miɖui le ŋkeke si dzi miesa vɔ la le alo ne ŋu ke. Nu si atsi anyi va se ɖe ŋkeke etɔ̃a gbe la, woatɔ dzoe,"},{"book":"Mose 3","chapter":"19","verse":"7","text":"elabena esi woaɖu le ŋkeke etɔ̃a gbe la, madze ŋunye o, eye nyemate ŋu axɔe o."},{"book":"Mose 3","chapter":"19","verse":"8","text":"Ne mieɖui le ŋkeke etɔ̃a gbe la, mieɖi fɔ, elabena miedo ŋunyɔ Yehowa ƒe kɔkɔenyenye, eye woaɖe mi ɖa tso Yehowa ƒe amewo dome."},{"book":"Mose 3","chapter":"19","verse":"9","text":"“ ‘Ne miexa miaƒe agblemenuwo la, migaŋe nuku siwo le agblea to o, eye migafɔ nuku siwo dudu ɖe anyigba hã o."},{"book":"Mose 3","chapter":"19","verse":"10","text":"Miwɔ nenema ke le miaƒe wain tsetsewo hã gome. Migagbe kutsetseawo katã o, eye migafɔ esiwo ge ɖe anyigba hã o. Migblẽ wo ɖi na ame dahewo kple amedzro siwo le mia dome, elabena nyee nye Yehowa, miaƒe Mawu."},{"book":"Mose 3","chapter":"19","verse":"11","text":"“ ‘Migafi fi o."},{"book":"Mose 3","chapter":"19","verse":"12","text":"“ ‘Migatsɔ nye ŋkɔ aka atam ɖe aʋatsonya aɖeke dzi, eye miato nu sia wɔwɔ me aƒo fi ade nye ŋkɔ o, elabena nyee nye Yehowa, miaƒe Mawu."},{"book":"Mose 3","chapter":"19","verse":"13","text":"“ ‘Migaba ame aɖeke alo ate ame aɖeke ɖe to o."},{"book":"Mose 3","chapter":"19","verse":"14","text":"“ ‘Migaƒo fi de tekunɔ o, eye migada nu ɖe ŋkuagbãtɔ si va yina la ƒe mɔ me o. Mivɔ̃ miaƒe Mawu. Nyee nye Yehowa, miaƒe Mawu."},{"book":"Mose 3","chapter":"19","verse":"15","text":"“ ‘Ele be ʋɔnudrɔ̃lawo nafia dzɔdzɔenyenye le woƒe nyametsotsowo me, eye womakpɔ ame aɖeke ƒe ahedada alo hotsuikpɔkpɔ dzi ɖa o. Ele be woawɔ nuteƒe ɣe sia ɣi."},{"book":"Mose 3","chapter":"19","verse":"16","text":"“ ‘Mèganye sakplisala anɔ yiyim le wò dukɔ me o."},{"book":"Mose 3","chapter":"19","verse":"17","text":"“ ‘Mègalé fu nɔviwò o. Ka mo na ame si wɔ nu vɔ̃. Ne ègbe mokaka nɛ la, wò hã èwɔ nu vɔ̃ abe eya ke ene."},{"book":"Mose 3","chapter":"19","verse":"18","text":"“ ‘Mègabia hlɔ̃ o. Mègalé nya ɖe dɔ me o, ke boŋ lɔ̃ nɔviwò abe ɖokuiwò ene, elabena nyee nye Yehowa."},{"book":"Mose 3","chapter":"19","verse":"19","text":"“ ‘Miwɔ nye seawo dzi."},{"book":"Mose 3","chapter":"19","verse":"20","text":"“ ‘Ne ŋutsu aɖe de asi kosi si menye ablɔɖeme o ŋu, eye wòbia eta na ɖeɖe la, woadrɔ̃ ʋɔnu wo le ʋɔnudrɔ̃ƒe, gake womawu wo o, elabena kosi la menye ablɔɖeme o."},{"book":"Mose 3","chapter":"19","verse":"21","text":"Ele be ŋutsu la natsɔ eƒe fɔɖivɔsa vɛ na Yehowa le Agbadɔ la ƒe mɔnu. Nu si wòanae nye agbo."},{"book":"Mose 3","chapter":"19","verse":"22","text":"Nunɔla la alé avu kple agbo la le nu vɔ̃ si ŋutsu la wɔ ta, eye woatsɔe akee."},{"book":"Mose 3","chapter":"19","verse":"23","text":"“ ‘Ne mieva ɖo anyigba la dzi, eye miedo kutsetseti ƒomevi vovovowo la, migaɖu ƒe gbãtɔ etɔ̃awo ƒe tsetseawo o, elabena wole abe nu siwo ŋu wogbe nu le ene. Womaɖu wo o."},{"book":"Mose 3","chapter":"19","verse":"24","text":"Woatsɔ ƒe enelia ƒe kutsetsewo katã ana Yehowa abe eƒe kafukafunu ene."},{"book":"Mose 3","chapter":"19","verse":"25","text":"Ƒe atɔ̃lia ƒe kutsetsewoe nye mia tɔ. Nyee nye Yehowa miaƒe Mawu."},{"book":"Mose 3","chapter":"19","verse":"26","text":"“ ‘Migaɖu lã si me ʋu metsyɔ le la o."},{"book":"Mose 3","chapter":"19","verse":"27","text":"“ ‘Mègalũ wò loglo o, eye mègafɔ wò ge dzi hã o."},{"book":"Mose 3","chapter":"19","verse":"28","text":"“ ‘Migasi mia ɖokuiwo alo miasi ame aɖe ŋuti le tsyɔ̃wɔwɔ me o. Nyee nye Yehowa."},{"book":"Mose 3","chapter":"19","verse":"29","text":"“ ‘Mègagblẽ viwò ɖetugbi ƒe dzadzɛnyenye me to ewɔwɔ gboloe me o. Ne menye nenema o la, anyigba la azu gbolonyigba, eye ŋukpenanuwo anɔ edzi."},{"book":"Mose 3","chapter":"19","verse":"30","text":"“ ‘Milé se si ku ɖe nye Dzudzɔgbe ŋuti la me ɖe asi, eye miade bubu nye Agbadɔ la ŋu, elabena nyee nye Yehowa."},{"book":"Mose 3","chapter":"19","verse":"31","text":"“ ‘Migaƒo ɖi mia ɖokuiwo to ŋɔliyɔlawo kple bokɔnɔwo gbɔ dede me o, elabena nyee nye Yehowa, miaƒe Mawu."},{"book":"Mose 3","chapter":"19","verse":"32","text":"“ ‘Ele be miatsɔ bubu kple sisiɖa si dze la na ame tsitsiwo le Mawuvɔvɔ̃ ta. Nyee nye Yehowa!"},{"book":"Mose 3","chapter":"19","verse":"33","text":"“ ‘Migate amedzro siwo le miaƒe anyigba dzi la ɖe to o, eye migaba wo o."},{"book":"Mose 3","chapter":"19","verse":"34","text":"Ele be mialé be na wo abe mia ɖokuiwo ene, eye miaɖo ŋku edzi be miawo hã mienye amedzrowo kpɔ le Egiptenyigba dzi. Nyee nye Yehowa, miaƒe Mawu!"},{"book":"Mose 3","chapter":"19","verse":"35","text":"“ ‘Migawɔ dzidzenu mademadewo ŋu dɔ ne miele didime, kpekpeme kple agbɔsɔsɔ dzidzem o."},{"book":"Mose 3","chapter":"19","verse":"36","text":"Miwɔ nudanu kple nudakpe anukwaretɔwo, nudanu kple nudzidzenu anukwaretɔwo ŋu dɔ. Nyee nye Yehowa, miaƒe Mawu, ame si ɖe mi tso Egipte."},{"book":"Mose 3","chapter":"19","verse":"37","text":"“ ‘Ele be mialé nye sewo kple ɖoɖowo katã me ɖe asi, eye miawɔ wo dzi, elabena nyee nye Yehowa!’ ”"}]}