{"data":[{"book":"Djela Apostolska","chapter":"23","verse":"1","text":"Pavao se zagleda u vijećnike i reče: “Braćo, sve do danas sam pred Bogom živio posve mirne savjesti.”"},{"book":"Djela Apostolska","chapter":"23","verse":"2","text":"Nato veliki svećenik Ananija zapovjedi onima do Pavla da ga udare po ustima."},{"book":"Djela Apostolska","chapter":"23","verse":"3","text":"“Udarit će tebe Bog, zidu obijeljeni! Sjediš tu da me sudiš po Zakonu, a sam ga kršiš i zapovijedaš da me tuku!”"},{"book":"Djela Apostolska","chapter":"23","verse":"4","text":"Nazočni rekoše Pavlu: “Zar tako grdiš Božjega velikog svećenika?”"},{"book":"Djela Apostolska","chapter":"23","verse":"5","text":"“Nisam znao, braćo, da je veliki svećenik”, odvrati Pavao. “Jer u Svetome pismu piše: ‘Ne psuj poglavara svojega naroda.’”23:5 Izlazak 22:7."},{"book":"Djela Apostolska","chapter":"23","verse":"6","text":"Pavao je znao da su neki članovi Velikoga vijeća saduceji, a neki farizeji, pa poviče: “Braćo, ja sam farizej i preci su mi farizeji! Sudi mi se zbog nade u uskrsnuće mrtvih!”"},{"book":"Djela Apostolska","chapter":"23","verse":"7","text":"Nato izbije svađa među farizejima i saducejima i mnoštvo se podijeli."},{"book":"Djela Apostolska","chapter":"23","verse":"8","text":"Saduceji, naime, kažu da nema ni uskrsnuća, ni anđela, ni duhova, a farizeji u sve to vjeruju."},{"book":"Djela Apostolska","chapter":"23","verse":"9","text":"Nastane silna graja. Neki pismoznanci iz farizejske sljedbe ustanu u Pavlovu obranu žestoko prosvjedujući: “Ne nalazimo da je taj čovjek počinio ikakvo zlo! A što ako mu je govorio duh ili anđeo?”"},{"book":"Djela Apostolska","chapter":"23","verse":"10","text":"Nastane tako velika svađa da se zapovjednik prestrašio da Pavla ne rastrgaju. Zapovjedi zato da vojnici siđu po njega. Oni ga otrgnu iz svjetine i odvedu natrag u vojarnu."},{"book":"Djela Apostolska","chapter":"23","verse":"11","text":"Te noći Gospodin pristupi Pavlu i reče mu: “Samo hrabro, Pavle! Kao što si za mene posvjedočio ovdje u Jeruzalemu, tako trebaš svjedočiti i u Rimu.”"},{"book":"Djela Apostolska","chapter":"23","verse":"12","text":"Kad se razdanilo, Židovi skuju urotu i zakunu se da neće ni jesti ni piti dok ne ubiju Pavla."},{"book":"Djela Apostolska","chapter":"23","verse":"13","text":"Bilo ih je više od četrdesetorice."},{"book":"Djela Apostolska","chapter":"23","verse":"14","text":"Odu zatim kazati velikim svećenicima i starješinama: “Zakleli smo se da nećemo jesti ni piti dok ne ubijemo Pavla."},{"book":"Djela Apostolska","chapter":"23","verse":"15","text":"Zato vi sada skupa s Vijećem zamolite zapovjednika da ga opet dovedu u Vijeće. Recite da želite pobliže razmotriti njegov slučaj. A mi ćemo ga pogubiti na putu ovamo.”"},{"book":"Djela Apostolska","chapter":"23","verse":"16","text":"Ali Pavlov nećak, sin njegove sestre, dočuje za tu zavjeru pa ode u vojarnu dojaviti Pavlu."},{"book":"Djela Apostolska","chapter":"23","verse":"17","text":"Pavao pozove nekog stotnika i reče mu: “Odvedi ovoga mladića k zapovjedniku. Ima mu nešto važno reći.”"},{"book":"Djela Apostolska","chapter":"23","verse":"18","text":"Stotnik ga odvede i reče zapovjedniku: “Zatvorenik Pavao pozvao me i zamolio da ovoga mladića dovedem k tebi jer ti ima nešto reći.”"},{"book":"Djela Apostolska","chapter":"23","verse":"19","text":"Zapovjednik ga uhvati za ruku i povede u stranu te ga upita: “Što mi želiš reći?”"},{"book":"Djela Apostolska","chapter":"23","verse":"20","text":"“Neki su se Židovi dogovorili da te sutra zamole da dovedeš Pavla u Vijeće pretvarajući se da žele pomnjivije ispitati njegov slučaj."},{"book":"Djela Apostolska","chapter":"23","verse":"21","text":"Ne čini to! Čekat će ga u zasjedi više od četrdesetero ljudi koji su se zakleli da neće ni jesti ni piti dok ga ne ubiju. Već su spremni i samo čekaju tvoj pristanak.”"},{"book":"Djela Apostolska","chapter":"23","verse":"22","text":"Zapovjednik otpusti mladića i zapovjedi mu: “Nikomu ne reci da si mi to javio.”"},{"book":"Djela Apostolska","chapter":"23","verse":"23","text":"Dozove zatim dva stotnika i reče im: “Priredite dvjesto vojnika, sedamdeset konjanika i dvjesto strijelaca da večeras po devetoj uri23:23 U grčkome: nakon treće ure noću. pođu u Cezareju."},{"book":"Djela Apostolska","chapter":"23","verse":"24","text":"Pripravite Pavlu konje za jahanje te ga živa i zdrava odvedite upravitelju Feliksu.”"},{"book":"Djela Apostolska","chapter":"23","verse":"25","text":"Napiše zatim pismo upravitelju:"},{"book":"Djela Apostolska","chapter":"23","verse":"26","text":"Od Klaudija Lizijavrlome upravitelju Feliksu. Pozdravljam vas!"},{"book":"Djela Apostolska","chapter":"23","verse":"27","text":"Ovoga su čovjeka uhvatili Židovi i umalo ga ubili, kad sam pritrčao s vojnicima. Doznavši da je rimski građanin, sklonio sam ga od njih na sigurno."},{"book":"Djela Apostolska","chapter":"23","verse":"28","text":"Odveo sam ga zatim pred njihovo Vijeće da doznam što je skrivio."},{"book":"Djela Apostolska","chapter":"23","verse":"29","text":"Utvrdio sam da ga optužuju za nešto prijeporno glede njihova vjerskoga zakona—ali nije skrivio ništa što bi zasluživalo da ga se kazni smrću ili zatvorom."},{"book":"Djela Apostolska","chapter":"23","verse":"30","text":"Javili su mi da su protiv njega skovali urotu. Šaljem ga zato tebi, a njegove tužitelje uputio sam da tužbu iznesu pred tobom."},{"book":"Djela Apostolska","chapter":"23","verse":"31","text":"Te noći vojnici, prema zapovijedi, povedu Pavla u Antipatridu."},{"book":"Djela Apostolska","chapter":"23","verse":"32","text":"Sutradan se vrate u vojarnu ostavivši konjanike da ga odvedu dalje."},{"book":"Djela Apostolska","chapter":"23","verse":"33","text":"Kad su oni pak s njim stigli u Cezareju, uruče upravitelju pismo i privedu Pavla pred njega."},{"book":"Djela Apostolska","chapter":"23","verse":"34","text":"Upravitelj pročita pismo te zapita Pavla iz koje je pokrajine. “Iz Cilicije”, odgovori Pavao."},{"book":"Djela Apostolska","chapter":"23","verse":"35","text":"“Saslušat ću te kad stignu tvoji tužitelji”, reče mu i zapovjedi da ga čuvaju u Herodovoj palači."}]}