{"data":[{"book":"Methiu","chapter":"12","verse":"1","text":"Ìujia ishak idoh shii, Isu è Jewthek Thung pha inai shii phiug raig è dong ne lua ramuii. Ai ro samoythek ne chi-iy, jiè ithek ne phiug nyiu ji jao ne chiig ne igam ji chie."},{"book":"Methiu","chapter":"12","verse":"2","text":"Pharisithek è ji doh ne Isu shii yao, “Riig mage bo, na samoythek è Thung pha Inai hì è rek pha ji è gethek Iphey shii gidieg rek muii ro!”"},{"book":"Methiu","chapter":"12","verse":"3","text":"Isu è ithek shii yao din, “Nathek de Dawid nane ai branthek è chi-iyiy shii nyie rek pha jigigam ji ne atham riig bey?"},{"book":"Methiu","chapter":"12","verse":"4","text":"12:4: Lew 24:9 Dawid nane ai branthek ne Hamangkhung-aphuii hò bucho shii wuii srane Hamangkhung-aphuii ro hò shii zid pha iwebthek chie pha phi. Ji ne Iphey shii gidieg ro, nyieliieshii, ji pha iweb ne phabithek chie mua bie ro."},{"book":"Methiu","chapter":"12","verse":"5","text":"12:5: Ssb 28:9,10 Chiih-è, zab Thung pha inai shii phabithek è Misiahò hà wuii srane Thung pha inai Iphey ji chui maphi nede ithek shii ichiig aphi rone nathek ne Moses ro Iphey ji atham bey."},{"book":"Methiu","chapter":"12","verse":"6","text":"Gu è nathek shii yao, Misiahò hì è de boh jia ichiih nyiemagunde um ba ro."},{"book":"Methiu","chapter":"12","verse":"7","text":"12:7: Mth 9:13; Hos 6:6 Jigigam shii zey ne um ro, ‘miiram khlemthek pha ji asi jishii gu ne bushun ji chiid ro, nathek è hì pha miyao ne nyie yao phlei ne wie gua dun arone’ nathek de hanyie ichiig oi pha branthek shii anin iwa;"},{"book":"Methiu","chapter":"12","verse":"8","text":"nyieliieshii, bran dufuii hì ne Thung pha inai pha Ithong de ro.”"},{"book":"Methiu","chapter":"12","verse":"9","text":"Isu è ji pha ithua thoh marui ne Jewthek misiahò hà wuii dun."},{"book":"Methiu","chapter":"12","verse":"10","text":"Thiichiih shii wad shii slemriie pha bran jia um iang. Giak branthek ne Isu awai mirek pha ichiig nin pha branthek khan ne um. Ji-è, ithek ne Isu shii sai, “Thung pha inai shii gang phi pha ji ne Iphey pha shuang asi bey?”"},{"book":"Methiu","chapter":"12","verse":"11","text":"Isu è ithek shii yao din, “Nathek de Thung pha inai shii nawaithek shiishai jia yi nyahiung hà chiihdun arone, ji pha shiishai shii khoh ne fuang akhia phi ne bey?"},{"book":"Methiu","chapter":"12","verse":"12","text":"Ji-è, bran ne shiishai ji è de bajo boh ro! Gethek Iphey ne Thung pha Inai shii branthek shii nyanong mua.”"},{"book":"Methiu","chapter":"12","verse":"13","text":"Ji è yao ched dang Isu è wad slemriie riie pha bran ji shii yao, “Na wad phiang phia mage bo.”"},{"book":"Methiu","chapter":"12","verse":"14","text":"Ji è rek pha doh mage ne Pharisithek ne dun dun chiih-è Isu shii ua pha phak rai."},{"book":"Methiu","chapter":"12","verse":"15","text":"Isu è khinrin ne aishii gidieg rek pha ji yoi mage shii, ji pha ithua thoh ne dun dun; chiih-è bran ibrogthek de ai idoh luagieng. Ai è zab radthek shii gang phi srane"},{"book":"Methiu","chapter":"12","verse":"16","text":"gaithek shii ai chiang ji ayao rabo ne yung."},{"book":"Methiu","chapter":"12","verse":"17","text":"Ai è jithek rek phi pha ji è Hamangkhung-aphuii è Aijaya chaig è yao marui pha miyao ji izai rey yi pha ji rek ro:"},{"book":"Methiu","chapter":"12","verse":"18","text":"“Ichiih hì ne gu mugua ne ruii pha khiao ji ro,"},{"book":"Methiu","chapter":"12","verse":"19","text":"Ai ne akhiinaing noh chiih-è, aziak noh phro,"},{"book":"Methiu","chapter":"12","verse":"20","text":"Ai ne khi-èg shii de ajo phro,"},{"book":"Methiu","chapter":"12","verse":"21","text":"chiih-è zab branthek ne ai lakhung shii luthong ruii phro.”"},{"book":"Methiu","chapter":"12","verse":"22","text":"Chiihphado shii giak branthek è Isu hà ibuii um ne miegthi nane miyao ayao mua pha bran jia noh ne wuii thog ruii. Isu è ji pha bran shii gang phi, Ji-è ai ne miyao yao muadun chiih-è, mieg de doh muadun."},{"book":"Methiu","chapter":"12","verse":"23","text":"Thiichiih pha ibrogthek ne Isu è nyie rek pha ji riig ne zab wieng dun. Ithek è sai, “Hì ne Dawid pha Dufuii rey mua ne bey?”"},{"book":"Methiu","chapter":"12","verse":"24","text":"Pharisithek è ji yoi mage shii, ithek è chang, “Ai è ibuiithek shii khia bie phi, nyieliieshii ithek ro bohkhoh pha Sakhathong è aishii blu phi ro.”"},{"book":"Methiu","chapter":"12","verse":"25","text":"Isu ne ithek è nyie now pha ji thieg, jiè ai ithek shii yao, “Khi pha soh magunde yoh che ne ibrog nyi rek ne yo che ne awaithek chung gui rai pho ne muna phiang arai mua phro.” Chiih-è, khi pha thawun nane haliingpho yi ibrog yoh che srane awaithek chung gui rai pho ne muadun phro."},{"book":"Methiu","chapter":"12","verse":"26","text":"Ji-è ibrog jia gai Sakhathong pha Sajathua shii mak rek rai arone, hì pha miyaosiu è ne ibrog che jong chiih-è jog mua ruii phro."},{"book":"Methiu","chapter":"12","verse":"27","text":"Nathek è yao nyieliieshii gushii ne Sakhathong è ji rek pha blu phi ne ibuiithek khia yi, wie. Chiihphado, naro samoythek shii ibuii khia pha blu hanyie miphi lei? Naro samoythek awaithek è rek pha ji è ithek ne asi pha rek rone khagi rek."},{"book":"Methiu","chapter":"12","verse":"28","text":"Asi, hì ne sakhathong asi ro, jimagunde Hamangkhung-aphuii pha ragung ro, hanyie è gu shii blu phi ne ibuiithek khia yi, ji è ne Hamangkhung-aphuii pha Sajathua ne nathek lakhung shii wuii rone khagi rek phi."},{"book":"Methiu","chapter":"12","verse":"29","text":"“Hanyie è de bran gang ro hò chuak ne aishii nyie um pha ji ayie mua phro, igobi bran biigang shii joi bi chid: Chiihphado ai ne hò goh mua phro."},{"book":"Methiu","chapter":"12","verse":"30","text":"“Hanyie thek guro asi pho ne gu shii izai gidieg rek noh phro; hanyie è gu rog shii anong pho ne khrab pha ji è izai dayiingdayang rey dun."},{"book":"Methiu","chapter":"12","verse":"31","text":"Chiih-è jiè gu nathek shii yao branthek shii layog nane buii yao12:31: Ithek è Awie manathek ayao ro; dinne Ithek awai pha yao ne Hamangkhung-aphuii shii gidieg yao ro. pha jithek shii nya khung phi phro; Jishii hanyie è Ragung So shii buii yao pha ji shii ne khuchung de akhung phi phro."},{"book":"Methiu","chapter":"12","verse":"32","text":"12:32: Lug 12:10 Hanyie è Bran Dufuii shii gidieg rek pha ji ne nya khung phi phro; Jishii, hanyie è Ragung So shii gidieg rek pha ji shii ne khuchung de akhung phi phro—Sudoh nane idang gu de."},{"book":"Methiu","chapter":"12","verse":"33","text":"“Iwoi wie woi yi pha ne nathek shii hingmuii gang um chid phro; nashii hingmuii jia um arone, nashii ne iwoi de awie pha um ruii phro. Hingmuii ne iwoi khie woi ruii pha ji è thieg ruii phro."},{"book":"Methiu","chapter":"12","verse":"34","text":"12:34: Mth 3:7; 23:33; Lug 3:7; Mth 15:18; Lug 6:45 Phamthek nathek! Awie pha nathek ne khi-èrek ne miyao wie ji yao mua dun ga? Sem ne lubu è nyie now pha ji yao ruii phro."},{"book":"Methiu","chapter":"12","verse":"35","text":"Bran wie è nyie wie mana ruii pha jithek khia ne wie phi ruii phro. Awie pha bran ne awie pha mana ruii pha jithek khia ne phi ruii phro."},{"book":"Methiu","chapter":"12","verse":"36","text":"“Nathek ne izai now ne rai iang bo! Chua pha ishak thog ruii shii nathek è khama jia pha adunmey pha miyaogam yao muii pha igam tham ne phi chid phro."},{"book":"Methiu","chapter":"12","verse":"37","text":"Nawaithek miyaogam yao pha ji è nathek shii chua ruii phro—Nathek yi ichiig um ba oi ba ji yaothiak phi pha ro.”"},{"book":"Methiu","chapter":"12","verse":"38","text":"Chiihphado shii giak Iphey yua pha masdothek nane Pharisithek è yao ruii, “Masdo, gathek ne na mirek pha buang pha blia riig yang muii ro.”"},{"book":"Methiu","chapter":"12","verse":"39","text":"“Duchung pha branthek ne khama awie nane Hamangkhung-aphuii shii athieg pha branthek ara!” Isu è yao. “Nathek è gu shii buang pha blia rek phi bo ne lia ne bey? Asi! Nathek shii Jona chaig mirek marui pha buang pha blia ji phi bie phro.”"},{"book":"Methiu","chapter":"12","verse":"40","text":"12:40: Jna 1:17 Jona è ù boh bucho shii inai da-um nane ibiu da-um rai dun pha duiine Bran Dufuii de inai da-um nane ibiu da-um sohnyiak bucho hà rai dun phro."},{"book":"Methiu","chapter":"12","verse":"41","text":"12:41: Jna 3:5Chua pha inai shii ne Ninewe branthek riu srane nathek shii nin ruii phro, nyieliieshii nathek ne Jona è mua yao mage pha ji yoi ne awaithek layogthek khid jong ro; chiih-è, gu è nathek shii yao, ichiih shii ne Jona è de boh jia um ro."},{"book":"Methiu","chapter":"12","verse":"42","text":"12:42: 1Saj 10:1-10; 2Phal 9:1-12Chua pha inaithek shii Sheba sajamuii de riu srane nathek shii nin ruii phro, nyieliieshii ai de bajo ruang pha soh è wuii ne Solomon Saja ro khua muyua ji yoi marui ro. Chiih-è gu ne nathek shii izai yao ichiih shii Solomon è de boh jia um ro!"},{"book":"Methiu","chapter":"12","verse":"43","text":"“Khuchung magunde awie pha ragung bran è khia ne dun dun shii, ithek soh igoh shii lua srane thung pha ithua sow.” Ithek jia de adoh sharuii arone,"},{"book":"Methiu","chapter":"12","verse":"44","text":"ai ne awai shii yao, “Gu ne gui hò hà idoh dun pha ro.” Ji-è ai ne idoh hò dun srane riig ne isoloi; so nane zab khriig rek ne ruii iang pha doh."},{"book":"Methiu","chapter":"12","verse":"45","text":"Chiihphado ai ne fuang wuii srane ai rog shii awai è de bajo buii ragung miley yi, ne ithek dun srane thiichiih rai ruii phro. Ji-è rey ched mage shii, ji pha bran ne igobi è de awiedang pha rey ruii phro. Duchung awie pha branthek shii de hì duiine ro."},{"book":"Methiu","chapter":"12","verse":"46","text":"Isu è branthek shii miyao yao bamuii shii ai amuii nane ai ikhuiithek thiichiih wuii thog. Ithek ne fuang hà riu srane, aishii shii mulo pha sai."},{"book":"Methiu","chapter":"12","verse":"47","text":"Ji-è thiichiih pha bran jia è aishii yao, “Riig bo, na amuii nane na khuiino ne fuang hà riu muii ro, chiih-è ithek ne narog shii mulo yang muii ro.”"},{"book":"Methiu","chapter":"12","verse":"48","text":"Isu è chang, “Hanyie ne gu amuii lei? Hanyie ne gu khuiinothek?”"},{"book":"Methiu","chapter":"12","verse":"49","text":"Chiihphado ai è awai samoythek shii hìog ne yao, “Riig bo, ichiih ne gu amuii nane gu khuiinothek um ro!"},{"book":"Methiu","chapter":"12","verse":"50","text":"Hanyie è hamangkhung hà um pha gu Aphuii è aishii nyie rek phi bo yang pha ji rek phi pho ne gu khuiinothek, gu bumuiithek chiih-è gu amuii ro.”"}]}