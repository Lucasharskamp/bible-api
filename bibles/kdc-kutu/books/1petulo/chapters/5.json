{"data":[{"book":"1 Petulo","chapter":"5","verse":"1","text":"Niye mvele wakibumbila cha wanhu womtogola Kilisito, niye nigonile mwenyego magayo ga Kilisito, na nokuwa na fungu muukulu wonda ugubuligwe. Nowapula, mweye wavele walangulizi wayangu,"},{"book":"1 Petulo","chapter":"5","verse":"2","text":"mdisusile bumbila da Mulungu dili mmakono genu, mdilolese goya, siyo kwa kunanahizigwa lakini kwa kulonda wenyego, kamba Mulungu viyolonda. Sekemusulukile sente, lakini muwambe kusang'hana."},{"book":"1 Petulo","chapter":"5","verse":"3","text":"Sekemuwatawale kwa nguvu wanhu awo weli mmakono genu, lakini muwe kinhu cha kuifunzila kwa wanhu wamdibumbila."},{"book":"1 Petulo","chapter":"5","verse":"4","text":"Avo kipindi vonda yabwele Msusilaji Mkulu, mobokela taji ya ukulu, hauvulala."},{"book":"1 Petulo","chapter":"5","verse":"5","text":"Vivija na mweye wabwanga wategelezeni wavele. Mweye mose molondeka sekemuitonge wenyego na muisang'hanile, kamba vigalonga Maandiko, “Mulungu kowalema wanhu woitapa, lakini kowagwaa ng'hekewa wanhu wahole.”"},{"book":"1 Petulo","chapter":"5","verse":"6","text":"Avo, ikeni hasi wenyego mumkono wa Mulungu uli na nguvu, muladi yawenule mna ikipindi chake kinogile."},{"book":"1 Petulo","chapter":"5","verse":"7","text":"Mgweleleni magayo genu gose kwavija heyo kowalolesa mweye."},{"book":"1 Petulo","chapter":"5","verse":"8","text":"Mugese goya na mukale meso. Ija yawehile, mwenembago kokwanga kamba simba yong'ula komzahila munhu wa kumuja."},{"book":"1 Petulo","chapter":"5","verse":"9","text":"Mulemeni, na mugangamale mditamanilo, kwavija mojuwa waenu wamtogole Yesu mwiisi yose wogaya kamba mweye vimugaya."},{"book":"1 Petulo","chapter":"5","verse":"10","text":"Mwahamambukiza kugaya kwa kipindi kidodo, Mulungu yeli na ng'hekewa yawakemile mweye muwe na fungu kwa kuilumba na Yesu Kilisito muukulu wake wa mazuwa gose, kowatenda mutelele na kowagangamiza na kowagwaa nguvu na kowatenda muwe kamba chandusilo."},{"book":"1 Petulo","chapter":"5","verse":"11","text":"Nguvu zikale kumwake heyo siku zose. Ona."},{"book":"1 Petulo","chapter":"5","verse":"12","text":"Niwandikila baluwa ino nguhi kwa kutazigwa na Sila, inimgesa kamba ndugu yotamaniligwa. Nolonda niwagele moyo na kuwalagusila kamba ino iyo ng'hekewa ya kweli ya Mulungu. Wambeni kuigoga."},{"book":"1 Petulo","chapter":"5","verse":"13","text":"Kibumbila cha wanhu wamtogole Yesu ako Babeli, kisaguligwe na Mulungu hamoja na mweye, chowalamusa na vivija mwanangu Maluko kowalamusa."},{"book":"1 Petulo","chapter":"5","verse":"14","text":"Muilamuse kwa nzila ilagusa moinogela."}]}