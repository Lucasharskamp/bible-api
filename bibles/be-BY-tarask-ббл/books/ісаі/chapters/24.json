{"data":[{"book":"ІСАІ","chapter":"24","verse":"1","text":"Вось, Гасподзь спусташае зямлю і робіць яе няплоднай; мяняе паверхню яе і расьсейвае тых, што жывуць на ёй."},{"book":"ІСАІ","chapter":"24","verse":"2","text":"І што будзе народу, тое і сьвятарам; што слузе, тое і гаспадару ягонаму; што служанцы, тое і гаспадыні яе; што пакупцу, тое і прадаўцу, што пазыкоўцу, тое і пазычальніку, што ліхвяру, тое і ліхвадаўцу."},{"book":"ІСАІ","chapter":"24","verse":"3","text":"Зямля спустошана ўшчэнт і зусім зрабаваная, бо Гасподзь вымавіў слова гэтае."},{"book":"ІСАІ","chapter":"24","verse":"4","text":"Бядуе заняпалая зямля; паніклы, заняпалы сусьвет; паніклі ўсе землі, што ўзвышаліся над народам."},{"book":"ІСАІ","chapter":"24","verse":"5","text":"І зямля апаганена пад тымі, што жывуць на ёй, бо яны пераступілі законы, зьмянілі статут, парушылі вечны запавет."},{"book":"ІСАІ","chapter":"24","verse":"6","text":"Затое праклён паядае зямлю, і нясуць кару тыя, што жывуць на ёй; затое спалены насельнікі зямлі, і няшмат засталося людзей."},{"book":"ІСАІ","chapter":"24","verse":"7","text":"Плача сок гронкі; баліць вінаграднай лазе; уздыхаюць усе, хто весяліўся сэрцам."},{"book":"ІСАІ","chapter":"24","verse":"8","text":"Спынілася весялосьць з тымпанамі; змоўк шум вясёлых; сьціхлі гукі арфы;"},{"book":"ІСАІ","chapter":"24","verse":"9","text":"ужо ня п'юць віна зь песьнямі; згарчэла сікера піткам яе."},{"book":"ІСАІ","chapter":"24","verse":"10","text":"Разбураны апусьцелы горад, усе дамы замкнутыя, нельга ўвайсьці."},{"book":"ІСАІ","chapter":"24","verse":"11","text":"Плачуць па віне на вуліцах; запамрочылася ўсялякая радасьць; выгнана ўсялякая весялосьць зямлі."},{"book":"ІСАІ","chapter":"24","verse":"12","text":"У горадзе засталося запусьценьне, і брамы разваліліся."},{"book":"ІСАІ","chapter":"24","verse":"13","text":"А пасярод зямлі, паміж народамі, будзе тое самае, што бывае пры абіваньні масьлін, пры абіраньні вінаграду, калі закончаны збор."},{"book":"ІСАІ","chapter":"24","verse":"14","text":"Яны ўзвысяць свой голас, перамогуць у велічы Госпада, гучна клікацьмуць мора."},{"book":"ІСАІ","chapter":"24","verse":"15","text":"Дык вось, слаўце Госпада на ўсходзе, на выспах марскіх - імя Госпада Бога Ізраілевага."},{"book":"ІСАІ","chapter":"24","verse":"16","text":"Ад краю зямлі мы чуем песьню: «Слава Праведнаму!» І сказаў я: бяда мне, бяда мне! жаль мне! ліхадзеі ліхадзейнічаюць, і ліхадзейнічаюць ліхадзеі ліхадзейна."},{"book":"ІСАІ","chapter":"24","verse":"17","text":"Жудасьць і яма і пятля табе, жыхар зямлі!"},{"book":"ІСАІ","chapter":"24","verse":"18","text":"Тады той, хто пабег ад крыку жудасьці, упадзе ў яму; і хто выйдзе зь ямы, трапіць у пятлю; бо вокны зь нябеснай вышыні адчыняцца, і асновы зямлі здрыгануцца."},{"book":"ІСАІ","chapter":"24","verse":"19","text":"Зямля руйнуецца, зямля распадаецца, зямля моцна патрэсена;"},{"book":"ІСАІ","chapter":"24","verse":"20","text":"хістаецца зямля, як п'яны, і гойдаецца, як калыска, і беззаконьне яе цяжарам на ёй; яна ўпадзе - і ўжо ня ўстане."},{"book":"ІСАІ","chapter":"24","verse":"21","text":"І станецца таго дня: наведае Гасподзь войска вышняе ў высях і цароў зямных на зямлі."},{"book":"ІСАІ","chapter":"24","verse":"22","text":"І будуць сабраныя разам, як вязьні, у яму і будуць увязьнены ў цямніцы, і праз многа дзён будуць пакараныя."},{"book":"ІСАІ","chapter":"24","verse":"23","text":"І счырванее месяц, і пасаромеецца сонца, калі Гасподзь Саваоф зацаруе на гары Сіёне і ў Ерусаліме, і перад старэйшынамі яго ўславіцца."}]}