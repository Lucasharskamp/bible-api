{"data":[{"book":"Zabūr","chapter":"136","verse":"1","text":"Rab kā shukr karo, kyoṅki wuh bhalā hai, aur us kī shafqat abadī hai."},{"book":"Zabūr","chapter":"136","verse":"2","text":"Ḳhudāoṅ ke Ḳhudā kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"3","text":"Mālikoṅ ke mālik kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"4","text":"Jo akelā hī azīm mojize kartā hai us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"5","text":"Jis ne hikmat ke sāth āsmān banāyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"6","text":"Jis ne zamīn ko mazbūtī se pānī ke ūpar lagā diyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"7","text":"Jis ne āsmān kī raushniyoṅ ko ḳhalaq kiyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"8","text":"Jis ne sūraj ko din ke waqt hukūmat karne ke lie banāyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"9","text":"Jis ne chāṅd aur sitāroṅ ko rāt ke waqt hukūmat karne ke lie banāyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"10","text":"Jis ne Misr meṅ pahlauṭhoṅ ko mār ḍālā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"11","text":"Jo Isrāīl ko Misriyoṅ meṅ se nikāl lāyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"12","text":"Jis ne us waqt baṛī tāqat aur qudrat kā izhār kiyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"13","text":"Jis ne Bahr-e-Qulzum ko do hissoṅ meṅ taqsīm kar diyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"14","text":"Jis ne Isrāīl ko us ke bīch meṅ se guzarne diyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"15","text":"Jis ne Firaun aur us kī fauj ko Bahr-e-Qulzum meṅ bahā kar ġharq kar diyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"16","text":"Jis ne registān meṅ apnī qaum kī qiyādat kī us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"17","text":"Jis ne baṛe bādshāhoṅ ko shikast dī us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"18","text":"Jis ne tāqatwar bādshāhoṅ ko mār ḍālā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"19","text":"Jis ne Amoriyoṅ ke bādshāh Sīhon ko maut ke ghāṭ utārā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"20","text":"Jis ne Basan ke bādshāh Oj ko halāk kar diyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"21","text":"Jis ne un kā mulk Isrāīl ko mīrās meṅ diyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"22","text":"Jis ne un kā mulk apne ḳhādim Isrāīl kī maurūsī milkiyat banāyā us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"23","text":"Jis ne hamārā ḳhayāl kiyā jab ham ḳhāk meṅ dab gae the us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"24","text":"Jis ne hameṅ un ke qabze se chhuṛāyā jo ham par zulm kar rahe the us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"25","text":"Jo tamām jāndāroṅ ko ḳhurāk muhaiyā kartā hai us kā shukr karo, kyoṅki us kī shafqat abadī hai."},{"book":"Zabūr","chapter":"136","verse":"26","text":"Āsmān ke Ḳhudā kā shukr karo, kyoṅki us kī shafqat abadī hai."}]}