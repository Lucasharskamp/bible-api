{"data":[{"book":"मरकुस","chapter":"4","verse":"1","text":"फिर सी यीशु न गलील की झील को किनार पर शिक्षा देन लग्यो। अऊर असी बड़ी भीड़ ओको जवर जमा भय गयी कि ऊ एक डोंगा पर चढ़ क बैठ गयो। अऊर पूरी भीड़ झील को किनार पर खड़ी रही।"},{"book":"मरकुस","chapter":"4","verse":"2","text":"अऊर ऊ उन्ख दृष्टान्त म बहुत सी बात सिखावन लग्यो, अऊर अपनो शिक्षा म उन्को सी कह्यो।"},{"book":"मरकुस","chapter":"4","verse":"3","text":"“सुनो! एक किसान बीज बोवन निकल्यो।"},{"book":"मरकुस","chapter":"4","verse":"4","text":"तब बीज बोवतो समय कुछ रस्ता को किनार पर गिरयो अऊर पक्षिंयों न आय क ओख खाय लियो।"},{"book":"मरकुस","chapter":"4","verse":"5","text":"अऊर कुछ बीज गोटाड़ी जमीन पर गिरयो जित ओख थोड़ी सी माटी मिली होती, अऊर गहरी माटी नहीं मिलन को वजह जल्दी उग गयो,"},{"book":"मरकुस","chapter":"4","verse":"6","text":"अऊर जब सूरज निकल्यो त बड़ो पौधा जर गयो, अऊर गहरी जड़ी नहीं पकड़न को वजह सूख गयो।"},{"book":"मरकुस","chapter":"4","verse":"7","text":"कुछ बीज काटा को झाड़ियों म गिरयो, अऊर झाड़ियों न बढ़ क ओख दबाय दियो, अऊर ओन फर नहीं लायो।"},{"book":"मरकुस","chapter":"4","verse":"8","text":"पर कुछ बीज अच्छी जमीन पर गिरयो, अऊर ऊ उग्यो अऊर बढ़ क ओख अच्छो फर लग्यो; अऊर कोयी तीस गुना, कोयी साठ गुना अऊर कोयी सौ गुना फर लायो।”"},{"book":"मरकुस","chapter":"4","verse":"9","text":"तब यीशु न कह्यो, “जेको जवर सुनन लायी कान हय, ऊ सुन ले।”"},{"book":"मरकुस","chapter":"4","verse":"10","text":"जब यीशु अकेलो रह्य गयो, त ओको संगियों न उन बारा चेलावों समेत ओको सी इन दृष्टान्तों को बारे म पुच्छ्यो।"},{"book":"मरकुस","chapter":"4","verse":"11","text":"ओन उन्को सी कह्यो, “तुम्ख त परमेश्वर को राज्य को भेद की समझ दी गयी हय, पर बाहेर वालो लायी सब बाते दृष्टान्तों म होवय हय।"},{"book":"मरकुस","chapter":"4","verse":"12","text":"“हि लोग देखय हय पर"},{"book":"मरकुस","chapter":"4","verse":"13","text":"तब यीशु न उन्को सी पुच्छ्यो, “का तुम यो दृष्टान्त नहीं समझय? त फिर अऊर कोयी दृष्टान्तों ख कसो समझो?"},{"book":"मरकुस","chapter":"4","verse":"14","text":"बोवन वालो परमेश्वर को सन्देश बोवय हय।"},{"book":"मरकुस","chapter":"4","verse":"15","text":"कुछ लोग बीज को जसो हय जो रस्ता को किनार पर आवय हय, जब हि सन्देश सुनय हय, त शैतान तुरतच आवय हय अऊर जो सन्देश उन्म बोयो गयो हय ओख उठाय लिजावय हय।"},{"book":"मरकुस","chapter":"4","verse":"16","text":"कुछ लोग ऊ बीज को जसो होवय हय, जो गोटाड़ी जमीन पर गिरय हय। जसोच हि सन्देश सुनय हय, हि तुरतच खुशी सी स्वीकार कर लेवय हय।"},{"book":"मरकुस","chapter":"4","verse":"17","text":"पर उन्म जड़ी गहरायी तक नहीं होवय हय, अऊर हि जादा दिन तक नहीं रह्य सकय। येकोलायी सन्देश स्वीकार नहीं करन को वजह सी भूल जावय हय, त उन पर कठिनायी यां उपद्रव आवय हय, त हि तुरतच ठोकर खावय हय।"},{"book":"मरकुस","chapter":"4","verse":"18","text":"कुछ लोग काटा की झाड़ियों म जगन वालो बीज को जसो हय जो सन्देश ख सुनय हय,"},{"book":"मरकुस","chapter":"4","verse":"19","text":"अऊर जीवन की चिन्ता, अऊर धन को धोका, अऊर दूसरी चिजों को लोभ ओको म समाय क सन्देश ख दबाय देवय हय अऊर ऊ असफल रह्य जावय हय।"},{"book":"मरकुस","chapter":"4","verse":"20","text":"पर कुछ लोग अच्छी जमीन म बोयो गयो बीज को जसो हंय जो सन्देश ख सुन क स्वीकार करय हंय अऊर अच्छो फर लावय हंय: कोयी तीस गुना, कोयी साठ गुना, कोयी सौ गुना।”"},{"book":"मरकुस","chapter":"4","verse":"21","text":"यीशु न उन्को सी कह्यो, “का दीया ख येकोलायी लावय हय कि बर्तन४:२१ पैमाना यां खटिया को खल्लो रख्यो जायेंन? का येकोलायी नहीं कि दीवट पर रख्यो जायेंन?"},{"book":"मरकुस","chapter":"4","verse":"22","text":"४:२२ मत्ती १०:२६; लूका १२:२असो कुछ भी नहाय, जो लूक्यो हय अऊर खोल्यो नहीं जायेंन अऊर नहीं कुछ लूक्यो हय, जो प्रकाश म नहीं लायो जायेंन।"},{"book":"मरकुस","chapter":"4","verse":"23","text":"यदि कोयी को कान हय, त ऊ सुन ले।”"},{"book":"मरकुस","chapter":"4","verse":"24","text":"तब ओन उन्को सी यो भी कह्यो, “तुम सुनय हय ओको पर ध्यान देवो! उच नियम सी तुम दूसरों को न्याय करय हय उच नियम तुम्हरो लायी भी व्यवहार म लायो जायेंन, अऊर तुम्हरो लायी त ओको सी भी जादा होयेंन।"},{"book":"मरकुस","chapter":"4","verse":"25","text":"४:२५ मत्ती १३:१२; २५:२९; लूका १९:२६कहालीकि जेको जवर हय, उन्ख जादा दियो जायेंन; अऊर जेको जवर नहाय, ओको सी ऊ भी जो ओको जवर हय, ले लियो जायेंन।”"},{"book":"मरकुस","chapter":"4","verse":"26","text":"यीशु न कह्यो, “परमेश्वर को राज्य असो हय। जसो कोयी आदमी जमीन म बीज बोवय हय,"},{"book":"मरकुस","chapter":"4","verse":"27","text":"अऊर रात ख सोवय हय, अऊर दिन ख जागय हय, तब सब बीज अंकुरित होय क असो बढ़य हय। कि ऊ नहीं जानय की यो कसो भयो।"},{"book":"मरकुस","chapter":"4","verse":"28","text":"जमीन अपनो आप फर लावय हय, पहिले अंकुर, तब लोम्ब, अऊर तब लोम्बा म तैयार दाना।"},{"book":"मरकुस","chapter":"4","verse":"29","text":"पर जब फसल पक जावय हय, तब ऊ तुरतच हसिया सी काटय हय, कहालीकि काटन को समय आय गयो हय।”"},{"book":"मरकुस","chapter":"4","verse":"30","text":"तब यीशु न कह्यो, “परमेश्वर को राज्य कसो हय ओख समझावन लायी कौन सो दृष्टान्त सी ओको वर्नन कर सकय हय?"},{"book":"मरकुस","chapter":"4","verse":"31","text":"ऊ राई को दाना को जसो हय: जब जमीन म बोयो जावय हय त जमीन को सब बीजावों सी छोटो होवय हय,"},{"book":"मरकुस","chapter":"4","verse":"32","text":"पर जब बोयो गयो, त उग क सब पौधा सी बड़ो होय जावय हय, अऊर ओकी असी बड़ी डगाली निकलय हय कि आसमान को पक्षी ओकी छाव म घोसला बनाय क बसेरा कर सकय हय।”"},{"book":"मरकुस","chapter":"4","verse":"33","text":"यीशु न लोगों ख सन्देश दियो, असो कुछ दृष्टान्तों को उपयोग करतो हुयो ओन उन्ख उतनोच बतायो जितनो हि समझ सकत होतो।"},{"book":"मरकुस","chapter":"4","verse":"34","text":"अऊर बिना दृष्टान्त को ऊ उन्को सी कुछ भी नहीं बोलत होतो; पर एकान्त म ऊ अपनो चेलावों ख सब बातों को मतलब समझावत होतो।"},{"book":"मरकुस","chapter":"4","verse":"35","text":"ओनच दिन शाम ख, ओन अपनो चेलावों सी कह्यो, “आवो, हम झील को ओन पार चलबो।”"},{"book":"मरकुस","chapter":"4","verse":"36","text":"येकोलायी हि भीड़ ख छोड़ क जो डोंगा म यीशु पहिलेच बैठ्यो होतो, वसोच चेलावों भी ओख डोंगा पर ओन पार ले गयो; अऊर ओको संग अऊर भी डोंगा होतो।"},{"book":"मरकुस","chapter":"4","verse":"37","text":"तब अचानक बड़ी आन्धी तूफान आयी, अऊर लहर डोंगा सी यहां तक टकरावन लगी कि ऊ पानी सी भरन लगी।"},{"book":"मरकुस","chapter":"4","verse":"38","text":"यीशु खुद जहाज को पीछू को भाग म मुन्डेसो लगाय क सोय रह्यो होतो। तब चेलावों न ओख जगायो अऊर कह्यो, “हे गुरु, का तोख चिन्ता नहाय कि हम मरन पर हय?”"},{"book":"मरकुस","chapter":"4","verse":"39","text":"यीशु न उठ क आन्धी ख आज्ञा दियो, “शान्त रह, थम जा!” अऊर आन्धी थम गयी, अऊर बड़ो चैन मिल गयो।"},{"book":"मरकुस","chapter":"4","verse":"40","text":"तब यीशु न अपनो चेलावों सी कह्यो, “तुम कहाली डरय हय? का तुम्ख अब भी विश्वास नहाय?”"},{"book":"मरकुस","chapter":"4","verse":"41","text":"हि बहुतच डर गयो अऊर आपस म बोलन लग्यो, “यो आदमी कौन आय? कि आन्धी अऊर लहर भी ओकी आज्ञा मानय हय!”"}]}