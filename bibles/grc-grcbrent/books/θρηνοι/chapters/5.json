{"data":[{"book":"ΘΡΗΝΟΙ","chapter":"5","verse":"1","text":"Μνήσθητι Κύριε, ὅ, τι ἐγενήθη ἡμῖν· ἐπίβλεψον, καὶ ἴδε τὸν ὀνειδισμὸν ἡμῶν."},{"book":"ΘΡΗΝΟΙ","chapter":"5","verse":"2","text":"Κληρονομία ἡμῶν μετεστράθη ἀλλοτρίοις, οἱ οἶκοι ἡμῶν ξένοις."},{"book":"ΘΡΗΝΟΙ","chapter":"5","verse":"3","text":"Ὀρφανοὶ ἐγενήθημεν, οὐχ ὑπάρχει πατὴρ, μητέρες ἡμῶν ὡς αἱ χῆραι."},{"book":"ΘΡΗΝΟΙ","chapter":"5","verse":"4","text":"Ὕδωρ ἡμῶν ἐν ἀργυρίῳ ἐπίομεν, ξύλα ἡμῶν ἐν ἀλλάγματι ἦλθεν ἐπὶ τὸν τράχηλον ἡμῶν·"},{"book":"ΘΡΗΝΟΙ","chapter":"5","verse":"5","text":"ἐδιώχθημεν, ἐκοπιάσαμεν, οὐκ ἀνεπαύθημεν."},{"book":"ΘΡΗΝΟΙ","chapter":"5","verse":"6","text":"Αἴγυπτος ἔδωκε χεῖρα, Ἀσσοὺρ εἰς πλησμονὴν αὐτῶν."},{"book":"ΘΡΗΝΟΙ","chapter":"5","verse":"7","text":"Οἱ πατέρες ἡμῶν ἥμαρτον, οὐχ ὑπάρχουσιν, ἡμεῖς τὰ ἀνομήματα αὐτῶν ὑπέσχομεν."},{"book":"ΘΡΗΝΟΙ","chapter":"5","verse":"8","text":"Δοῦλοι ἐκυρίευσαν ἡμῶν, λυτρούμενος οὐκ ἔστιν ἐκ τῆς χειρὸς αὐτῶν."},{"book":"ΘΡΗΝΟΙ","chapter":"5","verse":"9","text":"Ἐν ταῖς ψυχαῖς ἡμῶν εἰσοίσομεν ἄρτον ἡμῶν, ἀπὸ προσώπου ῥομφαίας τῆς ἐρήμου."},{"book":"ΘΡΗΝΟΙ","chapter":"5","verse":"10","text":"Τὸ δέρμα ἡμῶν ὡς κλίβανος ἐπελιώθη, συνεσπάσθησαν ἀπὸ προσώπου καταιγίδων λιμοῦ."},{"book":"ΘΡΗΝΟΙ","chapter":"5","verse":"11","text":"Γυναῖκας ἐν Σιὼν ἐταπείνωσαν, παρθένους ἐν πόλεσιν Ἰούδα."},{"book":"ΘΡΗΝΟΙ","chapter":"5","verse":"12","text":"Ἄρχοντες ἐν χερσὶν αὐτῶν ἐκρεμάσθησαν, πρεσβύτεροι οὐκ ἐδοξάσθησαν."},{"book":"ΘΡΗΝΟΙ","chapter":"5","verse":"13","text":"Ἐκλεκτοὶ κλαυθμὸν ἀνέλαβον, καὶ νεανίσκοι ἐν ξύλῳ ἠσθένησαν."},{"book":"ΘΡΗΝΟΙ","chapter":"5","verse":"14","text":"Καὶ πρεσβύται ἀπὸ πύλης κατέπαυσαν, ἐκλεκτοὶ ἐκ ψαλμῶν αὐτῶν κατέπαυσαν."},{"book":"ΘΡΗΝΟΙ","chapter":"5","verse":"15","text":"Κατέλυσε χαρὰ καρδίας ἡμῶν, ἐστράφη εἰς πένθος ὁ χορὸς ἡμῶν·"},{"book":"ΘΡΗΝΟΙ","chapter":"5","verse":"16","text":"Ἔπεσεν ὁ στέφανος ἡμῶν τῆς κεφαλῆς· οὐαὶ δὲ ἡμῖν, ὅτι ἡμάρτομεν."},{"book":"ΘΡΗΝΟΙ","chapter":"5","verse":"17","text":"Περὶ τούτου ἐγενήθη ὀδύνη, ὀδυνηρὰ ἡ καρδία ἡμῶν, περὶ τούτου ἐσκότασαν οἱ ὀφθαλμοὶ ἡμῶν."},{"book":"ΘΡΗΝΟΙ","chapter":"5","verse":"18","text":"Ἐπʼ ὄρος Σιὼν, ὅτι ἠφανίσθη, ἀλώπεκες διῆλθον ἐν αὐτῇ."},{"book":"ΘΡΗΝΟΙ","chapter":"5","verse":"19","text":"Σὺ δὲ Κύριε εἰς τὸν αἰῶνα κατοικήσεις, ὁ θρόνος σου εἰς γενεὰν καὶ γενεάν."},{"book":"ΘΡΗΝΟΙ","chapter":"5","verse":"20","text":"Ἱνατί εἰς νῖκος ἐπιλήσῃ ἡμῶν, καταλείψεις ἡμᾶς εἰς μακρότητα ἡμερῶν;"},{"book":"ΘΡΗΝΟΙ","chapter":"5","verse":"21","text":"Ἐπίστρεψον ἡμᾶς Κύριε πρὸς σὲ, καὶ ἐπιστραφησόμεθα· καὶ ἀνακαίνισον ἡμέρας ἡμῶν καθὼς ἔμπροσθεν."},{"book":"ΘΡΗΝΟΙ","chapter":"5","verse":"22","text":"Ὅτι ἀπωθούμενος ἀπώσω ἡμᾶς, ὠργίσθης ἐφʼ ἡμᾶς ἕως σθόδρα."}]}