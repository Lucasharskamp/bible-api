{"data":[{"book":"1 karinthinaḥ","chapter":"13","verse":"1","text":"martyasvargīyāṇāṁ bhāṣā bhāṣamāṇo'haṁ yadi premahīno bhaveyaṁ tarhi vādakatālasvarūpo ninādakāribherīsvarūpaśca bhavāmi|"},{"book":"1 karinthinaḥ","chapter":"13","verse":"2","text":"aparañca yadyaham īśvarīyādeśāḍhyaḥ syāṁ sarvvāṇi guptavākyāni sarvvavidyāñca jānīyāṁ pūrṇaviśvāsaḥ san śailān sthānāntarīkarttuṁ śaknuyāñca kintu yadi premahīno bhaveyaṁ tarhyagaṇanīya eva bhavāmi|"},{"book":"1 karinthinaḥ","chapter":"13","verse":"3","text":"aparaṁ yadyaham annadānena sarvvasvaṁ tyajeyaṁ dāhanāya svaśarīraṁ samarpayeyañca kintu yadi premahīno bhaveyaṁ tarhi tatsarvvaṁ madarthaṁ niṣphalaṁ bhavati|"},{"book":"1 karinthinaḥ","chapter":"13","verse":"4","text":"prema cirasahiṣṇu hitaiṣi ca, prema nirdveṣam aśaṭhaṁ nirgarvvañca|"},{"book":"1 karinthinaḥ","chapter":"13","verse":"5","text":"aparaṁ tat kutsitaṁ nācarati, ātmaceṣṭāṁ na kurute sahasā na krudhyati parāniṣṭaṁ na cintayati,"},{"book":"1 karinthinaḥ","chapter":"13","verse":"6","text":"adharmme na tuṣyati satya eva santuṣyati|"},{"book":"1 karinthinaḥ","chapter":"13","verse":"7","text":"tat sarvvaṁ titikṣate sarvvatra viśvasiti sarvvatra bhadraṁ pratīkṣate sarvvaṁ sahate ca|"},{"book":"1 karinthinaḥ","chapter":"13","verse":"8","text":"premno lopaḥ kadāpi na bhaviṣyati, īśvarīyādeśakathanaṁ lopsyate parabhāṣābhāṣaṇaṁ nivarttiṣyate jñānamapi lopaṁ yāsyati|"},{"book":"1 karinthinaḥ","chapter":"13","verse":"9","text":"yato'smākaṁ jñānaṁ khaṇḍamātram īśvarīyādeśakathanamapi khaṇḍamātraṁ|"},{"book":"1 karinthinaḥ","chapter":"13","verse":"10","text":"kintvasmāsu siddhatāṁ gateṣu tāni khaṇḍamātrāṇi lopaṁ yāsyante|"},{"book":"1 karinthinaḥ","chapter":"13","verse":"11","text":"bālyakāle'haṁ bāla ivābhāṣe bāla ivācintayañca kintu yauvane jāte tatsarvvaṁ bālyācaraṇaṁ parityaktavān|"},{"book":"1 karinthinaḥ","chapter":"13","verse":"12","text":"idānīm abhramadhyenāspaṣṭaṁ darśanam asmābhi rlabhyate kintu tadā sākṣāt darśanaṁ lapsyate| adhunā mama jñānam alpiṣṭhaṁ kintu tadāhaṁ yathāvagamyastathaivāvagato bhaviṣyāmi|"},{"book":"1 karinthinaḥ","chapter":"13","verse":"13","text":"idānīṁ pratyayaḥ pratyāśā prema ca trīṇyetāni tiṣṭhanti teṣāṁ madhye ca prema śreṣṭhaṁ|"}]}