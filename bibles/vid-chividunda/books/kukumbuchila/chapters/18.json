{"data":[{"book":"Kukumbuchila","chapter":"18","verse":"1","text":"“Watambika Walawi, wawele ndo nhanzi yeng'ha ya Lawi, waleche kuwa na honhu ha uhalizi kuli Isilaeli. Hewo wolya honhu ha nhambiko ha Mkulu Nguluwi ilingulavigwa kwa chiluli."},{"book":"Kukumbuchila","chapter":"18","verse":"2","text":"Waleche kuwa na uhalizi hali wang'holozawo wawo, Mkulu Nguluwi ndo uhalizi wa hewo kota navyoyawelahile."},{"book":"Kukumbuchila","chapter":"18","verse":"3","text":"“Aha howa honhu ha nhambiko kwa hewo watambika kulawila kwa wanhu walingulavya nhambiko iwele ndo misenga ama ming'holo. Womha mtambika mgulu wa kumwando na mizeze na mitumbu."},{"book":"Kukumbuchila","chapter":"18","verse":"4","text":"Mowapa honhu ha mwaluko ha mbena ya hemwe ya nyhule na divai na mafuta ga mzeituni na milaika ja mwaluko ja ming'holo ja hemwe."},{"book":"Kukumbuchila","chapter":"18","verse":"5","text":"Mkulu Nguluwi, Nguluwi wa hemwe nakahagula nhanzi ya Walawi kuli nhanzi za hemwe zeng'ha leka imkolele mijito kota watambika mazuwa gose."},{"book":"Kukumbuchila","chapter":"18","verse":"6","text":"“Wone Mlawi yoneche kogana yuye, koweza kuka muji woneche ula wa Isilaeli na kuluta hala honhu Mkulu Nguluwi hoyahahagule,"},{"book":"Kukumbuchila","chapter":"18","verse":"7","text":"na aho koweza kumkolela mijito kwa itagwa lya Mkulu Nguluwi, Nguluwi wa heye, kota wala Walawi wanji walingukola mijito hali Mkulu Nguluwi."},{"book":"Kukumbuchila","chapter":"18","verse":"8","text":"Kopegwa honhu hawo ha kulya halingiwhana na hanji, hanga mbuli za heye nazimlutila goya kulawila kuli vinhu vilinguguzigwa na wanhu wa ivyazi lyawo."},{"book":"Kukumbuchila","chapter":"18","verse":"9","text":"“Homfika kuli yila isi yalinguwapa Mkulu Nguluwi, Nguluwi wa hemwe, mleche kuwinza vila vihendo vijenzi vya kuzudiza vya wanhu wa isi ayo."},{"book":"Kukumbuchila","chapter":"18","verse":"10","text":"Haleche koneka munhu yoneche hali hemwe yalingumsoma kwa chiluli mwanage mlume ama mdala yawe nhambiko ne munhu yalingulagula ne yalingusoma ulajilo ne mtowa ibao,"},{"book":"Kukumbuchila","chapter":"18","verse":"11","text":"ne mhawi ne yalinguhawila na yalinguwala luzi kwa wawasile katali na jimazoga kulawila kwa wabagame."},{"book":"Kukumbuchila","chapter":"18","verse":"12","text":"Mina yoneche yalingudita mbuli azi ndo izudizo kwa Mkulu Nguluwi na kwa chiwalo cha mbuli azi za kuzudiza, Mkulu Nguluwi, Nguluwi wa hemwe, kanguwawinga wanhu wafandile kota awo hali hemwe."},{"book":"Kukumbuchila","chapter":"18","verse":"13","text":"Muwe mli hela nongwa hali Mkulu Nguluwi, Nguluwi wa hemwe."},{"book":"Kukumbuchila","chapter":"18","verse":"14","text":"“Wanhu wa isi awa weng'ha womza kuwawinga kuli isi ya hewo wanguwinza ulongozi wa walaguzi na walingutowa ibao, ila Mkulu Nguluwi, Nguluwi wa hemwe, howakundiza hemwe kudita ahyo."},{"book":"Kukumbuchila","chapter":"18","verse":"15","text":"“Mkulu Nguluwi, Nguluwi wa hemwe, kowahagulilani mloli yawele kota heni kulawila hali wang'holozenu baho, namwe momuhulichiza ayo."},{"book":"Kukumbuchila","chapter":"18","verse":"16","text":"“Achi ndo chomumlandile Mkulu Nguluwi, Nguluwi wa hemwe, kula Holebu, zuwa lila nahomikungajize na kulonga, ‘Tuleche kuhulichiza kahi lizi lya Mkulu Nguluwi, Nguluwi wa hetwe, na tuleche kuchona kahi chiluli achi chikulu, leka tuleche kubagama.’"},{"book":"Kukumbuchila","chapter":"18","verse":"17","text":"Na heye Mkulu Nguluwi nakandonjela, ‘Walonga wakomya."},{"book":"Kukumbuchila","chapter":"18","verse":"18","text":"Ndowahagulilani hali wang'holozawo mloli kota hegwe, ndomjela ulonzi wa heni kumlomo kwa heye, na heye kowalonjela geng'ha gondiwalajiza."},{"book":"Kukumbuchila","chapter":"18","verse":"19","text":"Yoneche yohambe yahulichize ulonzi woyolonga mloli ayo kwa itagwa lya heni, nene baha ndomgaza."},{"book":"Kukumbuchila","chapter":"18","verse":"20","text":"Ila mloli yoneche yolonga kwa itagwa lya milungu jinji ama yojeza kulonga ulonzi kwa itagwa lya heni hala heni nasimlonjele yalonje, mloli ayo kobagama.’"},{"book":"Kukumbuchila","chapter":"18","verse":"21","text":"“Ila hemwe moweza kulonga, ‘Toweza ndaze kuuzela ulonzi wa mloli uwele haulawile kwa Mkulu Nguluwi?’"},{"book":"Kukumbuchila","chapter":"18","verse":"22","text":"Wone mloli yalonje chinhu kwa itagwa lya Mkulu Nguluwi, na chinhu acho hachinguditigwa ama hachiwa cha kukomya, mbuli ayo hailonjigwe na Mkulu Nguluwi, mloli nakalonga kwa kidaya, namwe mleche kumdumba heye."}]}