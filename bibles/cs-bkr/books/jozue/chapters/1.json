{"data":[{"book":"Jozue","chapter":"1","verse":"1","text":"Stalo se pak po smrti Mojžíše, služebníka Hospodinova, že mluvil Hospodin k Jozue, synu Nun, služebníku Mojžíšovu, řka:"},{"book":"Jozue","chapter":"1","verse":"2","text":"Mojžíš, služebník můj, umřel; protož nyní vstaň, přejdi Jordán tento, ty i všecken lid tento, a jdi do země, kterouž já dávám synům Izraelským."},{"book":"Jozue","chapter":"1","verse":"3","text":"Každé místo, po kterémž šlapati budete nohama svýma, dal jsem vám, jakož jsem mluvil k Mojžíšovi."},{"book":"Jozue","chapter":"1","verse":"4","text":"Od pouště a Libánu toho až k řece veliké, řece Eufrates, všecka země Hetejská až do moře velikého na západ slunce bude pomezí vaše."},{"book":"Jozue","chapter":"1","verse":"5","text":"Neostojí žádný před tebou po všecky dny života tvého; jakož jsem byl s Mojžíšem, tak budu s tebou; nenechám tebe samého, aniž tě opustím."},{"book":"Jozue","chapter":"1","verse":"6","text":"Posilniž se a zmužile se měj, nebo ty uvedeš v dědictví lidu tomuto zemi, kterouž jsem s přísahou zaslíbil otcům jejich, že ji dám jim."},{"book":"Jozue","chapter":"1","verse":"7","text":"Toliko posilň se a udatně sobě počínej, abys ostříhal a činil všecko podlé zákona, kterýž přikázal tobě Mojžíš, služebník můj; neuchyluj se od něho na pravo ani na levo, abys byl opatrný ve všem, k čemuž se obrátíš."},{"book":"Jozue","chapter":"1","verse":"8","text":"Neodejdeť kniha zákona tohoto od úst tvých, ale přemyšlovati budeš o něm dnem i nocí, abys ostříhal a činil všecko podlé toho, což psáno jest v něm; nebo tehdáž šťastný budeš na cestách svých, a tehdáž opatrný budeš."},{"book":"Jozue","chapter":"1","verse":"9","text":"Zdaliž jsem nepřikázal tobě, řka: Posilni se a zmužile se měj, neboj se, ani lekej, nebo s tebou jest Hospodin Bůh tvůj, kamž se koli obrátíš."},{"book":"Jozue","chapter":"1","verse":"10","text":"Tedy přikázal Jozue správcům lidu, řka:"},{"book":"Jozue","chapter":"1","verse":"11","text":"Projděte skrze tábor a přikažte lidu, řkouce: Nachystejte sobě potravy, nebo po třech dnech půjdete přes Jordán tento, abyste vejdouce, opanovali zemi, kterouž Hospodin Bůh váš dává vám k dědičnému vládařství."},{"book":"Jozue","chapter":"1","verse":"12","text":"Rubenovu pak pokolení a Gádovu, a polovici pokolení Manassesova mluvil Jozue, řka:"},{"book":"Jozue","chapter":"1","verse":"13","text":"Pomněte na to, co vám přikázal Mojžíš služebník Hospodinův, když řekl: Hospodin Bůh váš způsobil vám odpočinutí, že vám dal zemi tuto."},{"book":"Jozue","chapter":"1","verse":"14","text":"Ženy vaše, dítky vaše i dobytek váš nechť zůstanou v zemi, kterouž dal vám Mojžíš s této strany Jordánu, vy pak jděte vojensky zpořádaní před bratřími svými, kteříkoli jste muži silní, a pomáhejte jim,"},{"book":"Jozue","chapter":"1","verse":"15","text":"Dokudž nedá odpočinutí Hospodin bratřím vašim jako i vám, a neobdrží dědičně také i oni země, kterouž Hospodin Bůh váš dává jim. Potom navrátíte se do země dědictví svého, kterouž dal vám Mojžíš, služebník Hospodinův, s této strany Jordánu, k východu slunce, a dědičně vlásti jí budete."},{"book":"Jozue","chapter":"1","verse":"16","text":"I odpověděli k Jozue, řkouce: Všecko, což jsi nám rozkázal, učiníme, a kamžkoli pošleš nás, půjdeme."},{"book":"Jozue","chapter":"1","verse":"17","text":"Rovně jakž jsme poslouchali Mojžíše, tak poslouchati budeme tebe; jediné nechť jest Hospodin Bůh tvůj s tebou, jako byl s Mojžíšem."},{"book":"Jozue","chapter":"1","verse":"18","text":"Kdo by koli odporný byl rozkázaní tvému, a neposlouchal by řečí tvých ve všech věcech, kteréž bys přikázal jemu, umřeť; toliko posilň se a zmužile se měj."}]}