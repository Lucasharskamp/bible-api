{"data":[{"book":"Luk'as Dooshishiyo","chapter":"22","verse":"1","text":"Faziga eteets tush meyi bali ááwo mangiyef aawo t'inre b́tesh,"},{"book":"Luk'as Dooshishiyo","chapter":"22","verse":"2","text":"K'eesi naashuwots naet Muse nemo danifuwots ash asho boshattsosh Iyesusi deshde boud'it malo ááshon bogeyiri botesh."},{"book":"Luk'as Dooshishiyo","chapter":"22","verse":"3","text":"Manoor b́ woshtswots tatse gituwotsitse iko Kiriyot dats asho Yihud atsots Shed'ano kindbwuts."},{"book":"Luk'as Dooshishiyo","chapter":"22","verse":"4","text":"Mansh Yihud kahniwotsnat Ik'i maa kotfuwotsi jishfok amt Iyesusi awuk'o k'alr boosh beshide b́ imetwok'o bonton b́ keeweyi."},{"book":"Luk'as Dooshishiyo","chapter":"22","verse":"5","text":"Bowere keewmansh gene'uwat gizo bísh imosh keewe bowuts."},{"book":"Luk'as Dooshishiyo","chapter":"22","verse":"6","text":"Bo keewets wulimańnowere wotowe ett ash asho b́ danawo Iyesusi beshi de'er imosh k'anit aawo b́geyiri."},{"book":"Luk'as Dooshishiyo","chapter":"22","verse":"7","text":"Maniye hakon fazigi mereero shukeet tush beno meyi Ik' aawo bod b́guuts."},{"book":"Luk'as Dooshishiyo","chapter":"22","verse":"8","text":"Iyesus «Fazigi kooc' misho nometwok'o amr k'aniwere» ett P'et'rosnat Yohansn woshbk'r."},{"book":"Luk'as Dooshishiyo","chapter":"22","verse":"9","text":"Bowere «Fazigi kooc' misho aawoke no k'aniyetwok'owe n geyi?» ett bínboaati."},{"book":"Luk'as Dooshishiyo","chapter":"22","verse":"10","text":"Bíwere boosh hankowa bíet, «Kituts it kindor aats kitef koro kuriru asho daatsitute, b́ shuutso shoyde b́ kindit moots ameree."},{"book":"Luk'as Dooshishiyo","chapter":"22","verse":"11","text":"Moo doonzsh, noon danifo ‹T danifuwotsnton fazigi kooc' misho t metuwoko ibi kashef moo aawoke? etfe› erere bísha."},{"book":"Luk'as Dooshishiyo","chapter":"22","verse":"12","text":"Bíwere dadirotse fa'a es'dek't k'aniyets maa gawuno itsh kitsituwe, manoke k'aniwere.»"},{"book":"Luk'as Dooshishiyo","chapter":"22","verse":"13","text":"B́ danifuwots amt, jam keewo Iyesus ettsok'o wotat b́datseyi, fazigi baaliyo noowere manoke bok'aniyi."},{"book":"Luk'as Dooshishiyo","chapter":"22","verse":"14","text":"Kooc'misho b́ bodtsok'on Iyesus b́ woshtswotsnton mishi marats beeb́dek'i."},{"book":"Luk'as Dooshishiyo","chapter":"22","verse":"15","text":"Hank'owa boosh biet, «Godbek'o tiats b́ bodftsere shino itnton fazigi koc'mishan moosh ayidek'atni t tewunfoni b́ teshi."},{"book":"Luk'as Dooshishiyo","chapter":"22","verse":"16","text":"Keewan Ik'i mengstotse arik wotar bbe'efetsosh haniye hakon Fazigi koc'mishan b́ jamon maratse etiruwe itsha?»"},{"book":"Luk'as Dooshishiyo","chapter":"22","verse":"17","text":"Maniye hakoń Iyesus úshi wanc'o k'aau dek't Ik'o b́ údiyakon hank'o biet, «Nayere han kayde'ere,"},{"book":"Luk'as Dooshishiyo","chapter":"22","verse":"18","text":"arikon itsh keewiruwe andon de'etuwr Ik'i mengstu bwafetsosh weyini shuwanatse daatsets usho uyatse.»"},{"book":"Luk'as Dooshishiyo","chapter":"22","verse":"19","text":"Iyesus manats dabt misho k'audek't Ik'o b́ údiyakon, b́ danifuwotssh «Nayere, han itsh imetuwo tmetsoniye, han taan gawosh woshde'ere» ett bí im."},{"book":"Luk'as Dooshishiyo","chapter":"22","verse":"20","text":"22:20 Erm. 31:31-34  Mank'o koc'mishoniye okoon ushi wanc'o k'aaúdek't imt boosh hank'o bíet, «Ushe wanc'an it jangosh kud'itwo t s'atsoniye bíats ned'iyet handr taaroniye."},{"book":"Luk'as Dooshishiyo","chapter":"22","verse":"21","text":"«Ernmo taan beshide imetu asho kisho hamb taanton mishi marotse."},{"book":"Luk'as Dooshishiyo","chapter":"22","verse":"22","text":"Ash Na'o b́ jangosh shin keewetsok'on k'irituwe, ernmó Ash Na'o beshide imetu ashmansh indowe bísha!»"},{"book":"Luk'as Dooshishiyo","chapter":"22","verse":"23","text":"Bowere «Noyitse keewan k'alituwo kone?» ett boatsatsewo moosho dek'botu."},{"book":"Luk'as Dooshishiyo","chapter":"22","verse":"24","text":"Manats dabt bo, «Nounetsitse bogo kone?» ett moosho dek't botuu."},{"book":"Luk'as Dooshishiyo","chapter":"22","verse":"25","text":"22:25-26 Mat. 25:25; Mar. 10:42-44  Iyesusmó hank'o boosh bíeti, «Ik' ash woterawwots naashuwots ash ashaatse alo detsfne, dats keewtswotswere ashosh sheeng k'alfwotsi etetuwe,"},{"book":"Luk'as Dooshishiyo","chapter":"22","verse":"26","text":"22:26 Mat. 23:11; Mar. 9:35  Itmó bokok'o woto itsh geyiratse, maniyere ititse een wottso b́ beyal muk' wotowa, jishtsi wottso guutsok'o wotowe."},{"book":"Luk'as Dooshishiyo","chapter":"22","verse":"27","text":"22:27 Yoh. 13:12-15  Mishimarats bedek't meyiruwonat need'dek't manziruwotse awune enoni? Eena eteefoni mishi maratse bedek'tsoniyoshna? Taamó it dagotse guutsok'o taane."},{"book":"Luk'as Dooshishiyo","chapter":"22","verse":"28","text":"It taa gondo tbek'or jamon taanton kup'atniye it teshi."},{"book":"Luk'as Dooshishiyo","chapter":"22","verse":"29","text":"Mansh t nih taan b́ naashitsok'o taawere it naashituwe."},{"book":"Luk'as Dooshishiyo","chapter":"22","verse":"30","text":"22:30 Mat. 19:28  T mengstotse mishi maratse bede'er meetute, úshetute, naashi jooratse bede Isra'el naar tatse gituwotsats angshitute.»"},{"book":"Luk'as Dooshishiyo","chapter":"22","verse":"31","text":"Manats dabt Iyesus hank'o bíet, «Smonoo! Smonoo! hmb, goshtso b́ sndeyi buyo as'de b́ galfook'o Shed'ano iti as'baze b́geyi."},{"book":"Luk'as Dooshishiyo","chapter":"22","verse":"32","text":"Ernmó ni imnetiyo b́ t'afrawok'o taa neesh Ik'o k'onituwe, ando aani ni anorowere nieshuwotsi kup'iwe.»"},{"book":"Luk'as Dooshishiyo","chapter":"22","verse":"33","text":"P'et'roswere «Doonzono! tip wotowa, k'ir wotowa neenton amoosh k'ank taane!» bíet."},{"book":"Luk'as Dooshishiyo","chapter":"22","verse":"34","text":"Iyesusmó aniydek't, «P'et'rosoo! hambets baako b́ k'adfetsere, ‹Neen danatse› err keezoto taan haalitune etfe» bí et."},{"book":"Luk'as Dooshishiyo","chapter":"22","verse":"35","text":"Maniye hakon Iyesus b́ danifuwotssh, «Gizosh k'arc'ito, borso, c'amono it kishatse alo iti t woshor itsh shaptso fa'a b́teshi?» boosh bí et."},{"book":"Luk'as Dooshishiyo","chapter":"22","verse":"36","text":"Iyesuswere boosh aaniy hank'owa biet, «Andmó gizo, borsono detstso, k'aau de'e, shiki gorado deshawonwere b́ taho kemr shiki gorado kewude'e"},{"book":"Luk'as Dooshishiyo","chapter":"22","verse":"37","text":"22:37 Isa. 53:12  T jangosh shin guut'ets jamo fin isho bgeyitsotse ‹Gondwotsnton taawere› etiruwo S'ayin mes'afotsi keewo ti atse wot b́ s'uwo geyife etre itsha.»"},{"book":"Luk'as Dooshishiyo","chapter":"22","verse":"38","text":"B́ danifuwotswere «Doonzono! hamb git shiki goraduwots fa'ane!» bo eti."},{"book":"Luk'as Dooshishiyo","chapter":"22","verse":"39","text":"Iyesus kitutse kesht b́ doyok'o Debrezeyit guromants bíami, b́ danifuwotsuwere bínton boam."},{"book":"Luk'as Dooshishiyo","chapter":"22","verse":"40","text":"Manok bobodtsok'on Iyesus, «Fadeyots it kindrawok'o Ik'o k'onuwere» bí eti."},{"book":"Luk'as Dooshishiyo","chapter":"22","verse":"41","text":"Maniyehakon shúts sha'ubetsok'o boatse wokdek't bíam, tuk'mal dek't hank'o ett Ik'o b́k'on,"},{"book":"Luk'as Dooshishiyo","chapter":"22","verse":"42","text":"«Nihono! nshunka wotiyale tiats bodosh etiru kic'i wanc'an tiatse wokiwe, ernmó nee niettsok'owabako taa tiettsok'o wotk'aye.»"},{"book":"Luk'as Dooshishiyo","chapter":"22","verse":"43","text":"Manoor bin kupiit melakiyo darotse waat́ bíats be'e b́wutsi."},{"book":"Luk'as Dooshishiyo","chapter":"22","verse":"44","text":"B́ nibotsnowere ayidek't kic'efetst kup'idek't Ik'o b́k'oniri b́teshi, b́s'azonuwere s'atsok'o wotat datsatsa b́s'oriri b́tesh."},{"book":"Luk'as Dooshishiyo","chapter":"22","verse":"45","text":"Ik' b́ k'onirwoke tuut b́ danifuwotsok b́waa, ayi dek't boshiyantsatse tuutson nefat k'eewutsat bobefere wadatst boosh hank'o bíet,"},{"book":"Luk'as Dooshishiyo","chapter":"22","verse":"46","text":"«Eegishe it k'eyiri? Maniyere fadeyots itkindrawok'o tuur Ik'o k'onuwere.»"},{"book":"Luk'as Dooshishiyo","chapter":"22","verse":"47","text":"Iyesus man keewoke b́befere, ay ashuwots waa bokesh, boon jishiruwonuwere tatse gituwotsits wottso iko Yihudi b́tesh, Yhud bín jobosh b́ maants t'nb́dek'."},{"book":"Luk'as Dooshishiyo","chapter":"22","verse":"48","text":"Iyesusmó «Age Yhudo! Ash Na'o jobon beshide imisheya?»"},{"book":"Luk'as Dooshishiyo","chapter":"22","verse":"49","text":"Iyesusnton teshts b́danifuwots keewuan b́ wottsok'o bobek'tsok'on «Doonzono! shiki goradon jod'onowa?» bo et."},{"book":"Luk'as Dooshishiyo","chapter":"22","verse":"50","text":"Boyitsnowere iko kahni naasho guutso shiki goradon k'es'dek't b́k'ani waazo k'ut'b́k'r."},{"book":"Luk'as Dooshishiyo","chapter":"22","verse":"51","text":"Iyesusmo «K'aye! hank'o keewo aani k'alk'aye!» bí et, Asho wazonowere shu'udek't kashi b́k'ri."},{"book":"Luk'as Dooshishiyo","chapter":"22","verse":"52","text":"Maniye hakon Iyesus bin detsosh waats k'eesi naashuwotsi, Ik' maa kotfuwotsatsi altsuwotsnat ashitsi eenashuwotsnsh hank'o bí et «Taan wombedewok'o detsoshe shiki goradonat gumbo dek'atniya it weyiri?"},{"book":"Luk'as Dooshishiyo","chapter":"22","verse":"53","text":"22:53 Luk'. 19:47; 21:37  Aawu aawon itnton Ik' mootse t daatsewor taan t teshor, andmo it aawonat t'aluwotse altsosho bo ááwe.»"},{"book":"Luk'as Dooshishiyo","chapter":"22","verse":"54","text":"Maniye hakon ash ashuwots Iyesusi detsdek't k'eesi naasho mook dek't bowaa, P'et'rosuwere wokoon b́shuutso b́ shi'iri."},{"book":"Luk'as Dooshishiyo","chapter":"22","verse":"55","text":"Ash ashuwots kas'otse tawo deshidek't ikoke bedek'tni botesh. P'et'oswere waat towat be b́dek'i."},{"book":"Luk'as Dooshishiyo","chapter":"22","verse":"56","text":"P'et'ros tawu ganok b́befere gon iku tawu shanatse bek'bk'ri, b́ maants t'iwintsdek' s'iilat «Hanwor Iyesusntoni b́teshi!» bi et."},{"book":"Luk'as Dooshishiyo","chapter":"22","verse":"57","text":"P'et'rosmó, «Nee ashune! taa bín danatse!» jamere bí et."},{"book":"Luk'as Dooshishiyo","chapter":"22","verse":"58","text":"Muk'i tesht k'osh ash iko P'et'rosi bek't «Neewor boyitsi iko neene!» bí et."},{"book":"Luk'as Dooshishiyo","chapter":"22","verse":"59","text":"Ik sa'atok'o tesht k'osh ash iko P'et'rossh «Ashaahan Gelil dats ash b́wottsotse arikon bíntoniye b́teshiye!» ett kup'idek't b́ keewi."},{"book":"Luk'as Dooshishiyo","chapter":"22","verse":"60","text":"P'et'rosmó, «Ashono neena! ni etiruman danatse!» bí et. Man keewoke b́befere manoor baako b́ k'adi."},{"book":"Luk'as Dooshishiyo","chapter":"22","verse":"61","text":"Manoor doonzo Iyesus wongr ett P'et'rosi b́ s'iil, P'et'roswere «Hambets bako keezoto b́k'adfetsosh taan danatse er haalitune» ett doonzo Iyesus b́ keewutso gawubdek'i."},{"book":"Luk'as Dooshishiyo","chapter":"22","verse":"62","text":"Urats kesht ayidek't bí eep."},{"book":"Luk'as Dooshishiyo","chapter":"22","verse":"63","text":"Manoor Iyesusi detsdek't teshts ashuwots bíyats trgic'o kashfetst bín botogiri."},{"book":"Luk'as Dooshishiyo","chapter":"22","verse":"64","text":"B́ shitsonowere p'urifetst, «Kone neen togtsoni? Nebiyi nwotiyal aab dane?» boetfera botesh."},{"book":"Luk'as Dooshishiyo","chapter":"22","verse":"65","text":"Bíats ay keewo keewufets bín boc'ashiri botesh."},{"book":"Luk'as Dooshishiyo","chapter":"22","verse":"66","text":"Gatsb́wutstsok'on dats naashuwots, kahni naashuwots, Muse nemo danifuwots ikok kakuwebogutsi, Iyesusnowere jebats dek'bowa."},{"book":"Luk'as Dooshishiyo","chapter":"22","verse":"67","text":"Hank'o ett bísh bokeewu «Ab nee Krstos neena wotiyal noosh keewwe,» Biimo boosh hank'owa bíet, «Itsh t keewiyalo taan amaneratstere,"},{"book":"Luk'as Dooshishiyo","chapter":"22","verse":"68","text":"Iti tiatiyalo taash aniratsteree,"},{"book":"Luk'as Dooshishiyo","chapter":"22","verse":"69","text":"Ernmó haniyehakon Ash na'o kup' Ik'o k'ani aaromand bedek'etuwe.»"},{"book":"Luk'as Dooshishiyo","chapter":"22","verse":"70","text":"Jametswots Ik wotdek't «Eshe nee Ik'o naay neeneya?» et bo aati."},{"book":"Luk'as Dooshishiyo","chapter":"22","verse":"71","text":"Bowere «Eshe eeg gawe noosh b́ geyiti? Hamb b́ nonatse keshtso no notokon shishrone!» bo et."}]}