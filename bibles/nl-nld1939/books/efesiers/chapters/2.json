{"data":[{"book":"Efesiers","chapter":"2","verse":"1","text":"Gij ook waart dood door uw overtredingen en zonden,"},{"book":"Efesiers","chapter":"2","verse":"2","text":"waarin gij eertijds geleefd hebt in navolging van deze aardse wereld, in navolging ook van den vorst der macht in de lucht, van den vorst van de geest, die nog altijd werkt in de zonen der ongehoorzaamheid."},{"book":"Efesiers","chapter":"2","verse":"3","text":"Ook wij allen behoorden daartoe, en hebben vroeger naar onze vleselijke lusten geleefd, de begeerten van het vlees en van de zinnen volbracht, en waren van nature kinderen van toorn, juist zoals de anderen."},{"book":"Efesiers","chapter":"2","verse":"4","text":"Maar God, die rijk aan ontferming is, heeft door de grote liefde, die Hij ons toedroeg,"},{"book":"Efesiers","chapter":"2","verse":"5","text":"ook ons, die dood waren door de overtredingen, ten leven verwekt tezamen met Christus; door de genade zijt gij gered."},{"book":"Efesiers","chapter":"2","verse":"6","text":"En in Christus Jesus heeft Hij ons opgewekt en in de hemel een plaats bereid te zamen met Hem;"},{"book":"Efesiers","chapter":"2","verse":"7","text":"opdat in de toekomende tijden de overgrote rijkdom zijner genade zou worden geopenbaard, die Hij in zijn goedheid ons in Christus Jesus heeft geschonken."},{"book":"Efesiers","chapter":"2","verse":"8","text":"Want uit genade zijt gij gered door het geloof. Niet uit uzelf; Gods gave is het."},{"book":"Efesiers","chapter":"2","verse":"9","text":"Niet uit de werken, opdat niemand zou roemen;"},{"book":"Efesiers","chapter":"2","verse":"10","text":"want zijn maaksel zijn wij, in Christus Jesus geschapen tot goede werken, die God vooruit heeft bereid, opdat we daarin zouden leven. De volkomen gelijkheid der goddelijke genade van roeping voor Joden en heidenen."},{"book":"Efesiers","chapter":"2","verse":"11","text":"Denkt er dus aan, dat gij eertijds heidenen waart van geboorte, en onbesnedenen werdt genoemd door de zogenaamde besnijdenis, die met de hand in het vlees wordt aangebracht;"},{"book":"Efesiers","chapter":"2","verse":"12","text":"en dat gij toen zonder Christus waart, uitgesloten van Israëls burgerschap, vreemd aan het verbond der Belofte, zonder hoop in de wereld en zonder God."},{"book":"Efesiers","chapter":"2","verse":"13","text":"Maar thans, nu gij in Christus Jesus zijt, thans zijt gij nabij gekomen door Christus’ Bloed, gij die eertijds verre waart."},{"book":"Efesiers","chapter":"2","verse":"14","text":"Want Hij is onze vrede, Hij die beide groepen één heeft gemaakt, en de scheidsmuur-dat is de vijandschap, -heeft weggebroken."},{"book":"Efesiers","chapter":"2","verse":"15","text":"Door zijn Vlees heeft Hij de Wet afgeschaft met haar geboden en instellingen, om als Vredestichter beide groepen om te scheppen in Hem tot één enkelen nieuwen mens;"},{"book":"Efesiers","chapter":"2","verse":"16","text":"om beiden in één Lichaam met God door het kruis te verzoenen, en zó de vijandschap te doden."},{"book":"Efesiers","chapter":"2","verse":"17","text":"Hij is gekomen om vrede te preken aan u, die verre waart, en vrede aan hen, die nabij waren gebleven."},{"book":"Efesiers","chapter":"2","verse":"18","text":"Want door Hem hebben we beiden toegang tot den Vader in één Geest."},{"book":"Efesiers","chapter":"2","verse":"19","text":"Dus zijt gij niet langer vreemdelingen en gasten, maar medeburgers der heiligen en huisgenoten Gods,"},{"book":"Efesiers","chapter":"2","verse":"20","text":"gebouwd op de grondslag der Apostelen en Profeten, waarvan Christus Jesus de hoeksteen is."},{"book":"Efesiers","chapter":"2","verse":"21","text":"In Hem wordt heel het gebouw bijeen gehouden, en rijst het op tot een tempel, heilig in den Heer;"},{"book":"Efesiers","chapter":"2","verse":"22","text":"in Hem wordt ook gij opgebouwd, tezamen met de anderen, tot een woning van God in den Geest."}]}