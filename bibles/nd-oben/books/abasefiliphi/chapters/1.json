{"data":[{"book":"AbaseFiliphi","chapter":"1","verse":"1","text":"UPhawuli loThimothi, inceku zikaKhristu uJesu,"},{"book":"AbaseFiliphi","chapter":"1","verse":"2","text":"Umusa lokuthula okuvela kuNkulunkulu uBaba leNkosini uJesu Khristu kakube kini."},{"book":"AbaseFiliphi","chapter":"1","verse":"3","text":"Ngiyambonga uNkulunkulu wami izikhathi zonke lapho ngilikhumbula."},{"book":"AbaseFiliphi","chapter":"1","verse":"4","text":"Emikhulekweni yami yonke ngilikhulekela lonke, ngihlezi ngikhuleka ngokuthokoza"},{"book":"AbaseFiliphi","chapter":"1","verse":"5","text":"ngenxa yokuhlanganyela kwenu evangelini kusukela ngosuku lwakuqala kuze kube khathesi,"},{"book":"AbaseFiliphi","chapter":"1","verse":"6","text":"ngilethemba lokuthi lowo owaqalisa umsebenzi omuhle kini uzawuqhubekisela phambili kuze kube lusuku lukaKhristu uJesu."},{"book":"AbaseFiliphi","chapter":"1","verse":"7","text":"Kuqondile ukuthi ngicabange ngokunjalo ngenxa yenu lonke, njengoba ngilani enhliziyweni yami njalo lanxa ngibotshiwe kumbe ngivikela ivangeli loba ngiliqinisa, lonke lihlanganyela lami emuseni kaNkulunkulu."},{"book":"AbaseFiliphi","chapter":"1","verse":"8","text":"UNkulunkulu angafakaza ukuthi lonke ngilifiselani ngothando lukaKhristu uJesu."},{"book":"AbaseFiliphi","chapter":"1","verse":"9","text":"Umkhuleko wami ngowokuthi uthando lwenu lwande kokuphela ekwazini lasekuzikeni kokuqedisisa"},{"book":"AbaseFiliphi","chapter":"1","verse":"10","text":"ukuze lenelise ukubona okuhle njalo lihlambuluke lingabi lasici kuze kube lusuku lukaKhristu,"},{"book":"AbaseFiliphi","chapter":"1","verse":"11","text":"ligcwele izithelo zokulunga ezibuya ngoJesu Khristu ekudunyisweni lasekubongweni kukaNkulunkulu."},{"book":"AbaseFiliphi","chapter":"1","verse":"12","text":"Bazalwane, ngifuna ukuba lazi ukuthi okwenzakale kimi kusizile impela ekuqhubekeliseni ivangeli phambili."},{"book":"AbaseFiliphi","chapter":"1","verse":"13","text":"Ngalokho, sekube sobala kubo bonke abalindi besigodlo lakwabanye bonke ukuthi ngibotshelwe uKhristu."},{"book":"AbaseFiliphi","chapter":"1","verse":"14","text":"Ngenxa yokubotshwa kwami, abazalwane abanengi sebelethemba eNkosini njalo sebelesibindi esikhulu sokutshumayela ilizwi likaNkulunkulu bengelakwesaba."},{"book":"AbaseFiliphi","chapter":"1","verse":"15","text":"Kuliqiniso ukuthi abanye batshumayela uKhristu ngenxa yomona lombango kodwa abanye ngenxa yesifiso esihle."},{"book":"AbaseFiliphi","chapter":"1","verse":"16","text":"Laba benza lokhu ngothando bekwazi ukuthi ngifakwe lapha ukuba ngivikele ivangeli."},{"book":"AbaseFiliphi","chapter":"1","verse":"17","text":"Abakuqala batshumayela ngoKhristu ngokuzikhukhumeza, bengeqotho, becabanga ukuthi bangangidalela uhlupho ngisekubotshweni."},{"book":"AbaseFiliphi","chapter":"1","verse":"18","text":"Kodwa-ke, kusizani pho? Into eqakathekileyo yikuthi ngezindlela zonke, ingabe kuyinjongo engalunganga loba eyeqiniso, uKhristu uyatshunyayelwa. Njalo ngenxa yalokhu mina ngiyathokoza."},{"book":"AbaseFiliphi","chapter":"1","verse":"19","text":"ngoba ngiyazi ukuthi ngemikhuleko yenu langosizo lukaMoya kaJesu Khristu, okwenzakale kimi kuzaletha ukukhululwa kwami."},{"book":"AbaseFiliphi","chapter":"1","verse":"20","text":"Ngokutshiseka ngilindele njalo ngithemba ukuthi angiyikuyangeka langayiphi indlela, kodwa ngizakuba lesibindi esaneleyo ukuze kuthi khathesi njengenjwayelo uKhristu uzakudunyiswa emzimbeni wami, loba ngokuphila kumbe ngokufa."},{"book":"AbaseFiliphi","chapter":"1","verse":"21","text":"Ngoba kimi, ukuphila kunguKhristu lokufa kuyinzuzo."},{"book":"AbaseFiliphi","chapter":"1","verse":"22","text":"Nxa ngingaqhubeka ngiphila emzimbeni, lokhu kuzakutsho umsebenzi olezithelo kimi. Kodwa-ke, kuyini engizakukhetha? Angazi!"},{"book":"AbaseFiliphi","chapter":"1","verse":"23","text":"Ngiphakathi kwakho kokubili: Ngifisa ukusuka ngibe loKhristu, okungcono kakhulu;"},{"book":"AbaseFiliphi","chapter":"1","verse":"24","text":"Kodwa kuyasweleka kakhulu kini ukuba ngibe ngilokhu ngiphila kulumzimba."},{"book":"AbaseFiliphi","chapter":"1","verse":"25","text":"Sengikholwe lokhu, ngiyakwazi ukuthi ngizakuba khona, njalo ngizaqhubeka ngilani lonke ngenxa yokuthuthuka kwenu lokuthokoza ekukholweni,"},{"book":"AbaseFiliphi","chapter":"1","verse":"26","text":"ukuze kuthi ngokuba lani kwami futhi, ukuthokoza kwenu kuKhristu uJesu kuzakwanda ngenxa yami."},{"book":"AbaseFiliphi","chapter":"1","verse":"27","text":"Loba kusenzakalani, lina ziphatheni ngendlela efanele ivangeli likaKhristu. Ngakho, langabe ngiyeza ukuzalibona loba ngizwe nje kuphela ngani ngingekho, ngizakwazi ukuba liqinile ngaMoya munye, lilwela ukholo lwevangeli njengomuntu munye,"},{"book":"AbaseFiliphi","chapter":"1","verse":"28","text":"kungekho kwethuswa langayiphi indlela yilabo abaliphikisayo. Lokhu kuyisibonakaliso kubo ukuthi bazachithwa, kodwa lina lizasindiswa nguNkulunkulu."},{"book":"AbaseFiliphi","chapter":"1","verse":"29","text":"Ngoba kunikelwe kini ngenxa kaKhristu kungasikukholwa kuye kuphela, kodwa lokumhluphekela,"},{"book":"AbaseFiliphi","chapter":"1","verse":"30","text":"njengoba lilwisa hlupho lunye elabona ngilalo, lakhathesi liyezwa ukuba ngilokhu ngilalo."}]}