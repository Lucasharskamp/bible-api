{"data":[{"book":"Matthew","chapter":"11","verse":"1","text":"Jisua'n hi rilnangei hih a ruoisi sômleinik ngei kôm a pêk suolechu, ma mun hah a mâka, male a revêla khopuingeia minchu rang le thurchi misîr rangin a se zoia."},{"book":"Matthew","chapter":"11","verse":"2","text":"Baptispu John'n Jisua sintho ngei hah jêl ina a lei rietin chu, a ruoisingei senkhat Jisua kôm a tîra."},{"book":"Matthew","chapter":"11","verse":"3","text":"Jisua kôm han, “Ni ril roh, ‘John'n a juong rangpu a ti hah nini mo?’ Aninônchu mi dang kin la sabei rang mo?” tiin an rekela."},{"book":"Matthew","chapter":"11","verse":"4","text":"Jisua'n an kôm, “Se nôk ungla, neinun nin mu le nin riet ngei hih John kôm va ril roi:"},{"book":"Matthew","chapter":"11","verse":"5","text":"mitcho ngeiin an mu thei zoi, kholrangeiin an lôn thei zoi, vun ri saloitak ngei minthieng ani zoi,11:5: minthieng: 8:2 en roh. kuorsêtngei khom an riet thei zoi, athi ngei minring nôk ani zoi, inriengngei kôm Thurchi Sa misîr ani zoi.11:5: Isa 35:5,6; 61:1"},{"book":"Matthew","chapter":"11","verse":"6","text":"Tutu ku chungroia mulungokchâna neiloi ngei chu satvur an ni!” tiin a ani thuon ngeia."},{"book":"Matthew","chapter":"11","verse":"7","text":"John ruoisingei hah an se nôkin chu, Jisu a'n lokongei kôm han John chungroi a misîra: “John kôm ramchâra nin se lâihan imo mu rangin nin sabei ha? Phâivuo'n sûlngei asêm minkûm hah mo?"},{"book":"Matthew","chapter":"11","verse":"8","text":"Imo en rangin nin se? Mi puon innêmngei leh invo mo? Ma anga ânvo ngâi mingei chu rêng-ina kêng an om ngâi!"},{"book":"Matthew","chapter":"11","verse":"9","text":"Ni ril roi, imo en rangin nin se? Dêipu mo? Ani tatak, aniatachu, dêipu nêka lien uol ok nin mu hi te."},{"book":"Matthew","chapter":"11","verse":"10","text":"John chungroi rang hi kêng Pathien Lekhabu'n, ‘Pathien'n ki tîrlam no motona na lampui mo-ong rangin tîr ki tih,’11:10: Mal 3:1 a lei ti hah ani."},{"book":"Matthew","chapter":"11","verse":"11","text":"Adiktakin nangni ki ti, Baptispu John nêka lien uol tute lân zir ngâi mak ngei. Hannirese, invân Rêngrama a chintakpu khom John nêkin chu alien uol ani."},{"book":"Matthew","chapter":"11","verse":"12","text":"Baptispu John'n a thurchi a misîr lâi renga aviensûn tena invân Rêngram chu rangrâta doina ngei atuong ngâia,11:12: rangrâta doina ngei atuong ngâia; aninônchu rangrâtin hong omin. mi tukdullien ngeiin ma ram hah lâk rang an pût ngâi.11:12-13: Luk 16:16"},{"book":"Matthew","chapter":"11","verse":"13","text":"Dêipungei murdi le Moses Balam chong han John juong om dênin, Rêngram Thurchi an misîra;"},{"book":"Matthew","chapter":"11","verse":"14","text":"an thurchi misîr nin iem nuomin chu, a juong rang chongphuonga lei om chu, John hih Elijah ani.11:14: Mal 4:5; Mat 17:10-13; Mk 9:11-13"},{"book":"Matthew","chapter":"11","verse":"15","text":"Hanchu, kuor nin dônin chu rangai roi!"},{"book":"Matthew","chapter":"11","verse":"16","text":"“Atûn lâia thoitharngei hih ile mo ki mintêk rang? Nâipangngei bazar muna insungngei angin an ni, pâl khatin pâl dangngei an mi-ieaka,"},{"book":"Matthew","chapter":"11","verse":"17","text":"‘Inneina miringhoi nangni kin tum pea, aniatachu, lâm mak cheia! Chûlna la kin tho khomin chap mak chei!’"},{"book":"Matthew","chapter":"11","verse":"18","text":"John a juong lâihan bu a ngêia, uain nêk maka, mitinin, ‘Ama chu ramkhori sûr kêng an tia!’"},{"book":"Matthew","chapter":"11","verse":"19","text":"Miriem Nâipasal chu a juonga, a sâka, a nêka, mitinin, ‘Hi mi hih en ta u! Bu mudupa le uain mudupa, sum rusuongngei leh midikloi ngei malpa so!’ an tia. Nikhomrese, Pathien vârna chu adik iti a mara han minlangin aom ani,” a tia."},{"book":"Matthew","chapter":"11","verse":"20","text":"Jisua'n sininkhêl a thona khopuingeia mingei han an nunsienangei renga inhei mak ngeia, masikin ha khopuingei hah a ngo ngeia."},{"book":"Matthew","chapter":"11","verse":"21","text":"“Korazin, nu chungroi arik bah na! Bethsaida, khom nu chungroi arik bah na! Nangnia sininkhêl sina omngei hah Tyre le Sidon'a lei sin nisenla chu, ma taka mingei han an nunsiena ngei renga an inhei minlangnân thoilapuon insilin ruvuta an inbuolna sôt atih zoi!11:21: Isa 23:1-18; Ezek 26:1—28:26; Joel 3:4-8; Amos 1:9-10; Zak 9:2-4"},{"book":"Matthew","chapter":"11","verse":"22","text":"Adiktakin nangni ki ril, Roijêk Nikhuon chu Pathien'n nangni nêkin chu Tyre le Sidon mingei chunga mulungjûrpuina minlang uol atih!"},{"book":"Matthew","chapter":"11","verse":"23","text":"Nangma, Capernaum rang khom! nangma nethenin invân dênin indomsâng rang nu nuom mini? Meidîla vôrpai nîng ni tih! Nu sûnga sininkhêl sina omngei hah Sodom'a lei sin nisenla chu aviensûn tena hin la om tit atih!11:23: Isa 14:13-15; Aph 19:24-28"},{"book":"Matthew","chapter":"11","verse":"24","text":"Nang ki ril, Roijêk Nikhuon chu Pathien'n nangma nêkin chu Sodom chunga mulungjûrpuina minlang uol atih!”11:24: Mat 10:15; Luk 10:12 a tia."},{"book":"Matthew","chapter":"11","verse":"25","text":"Ma zora lâihan Jisua'n, “Pa, invân le pilchung Pumapa! mivâr, mitheingei kôma ni ip hah mi inmôlngei kôm ni minlang sikin no kôm râisânchong ki ril."},{"book":"Matthew","chapter":"11","verse":"26","text":"Ani, Pa, ma anga hongni rang hah nu lungdo tak ani."},{"book":"Matthew","chapter":"11","verse":"27","text":"“Neinunngei murdi ka Pa'n ni pêk zoi. Pa tiloiin chu tutên Nâipasal hah riet mak ngei, male Nâipasal tiloiin chu tutên Pa khom riet mak ngei, Nâipasalin ân phuongna ranga a thang ngeia tiloiin chu.11:27: Joh 3:35; 1:18; 10:15"},{"book":"Matthew","chapter":"11","verse":"28","text":"“Nangni, puok rik pêla sôlngei, nin rêngin ko kôm hong ungla, keima'n inngamna nangni pêk ki tih."},{"book":"Matthew","chapter":"11","verse":"29","text":"Ki ringkol lâk ungla pêl roi, male ko kôm inchû roi, ratha han nuninnêm tak le rangâiinchîn tak ki ni sikin; inngamna man nin tih.11:29: Jer 6:16"},{"book":"Matthew","chapter":"11","verse":"30","text":"Ki ringkol nangni ke pêk rang chu apêl ahoia, ku puok khom ajânghiei ani,” a tia."}]}