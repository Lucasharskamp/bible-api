{"data":[{"book":"Luka","chapter":"10","verse":"1","text":"Abaho Mndewa Yesu kawasagula wanhu wayagwe malongo saba na wabili, kawatuma wabili wabili wamulongolele kila kijiji na kila hanhu kuyalondile kuchola."},{"book":"Luka","chapter":"10","verse":"2","text":"Kawalongela, “Kuna ndiya nyingi lakini wasang'hanaji wadodo. Mpuleni Mndewa wa indiya yawatume wasang'hanaji mumgunda wake."},{"book":"Luka","chapter":"10","verse":"3","text":"Gendeni! Nowatuma mweye kamba ng'hondolo mna iwambwizi."},{"book":"Luka","chapter":"10","verse":"4","text":"Sikumusole mfuko hebu mkoba hebu vilatu. Sikumwime na kumulamusa munhu yoyose mnzila."},{"book":"Luka","chapter":"10","verse":"5","text":"Ng'anda yoyose yonda mwingile, tanhu mulonge, ‘Tindiwalo dikale mng'anda ino.’"},{"book":"Luka","chapter":"10","verse":"6","text":"Kamba hana munhu kodinogela tindiwalo, tindiwalo jenu dokala nayo, kamba kuduhu munhu yodinogela tindiwalo, tindiwalo jenu dowabwelela."},{"book":"Luka","chapter":"10","verse":"7","text":"Mkale mng'anda ayo, diyeni na kung'wa chochose chonda wawagwelele, kwavija msang'hanaji kolondigwa yapate malipo gake. Sikumuhamehame kulawa ng'anda imoja kuchola iyagwe."},{"book":"Luka","chapter":"10","verse":"8","text":"Buga jojose donda mwingile na kubokeligwa, diyeni vija vonda wawagwelele."},{"book":"Luka","chapter":"10","verse":"9","text":"Wahonyeni watamu weli kuko, na muwalongele, ‘Undewa wa Imulungu wa behi yenu.’"},{"book":"Luka","chapter":"10","verse":"10","text":"Lakini buga jojose donda mwingile na wanhu olema kuwabokela, laweni mumo, na vimubita kuna zinzila zao, mulonge,"},{"book":"Luka","chapter":"10","verse":"11","text":"‘Hata matimbwisi ga buga jenu gatunanahile mmagulu getu togakung'husa kiwe kilaguso kumwenu kamba mututendela gehile. Lakini mujuwe kamba Undewa wa Imulungu wammabehi!’"},{"book":"Luka","chapter":"10","verse":"12","text":"Nowalongela ukweli, mna isiku ya nhaguso, Imulungu kolagusa bazi ng'hani kwa wanhu wa buga da Sodoma kubanza wanhu wa buga dijo!"},{"book":"Luka","chapter":"10","verse":"13","text":"“Kogaya gweye buga da Kolazini! Kogaya gweye buga da Betisaida! Maza unzonza utendigwe kumwenu mweye wahatendigwe mna gamabuga ga Tilo na Sidoni, wanhu zake wahalekile mwaka nzambi zao na kuvala magunia na kuibakaza mitozi, kulagusa kamba waleka nzambi!"},{"book":"Luka","chapter":"10","verse":"14","text":"Mwiisiku ya nhaguso, Imulungu kolagusa bazi ng'hani kwa wanhu wa mabuga ga Tilo na Sidoni kubanza mweye."},{"book":"Luka","chapter":"10","verse":"15","text":"Gweye buga da Kapelinaumu, vino kolonda kuinula mwenyego mbaka uchanha kuulanga? Mawe! Kohumulusigwa mbaka kowochola wanhu wafile!”"},{"book":"Luka","chapter":"10","verse":"16","text":"Yesu kawalongela wanahina zake, “Munhu yoyose yowategeleza mweye, konhegeleza niye, na yoyose yowalema mweye, kondema niye. Na munhu yoyose yondema niye, komulema ija yanhumile.”"},{"book":"Luka","chapter":"10","verse":"17","text":"Abaho wanhu waja malongo saba na wabili wabwela kuno odeng'helela. Walonga, “Mndewa, hata vinyamkela watutegeleza vituwakomhokele kwa twaga jako!”"},{"book":"Luka","chapter":"10","verse":"18","text":"YesTegelezeni! Niwagwaa udahi, avo modaha kukanyaga mgendela hasi na inge na kuzihuma nguvu zose za Mwenembago. Kuduhu kinhu chonda kiwalumize.u kawedika, “Nimona Mwenembago kolagala kulawa kuulanga kamba lumwesa."},{"book":"Luka","chapter":"10","verse":"19","text":"Tegelezeni! Niwagwaa udahi, avo modaha kukanyaga mgendela hasi na inge na kuzihuma nguvu zose za Mwenembago. Kuduhu kinhu chonda kiwalumize."},{"book":"Luka","chapter":"10","verse":"20","text":"Lakini sikumudeng'helele kwavija vinyamkela owategeleza, ila deng'heleleni kwavija matwaga genu gandikigwa kuulanga.”"},{"book":"Luka","chapter":"10","verse":"21","text":"Kipindi kija Yesu kadeng'helela kwa udahi wa Loho Yang'alile, kalonga, “Tata, Mndewa wa kuulanga na mwiisi! Nokutogola kwavija kuwafisa mbuli zino wanhu weli na nzewele na ubala, na kuwagubulila wana wadodo. Ona, Tata, vino vivo viulondile."},{"book":"Luka","chapter":"10","verse":"22","text":"“Tatangu kanigwaa vinhu vose. Kuduhu munhu yamjuwile Mwana ila Tata yaiyeka, na kuduhu munhu yamjuwile Tata ila Mwana na waja wose Mwana yawasagule kuwagubulila wamjuwe Tata.”"},{"book":"Luka","chapter":"10","verse":"23","text":"Abaho Yesu kawahindukila wanahina zake, kalonga nao kinyelegezi, “Wamweda wanhu wose ovona vinhu vimona mweye!"},{"book":"Luka","chapter":"10","verse":"24","text":"Nowalongela ukweli, watula ndagu wengi wa Imulungu na wandewa walonda kuvona vimona mweye, lakini hawavonile bule, na vivija walonda kuhulika vimuhulika mweye, lakini hawahulike bule.”"},{"book":"Luka","chapter":"10","verse":"25","text":"Munhu imoja yagajuwile goya Malagizo ga Musa, kachola kwa Yesu yamgeze. Avo kamuuza, “Mfundiza, vino nhende choni niupate ugima wa milele?”"},{"book":"Luka","chapter":"10","verse":"26","text":"Yesu kamwidika, “Vino, Malagizo golongaze na gweye kogajuwaze?”"},{"book":"Luka","chapter":"10","verse":"27","text":"Munhu ija kamwidika, “ ‘Mnogele Mndewa Imulungu wako kwa moyo wako wose, na kwa loho yako yose, na kwa nguvu zako zose, na kwa nzewele zako zose,’ na ‘Umnogele miyago kamba viuinogela mwenyego.’ ”"},{"book":"Luka","chapter":"10","verse":"28","text":"Yesu kamwidika, “Kulonga goya, tenda vivo na gweye kokuwa na ugima.”"},{"book":"Luka","chapter":"10","verse":"29","text":"Lakini munhu ija kalonda kuilagusa kamba kanoga, avo kamuuza Yesu, “Vino miyangu ayo nani?”"},{"book":"Luka","chapter":"10","verse":"30","text":"Yesu kamwidika, “Munhu imoja kakala kolawa Yelusalemu kochola Yeliko. Mnzila, wabavi wamgoga, wamboka vinhu vake, na kumtowa, wamuleka habehi na kufa."},{"book":"Luka","chapter":"10","verse":"31","text":"Abaho mulava nhosa imoja kakala yohumuluka kubitila nzila iija. Viyamone, kainega, kabitila kumgwazo."},{"book":"Luka","chapter":"10","verse":"32","text":"Vivija Mlawi imoja viyavikile aho, kamulola munhu ija, nayo kainega, kabitila kumgwazo."},{"book":"Luka","chapter":"10","verse":"33","text":"Lakini Msamalia imoja yakalile muumwanza kavika aho hayakalile munhu ija. Nayo viyamone, kamonela bazi."},{"book":"Luka","chapter":"10","verse":"34","text":"Kamcholela, kamgela mavuta na divai mna ivilonda vake na kavifunga goya. Abaho kamkweza mumgongo wa kihongwe wake, kamgala mbaka kuna ing'anda ya wageni na kumulolesa goya."},{"book":"Luka","chapter":"10","verse":"35","text":"Imitondo yake kalava sente kamgwaa mwene ng'anda, kamulongela, ‘Mulolese goya munhu ino. Chochose chonda umsang'hanile, nahabwela nokugwaa fungu jako.’ ”"},{"book":"Luka","chapter":"10","verse":"36","text":"Abaho Yesu kamuuza, “Viukona gweye, mna iwanhu awo wadatu, nani yakalile miyage munhu ija yatoigwe na wabavi?”"},{"book":"Luka","chapter":"10","verse":"37","text":"Munhu ija kamwidika, “Ija yamonele bazi.”"},{"book":"Luka","chapter":"10","verse":"38","text":"Yesu na wanahina zake viwakalile mnzila, wengila kuna ikijiji kimoja. Mtwanzi imoja twaga jake Mata kambokela ukae kumwake."},{"book":"Luka","chapter":"10","verse":"39","text":"Mata kakala na mdodo wake yakemigwe Malia, yakalile hasi behi na magulu ga Yesu na kutegeleza mafundizo gake."},{"book":"Luka","chapter":"10","verse":"40","text":"Lakini Mata kakala yohunganika na sang'hano nyingi ziyalondeke kusang'hana, avo kamcholela Yesu, kamulongela, “Mndewa, vino hutonga bule kamba mdodo wangu kanilekela sang'hano zose nisang'hane niiyeka? Mulongele yeze yanitaze!”"},{"book":"Luka","chapter":"10","verse":"41","text":"Lakini Mndewa kamwidika, “Gwee Mata gwee! Kohunganika na kugaya kwa vinhu vingi,"},{"book":"Luka","chapter":"10","verse":"42","text":"lakini kimoja kiiyeka kilondigwa. Malia kasagula kinhu kinogile, na honda kisegesigwe bule kumwake.”"}]}