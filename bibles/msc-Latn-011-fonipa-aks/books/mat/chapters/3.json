{"data":[{"book":"MAT","chapter":"3","verse":"1","text":"Nba, wo waati la, Yuhana3.1 Mɔɔ ye Yuhana ɲin tɔɔla fanan ko Yaya. mɛn ye mɔɔ sunna ji rɔ, a sera Jude wula kɔndɔ. A tɛrɛ mɔɔilu kawandila ko:"},{"book":"MAT","chapter":"3","verse":"2","text":"«Ai ye tubi, baa Harijeene Mansaya waati ra se.»"},{"book":"MAT","chapter":"3","verse":"3","text":"Baa Nabi Esayi ka Yaya la ko fɔ ko:"},{"book":"MAT","chapter":"3","verse":"4","text":"Nba, duruki mɛn tɛrɛ ye Yaya kan na, wo tɛrɛ ye ɲɔɔmɛ si le ri. A tɛsidini tɛrɛ gbolojulu la. A la dɔɔnninfenilu tɛrɛ ye tonkasailu ni waa rɔ li le ri."},{"book":"MAT","chapter":"3","verse":"5","text":"Mɔɔ siyaman ba tɛrɛ ye bɔla Jerusalɛmu so kɔndɔ, a ni Jude mara rɔ, a ni Juridɛn Ba laminin yɔrɔilu bɛɛ rɔ, ka wa Yaya tɛrɛn ye."},{"book":"MAT","chapter":"3","verse":"6","text":"A ri ii sun ji rɔ Juridɛn Ba rɔ, ii wa i lɔ ii la julumun na waati mɛn dɔ."},{"book":"MAT","chapter":"3","verse":"7","text":"Farisi siyaman ni Sadusi siyaman tɛrɛ ye nala Yaya ma sun ji rɔ kanma. A ka wo yen ka a fɔ ii yɛ ko: «Ai, fɔnfɔnni la munuɲailu! Alla la kiti mɛn natɔ, yon de ka ai lali ko ai ye ai bori wo kɔrɔ ten?"},{"book":"MAT","chapter":"3","verse":"8","text":"Ai ye kɛwaliilu kɛ, mɛnilu ri a yiraka ko ai ra tubi."},{"book":"MAT","chapter":"3","verse":"9","text":"Ai kana ai miri ka a fɔ ko a ri bɛn ka a masɔrɔn Iburahima le ye ai benba ri! Ɛɛn. N di a fɔ ai yɛ ko Alla ri se kabakurun ɲinilu yɛlɛmanna ka ii kɛ Iburahima bɔnsɔnilu ri."},{"book":"MAT","chapter":"3","verse":"10","text":"Sisen, tɛɛran tii ra wuli jiri tɛɛ kanma. Jiri mɛnilu tɛ den ɲuma kɛla, woilu bɛɛ ri tɛɛ ka lafili ta rɔ."},{"book":"MAT","chapter":"3","verse":"11","text":"Nde ye ai sunna ji le rɔ, ka a yiraka ko ai ra tubi. Kɔni mɔɔ mɛn natɔ n kɔ, wo fanka ka bon n ta ri. Hali ka a la sanbara mira a yɛ, wo ka bon nde ma. Ale ri ai sun Nii Sɛniman dɔ, a ni ta."},{"book":"MAT","chapter":"3","verse":"12","text":"A la baarafen ye a bolo, a ri sumankisɛ ni a bu bɔ ɲɔɔn dɔ baarafen mɛn na. A ri a la suman magbasi gbere lagbɛ, ka sumankisɛ kɛ bondon kɔndɔ, ka bu bɛɛ janin ta la. Ta wo ye ta sabali le ri.»"},{"book":"MAT","chapter":"3","verse":"13","text":"Wo kɔ rɔ, Isa bɔra Kalile mara rɔ ka na Yaya tɛrɛn Juridɛn Ba dala sa Yaya ri a sun ji rɔ,"},{"book":"MAT","chapter":"3","verse":"14","text":"kɔni Yaya tɛrɛ ye a fɛ ka a ban. A ka a fɔ Isa yɛ ko: «Ile le ka kan ka nde sun ji rɔ. Nfenna i ra na n tɛrɛn ten?»"},{"book":"MAT","chapter":"3","verse":"15","text":"Isa ka a jabi: «I ye diɲɛ wo ma fɔlɔ, baa a bɛnni an ye wo kɛ sa an di Alla sawo bɛɛ kanbali.» Wo rɔ, Yaya sɔnda ka a sun ji rɔ."},{"book":"MAT","chapter":"3","verse":"16","text":"Isa sunni ji rɔ kɔ, a bɔra ji rɔ i kɔrɔ. Sankolo da lakara. A ka Alla Nii Sɛniman jiitɔla yen a kan ikomin kanba."},{"book":"MAT","chapter":"3","verse":"17","text":"Kumakan do bɔra sankolo rɔ ko: «N diyana dencɛ le ten. N sɛwani ale rɔ kosɛbɛ.»"}]}