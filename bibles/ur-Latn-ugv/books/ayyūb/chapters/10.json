{"data":[{"book":"Ayyūb","chapter":"10","verse":"1","text":"Mujhe apnī jān se ghin ātī hai. Maiṅ āzādī se āh-o-zārī karūṅga, khule taur par apnā dilī ġham bayān karūṅga."},{"book":"Ayyūb","chapter":"10","verse":"2","text":"Maiṅ Allāh se kahūṅgā ki mujhe mujrim na ṭhahrā balki batā ki terā mujh par kyā ilzām hai."},{"book":"Ayyūb","chapter":"10","verse":"3","text":"Kyā tū zulm karke mujhe radd karne meṅ ḳhushī mahsūs kartā hai hālāṅki tere apne hī hāthoṅ ne mujhe banāyā? Sāth sāth tū bedīnoṅ ke mansūboṅ par apnī manzūrī kā nūr chamkātā hai. Kyā yih tujhe achchhā lagtā hai?"},{"book":"Ayyūb","chapter":"10","verse":"4","text":"Kyā terī āṅkheṅ insānī haiṅ? Kyā tū sirf insān kī-sī nazar se deḳhtā hai?"},{"book":"Ayyūb","chapter":"10","verse":"5","text":"Kyā tere din aur sāl fānī insān jaise mahdūd haiṅ? Hargiz nahīṅ!"},{"book":"Ayyūb","chapter":"10","verse":"6","text":"To phir kyā zarūrat hai ki tū mere qusūr kī talāsh aur mere gunāh kī tahqīq kartā rahe?"},{"book":"Ayyūb","chapter":"10","verse":"7","text":"Tū to jāntā hai ki maiṅ bequsūr hūṅ aur ki tere hāth se koī bachā nahīṅ saktā."},{"book":"Ayyūb","chapter":"10","verse":"8","text":"Tere apne hāthoṅ ne mujhe tashkīl de kar banāyā. Aur ab tū ne muṛ kar mujhe tabāh kar diyā hai."},{"book":"Ayyūb","chapter":"10","verse":"9","text":"Zarā is kā ḳhayāl rakh ki tū ne mujhe miṭṭī se banāyā. Ab tū mujhe dubārā ḳhāk meṅ tabdīl kar rahā hai."},{"book":"Ayyūb","chapter":"10","verse":"10","text":"Tū ne ḳhud mujhe dūdh kī tarah unḍel kar panīr kī tarah jamne diyā."},{"book":"Ayyūb","chapter":"10","verse":"11","text":"Tū hī ne mujhe jild aur gosht-post se mulabbas kiyā, haḍḍiyoṅ aur nasoṅ se taiyār kiyā."},{"book":"Ayyūb","chapter":"10","verse":"12","text":"Tū hī ne mujhe zindagī aur apnī mehrbānī se nawāzā, aur terī dekh-bhāl ne merī rūh ko mahfūz rakhā."},{"book":"Ayyūb","chapter":"10","verse":"13","text":"Lekin ek bāt tū ne apne dil meṅ chhupāe rakhī, hāṅ mujhe terā irādā mālūm ho gayā hai."},{"book":"Ayyūb","chapter":"10","verse":"14","text":"Wuh yih hai ki ‘Agar Ayyūb gunāh kare to maiṅ us kī pahrādārī karūṅga. Maiṅ use us ke qusūr se barī nahīṅ karūṅga.’"},{"book":"Ayyūb","chapter":"10","verse":"15","text":"Agar maiṅ qusūrwār hūṅ to mujh par afsos! Aur agar maiṅ begunāh bhī hūṅ tāham maiṅ apnā sar uṭhāne kī jurrat nahīṅ kartā, kyoṅki maiṅ sharm khā khā kar ser ho gayā hūṅ. Mujhe ḳhūb musībat pilāī gaī hai."},{"book":"Ayyūb","chapter":"10","verse":"16","text":"Aur agar maiṅ khaṛā bhī ho jāūṅ to tū sherbabar kī tarah merā shikār kartā aur mujh par dubārā apnī mojizānā qudrat kā izhār kartā hai."},{"book":"Ayyūb","chapter":"10","verse":"17","text":"Tū mere ḳhilāf nae gawāhoṅ ko khaṛā kartā aur mujh par apne ġhazab meṅ izāfā kartā hai, tere lashkar saf-dar-saf mujh par hamlā karte haiṅ."},{"book":"Ayyūb","chapter":"10","verse":"18","text":"Tū mujhe merī māṅ ke peṭ se kyoṅ nikāl lāyā? Behtar hotā ki maiṅ usī waqt mar jātā aur kisī ko nazar na ātā."},{"book":"Ayyūb","chapter":"10","verse":"19","text":"Yoṅ hotā jaisā maiṅ kabhī zindā hī na thā, mujhe sīdhā māṅ ke peṭ se qabr meṅ pahuṅchāyā jātā."},{"book":"Ayyūb","chapter":"10","verse":"20","text":"Kyā mere din thoṛe nahīṅ haiṅ? Mujhe tanhā chhoṛ! Mujh se apnā muṅh pher le tāki maiṅ chand ek lamhoṅ ke lie ḳhush ho sakūṅ,"},{"book":"Ayyūb","chapter":"10","verse":"21","text":"kyoṅki jald hī mujhe kūch karke wahāṅ jānā hai jahāṅ se koī wāpas nahīṅ ātā, us mulk meṅ jis meṅ tārīkī aur ghane sāy rahte haiṅ."},{"book":"Ayyūb","chapter":"10","verse":"22","text":"Wuh mulk andherā hī andherā aur kālā hī kālā hai, us meṅ ghane sāy aur betartībī hai. Wahāṅ raushnī bhī andherā hī hai.”"}]}