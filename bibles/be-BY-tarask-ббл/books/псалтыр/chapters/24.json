{"data":[{"book":"ПСАЛТЫР","chapter":"24","verse":"1","text":"Псальма Давідава."},{"book":"ПСАЛТЫР","chapter":"24","verse":"2","text":"Божа мой! на цябе спадзяюся, хай ня будзе мне сорамна, хай не апануюць мяне мае ворагі."},{"book":"ПСАЛТЫР","chapter":"24","verse":"3","text":"Хай ня будзе сораму ўсім, хто на Цябе спадзяецца: хай будзе тым брыдка, хто бяз прычыны беззаконьне ўчыняе."},{"book":"ПСАЛТЫР","chapter":"24","verse":"4","text":"Пакажы мне, Госпадзе, дарогі Твае, наставі мяне на сьцежкі Твае."},{"book":"ПСАЛТЫР","chapter":"24","verse":"5","text":"Накіруй мяне на праўду Тваю, і навучы мяне, бо Ты Бог ратунку майго; на Цябе спадзяюся кожны дзень."},{"book":"ПСАЛТЫР","chapter":"24","verse":"6","text":"Успомні шчадроты Твае, Госпадзе, і міласэрнасьць Тваю, бо спрадвеку яны."},{"book":"ПСАЛТЫР","chapter":"24","verse":"7","text":"Грахоў маладосьці маёй і злачынстваў маіх не ўспамінай; з ласкі Тваёй успомні мяне Ты, Госпадзе, дзеля даброці Тваёй!"},{"book":"ПСАЛТЫР","chapter":"24","verse":"8","text":"Добры і справядлівы Гасподзь; таму настаўляе грэшных на шлях,"},{"book":"ПСАЛТЫР","chapter":"24","verse":"9","text":"вядзе пакорлівых да праўды, і навучае ціхмяных шляхам Сваім."},{"book":"ПСАЛТЫР","chapter":"24","verse":"10","text":"Усе дарогі Гасподнія - міласьць і праўда тым, хто трымаецца запавету Ягонага і адкрыцьця Ягонага."},{"book":"ПСАЛТЫР","chapter":"24","verse":"11","text":"Дзеля імя Твайго, Госпадзе, даруй мне мой грэх; бо вялікі ён."},{"book":"ПСАЛТЫР","chapter":"24","verse":"12","text":"Хто ёсьць чалавек, што баіцца Госпада? Яму пакажа Ён шлях, які трэба абраць."},{"book":"ПСАЛТЫР","chapter":"24","verse":"13","text":"Душа ягоная жыцьме ў дабры, і род ягоны ўспадкуе зямлю."},{"book":"ПСАЛТЫР","chapter":"24","verse":"14","text":"Тайна Гасподняя тым, што баяцца Яго, і запавет Свой Ён ім адкрывае."},{"book":"ПСАЛТЫР","chapter":"24","verse":"15","text":"Вочы мае заўсёды да Госпада; бо Ён дастае зь сеткі ногі мае."},{"book":"ПСАЛТЫР","chapter":"24","verse":"16","text":"Паглядзі на мяне і пашкадуй мяне, бо я адзінокі і прыгнечаны."},{"book":"ПСАЛТЫР","chapter":"24","verse":"17","text":"Скруха сэрца майго павялічылася; выведзі мяне зь нягодаў маіх,"},{"book":"ПСАЛТЫР","chapter":"24","verse":"18","text":"падзівіся на пакуты мае і на зьнямогу маю, і даруй усе грахі мае."},{"book":"ПСАЛТЫР","chapter":"24","verse":"19","text":"Падзівіся на ворагаў маіх, як іх многа, і якою нянавісьцю ненавідзяць мяне."},{"book":"ПСАЛТЫР","chapter":"24","verse":"20","text":"Аслані душу маю, і ўратуй мяне, хай ня будзе мне сораму, што я на Цябе спадзяюся."},{"book":"ПСАЛТЫР","chapter":"24","verse":"21","text":"Беззаганнасьць і слушнасьць хай ахаваюць мяне; бо я на Цябе спадзяюся."},{"book":"ПСАЛТЫР","chapter":"24","verse":"22","text":"Вызвалі, Божа, Ізраіля ад усіх смуткаў ягоных."}]}