{"data":[{"book":"Daniel","chapter":"7","verse":"1","text":"E higa mokwongo mar loch Belshazar ruoth Babulon, Daniel noleko kendo noneno fweny mopogore opogore kane oyudo oyweyo e kitandane. Nondiko lekneno e kitabu."},{"book":"Daniel","chapter":"7","verse":"2","text":"Daniel nowacho niya, “E fwenyna ma naneno gotieno, ne angʼicho, kendo e nyima ne nitie yembe angʼwen mag polo mane yuko nam maduongʼ."},{"book":"Daniel","chapter":"7","verse":"3","text":"Ondiegi angʼwen moko malich, ma moro ka moro opogore gi nyawadgi, nowuok koa e nam."},{"book":"Daniel","chapter":"7","verse":"4","text":"“Ondiek mokwongo ne chalo gi sibuor, kendo bwombene ne chalo gi mag ongo. Kane pod angʼiye to ne aneno ka bwombene olwar piny kendo ondiegino nochungʼ gi tiendene ka dhano, kendo nomiye paro ka mar dhano."},{"book":"Daniel","chapter":"7","verse":"5","text":"“Bangʼe ne achako aneno ondiek mar ariyo, mane chalo gi dubu. Ondiegino nonindo gibathe kotingʼo ngʼede adek e dhoge kendo ne awinjo dwol moro kanyise ni, ‘Aa malo kendo ichiem nyaka iyiengʼ!’"},{"book":"Daniel","chapter":"7","verse":"6","text":"“Bangʼ mano, ne achako aneno ondiek mar adek mane chalo gi kwach. Ne en gi bwombe angʼwen e diengʼeye machalo gi bwombe winyo. Ondiegni ne nigi wiye angʼwen, kendo ne omiye teko mar bedo gi loch."},{"book":"Daniel","chapter":"7","verse":"7","text":"“Bangʼ mano, kane pod aleko ne aneno ondiek mar angʼwen. Ne en ondiek manenore malich kendo man-gi teko ma kineno to ibuok malich kendo luoro maki. Ne en gi leke madongo machalo nyinyo; nosiko kochiemo achiema kendo gimoro amora mane odongʼ nonyono piny gi tiendene. En nopogore gi ondiegi adek mokwongo ka bende ne en gi tunge apar."},{"book":"Daniel","chapter":"7","verse":"8","text":"“Kane oyudo pod aparo kuom tungego, ne aneno tungʼ moro matin kawuok e kind tunge mamokogo; tungʼno nomuko tunge adek mane ni kanyo chon mondo omi odongi. Tungʼni ne nigi wenge machalo gi wenge dhano kod dhok ma wuoyo gi sunga."},{"book":"Daniel","chapter":"7","verse":"9","text":"“Kane oyudo pod angʼicho,"},{"book":"Daniel","chapter":"7","verse":"10","text":"Mach nodhuolore e nyime,"},{"book":"Daniel","chapter":"7","verse":"11","text":"“Eka namedo winjo weche mag achaya mane wuok e tungʼno, kendo nomedo timo kamano nyaka ondiegno nonegi mi ringre nokethi kendo obol e mach makakni."},{"book":"Daniel","chapter":"7","verse":"12","text":"Ondiegi mamoko noyudo osetiek lochgi, to makmana nine pod owegi mangima kuom ndalo manok."},{"book":"Daniel","chapter":"7","verse":"13","text":"“Bende ne achako aneno fweny moro gotieno mi aneno ngʼat moro machalo wuod dhano kalor biro e boche polo, kodhi ir Nyasaye Maratego kendo notelne nyaka e nyime."},{"book":"Daniel","chapter":"7","verse":"14","text":"Eka nomiye teko gi duongʼ kod loch; kendo ogendini duto gi pinje duto kod jogo duto mawacho dhok mopogore opogore nolame. Lochne en loch mosiko nyaka chiengʼ, kendo pinyruodhe en pinyruoth ma ok nyal tieki ngangʼ."},{"book":"Daniel","chapter":"7","verse":"15","text":"“An Daniel, chunya nochandore, kendo fweny mane aneno mopogore opogore nodhiera nono."},{"book":"Daniel","chapter":"7","verse":"16","text":"Ne adhi ir achiel kuom joma nochungʼ kanyo mi napenje tiend lek mane aseleko."},{"book":"Daniel","chapter":"7","verse":"17","text":"‘Ondiegi angʼwen malichgo gin pinjeruodhi angʼwen mabiro bet e piny e ndalo mabiro."},{"book":"Daniel","chapter":"7","verse":"18","text":"To jomaler mar Nyasaye Man Malo Moloyo ema biro rito pinjego kendo ginibed gi loch nyaka chiengʼ.’"},{"book":"Daniel","chapter":"7","verse":"19","text":"“Bangʼ mano ne adwaro ngʼeyo tiend ngech ondiek mar angʼwen, ondiegno nopogore gi ondiegi mamoko kendo nomiyo ji luoro ahinya; ne en gi leke mag chuma kod kogno mag mula kendo nosiko kochiemo achiema kendo onyono gi tiende gimoro amora mane odongʼ piny."},{"book":"Daniel","chapter":"7","verse":"20","text":"Bende nadwaro ngʼeyo kuom tunge apar mane otwi e wiye kendo kuom tungʼ machielo mane owuok bangʼe momuko tunge adek mamokoka; tungʼno ne nigi wenge kendo weche mag sunga ne wuok e dhoge. Tungʼno ne nenore maduongʼ moloyo tunge moko."},{"book":"Daniel","chapter":"7","verse":"21","text":"Kane pod amedo ngʼicho to tungʼni notugo lweny gi jomaler mi oloyogi,"},{"book":"Daniel","chapter":"7","verse":"22","text":"nyaka ne Nyasaye Maratego obiro mongʼado bura kachwako jomaler mar Nyasaye Man Malo Moloyo, kendo kinde koro nosechopo ma jo-Nyasaye yude loch mar rito piny."},{"book":"Daniel","chapter":"7","verse":"23","text":"“Eka nonyisa niya: ‘Ondiek mar angʼwen en pinyruoth mar angʼwen mabiro bet e piny. Obiro pogore gi pinjeruodhi duto, kendo obiro mako piny duto, monyone kendo otieke chuth."},{"book":"Daniel","chapter":"7","verse":"24","text":"Tunge apar gin ruodhi apar mabiro wuok e pinyruodhni. To bangʼ e ruoth moro biro wuok, mopogore gi mago motelo, kendo enolo adekgo."},{"book":"Daniel","chapter":"7","verse":"25","text":"Obiro wuoyo marach kuom Nyasaye Man Malo Moloyo kendo obiro sando jo-Nyasaye koloko chike mag lemogi kod sewni mag-gi. Jo-Nyasaye nobed e bwo lochne kuom higni adek gi nus."},{"book":"Daniel","chapter":"7","verse":"26","text":"“ ‘Bangʼ mano bura nongʼadi, mi nomaye lochne duto mondo otieke chuth."},{"book":"Daniel","chapter":"7","verse":"27","text":"Eka loch, gi teko kod duongʼ mag pinjeruodhi manie bwo polo noket e lwet jo-Nyasaye, ma gin jo-Nyasaye Man Malo Moloyo. Pinyruodhe nobed pinyruoth mochwere, kendo ruodhi duto nolame kendo miye luor.’"},{"book":"Daniel","chapter":"7","verse":"28","text":"“Mano e giko wechego. An, Daniel, wechego nochando chunya, mi nabuok kuom gik mane aneno, to kata kamano ne ok awachone ngʼato wechego.”"}]}