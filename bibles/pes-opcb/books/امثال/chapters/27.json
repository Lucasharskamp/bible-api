{"data":[{"book":"امثال","chapter":"27","verse":"1","text":"درباره فردای خود با غرور صحبت نکن، زیرا نمی‌دانی چه پیش خواهد آمد."},{"book":"امثال","chapter":"27","verse":"2","text":"هرگز از خودت تعریف نکن؛ بگذار دیگران از تو تعریف کنند."},{"book":"امثال","chapter":"27","verse":"3","text":"حمل بار سنگ و ماسه سخت است، اما تحمل ناراحتیهایی که شخص نادان ایجاد می‌کند، از آن هم سختتر است."},{"book":"امثال","chapter":"27","verse":"4","text":"حسادت خطرناک‌تر و بی‌رحمتر از خشم و غضب است."},{"book":"امثال","chapter":"27","verse":"5","text":"سرزنش آشکار از محبت پنهان بهتر است."},{"book":"امثال","chapter":"27","verse":"6","text":"زخم دوست بهتر از بوسهٔ دشمن است."},{"book":"امثال","chapter":"27","verse":"7","text":"شکم سیر حتی از عسل کراهت دارد، اما برای شکم گرسنه هر چیز تلخی شیرین است."},{"book":"امثال","chapter":"27","verse":"8","text":"کسی که از خانه‌اش دور می‌شود همچون پرنده‌ای است که از آشیانه‌اش آواره شده باشد."},{"book":"امثال","chapter":"27","verse":"9","text":"مشورت صمیمانهٔ یک دوست همچون عطری خوشبو، دلپذیر است."},{"book":"امثال","chapter":"27","verse":"10","text":"دوست خود و دوست پدرت را هرگز ترک نکن، و وقتی در تنگی هستی سراغ برادرت نرو؛ همسایهٔ نزدیک بهتر از برادر دور می‌تواند به تو کمک کند."},{"book":"امثال","chapter":"27","verse":"11","text":"پسرم، حکمت بیاموز و دل مرا شاد کن تا بتوانم جواب کسانی را که مرا سرزنش می‌کنند، بدهم."},{"book":"امثال","chapter":"27","verse":"12","text":"عاقل خطر را پیش‌بینی می‌کند و از آن اجتناب می‌نماید، ولی جاهل به سوی آن می‌رود و خود را گرفتار می‌کند."},{"book":"امثال","chapter":"27","verse":"13","text":"از کسی که نزد تو ضامن شخص غریبی می‌شود، گرو بگیر."},{"book":"امثال","chapter":"27","verse":"14","text":"اگر صبح زود با صدای بلند برای دوستت دعای خیر کرده، او را از خواب بیدار کنی، دعای تو همچون لعنت خواهد بود."},{"book":"امثال","chapter":"27","verse":"15","text":"غرغرهای زن بهانه‌گیر مثل چک‌چک آب در روز بارانی است؛"},{"book":"امثال","chapter":"27","verse":"16","text":"همان‌طور که نمی‌توان از وزیدن باد جلوگیری کرد، و یا با دستهای چرب چیزی را نگه داشت، همان‌طور هم محال است بتوان از غرغر چنین زنی جلوگیری کرد."},{"book":"امثال","chapter":"27","verse":"17","text":"همان‌طور که آهن، آهن را می‌تراشد، دوست نیز شخصیت دوستش را اصلاح می‌کند."},{"book":"امثال","chapter":"27","verse":"18","text":"هر که درختی بپروراند از میوه‌اش نیز خواهد خورد و هر که به اربابش خدمت کند پاداش خواهد گرفت."},{"book":"امثال","chapter":"27","verse":"19","text":"همان‌طور که انسان در آب، صورت خود را می‌بیند، در وجود دیگران نیز وجود خویش را مشاهده می‌کند."},{"book":"امثال","chapter":"27","verse":"20","text":"همان‌طور که دنیای مردگان از بلعیدن زندگان سیر نمی‌شود، خواسته‌های انسان نیز هرگز ارضا نمی‌گردد."},{"book":"امثال","chapter":"27","verse":"21","text":"طلا و نقره را به‌وسیلۀ آتش می‌آزمایند، ولی انسان را از عکس‌العملش در برابر تعریف و تمجید دیگران می‌توان شناخت."},{"book":"امثال","chapter":"27","verse":"22","text":"اگر احمق را در داخل هاون هم بکوبی حماقتش از او جدا نمی‌شود."},{"book":"امثال","chapter":"27","verse":"23-24","text":"مال و دارایی زود از بین می‌رود و تاج و تخت پادشاه تا ابد برای نسل او باقی نمی‌ماند. پس تو با دقت از گله و رمه‌ات مواظبت کن،"},{"book":"امثال","chapter":"27","verse":"25","text":"زیرا وقتی علوفه چیده شود و محصول جدید به بار آید و علف کوهستان جمع‌آوری شود،"},{"book":"امثال","chapter":"27","verse":"26","text":"آنگاه از پشم گوسفندانت لباس تهیه خواهی کرد، از فروش بزهایت زمین خواهی خرید"},{"book":"امثال","chapter":"27","verse":"27","text":"و از شیر بقیهٔ بزها تو و خانواده و کنیزانت سیر خواهید شد."}]}