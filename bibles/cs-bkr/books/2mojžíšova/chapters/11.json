{"data":[{"book":"2 Mojžíšova","chapter":"11","verse":"1","text":"Řekl pak byl Hospodin Mojžíšovi: Ještě ránu jednu uvedu na Faraona a na Egypt, potom propustí vás odsud; propustí docela, anobrž vypudí vás odsud."},{"book":"2 Mojžíšova","chapter":"11","verse":"2","text":"Mluv nyní v uši lidu, ať vypůjčí jeden každý od bližního svého, a každá od bližní své klínotů stříbrných a klínotů zlatých."},{"book":"2 Mojžíšova","chapter":"11","verse":"3","text":"A dal Hospodin milost lidu před očima Egyptských. (Sám také Mojžíš veliký byl velmi v zemi Egyptské, před očima služebníků Faraonových i před očima lidu.)"},{"book":"2 Mojžíšova","chapter":"11","verse":"4","text":"I řekl Mojžíš: Takto praví Hospodin: O půlnoci já půjdu prostředkem Egypta."},{"book":"2 Mojžíšova","chapter":"11","verse":"5","text":"A pomře všecko prvorozené v zemi Egyptské, od prvorozeného Faraonova, jenž seděti měl na stolici jeho, až do prvorozeného děvky, kteráž jest při žernovu, i všecko prvorozené hovad."},{"book":"2 Mojžíšova","chapter":"11","verse":"6","text":"I bude křik veliký po vší zemi Egyptské, jakéhož nebylo prvé, a jakéhož nikdy nebude více."},{"book":"2 Mojžíšova","chapter":"11","verse":"7","text":"U synů pak Izraelských nikdež nehne pes jazykem svým, ovšem pak ani člověk ani hovado, abyste věděli, že rozdíl učinil Hospodin mezi Egyptskými a Izraelskými."},{"book":"2 Mojžíšova","chapter":"11","verse":"8","text":"I sstoupí všickni tito služebníci tvoji ke mně, a skláněti mi se budou, řkouce: Vyjdi, ty i všecken lid, kterýž jest pod správou tvou; a potom vyjdu. A vyšel od Faraona s velikým hněvem."},{"book":"2 Mojžíšova","chapter":"11","verse":"9","text":"I řekl Hospodin Mojžíšovi: Neposlechneť vás Farao, abych rozmnožil zázraky své v zemi Egyptské."},{"book":"2 Mojžíšova","chapter":"11","verse":"10","text":"Ale Mojžíš a Aron činili všecky ty zázraky před Faraonem; Hospodin pak zatvrdil srdce Faraonovo, tak že nepropustil synů Izraelských z země své."}]}