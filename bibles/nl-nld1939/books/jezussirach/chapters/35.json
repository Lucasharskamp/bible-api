{"data":[{"book":"Jezussirach","chapter":"35","verse":"1","text":"Wie de Wet onderhoudt, brengt vele offers; Wie de geboden vervult, een vrede-offer."},{"book":"Jezussirach","chapter":"35","verse":"2","text":"Wie de liefde beoefent, draagt een spijsoffer op; Wie een aalmoes geeft, een offer van dank."},{"book":"Jezussirach","chapter":"35","verse":"3","text":"Een Gode behaaglijk offer is het, de zonde te mijden, En een zoenoffer, zich te onthouden van kwaad."},{"book":"Jezussirach","chapter":"35","verse":"4","text":"Verschijn dus niet met lege handen voor Jahweh; Want dit alles moet geschieden, zoals het is voorgeschreven."},{"book":"Jezussirach","chapter":"35","verse":"5","text":"Het offer van den brave is als vet op het altaar, Als een lieflijke geur voor den Allerhoogste;"},{"book":"Jezussirach","chapter":"35","verse":"6","text":"Het offer van een rechtvaardige is welbehaaglijk, En zal voortdurend in herinnering blijven."},{"book":"Jezussirach","chapter":"35","verse":"7","text":"Breng met gulheid Jahweh uw lof, En verminder de eerstelingen uwer handen niet;"},{"book":"Jezussirach","chapter":"35","verse":"8","text":"Zet een vrolijk gezicht bij iedere gave, En offer blijmoedig uw tienden."},{"book":"Jezussirach","chapter":"35","verse":"9","text":"Geef aan God, naar gelang Hij u schonk, Met vreugde en naar uw vermogen;"},{"book":"Jezussirach","chapter":"35","verse":"10","text":"Want Hij is een God van vergelding, Die u zevenvoudig teruggeeft."},{"book":"Jezussirach","chapter":"35","verse":"11","text":"Tracht niet, Hem om te kopen, want Hij neemt het niet aan, En vertrouw niet op een offer van onrecht;"},{"book":"Jezussirach","chapter":"35","verse":"12","text":"Want Hij is een rechtvaardig God, Hij kent geen aanzien des persoons."},{"book":"Jezussirach","chapter":"35","verse":"13","text":"Hij is niet partijdig tegen den arme; Neen, Hij luistert naar het geween der verdrukten."},{"book":"Jezussirach","chapter":"35","verse":"14","text":"Hij wijst het zuchten der wezen niet af, Noch dat van de weduwe, als zij blijft klagen."},{"book":"Jezussirach","chapter":"35","verse":"15","text":"Lopen de tranen haar niet langs de wangen, En getuigt niet haar zuchten tegen wie ze deed stromen?"},{"book":"Jezussirach","chapter":"35","verse":"16","text":"Haar klagen zal genade vinden, En haar smeken dringt door de wolken heen."},{"book":"Jezussirach","chapter":"35","verse":"17","text":"Het schreien van den verdrukte dringt door de wolken, En rust niet, voordat het God heeft bereikt;"},{"book":"Jezussirach","chapter":"35","verse":"18","text":"Het wijkt niet, totdat de Allerhoogste er op neerziet, En de rechtvaardige Rechter recht heeft verschaft."},{"book":"Jezussirach","chapter":"35","verse":"19","text":"Neen, God zal niet dralen; Als een krijgsheld deinst Hij niet terug,"},{"book":"Jezussirach","chapter":"35","verse":"20","text":"Tot Hij den verdrukker de lenden heeft verbrijzeld, En op de volkeren zijn wraak heeft gekoeld;"},{"book":"Jezussirach","chapter":"35","verse":"21","text":"Tot Hij de staf der trotsen heeft veroverd, En de schepter der bozen gebroken;"},{"book":"Jezussirach","chapter":"35","verse":"22","text":"Tot Hij den mens zijn werk heeft vergolden: Het eigenmachtige doen van de mensen;"},{"book":"Jezussirach","chapter":"35","verse":"23","text":"Tot Hij de zaak van zijn volk heeft beslecht, En het heeft verblijd met zijn heil!"},{"book":"Jezussirach","chapter":"35","verse":"24","text":"Lieflijk is zijn ontferming ten tijde van druk, Als een onweersbui ten tijde van droogte."}]}