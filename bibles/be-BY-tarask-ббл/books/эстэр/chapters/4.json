{"data":[{"book":"ЭСТЭР","chapter":"4","verse":"1","text":"Калі Мардахэй даведаўся пра ўсё, што рабілася, падраў вопратку на сабе і надзеў на сябе вярэту ў попеле, і выйшаў на сярэдзіну горада і клікаў зь лямантам вялікім і горкім: зьнішчаецца народ, ні ў чым не вінаваты!"},{"book":"ЭСТЭР","chapter":"4","verse":"2","text":"І дайшоў да царскае брамы і спыніўся, бо нельга было ўваходзіць у царскую браму ў вярэце."},{"book":"ЭСТЭР","chapter":"4","verse":"3","text":"Гэтак сама і ў любой вобласьці і мясьціне, куды толькі даходзіў загад цара і ўказ ягоны, было вялікае нараканьне ў Юдэяў і пост і плач і лямант; вярэта і попел служылі за пасьцель многім."},{"book":"ЭСТЭР","chapter":"4","verse":"4","text":"І прыйшлі служанкі Эстэры і еўнухі яе і расказалі ёй, і моцна затрывожылася царыца. І паслала вопратку, каб Мардахэй надзеў яе і зьняў зь сябе вярэту сваю. Але ён ня прыняў."},{"book":"ЭСТЭР","chapter":"4","verse":"5","text":"Тады паклікала Эстэр Гатаха, аднаго зь еўнухаў цара, якога ён прыставіў да яе, і паслала яго да Мардахэя даведацца: што гэта і чаму гэта?"},{"book":"ЭСТЭР","chapter":"4","verse":"6","text":"І пайшоў Гатах да Мардахэя на гарадскі пляц, які перад царскаю брамаю."},{"book":"ЭСТЭР","chapter":"4","verse":"7","text":"І расказаў яму Мардахэй пра ўсё, што зь ім здарылася, пра пэўную колькасьць срэбра, якога абяцаў Аман наважыць у скарбніцу царскую за Юдэяў, каб вынішчыць іх;"},{"book":"ЭСТЭР","chapter":"4","verse":"8","text":"уручыў яму сьпіс указа, абнародаванага ў Сузах, пра зьнішчэньне іх, каб паказаць Эстэры і даць ёй знак пра ўсё; прытым наказваў ёй, каб яна пайшла да цара і маліла яго пра памілаваньне і прасіла яго за народ свой;"},{"book":"ЭСТЭР","chapter":"4","verse":"9","text":"І прыйшоў Гатах і пераказаў Эстэры словы Мардахэя."},{"book":"ЭСТЭР","chapter":"4","verse":"10","text":"І сказала Эстэр Гатаху і паслала яго сказаць Мардахэю:"},{"book":"ЭСТЭР","chapter":"4","verse":"11","text":"усе служкі пры цары і народы ў вобласьцях царскіх ведаюць, што кожнаму і мужчыну і жанчыне, хто ўвойдзе да цара ва ўнутраны двор, калі яго не паклікалі, адзін суд - сьмерць: толькі той, каму падасьць цар свой залаты скіпетр, застанецца жывы. А я ня клікана да цара вось ужо трыццаць дзён."},{"book":"ЭСТЭР","chapter":"4","verse":"12","text":"І пераказалі Мардахэю словы Эстэры."},{"book":"ЭСТЭР","chapter":"4","verse":"13","text":"І сказаў Мардахэй у адказ Эстэры: ня думай, што ты адна выратуешся ў доме царскім з усіх Юдэяў."},{"book":"ЭСТЭР","chapter":"4","verse":"14","text":"Калі ты прамаўчыш у гэты час, дык свабода і збавеньне прыйдзе Юдэям зь іншай мясьціны, а ты і дом бацькі твайго загінеце. І хто ведае, ці не дзеля такога часу ты і дасягнула годнасьці царскай?"},{"book":"ЭСТЭР","chapter":"4","verse":"15","text":"І сказала Эстэр ў адказ Мардахэю:"},{"book":"ЭСТЭР","chapter":"4","verse":"16","text":"ідзі, зьбяры ўсіх Юдэяў, якія ў Сузах, і пасьцецеся дзеля мяне, і ня ежце і ня пеце тры дні ні ўдзень, ні ўначы, і я з служанкамі маімі буду таксама пасьціцца і потым пайду да цара, хоць гэта супроць закона, і калі загіну - загіну."},{"book":"ЭСТЭР","chapter":"4","verse":"17","text":"І пайшоў Мардахэй і зрабіў, як сказала яму Эстэр."}]}