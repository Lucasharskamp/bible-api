{"data":[{"book":"Zacharias","chapter":"7","verse":"1","text":"In het vierde jaar van koning Darius, op de vierde dag van de negende maand, de maand Kislew, werd het woord van Jahweh tot Zakarias gericht."},{"book":"Zacharias","chapter":"7","verse":"2","text":"Betel had toen Saréser en Régem-Mélek met zijn mannen afgevaardigd, om Jahweh gunstig te stemmen,"},{"book":"Zacharias","chapter":"7","verse":"3","text":"en om aan de priesters van het huis van Jahweh der heirscharen en aan de profeten te vragen: Moet ik in de vijfde maand blijven treuren en vasten, zoals ik dat al zoveel jaren gedaan heb?"},{"book":"Zacharias","chapter":"7","verse":"4","text":"Toen werd het woord van Jahweh der heirscharen tot mij gericht."},{"book":"Zacharias","chapter":"7","verse":"5","text":"Spreek tot al het gewone volk en de priesters: Wanneer gij nu al zeventig jaar lang in de vijfde en zevende maand hebt gevast en getreurd, hebt ge dan soms om Mij gevast?"},{"book":"Zacharias","chapter":"7","verse":"6","text":"Als gij eet en drinkt, eet en drinkt ge toch ook voor uzelf!"},{"book":"Zacharias","chapter":"7","verse":"7","text":"Heeft Jahweh u dat ook niet door de vroegere profeten verkondigd, toen Jerusalem nog bewoond en welvarend was, en de steden om haar heen met de Négeb en Sjefela nog waren bevolkt?"},{"book":"Zacharias","chapter":"7","verse":"8","text":"En het woord van Jahweh werd tot Zakarias gericht."},{"book":"Zacharias","chapter":"7","verse":"9","text":"Zo heeft Jahweh der heirscharen gesproken: “Velt rechtvaardige vonnissen, en bewijst elkander liefde en barmhartigheid;"},{"book":"Zacharias","chapter":"7","verse":"10","text":"verdrukt weduwe noch wees, vreemdeling noch arme; beraamt elkanders ongeluk niet!”"},{"book":"Zacharias","chapter":"7","verse":"11","text":"Maar ze wilden er geen gehoor aan geven; ze waren halsstarrig en verstopten hun oren, om niet te horen;"},{"book":"Zacharias","chapter":"7","verse":"12","text":"Ze maakten een diamant van hun hart, om niet te luisteren naar de vermaning en de bedreigingen, die de geest van Jahweh der heirscharen door zijn vroegere profeten hun gaf. Toen barstte de heftige gramschap van Jahweh der heirscharen los:"},{"book":"Zacharias","chapter":"7","verse":"13","text":"“Zoals Ik riep, en zij niet hoorden, zo zullen zij roepen en Ik niet horen, spreekt Jahweh der heirscharen;"},{"book":"Zacharias","chapter":"7","verse":"14","text":"Ik zal ze verstrooien onder de volken, die ze niet kennen, en het land zal achter hen worden verwoest, zodat niemand er heengaat of terugkeert!” Zo hebben zij van het heerlijke land een steppe gemaakt."}]}