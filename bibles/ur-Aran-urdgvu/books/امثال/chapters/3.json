{"data":[{"book":"امثال","chapter":"3","verse":"1","text":"میرے بیٹے، میری ہدایت مت بھولنا۔ میرے احکام تیرے دل میں محفوظ رہیں۔"},{"book":"امثال","chapter":"3","verse":"2","text":"کیونکہ اِن ہی سے تیری زندگی کے دنوں اور سالوں میں اضافہ ہو گا اور تیری خوش حالی بڑھے گی۔"},{"book":"امثال","chapter":"3","verse":"3","text":"شفقت اور وفا تیرا دامن نہ چھوڑیں۔ اُنہیں اپنے گلے سے باندھنا، اپنے دل کی تختی پر کندہ کرنا۔"},{"book":"امثال","chapter":"3","verse":"4","text":"تب تجھے اللہ اور انسان کے سامنے مہربانی اور قبولیت حاصل ہو گی۔"},{"book":"امثال","chapter":"3","verse":"5","text":"پورے دل سے رب پر بھروسا رکھ، اور اپنی عقل پر تکیہ نہ کر۔"},{"book":"امثال","chapter":"3","verse":"6","text":"جہاں بھی تُو چلے صرف اُسی کو جان لے، پھر وہ خود تیری راہوں کو ہموار کرے گا۔"},{"book":"امثال","chapter":"3","verse":"7","text":"اپنے آپ کو دانش مند مت سمجھنا بلکہ رب کا خوف مان کر بُرائی سے دُور رہ۔"},{"book":"امثال","chapter":"3","verse":"8","text":"اِس سے تیرا بدن صحت پائے گا اور تیری ہڈیاں تر و تازہ ہو جائیں گی۔"},{"book":"امثال","chapter":"3","verse":"9","text":"اپنی ملکیت اور اپنی تمام پیداوار کے پہلے پھل سے رب کا احترام کر،"},{"book":"امثال","chapter":"3","verse":"10","text":"پھر تیرے گودام اناج سے بھر جائیں گے اور تیرے برتن مَے سے چھلک اُٹھیں گے۔"},{"book":"امثال","chapter":"3","verse":"11","text":"میرے بیٹے، رب کی تربیت کو رد نہ کر، جب وہ تجھے ڈانٹے تو رنجیدہ نہ ہو۔"},{"book":"امثال","chapter":"3","verse":"12","text":"کیونکہ جو رب کو پیارا ہے اُس کی وہ تادیب کرتا ہے، جس طرح باپ اُس بیٹے کو تنبیہ کرتا ہے جو اُسے پسند ہے۔"},{"book":"امثال","chapter":"3","verse":"13","text":"مبارک ہے وہ جو حکمت پاتا ہے، جسے سمجھ حاصل ہوتی ہے۔"},{"book":"امثال","chapter":"3","verse":"14","text":"کیونکہ حکمت چاندی سے کہیں زیادہ سودمند ہے، اور اُس سے سونے سے کہیں زیادہ قیمتی چیزیں حاصل ہوتی ہیں۔"},{"book":"امثال","chapter":"3","verse":"15","text":"حکمت موتیوں سے زیادہ نفیس ہے، تیرے تمام خزانے اُس کا مقابلہ نہیں کر سکتے۔"},{"book":"امثال","chapter":"3","verse":"16","text":"اُس کے دہنے ہاتھ میں عمر کی درازی اور بائیں ہاتھ میں دولت اور عزت ہے۔"},{"book":"امثال","chapter":"3","verse":"17","text":"اُس کی راہیں خوش گوار، اُس کے تمام راستے پُرامن ہیں۔"},{"book":"امثال","chapter":"3","verse":"18","text":"جو اُس کا دامن پکڑ لے اُس کے لئے وہ زندگی کا درخت ہے۔ مبارک ہے وہ جو اُس سے لپٹا رہے۔"},{"book":"امثال","chapter":"3","verse":"19","text":"رب نے حکمت کے وسیلے سے ہی زمین کی بنیاد رکھی، سمجھ کے ذریعے ہی آسمان کو مضبوطی سے لگایا۔"},{"book":"امثال","chapter":"3","verse":"20","text":"اُس کے عرفان سے ہی گہرائیوں کا پانی پھوٹ نکلا اور آسمان سے شبنم ٹپک کر زمین پر پڑتی ہے۔"},{"book":"امثال","chapter":"3","verse":"21","text":"میرے بیٹے، دانائی اور تمیز اپنے پاس محفوظ رکھ اور اُنہیں اپنی نظر سے دُور نہ ہونے دے۔"},{"book":"امثال","chapter":"3","verse":"22","text":"اُن سے تیری جان تر و تازہ اور تیرا گلا آراستہ رہے گا۔"},{"book":"امثال","chapter":"3","verse":"23","text":"تب تُو چلتے وقت محفوظ رہے گا، اور تیرا پاؤں ٹھوکر نہیں کھائے گا۔"},{"book":"امثال","chapter":"3","verse":"24","text":"تُو پاؤں پھیلا کر سو سکے گا، کوئی صدمہ تجھے نہیں پہنچے گا بلکہ تُو لیٹ کر گہری نیند سوئے گا۔"},{"book":"امثال","chapter":"3","verse":"25","text":"ناگہاں آفت سے مت ڈرنا، نہ اُس تباہی سے جو بےدین پر غالب آتی ہے،"},{"book":"امثال","chapter":"3","verse":"26","text":"کیونکہ رب پر تیرا اعتماد ہے، وہی تیرے پاؤں کو پھنس جانے سے محفوظ رکھے گا۔"},{"book":"امثال","chapter":"3","verse":"27","text":"اگر کوئی ضرورت مند ہو اور تُو اُس کی مدد کر سکے تو اُس کے ساتھ بھلائی کرنے سے انکار نہ کر۔"},{"book":"امثال","chapter":"3","verse":"28","text":"اگر تُو آج کچھ دے سکے تو اپنے پڑوسی سے مت کہنا، ”کل آنا تو مَیں آپ کو کچھ دے دوں گا۔“"},{"book":"امثال","chapter":"3","verse":"29","text":"جو پڑوسی بےفکر تیرے ساتھ رہتا ہے اُس کے خلاف بُرے منصوبے مت باندھنا۔"},{"book":"امثال","chapter":"3","verse":"30","text":"جس نے تجھے نقصان نہیں پہنچایا عدالت میں اُس پر بےبنیاد الزام نہ لگانا۔"},{"book":"امثال","chapter":"3","verse":"31","text":"نہ ظالم سے حسد کر، نہ اُس کی کوئی راہ اختیار کر۔"},{"book":"امثال","chapter":"3","verse":"32","text":"کیونکہ بُری راہ پر چلنے والے سے رب گھن کھاتا ہے جبکہ سیدھی راہ پر چلنے والوں کو وہ اپنے رازوں سے آگاہ کرتا ہے۔"},{"book":"امثال","chapter":"3","verse":"33","text":"بےدین کے گھر پر رب کی لعنت آتی جبکہ راست باز کے گھر کو وہ برکت دیتا ہے۔"},{"book":"امثال","chapter":"3","verse":"34","text":"مذاق اُڑانے والوں کا وہ مذاق اُڑاتا، لیکن فروتنوں پر مہربانی کرتا ہے۔"},{"book":"امثال","chapter":"3","verse":"35","text":"دانش مند میراث میں عزت پائیں گے جبکہ احمق کے نصیب میں شرمندگی ہو گی۔"}]}