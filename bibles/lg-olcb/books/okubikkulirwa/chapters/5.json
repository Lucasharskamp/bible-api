{"data":[{"book":"Okubikkulirwa","chapter":"5","verse":"1","text":"Awo ne ndaba omuzingo gw’ekitabo mu mukono ogwa ddyo ogw’Oyo eyali atudde ku ntebe ey’obwakabaka, nga guwandiikiddwamu munda ne kungulu era nga guteekeddwako obubonero bw’envumbo musanvu."},{"book":"Okubikkulirwa","chapter":"5","verse":"2","text":"Ne ndaba malayika ow’amaanyi ng’ayogera mu ddoboozi ery’omwanguka ng’abuuza nti, “Ani asaanidde okubembulula obubonero obusibiddwa ku muzingo gw’ekitabo guno alyoke aguzingulule?”"},{"book":"Okubikkulirwa","chapter":"5","verse":"3","text":"Ne wataba n’omu mu ggulu newaakubadde ku nsi, wadde wansi w’ensi, eyayinza okugwanjuluza wadde okugutunulamu."},{"book":"Okubikkulirwa","chapter":"5","verse":"4","text":"Awo ne nkaaba amaziga mangi, kubanga tewaalabikawo n’omu eyasaanira okwanjuluza omuzingo newaakubadde okugutunulamu."},{"book":"Okubikkulirwa","chapter":"5","verse":"5","text":"Awo omu ku bakadde abiri mu abana n’aŋŋamba nti, “Lekeraawo okukaaba, kubanga, laba, empologoma ey’omu kika kya Yuda, ow’omu lulyo lwa Dawudi, yawangula, era y’ayinza okukutula obubonero omusanvu obw’envumbo n’okuzingulula omuzingo gw’ekitabo.”"},{"book":"Okubikkulirwa","chapter":"5","verse":"6","text":"Ne ndaba nga ali ng’Omwana gw’Endiga ng’attiddwa ng’ayimiridde wakati w’entebe ey’obwakabaka n’ebiramu ebina, ne wakati w’abakadde, ng’alina amayembe musanvu n’amaaso musanvu, gy’emyoyo omusanvu egya Katonda, egitumibwa mu buli kitundu eky’ensi."},{"book":"Okubikkulirwa","chapter":"5","verse":"7","text":"N’asembera n’aggya omuzingo gw’ekitabo mu mukono ogwa ddyo ogw’Oyo eyali atudde ku ntebe ey’obwakabaka."},{"book":"Okubikkulirwa","chapter":"5","verse":"8","text":"Bwe yagukwata, ebiramu ebina n’abakadde amakumi abiri mu abana, ne bagwa mu maaso g’Omwana gw’Endiga ne bavuunama, buli omu ng’alina ennanga era ng’akutte ekibya ekya zaabu, ekyali kijjudde obubaane obwakaloosa nga butegeeza okusaba kw’abantu abatukuvu."},{"book":"Okubikkulirwa","chapter":"5","verse":"9","text":"Baali bamuyimbira oluyimba oluggya nti,"},{"book":"Okubikkulirwa","chapter":"5","verse":"10","text":"N’obafuula obwakabaka ne bakabona ba Katonda okumuweerezanga,"},{"book":"Okubikkulirwa","chapter":"5","verse":"11","text":"Awo ne ndaba era ne mpulira eddoboozi lya bamalayika enkumi n’enkumi, n’enkuyanja nga beetoolodde entebe ey’obwakabaka awamu n’ebiramu biri n’abakadde bali."},{"book":"Okubikkulirwa","chapter":"5","verse":"12","text":"Ne boogera mu ddoboozi ery’omwanguka nti,"},{"book":"Okubikkulirwa","chapter":"5","verse":"13","text":"Ne ndyoka mpulira buli kitonde kyonna mu ggulu ne ku nsi ne wansi w’ensi ne mu nnyanja ne byonna ebigirimu nga bitendereza nti,"},{"book":"Okubikkulirwa","chapter":"5","verse":"14","text":"Ebiramu ebina ne biddamu nti, “Amiina.” N’abakadde ne bavuunama ne bamusinza."}]}