{"data":[{"book":"János","chapter":"7","verse":"1","text":"És ezek után Galileát járta Jézus, mert nem akart Júdeában tartózkodni, mivel azon voltak a júdeabeliek, hogy őt megöljék."},{"book":"János","chapter":"7","verse":"2","text":"Közel volt pedig a zsidók ünnepe, a sátoros ünnep."},{"book":"János","chapter":"7","verse":"3","text":"Testvérei ekkor azt mondták neki: „Menj el innen, és térj Júdeába, hogy a tanítványaid is lássák azokat, amiket cselekszel."},{"book":"János","chapter":"7","verse":"4","text":"Mert senki sem cselekszik titokban semmit, aki maga ismeretté akar lenni. Ha ilyeneket cselekszel, mutasd meg magadat a világnak.“"},{"book":"János","chapter":"7","verse":"5","text":"Mert az ő testvérei sem hittek benne."},{"book":"János","chapter":"7","verse":"6","text":"Ekkor azt mondta nekik Jézus: „Az én időm még nincs itt, a ti időtök pedig mindig készen van."},{"book":"János","chapter":"7","verse":"7","text":"Titeket nem gyűlölhet a világ, de engem gyűlöl, mert én bizonyságot teszek arról, hogy az ő cselekedetei gonoszak."},{"book":"János","chapter":"7","verse":"8","text":"Ti menjetek fel erre az ünnepre: én még nem megyek fel erre az ünnepre, mert az én időm még nem jött el.“"},{"book":"János","chapter":"7","verse":"9","text":"Ezeket mondva nekik, ott maradt Galileában."},{"book":"János","chapter":"7","verse":"10","text":"Amint azonban felmentek az ő testvérei, akkor ő is felment az ünnepre, nem nyilvánosan, hanem mintegy titokban."},{"book":"János","chapter":"7","verse":"11","text":"A zsidók azért keresték őt az ünnepen, és ezt mondták: „Hol van ő?“"},{"book":"János","chapter":"7","verse":"12","text":"És a sokaságban nagy zúgás volt őmiatta. Némelyek azt mondták, hogy jó ember, mások pedig azt mondták: „Nem, hanem a népnek hitetője.“"},{"book":"János","chapter":"7","verse":"13","text":"Mindamellett senki sem beszélt nyíltan őróla a zsidóktól való félelem miatt."},{"book":"János","chapter":"7","verse":"14","text":"Már-már az ünnep közepén azonban felment Jézus a templomba, és tanított."},{"book":"János","chapter":"7","verse":"15","text":"És csodálkoztak a zsidók, ezt mondva: „Honnan tudja ez az Írásokat, holott nem tanulta?!“"},{"book":"János","chapter":"7","verse":"16","text":"Jézus erre így felelt nekik: „Az én tudományom nem az enyém, hanem azé, aki elküldött engem."},{"book":"János","chapter":"7","verse":"17","text":"Ha valaki cselekedni akarja az ő akaratát, megismerheti e tudományról, vajon Istentől van-e, vagy én magamtól szólok?"},{"book":"János","chapter":"7","verse":"18","text":"Aki magától szól, a maga dicsőségét keresi, aki pedig annak dicsőségét keresi, aki küldte őt, igaz az, és nincs abban hamisság."},{"book":"János","chapter":"7","verse":"19","text":"Nem Mózes adta-e néktek a törvényt? Ám senki sem teljesíti közületek a törvényt. Miért akartok engem megölni?“"},{"book":"János","chapter":"7","verse":"20","text":"A sokaság felelt, és ezt mondta: „Ördög van benned. Ki akar téged megölni?“"},{"book":"János","chapter":"7","verse":"21","text":"Jézus válaszolt, és ezt mondta nekik: „Egy dolgot tettem, és mindnyájan csodálkoztok."},{"book":"János","chapter":"7","verse":"22","text":"Mózes adta néktek a körülmetélkedést (nem mintha Mózestől való volna, hanem az atyáktól): és szombaton körülmetélitek az embert."},{"book":"János","chapter":"7","verse":"23","text":"Ha körülmetélhető az ember szombaton, hogy Mózes törvényét meg ne szegjék, akkor rám miért haragusztok, hogy egy embert teljesen meggyógyítottam szombaton?"},{"book":"János","chapter":"7","verse":"24","text":"Ne ítéljetek a látszat után, hanem igaz ítélettel ítéljetek!“"},{"book":"János","chapter":"7","verse":"25","text":"Ekkor némelyek a jeruzsálemiek közül ezt mondták: „Nem ez-e az, akit meg akarnak ölni?"},{"book":"János","chapter":"7","verse":"26","text":"És íme, nyíltan szól, és semmit sem szólnak neki. Talán bizony megismerték a főemberek, hogy bizony ez a Krisztus?"},{"book":"János","chapter":"7","verse":"27","text":"De róla jól tudjuk, honnan való, amikor pedig eljön a Krisztus, senki sem tudja, honnan való.“"},{"book":"János","chapter":"7","verse":"28","text":"Jézus a templomban tanított, és kiáltva ezt mondta: „Ti ismertek engem, azt is tudjátok, honnan való vagyok, és én nem magamtól jöttem, de igaz az, aki engem elküldött, akit ti nem ismertek."},{"book":"János","chapter":"7","verse":"29","text":"Én azonban ismerem őt, mert őtőle vagyok, és ő küldött engem.“"},{"book":"János","chapter":"7","verse":"30","text":"El akarták ezért őt fogni, de senki sem vetette rá a kezét, mert nem jött még el az ő órája."},{"book":"János","chapter":"7","verse":"31","text":"A sokaságból pedig sokan hittek benne, és ezt mondták: „A Krisztus, amikor eljön, tehet-e majd több csodát azoknál, amelyeket ez tett?“"},{"book":"János","chapter":"7","verse":"32","text":"Meghallották a farizeusok, amint a sokaság ezeket suttogta róla, és szolgákat küldtek a farizeusok és a főpapok, hogy fogják el őt."},{"book":"János","chapter":"7","verse":"33","text":"Ekkor azt mondta nekik Jézus: „Egy kevés ideig még veletek vagyok, és majd elmegyek ahhoz, aki elküldött engem."},{"book":"János","chapter":"7","verse":"34","text":"Kerestek majd engem, és nem találtok meg, ahol én vagyok, ti nem jöhettek oda.“"},{"book":"János","chapter":"7","verse":"35","text":"A zsidók maguk között ezt mondták: „Hová akar ez menni, hogy mi majd nem találjuk meg őt? Vajon a görögök közé szétszórtakhoz akar menni, és a görögöket tanítani?"},{"book":"János","chapter":"7","verse":"36","text":"Micsoda beszéd ez, amelyet mondott: Kerestek majd engem, és nem találtok meg, ahol én vagyok, ti nem jöhettek oda?“"},{"book":"János","chapter":"7","verse":"37","text":"Az ünnep utolsó nagy napján pedig felállt Jézus, és kiáltva ezt mondta: „Ha valaki szomjazik, jöjjön énhozzám, és igyon."},{"book":"János","chapter":"7","verse":"38","text":"Aki hisz énbennem, amint az Írás mondta, annak belsejéből élő víznek folyamai ömlenek.“"},{"book":"János","chapter":"7","verse":"39","text":"Ezt pedig a Lélekről mondta, akit a benne hívők fognak venni: mert még nem volt Szentlélek, mivelhogy Jézus még nem dicsőíttetett meg."},{"book":"János","chapter":"7","verse":"40","text":"Sokan azért a sokaság közül, amint hallották e beszédet, ezt mondták: „Bizonnyal ez a Próféta.“"},{"book":"János","chapter":"7","verse":"41","text":"Némelyek ezt mondták: „Ez a Krisztus.“"},{"book":"János","chapter":"7","verse":"42","text":"Nem az Írás mondta-e, hogy a Dávid magvából és Betlehemből, abból a városból jön el a Krisztus, ahol Dávid volt?“"},{"book":"János","chapter":"7","verse":"43","text":"Ellentét támadt azért őmiatta a sokaságban."},{"book":"János","chapter":"7","verse":"44","text":"Némelyek pedig közülük el akarták őt fogni, de senki sem vettette reá a kezét."},{"book":"János","chapter":"7","verse":"45","text":"Elmentek azért a szolgák a főpapokhoz és farizeusokhoz, és mondták azok nekik: „Miért nem hoztátok el őt?“"},{"book":"János","chapter":"7","verse":"46","text":"A szolgák így feleltek: „Soha ember úgy nem szólott, mint ez az ember!“"},{"book":"János","chapter":"7","verse":"47","text":"A farizeusok így feleltek nekik: „Vajon ti is meg vagytok tévesztve?"},{"book":"János","chapter":"7","verse":"48","text":"Vajon a főemberek vagy a farizeusok közül hitt-e benne valaki?"},{"book":"János","chapter":"7","verse":"49","text":"De ez a sokaság, amely nem ismeri a törvényt, átkozott!“"},{"book":"János","chapter":"7","verse":"50","text":"Ezt mondta nekik Nikodémus, aki éjjel ment őhozzá, és aki egy volt közülük:"},{"book":"János","chapter":"7","verse":"51","text":"„Vajon a mi törvényünk elítéli-e az embert, ha előbb ki nem hallgatja, és nem tudja, hogy mit cselekszik?“"},{"book":"János","chapter":"7","verse":"52","text":"Azok így feleltek neki: „Vajon te is galileai vagy-e? Nézz utána, és lásd meg, hogy Galileából nem támadt próféta.“"},{"book":"János","chapter":"7","verse":"53","text":"És mindnyájan hazamentek."}]}