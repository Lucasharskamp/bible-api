{"data":[{"book":"Ebikolwa byʼAbatume","chapter":"1","verse":"1","text":"Mu kitabo ekyasooka, munnange Teefiro, nakutegeeza ebintu byonna okuva Yesu lwe yatandika okukola emirimu gye n’okuyigiriza,"},{"book":"Ebikolwa byʼAbatume","chapter":"1","verse":"2","text":"okutuusa ku lunaku lwe yatwalibwa mu ggulu ng’amaze okuwa abatume be, be yalonda, ebiragiro ku bwa Mwoyo Mutukuvu."},{"book":"Ebikolwa byʼAbatume","chapter":"1","verse":"3","text":"Mu nnaku amakumi ana ezaddirira, Yesu yalabikira abatume nga mulamu era n’abakakasa mu ngeri nnyingi, era buli lwe yabalabikiranga ng’ayogera nabo ku bigambo by’obwakabaka bwa Katonda."},{"book":"Ebikolwa byʼAbatume","chapter":"1","verse":"4","text":"Awo bwe yali ng’alya nabo ekijjulo n’abalagira baleme kuva mu Yerusaalemi naye balindirire ekisuubizo kya Kitaawe. Yagamba nti, “Ekyo kye mwawulira nga mbagamba nti,"},{"book":"Ebikolwa byʼAbatume","chapter":"1","verse":"5","text":"‘Yokaana yabatiza na mazzi, naye mmwe mujja kubatizibwa na Mwoyo Mutukuvu mu nnaku si nnyingi.’ ”"},{"book":"Ebikolwa byʼAbatume","chapter":"1","verse":"6","text":"Awo bwe baali bakuŋŋaanye ne bamubuuza nti, “Mukama waffe, mu kiseera kino mw’onooddizaawo obwakabaka bwa Isirayiri?”"},{"book":"Ebikolwa byʼAbatume","chapter":"1","verse":"7","text":"Naye Yesu n’abaddamu nti, “Okumanya entuuko oba ebiro si kyammwe, kitange kye yateekateeka mu buyinza bwe."},{"book":"Ebikolwa byʼAbatume","chapter":"1","verse":"8","text":"Naye muliweebwa amaanyi, Mwoyo Mutukuvu bw’alimala okubakkako, era munaabanga bajulirwa bange mu Yerusaalemi, ne mu Buyudaaya yonna, ne mu Samaliya okutuukira ddala ku nkomerero z’ensi.”"},{"book":"Ebikolwa byʼAbatume","chapter":"1","verse":"9","text":"Bwe yamala okwogera ebigambo ebyo, ekire ne kimutwala waggulu nga balaba."},{"book":"Ebikolwa byʼAbatume","chapter":"1","verse":"10","text":"Awo bwe baali nga batunula enkaliriza mu ggulu ng’agenda, amangwago abasajja babiri nga bambadde engoye enjeru ne balabika,"},{"book":"Ebikolwa byʼAbatume","chapter":"1","verse":"11","text":"ne boogera nti, “Abasajja Abagaliraaya, lwaki muyimiridde wano nga mutunula waggulu mu ggulu? Yesu oyo abaggiddwako n’atwalibwa mu ggulu, agenda kukomawo mu ngeri y’emu nga bwe mumulabye ng’agenda mu ggulu.”"},{"book":"Ebikolwa byʼAbatume","chapter":"1","verse":"12","text":"Ne bakomawo e Yerusaalemi okuva ku lusozi oluyitibwa olwa Zeyituuni, oluli okumpi ne Yerusaalemi, ng’olugendo olutambulwa ku Ssabbiiti."},{"book":"Ebikolwa byʼAbatume","chapter":"1","verse":"13","text":"Ne balaga mu kisenge ekya waggulu mu nnyumba mwe baali basula, era be bano:"},{"book":"Ebikolwa byʼAbatume","chapter":"1","verse":"14","text":"Abo bonna ne beeweerayo ddala n’omutima gumu okusaba wamu n’abakazi ne Maliyamu nnyina Yesu ne baganda ba Yesu."},{"book":"Ebikolwa byʼAbatume","chapter":"1","verse":"15","text":"Awo mu nnaku ezo, Peetero n’ayimirira wakati mu booluganda abaali bakuŋŋaanye nga bawera nga kikumi mu abiri, n’ayogera nti,"},{"book":"Ebikolwa byʼAbatume","chapter":"1","verse":"16","text":"“Abasajja abooluganda, ebyawandiikibwa ku Yuda eyakulembera ekibiina ekyakwata Yesu byali biteekwa okutuukirira; kubanga ekyo Mwoyo Mutukuvu yali yakitegeeza dda bwe yayogerera mu Dawudi."},{"book":"Ebikolwa byʼAbatume","chapter":"1","verse":"17","text":"Yuda yali omu ku ffe, era n’aweebwa omugabo gw’obuweereza buno.”"},{"book":"Ebikolwa byʼAbatume","chapter":"1","verse":"18","text":"Empeera gye yafuna mu butali butuukirivu bwe, yagigulamu ennimiro, era omwo mwe yagwa n’ayabika n’ebyenda bye ne biyiika."},{"book":"Ebikolwa byʼAbatume","chapter":"1","verse":"19","text":"Amawulire ago ne gatuuka ku bantu ab’omu Yerusaalemi, era ennimiro eyo ne bagituuma Akerudama mu lulimi lwabwe, amakulu nti, Ennimiro y’Omusaayi!"},{"book":"Ebikolwa byʼAbatume","chapter":"1","verse":"20","text":"“Kubanga kyawandiikibwa mu Zabbuli nti,"},{"book":"Ebikolwa byʼAbatume","chapter":"1","verse":"21","text":"Noolwekyo kigwanye okulonda omuntu mu bantu abaayitanga naffe mu biro byonna, eyayingiranga n’afuluma wamu naffe nga tuli ne Mukama waffe Yesu,"},{"book":"Ebikolwa byʼAbatume","chapter":"1","verse":"22","text":"okuviira ddala ku kubatiza kwa Yokaana okutuusa lwe yatwalibwa mu ggulu, alyoke abeere omujulirwa ow’okuzuukira kwe awamu naffe.”"},{"book":"Ebikolwa byʼAbatume","chapter":"1","verse":"23","text":"Awo ne balonda abasajja babiri, omu nga ye Yusufu (eyayitibwanga Balusaba ate era nga ye Yusito), n’owokubiri nga ye Matiya."},{"book":"Ebikolwa byʼAbatume","chapter":"1","verse":"24","text":"Ne balyoka basaba ne bagamba nti, “Ayi Mukama, gw’omanyi emitima gy’abantu bonna, tulage gw’olonze ku bantu bano ababiri,"},{"book":"Ebikolwa byʼAbatume","chapter":"1","verse":"25","text":"okubeera mu baweereza buno n’okubeera omutume mu kifo kya Yuda eyatwawukanako n’alaga mu kifo kye ekimusaanira.”"},{"book":"Ebikolwa byʼAbatume","chapter":"1","verse":"26","text":"Oluvannyuma ne bakuba akalulu, ne kagwa ku Matiya, n’agattibwa ku batume ekkumi n’omu."}]}