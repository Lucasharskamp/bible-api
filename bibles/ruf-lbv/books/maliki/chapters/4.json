{"data":[{"book":"Maliki","chapter":"4","verse":"1","text":"Yesu kandusa keli kulangulitsa mmbalimbali mwa tsimbu lya Galilaya. Iwanu wengi iwetingane wamtsunguluka mbaka kengila mne mnumbwi na kukala amo. Ne iwanu wose wakala mmbalimbali mwe tsimbu."},{"book":"Maliki","chapter":"4","verse":"2","text":"Tsakawalangulitsa ipfinu pfingi kwe imifano, na mne ghamalangulitso ghake kawalongela."},{"book":"Maliki","chapter":"4","verse":"3","text":"“Mtegheletse, Imunu iyohanda tsimbeghu tsakaghenda kumitsa tsimbeghu."},{"book":"Maliki","chapter":"4","verse":"4","text":"Hang'ali yomitsa, tsimbeghu tsimwenga tsilaghalila mnzila, pfideghe watsa, watsija."},{"book":"Maliki","chapter":"4","verse":"5","text":"Tsingi tsilaghalila mne ghamabwe ghane lidongo chidogho. Tsimbeghu tsota himahima, kwaapfila lidongo tsachidogho."},{"book":"Maliki","chapter":"4","verse":"6","text":"Litsua halilawile, liilakatsa imimeya kwaapfila imitsisi ng'aighendese hasi bae."},{"book":"Maliki","chapter":"4","verse":"7","text":"Tsimbeghu tsingi tsilaghalila mne tsimiwa, tsikula na tsihinyighwa na tsimiwa, apfo ng'atseleke bae."},{"book":"Maliki","chapter":"4","verse":"8","text":"Lekeni tsimbeghu tsingi tsilaghalila mne lidongo linoghile. Imimeya yota, ikula na yeleka tsimbeghu, ingi makumi madatu, ingi makumi sita ne ingi miya imwe.”"},{"book":"Maliki","chapter":"4","verse":"9","text":"Kuya Yesu kalonga, “Imunu yane ghamaghutwi gha kuhulika, yahulike.”"},{"book":"Maliki","chapter":"4","verse":"10","text":"Yesu hayakalile aliyeka, iwanang'ina kumi na weli ne iwanu wangi wamghutsa imbuli ayo ilonga choni."},{"book":"Maliki","chapter":"4","verse":"11","text":"Yesu kawalongela, “Mwemwe mwing'ighwa imbuli ifisighwe ya Undewa we Imulungu. Lekeni awala iwali kunze, wohulika ipfinu kwe imifano"},{"book":"Maliki","chapter":"4","verse":"12","text":"ili,"},{"book":"Maliki","chapter":"4","verse":"13","text":"Kuya Yesu kawaghutsa, “Apfi mwemwe ng'ammanyile bae mbuli ino? Lelo mtsomanyatse imbuli yoyose?"},{"book":"Maliki","chapter":"4","verse":"14","text":"Imunu iyohanda kohanda Imbuli ye Imulungu."},{"book":"Maliki","chapter":"4","verse":"15","text":"Iwanu wangi weghala na tsimbeghu itsilaghalile mnzila. Hawohulika Imbuli ye Imulungu, Setani kakutsa na kuisola imbuli ihandighwe mghati mwawo."},{"book":"Maliki","chapter":"4","verse":"16","text":"Iwanu wangi weghala na tsimbeghu itsilaghalile mne ghamabwe. Baho hawohulika imbuli ye Imulungu, woibokela kwa kudeng'elela."},{"book":"Maliki","chapter":"4","verse":"17","text":"Lekeni kwaapfila wahela imitsitsi, wodudumila chidogho. Ukughaya au ukughanzika kung'alawila kwaajili ye imbuli ye Imulungu, baho woileka."},{"book":"Maliki","chapter":"4","verse":"18","text":"Iwanu wangi weghala na tsimbeghu itsilaghalile mne tsimiwa. Wohulika imbuli,"},{"book":"Maliki","chapter":"4","verse":"19","text":"lekeni Sang'ano tse isi ino na kubama tsimali na kusulukila ipfinu pfingi, pfakwingila mghati mwawo na kuihinya imbuli ye Imulungu, ng'aikweleka bae."},{"book":"Maliki","chapter":"4","verse":"20","text":"Lekeni iwanu wangi weghala na tsimbeghu itsilaghalile mne lidongo linoghile. Wohulika imbuli ye Imulungu, woitoghola na wakweleka, wangi selasini, wangi sitini, na wangi miya imwe.”"},{"book":"Maliki","chapter":"4","verse":"21","text":"Yesu kaghendelela kulonga, “Apfi kuna imunu iyoghala chitasa mng'anda na kuchighubika ne ichiha au kuchika kumpfungu mwe lusatsi? Apfi ng'ochika hanu ha kwikila chitasa, bae?"},{"book":"Maliki","chapter":"4","verse":"22","text":"Kwaapfila ichinu chochose ichipfisighwe chitsakoneka, ne ichinu chochose ichighubikighwe chitsoghubulighwa."},{"book":"Maliki","chapter":"4","verse":"23","text":"Yane ghamaghutwi gha kuhulika, yahulike.”"},{"book":"Maliki","chapter":"4","verse":"24","text":"Pfipfila kawalongela, “Mtegheletse ghoya chamuhulika! Ghamalaghitso ghamuwahighila iwanu wangi, Imulungu katsowahighila ghamalaghitso ghagho, kuya mtsakongetsighwa."},{"book":"Maliki","chapter":"4","verse":"25","text":"Kwaapfila imunu yane ichinu katsakongetsighwa ne imunu yalihela ichinu, katsobokighwa hata ichinu chidodo chayenacho.”"},{"book":"Maliki","chapter":"4","verse":"26","text":"Yesu kaghendelela kulonga, “Undewa we Imulungu weghala pfino. Imunu kopwililisa tsimbeghu kumghunda."},{"book":"Maliki","chapter":"4","verse":"27","text":"Nechilo kowasa, nemisi kameso. Tsimbeghu tsakota na kukula, naye ng'omanya bae ichitendeka."},{"book":"Maliki","chapter":"4","verse":"28","text":"Lidongo lyenyegho lyotenda imimeya ikule na kweleka, tanu yotula, yolapfa imbelewele, kuya yakweleka."},{"book":"Maliki","chapter":"4","verse":"29","text":"Uhemba hauwela, imunu ayo kosenga kwa sengo yake, kwaapfila ichipindi cha kupfuna chipfika.”"},{"book":"Maliki","chapter":"4","verse":"30","text":"Yesu kalonga keli, “Apfi Undewa we Imulungu weghala ne ichinu chachi? Apfi tutsolonga kwe imbuli yachi?"},{"book":"Maliki","chapter":"4","verse":"31","text":"Weghala ne imbeghu ya haladali, imbeghu ndodo kubita tsimbeghu tsose itsihandighwa mne isi."},{"book":"Maliki","chapter":"4","verse":"32","text":"Lekeni ing'ahandighwa, yokula na yakuwa mmeya mkulu kubita imimeya yose mne mghunda, nayo yakuwa na ghamaputila makulu ng'ani mbaka wapfideghe wodaha kutsenga ipfibali mne ghamaputila ghake.”"},{"book":"Maliki","chapter":"4","verse":"33","text":"Yesu kawapetela iwanu imbuli yake kwa mbuli nyingi itsighalile na tsino, kawalongela ka pfawadahile kuhulika."},{"book":"Maliki","chapter":"4","verse":"34","text":"Ng'alongile nawo bae ichinu chochose bila ye imbuli. Lekeni hawakalile ne iwanang'ina wake waliyeka, kawalongela chila ichinu."},{"book":"Maliki","chapter":"4","verse":"35","text":"Litsuwa alyo nemihe, Yesu kawalongela iwanang'ina wake, “Tuloke kumwambu kwa tsimbu.”"},{"book":"Maliki","chapter":"4","verse":"36","text":"Tsawawaleka iwanu, iwanang'ina wengila mne mnumbwi mwakalile Yesu, wamsola woka naye. Pfipfila tsakukala na minumbwi ingi."},{"book":"Maliki","chapter":"4","verse":"37","text":"Inyahemu ilawila na ghamawimbi ghautowa mnumbwi mbaka ghwandusa kumema ghamatsi."},{"book":"Maliki","chapter":"4","verse":"38","text":"Yesu tsakakala kuchughu kwa mnumbwi kawasila ghumto. Iwanang'ina wake wamlamsa, wamlongela, “Mlangulitsi, apfi ng'aukona usungu bae, ka twetwe twotsama?”"},{"book":"Maliki","chapter":"4","verse":"39","text":"Yesu kalamka, kalikembela libeho na kaghalongela ghamawimbi, “Nyamala!”, kuya libeho linyamala na kukala kutindiwala."},{"book":"Maliki","chapter":"4","verse":"40","text":"Kuya kawalongela iwanang'ina wake, “Ule mpfuka? Pfii, mng'ali ng'amtoghola bae?”"},{"book":"Maliki","chapter":"4","verse":"41","text":"Nawo wapfuka ghendo, weghutsa, “Ayu munu wachi, libeho na ghamawimbi ghose ghomhulikitsa?”"}]}