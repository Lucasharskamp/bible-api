{"data":[{"book":"Yohannis","chapter":"11","verse":"1","text":"Namichi Alʼaazaar jedhamu kan Biitaaniyaa keessa jiraatu tokko dhukkubsatee ture. Biitaaniyaan ganda Maariyaamii fi obboleettiin ishee Maartaan keessa jiraatanii dha."},{"book":"Yohannis","chapter":"11","verse":"2","text":"Maariyaam isheen obboleessi ishee Alʼaazaar dhukkubsate kun, isheedhuma Gooftaa shittoo dibdee rifeensa mataa isheetiin miilla isaa haqxee sanaa dha."},{"book":"Yohannis","chapter":"11","verse":"3","text":"Kanaaf obboleettonni isaa, “Yaa Gooftaa, inni ati jaallattu kunoo dhukkubsatee jira” jedhanii Yesuusitti dhaaman."},{"book":"Yohannis","chapter":"11","verse":"4","text":"Yesuusis yommuu waan kana dhagaʼetti, “Dhibeen kun akka Ilmi Waaqaa ittiin ulfaatuuf, ulfina Waaqaatiif dhufe malee duʼaan hin gaʼu” jedhe."},{"book":"Yohannis","chapter":"11","verse":"5","text":"Yesuusis Maartaa fi obboleettii ishee, Alʼaazaarinis ni jaallata ture."},{"book":"Yohannis","chapter":"11","verse":"6","text":"Innis yommuu akka Alʼaazaar dhukkubsate dhagaʼetti guyyaa lama idduma jiru sana ture."},{"book":"Yohannis","chapter":"11","verse":"7","text":"Innis ergasii barattoota isaatiin, “Kottaa Yihuudaatti deebinaa” jedhe."},{"book":"Yohannis","chapter":"11","verse":"8","text":"Barattoonni isaa immoo, “Yaa Barsiisaa, Yihuudoonni dhiʼeenya kana dhagaadhaan si tumuu barbaadaa turan; ati amma illee deebitee achi dhaqxaa?” jedhaniin."},{"book":"Yohannis","chapter":"11","verse":"9","text":"Yesuusis akkana jedhee deebiseef; “Guyyaan tokko saʼaatii kudha lama qaba mitii? Namni guyyaan deemu waan ifa addunyaa kanaatiin arguuf hin gufatu."},{"book":"Yohannis","chapter":"11","verse":"10","text":"Kan halkaniin deemu garuu sababii ifni isa keessa hin jirreef ni gufata.”"},{"book":"Yohannis","chapter":"11","verse":"11","text":"Innis erga waan kana dubbatee booddee, “Michuun keenya Alʼaazaar rafeera; ani garuu hirribaa isa kaasuu nan dhaqa” isaaniin jedhe."},{"book":"Yohannis","chapter":"11","verse":"12","text":"Barattoonni isaas, “Yaa Gooftaa, yoo rafee jiraate ni fayya” jedhaniin."},{"book":"Yohannis","chapter":"11","verse":"13","text":"Yesuus waaʼee duʼa Alʼaazaar dubbate; barattoonni isaa garuu waan inni waaʼee rafiitii hirribaa dubbate seʼan."},{"book":"Yohannis","chapter":"11","verse":"14","text":"Kanaafuu Yesuus akkana jedhee ifatti baasee isaanitti hime; “Alʼaazaar duʼeera;"},{"book":"Yohannis","chapter":"11","verse":"15","text":"akka isin amantaniif ani waan achi hin turiniif waaʼee keessaniif nan gammada. Taʼus kottaa gara isaa dhaqnaa.”"},{"book":"Yohannis","chapter":"11","verse":"16","text":"Toomaas inni Didimoos jedhamu immoo barattoota kaaniin, “Nus akka isa wajjin duunuuf kaʼaa ni dhaqnaa” jedhe."},{"book":"Yohannis","chapter":"11","verse":"17","text":"Yesuus yommuu achi gaʼetti Alʼaazaar erga awwaalamee guyyaa afur akka ture beeke."},{"book":"Yohannis","chapter":"11","verse":"18","text":"Biitaaniyaan Yerusaalem irraa gara kiiloo meetira sadii fagaatti turte;"},{"book":"Yohannis","chapter":"11","verse":"19","text":"Yihuudoonni baayʼeen Maartaa fi Maariyaamin sababii obboleessa isaaniitiif isaan jajjabeessuu dhaqanii turan."},{"book":"Yohannis","chapter":"11","verse":"20","text":"Maartaan yommuu dhufaatii Yesuus dhageessetti isa simachuu gad baate; Maariyaam garuu mana teesse."},{"book":"Yohannis","chapter":"11","verse":"21","text":"Maartaanis Yesuusiin akkana jette; “Yaa Gooftaa, utuu ati as jiraattee silaa obboleessi koo hin duʼu ture."},{"book":"Yohannis","chapter":"11","verse":"22","text":"Ammas taanaan akka waan ati Waaqa kadhattu hunda Waaqni siif kennu nan beeka.”"},{"book":"Yohannis","chapter":"11","verse":"23","text":"Yesuusis, “Obboleessi kee ni kaʼa” jedheen."},{"book":"Yohannis","chapter":"11","verse":"24","text":"Maartaanis deebiftee, “Akka inni duʼaa kaʼuu guyyaa dhumaa sanatti kaʼu anuu beeka” jetteen."},{"book":"Yohannis","chapter":"11","verse":"25","text":"Yesuus immoo akkana isheedhaan jedhe; “Duʼaa kaʼuu fi jireenyi ana. Namni natti amanu yoo duʼe iyyuu ni jiraata;"},{"book":"Yohannis","chapter":"11","verse":"26","text":"kan na keessa jiraatuu fi kan natti amanu hundinuu bara baraan hin duʼu. Kana ni amantaa ree?”"},{"book":"Yohannis","chapter":"11","verse":"27","text":"Isheenis, “Eeyyee yaa Gooftaa, akka ati Kiristoos11:27 yookaan Masiihicha Ilma Waaqaa kan gara addunyaa dhufu sana taate nan amana” jetteen."},{"book":"Yohannis","chapter":"11","verse":"28","text":"Isheenis erga akkas jettee dhaqxee obboleettii ishee Maariyaamin kophaatti waamtee, “Barsiisaan dhufeera; si waamas” jetteen."},{"book":"Yohannis","chapter":"11","verse":"29","text":"Maariyaamis yommuu waan kana dhageessetti ariitiin kaatee gara isaa dhaqxe."},{"book":"Yohannis","chapter":"11","verse":"30","text":"Yesuus yeroo sana iddoo Maartaan itti isa simatte ture malee amma illee ganda sana hin seenne."},{"book":"Yohannis","chapter":"11","verse":"31","text":"Yihuudoonni Maariyaamin jajjabeessaa mana keessa ishee wajjin turanis yommuu akka isheen ariitiidhaan kaatee gad baate arganitti waan isheen achitti booʼuuf jettee gara awwaalaa dhaqxu seʼanii ishee duukaa buʼan."},{"book":"Yohannis","chapter":"11","verse":"32","text":"Maariyaamis yommuu iddoo Yesuus ture sana geessee isa argitetti, miilla isaa irratti kuftee, “Yaa Gooftaa utuu ati as jiraattee silaa obboleessi koo hin duʼu ture” jetteen."},{"book":"Yohannis","chapter":"11","verse":"33","text":"Yesuusis yommuu booʼuu ishee, Yihuudoonni ishee wajjin dhufanis booʼuu isaanii argetti hafuuraan akka malee jeeqame; ni dhiphates."},{"book":"Yohannis","chapter":"11","verse":"34","text":"Innis, “Eessa isa keessan?” jedhee isaan gaafate."},{"book":"Yohannis","chapter":"11","verse":"35","text":"Yesuusis imimmaan dhangalaase."},{"book":"Yohannis","chapter":"11","verse":"36","text":"Yihuudoonnis, “Inni hammam akka isa jaallatu mee ilaalaa!” jedhan."},{"book":"Yohannis","chapter":"11","verse":"37","text":"Isaan keessaa tokko tokko garuu, “Inni kan ija namicha jaamaa sanaa bane, akka namichi kunis hin duune gochuu hin dandaʼu turee?” jedhan."},{"book":"Yohannis","chapter":"11","verse":"38","text":"Yesuus ammas akka malee jeeqamee gara awwaala sanaa dhaqe. Awwaalli sunis holqa balballi isaa dhagaadhaan cufame tokko ture."},{"book":"Yohannis","chapter":"11","verse":"39","text":"Yesuusis, “Dhagaa kana achi irraa fuudhaa!” jedhe."},{"book":"Yohannis","chapter":"11","verse":"40","text":"Yesuus immoo, “Ati yoo amante akka ulfina Waaqaa argitu ani sitti hin himnee?” jedheen."},{"book":"Yohannis","chapter":"11","verse":"41","text":"Kanaafuu isaan dhagicha irraa kaasan. Yesuusis ol ilaalee akkana jedhe; “Yaa Abbaa, waan ati na dhageesseef sin galateeffadha."},{"book":"Yohannis","chapter":"11","verse":"42","text":"Akka ati yeroo hunda na dhageessu ani beekeera; garuu akka namoonni as dhadhaabatan kunneen akka ati na ergite amananiif ani isaaniif jedheen waan kana dubbadhe.”"},{"book":"Yohannis","chapter":"11","verse":"43","text":"Yesuusis waan kana dubbatee, “Alʼaazaar, as baʼi!” jedhee sagalee guddaadhaan iyye."},{"book":"Yohannis","chapter":"11","verse":"44","text":"Namichi duʼe sunis akkuma harki isaatii fi miilli isaa huccuudhaan kafanamee, fuulli isaas wayyaadhaan marametti gad baʼe."},{"book":"Yohannis","chapter":"11","verse":"45","text":"Kanaafuu Yihuudoota gara Maariyaam dhufanii waan Yesuus hojjete argan keessaa hedduun isatti amanan."},{"book":"Yohannis","chapter":"11","verse":"46","text":"Isaan keessaa tokko tokko garuu Fariisota bira dhaqanii waan Yesuus hojjete itti himan."},{"book":"Yohannis","chapter":"11","verse":"47","text":"Kana irratti luboonni hangafoonnii fi Fariisonni yaaʼii Yihuudootaa waaman."},{"book":"Yohannis","chapter":"11","verse":"48","text":"Yoo akkasumatti isa dhiifne namni hundi isatti amana; warri Roomaas dhufanii iddoo keenyaa fi saba keenya nurraa fudhatu.”"},{"book":"Yohannis","chapter":"11","verse":"49","text":"Isaan keessaas namichi Qayyaaffaa jedhamu kan bara sana luba ol aanaa ture tokko akkana isaaniin jedhe; “Isin waan tokko illee hin beektan!"},{"book":"Yohannis","chapter":"11","verse":"50","text":"Sabni guutummaatti dhumuu irra namni tokko sabaaf duʼuun akka isinii wayyu hin hubattan.”"},{"book":"Yohannis","chapter":"11","verse":"51","text":"Inni bara sana waan luba ol aanaa tureef, akka Yesuus saba sanaaf duʼu raajii dubbachuu isaati malee dubbii kana of keessaa fuudhee hin dubbanne;"},{"book":"Yohannis","chapter":"11","verse":"52","text":"kunis ijoollee Waaqaa kanneen bittinnaaʼan walitti qabee tokko gochuuf malee saba sana qofaaf miti."},{"book":"Yohannis","chapter":"11","verse":"53","text":"Kanaafuu isaan gaafasii jalqabanii isa ajjeesuuf malachaa turan."},{"book":"Yohannis","chapter":"11","verse":"54","text":"Kanaafuu Yesuus ifatti baʼee Yihuudoota gidduu hin deddeebine. Achii kaʼee gara magaalaa Efreem jedhamu kan gammoojjiitti dhiʼaatu tokkoo dhaqe; barattoota isaa wajjinis achi ture."},{"book":"Yohannis","chapter":"11","verse":"55","text":"Faasiikaan Yihuudootaa waan dhiʼaatee tureef, namoonni hedduun utuu Faasiikaan hin gaʼin of qulqulleessuuf jedhanii baadiyyaadhaa Yerusaalemitti ol baʼan."},{"book":"Yohannis","chapter":"11","verse":"56","text":"Isaanis Yesuusin barbaadaa turan; mana qulqullummaa keessas dhaabatanii, “Isin maal seetu? Inni gara Ayyaana kanaa hin dhufuu laata?” waliin jedhan."},{"book":"Yohannis","chapter":"11","verse":"57","text":"Luboonni hangafoonnii fi Fariisonni garuu Yesuusin qabuuf jedhanii namni iddoo inni jiru beeku yoo jiraate akka isaanitti himuuf ajaja kennanii turan."}]}