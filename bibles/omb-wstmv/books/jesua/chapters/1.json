{"data":[{"book":"Jesua","chapter":"1","verse":"1","text":"Lo tagui mateana noi Mosis tangaloi tabana noi Huqe, siu Huqe mo veve lawe Jesua netui Nun gaihango noi Mosis vena:"},{"book":"Jesua","chapter":"1","verse":"2","text":"“Mosis nogu tangaloi tabana u mate. Siserigi lehe i nigo me tangaloi doluegi hi, ne maraga nem vano liu na wai meuri Jodan, sulo vanue ngehi nam bete lawera tau Israel."},{"book":"Jesua","chapter":"1","verse":"3","text":"Tano doluegi ngehi goin dige lune nau bete beno lawe gimiu, mwere hi nau waratau lawe Mosis."},{"book":"Jesua","chapter":"1","verse":"4","text":"A tanomiu mo tavuigi lo vanue vurogi mo vano dadari lolo vusi lalawua Lebenon, siu dena wai meuri lawua Iveretis: vanue tau Hiti doluegi, me mo dadari Tahi Medeterenian lo matainaho sasaroro."},{"book":"Jesua","chapter":"1","verse":"5","text":"Hate gategale ve vin labe lai vovohoigo lolo rani doluegi na nom mwasoana. Siu neu meigo mwerehi neu mei Mosis. Neu nain siregi nigo tea me nain teu vohogi nigo tea."},{"book":"Jesua","chapter":"1","verse":"6","text":"Labe siaga me mese matagu, huri nigo goin tomuegi na tangaloi rain lei na vanue vin vuragi na hango gineu ngehi, nau haharigi lawe retubure hurive nai bete lawera."},{"book":"Jesua","chapter":"1","verse":"7","text":"Labe siaga hogosie siu mese matagu. Goin leohuri ve goin tabe na huhuiana doluegi ngehi nogu tangaloi tabana Mosis u veve lawego; mese begi denie sulo matue sige sulo mawiri, huri nigo goin roroa logo hi nigo goin vano."},{"book":"Jesua","chapter":"1","verse":"8","text":"Wiribibi na Bugui Huhuiana lo singomu me goi ladolado lune lolo rani, lolo bongi huri siu goi leohuri ve goi tabe na gineu doluegi u uliana lolona. Siu goin maraga lo gineu doluegi me goin roroa."},{"book":"Jesua","chapter":"1","verse":"9","text":"Neu nau veve be lawego huri ve goi labe siaga me mese matagu. Mese rurururu, me mese wiriwiri huri nomu Huqe Mauri lo gineu doluegi ngeie meigo logo nigo gom vano.”"}]}