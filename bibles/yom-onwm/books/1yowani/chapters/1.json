{"data":[{"book":"1 Yowani","chapter":"1","verse":"1","text":"Mambu momo maba vana thonono, momo tuwa, momo tumona mu mesometo, momo tutala ayi momo tusimba mu mioko mieto, momo matedi mambu mamvananga luzingu mawu tueti samuna."},{"book":"1 Yowani","chapter":"1","verse":"2","text":"Luzingu lutotuka. Beto tumona luawu ayi tulembo yolukila luawu ayi lulembo kulusanunina luzingu lu kalumani, lolo luba kuidi Tata ayi lolobatumonisa."},{"book":"1 Yowani","chapter":"1","verse":"3","text":"Momo tumona ayi tuwa mawu tukulusamunina muingi beno mamveno luba mu kithuadi ayi beto ; muaki kithuadi kieto kidi mu Tata ayi mu muanꞌandi Yesu Klisto."},{"book":"1 Yowani","chapter":"1","verse":"4","text":"Ayi tulusonikini mambu mama mu diambu di khini eno yiba yiduka."},{"book":"1 Yowani","chapter":"1","verse":"5","text":"Tala mawu mama mambu tuwa kuidi niandi ayi tulembo kulusamunina : Nzambi widi kiezila ayi mu niandi muisi kadi tombi ko."},{"book":"1 Yowani","chapter":"1","verse":"6","text":"Enati tulembo tubi ti tuidi mu kithuadi ayi niandi vayi tulembodiatila mu tombi, buna tulembu vuni ayi tusadilanga kiedika ko."},{"book":"1 Yowani","chapter":"1","verse":"7","text":"Vayi enati tundiatila mu kiezila banga niandi veka bukadidi mu kiezila, buna tuidi mu kithuadi kimosi ayi buna menga ma Yesu Klisto, muanꞌandi, meti kutuvedisa mu moso ka masumu."},{"book":"1 Yowani","chapter":"1","verse":"8","text":"Enati tulembo tubi ti tuisi ko masumu, buna tulembo kukivuni beto veka ayi kiedika kisi ko mu beto."},{"book":"1 Yowani","chapter":"1","verse":"9","text":"Muaki enati tulembo kikinina masumu meto, niandi widi wukuikamaayi wusonga mu kutulemvukilanga masumu meto ayi mu kutuvedisa mu yoso ka mbimbi."},{"book":"1 Yowani","chapter":"1","verse":"10","text":"Enati tulembo tubi ti tuisia vola ko masumu ; buna tulembo kitula Nzambi nkua luvunu ayi mambu mandi masi ko mu beto."}]}