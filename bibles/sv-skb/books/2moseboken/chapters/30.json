{"data":[{"book":"2 Moseboken","chapter":"30","verse":"1","text":"Och du ska göra ett altare att bränna rökelse på, av akaciaträ ska du göra det."},{"book":"2 Moseboken","chapter":"30","verse":"2","text":"Dess längd ska vara 1 aln [45 cm] och dess bredd ska vara 1 aln [45 cm], kvadratiskt ska det vara, och 2 alnar [0,9 meter] ska vara dess höjd, dess horn ska vara i ett stycke med det."},{"book":"2 Moseboken","chapter":"30","verse":"3","text":"Och du ska plätera det med rent guld, dess ovansida och dess sidor runtom och dess horn. Och du ska göra en krona av guld runtom."},{"book":"2 Moseboken","chapter":"30","verse":"4","text":"Och två guldringar ska du göra till det, under dess krona på dess två ben, på de två sidorna av det ska du göra dem, och de ska vara hållare för stängerna som det ska bäras med."},{"book":"2 Moseboken","chapter":"30","verse":"5","text":"Och du ska göra stänger av akaciaträ och plätera dem med guld."},{"book":"2 Moseboken","chapter":"30","verse":"6","text":"Och du ska ställa det framför draperiet (förhänget) som är vid vittnesbördets ark, framför locket som täcker vittnesbördet, där jag ska möta (träffa, umgås med) dig."},{"book":"2 Moseboken","chapter":"30","verse":"7","text":"Och Aron ska bränna rökelse på det av söta kryddor, varje morgon när han gör i ordning lamporna (trimmar vekarna), ska han bränna den."},{"book":"2 Moseboken","chapter":"30","verse":"8","text":"Och när Aron tänt lamporna vid skymningen ska han bränna den som en evig rökelse inför Herrens (Jahves) ansikte genom era generationer."},{"book":"2 Moseboken","chapter":"30","verse":"9","text":"Ni ska inte offra främmande rökelse på det, inget brännoffer, inget matoffer och ni ska inte hälla ut något drickoffer på det."},{"book":"2 Moseboken","chapter":"30","verse":"10","text":"Och Aron ska bringa försoning över dess horn en gång om året, med blodet från syndoffret för försoning en gång om året ska han bringa försoning för det genom era generationer. Det är det allra heligaste till Herren (Jahve)."},{"book":"2 Moseboken","chapter":"30","verse":"11","text":"Herren (Jahve) talade till Mose och sade:"},{"book":"2 Moseboken","chapter":"30","verse":"12","text":"”När du räknar Israels söner efter deras antal, då ska de ge, varje man en lösensumma för sin själ till Herren (Jahve), när du räknar dem, så att ingen plåga kommer bland dem när du räknar dem."},{"book":"2 Moseboken","chapter":"30","verse":"13","text":"Detta ska de ge, var och en av dem som går förbi som är räknad, en halv shekel efter helgedomens shekel – shekeln är 20 gera – en halv shekel som ett offer till Herren (Jahve)."},{"book":"2 Moseboken","chapter":"30","verse":"14","text":"Alla som går förbi bland dem som räknas, från 20 års ålder och uppåt ska ge offret till Herren (Jahve)."},{"book":"2 Moseboken","chapter":"30","verse":"15","text":"Den rike ska inte ge mer och den fattige ska inte ge mindre än den halva shekeln, när de ger offret till Herren (Jahve), för att bringa försoning för sina själar."},{"book":"2 Moseboken","chapter":"30","verse":"16","text":"Och du ska ta försoningspengarna från Israels söner och helga det till arbetet i mötestältet, så att det blir ett minne för Israels söner inför Herrens (Jahves) ansikte, till att bringa försoning för deras själar.”"},{"book":"2 Moseboken","chapter":"30","verse":"17","text":"Herren (Jahve) talade till Mose och sade:"},{"book":"2 Moseboken","chapter":"30","verse":"18","text":"”Du ska göra ett vattenkar av brons och dess fundament av brons, till att tvätta sig, och du ska ställa det mellan mötestältet och altaret, och du ska hälla vatten i det."},{"book":"2 Moseboken","chapter":"30","verse":"19","text":"Och Aron och hans söner ska tvätta sina händer och sina fötter i det,"},{"book":"2 Moseboken","chapter":"30","verse":"20","text":"när de går in i mötestältet ska de tvätta sig med vatten så att de inte dör, eller när de kommer nära altaret för att tjänstgöra, när de låter ett eldsoffer bli en rök till Herren (Jahve),"},{"book":"2 Moseboken","chapter":"30","verse":"21","text":"då ska de tvätta sina händer och sina fötter så att de inte dör. Detta ska vara en förordning (ordagrant ’saker inristat’) för evigt för dem, för honom och för hans säd genom deras generationer.”"},{"book":"2 Moseboken","chapter":"30","verse":"22","text":"Herren (Jahve) talade till Mose och sade:"},{"book":"2 Moseboken","chapter":"30","verse":"23","text":"”Ta dig de finaste (bästa, förnämsta) kryddorna av flytande myrra 500 shekel och av söt kanel hälften så mycket 250, och av söt (aromatisk) vass 250,"},{"book":"2 Moseboken","chapter":"30","verse":"24","text":"och av kryddkassia 500, efter helgedomens shekel, och av en hin [3,5 liter] olivolja."},{"book":"2 Moseboken","chapter":"30","verse":"25","text":"Och du ska göra en helig smörjelseolja av det, en parfym sammansatt med en parfymörs skicklighet, det ska vara en helig smörjelseolja."},{"book":"2 Moseboken","chapter":"30","verse":"26","text":"Och med den ska du smörja mötestältet och vittnesbördets ark,"},{"book":"2 Moseboken","chapter":"30","verse":"27","text":"och bordet och alla dess redskap och menoran och dess redskap och rökelsealtaret,"},{"book":"2 Moseboken","chapter":"30","verse":"28","text":"och brännofferaltaret med alla dess redskap och vattenkaret och dess fundament."},{"book":"2 Moseboken","chapter":"30","verse":"29","text":"Och du ska helga dem så att de blir högheliga, allt som vidrör dem ska bli heligt."},{"book":"2 Moseboken","chapter":"30","verse":"30","text":"Och du ska smörja Aron och hans söner och avskilja dem så att de kan tjänstgöra till mig i prästämbetet."},{"book":"2 Moseboken","chapter":"30","verse":"31","text":"Och du ska tala till Israels söner och säga: ’Detta är en helig smörjelseolja till mig genom era generationer."},{"book":"2 Moseboken","chapter":"30","verse":"32","text":"Den ska inte hällas på någon människas kropp, inte heller ska någon tillverka något efter dess recept, den är helig och den ska vara (förbli) helig för er."},{"book":"2 Moseboken","chapter":"30","verse":"33","text":"Den som tillverkar något likadant eller vemhelst som använder något av den på en främling, han ska bli avhuggen från sitt folk.’ ”"},{"book":"2 Moseboken","chapter":"30","verse":"34","text":"Och Herren (Jahve) sade till Mose: ”Ta dig söta kryddor, självrunnen kåda, sjönagel och galban, söta kryddor med ren rökelseharts, av varje (sort) ska du ta samma vikt."},{"book":"2 Moseboken","chapter":"30","verse":"35","text":"Och du ska göra rökelse utav det, en parfym med en parfymörs skicklighet, kryddat med salt, rent och heligt."},{"book":"2 Moseboken","chapter":"30","verse":"36","text":"Och du ska mala en del av det väldigt fint och placera det framför vittnesbördet i mötestältet, där jag ska umgås med dig, det ska för dig vara högheligt."},{"book":"2 Moseboken","chapter":"30","verse":"37","text":"Och rökelsen som du ska göra efter dess recept, ska du inte göra till dig själv, det ska för dig vara helgat till Herren (Jahve)."},{"book":"2 Moseboken","chapter":"30","verse":"38","text":"Den som tillverkar detta åt sig själv, för att lukta på det, ska huggas av från sitt folk.”"}]}