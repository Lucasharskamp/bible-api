{"data":[{"book":"Luka","chapter":"4","verse":"1","text":"Yesu nkaahokolhia Uyorodani nachanre Iphumu ya Nlhuku, nkaaholhelhiya ni Iphumu mpaka uthakoni,"},{"book":"Luka","chapter":"4","verse":"2","text":"waalhikachiye awe ni Nakare wo mahuku makhumi ncheshe. Mahuku onkhaye ayo ahottuka wo uhilhia ittu, paahi etu avireke yayo mahuku ayo nkaawolhiya ithalha."},{"book":"Luka","chapter":"4","verse":"3","text":"Nakare nkaamwirelha, “Wakhalhaka uwe phi Mwaana a Nlhuku, ulheehereke etu wiira alha malhuku alha athathuwe nkatte.”"},{"book":"Luka","chapter":"4","verse":"4","text":"Nansho Yesu nkaakhulha, “Malhove Matakatifu aneera, ‘Ntu khanlhama wo ulhia nkatte vekha.’ ”"},{"book":"Luka","chapter":"4","verse":"5","text":"Nakare nkankusha tho mpaka vachulhu ni umwooniha imwene chonkhaye cho velhaponi va."},{"book":"Luka","chapter":"4","verse":"6","text":"Nakare nkeera, “Kinouvaha ikuru wo chilha imwene chonkhaye chi ni urera waya. Chonkhaye chi chiri mmathathani mwaka, kathananaka ummaha ntu kinowooria."},{"book":"Luka","chapter":"4","verse":"7","text":"Mwakikhoromelhaka ni ukithimicha, chonkhaye chi chinookhalha chawinyu.”"},{"book":"Luka","chapter":"4","verse":"8","text":"Yesu nkaakhulha, “iholhepiya, ‘Mwaathimicheke Athithi, Nlhuku inyu vekha aya ni uvara mitheko chaya!’ ”"},{"book":"Luka","chapter":"4","verse":"9","text":"Nakare nkanrweeha mpaka Uyerusalemu vachulhu ishanja yo Inupa ya Nlhuku, nkeera, “Wakhalhaka uwe phi Mwaana a Nlhuku, paahi etu uthupeke mpaka vathi."},{"book":"Luka","chapter":"4","verse":"10","text":"Ukhalhawaya Malhove Matakatifu aneera, ‘Nlhuku noolhehera minepa chawe chiwe chuwopolheni.’"},{"book":"Luka","chapter":"4","verse":"11","text":"Ni vawo tho aneera wiira, ‘Anoukushani mmathathani mwaya nhiwe mwaarakalha mmalhukuni.’ ”"},{"book":"Luka","chapter":"4","verse":"12","text":"Nansho Yesu nkaakhulha, “Iholhepiya, ‘Nhinlhikache Nlhuku, Athithi inyu.’ ”"},{"book":"Luka","chapter":"4","verse":"13","text":"Nakare amalheke unlhikacha Yesu wo kila iphiro, nkanhiya mpaka ikatema inothananiya."},{"book":"Luka","chapter":"4","verse":"14","text":"Paahi Yesu ahohokolhia Ugalilaya, ni ikuru yo Iphumu ya Nlhuku yaari vamoka ni uyo. Mwaha unomwaacha nkawaawanelha mwiilhaponi mwonkhaye."},{"book":"Luka","chapter":"4","verse":"15","text":"Nkeettuchiha mu inupa chaya cho unlhapelha Nlhuku, nkaatotopelhiya ni attu onkhaye."},{"book":"Luka","chapter":"4","verse":"16","text":"Paahi etu Yesu nkaarwa Unazareti, iwani yonnuwenlhe awe, ni Nihuku no Wiittuwa nkaarwa u inupa yo unlhapelha Nlhuku thoko chaalhemalhenlhe awe. Nkeemelha ushoma Malhove Matakatifu"},{"book":"Luka","chapter":"4","verse":"17","text":"nkaavahiya nrapalha naalhepiye Malhove Matakatifu ni anamilhohi ashinna Isaya wiira ashome. Nkaapatakulha ni ushoma vakittu valhepiye wiira,"},{"book":"Luka","chapter":"4","verse":"18","text":"“Iphumu ya Athithi uri vamoka ni mii,"},{"book":"Luka","chapter":"4","verse":"19","text":"ni uhimiacha wiira ikatema ihaaya"},{"book":"Luka","chapter":"4","verse":"20","text":"Yesu nkaavilhika ikitabu ni uhokolhosha wa namitheko aashunga, nkaakhalha vathi. Attu onkhaye wi inupa yo unlhapelha Nlhuku mmo nkayammweha wo miitho melhi paranda,"},{"book":"Luka","chapter":"4","verse":"21","text":"venre awe, “Alha Malhove Matakatifu alha ahotimira lhelho, thoko chinre inyu wo wiiwa kishomaka.”"},{"book":"Luka","chapter":"4","verse":"22","text":"Attu onkhaye nkayaachivelhiya, nkayaashangacha wiiwa malhove o nnema aahimiacha awe. Nkayaakohanacha yeeraka, “Ana ulha kahiwena mwaana a Nayusufu ulha?”"},{"book":"Luka","chapter":"4","verse":"23","text":"Nkeerelha wiira, “Kihochuwelha wiira nnookiirelha nlhikaaniho no wiira, ‘Namirete, wiilhamiheke umwanene.’ Ni ukiirelha tho kipangache chittu mwiiwilhe inyu kipangachaka Ukapenaumu.”"},{"book":"Luka","chapter":"4","verse":"24","text":"“Kinouhimeriani wo ikekhiaye tho wiira, anamilhohi khanolhohiya uwannyaya."},{"book":"Luka","chapter":"4","verse":"25","text":"“Nansho nkakiiweni, wo ikekhiaye, wahokhalha anankhwelhi enchi mwiilhaponi mu Israeli mwonkhaye mu ikatema i Naeliya, irimu vaattukiye aya, ni ipulha khayarumpe iyaakha taaru ni nusu ni ikuruna nkayaawanelha ilhapo yonkhaye."},{"book":"Luka","chapter":"4","verse":"26","text":"Ni Naeliya khayaarumiye wa anankhwelhi ariyoothe ahikhalhe anankhwelhi yaakhalha Userepta umwiinanoni ni ilhapo yo Usidoni."},{"book":"Luka","chapter":"4","verse":"27","text":"Tho, yahaawo attu enchi yaawereiya makutulha mwiilhaponi mu Israeli Naelisha vaari aya anamilhohi, nansho khaawo ntu aalhamme ahikhalhe Nanaamani, ntu o Usiriya.”"},{"book":"Luka","chapter":"4","verse":"28","text":"Attu onkhaye yaari inupa yo unlhapelha Nlhuku veewilhe aya chiicho, nkayaarushiya."},{"book":"Luka","chapter":"4","verse":"29","text":"Nkayeemelhacha, nkayankhweremiha uchereshere iwani ni unkusha mpaka vachereshere mwaako wiira ankakhelhe vathi wuuthi mwaako,"},{"book":"Luka","chapter":"4","verse":"30","text":"nansho nkaavira variyari aya ni urwaa."},{"book":"Luka","chapter":"4","verse":"31","text":"Paahi Yesu nkaarwa Ukapenaumu, iwani yaari Ugalilaya, nkeettuchiha attu Nihuku no Wiittuwa."},{"book":"Luka","chapter":"4","verse":"32","text":"Attu onkhaye yaari ashangaka chettuchiha awe, ukhalhawaya olhumacha wo ikuru."},{"book":"Luka","chapter":"4","verse":"33","text":"Nkaakhalha ntu o mashoka o unanara wi inupa yo unlhapelha Nlhuku mmo, akhuwelha chinene,"},{"book":"Luka","chapter":"4","verse":"34","text":"“Niuttekenlheni hii, uwe Yesu o Nazareti? Uwilhe unoomolha? Kihochuwelha chinre awo, uwe phi karumiya ntakatifu a Nlhuku!”"},{"book":"Luka","chapter":"4","verse":"35","text":"Yesu nkoomolha nshoka no unanara nno, “Mmaalhe munkhume ulha ntu ulha!” Nshoka nkanammulhusha ntu ulhe vathi, nkanaathama wo hinrakalhiha."},{"book":"Luka","chapter":"4","verse":"36","text":"Attu onkhaye nkayoomiya uwanoni olhumachaka ashineneru, “Ilha phi ishiyani vano? Wo machiri ni ikuru yolha ntu ulha nolhehera wiira mashoka o unanara, athamache, ni ayo anoothamacha!”"},{"book":"Luka","chapter":"4","verse":"37","text":"Mwaha wa Yesu nkawaawanelha kila vakittu velhaponi vawo."},{"book":"Luka","chapter":"4","verse":"38","text":"Yesu nkaathama wi inupa yo unlhapelha Nlhuku nkaakelha unupani wa Nasimoni. Wowo ahokohi aya Nasimoni yaari areta iruttu, Yesu nkaahimeriya."},{"book":"Luka","chapter":"4","verse":"39","text":"Nkaarwa vaathalhelhiye aya ni weemelha vachereshere ikori ni woomolha ureta waathame apwiyawe ayo. Ureta nkawaalhama, nkayaachokholha waaterekhelha."},{"book":"Luka","chapter":"4","verse":"40","text":"Uchechilho, attu yaari ni manyampwana aya yaawereia nkayaawiihacha areta ayo wa Yesu, ni uyo nkeesheracha miono chawe kila mmoka nkayaalhamacha."},{"book":"Luka","chapter":"4","verse":"41","text":"Mashoka o unanara ni ayo nkaayathamacha attu enchi, olhumachaka, “Uweva phi Mwaana a Nlhuku!”"},{"book":"Luka","chapter":"4","verse":"42","text":"Waashelhe waya Yesu ahothama vawani vawo, nkaarwa vakittu vaari awe yeekha. Attu khayaachokholha umwaavia, vaamwonne aya, nkayanchiichiha wiira hithame uwannyaya."},{"book":"Luka","chapter":"4","verse":"43","text":"Nansho nkeerelhacha, “Kihophwanelhiya uhimiacha Malhove Orera o Imwene ya Nlhuku iwani chikina, ukhalhawaya Nlhuku kirumme wiira kipange yoyo ntheko uyo.”"},{"book":"Luka","chapter":"4","verse":"44","text":"Paahi etu nkaavira eettuchihachaka attu mu inupa cho unlhapelha Nlhuku ilhapo yonkhaye yo Uyudea."}]}