{"data":[{"book":"Lukáš","chapter":"9","verse":"1","text":"Ježíš svolal svých dvanáct učedníků a dal jim moc nad všemi démony a nemocemi."},{"book":"Lukáš","chapter":"9","verse":"2","text":"Poslal je, aby uzdravovali a oznamovali, že Boží království je zde."},{"book":"Lukáš","chapter":"9","verse":"3","text":"Řekl jim: „Nic si s sebou na cestu neberte, ani hůl, ani mošnu, ani chléb, ani peníze, ani náhradní šaty."},{"book":"Lukáš","chapter":"9","verse":"4","text":"Kde vám poskytnou přístřeší, tam nějakou dobu zůstaňte a odtamtud vycházejte ke svým úkolům."},{"book":"Lukáš","chapter":"9","verse":"5","text":"Jestliže vás někde nepřijmou, nevnucujte se, odejděte a setřeste před nimi i prach se svých opánků, abyste je tak varovali před Božím hněvem.“"},{"book":"Lukáš","chapter":"9","verse":"6","text":"Učedníci se vypravili na cestu a chodili od vesnice k vesnici. Všude kázali radostnou zvěst o spáse a uzdravovali."},{"book":"Lukáš","chapter":"9","verse":"7","text":"Všechno, co Ježíš kázal a činil, se doneslo až k vladaři Galileje Herodovi. Nevěděl dobře, co si o tom má myslet. Někteří tvrdili, že to Jan Křtitel, kterého dal Herodes popravit, vstal z mrtvých."},{"book":"Lukáš","chapter":"9","verse":"8","text":"Jiní se domnívali, že se znovu ukázal prorok Elijáš, další usuzovali, že vstal z mrtvých některý ze starých proroků."},{"book":"Lukáš","chapter":"9","verse":"9","text":"Herodes říkal: „Jana Křtitele jsem přece dal popravit, kdo je tedy ten muž, o kterém slyším tak zvláštní věci?“ Proto si velice přál Ježíše poznat."},{"book":"Lukáš","chapter":"9","verse":"10","text":"Učedníci se vrátili k Ježíšovi a vypravovali mu o všem, co vykonali. Odebral se s nimi na odlehlé místo v okolí města Betsaidy."},{"book":"Lukáš","chapter":"9","verse":"11","text":"Jakmile se však lidé dozvěděli, kam šel, vypravili se za ním. Ježíš je neodmítl, ale znovu kázal o Božím království a uzdravoval ty, kteří to potřebovali."},{"book":"Lukáš","chapter":"9","verse":"12","text":"Začalo se stmívat. Učedníci za ním přišli a říkali: „Propusť už lidi, ať se mohou rozejít do okolních vesnic a dvorců, aby si sehnali něco k jídlu a mohli tam přenocovat; tady v té pustině nic neseženou.“"},{"book":"Lukáš","chapter":"9","verse":"13-14","text":"Ježíš jim řekl: „Tak jim dejte najíst vy.“ Podivili se: „My? Vždyť máme jen pět chlebů a dvě ryby a jen mužů je tu asi pět tisíc. Ledaže bychom my sami šli a něco pro ně nakoupili.“ Ježíš nato řekl svým učedníkům: „Rozsaďte je do skupin asi po padesáti.“"},{"book":"Lukáš","chapter":"9","verse":"15","text":"Tak se stalo."},{"book":"Lukáš","chapter":"9","verse":"16","text":"Potom vzal Ježíš těch pět chlebů a ty dvě ryby a poděkoval za ně Bohu. Pak lámal ty pokrmy a podával svým učedníkům, aby je předkládali lidem."},{"book":"Lukáš","chapter":"9","verse":"17","text":"Všichni se dosyta najedli. Nakonec učedníci ještě sesbírali dvanáct košů zbytků."},{"book":"Lukáš","chapter":"9","verse":"18","text":"Jednou se Ježíš odebral se svými učedníky na odlehlé místo k modlitbám. Otázal se jich: „Za koho mě vlastně lidé považují?“"},{"book":"Lukáš","chapter":"9","verse":"19","text":"Odpověděli mu: „Někteří za Jana Křtitele, jiní za Elijáše, anebo za některého z dávných proroků, který vstal z mrtvých.“"},{"book":"Lukáš","chapter":"9","verse":"20","text":"A tu jim Ježíš položil přímou otázku. „A za koho mě máte vy?“ Petr odpověděl: „Ty jsi ten Boží Syn, Mesiáš.“"},{"book":"Lukáš","chapter":"9","verse":"21","text":"Ježíš svým učedníkům kladl na srdce, aby o tom zatím nehovořili."},{"book":"Lukáš","chapter":"9","verse":"22","text":"A dodal: „Syn člověka musí ještě mnoho vytrpět. Starší, přední kněží a učitelé zákona ho odsoudí, bude zabit, ale třetí den vstane z mrtvých.“"},{"book":"Lukáš","chapter":"9","verse":"23","text":"Všem pak řekl: „Kdo chceš jít za mnou, přestaň myslet na sebe, den za dnem nes svůj kříž a následuj mne."},{"book":"Lukáš","chapter":"9","verse":"24","text":"Kdo chce žít podle sebe, promarní svůj život, ale kdo mi svěří celý svůj život, zachrání ho pro věčnost."},{"book":"Lukáš","chapter":"9","verse":"25","text":"Co by z toho člověk měl, kdyby získal třeba celý svět, ale prohrál věčnost?"},{"book":"Lukáš","chapter":"9","verse":"26","text":"Kdo se ke mně nezná a za má slova se stydí, za toho se budu jednou stydět i já, až znovu přijdu v plné slávě Boha Otce a v doprovodu andělů."},{"book":"Lukáš","chapter":"9","verse":"27","text":"Můžete se spolehnout, že někteří z vás nezemřou dříve, dokud neuvidí rozmach Božího království na zemi.“"},{"book":"Lukáš","chapter":"9","verse":"28","text":"Asi za týden po této rozmluvě vystoupil Ježíš s Petrem, Jakubem a Janem na jednu horu, aby se tam modlil."},{"book":"Lukáš","chapter":"9","verse":"29","text":"Během modlitby se proměnil výraz Ježíšovy tváře a také jeho šat oslnivě zbělel."},{"book":"Lukáš","chapter":"9","verse":"30-31","text":"Pojednou se tam objevili dva muži nadzemského vzhledu – byl to Mojžíš a Elijáš. Hovořili s Ježíšem o událostech, které ho čekají v Jeruzalémě – o závěru jeho pozemského života a jeho odchodu k Otci."},{"book":"Lukáš","chapter":"9","verse":"32","text":"Petra a jeho druhy však přemohl spánek. Když procitli, uviděli Ježíše zářícího nebeským jasem a ty dva muže vedle něho."},{"book":"Lukáš","chapter":"9","verse":"33","text":"Když se pak proroci chtěli vzdálit, řekl Petr Ježíšovi: „Jak je nám tu dobře, Pane! Co kdybychom tu postavili tři přístřešky: jeden tobě, jeden Mojžíšovi a jeden Elijášovi?“ Nevěděl dobře, co mluví."},{"book":"Lukáš","chapter":"9","verse":"34","text":"Ještě to ani nedořekl, když je zahalil oblak. To je naplnilo bázní."},{"book":"Lukáš","chapter":"9","verse":"35","text":"Z oblaku se ozval hlas: „Toto je můj vyvolený Syn, toho poslouchejte!“"},{"book":"Lukáš","chapter":"9","verse":"36","text":"Po tom všem zůstal na hoře Ježíš zase jen se svými učedníky. O tom, co zde učedníci prožili, zatím nikomu nevyprávěli."},{"book":"Lukáš","chapter":"9","verse":"37","text":"Když příštího dne sestupovali z hory, vyšel jim naproti velký zástup lidí."},{"book":"Lukáš","chapter":"9","verse":"38","text":"Z davu začal na Ježíše volat jeden muž: „Pane, prosím tě, ujmi se mého syna. Mám jen jeho."},{"book":"Lukáš","chapter":"9","verse":"39","text":"Zmocňuje se ho démon, můj syn pak křičí, u úst má pěnu a je celý zkroucený. Ten záchvat trvá dlouho a nesnadno ho přechází, strašně ho to týrá."},{"book":"Lukáš","chapter":"9","verse":"40","text":"Prosil jsem tvoje učedníky, aby mi syna uzdravili, ale nepodařilo se jim to.“"},{"book":"Lukáš","chapter":"9","verse":"41","text":"Ježíš na to řekl: „Vy ale napínáte moji trpělivost. Jak dlouho vám to bude ještě trvat než uvěříte? Přiveď sem svého syna!“"},{"book":"Lukáš","chapter":"9","verse":"42","text":"Než však k němu chlapec došel, padl k zemi v novém záchvatu. Ježíš démona vyhnal, chlapce uzdravil a předal ho otci."},{"book":"Lukáš","chapter":"9","verse":"43","text":"Všichni byli tím jasným projevem Boží moci ohromeni."},{"book":"Lukáš","chapter":"9","verse":"44","text":"„Teď mne obdivují, ale uvidíte, co se mnou jednou provedou.“"},{"book":"Lukáš","chapter":"9","verse":"45","text":"To ovšem učedníci tenkrát nechápali, ale neodvážili se ho zeptat."},{"book":"Lukáš","chapter":"9","verse":"46","text":"Jednou se učedníci začali dohadovat, kdo z nich je nejvýznamnější."},{"book":"Lukáš","chapter":"9","verse":"47","text":"Ježíš to postřehl, postavil před ně dítě a"},{"book":"Lukáš","chapter":"9","verse":"48","text":"řekl: „Podle toho, jak se chováte k nejmenším, se dá usoudit, jaký vztah máte ke mně, a tak ukazujete svůj postoj k Bohu, který mne poslal. Ten nejpokornější mezi vámi je v Božích očích největší.“"},{"book":"Lukáš","chapter":"9","verse":"49","text":"Ještě se ozval Jan: „Pane, viděli jsme člověka, který ve tvém jménu vyháněl démony. Snažili jsme se mu v tom zabránit, protože s námi nechodí.“"},{"book":"Lukáš","chapter":"9","verse":"50","text":"Ježíš odpověděl: „Jen ho nechte, kdo není proti nám, je s námi.“"},{"book":"Lukáš","chapter":"9","verse":"51","text":"Přiblížil se čas, kdy měl Ježíš zemřít, a tak nastoupit cestu vzhůru k Bohu. Uvědomil si, že proto musí do Jeruzaléma."},{"book":"Lukáš","chapter":"9","verse":"52","text":"Na cestě přes samařské území poslal napřed učedníky, aby vyjednali nocleh v jedné vesnici."},{"book":"Lukáš","chapter":"9","verse":"53","text":"Tamní obyvatelé však Židy a Jeruzalém nenáviděli a nepřijali tedy Ježíše."},{"book":"Lukáš","chapter":"9","verse":"54","text":"Jakuba a Jana to rozhněvalo a řekli: „Pane, nemáme na ně svolat oheň z nebe, jako to kdysi udělal Elijáš? Ať ta vesnice shoří!“"},{"book":"Lukáš","chapter":"9","verse":"55","text":"Ježíš to rozhodně odmítl: „Jak vás může něco takového napadnout? Jako byste ani nebyli moji učedníci."},{"book":"Lukáš","chapter":"9","verse":"56","text":"Syn člověka přece nepřišel lidské životy mařit, ale zachraňovat.“ Šli tedy do jiné vesnice."},{"book":"Lukáš","chapter":"9","verse":"57","text":"Cestou mu řekl jeden muž: „Pane, jsem připraven tě kamkoliv následovat.“"},{"book":"Lukáš","chapter":"9","verse":"58","text":"Ježíš ho však upozornil: „Lišky mají své nory, ptáci hnízda, ale já často nevím, kam se večer uložím.“"},{"book":"Lukáš","chapter":"9","verse":"59","text":"Jiného muže vyzval: „Pojď se mnou!“ Ale on váhal a vymlouval se: „Dovol mi nejprve pochovat mého otce.“"},{"book":"Lukáš","chapter":"9","verse":"60","text":"Ježíš řekl: „Poslední službu mrtvým může vykonat kdokoliv, ale ty neotálej a kaž o Božím království, o záchraně člověka pro věčnost.“"},{"book":"Lukáš","chapter":"9","verse":"61","text":"A ještě jiný řekl Ježíši: „Chci jít s tebou, ale dovol, abych se nejprve doma pořádně rozloučil.“"},{"book":"Lukáš","chapter":"9","verse":"62","text":"Ježíš mu řekl: „Chce-li oráč vyorat rovnou brázdu, nemůže se ohlížet nazpátek. Kdo není ochoten jít hned, není způsobilý pro Boží království.“"}]}