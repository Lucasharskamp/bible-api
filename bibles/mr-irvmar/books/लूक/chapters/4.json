{"data":[{"book":"लूक","chapter":"4","verse":"1","text":"येशू पवित्र आत्म्याने पूर्ण भरून यार्देन नदीहून परतला. मग आत्म्याने त्यास अरण्यात नेले."},{"book":"लूक","chapter":"4","verse":"2","text":"तेथे सैतानाने त्याची चाळीस दिवस परीक्षा घेतली. त्या दिवसात येशूने काहीही खाल्ले नाही आणि ती वेळ संपल्यानंतर येशूला भूक लागली."},{"book":"लूक","chapter":"4","verse":"3","text":"तेव्हा सैतान त्यास म्हणाला, जर तू देवाचा पुत्र आहेस तर या दगडाची भाकर हो, अशी आज्ञा कर."},{"book":"लूक","chapter":"4","verse":"4","text":"येशूने त्यास उत्तर दिले, “पवित्र शास्त्रात असे लिहिले आहे की, मनुष्य फक्त भाकरीनेच जगेल असे नाही.”"},{"book":"लूक","chapter":"4","verse":"5","text":"मग सैतान त्यास उंच जागेवर घेऊन गेला आणि एका क्षणांत जगातील सर्व राज्ये त्यास दाखविली."},{"book":"लूक","chapter":"4","verse":"6","text":"सैतान त्यास म्हणाला, “मी तुला या सर्व राज्याचे अधिकार व वैभव देईन कारण ते मला दिलेले आहे आणि मी माझ्या मर्जीनुसार ते देऊ शकतो."},{"book":"लूक","chapter":"4","verse":"7","text":"म्हणून जर तू मला नमन करशील आणि माझी उपासना करशील तर हे सर्व तुझे होईल.”"},{"book":"लूक","chapter":"4","verse":"8","text":"येशूने उत्तर दिले, “पवित्र शास्त्रात असे लिहिले आहे. प्रभू तुझा देव याचीच उपासना कर आणि केवळ त्याचीच सेवा कर.”"},{"book":"लूक","chapter":"4","verse":"9","text":"नंतर सैतानाने येशूला यरूशलेम शहरास नेले आणि परमेश्वराच्या भवनाच्या टोकावर त्यास उभे केले आणि तो त्यास म्हणाला, “जर तू देवाचा पुत्र आहेस तर येथून खाली उडी मार!"},{"book":"लूक","chapter":"4","verse":"10","text":"शास्त्रात असे लिहिले आहे की,"},{"book":"लूक","chapter":"4","verse":"11","text":"आणि तुझा पाय दगडावर आपटू नये"},{"book":"लूक","chapter":"4","verse":"12","text":"येशूने उत्तर दिले, “पवित्र शास्त्रात असेही म्हणले आहे; तुझा देव परमेश्वर याची परीक्षा पाहू नकोस.”"},{"book":"लूक","chapter":"4","verse":"13","text":"म्हणून सैतानाने प्रत्येक प्रकारे परीक्षा घेण्याचे संपविल्यावर योग्य वेळ येईपर्यंत तो येशूला सोडून गेला."},{"book":"लूक","chapter":"4","verse":"14","text":"मग पवित्र आत्म्याच्या सामर्थ्याने येशू गालील प्रांतास परतला आणि त्याच्याविषयीची बातमी सगळीकडे पसरली."},{"book":"लूक","chapter":"4","verse":"15","text":"त्याने त्यांच्या सभास्थानात शिकविले आणि सर्वांनी त्याची स्तुती केली."},{"book":"लूक","chapter":"4","verse":"16","text":"मग जेथे तो लहानाचा मोठा झाला होता त्या नासरेथांत तो आला आणि शब्बाथ दिवशी त्यांच्या प्रथेप्रमाणे सभास्थानात जाऊन ग्रंथ वाचण्यासाठी उभा राहिला,"},{"book":"लूक","chapter":"4","verse":"17","text":"आणि यशया संदेष्ट्याचा ग्रंथपट त्यास देण्यात आला. त्याने ते पुस्तक उघडले आणि जो भाग शोधून काढला, त्याठिकाणी असे लिहिले आहे,"},{"book":"लूक","chapter":"4","verse":"18","text":"“प्रभूचा आत्मा मजवर आला आहे,"},{"book":"लूक","chapter":"4","verse":"19","text":"आणि प्रभूच्या कृपेच्या वर्षाची घोषणा करण्यासाठी"},{"book":"लूक","chapter":"4","verse":"20","text":"मग त्याने ग्रंथपट बंद करून सभास्थानाच्या सेवकाला परत करून तो खाली बसला. सभास्थानातील प्रत्येकजण त्याच्याकडे रोखून पाहत होता."},{"book":"लूक","chapter":"4","verse":"21","text":"त्याने त्यांच्याशी बोलण्यास सुरुवात केली की, “तुमच्या ऐकण्यामुळे आज हा शास्त्रलेख पूर्ण झाला आहे.”"},{"book":"लूक","chapter":"4","verse":"22","text":"तेव्हा सर्व लोक त्याच्याविषयी साक्ष देऊ लागले आणि त्याच्या मुखातून येणाऱ्या कृपेच्या शब्दांबद्दल ते आश्चर्यचकित झाले आणि ते म्हणाले, हा योसेफाचाच मुलगा नव्हे काय?"},{"book":"लूक","chapter":"4","verse":"23","text":"येशू त्यांना म्हणाला, “नक्कीच, तुम्ही मलाही म्हण लागू कराल; हे वैद्या, तू स्वतःलाच बरे कर. कफर्णहूमात ज्या गोष्टी तू केल्याचे आम्ही ऐकले त्या गोष्टी तुझ्या स्वतःच्या गावातसुद्धा कर.” मग तो पुढे म्हणाला,"},{"book":"लूक","chapter":"4","verse":"24","text":"“मी तुम्हास खरे सांगतो, कोणीही संदेष्टा त्याच्या स्वतःच्या नगरात स्वीकारला जात नाही."},{"book":"लूक","chapter":"4","verse":"25","text":"मी तुम्हास खरे सांगतो, इस्राएलात एलीयाच्या काळात पुष्कळ विधवा होत्या, जेव्हा साडेतीन वर्षापर्यंत आकाशातून पाऊस पडला नाही आणि सर्व प्रदेशात मोठा दुष्काळ पडला होता."},{"book":"लूक","chapter":"4","verse":"26","text":"तरीही एलीयाला इतर कोणत्याही विधवेकडे पाठविण्यात आले नाही. त्यास सिदोन प्रांतातील सारफथ येथील विधवेकडेच पाठविण्यात आले."},{"book":"लूक","chapter":"4","verse":"27","text":"अलीशा संदेष्ट्याच्या वेळेस इस्राएलात अनेक कुष्ठरोगी होते परंतु त्यापैकी कोणीही शुद्ध झाला नाही. केवळ सूरीया येथील नामान कुष्ठरोग्यालाच शुद्ध करण्यात आले होते.”"},{"book":"लूक","chapter":"4","verse":"28","text":"हे एकूण सभास्थानातील सर्व लोक संतापले."},{"book":"लूक","chapter":"4","verse":"29","text":"ते लोक उठले आणि त्यांनी येशूला शहराबाहेर घालवून दिले आणि ज्या टेकडीवर त्यांचे गाव वसले होते, त्या कड्यावरून त्यास लोटून देण्यास तेथवर नेले."},{"book":"लूक","chapter":"4","verse":"30","text":"परंतु तो त्यांच्यातून निघून आपल्या वाटेने गेला."},{"book":"लूक","chapter":"4","verse":"31","text":"नंतर तो गालील प्रांतातील कफर्णहूम गावी गेला. तो शब्बाथ दिवशी सभास्थानात त्यास शिक्षण देत होता."},{"book":"लूक","chapter":"4","verse":"32","text":"ते त्याच्या शिकवणीने आश्चर्यचकित झाले, कारण त्याचे बोलणे अधिकारयुक्त असे."},{"book":"लूक","chapter":"4","verse":"33","text":"त्यादिवशी सभास्थानात, अशुद्ध आत्मा लागलेला एक मनुष्य होता आणि तो मोठ्याने ओरडून म्हणाला,"},{"book":"लूक","chapter":"4","verse":"34","text":"हे नासरेथकर येशू, तू आमच्यामध्ये का पडतोस? तू आमचा नाश करण्यासाठी आला आहेस काय? तू कोण आहेस हे मला माहीत आहे! देवाचा पवित्र! तो तूच आहेस."},{"book":"लूक","chapter":"4","verse":"35","text":"येशूने त्यास धमकावून म्हटले, “शांत राहा आणि त्याच्यातून नीघ!” तेव्हा त्या अशुद्ध आत्म्याने त्या मनुष्यास जमिनीवर खाली पाडले व त्या मनुष्यास काहीही इजा न करता तो त्याच्यातून बाहेर निघाला."},{"book":"लूक","chapter":"4","verse":"36","text":"तेव्हा सर्वजण आश्चर्यचकित झाले व एकमेकांशी बोलू लागले, हे कोणत्या प्रकारचे शब्द आहेत? अधिकाराने आणि सामर्थ्याने तो अशुद्ध आत्म्याना देखील आज्ञा करतो व ते बाहेर येतात."},{"book":"लूक","chapter":"4","verse":"37","text":"अशाप्रकारे त्याच्याविषयीची किर्ती चहुकडील प्रदेशात पसरत गेली."},{"book":"लूक","chapter":"4","verse":"38","text":"येशू सभास्थानातून निघून शिमोनाच्या घरी गेला. शिमोनाची सासू तापाने आजारी होती. त्यांनी तिला बरे करण्याविषयी त्यास विनंती केली."},{"book":"लूक","chapter":"4","verse":"39","text":"येशू तिच्याजवळ उभा राहिला व त्याने तापाला धमकावले आणि तिच्यातून ताप निघाला. ताबडतोब उठून ती त्यांची सेवा करू लागली."},{"book":"लूक","chapter":"4","verse":"40","text":"सूर्य मावळत असतांना, निरनिराळ्या रोगांनी आजारी असलेल्या सर्व मनुष्यांना त्याच्याकडे आणले. त्याने प्रत्येकाच्या डोक्यावर हात ठेवून त्यांना बरे केले."},{"book":"लूक","chapter":"4","verse":"41","text":"कित्येकांमधून अशुद्ध आत्मे बाहेर आले. ते अशुद्ध आत्मे ओरडत होते आणि म्हणत होते, तू देवाचा पुत्र आहेस. परंतु तो ख्रिस्त आहे हे त्यांना माहिती असल्याने त्याने त्यांना दटावले व काही बोलू दिले नाही."},{"book":"लूक","chapter":"4","verse":"42","text":"दिवस उगवताच, तो एकांत स्थळी गेला. पण लोक त्यास शोधत होते. तो जेथे होता तेथे ते लगेच आले आणि त्यांच्यातून त्याने निघून जाऊ नये म्हणून त्यांनी प्रयत्न केले."},{"book":"लूक","chapter":"4","verse":"43","text":"परंतु तो त्यांना म्हणाला, “देवाच्या राज्याची सुवार्ता मला इतर गावांमध्येही सांगितली पाहिजे कारण याच कारणासाठी मला पाठवले आहे.”"},{"book":"लूक","chapter":"4","verse":"44","text":"मग तो संपूर्ण यहूदीया प्रांतातील सभास्थानामध्ये उपदेश करीत गेला."}]}