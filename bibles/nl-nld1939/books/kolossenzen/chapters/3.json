{"data":[{"book":"Kolossenzen","chapter":"3","verse":"1","text":"Zo gij dan met Christus verrezen zijt, zoekt dan ook naar wat hierboven is: waar Christus is, gezeten aan Gods rechterhand."},{"book":"Kolossenzen","chapter":"3","verse":"2","text":"Weest bedacht op wat daarboven is, en niet op het aardse."},{"book":"Kolossenzen","chapter":"3","verse":"3","text":"Want gij zijt dood, en uw leven is met Christus verborgen in God."},{"book":"Kolossenzen","chapter":"3","verse":"4","text":"Maar wanneer Christus, ons leven, wordt geopenbaard, dan zult ook gij geopenbaard worden in glorie, tezamen met Hem."},{"book":"Kolossenzen","chapter":"3","verse":"5","text":"Doodt dan wat aards is in uw leden: ontucht, onreinheid, drift, boze begeerte en hebzucht, welke ten slotte afgoderij is;"},{"book":"Kolossenzen","chapter":"3","verse":"6","text":"door dit alles komt Gods toorn."},{"book":"Kolossenzen","chapter":"3","verse":"7","text":"Zeker, dit alles hebt gij vroeger gedaan, toen gij daarin hebt geleefd."},{"book":"Kolossenzen","chapter":"3","verse":"8","text":"Maar thans moet ook gij dit alles afleggen: toorn, gramschap, boosheid, laster, oneerbare taal uit uw mond;"},{"book":"Kolossenzen","chapter":"3","verse":"9","text":"bedriegt elkander niet. Want gij hebt den ouden mens afgelegd met zijn practijken,"},{"book":"Kolossenzen","chapter":"3","verse":"10","text":"en aangetrokken den nieuwen mens, die tot beter inzicht vernieuwd is naar het beeld van zijn Schepper."},{"book":"Kolossenzen","chapter":"3","verse":"11","text":"Zó is er geen Griek meer of Jood, geen besnedene of onbesnedene, geen barbaar en geen Scyt, geen slaaf en geen vrije; maar Christus is alles in allen."},{"book":"Kolossenzen","chapter":"3","verse":"12","text":"Bekleedt u dan, als Gods uitverkoren heiligen en geliefden, met innige barmhartigheid, met goedheid, ootmoed, zachtheid en lankmoedigheid."},{"book":"Kolossenzen","chapter":"3","verse":"13","text":"Weest verdraagzaam jegens elkander en vergeeft elkander, als gij over elkaar hebt te klagen; zoals de Heer ú heeft vergeven, zo moet ook gij het doen."},{"book":"Kolossenzen","chapter":"3","verse":"14","text":"Trekt over dit alles de liefde aan, die de band is der volmaaktheid."},{"book":"Kolossenzen","chapter":"3","verse":"15","text":"In uw harten heerse ook de vrede van Christus; want daartoe zijt gij tot één lichaam geroepen. Weest dankbaar bovendien!"},{"book":"Kolossenzen","chapter":"3","verse":"16","text":"Moge Christus’ woord in u wonen in rijke overvloed! Leert en vermaant elkander met allerlei wijsheid! Looft God in uw harten op lieflijke wijze, met psalmen, gezangen en geestelijke liederen."},{"book":"Kolossenzen","chapter":"3","verse":"17","text":"En al wat gij doet, door woord of door daad, doet het in de naam van Jesus den Heer, en betuigt dan door Hem aan God den Vader uw dank!"},{"book":"Kolossenzen","chapter":"3","verse":"18","text":"Gij vrouwen, weest onderdanig aan uw mannen, zoals het uw plicht is in den Heer."},{"book":"Kolossenzen","chapter":"3","verse":"19","text":"Gij mannen, hebt uw vrouwen lief, en weest niet ongenietbaar jegens haar."},{"book":"Kolossenzen","chapter":"3","verse":"20","text":"Gij kinderen, gehoorzaamt uw ouders in alles; want dit is welgevallig in den Heer."},{"book":"Kolossenzen","chapter":"3","verse":"21","text":"Gij vaders, verbittert uw kinderen niet, opdat ze niet onverschillig gaan worden."},{"book":"Kolossenzen","chapter":"3","verse":"22","text":"Gij slaven, gehoorzaamt uw aardse meesters in alles, niet als ogendienaars, die mensen behagen, maar in eenvoud van hart, uit vrees voor den Heer."},{"book":"Kolossenzen","chapter":"3","verse":"23","text":"Al wat gij doet, doet het van harte, als voor den Heer en niet als voor mensen;"},{"book":"Kolossenzen","chapter":"3","verse":"24","text":"gij weet toch, dat gij van den Heer het erfdeel als loon zult ontvangen. Weest slaven van Christus, den Heer!"},{"book":"Kolossenzen","chapter":"3","verse":"25","text":"Want wie onrecht doet, zal zijn onrecht moeten boeten; er bestaat geen aanzien van personen."}]}