{"data":[{"book":"Wagalatia","chapter":"3","verse":"1","text":"Mweye Wagalatia mwa wabozi! Vino nani yawalogile? Mbuli ya kuwambigwa kwa Yesu Kilisito mumsalaba ilongigwa goya mgameso genu."},{"book":"Wagalatia","chapter":"3","verse":"2","text":"Nolonda kujuwa kinhu kimoja kumwenu, vino mumbokela Loho wa Mulungu mbuli ya kusang'hana vigalonda Malagizo hebu kwa kuhulika Mbuli Inogile na kuitogola?"},{"book":"Wagalatia","chapter":"3","verse":"3","text":"Vino mweye mwa wabozi? Mweye musonga kusang'hana mbuli zose kwa kutazigwa na Loho wa Mulungu, vino sambi molonda kumambukiza kwa udahi wenu wenyego?"},{"book":"Wagalatia","chapter":"3","verse":"4","text":"Vino mbuli zose ziwapatile mugaya bule? Aka, havidahika!"},{"book":"Wagalatia","chapter":"3","verse":"5","text":"Vino Mulungu kowagwaa Loho wake na kutenda unzonza kumwenu kwavija motenda vigalonda Malagizo ga Musa hebu kwavija moihulika Mbuli Inogile na kuitogola?"},{"book":"Wagalatia","chapter":"3","verse":"6","text":"Kamba Maandiko Gang'alile vigolonga mbuli ya Abulahamu, “Kamtamanila Mulungu, nayo Mulungu kamgesa kanoga.”"},{"book":"Wagalatia","chapter":"3","verse":"7","text":"Avo mujuwe kuwa, wanhu wose womtogola Mulungu, awo wao wana too wa Abulahamu."},{"book":"Wagalatia","chapter":"3","verse":"8","text":"Maandiko Gang'alile galagula toka mwaka kuwa Mulungu kowatenda wanhu wa isi zose wanoge mgameso gake kubitila kumtamanila kwao. Avo Maandiko Gang'alile gampetela Abulahamu Mbuli Inogile, “Kubitila gweye Mulungu kowatenda wanhu wa ng'holo zose za mwiisi wamwede.”"},{"book":"Wagalatia","chapter":"3","verse":"9","text":"Avo wanhu wose womtamanila Mulungu womweda hamoja na Abulahamu, yamtamanile Mulungu."},{"book":"Wagalatia","chapter":"3","verse":"10","text":"Lakini wanhu wose wotamanila kugatenda golondigwa na Malagizo, wanhu awo waduiligwa na Mulungu. Kwavija Maandiko Gang'alile golonga, “Munhu yoyose yoleka kugoga kila kinhu chandikigwe mna ikitabu cha Malagizo, munhu ayo kaduiligwa na Mulungu!”"},{"book":"Wagalatia","chapter":"3","verse":"11","text":"Sambi yojuwika goya Malagizo hagadaha kumtenda munhu yanoge mgameso ga Mulungu, kwavija Maandiko Gang'alile golonga, “Munhu yotendigwa kanoga mgameso ga Mulungu kokala kwa kumtamanila Mulungu.”"},{"book":"Wagalatia","chapter":"3","verse":"12","text":"Lakini Malagizo siyo mbuli ya kumtamanila Mulungu, lakini Maandiko Gang'alile golonga, “Munhu yoyose yotenda mbuli zilondeka na Malagizo kokala kwa mbuli zizo.”"},{"book":"Wagalatia","chapter":"3","verse":"13","text":"Kilisito katukombola mna ukuduiligwa na Malagizo, kwa kuduiligwa mbuli ya tweye, kwavija Maandiko Gang'alile golonga, “Munhu yoyose lukuli lwake lunanikigwe mumbiki kaduiligwa.”"},{"book":"Wagalatia","chapter":"3","verse":"14","text":"Mbuli ino itendeka muladi vinhu vinogile, vija Mulungu viyailagane na Abulahamu wagweleligwe wanhu haweli Wayahudi kubitila Yesu Kilisito, avo kwa kumtamanila Mulungu tobokela Loho Yang'alile iyalongile Mulungu."},{"book":"Wagalatia","chapter":"3","verse":"15","text":"Ndugu zangu, nolonda nilonge vinhu viigalile na vinhu vootenda wanhu siku zose. Wanhu wabili wahaitogolela mbuli na kwika kilaguso cha kuilagana, kuduhu munhu yodaha kusegeza hebu kwengeza kinhu."},{"book":"Wagalatia","chapter":"3","verse":"16","text":"Avo kija kiyalongile Mulungu kagweleligwa Abulahamu na munhu yaleleke mulukolo lwa mwanage Abulahamu. Maandiko Gang'alile hagalonga, “Wanhu waleleke,” fambulo jake wanhu wengi, lakini golonga, “Munhu yaleleke,” fambulo jake munhu imoja, nayo ayo Kilisito."},{"book":"Wagalatia","chapter":"3","verse":"17","text":"Niye nolonga vino, Mulungu kailagana na Abulahamu na kalonga kotenda kiyailagane nayo. Malagizo ga Musa gagaligwe miyaka magana mane na malongo madatu kumwande hagadaha kudisegeza lagano. Avo hagadaha kusegeza kija kiyalongile Mulungu."},{"book":"Wagalatia","chapter":"3","verse":"18","text":"Kwavija kamba nhuza ya Mulungu yotamanila Malagizo, baho haidaha kutamanila kija kiyalongile Mulungu. Lakini, mbuli ya kija kiyalongile, Mulungu kamgwaa nhunza Abulahamu."},{"book":"Wagalatia","chapter":"3","verse":"19","text":"Vino kilamuso cha Malagizo choni? Gongezigwa muladi kulagusa zilihi azo nzambi, Malagizo gokala mbaka kwiza kwa munhu yaleleke mulukolo lwa mwanage Abulahamu, ayuja yalongigwe mna idilagano. Malagizo gagaligwa na wasenga wa kuulanga kubitila ija yogala kuilumba."},{"book":"Wagalatia","chapter":"3","verse":"20","text":"Munhu yowatenda wanhu wailumbe halondeka kamba mbuli yenyego ya munhu imoja, lakini Mulungu imoja."},{"book":"Wagalatia","chapter":"3","verse":"21","text":"Vino ino yofambula kuwa Malagizo ga Musa hagailumba na kija kiyalongile Mulungu? Aka, haili vivo! Kwavija kamba wanhu wabokela Malagizo godaha kugala ugima, baho munhu yoyose kodaha kutendigwa yanoge mgameso ga Mulungu kwa kugagoga Malagizo."},{"book":"Wagalatia","chapter":"3","verse":"22","text":"Lakini Maandiko Gang'alile golonga kuwa wanhu wose wa mwiisi wotawaligwa na nzambi, na nhunza iyalongile Mulungu kwa kumtamanila Yesu Kilisito, wogoleligwa wanhu waja womtogola."},{"book":"Wagalatia","chapter":"3","verse":"23","text":"Lakini kipindi cha kumtamanila Mulungu vikikalile hakinavika, Malagizo gakala gatufungile mbaka kipindi cha kumtamanila Mulungu vikigubuligwe."},{"book":"Wagalatia","chapter":"3","verse":"24","text":"Avo Malagizo gatulongoza mbaka viyezile Kilisito, muladi kwa kumtamanila kwetu Mulungu yatutende tunoge mgameso gake."},{"book":"Wagalatia","chapter":"3","verse":"25","text":"Lakini kipindi cha kumtamanila Mulungu kivika, avo Malagizo hagatulongoza kabili."},{"book":"Wagalatia","chapter":"3","verse":"26","text":"Kwa kumtamanila Yesu Kilisito mweye mose mwa wana wa Mulungu."},{"book":"Wagalatia","chapter":"3","verse":"27","text":"Mweye mose mubatizigwe kwa kuilumba na Kilisito, na sambi mumvala Kilisito mwenyego."},{"book":"Wagalatia","chapter":"3","verse":"28","text":"Avo kwa kuilumba na Yesu Kilisito wanhu wose kuduhu kuibagula. Kuduhu Wayahudi na Wagiliki, kuduhu watumwa na wanhu wakomboligwe, kuduhu wambigalo na watwanzi, wose kinhu kimoja."},{"book":"Wagalatia","chapter":"3","verse":"29","text":"Kamba mweye mwa wanhu wa Kilisito, baho mwa wanhu wa lukolo lwa Abulahamu, na mubokela kija kiyalongile Mulungu."}]}