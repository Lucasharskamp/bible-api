{"data":[{"book":"Vafilipi","chapter":"2","verse":"1","text":"Wu, wumi winu mu Kilisitu gakuvapela makakala? Wu, uganu waki ukuvapolesa mitima? Wu, muvi na umonga na Mpungu Msopi na kuhengelana lipyana na kutangatilana mwavene?"},{"book":"Vafilipi","chapter":"2","verse":"2","text":"Kangi mumemesa luheku lwangu ndava nivii na liholo limonga na uganu umonga na mtima umonga na chila chenikuchilonda chimonga."},{"book":"Vafilipi","chapter":"2","verse":"3","text":"Mkoto kuhenga lijambu loloha kwa mhutanu amala kumeka, nambu kwa ungolongondi mwavene kila mundu amlola muyaki kuvya wabwina kuliku mwene."},{"book":"Vafilipi","chapter":"2","verse":"4","text":"Kila mmonga akotoka kulonda mambu gegakumhekesa mwene ndu nambu alonda mambu gakuvaganisa vandu vangi."},{"book":"Vafilipi","chapter":"2","verse":"5","text":"Ndi mumitima yinu mvyai na mtima wuwowo yilayila yeavili nayu Kilisitu Yesu."},{"book":"Vafilipi","chapter":"2","verse":"6","text":"Pamonga mwene avili cheavili Chapanga"},{"book":"Vafilipi","chapter":"2","verse":"7","text":"Nambu mukugana kwaki mwene agalekili goha genago,"},{"book":"Vafilipi","chapter":"2","verse":"8","text":"Ajingologwisi na kuyidakila mbaka kufwa"},{"book":"Vafilipi","chapter":"2","verse":"9","text":"Ndava yeniyo Chapanga amkwihili neju mbaka kunani neju,"},{"book":"Vafilipi","chapter":"2","verse":"10","text":"muni muutopesa wa liina la Yesu,"},{"book":"Vafilipi","chapter":"2","verse":"11","text":"na kila mundu ajova hotohoto kuvya Yesu Kilisitu ndi ukulu,"},{"book":"Vafilipi","chapter":"2","verse":"12","text":"Vankozi vangu, panakavili na nyenye mwaniyidakili magono goha, na hinu penivii kutali na nyenye muyendelela kuhenga matendu ago. Gegilandana na usangula winu kwa kuvagaya na kuyogopa mbaka usangula winu pewikamilika."},{"book":"Vafilipi","chapter":"2","verse":"13","text":"Muni Chapanga ndi mweihenga lihengu mugati yinu, na kuvapela mnogo wa kugana kugakita mambu geakugagana mwene."},{"book":"Vafilipi","chapter":"2","verse":"14","text":"Muhenga kila chindu changali kung'ung'uta amala mhutanu,"},{"book":"Vafilipi","chapter":"2","verse":"15","text":"muni muvya vana va chakaka va Chapanga changabuda, mwemtama pamulima uwu uhakau na vandu vevakumbudila Chapanga. Mwiganikiwa kung'asima pagati yavi ngati cheying'asima ndondo kunani kulihundi,"},{"book":"Vafilipi","chapter":"2","verse":"16","text":"kuni mukamulila malovi gegileta wumi. Muni nivya na chindu cha kumekela mu ligono lila la kuwuya Kilisitu ndava yati yilolekana hotohoto kuvya makakala gangu na lihengu langu vyayagili lepi waka."},{"book":"Vafilipi","chapter":"2","verse":"17","text":"Sadika yinu kwa Bambu na lihengu linu ndi ngati luteta lweluwusiwa kwa Bambu. Na ngasi yangu yiyitiwayi na luteta lwenulo, genago gakahumila yati niheka pamonga na mwavoha nyenye."},{"book":"Vafilipi","chapter":"2","verse":"18","text":"Mewawa nyenye mvya na luheku, yikuvagana kuheka pamonga na nene muluheku lwinu."},{"book":"Vafilipi","chapter":"2","verse":"19","text":"Hinu Bambu Yesu nihuvalila kumtuma Timoti kwinu, muni anikangamalisa mtima peniyuwana malovi gavi chemwiyendelela"},{"book":"Vafilipi","chapter":"2","verse":"20","text":"Nivii lepi na mundu yungi ngati Timoti mweakuvahololela kwa mtima woha ngati mwene."},{"book":"Vafilipi","chapter":"2","verse":"21","text":"Vangi vilola mambu gavi vene kuliku kulola mambu ga Yesu Kilisitu."},{"book":"Vafilipi","chapter":"2","verse":"22","text":"Mwavene mumanyili kuvya Timoti cheajilangisi kuvya ihotola, mwene na nene, ndi ngati mwana na dadi tihengili lihengu pamonga nayu kukokosa Lilovi la Bwina."},{"book":"Vafilipi","chapter":"2","verse":"23","text":"Hinu nihuvalila kumtuma kwinu bahapo penimanya gala gegakunikolela kuni kuchifungu."},{"book":"Vafilipi","chapter":"2","verse":"24","text":"Nene namwene nimhuvalila Bambu kubwela kwinu magono gagaga."},{"book":"Vafilipi","chapter":"2","verse":"25","text":"Niwene chabwina kumtuma kwinu mlongo wangu Epafloditi, muhenga lihengu muyangu na linjolinjoli muyangu. Mwenuyo ndi mjumbi winu mwemwamtumili anitangatila gala genigana."},{"book":"Vafilipi","chapter":"2","verse":"26","text":"Ana mnogo uvaha wa kuvalola mwavoha nyenye, na aviniswi mtima neju ndava nyenye muyuwini kuvya avi mtamu."},{"book":"Vafilipi","chapter":"2","verse":"27","text":"Ena, alwalili hati papipi na kufwa. Nambu Chapanga amhengili lipyana, lepi mwene, nambu mewa na nene muni nikotoka kuvya na mvinisu."},{"book":"Vafilipi","chapter":"2","verse":"28","text":"Hinu nigana neju kumtuma kwinu, muni pamukumlola mpata kuheka kavili, na ungolongondi wangu uniwuka."},{"book":"Vafilipi","chapter":"2","verse":"29","text":"Ndi mumpokela kwa luheku ndava mwenuyo ndi mlongo muliina la Bambu. Yikuvagana kuvatopesa vandu vevavi ngati mwene,"},{"book":"Vafilipi","chapter":"2","verse":"30","text":"ndava mwene avi hati papipi na kufwa ndava ya lihengu la Kilisitu, na kuyoka wumi waki muni ahotola kunitangatila nene mtangatilu wula mwangahotola kunipela nyenye."}]}