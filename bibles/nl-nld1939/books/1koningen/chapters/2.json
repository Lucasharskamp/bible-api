{"data":[{"book":"1 Koningen","chapter":"2","verse":"1","text":"Toen Davids einde naderde, gaf hij zijn zoon Salomon deze vermaningen:"},{"book":"1 Koningen","chapter":"2","verse":"2","text":"Ik ga de weg van al wat leeft. Wees sterk, en toon u een man!"},{"book":"1 Koningen","chapter":"2","verse":"3","text":"Let op uw plichten jegens Jahweh, uw God; bewandel zijn wegen en onderhoud zijn wetten, geboden, verordeningen en voorschriften, zoals die in de wet van Moses beschreven staan, opdat Hij u voorspoed schenke bij al wat ge doet en waarheen ge ook gaat."},{"book":"1 Koningen","chapter":"2","verse":"4","text":"Dan zal Jahweh het woord gestand doen, dat Hij tot mij gesproken heeft, toen Hij zeide: Wanneer uw zonen acht geven op hun gedrag, en getrouw voor mijn aanschijn wandelen met geheel hun hart en geheel hun ziel, dan zal op Israëls troon nooit een afstammeling van u ontbreken."},{"book":"1 Koningen","chapter":"2","verse":"5","text":"Overigens weet gij zelf, wat Joab, de zoon van Seroeja, mij heeft aangedaan, toen hij de beide veldheren van Israël, Abner, den zoon van Ner, en Amasa, den zoon van Jéter, vermoordde, om oorlogsbloed te wreken in vredestijd, en daardoor de gordel om mijn lenden en de schoenen aan mijn voeten met onschuldig bloed bevlekte."},{"book":"1 Koningen","chapter":"2","verse":"6","text":"Handel naar uw wijsheid en laat zijn grijze haren niet in vrede ten grave dalen."},{"book":"1 Koningen","chapter":"2","verse":"7","text":"Voor de zonen van Barzillai uit Gilad moet ge goed zijn. Laat ze tot uw disgenoten behoren; ze hebben ook mij geholpen, toen ik voor uw broer Absalom vluchtte."},{"book":"1 Koningen","chapter":"2","verse":"8","text":"Dan hebt ge nog den Benjamiet Sjimi, den zoon van Gera uit Bachoerim. Hij heeft mij op onbeschaamde wijze vervloekt, toen ik naar Machanáim ging. Toen hij mij bij de Jordaan tegemoet kwam, heb ik hem bij Jahweh gezworen, dat ik hem niet met het zwaard zou doden,"},{"book":"1 Koningen","chapter":"2","verse":"9","text":"maar gij moogt hem niet onbestraft laten. Want ge zijt een wijs man en zult dus wel weten, wat u te doen staat, om zijn grijze haren bebloed naar het dodenrijk te zenden."},{"book":"1 Koningen","chapter":"2","verse":"10","text":"Toen ging David te ruste bij zijn vaderen en werd in de Davidstad begraven."},{"book":"1 Koningen","chapter":"2","verse":"11","text":"De tijd, die David over Israël geregeerd heeft, bedroeg veertig jaren; zeven jaren regeerde hij te Hebron, en drie en dertig te Jerusalem."},{"book":"1 Koningen","chapter":"2","verse":"12","text":"En Salomon besteeg de troon van zijn vader David, en zijn koningschap bleef onbetwist."},{"book":"1 Koningen","chapter":"2","verse":"13","text":"Eens kwam Adoni-ja, de zoon van Chaggit, bij Bat-Sjéba, de moeder van Salomon. Zij vroeg hem: Komt ge als vriend? Hij antwoordde: Ja."},{"book":"1 Koningen","chapter":"2","verse":"14","text":"En hij vervolgde: Ik zou u wel eens willen spreken. Ze zeide: Spreek."},{"book":"1 Koningen","chapter":"2","verse":"15","text":"En hij sprak: Gij weet, dat het koningschap mij toekwam, en dat heel Israël mij als den toekomstigen koning beschouwde; maar het koningschap is buiten verwachting mijn broer ten deel gevallen, omdat Jahweh het voor hem had bestemd."},{"book":"1 Koningen","chapter":"2","verse":"16","text":"Nu heb ik u echter een verzoek te doen; wijs mij niet af. Ze antwoordde hem: Spreek."},{"book":"1 Koningen","chapter":"2","verse":"17","text":"En hij sprak: Zeg aan koning Salomon, dat hij mij Abisjag van Sjoenem tot vrouw geeft; u zal hij dat niet weigeren."},{"book":"1 Koningen","chapter":"2","verse":"18","text":"En Bat-Sjéba zei: Goed; ik zal voor u met den koning spreken."},{"book":"1 Koningen","chapter":"2","verse":"19","text":"Toen nu Bat-Sjéba bij koning Salomon kwam, om hem over Adoni-ja te spreken. stond de koning op, liep haar tegemoet en wierp zich voor haar neer; daarna ging hij op zijn troon zitten, en liet voor de koningin-moeder een zetel plaatsen; deze zette zich aan zijn rechterhand."},{"book":"1 Koningen","chapter":"2","verse":"20","text":"Nu sprak zij: Ik heb u een klein verzoek te doen; wijs me niet af. De koning antwoordde: Vraag maar moeder, want u weiger ik niets."},{"book":"1 Koningen","chapter":"2","verse":"21","text":"Toen sprak zij: Geef Abisjag van Sjoenem aan uw broer Adoni-ja tot vrouw."},{"book":"1 Koningen","chapter":"2","verse":"22","text":"Maar koning Salomon antwoordde zijn moeder: Hoe kunt ge Abisjag van Sjoenem voor Adoni-ja vragen? Vraag liever het koningschap voor hem; hij is toch mijn oudere broer, en de priester Ebjatar en Joab, de zoon van Seroeja, houden het met hem."},{"book":"1 Koningen","chapter":"2","verse":"23","text":"En koning Salomon zwoer bij Jahweh: Zo mag God met mij doen en nog erger, als Adoni-ja dit niet met de dood bekoopt."},{"book":"1 Koningen","chapter":"2","verse":"24","text":"Zo waar Jahweh leeft, die mij aangesteld en op de troon van mijn vader David geplaatst heeft, en mij een huis heeft gesticht, zoals Hij beloofd had; vandaag nog zal Adoni-jáhoe sterven."},{"book":"1 Koningen","chapter":"2","verse":"25","text":"Daarop beval koning Salomon Benajáhoe, den zoon van Jehojada, hem neer te stoten. Zo stierf hij."},{"book":"1 Koningen","chapter":"2","verse":"26","text":"Tot den priester Ebjatar zei de koning: Ga naar uw landgoed te Anatot; want al zijt ge de dood schuldig, toch zal ik u thans nog niet doen sterven, omdat gij de ark van Jahweh voor mijn vader David gedragen en al het leed van mijn vader gedeeld hebt."},{"book":"1 Koningen","chapter":"2","verse":"27","text":"Zo verdreef Salomon Ebjatar uit Jahweh’s priesterschap, opdat vervuld zou worden, wat Jahweh te Sjilo over het huis van Heli gezegd had."},{"book":"1 Koningen","chapter":"2","verse":"28","text":"Toen Joab dit alles hoorde, vluchtte hij naar de tent van Jahweh en greep de hoornen van het altaar; want Joab had partij gekozen voor Adoni-ja, hoewel hij het voor Absalom niet had gedaan."},{"book":"1 Koningen","chapter":"2","verse":"29","text":"Nu berichtte men aan koning Salomon, dat Joab naar de tent van Jahweh was gevlucht, en bij het altaar stond. Daarom zond Salomon Benajáhoe, den zoon van Jehojada, er heen met de opdracht: Ga en stoot hem neer."},{"book":"1 Koningen","chapter":"2","verse":"30","text":"Benajáhoe kwam bij de tent van Jahweh en zei tot Joab: De koning beveelt u, naar buiten te komen. Maar deze antwoordde: Neen, want hier wil ik sterven. Benajáhoe bracht dit antwoord aan den koning over en zeide: Zo en zo heeft Joab gesproken en mij geantwoord."},{"book":"1 Koningen","chapter":"2","verse":"31","text":"Toen beval hem de koning: Doe zoals hij gezegd heeft; sla hem neer en begraaf hem. Zo zult ge het onschuldige bloed, dat Joab vergoten heeft, van mij en het huis mijns vaders wegnemen,"},{"book":"1 Koningen","chapter":"2","verse":"32","text":"en zal Jahweh zijn bloed op zijn eigen hoofd doen neerkomen, omdat hij twee mannen, eerlijker en beter dan hij, heeft neergeslagen en buiten weten van mijn vader David met het zwaard heeft vermoord: Abner, den zoon van Ner, den legeroverste van Israël, en Amasa, den zoon van Jéter, den legeroverste van Juda."},{"book":"1 Koningen","chapter":"2","verse":"33","text":"Zo zal hun bloed voor altijd neerkomen op het hoofd van Joab en zijn nakomelingen; maar met David en zijn nakomelingen, zijn huis en zijn troon, zal het heil van Jahweh in eeuwigheid zijn!"},{"book":"1 Koningen","chapter":"2","verse":"34","text":"Toen ging Benajáhoe, de zoon van Jehojáda, heen, sloeg Joab neer en doodde hem; hij werd in zijn huis in de woestijn begraven."},{"book":"1 Koningen","chapter":"2","verse":"35","text":"En de koning stelde Benajáhoe, den zoon van Jehojada, in Joabs plaats over het leger aan, en den priester Sadok in de plaats van Ebjatar."},{"book":"1 Koningen","chapter":"2","verse":"36","text":"Nu ontbood de koning Sjimi, en zeide hem: Bouw u een huis te Jerusalem en vestig u daar; gij moogt de stad volstrekt niet uitgaan, waarheen dan ook."},{"book":"1 Koningen","chapter":"2","verse":"37","text":"Want wanneer gij de stad verlaat, al was het maar even over het Kedrondal, dan kunt ge er zeker van zijn, dat ge sterven zult, en dan komt uw bloed op uw eigen hoofd neer."},{"book":"1 Koningen","chapter":"2","verse":"38","text":"Sjimi zei tot den koning: Goed; wat mijn heer en koning bevolen heeft, zal uw dienaar doen. En Sjimi bleef geruime tijd te Jerusalem wonen."},{"book":"1 Koningen","chapter":"2","verse":"39","text":"Maar na verloop van drie jaar vluchtten eens twee slaven van Sjimi naar Akisj, den zoon van Maäka, den koning van Gat. Toen Sjimi het bericht ontving, dat zijn slaven zich in Gat bevonden,"},{"book":"1 Koningen","chapter":"2","verse":"40","text":"stond hij op, zadelde zijn ezel en begaf zich naar Akisj te Gat, om zijn slaven te halen; daarna verliet Sjimi Gat en bracht zijn slaven naar huis terug."},{"book":"1 Koningen","chapter":"2","verse":"41","text":"Maar toen Salomon vernomen had, dat Sjimi uit Jerusalem naar Gat gegaan en weer teruggekeerd was,"},{"book":"1 Koningen","chapter":"2","verse":"42","text":"ontbood hij hem en zeide: Heb ik niet bij Jahweh gezworen en u uitdrukkelijk gewaarschuwd: Wanneer ge Jerusalem verlaat, waarheen dan ook, dan kunt ge er zeker van zijn, dat ge sterven zult? Toen hebt gij gezegd: Goed; ik heb het gehoord."},{"book":"1 Koningen","chapter":"2","verse":"43","text":"Waarom hebt ge u dan niet gestoord aan de eed bij Jahweh en aan het gebod, dat ik u gegeven heb?"},{"book":"1 Koningen","chapter":"2","verse":"44","text":"En de koning vervolgde tot Sjimi: Gij kent zelf al het kwaad, dat uw geweten u ten aanzien van mijn vader David verwijt. Jahweh doet uw boosheid op uw eigen hoofd neerkomen;"},{"book":"1 Koningen","chapter":"2","verse":"45","text":"maar koning Salomon zal gezegend zijn, en Davids troon vast staan voor Jahweh’s aanschijn in eeuwigheid!"},{"book":"1 Koningen","chapter":"2","verse":"46","text":"Daarop beval de koning Benajáhoe, den zoon van Jehojada, hem buiten neer te slaan. Zo stierf hij. Nadat de koninklijke macht in de hand van Salomon verzekerd was,"}]}