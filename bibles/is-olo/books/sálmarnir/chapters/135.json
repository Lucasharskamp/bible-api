{"data":[{"book":"Sálmarnir","chapter":"135","verse":"1-2","text":"Hallelúja! Lýður Drottins lofi hann í forgörðum musteris hans."},{"book":"Sálmarnir","chapter":"135","verse":"3","text":"Lofið Drottin því að hann er góður, vegsamið hans dýrlega nafn."},{"book":"Sálmarnir","chapter":"135","verse":"4","text":"Því að Drottinn hefur kosið Ísrael sér að eignarlýð."},{"book":"Sálmarnir","chapter":"135","verse":"5","text":"Ég þekki mikilleik Drottins – að hann er öllum guðum æðri."},{"book":"Sálmarnir","chapter":"135","verse":"6","text":"Það sem honum þóknast, það gerir hann á himni, á jörðu og einnig í hafdjúpunum!"},{"book":"Sálmarnir","chapter":"135","verse":"7","text":"Hann lætur skýin stíga upp af jörðinni og eldinguna leiftra svo að rigni; og vindana lætur hann blása úr forðabúrum sínum."},{"book":"Sálmarnir","chapter":"135","verse":"8","text":"Hann laust frumburði Egyptalands, bæði menn og dýr."},{"book":"Sálmarnir","chapter":"135","verse":"9","text":"Undur og tákn gerði hann í augsýn Faraó og þjóna hans."},{"book":"Sálmarnir","chapter":"135","verse":"10","text":"Fjölmennar þjóðir lagði hann að velli, felldi volduga konunga"},{"book":"Sálmarnir","chapter":"135","verse":"11","text":"– Síhon, Amoríta-konung og Óg, konung í Basan og konunga Kanaanslands"},{"book":"Sálmarnir","chapter":"135","verse":"12","text":"og gaf Ísrael lönd þeirra til eilífrar eignar."},{"book":"Sálmarnir","chapter":"135","verse":"13","text":"Ó, Drottinn, nafn þitt varir að eilífu! Frægð Drottins er kunn frá kynslóð til kynslóðar,"},{"book":"Sálmarnir","chapter":"135","verse":"14","text":"því að hann réttir hlut þjóðar sinnar og miskunnar þjónum sínum."},{"book":"Sálmarnir","chapter":"135","verse":"15","text":"Heiðingjarnir tilbiðja skurðgoð úr gulli og silfri, handaverk manna"},{"book":"Sálmarnir","chapter":"135","verse":"16","text":"– mállaus og sjónlaus skurðgoð,"},{"book":"Sálmarnir","chapter":"135","verse":"17","text":"sem hvorki heyra né draga andann."},{"book":"Sálmarnir","chapter":"135","verse":"18","text":"Smiðir þeirra líkjast þeim og þeir sem tilbiðja þau."},{"book":"Sálmarnir","chapter":"135","verse":"19","text":"Ísrael, lofa þú Drottin! Æðstuprestar Arons, vegsamið nafn hans,"},{"book":"Sálmarnir","chapter":"135","verse":"20","text":"og einnig þið prestar af Levíætt. Já, lofið nafn hans, öll þið sem treystið honum og óttist hann."},{"book":"Sálmarnir","chapter":"135","verse":"21","text":"Þið íbúar Jerúsalem, lofið Drottin, hann sem býr í Jerúsalem! Hallelúja!"}]}