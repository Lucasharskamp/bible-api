{"data":[{"book":"2 Mojžíšova","chapter":"4","verse":"1","text":"Odpověděl pak Mojžíš, a řekl: Aj, neuvěří mi, ani uposlechnou hlasu mého; nebo řeknou: Neukázalť se tobě Hospodin."},{"book":"2 Mojžíšova","chapter":"4","verse":"2","text":"Tedy řekl jemu Hospodin: Co jest to v ruce tvé? Odpověděl: Hůl."},{"book":"2 Mojžíšova","chapter":"4","verse":"3","text":"I řekl: Vrz ji na zem. I povrhl ji na zem, a obrácena jest v hada; a utíkal Mojžíš před ním."},{"book":"2 Mojžíšova","chapter":"4","verse":"4","text":"Tedy řekl Hospodin Mojžíšovi: Vztáhni ruku svou, a chyť ho za ocas. Kterýžto vztáh ruku svou, chytil jej, a obrácen jest v hůl v rukou jeho."},{"book":"2 Mojžíšova","chapter":"4","verse":"5","text":"Aby věřili, že se ukázal tobě Hospodin, Bůh otců jejich, Bůh Abrahamův, Bůh Izákův a Bůh Jákobův."},{"book":"2 Mojžíšova","chapter":"4","verse":"6","text":"Potom zase řekl jemu Hospodin: Vlož nyní ruku svou za ňadra svá. I vložil ruku svou za ňadra svá; a vyňal ji, a aj, ruka jeho byla malomocná, bílá jako sníh."},{"book":"2 Mojžíšova","chapter":"4","verse":"7","text":"Řekl opět: Vlož ruku svou zase v ňadra svá. Kterýž vložil ruku svou zase v ňadra svá; a vyňal ji z ňader svých, a aj, učiněna jest zase jako jiné tělo jeho."},{"book":"2 Mojžíšova","chapter":"4","verse":"8","text":"I budeť, jestliže neuvěří tobě, a neposlechnou hlasu a znamení prvního, uvěří hlasu a znamení druhému."},{"book":"2 Mojžíšova","chapter":"4","verse":"9","text":"A pakli neuvěří ani těm dvěma znamením, a neuposlechnou hlasu tvého, tedy nabereš vody z řeky, a vyliješ ji na zem; a promění se vody, kteréž vezmeš z řeky, a obrátí se v krev na zemi."},{"book":"2 Mojžíšova","chapter":"4","verse":"10","text":"I řekl Mojžíš Hospodinu: Prosím, Pane, nejsem muž výmluvný, aniž prvé, ani jakž jsi mluvil s služebníkem svým; nebo zpozdilých úst a neohbitého jazyku jsem."},{"book":"2 Mojžíšova","chapter":"4","verse":"11","text":"Jemuž odpověděl Hospodin: Kdo dal ústa člověku? Aneb kdo může učiniti němého, neb hluchého, vidoucího, neb slepého? Zdali ne já Hospodin?"},{"book":"2 Mojžíšova","chapter":"4","verse":"12","text":"Nyní tedy jdi, a já budu v ústech tvých, a naučím tě, co bys mluviti měl."},{"book":"2 Mojžíšova","chapter":"4","verse":"13","text":"I řekl: Slyš mne, Pane, pošli, prosím, toho, kteréhož poslati máš."},{"book":"2 Mojžíšova","chapter":"4","verse":"14","text":"A rozhněvav se velmi Hospodin na Mojžíše, řekl: Zdaliž nemáš Arona bratra svého z pokolení Léví? Vím, že on výmluvný jest; ano aj, sám vyjde v cestu tobě, a vida tebe, radovati se bude v srdci svém."},{"book":"2 Mojžíšova","chapter":"4","verse":"15","text":"Ty mluviti budeš k němu, a vložíš slova v ústa jeho; a já budu v ústech tvých a v ústech jeho, a naučím vás, co byste měli činiti."},{"book":"2 Mojžíšova","chapter":"4","verse":"16","text":"A on mluviti bude za tebe k lidu; a bude tobě on za ústa, a ty budeš jemu za Boha."},{"book":"2 Mojžíšova","chapter":"4","verse":"17","text":"Hůl pak tuto vezmeš v ruku svou, kterouž činiti budeš ta znamení."},{"book":"2 Mojžíšova","chapter":"4","verse":"18","text":"Tedy odšed Mojžíš, navrátil se k Jetrovi tchánu svému, a řekl jemu: Nechť jdu nyní, a navrátím se k bratřím svým, kteříž jsou v Egyptě, a pohledím, jsou-li ještě živi. I řekl Jetro Mojžíšovi: Jdi v pokoji."},{"book":"2 Mojžíšova","chapter":"4","verse":"19","text":"Nebo řekl byl Hospodin Mojžíšovi v zemi Madianské: Jdi, navrať se do Egypta; nebo zemřeli jsou všickni muži, kteříž hledali bezživotí tvého."},{"book":"2 Mojžíšova","chapter":"4","verse":"20","text":"A vzav Mojžíš ženu svou, a syny své, vsadil je na osla, aby se navrátil do země Egyptské; vzal také Mojžíš hůl Boží v ruku svou."},{"book":"2 Mojžíšova","chapter":"4","verse":"21","text":"I řekl Hospodin Mojžíšovi: Když půjdeš a navrátíš se do Egypta, hleď, abys všecky zázraky, kteréž jsem složil v ruce tvé, činil před Faraonem. Jáť pak zatvrdím srdce jeho, aby nepropustil lidu."},{"book":"2 Mojžíšova","chapter":"4","verse":"22","text":"Protož díš Faraonovi: Toto praví Hospodin: Syn můj, prvorozený můj jest Izrael."},{"book":"2 Mojžíšova","chapter":"4","verse":"23","text":"I řekl jsem tobě: Propusť syna mého, ať slouží mi; a nechtěl jsi ho propustiti. Aj, já zabiji syna tvého, prvorozeného tvého."},{"book":"2 Mojžíšova","chapter":"4","verse":"24","text":"I stalo se, když byl Mojžíš na cestě v hospodě, že se obořil na něj Hospodin, a hledal ho usmrtiti."},{"book":"2 Mojžíšova","chapter":"4","verse":"25","text":"Tedy vzala Zefora nůž ostrý, a obřezala neobřízku syna svého, kteroužto vrhla k nohám jeho, řkuci: Zajisté ženich krví jsi mi."},{"book":"2 Mojžíšova","chapter":"4","verse":"26","text":"I nechal ho. Ona pak nazvala ho tehdáž ženichem krví pro obřezání."},{"book":"2 Mojžíšova","chapter":"4","verse":"27","text":"Řekl také Hospodin Aronovi: Jdi vstříc Mojžíšovi na poušť. I šel a potkal se s ním na hoře Boží, a políbil ho."},{"book":"2 Mojžíšova","chapter":"4","verse":"28","text":"A vypravoval Mojžíš Aronovi všecka slova Hospodinova, kterýž ho poslal, i o všech znameních, kteráž přikázal jemu."},{"book":"2 Mojžíšova","chapter":"4","verse":"29","text":"Tedy šel Mojžíš s Aronem, a shromáždili všecky starší synů Izraelských."},{"book":"2 Mojžíšova","chapter":"4","verse":"30","text":"I mluvil Aron všecka slova, kteráž byl mluvil Hospodin k Mojžíšovi, a činil znamení před očima lidu."},{"book":"2 Mojžíšova","chapter":"4","verse":"31","text":"A uvěřil lid, když uslyšeli, že navštívil Hospodin syny Izraelské, a že viděl ssoužení jejich. A sklonivše se, poklonu učinili."}]}