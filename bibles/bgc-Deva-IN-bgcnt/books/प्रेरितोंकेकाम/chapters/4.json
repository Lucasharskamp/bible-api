{"data":[{"book":"प्रेरितों के काम","chapter":"4","verse":"1","text":"जिब वे आदमियाँ तै न्यू कहण लागरे थे, तो याजक अर मन्दर के सरदार अर सदूकी दल के लोग उनपै चढ़ आये।"},{"book":"प्रेरितों के काम","chapter":"4","verse":"2","text":"क्यूँके वे घणे खुन्दक म्ह थे के वे आदमियाँ ताहीं सिखावै थे, अर यीशु का उदाहरण दे-देकै प्रचार करै थे, के परमेसवर मुर्दां नै एक दिन जिन्दा करैगा जिसा उसनै यीशु ताहीं करया।"},{"book":"प्रेरितों के काम","chapter":"4","verse":"3","text":"उननै उन ताहीं बन्दी बणाकै दुसरे दिन तक हवालात म्ह राख्या क्यूँके साँझ होग्यी थी।"},{"book":"प्रेरितों के काम","chapter":"4","verse":"4","text":"पर वचन के सुणण आळा म्ह तै घणाए नै बिश्वास करया, अर उनकी गिणती पाँच हजार माणसां कै करीबन होग्यी थी।"},{"book":"प्रेरितों के काम","chapter":"4","verse":"5","text":"दुसरे दिन इसा होया के उनके सरदार, यहूदी अगुवें, शास्त्री"},{"book":"प्रेरितों के काम","chapter":"4","verse":"6","text":"अर महायाजक हन्ना, कैफा, यूहन्ना, सिकन्दर अर जितने महायाजक के कुण्बे के थे, सारे यरुशलेम नगर म्ह एक जगहां कठ्ठे होए।"},{"book":"प्रेरितों के काम","chapter":"4","verse":"7","text":"वे उन ताहीं बिचाळै खड्या करकै बुझ्झण लाग्गे के थमनै यो काम किसकै सामर्थ तै अर किसकै नाम तै करया सै।"},{"book":"प्रेरितों के काम","chapter":"4","verse":"8","text":"फेर पतरस नै पवित्र आत्मा तै भरकै उनतै कह्या,"},{"book":"प्रेरितों के काम","chapter":"4","verse":"9","text":"“हे माणसां के सरदारो अर यहूदी अगुवों, इस कमजोर माणस गेल्या जो भलाई करी गयी सै, जै आज म्हारै तै उसकै बारै म्ह पूछताछ करी जावै सै, के वो किस ढाळ ठीक होया।”"},{"book":"प्रेरितों के काम","chapter":"4","verse":"10","text":"तो थम सारे अर सारे इस्राएली आदमी जाण लेवै के यीशु मसीह नासरी कै नाम तै जिस ताहीं थमनै क्रूस पै चढ़ाया, अर परमेसवर नै मरे होया म्ह तै जिन्दा करया, यो माणस थारे स्याम्ही भला-चंगा खड्या सै।"},{"book":"प्रेरितों के काम","chapter":"4","verse":"11","text":"यीशु मसीह ए वो पत्थर सै जिस ताहीं थम राजमिस्त्रियाँ नै नकार दिया, अर वो सिरे का पत्थर होग्या।"},{"book":"प्रेरितों के काम","chapter":"4","verse":"12","text":"“यीशु के अलावा किसे दुसरे नाम म्ह उद्धार कोनी, क्यूँके सुर्ग कै तळै माणसां म्ह और कोए दुसरा नाम कोनी दिया गया, सिर्फ यीशु के जरिये हम उद्धार पा सकां सां।”"},{"book":"प्रेरितों के काम","chapter":"4","verse":"13","text":"जिब उननै पतरस अर यूहन्ना की हिम्मत देक्खी, अर न्यू बेरा लाग्या के ये अनपढ़ अर साधारण सा माणस सै, तो अचम्भा करया, फेर उन ताहीं पिच्छाण्या के ये यीशु कै गेल्या रहे सै।"},{"book":"प्रेरितों के काम","chapter":"4","verse":"14","text":"उस माणस ताहीं जो ठीक होया था, पतरस अर यूहन्ना कै गेल्या खड़े देखकै, वे बिरोध म्ह किमे न्ही कह सके।"},{"book":"प्रेरितों के काम","chapter":"4","verse":"15","text":"पर उन ताहीं यहूदी अगुवां की सभा तै बाहर जाण का हुकम देकै, वे आप्पस म्ह विचार करण लाग्गे,"},{"book":"प्रेरितों के काम","chapter":"4","verse":"16","text":"“हम इन माणसां कै गेल्या के करा? क्यूँके यरुशलेम नगर के सारे रहणीया नै बेरा पाटरया सै, के इनकै जरिये एक मशहुर चमत्कार दिखाया गया सै, अर हम उसकै बारै म्ह नाट न्ही सकदे।"},{"book":"प्रेरितों के काम","chapter":"4","verse":"17","text":"पर माणसां म्ह इस सुसमाचार का और घणा प्रसार ना हो।”"},{"book":"प्रेरितों के काम","chapter":"4","verse":"18","text":"फेर उन ताहीं बुलाया अर चेतावनी देकै न्यू कह्या, “यीशु कै नाम पै ना तो वे चर्चा करै अर ना सिखाइयो।”"},{"book":"प्रेरितों के काम","chapter":"4","verse":"19","text":"पर पतरस अर यूहन्ना नै उन ताहीं जवाब दिया, “थमे न्याय करो, के यो परमेसवर कै धोरै भला सै के हम परमेसवर की बात तै बढ़कै थारी बात मान्नां।"},{"book":"प्रेरितों के काम","chapter":"4","verse":"20","text":"क्यूँके यो तो म्हारै तै न्ही हो सकदा के जो हमनै देख्या अर सुण्या सै, वो न्ही कह्वां।”"},{"book":"प्रेरितों के काम","chapter":"4","verse":"21","text":"फेर उननै उन ताहीं और धमकाकै छोड़ दिया, क्यूँके आदमियाँ कै कारण उन ताहीं सजा देण का कोए मौक्का न्ही मिल्या, इस करकै के जो घटना होई थी उसकै कारण सारे आदमी परमेसवर की बड़ाई करै थे।"},{"book":"प्रेरितों के काम","chapter":"4","verse":"22","text":"वो माणस जो अचम्भे के काम तै ठीक होया था, चाळीस बरस तै घणी उम्र का था।"},{"book":"प्रेरितों के काम","chapter":"4","verse":"23","text":"वे छूट कै अपणे साथियाँ कै धोरै आए, अर जो किमे प्रधान याजकां अर यहूदी अगुवां नै उनतै कह्या था, उन ताहीं सुण्या दिया।"},{"book":"प्रेरितों के काम","chapter":"4","verse":"24","text":"न्यू सुणकै उननै एक मन होकै ठाड्डू आवाज तै परमेसवर तै कह्या, “हे माल्लिक,” तू वोए सै जिसनै सुर्ग अर धरती अर समुन्दर अर जो किमे उन म्ह सै बणाया सै।"},{"book":"प्रेरितों के काम","chapter":"4","verse":"25","text":"तन्नै पवित्र आत्मा के जरिये अपणे सेवक म्हारे पूर्वज दाऊद के मुँह तै कह्या, “गैर यहूदियाँ नै रोळा क्यांतै मचाया? अर देश-देश के माणसां नै क्यांतै बेकार म्ह बात सोच्ची?”"},{"book":"प्रेरितों के काम","chapter":"4","verse":"26","text":"प्रभु अर उसके अभिषिक्त के बिरोध म्ह धरती के राजा खड़े होए, अर हाकिम एक सेत्ती कठ्ठे होए।"},{"book":"प्रेरितों के काम","chapter":"4","verse":"27","text":"“क्यूँके साच्चए तेरे सेवक यीशु कै बिरोध म्ह, जिसका तन्नै अभिषेक करया, हेरोदेस अर पुन्तियुस पिलातुस भी गैर यहूदियाँ अर इस्राएलियाँ कै गेल्या इस नगर म्ह कठ्ठे होए,"},{"book":"प्रेरितों के काम","chapter":"4","verse":"28","text":"के जो किमे पैहल्या तै तेरी सामर्थ अर बुद्धि तै ठहरा था वोए करै।"},{"book":"प्रेरितों के काम","chapter":"4","verse":"29","text":"इब हे प्रभु, उनकी धमकियाँ नै सुण, अर अपणे दास्सां ताहीं यो वरदान दे के तेरा वचन बड़ी हिम्मत तै सुणावै।"},{"book":"प्रेरितों के काम","chapter":"4","verse":"30","text":"ठीक करण कै खात्तर तू अपणा हाथ बढ़ा के चमत्कार अर अनोक्खे काम तेरे पवित्र सेवक यीशु कै नाम तै करे जावै।”"},{"book":"प्रेरितों के काम","chapter":"4","verse":"31","text":"जिब उननै प्रार्थना कर ली, तो वा जगहां जित्त वे कठ्ठे थे काम्बगी, अर वे सारे पवित्र आत्मा तै भरगे, अर परमेसवर का वचन हिम्मत तै सुणान्दे रहे।"},{"book":"प्रेरितों के काम","chapter":"4","verse":"32","text":"बिश्वास करण आळा का टोळ एक चित्त अर एक मन का था, उरै ताहीं के कोए भी अपणी सम्पत्ति अपणी न्ही कहवै था, पर सारा किमे साझ्झै म्ह था।"},{"book":"प्रेरितों के काम","chapter":"4","verse":"33","text":"प्रेरित बड़ी सामर्थ तै प्रभु यीशु के जिन्दा होण की गवाही देन्दे रहे, अर उन सारया पै घणा अनुग्रह था।"},{"book":"प्रेरितों के काम","chapter":"4","verse":"34","text":"अर उन बिश्वासियाँ म्ह कोए भी गरीब कोनी था, क्यूँके जिनकै धोरै धरती या घर थे, वे उननै बेच-बेचकै, बिकी होई चिज्जां का दाम ल्यावै थे, अर उस ताहीं प्रेरितां के पायां म्ह धरै थे।"},{"book":"प्रेरितों के काम","chapter":"4","verse":"35","text":"अर जिसी जिसकी जरूरत होवै थी, उसकै मुताबिक हरेक ताहीं बांड दिया करै थे।"},{"book":"प्रेरितों के काम","chapter":"4","verse":"36","text":"यूसुफ नाम का साइप्रस टापू का एक लेवी था जिसका नाम प्रेरितां नै बरनबास (यानिके उत्साहित करण आळा) धरया था।"},{"book":"प्रेरितों के काम","chapter":"4","verse":"37","text":"उसकी किमे धरती थी, जिस ताहीं उसनै बेच्या, अर दाम के रपिये प्रेरितां के पायां म्ह धर दिए।"}]}