{"data":[{"book":"Matiwos Dooshishiyo","chapter":"18","verse":"1","text":"Manoor b́ danifuwots Iyesusok t'int, «Dari mengstotse jamoniyere bogo kone?» ett bo aati."},{"book":"Matiwos Dooshishiyo","chapter":"18","verse":"2","text":"Iyesuswere na'í marmat' iko s'eegdek't bo taalots ned'ib́k'r,"},{"book":"Matiwos Dooshishiyo","chapter":"18","verse":"3","text":"Hank'owo bíeti, «Arikone itsh ti etiri, woneyar nana'í marmat'uwotskok'o woto it k'azal b́ jamon dari mangstots kindratste."},{"book":"Matiwos Dooshishiyo","chapter":"18","verse":"4","text":"Na'i marmat'ankok'o b́ tooko dashan detsetwo dari mengstotse eene b́wotiti."},{"book":"Matiwos Dooshishiyo","chapter":"18","verse":"5","text":"Hank'o wotts na'o t shúútsosha err dek'etwo taan dek'etwe.» bíet."},{"book":"Matiwos Dooshishiyo","chapter":"18","verse":"6","text":"«Konwor wotowa asho taan amaniru muk'nana'anotsitse iko b́ dariyoniyere mangts dí'́i shútso b́ bimbats tifde'er ayide dashan gop'ts aatsi k'arotse juweyar k'ot'eeb́wtsink'eree bísh k'aniyank'e.»"},{"book":"Matiwos Dooshishiyo","chapter":"18","verse":"7","text":"Manats dabt Iyesus hank'o bíet, «Ash ashuwotssh t'ug wotiru ashuwots jangatse tuutson indowe datsusha! wottso b́ wotiyalor t'ug wotit keewwots bowowo ooreratse, ernmó t'ugo wotitwo b́weetwok'o k'alitumansh indowe bísha!"},{"book":"Matiwos Dooshishiyo","chapter":"18","verse":"8","text":"18:8 Mat. 5:30  Mansh eshe n kisho wee n tufo morro n finitwok'o neen b́daritkawotiyal k'ut'de' juk'rowe! git kisho wee git tufo deshfetsr dúre dúri tawots njuwewoniree kish k'ut'o wee duro wotarr dúre dúri kashomaats kindo neesh k'anefe."},{"book":"Matiwos Dooshishiyo","chapter":"18","verse":"9","text":"18:9 Mat. 5:29  Ni ááwonúwere morro nfinitwok'o neen b́dariyal kishde okaan juk'rowe! git ááwo deshfetsŕ gahanem taw gop'ots njuwewoniyere ááw iketso wotaarr kasho maants kindo neesh k'anefe."},{"book":"Matiwos Dooshishiyo","chapter":"18","verse":"10","text":"Darotse fa'a bo melakiwots jam aawo darotse fa'o tnih shiitso bos'iilirwotse, k'ac'in nana'anotsitse dab́ ikonor it gac'erawok'o it tooko korde'ere. ["},{"book":"Matiwos Dooshishiyo","chapter":"18","verse":"11","text":"18:11 Luk'. 19:10  Ash na'onúwor b́waa t'aftso kashiyoshe.»]18:11 Ik ik brani mas'aafwotsitse 11 taawatstsan detsfno."},{"book":"Matiwos Dooshishiyo","chapter":"18","verse":"12","text":"Ando aaniy Iyesus hank'o bíeti, «Aab eeg arefa itsha? Bal mereer detsts ash iko boyitse iko b́k'aleyal balosh ik shapwotsi guri abaatse k'ayk'rar t'aftsman geyo amaalkeya?"},{"book":"Matiwos Dooshishiyo","chapter":"18","verse":"13","text":"Ariko itsh keewirwe, bín b́daatsor fa'a balosh ik shapwotsiyere t'aft daatsets ikmansh b́gene'úwiti."},{"book":"Matiwos Dooshishiyo","chapter":"18","verse":"14","text":"Mank'o darotse fa'o itnih nana'a k'ac'nanotsitse ikonwore b́t'fitwok'o geyeratsee."},{"book":"Matiwos Dooshishiyo","chapter":"18","verse":"15","text":"«Nieshu neen b́dadiyal neenat bín ikn wotde neesh b́t'afitso keewwe, n keewo b́ shishetka wotiyal aani nik woshdek'etuune,"},{"book":"Matiwos Dooshishiyo","chapter":"18","verse":"16","text":"18:16 Iwi. 19:15  N keewo shisho b́k'azalmo wee git wee keez ashuwots gawts gawo b́s'eenetwok'o neenton wee iko wee git asho de'er biyok amee."},{"book":"Matiwos Dooshishiyo","chapter":"18","verse":"17","text":"Boon k'ewatse bíetalmó Ik' moosh keewwe, Ik'i moonowere k'ewatse bí'etetka wotiyalowere Ik' danawok'o wee morretsok'o taawk'rowe."},{"book":"Matiwos Dooshishiyo","chapter":"18","verse":"18","text":"«Arikoniyere itsh tietiri, datsatse it tiptetwoniye darotse tipekee b́wotiti, datsatse it biitsetwo daaratse bishke b́wotiti."},{"book":"Matiwos Dooshishiyo","chapter":"18","verse":"19","text":"Andoor aaniy itsh keewirwe, ititse gitetswots datsatse eegonor k'onosh ikwotar Ik'o bok'oniyal darotse fa'o t nih itsh s'eentsitwe."},{"book":"Matiwos Dooshishiyo","chapter":"18","verse":"20","text":"Gito wee keezo wotar tshúútson bokakwet beyokoke taa bo dagotse daatsetwe.»"},{"book":"Matiwos Dooshishiyo","chapter":"18","verse":"21","text":"Manoor P'et'ros Iyesus maants t'int́, «Doonzono! tíeshuu taan b́dadiyal ambtsoto bísh oorowe erta? Shawatoto b́borfetsoneya?» ett bíaati."},{"book":"Matiwos Dooshishiyo","chapter":"18","verse":"22","text":"Iyesuswere bísh hank'o bíet, «Shawatoti sheba bako shawatot mec'ra eraatse neesha,"},{"book":"Matiwos Dooshishiyo","chapter":"18","verse":"23","text":"Mansh daritsi mengstu guutswotsnton tanoosh geyiru nugúsoniye bíari,"},{"book":"Matiwos Dooshishiyo","chapter":"18","verse":"24","text":"Nugusonwere taano dek't b́tuutsok'on ay miliyeniyon meklityo18:24 Meklitiya: Eto manoori gizewon fin finiru ash ikosh tatse uts aawosh b́ finere dashef gizoniyere bogts gize.  bíatse fa'a guuts iko detseyat b́weyi."},{"book":"Matiwos Dooshishiyo","chapter":"18","verse":"25","text":"Guuts man bíatse fa'a k'awntso dasho b́mááwtsotse bíwere b́ máátsunowere b́nan'úwotsnat b́ detsts jamonowere kemde'er bíats fa'a k'awntso b́dashetwok'o b́ doonz bíazazi."},{"book":"Matiwos Dooshishiyo","chapter":"18","verse":"26","text":"Guutsonmo b́ doonz shirots tuk'maldek't ‹Doonzono! oona neea! muk'i taash s'iilde'e, b́ jamonor neesh dashetwe!› ett bín b́ k'oni."},{"book":"Matiwos Dooshishiyo","chapter":"18","verse":"27","text":"B́ doonzwere bísh maac'o k'ewat bín faksh b́k'ri, bíatsi k'awntsonoweree k'azb́k'ri."},{"book":"Matiwos Dooshishiyo","chapter":"18","verse":"28","text":"«Ernmó guutsman manoke kesht amoke b́befere bal dinariyo18:28 Dinariya: Eto ash iko ik aawo b́ finere bísh dashef gizoniye.  gusho bíatse b́detstso b́ tooho daatsdek't b́ bimbo gúk'dek't, ‹Neesh t gushits gizo taash daye!› bí et."},{"book":"Matiwos Dooshishiyo","chapter":"18","verse":"29","text":"Guuts b́ toohmanwere b́tufishirotse diht́ ‹Oona neesha! taash muk'i k'amowee, neesh dashetwe!› ett b́ k'oni."},{"book":"Matiwos Dooshishiyo","chapter":"18","verse":"30","text":"Ashmanmó k'aze bíet. Iki dabnwor detsdek't amt́ b́ k'awntso b́dashfetsosh tipi moots tipi b́k'ri."},{"book":"Matiwos Dooshishiyo","chapter":"18","verse":"31","text":"Bínk'ó wotts guuts guutswots man bobek'tsok'on ayidek't shiyanbowts, amtinwere wotts jamo bodoonzsh keewbok'ri."},{"book":"Matiwos Dooshishiyo","chapter":"18","verse":"32","text":"doononwere guutsman s'eegidek't bísh hank'o bíet, ‹Nee gond guutsono! taan nk'onree jam k'awntsman neesh k'azre,"},{"book":"Matiwos Dooshishiyo","chapter":"18","verse":"33","text":"Eshe, taa niatsi k'awntso neesh k'aztk'rok'o, nee ntooh wotts guutsosh k'azo neesh geyiyank'oshna b́teshi?›"},{"book":"Matiwos Dooshishiyo","chapter":"18","verse":"34","text":"Mansh doonzo fayat bíatsi k'awnts jamo b́dashfetsosh tipi maa naashosh beshidek't b́ ími."},{"book":"Matiwos Dooshishiyo","chapter":"18","verse":"35","text":"«Eshe itwere ik ikon it eshuwi itnibotse kishde neesh orowe eto itk'azal darotse fa'o tnihwor mank'o it aats k'alitwe.»"}]}