{"data":[{"book":"Waroma","chapter":"6","verse":"1","text":"Lelo tulonge choni? Apfi tughendelele kukala mnzambi ili uluso we Imulungu wongetseke?"},{"book":"Waroma","chapter":"6","verse":"2","text":"Mbe! Twetwe tufa mne nzambi, lelo tudahatse kukala keli mne nzambi?"},{"book":"Waroma","chapter":"6","verse":"3","text":"Angu ng'ammanyile bae ka hatubatitsighwe tsatwilunga na Kiristu Yesu? Twetwe tsatwilunga mne lifwa lyake kwa kubatitsighwa."},{"book":"Waroma","chapter":"6","verse":"4","text":"Kuya hatubatitsighwe tsatutsikighwa hamwe naye na twilunga mne lifwa lyake, ili ka Kiristu pfayasilihuke kulawa mne lifwa kwa utunitso wa Aba, pfipfila na twetwe tudahe kukala mne ughima wa sambi."},{"book":"Waroma","chapter":"6","verse":"5","text":"Kwaapfila ka twilunga naye mne ukufa, pfipfila twitselunga naye mne ukutsilihuka."},{"book":"Waroma","chapter":"6","verse":"6","text":"Kwaapfila twomanya unu wetu wa ghumwande uwambighwa hamwe na Kiristu mne msalaba ili ngupfu ye nzambi mlukuli mwetu ihinyighwe, ili tuleke kuwa watumwa we nzambi keli."},{"book":"Waroma","chapter":"6","verse":"7","text":"Kwaapfila hatukufa mne nzambi, twokombolighwa kulawa mne nzambi."},{"book":"Waroma","chapter":"6","verse":"8","text":"Lelo ka tufa naye Kiristu, twotoghola ka tutsokala naye."},{"book":"Waroma","chapter":"6","verse":"9","text":"Kwaapfila twomanya Kiristu tsakasilihuka, naye ng'akufa keli bae, lifwa ng'alimtawala keli bae."},{"book":"Waroma","chapter":"6","verse":"10","text":"Apfo kwaapfila tsakafa mala lumwe, nzambi yahela ngupfu keli kuna yeye, na ughima woyokala, kokala hamwe ne Imulungu."},{"book":"Waroma","chapter":"6","verse":"11","text":"Pfipfila namwe mwipete muwenyegho ka mfa mne nzambi, lekeni mwa waghima kwe Imulungu kubitila Yesu Kiristu."},{"book":"Waroma","chapter":"6","verse":"12","text":"Apfo nzambi ileke kutawala mne ng'uli tsenu itsikufa, ili mleke kutsiwinza dong'o tsa lukuli."},{"book":"Waroma","chapter":"6","verse":"13","text":"Mleke kulapfa pfilungo pfe ng'uli tsenu pfitende ghehile, ila mwilapfe iwenyegho kwe Imulungu, ka iwanu imtsihulighwe kulawa mne lifwa, pfilapfeni pfilungo pfenu kwe Imulungu pfisang'ane aghala ighanoghile ka pfayobama Imulungu."},{"book":"Waroma","chapter":"6","verse":"14","text":"Nzambi ng'aitsowatawala keli bae, kwaapfila mwemwe ng'amlongosighwa na ghamalaghitso, ila mwolongosighwa na uluso."},{"book":"Waroma","chapter":"6","verse":"15","text":"Lelo tulonge choni? Angu tutende ghehile kwaapfila ng'atulongotsighwa na ghamalaghitso bae, ila twolongotsighwa na uluso? Si pfipfo bae!"},{"book":"Waroma","chapter":"6","verse":"16","text":"Mwemwe mwomanya ghendo ka hamwilapfa muwenyegho ka watumwa kumtegheletsa imunu yungi, mwemwe mwakuwa watumwa wa ayula yamumtegheletsa. Mng'awa watumwa we nzambi mtsomalila mlifwa, mng'awa watumwa we ukutegheletsa mtsakoneka mnogha kwe Imulungu."},{"book":"Waroma","chapter":"6","verse":"17","text":"Lekeni mighede kwe Imulungu, kwaapfila hata ka tsamwawatumwa wa nzambi, lekeni sambi mwoghakinda kwa ghumoyo ghwenu ghwose aghala ghose ighali mne malangulitso ighambokele."},{"book":"Waroma","chapter":"6","verse":"18","text":"Mwemwe tsamkombolighwa kulawa mne nzambi, na muwa watumwa we aghala ghobama Imulungu mghatende."},{"book":"Waroma","chapter":"6","verse":"19","text":"Hano silonga bae mbuli ng'omu kwaapfila mwemwe ng'amdaha kumanya chanilonga. Ka ghumwande pfamtoghole kuwa watumwa wa ghehile na matotso, pfipfila sambi mtoghole kuwa watumwa wa aghala ghobama Imulungu ili mwenzelusighwe."},{"book":"Waroma","chapter":"6","verse":"20","text":"Kwaapfila hamuwile watumwa we nzambi, tsamkala ng'amlongotsighwa na aghala ghobama Imulungu."},{"book":"Waroma","chapter":"6","verse":"21","text":"Angu chambwedile choni ghamatsuwa ghala hamtendile aghala sambi ighakoneka chinyala kuna mwemwe? Kwaapfila aghala ghamtendile ghoghala lifwa."},{"book":"Waroma","chapter":"6","verse":"22","text":"Lekeni sambi mkombolighwa mne nzambi, na muwa watumwa we Imulungu. Chambweda sambi iwo uhenzeluka, nawo woghala ughima wa ghamatsuwa ghose."},{"book":"Waroma","chapter":"6","verse":"23","text":"Kwaapfila maliho ghe nzambi lifwa, lekeni ghweko lye Imulungu iwo ughima wa ghamatsuwa ghose kwa kwilunga na Yesu Kiristu, Imtwatsa wetu."}]}