{"data":[{"book":"1 Madzimambo","chapter":"10","verse":"1","text":"Zvino mambokadzi weShebha akati anzwa nezvomukurumbira waSoromoni noukama hwake nezita raJehovha, akauya kuzomuedza nemibvunzo yakaoma."},{"book":"1 Madzimambo","chapter":"10","verse":"2","text":"Akasvika paJerusarema navanhu vakawanda, nengamera dzakanga dzakatakura zvinonhuhwira, goridhe rakawanda kwazvo, namatombo anokosha, akauya kuna Soromoni akataura naye pamusoro pezvose zvaiva mupfungwa dzake."},{"book":"1 Madzimambo","chapter":"10","verse":"3","text":"Soromoni akapindura mibvunzo yake yose; hapana chakanga chakanyanya kuomera mambo kuti amutsanangurire."},{"book":"1 Madzimambo","chapter":"10","verse":"4","text":"Mambokadzi weShebha akati aona uchenjeri hwose hwaSoromoni nomuzinda waakanga avaka,"},{"book":"1 Madzimambo","chapter":"10","verse":"5","text":"zvokudya zvaiva patafura yake, urongwa hwokugara kwamachinda ake, varanda vake vaimushandira nezvipfeko zvavo, vadiri vake, nezvipiriso zvinopiswa zvaaiita patemberi yaJehovha, akapererwa."},{"book":"1 Madzimambo","chapter":"10","verse":"6","text":"Akati kuna mambo, “Zvose zvandakanzwa munyika mangu pamusoro pamabasa enyu nouchenjeri hwenyu zvaiva zvechokwadi."},{"book":"1 Madzimambo","chapter":"10","verse":"7","text":"Asi handina kutenda zvinhu izvi kusvikira ndauya ndikazviona nameso angu chaiwo. Zvechokwadi, zvandakaudzwa hazvisviki pahafu yezviripo; muuchenjeri nomuupfumi mapfuura zvose zvandakanzwa."},{"book":"1 Madzimambo","chapter":"10","verse":"8","text":"Vanhu venyu vanofanira kuva vanofara sei! Machinda enyu anofara sei, ivo vanomira pamberi penyu nguva dzose nokunzwa uchenjeri hwenyu!"},{"book":"1 Madzimambo","chapter":"10","verse":"9","text":"Jehovha Mwari wenyu ngaarumbidzwe, iye akafadzwa nemi akakuisai pachigaro choushe chaIsraeri. Jehovha akada Israeri nokusingaperi, nokuda kwaizvozvo akuitai mambo kuti muchengetedze kururamisira noutsvene.”"},{"book":"1 Madzimambo","chapter":"10","verse":"10","text":"Akapa mambo matarenda zana namakumi maviri10:10 matani angaita 4 egoridhe, zvinonhuhwira kwazvo, namatombo anokosha. Hapana mumwe akazouya nezvinonhuhwira zvakawanda sezvakauyiwa nazvo namambokadzi weShebha kuna Mambo Soromoni."},{"book":"1 Madzimambo","chapter":"10","verse":"11","text":"Zvikepe zvaHiramu zvakauya negoridhe kubva kuOfiri; uyewo zvakauya nemiti yemiarumugi namatombo anokosha kubva ikoko."},{"book":"1 Madzimambo","chapter":"10","verse":"12","text":"Mambo akashandisa miarumugi iyi kuita mbiru dzetemberi yaJehovha, nedzomuzinda wamambo, uye kugadzira mbira nemitengeranwa zvaishandiswa navaimbi. Miti yemiarumugi yakawanda kudai haina kuzombouyiswa munyika zvakare kana kuonekwa zvakare kubvira musi iwoyo."},{"book":"1 Madzimambo","chapter":"10","verse":"13","text":"Mambo Soromoni akapa mambokadzi weShebha zvaaida nezvaakakumbira, pamusoro pezvaakamupa zvaibva papfuma yake youmambo. Ipapo akabva asimuka navaranda vake akadzokera kunyika yake."},{"book":"1 Madzimambo","chapter":"10","verse":"14","text":"Uremu hwegoridhe raitambirwa naSoromoni gore negore hwaisvika matarenda mazana matanhatu namakumi matanhatu namatanhatu10:14 matani angaita 23 ,"},{"book":"1 Madzimambo","chapter":"10","verse":"15","text":"pasingaverengerwi mari yomutero yairipiswa vatengesi vakuru navatengesi vadiki, namadzimambo ose eArabhia navabati venyika."},{"book":"1 Madzimambo","chapter":"10","verse":"16","text":"Mambo Soromoni akaita mazana maviri enhoo huru dzegoridhe rakarohwa nenyundo; nhoo imwe neimwe yaiva yakagadzirwa namazana matanhatu amashekeri10:16 makirogiramu angaita 3.5 egoridhe."},{"book":"1 Madzimambo","chapter":"10","verse":"17","text":"Akaitawo mazana matatu enhoo diki dzegoridhe rakarohwa nenyundo, nhoo imwe neimwe yakagadzirwa nemamina matatu10:17 makirogiramu angaita 1.7 egoridhe. Mambo akadziisa muMuzinda weSango reRebhanoni."},{"book":"1 Madzimambo","chapter":"10","verse":"18","text":"Mambo akaitawo chigaro chikuru choushe chenyanga dzenzou akachifukidza negoridhe rakanakisisa."},{"book":"1 Madzimambo","chapter":"10","verse":"19","text":"Chigaro ichi chaiva namatanhiko matanhatu, uye musoro wechigaro wakanga uri wedenderedzwa shure kwacho. Kumativi maviri echigaro kwaiva nezvitsigiro zvamaoko zviviri, uye shumba mbiri dzakanga dzakamira pamativi ezvitsigiro zviviri izvi."},{"book":"1 Madzimambo","chapter":"10","verse":"20","text":"Shumba gumi nembiri dzakanga dzakamira pamatanhiko matanhatu, imwe chete kwaiperera danhiko rimwe nerimwe. Hakuna zvakadai zvakanga zvamboitirwa humwe umambo."},{"book":"1 Madzimambo","chapter":"10","verse":"21","text":"Midziyo yose yaMambo Soromoni yokunwira yaiva yegoridhe rakanakisisa. Hapana chakanga chakagadzirwa nesirivha, nokuti sirivha yakanga isingakoshi zvikuru mumazuva aSoromoni."},{"book":"1 Madzimambo","chapter":"10","verse":"22","text":"Mambo aiva nechitsama chezvikepe zveTashishi pagungwa izvo zvaiva pamwe chete nezvikepe zvaHiramu. Zvikepe zveTashishi izvi zvaiuya kamwe chete mumakore matatu zviine goridhe, sirivha, nyanga dzenzou, mapikoko namakudo."},{"book":"1 Madzimambo","chapter":"10","verse":"23","text":"Mambo Soromoni aikunda mamwe madzimambo ose panyika paupfumi napauchenjeri."},{"book":"1 Madzimambo","chapter":"10","verse":"24","text":"Nyika yose yakada kuzosangana naSoromoni kuti inzwe uchenjeri hwakanga waiswa mumwoyo make naMwari."},{"book":"1 Madzimambo","chapter":"10","verse":"25","text":"Gore negore munhu wose aiuya nechipo, zvinhu zvakagadzirwa nesirivha nezvegoridhe, mbatya, zvombo nezvinonhuhwira, namabhiza namanyurusi."},{"book":"1 Madzimambo","chapter":"10","verse":"26","text":"Soromoni akaunganidza ngoro namabhiza; akanga ane ngoro dzinokwana chiuru namazana mana namabhiza anokwana zviuru gumi nezviviri, zvaaichengeta kumaguta engoro nomuJerusarema maaivawo."},{"book":"1 Madzimambo","chapter":"10","verse":"27","text":"Mambo akaita kuti sirivha iwanikwe pose pose samatombo muJerusarema uye misidhari yakawanda kunge mionde yomuzasi mamakomo."},{"book":"1 Madzimambo","chapter":"10","verse":"28","text":"Mabhiza aSoromoni aitengwa kuIjipiti nokuKuwe vatengesi vamambo vainoatengera kuKuwe."},{"book":"1 Madzimambo","chapter":"10","verse":"29","text":"Vakatenga imwe ngoro kuIjipiti namashekeri esirivha mazana matanhatu10:29 makirogiramu angaita 7, rimwe bhiza rikaita zana namakumi mashanu10:29 makirogiramu angaita 1.7. Vaitengeserawo kumadzimambo avaHiti navaAramu."}]}