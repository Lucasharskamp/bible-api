{"data":[{"book":"Makko","chapter":"1","verse":"1","text":"Entandikwa y’Enjiri ya Yesu Kristo, Omwana wa Katonda."},{"book":"Makko","chapter":"1","verse":"2","text":"Kyawandiikibwa mu kitabo kya nnabbi Isaaya nti,"},{"book":"Makko","chapter":"1","verse":"3","text":"eddoboozi ly’oyo ayogelera waggulu mu ddungu nti,"},{"book":"Makko","chapter":"1","verse":"4","text":"Yokaana yajja ng’abatiriza mu ddungu, ng’abuulira okubatiza okw’okwenenya olw’okusonyiyibwa ebibi."},{"book":"Makko","chapter":"1","verse":"5","text":"Ensi yonna ey’e Buyudaaya n’abantu bonna ab’omu Yerusaalemi, ne bagendanga gy’ali, n’ababatiza mu mugga Yoludaani nga baatula ebibi byabwe."},{"book":"Makko","chapter":"1","verse":"6","text":"Yokaana yayambalanga ekyambalo eky’obwoya bw’eŋŋamira, ne yeesibanga olukoba olw’eddiba mu kiwato kye, era yalyanga nzige na mubisi gwa njuki."},{"book":"Makko","chapter":"1","verse":"7","text":"Yabuuliranga ng’agamba nti, “Waliwo omuntu omukulu era ansinga amaanyi ajja okujja, gwe sisaanira na kusumulula bukoba bwa ngatto ze."},{"book":"Makko","chapter":"1","verse":"8","text":"Nze mbabatiza na mazzi, naye ye alibabatiza na Mwoyo Mutukuvu.”"},{"book":"Makko","chapter":"1","verse":"9","text":"Awo olwatuuka mu nnaku ezo Yesu n’ava e Nazaaleesi mu Ggaliraaya n’ajja, Yokaana n’amubatiza mu mugga Yoludaani."},{"book":"Makko","chapter":"1","verse":"10","text":"Awo Yesu bwe yali yaakava mu mazzi, n’alaba eggulu nga libikkuse, ne Mwoyo ng’ali ng’ejjiba ng’amukkako."},{"book":"Makko","chapter":"1","verse":"11","text":"Eddoboozi ne liva mu ggulu nga ligamba nti, “Ggwe Mwana wange omwagalwa, ggwe, gwe nsanyukira ennyo.”"},{"book":"Makko","chapter":"1","verse":"12","text":"Amangwago Mwoyo n’amutwala mu ddungu."},{"book":"Makko","chapter":"1","verse":"13","text":"N’amalayo ennaku amakumi ana ng’ali n’ensolo ez’omu nsiko, ng’akemebwa Setaani, kyokka nga bamalayika bamuweereza."},{"book":"Makko","chapter":"1","verse":"14","text":"Oluvannyuma nga Yokaana Omubatiza amaze okusibwa mu kkomera, Yesu n’ajja mu Ggaliraaya okubuulira Enjiri ya Katonda,"},{"book":"Makko","chapter":"1","verse":"15","text":"ng’agamba nti, “Ekiseera kituukiridde, n’obwakabaka bwa Katonda busembedde! Mwenenye mukkirize Enjiri.”"},{"book":"Makko","chapter":"1","verse":"16","text":"Awo Yesu yali ng’ayita ku lubalama lw’ennyanja y’e Ggaliraaya, n’alaba Simooni ne muganda we Andereya nga basuula obutimba bwabwe mu nnyanja; kubanga baali bavubi."},{"book":"Makko","chapter":"1","verse":"17","text":"Yesu n’abagamba nti, “Mujje mungoberere nange ndibafuula abavubi b’abantu!”"},{"book":"Makko","chapter":"1","verse":"18","text":"Amangwago ne baleka obutimba bwabwe ne bamugoberera."},{"book":"Makko","chapter":"1","verse":"19","text":"Bwe yeeyongerayo katono, n’alaba Yakobo ne Yokaana batabani ba Zebbedaayo, nga bali mu lyato baddaabiriza obutimba bwabwe."},{"book":"Makko","chapter":"1","verse":"20","text":"Amangwago n’abayita ne baleka kitaabwe Zebbedaayo mu lyato n’abapakasi, ne bagoberera Yesu."},{"book":"Makko","chapter":"1","verse":"21","text":"Awo ne bayingira mu Kaperunawumu. Amangwago n’ayingira mu kuŋŋaaniro ku Ssabbiiti, n’abayigiriza."},{"book":"Makko","chapter":"1","verse":"22","text":"Ne beewuunya okuyigiriza kwe, kubanga yabayigiriza nga nannyini buyinza, so si ng’abannyonnyozi b’amateeka bwe baakolanga."},{"book":"Makko","chapter":"1","verse":"23","text":"Amangwago ne walabika omusajja eyaliko omwoyo omubi mu ssinzizo, n’awowoggana,"},{"book":"Makko","chapter":"1","verse":"24","text":"ng’agamba nti, “Otwagaza ki Yesu Omunnazaaleesi? Ozze okutuzikiriza? Nkumanyi gwe Mutukuvu wa Katonda.”"},{"book":"Makko","chapter":"1","verse":"25","text":"Awo Yesu n’aguboggolera ng’agamba nti, “Sirika era muveeko.”"},{"book":"Makko","chapter":"1","verse":"26","text":"Awo omwoyo omubi ne gumusikambula nnyo, ne gumuvaako."},{"book":"Makko","chapter":"1","verse":"27","text":"Buli omu ne yeewuunya, ne beebuuzaganya nti, “Kuyigiriza kwa ngeri ki kuno okuggya okujjudde obuyinza? So n’emyoyo emibi agiragira ne gimugondera.”"},{"book":"Makko","chapter":"1","verse":"28","text":"Amangwago amawulire agamukwatako ne gasaasaana wonna mu byalo ebyetoolodde Ggaliraaya."},{"book":"Makko","chapter":"1","verse":"29","text":"Amangwago ne bava mu kkuŋŋaaniro ne bagenda mu nnyumba ya Simooni ne Andereya nga bali ne Yakobo ne Yokaana."},{"book":"Makko","chapter":"1","verse":"30","text":"Ne basanga nga nnyina muka Simooni agalamidde mulwadde omusujja. Amangwago ne bakitegeeza Yesu."},{"book":"Makko","chapter":"1","verse":"31","text":"Bwe yamusemberera, n’amukwata ku mukono n’amuyimusa, omusujja ne gumuwonako, n’abaweereza!"},{"book":"Makko","chapter":"1","verse":"32","text":"Awo obudde bwe bwali buwungeera, ng’enjuba egwa, ne bamuleetera abalwadde bonna, n’abaaliko dayimooni."},{"book":"Makko","chapter":"1","verse":"33","text":"Ekibuga kyonna ne kikuŋŋaanira ku luggi."},{"book":"Makko","chapter":"1","verse":"34","text":"Era Yesu n’awonya abalwadde bangi abaalina endwadde ez’enjawulo era n’abaaliko baddayimooni bangi n’ababagobako, ne baddayimooni teyabaganya kwogera, kubanga baali bamumanyi."},{"book":"Makko","chapter":"1","verse":"35","text":"Enkeera ng’obudde tebunnalaba yesu n’azuukuka n’agenda yekka mu kifo ekyekusifu, okusaba."},{"book":"Makko","chapter":"1","verse":"36","text":"Awo Simooni ne be yali nabo ne bamunoonya,"},{"book":"Makko","chapter":"1","verse":"37","text":"bwe baamulaba ne bamugamba nti, “Buli muntu akunoonya.”"},{"book":"Makko","chapter":"1","verse":"38","text":"Naye Yesu n’abagamba nti, “Tugende awalala mu byalo ebituliraanye, n’abeeyo mbabuulire, kubanga ekyo kye najjirira.”"},{"book":"Makko","chapter":"1","verse":"39","text":"Awo n’abuulira mu makuŋŋaaniro ag’omu kitundu kyonna eky’e Ggaliraaya, era n’agoba ne baddayimooni."},{"book":"Makko","chapter":"1","verse":"40","text":"Awo omugenge1:40 ekigambo ekyakozesebwa mu Luyonaani kitegeeza endwadde zonna ez’olususu, si bigenge byokka n’ajja eri Yesu ne yeegayirira ng’afukamidde mu maaso ge, n’amugamba nti, “Bwe kuba nga kwe kusiima kwo, oyinza okunnongoosa.”"},{"book":"Makko","chapter":"1","verse":"41","text":"Yesu n’amusaasira, n’agolola omukono gwe, n’amukwatako, n’amugamba nti, “Nsiimye, longooka!”"},{"book":"Makko","chapter":"1","verse":"42","text":"Amangwago ebigenge ne bimuwonako, n’aba mulongoofu."},{"book":"Makko","chapter":"1","verse":"43","text":"Awo Yesu n’amukuutira nnyo n’amusiibula,"},{"book":"Makko","chapter":"1","verse":"44","text":"ng’agamba nti, “Kino tokibuulirako muntu n’omu, wabula genda weeyanjule eri kabona, oweeyo n’ekirabo Musa kye yalagira okuweebwangayo, okuba obujulirwa gye bali.”"},{"book":"Makko","chapter":"1","verse":"45","text":"Naye omusajja n’atandika okwogera ku ebyo ebyamubaako, n’okubibunyisa. Yesu n’atasobola kuyingira mu kibuga mu lwatu, naye n’abeeranga mu bifo ebyekusifu. Abantu ne bajjanga gy’ali okuva mu njuyi zonna."}]}