{"data":[{"book":"MATAYO","chapter":"15","verse":"1","text":"Abaho, Mafalisayo na wafundiza Malagizo ga Musa kulawa Yelusalemu wamcholela Yesu, wamuuza,"},{"book":"MATAYO","chapter":"15","verse":"2","text":"“Habali wanahina zako hawaziwinza nzoela za wahenga zetu? Kwavija wahalonda kuja hawasuluza makono gao!”"},{"book":"MATAYO","chapter":"15","verse":"3","text":"Yesu kawedika, “Na mweye habali muileka ndagizi ya Mulungu sama ya nzoela yenu?"},{"book":"MATAYO","chapter":"15","verse":"4","text":"Kwavija Mulungu kalonga, ‘Wahishimile tataako na mamaako,’ na ‘Munhu yoyose yomulonga vihile tataake ama mamaake, yakomigwe.’"},{"book":"MATAYO","chapter":"15","verse":"5","text":"Ila mweye molonga kamba, mduhu mbuli munhu yahamulongela tataake ama mamaake kamba, ‘Sidaha kuwagwelela kinhu chochose kwavija niiduila kamba vinhu vinilondile kuwagwelela mweye nivilave ha Mulungu,’"},{"book":"MATAYO","chapter":"15","verse":"6","text":"Avo, mmbuli zino mowalongela wanhu sambiwawahishimile watata na wamama zao. Avo muizabuza mbuli ya Mulungu sama ya kuiwinza nzoela yenu."},{"book":"MATAYO","chapter":"15","verse":"7","text":"Videlenya mweye, muhokozi Isaya kahokola goya yowalonga mweye haja viyalongile,"},{"book":"MATAYO","chapter":"15","verse":"8","text":"‘Mulungu kalonga, “Wanhu wano wonihishimila nie mmilomo yao,"},{"book":"MATAYO","chapter":"15","verse":"9","text":"Wonitambikila nie bule,"},{"book":"MATAYO","chapter":"15","verse":"10","text":"Abaho, Yesu kadikema didale da wanhu na kudilongela, “Tegelezeni na kuvitanga!"},{"book":"MATAYO","chapter":"15","verse":"11","text":"Haduhu kinhu chondakingile mmulomo wa munhu chondakimtende yanyolodoke, ila munhu konyolodoswa na mbuli zilawa mmulomo wake.”"},{"book":"MATAYO","chapter":"15","verse":"12","text":"Abaho, wanahina wamcholela wamulongela, “Kuvitanga kamba Mafalisayo wehilwa viwazihulike mbuli zuulongile?”"},{"book":"MATAYO","chapter":"15","verse":"13","text":"Yesu kawalongela, “M'biki wowose hauhandigwe na Tataangu wa kuulanga wong'oligwa."},{"book":"MATAYO","chapter":"15","verse":"14","text":"Walekeni! Hewo wawo vilangizi vimbugumbugu wowalongoza vimbugumbugu wayao. Na kamba kimbugumbugu yahamulongoza kimbugumbugu miyage, wose wolagalila mdikolongo.”"},{"book":"MATAYO","chapter":"15","verse":"15","text":"Petulo kamulongela, “Tulongele nhegulo ya hala dino.”"},{"book":"MATAYO","chapter":"15","verse":"16","text":"Yesu kawalongela, “Vivija na mweye mng'hali hamnavitanga?"},{"book":"MATAYO","chapter":"15","verse":"17","text":"Ham'vitanga kamba kinhu chochose kingila mmulomo, chokwingila mmunda, abaho, cholawa hanze ya ulukuli?"},{"book":"MATAYO","chapter":"15","verse":"18","text":"Ila mbuli zilawa mmulomo, zolawa muna umoyo, na mbuli zino zizo zimtenda munhu yanyolodoke."},{"book":"MATAYO","chapter":"15","verse":"19","text":"Kwavija kulawa mmoyo zolawa ngelegeza zihile, kukoma, ugoni, ushalati, ubavi, usindila wa uvwizi, na kuilonga vihile."},{"book":"MATAYO","chapter":"15","verse":"20","text":"Gano gago gomtenda munhu yanyolodoke, ila kuja bila kusuluza makono, hakumtenda munhu yanyolodoke.”"},{"book":"MATAYO","chapter":"15","verse":"21","text":"Yesu kahalawa hanhu haja, kachola kuziisi za Tilo na Sidoni."},{"book":"MATAYO","chapter":"15","verse":"22","text":"Na mtwanzi imwe Mkanaani, kulawa muisi ija, kamcholela. Kenula dizwi, kamulongela, “Mndewa, Mwana wa Daudi,15:22 Hano mwana wa Daudi nhegulo yake kolawa mulukolo lwa Mndewa Daudi. nyonela bazi! Mndele wangu kogazigwa ng'hani na kinyamkela.”"},{"book":"MATAYO","chapter":"15","verse":"23","text":"Ila Yesu hamwidike. Wanahina zake wamcholela wamuyalalila, wolonga, “Muleke yachole! Kwavija kotutoela nyangi kuchugu chetu!”"},{"book":"MATAYO","chapter":"15","verse":"24","text":"Yesu kalonga, “Nie nitumigwa sama ya ng'hondolo wapotele wa isi ya Islaeli.”"},{"book":"MATAYO","chapter":"15","verse":"25","text":"Ija mtwanzi kamcholela Yesu na kumfugamila mavindi kamulongela, “Mndewa, nhaza!”"},{"book":"MATAYO","chapter":"15","verse":"26","text":"Yesu kedika, “Havilumbile kusola mandia ga wana na kuwasila umbwa.”"},{"book":"MATAYO","chapter":"15","verse":"27","text":"Ija mtwanzi kamulongela, “Ona, Mndewa, ila hata umbwa woja mandia gasigale galagale hasi kulawa haimeza ya mndewa wao.”"},{"book":"MATAYO","chapter":"15","verse":"28","text":"Abaho, Yesu kamulongela, “Gweye mtwanzi, nhamanila yako ng'hulu! Na iwe kumwako kamba vuulonda.” Na kipigiti kikija mndele wake kahona."},{"book":"MATAYO","chapter":"15","verse":"29","text":"Yesu kahalawa haja, kabita mumgwazo wa Idilamba da Galilaya. Kakwela hakigongo, kakala hasi."},{"book":"MATAYO","chapter":"15","verse":"30","text":"Wanhu bwando wamcholela, wamgalila walemale, vimbugumbugu, mbetembete, bubui, na wayagwe bwando, na kuweka haulongozi wa Yesu, na heyo kawahonya."},{"book":"MATAYO","chapter":"15","verse":"31","text":"Wanhu wakanganya viwawawene mabubui wolonga, walemale wahonyigwa, mbetembete wotembela, na vimbugumbugu wolola. Wamuyenzi Mulungu wa Islaeli."},{"book":"MATAYO","chapter":"15","verse":"32","text":"Yesu kawakema wanahina zake kawalongela, “Nowonela bazi wanhu wano, kwavija wakala na nie mazua madatu na sambi wabule kinhu cha kuja kisigale. Na nie silonda niwaleke wachole na nzala, sambiweze kusinduka mnzila.”"},{"book":"MATAYO","chapter":"15","verse":"33","text":"Wanahina zake wamulongela, “Kwahi kondatupate mandia ga kuwegutiza wanhu bwando kamba wano mkiwala kino?”"},{"book":"MATAYO","chapter":"15","verse":"34","text":"Yesu kawauza, “Mikate mingahi imulinayo?”"},{"book":"MATAYO","chapter":"15","verse":"35","text":"Avo Yesu kawalagiza waja iwanhu wakale hasi."},{"book":"MATAYO","chapter":"15","verse":"36","text":"Kaisola imikate saba na ivisomba, kamuheweza Mulungu, abaho, kaimogola na kuwagwelela wanahina, na wanahina wadigwelela didale da wanhu."},{"book":"MATAYO","chapter":"15","verse":"37","text":"Wose waja na kwiguta. Abaho, wanahina wadondola vidanga va imikate na ivisomba visigale, wamemeza migelo saba."},{"book":"MATAYO","chapter":"15","verse":"38","text":"Wanhu wose wadile wakala wambigalo alufu nne uhaleka watwanzi na wana."},{"book":"MATAYO","chapter":"15","verse":"39","text":"Yesu viyeshile kudilaga didale da wanhu, kakwela muna ingalawa, kachola kuisi ya Magadani."}]}