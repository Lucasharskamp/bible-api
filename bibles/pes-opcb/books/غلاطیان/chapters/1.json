{"data":[{"book":"غلاطیان","chapter":"1","verse":"1","text":"این نامه از طرف پولس رسول است. من نه از جانب گروهی یا مقامی انسانی به رسولی منصوب شده‌ام، بلکه به‌واسطۀ عیسی مسیح و خدای پدر که او را از مردگان برخیزانید."},{"book":"غلاطیان","chapter":"1","verse":"2","text":"تمام برادران و خواهران اینجا، در نوشتن این نامه به کلیساهای غلاطیه، با من سهیم هستند."},{"book":"غلاطیان","chapter":"1","verse":"3","text":"از درگاه خدای پدر، و خداوندمان عیسی مسیح، خواهان فیض و آرامش برای شما هستم."},{"book":"غلاطیان","chapter":"1","verse":"4","text":"زیرا مسیح، به خواست پدر ما خدا، جان خود را فدا کرد و مُرد تا گناهان ما بخشیده شود و از این دنیای آلوده به گناه نجات یابیم."},{"book":"غلاطیان","chapter":"1","verse":"5","text":"خدا را تا به ابد جلال و عزت باد. آمین."},{"book":"غلاطیان","chapter":"1","verse":"6","text":"تعجب می‌کنم که به این زودی از خدایی که شما را به‌واسطۀ فیض مسیح فرا خوانده است، رویگردان شده و به انجیل دیگری روی آورده‌اید، به پیام دیگری برای کسب حیات جاویدان."},{"book":"غلاطیان","chapter":"1","verse":"7","text":"زیرا غیر از راهی که به شما اعلام کردیم، راه دیگری وجود ندارد. آنانی که راه دیگری به شما معرفی می‌کنند، می‌خواهند شما را فریب داده، حقیقت انجیل مسیح را دگرگون کنند."},{"book":"غلاطیان","chapter":"1","verse":"8","text":"اگر کسی بخواهد راه دیگری برای رستگاری به شما معرفی کند، به غیر از آن راهی که ما به شما اعلام کردیم، خدا او را لعنت کند، حتی اگر این شخص خود من باشم. اگر فرشته‌ای نیز از آسمان فرود آید و شما را به سوی راه دیگری هدایت کند، لعنت خدا بر او باد!"},{"book":"غلاطیان","chapter":"1","verse":"9","text":"باز تکرار می‌کنم: اگر کسی مژدهٔ نجات دیگری، غیر از آنچه که پذیرفته‌اید، به شما ارائه دهد، لعنت خدا بر او باد!"},{"book":"غلاطیان","chapter":"1","verse":"10","text":"آیا اکنون می‌کوشم تأیید انسان‌ها را به دست آورم؟ یا مورد تأیید خدا قرار بگیرم؟ یا اینکه می‌کوشم مردمان را خشنود سازم؟ اگر هنوز در پی خشنودی انسان‌ها بودم، خدمتگزار مسیح نمی‌بودم."},{"book":"غلاطیان","chapter":"1","verse":"11","text":"ای برادران و خواهران، می‌خواهم بدانید که آن انجیل که به شما بشارت دادم، همان پیام رستگاری، زاییدهٔ تفکرات انسانی نیست."},{"book":"غلاطیان","chapter":"1","verse":"12","text":"زیرا خود عیسی مسیح مستقیماً آن را بر من آشکار و مکشوف ساخت. بله، من آن را از هیچ‌کس دریافت نکردم و از هیچ انسانی نیاموختم."},{"book":"غلاطیان","chapter":"1","verse":"13","text":"بدون شک سرگذشت مرا هنگامی که هنوز پیرو دین یهود بودم شنیده‌اید، که چگونه به تعقیب مسیحیان می‌پرداختم و ایشان را با بی‌رحمی شکنجه و آزار می‌دادم و همیشه در پی آن بودم که ریشهٔ آنان را از زمین بر کنم."},{"book":"غلاطیان","chapter":"1","verse":"14","text":"من از بیشتر همسالان یهودی خود مؤمن‌تر بودم و نسبت به اجرای رسوم و سنن مذهبم تعصب زیادی داشتم."},{"book":"غلاطیان","chapter":"1","verse":"15-16","text":"اما ناگهان همه چیز تغییر کرد! زیرا خدایی که مرا از شکم مادر برگزیده بود، از روی لطف و رحمتش، پسر خود را بر من آشکار ساخت و او را به من شناساند تا بتوانم نزد اقوام غیریهودی رفته، راه نجات به‌وسیلۀ عیسی مسیح را به ایشان بشارت دهم."},{"book":"غلاطیان","chapter":"1","verse":"17","text":"حتی به اورشلیم هم نرفتم تا با کسانی که پیش از من به رسالت برگزیده شده بودند، مشورت کنم. بلکه به بیابانهای عربستان رفتم، و پس از مدتی، به شهر دمشق بازگشتم."},{"book":"غلاطیان","chapter":"1","verse":"18","text":"بعد از سه سال، سرانجام به اورشلیم رفتم تا با پطرس ملاقات کنم. در آنجا مدت پانزده روز با او به سر بردم."},{"book":"غلاطیان","chapter":"1","verse":"19","text":"اما از سایر رسولان، فقط یعقوب، برادر خداوند ما عیسی مسیح را دیدم."},{"book":"غلاطیان","chapter":"1","verse":"20","text":"خدا شاهد است آنچه که می‌نویسم عین حقیقت است."},{"book":"غلاطیان","chapter":"1","verse":"21","text":"پس از این دیدار، به ایالات سوریه و قیلیقیه رفتم."},{"book":"غلاطیان","chapter":"1","verse":"22","text":"اما مسیحیان یهودیه هنوز مرا ندیده بودند؛"},{"book":"غلاطیان","chapter":"1","verse":"23","text":"فقط این را از دیگران شنیده بودند که: «دشمن سابق ما، اکنون همان ایمانی را بشارت می‌دهد که قبلاً در صدد نابودی آن بود.»"},{"book":"غلاطیان","chapter":"1","verse":"24","text":"و این تغییری که در من پدید آمده بود، سبب شد که خدا را تمجید و ستایش کنند."}]}