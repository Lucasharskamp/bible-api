{"data":[{"book":"LINJIILA MATTA","chapter":"11","verse":"1","text":"Ɓay wonii Iisaa gaynii yamirde *sahaabaaɓe makko ɓen sappoo e ɗiɗo, o iwi ɗon, o yahi e ca'e diiwal ngal fii jannugol waajoo."},{"book":"LINJIILA MATTA","chapter":"11","verse":"2","text":"Fewndo Yaayaa woni ka nder kaso, o nani fii kuuɗe *Almasiihu on no wowlee. Onsay o immini taalibaaɓe makko ɓen"},{"book":"LINJIILA MATTA","chapter":"11","verse":"3","text":"ko landoyoo mo, wi'a: «Taw si ko onon woni haanuɗo arude on, kaa hara yo men habbo goɗɗo goo?»"},{"book":"LINJIILA MATTA","chapter":"11","verse":"4","text":"Iisaa jaabii ɓe wi'i: «Yahee fillitanoɗon Yaayaa ko yi'uɗon kon e ko nanuɗon kon,"},{"book":"LINJIILA MATTA","chapter":"11","verse":"5","text":"wonde: bumɓe ɓen yi'ii, boofooɓe ɓen yahii, ɓe ɗamajan ɓen sellinaama laaɓii, pahiɗuɓe ɓen nanii, mayɓe no immintineede, Kibaaru Moƴƴo on no feɲɲinaneede miskinɓe ɓen."},{"book":"LINJIILA MATTA","chapter":"11","verse":"6","text":"Kala mo feggaaki e an ko malaaɗo.»"},{"book":"LINJIILA MATTA","chapter":"11","verse":"7","text":"Ɓay ɓe yiltitike, onsay Iisaa fuɗɗii yewtude jamaa on fii Yaayaa, o landii ɓe ɗunɗoo, o wi'i: «Ko honɗun yahunoɗon ndaaroygol ka wulaa? Hara ko kuɗol ngol hendu ndun dimbata?"},{"book":"LINJIILA MATTA","chapter":"11","verse":"8","text":"Kaa ko honɗun yahunoɗon ndaarugol? Ko neɗɗo ɓorniiɗo conci dimi? Ndaaree, ɓee ɓorniiɓe conci dimi no e nder galleeji laamu."},{"book":"LINJIILA MATTA","chapter":"11","verse":"9","text":"Ko honɗun non yahunoɗon ndaarugol? Ko annabaajo? Hiiyii, min mi wi'ay on, ko ko ɓuri annabaajo."},{"book":"LINJIILA MATTA","chapter":"11","verse":"10","text":"Ko oo ɗoo woni mo fii mun windii on, wonde:"},{"book":"LINJIILA MATTA","chapter":"11","verse":"11","text":"«Ko fii ka haqiiqa mi andinii on, alaa mo suddiiɗo jibini ɓurɗo Yaayaa *lootoowo maande tuubuubuyee on. Kono non ɓurɗo fanɗude on ka laamateeri kammu no ɓuri mo teddude."},{"book":"LINJIILA MATTA","chapter":"11","verse":"12","text":"Gila e Yaayaa lootoowo maande tuubuubuyee on haa hande laamu kammu ngun no yaarude yeeso e nder doole, tawi doolooɓe ɓen no etaade fii halorgol ngu."},{"book":"LINJIILA MATTA","chapter":"11","verse":"13","text":"Ko fii ko haa e Yaayaa annabaaɓe ɓen fow e Sariya on haalunoo ko Alla longini ɗun."},{"book":"LINJIILA MATTA","chapter":"11","verse":"14","text":"Si hiɗon faalaa jaɓude ɗun, ko kanko woni Iiliiya, on haanunooɗo arude."},{"book":"LINJIILA MATTA","chapter":"11","verse":"15","text":"Mo no mari noppi yo nanu!"},{"book":"LINJIILA MATTA","chapter":"11","verse":"16","text":"«Hara ko e honɗun mi eɓɓindirta nguu jamaanu? Hingu nandi e fayɓe, jooɗiiɓe e kubitirde, hara ɓen no noddindira, wi'a:"},{"book":"LINJIILA MATTA","chapter":"11","verse":"17","text":"‹Men wuttanii on ceri, on amaali, men yimanii on gimɗi yurmuɗi, on wullaali!›"},{"book":"LINJIILA MATTA","chapter":"11","verse":"18","text":"Ko fii Yaayaa arno, o ɲaamataano, o yarataano ko mandilinta, wi'uɗon: ‹On ko mo jinna!›"},{"book":"LINJIILA MATTA","chapter":"11","verse":"19","text":"Ɓii-Aaden* on kadi arii no ɲaama no yara, wi'uɗon: ‹On ko reereɗuɗo, yaroowo, welduɗo e ƴantooɓe sagalle e junuubanke'en!› Kono kuuɗe faamu Allaahu on ɗen hollay wonde ko ngu feewungu.»"},{"book":"LINJIILA MATTA","chapter":"11","verse":"20","text":"Onsay Iisaa woni e felugol ca'e ɗe o ɓuri waɗude kaawakeeji moƴƴi e mun ɗen, sabu ko ɗe tuubaali kon,"},{"book":"LINJIILA MATTA","chapter":"11","verse":"21","text":"o wi'i: «Bone wonanii ndee saare Kuuraziin e ndee saare Bayti-Sa'iida! Ko fii si tawno ɗii kaawakeeji moƴƴi waɗunooɗi ka mon ko non waɗirnoo e ɗee ca'e Tiiri e Siduuna, harayno neeɓii ko jeyaaɓe e ɗen ca'e ɓornii conci heynorɗi, ɓe wujitii ndoondi fii hollugol wonde ɓe tuubii."},{"book":"LINJIILA MATTA","chapter":"11","verse":"22","text":"Ko ɗun waɗi si mi wi'ay on, ɲande ɲaawoore nden ko Tiiri e Siduuna ɓuretee hoynaneede edii onon."},{"book":"LINJIILA MATTA","chapter":"11","verse":"23","text":"Onon non, ɓee ɓe Kafernahuum, hiɗon sikka fii mon ɓantete haa ka aljanna? Oo'o, on bugete ka jahannama. Ko fii si tawno ɗii kaawakeeji moƴƴi waɗuɗi e maa waɗirno non e ndee saare wi'eteende *Saduuma, harayno haa hande hinde woodaa."},{"book":"LINJIILA MATTA","chapter":"11","verse":"24","text":"Ko ɗun waɗi si mi wi'ay on, ɲande ɲaawoore nden ko ndee saare Saduuma ɓuretee hoynaneede edii ndee saare ɗoo.»"},{"book":"LINJIILA MATTA","chapter":"11","verse":"25","text":"E on saa'i ɗon, Iisaa ƴetti haala kan, o wi'i: «Mi yettii ma yo Baaba, Jom leydi e kammu, fii koo ko wirnanɗaa ɗun ɓen faamuɓe e ɓee gandiɗuɓe, feɲɲinanɗaa ɗun ɓee fayɓe."},{"book":"LINJIILA MATTA","chapter":"11","verse":"26","text":"Hiiyii, ko fii ko ɗun wonnoo yiɗi maa on, yo Baaba."},{"book":"LINJIILA MATTA","chapter":"11","verse":"27","text":"«Awa, Baaba an wattii fow e juuɗe an. Awa kadi hay gooto andaa Ɓiɗɗo on si hinaa Baabaajo on, wano tawiri non kadi hay gooto andaa Baabaajo on si hinaa Ɓiɗɗo on e on mo Ɓiɗɗo on faalaa mo feɲɲinande."},{"book":"LINJIILA MATTA","chapter":"11","verse":"28","text":"«Aree e an, on fow, yo rondiiɓe ko teddi haa ronki, mi fowtina on."},{"book":"LINJIILA MATTA","chapter":"11","verse":"29","text":"Jaɓon yankinanagol ko mi fawi on kon, jaɓon janndeeji an ɗin. Ko fii min ko mi newiiɗo, yankiniiɗo kadi e ɓernde, ɗun on heɓay fowtunde fii wonkiiji mon ɗin."},{"book":"LINJIILA MATTA","chapter":"11","verse":"30","text":"Ko fii ko mi fawata on kon no weli naɓude, awa dongal ngal mi fawata on ngal ko hayfungal.»"}]}