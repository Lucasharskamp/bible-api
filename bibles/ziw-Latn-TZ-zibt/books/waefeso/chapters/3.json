{"data":[{"book":"Waefeso","chapter":"3","verse":"1","text":"Elo, miye Paolo, mfungwa kwa kumsankanila Kulisito Yesu, kwa chausa chenyu nyuwe sawo Wayahudi, namlombeza Chohile."},{"book":"Waefeso","chapter":"3","verse":"2","text":"Ichindedi mwiva viya Chohile anifile mbazi, niyo aninka ndima yakudamanya kwa chausa chenyu."},{"book":"Waefeso","chapter":"3","verse":"3","text":"Chohile kanigubwila mzungu wakwe wefisize. Mbuli ino siilonga hadodo mwe baluwa,"},{"book":"Waefeso","chapter":"3","verse":"4","text":"nanywi mkasoma mbuli zangu nammanye viya humanya mzungu wa Kulisito wefizize."},{"book":"Waefeso","chapter":"3","verse":"5","text":"Aho kale wantu hawagambilwe vyefiso ivyo mna haluse Chohile kawagubwila wasigilwa na wawoni wakwe wakukile kwa sila ya Muye Ukukile."},{"book":"Waefeso","chapter":"3","verse":"6","text":"Chefiso chenye ni chino kwa sila ya Mbuli Yedi ya Kulisito wantu sawo Wayahudi wahokela ntendele yawo hamwenga na Wayahudi mwe udya ujimbiko wa Chohile wowo ni vitago vyo mwili udya, naho watenda hamwenga mwe viya alongaga Chohile, adamanye Chohile kwa sila ya Kulisito Yesu."},{"book":"Waefeso","chapter":"3","verse":"7","text":"Miye sitendwa mndima ywa Mbuli Yedi ya Kulisito kwa ntunyo ya mbazi za Chohile, aninkile mpituko za udahi wakwe."},{"book":"Waefeso","chapter":"3","verse":"8","text":"Miye ni mdodo kujinka wantu wose wa Chohile mna kaninka mbazi zakwe, chani niwagambile wantu sawo Wayahudi ugoli wakwe Kulisito hewikuhimika,"},{"book":"Waefeso","chapter":"3","verse":"9","text":"naho niwagambile wantu wose vyedi viya umzungu ukuchinta, udya wafiswaga mwa Chohile kukongela chikale, mumbi ywa vintu vyose,"},{"book":"Waefeso","chapter":"3","verse":"10","text":"chani haluse, kwa sila ya wazumizi wose mwa Kulisito, maseuta na wose wata udahi wakutenda kwembingu wabunkule umanyi wa Chohile wihengi."},{"book":"Waefeso","chapter":"3","verse":"11","text":"Chohile adamanyaga imbuli iyo kutimilana na kunga kwakwe kwa mazuwa yose adamanye kwa sila ya Kulisito Yesu Zumbe dyetu."},{"book":"Waefeso","chapter":"3","verse":"12","text":"Elo mo kulungana kwetu na Kulisito na kwa kumzumila hechina woga kubula mwa meso ya Chohile hechina nkama ya kulemelwa."},{"book":"Waefeso","chapter":"3","verse":"13","text":"Elo nawalombezani kwa Chohile msekufa chevu kwa viya masulumizo hwinkwa ni kwa ukuka wenyu."},{"book":"Waefeso","chapter":"3","verse":"14","text":"Elo namfikila madi Tate kumlombeza,"},{"book":"Waefeso","chapter":"3","verse":"15","text":"uyo nuyo nkongelo ya nkolo zose mwe isi na kwembingu."},{"book":"Waefeso","chapter":"3","verse":"16","text":"Namlombeza Chohile, vikuligana na ugoli wa utondowazi wakwe, awenkeni kwa udahi wa Muye wakwe, nguvu ya kutenda mtoge mndani mwenyu,"},{"book":"Waefeso","chapter":"3","verse":"17","text":"uyo Kulisito akwikala mwe myoyo yenyu kwa uzumizi. Namlombeza chani mtende na maizi na msingi mwe ungi,"},{"book":"Waefeso","chapter":"3","verse":"18","text":"vinatende mdahe kumanya hamwenga na wantu wose wa Chohile viya kunga kwa Kulisito kukwenela kwa wangalamu na utali, kwa chimo na lwina."},{"book":"Waefeso","chapter":"3","verse":"19","text":"Naho mmanye kunga kwa Kulisito kujinkile umanyi wose, mchintise saviya Chohile eli."},{"book":"Waefeso","chapter":"3","verse":"20","text":"Elo, Chohile uyo kwa nguvu yakwe ikudamanya ndima mndani mwetu, adaha kudamanya mbuli zikulise zikujinka chikudaha kulombeza hegu kufanyanya."},{"book":"Waefeso","chapter":"3","verse":"21","text":"Atunywe mwe nyumba nkulu ya Chohile na mwa Kulisito Yesu, mwe vyeleko vyose kwa mazuwa yose! Taile"}]}