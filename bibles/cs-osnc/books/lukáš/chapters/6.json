{"data":[{"book":"Lukáš","chapter":"6","verse":"1","text":"Jedné soboty procházel Ježíš a jeho učedníci obilným polem. Učedníci ulamovali klasy, vymílali je a zrní jedli."},{"book":"Lukáš","chapter":"6","verse":"2","text":"Viděli to farizejové a pohoršovali se: „Co to děláte? Vždyť přece Boží zákon zakazuje v sobotu i takovou práci!“"},{"book":"Lukáš","chapter":"6","verse":"3","text":"Ježíš odpověděl: „Nikdy jste nečetli o tom, co udělal král David se svou družinou, když měli hlad?"},{"book":"Lukáš","chapter":"6","verse":"4","text":"Jak vešel do svatyně, vzal tam posvátné chleby, jedl je a podělil jimi i své druhy? Posvátné chleby přece smějí jíst jen kněží."},{"book":"Lukáš","chapter":"6","verse":"5","text":"A pak, Syn člověka je i pánem soboty.“"},{"book":"Lukáš","chapter":"6","verse":"6","text":"Jinou sobotu šel Ježíš kázat do synagogy. Byl tam člověk, který měl pravou ruku ochrnutou."},{"book":"Lukáš","chapter":"6","verse":"7","text":"Farizejové a učitelé zákona čekali, zdali se Ježíš odváží v sobotu toho muže uzdravit. Chtěli mít totiž záminku, aby Ježíše mohli obžalovat."},{"book":"Lukáš","chapter":"6","verse":"8","text":"On však dobře znal jejich záměry, a přesto toho člověka s ochrnutou rukou vyzval, aby přišel k němu. Muž poslechl."},{"book":"Lukáš","chapter":"6","verse":"9","text":"Ježíš pak oslovil všechny přítomné: „Ptám se vás, má se podle zákona konat v sobotu dobro, nebo zlo? Má se člověk zachránit, nebo nechat hynout?“"},{"book":"Lukáš","chapter":"6","verse":"10","text":"Když nikdo neodpovídal, řekl nemocnému: „Natáhni tu ruku!“ Muž poslechl a jeho pravice byla zdravá."},{"book":"Lukáš","chapter":"6","verse":"11","text":"Ježíšovi protivníci, na nejvyšší míru podráždění, se domlouvali, co by se dalo proti Ježíšovi podniknout."},{"book":"Lukáš","chapter":"6","verse":"12","text":"V těch dnech vystoupil Ježíš na horu, aby se modlil. Celou noc hovořil s Bohem."},{"book":"Lukáš","chapter":"6","verse":"13","text":"Když se rozednilo, svolal všechny svoje učedníky, které pak nazval apoštoly."},{"book":"Lukáš","chapter":"6","verse":"14","text":"Byli to: Šimon, kterému dal nové jméno Petr, jeho bratr Ondřej, Jakub, Jan, Filip, Bartoloměj,"},{"book":"Lukáš","chapter":"6","verse":"15","text":"Matouš – původně výběrčí Levi, Tomáš, Jakub – syn Alfeův, Šimon – bývalý příslušník tajné organizace radikálů,"},{"book":"Lukáš","chapter":"6","verse":"16","text":"Juda – syn Jakubův a Jidáš Iškariotský, který později Ježíše zradil."},{"book":"Lukáš","chapter":"6","verse":"17","text":"Když pak sestoupili na rovné prostranství, očekával je už veliký dav Ježíšových stoupenců i mnoho lidí z Jeruzaléma, z celého Judska i z pobřežních měst Týru a Sidónu."},{"book":"Lukáš","chapter":"6","verse":"18","text":"Přišli, aby si poslechli jeho kázání a dali se uzdravit. Vyléčil tam celou řadu duševně chorých."},{"book":"Lukáš","chapter":"6","verse":"19","text":"Lidé se ho chtěli alespoň dotknout, protože z něho vycházela uzdravující moc."},{"book":"Lukáš","chapter":"6","verse":"20","text":"Ježíš se obrátil na své učedníky a řekl:"},{"book":"Lukáš","chapter":"6","verse":"21","text":"Radujte se, kdo teď hladovíte,"},{"book":"Lukáš","chapter":"6","verse":"22","text":"Radujte se, když vás budou nenávidět,"},{"book":"Lukáš","chapter":"6","verse":"23","text":"Radujte se a prozpěvujte si, protože vás v nebi čeká velká odměna. Stejným způsobem zacházeli jejich předkové s Božími proroky."},{"book":"Lukáš","chapter":"6","verse":"24","text":"Ale běda vám, bohatí,"},{"book":"Lukáš","chapter":"6","verse":"25","text":"Běda vám, sytí,"},{"book":"Lukáš","chapter":"6","verse":"26","text":"Běda vám, jestliže vás všichni chválí,"},{"book":"Lukáš","chapter":"6","verse":"27","text":"Vám pak, moji posluchači, radím: Milujte své nepřátele, prokazujte dobro těm, kteří vás nenávidí."},{"book":"Lukáš","chapter":"6","verse":"28","text":"Přejte dobré věci těm, kteří vás proklínají, a modlete se za ty, kteří vám činí bezpráví."},{"book":"Lukáš","chapter":"6","verse":"29","text":"Tomu, kdo tě uhodí do tváře, nastav i druhou. Tomu, kdo ti bere kabát, přidej i košili."},{"book":"Lukáš","chapter":"6","verse":"30","text":"Každému, kdo tě o něco prosí, dej, a jestliže tě někdo okradl, nevymáhej to zpátky."},{"book":"Lukáš","chapter":"6","verse":"31","text":"Jak chcete, aby s vámi lidé jednali, tak s nimi jednejte vy."},{"book":"Lukáš","chapter":"6","verse":"32","text":"Jakou čekáte od Boha pochvalu, když milujete jen ty, kteří milují vás? To umějí lidé, kteří se na Boha neptají."},{"book":"Lukáš","chapter":"6","verse":"33","text":"Jestliže jednáte dobře jen s těmi, kteří se k vám chovají slušně, jaké uznání od Boha čekáte?"},{"book":"Lukáš","chapter":"6","verse":"34","text":"A myslíte, že Bůh ocení, když půjčujete jenom těm, kteří vám to vždycky vrátí? Tak to přece na světě chodí, že si lidé půjčují, jenom když mají jistotu, že o nic nepřijdou. Ale vy jednejte jinak."},{"book":"Lukáš","chapter":"6","verse":"35","text":"Milujte své nepřátele, konejte dobro, půjčujte a nevymáhejte zpět. Vždyť vás čeká bohatá odměna. Budete jednat jako Boží děti."},{"book":"Lukáš","chapter":"6","verse":"36","text":"Vždyť Bůh je dobrý i k lidem nevděčným a zlým. Buďte tedy velkorysí jako váš Otec."},{"book":"Lukáš","chapter":"6","verse":"37","text":"Nesuďte nikoho, a Bůh vás také nebude soudit. Nezavrhujte nikoho, a ani Bůh vás nezavrhne, odpouštějte, a Bůh vám také odpustí."},{"book":"Lukáš","chapter":"6","verse":"38","text":"Dávejte ochotně, a Bůh vás zahrne svými dary. Bůh neskrblí, ale dává vrchovatou míru. Jak tedy odměříte lidem, tak bude odměřeno i vám.“"},{"book":"Lukáš","chapter":"6","verse":"39","text":"Ježíš použil také několika přirovnání: „Slepec přece nepovede slepého, vždyť by oba spadli do jámy."},{"book":"Lukáš","chapter":"6","verse":"40","text":"Učedník nezná tolik jako mistr; teprve když se vyučí, může se mu podobat."},{"book":"Lukáš","chapter":"6","verse":"41","text":"Proč se staráš o pilinu v oku svého bližního a polena ve svém oku si nevšímáš?"},{"book":"Lukáš","chapter":"6","verse":"42","text":"Jak můžeš říkat svému bratrovi: ‚Dovol, odstraním ti pilinu z oka,‘ a přehlížet poleno ve svém vlastním oku? Pokrytče, nejprve si vyčisti své vlastní oko, a teprve potom jasně uvidíš, co potřebuje tvůj bratr."},{"book":"Lukáš","chapter":"6","verse":"43","text":"Štěpovaný strom nerodí plané ovoce a žádný planý strom nenese ušlechtilé ovoce."},{"book":"Lukáš","chapter":"6","verse":"44","text":"Jakost stromu se pozná podle ovoce, které dává. Z trní se nesklízejí fíky ani z bodláků hrozny."},{"book":"Lukáš","chapter":"6","verse":"45","text":"Člověk je schopen konat skutečné dobro jen tehdy, je-li jeho srdce plné dobra. Když je však jeho srdce naplněno zlem, šíří jenom zlo. Čím srdce naplněno, tím ústa přetékají."},{"book":"Lukáš","chapter":"6","verse":"46","text":"Proč mi stále říkáte: Pane, Pane, a neděláte, co vám říkám?"},{"book":"Lukáš","chapter":"6","verse":"47-48","text":"Každý, kdo ke mně přichází a naslouchá tomu, co říkám, a řídí se podle toho, podobá se člověku, který začal stavět dům a vykopal základy hluboko ve skále. Když se přihnala povodeň, dům se ani nepohnul, protože měl dobré základy."},{"book":"Lukáš","chapter":"6","verse":"49","text":"Každý, kdo mě slyší, ale neřídí se podle toho, podobá se člověku, který si vystavěl dům bez základů: dům smetla povodeň.“"}]}