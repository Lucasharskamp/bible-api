{"data":[{"book":"mathiḥ","chapter":"26","verse":"1","text":"yīśuretān prastāvān samāpya śiṣyānūce,"},{"book":"mathiḥ","chapter":"26","verse":"2","text":"yuṣmābhi rjñātaṁ dinadvayāt paraṁ nistāramaha upasthāsyati, tatra manujasutaḥ kruśena hantuṁ parakareṣu samarpiṣyate|"},{"book":"mathiḥ","chapter":"26","verse":"3","text":"tataḥ paraṁ pradhānayājakādhyāpakaprāñcaḥ kiyaphānāmno mahāyājakasyāṭṭālikāyāṁ militvā"},{"book":"mathiḥ","chapter":"26","verse":"4","text":"kenopāyena yīśuṁ dhṛtvā hantuṁ śaknuyuriti mantrayāñcakruḥ|"},{"book":"mathiḥ","chapter":"26","verse":"5","text":"kintu tairuktaṁ mahakāle na dharttavyaḥ, dhṛte prajānāṁ kalahena bhavituṁ śakyate|"},{"book":"mathiḥ","chapter":"26","verse":"6","text":"tato baithaniyāpure śimonākhyasya kuṣṭhino veśmani yīśau tiṣṭhati"},{"book":"mathiḥ","chapter":"26","verse":"7","text":"kācana yoṣā śvetopalabhājanena mahārghyaṁ sugandhi tailamānīya bhojanāyopaviśatastasya śirobhyaṣecat|"},{"book":"mathiḥ","chapter":"26","verse":"8","text":"kintu tadālokya tacchiṣyaiḥ kupitairuktaṁ, kuta itthamapavyayate?"},{"book":"mathiḥ","chapter":"26","verse":"9","text":"cedidaṁ vyakreṣyata, tarhi bhūrimūlyaṁ prāpya daridrebhyo vyatāriṣyata|"},{"book":"mathiḥ","chapter":"26","verse":"10","text":"yīśunā tadavagatya te samuditāḥ, yoṣāmenāṁ kuto duḥkhinīṁ kurutha, sā māṁ prati sādhu karmmākārṣīt|"},{"book":"mathiḥ","chapter":"26","verse":"11","text":"yuṣmākamaṁ samīpe daridrāḥ satatamevāsate, kintu yuṣmākamantikehaṁ nāse satataṁ|"},{"book":"mathiḥ","chapter":"26","verse":"12","text":"sā mama kāyopari sugandhitailaṁ siktvā mama śmaśānadānakarmmākārṣīt|"},{"book":"mathiḥ","chapter":"26","verse":"13","text":"atohaṁ yuṣmān tathyaṁ vadāmi sarvvasmin jagati yatra yatraiṣa susamācāraḥ pracāriṣyate, tatra tatraitasyā nāryyāḥ smaraṇārtham karmmedaṁ pracāriṣyate|"},{"book":"mathiḥ","chapter":"26","verse":"14","text":"tato dvādaśaśiṣyāṇām īṣkariyotīyayihūdānāmaka ekaḥ śiṣyaḥ pradhānayājakānāmantikaṁ gatvā kathitavān,"},{"book":"mathiḥ","chapter":"26","verse":"15","text":"yadi yuṣmākaṁ kareṣu yīśuṁ samarpayāmi, tarhi kiṁ dāsyatha? tadānīṁ te tasmai triṁśanmudrā dātuṁ sthirīkṛtavantaḥ|"},{"book":"mathiḥ","chapter":"26","verse":"16","text":"sa tadārabhya taṁ parakareṣu samarpayituṁ suyogaṁ ceṣṭitavān|"},{"book":"mathiḥ","chapter":"26","verse":"17","text":"anantaraṁ kiṇvaśūnyapūpaparvvaṇaḥ prathamehni śiṣyā yīśum upagatya papracchuḥ bhavatkṛte kutra vayaṁ nistāramahabhojyam āyojayiṣyāmaḥ? bhavataḥ kecchā?"},{"book":"mathiḥ","chapter":"26","verse":"18","text":"tadā sa gaditavān, madhyenagaramamukapuṁsaḥ samīpaṁ vrajitvā vadata, guru rgaditavān, matkālaḥ savidhaḥ, saha śiṣyaistvadālaye nistāramahabhojyaṁ bhokṣye|"},{"book":"mathiḥ","chapter":"26","verse":"19","text":"tadā śiṣyā yīśostādṛśanideśānurūpakarmma vidhāya tatra nistāramahabhojyamāsādayāmāsuḥ|"},{"book":"mathiḥ","chapter":"26","verse":"20","text":"tataḥ sandhyāyāṁ satyāṁ dvādaśabhiḥ śiṣyaiḥ sākaṁ sa nyaviśat|"},{"book":"mathiḥ","chapter":"26","verse":"21","text":"aparaṁ bhuñjāna uktavān yuṣmān tathyaṁ vadāmi, yuṣmākameko māṁ parakareṣu samarpayiṣyati|"},{"book":"mathiḥ","chapter":"26","verse":"22","text":"tadā te'tīva duḥkhitā ekaikaśo vaktumārebhire, he prabho, sa kimahaṁ?"},{"book":"mathiḥ","chapter":"26","verse":"23","text":"tataḥ sa jagāda, mayā sākaṁ yo jano bhojanapātre karaṁ saṁkṣipati, sa eva māṁ parakareṣu samarpayiṣyati|"},{"book":"mathiḥ","chapter":"26","verse":"24","text":"manujasutamadhi yādṛśaṁ likhitamāste, tadanurūpā tadgati rbhaviṣyati; kintu yena puṁsā sa parakareṣu samarpayiṣyate, hā hā cet sa nājaniṣyata, tadā tasya kṣemamabhaviṣyat|"},{"book":"mathiḥ","chapter":"26","verse":"25","text":"tadā yihūdānāmā yo janastaṁ parakareṣu samarpayiṣyati, sa uktavān, he guro, sa kimahaṁ? tataḥ sa pratyuktavān, tvayā satyaṁ gaditam|"},{"book":"mathiḥ","chapter":"26","verse":"26","text":"anantaraṁ teṣāmaśanakāle yīśuḥ pūpamādāyeśvarīyaguṇānanūdya bhaṁktvā śiṣyebhyaḥ pradāya jagāda, madvapuḥsvarūpamimaṁ gṛhītvā khādata|"},{"book":"mathiḥ","chapter":"26","verse":"27","text":"paścāt sa kaṁsaṁ gṛhlan īśvarīyaguṇānanūdya tebhyaḥ pradāya kathitavān, sarvvai ryuṣmābhiranena pātavyaṁ,"},{"book":"mathiḥ","chapter":"26","verse":"28","text":"yasmādanekeṣāṁ pāpamarṣaṇāya pātitaṁ yanmannūtnaniyamarūpaśoṇitaṁ tadetat|"},{"book":"mathiḥ","chapter":"26","verse":"29","text":"aparamahaṁ nūtnagostanīrasaṁ na pāsyāmi, tāvat gostanīphalarasaṁ punaḥ kadāpi na pāsyāmi|"},{"book":"mathiḥ","chapter":"26","verse":"30","text":"paścāt te gītamekaṁ saṁgīya jaitunākhyagiriṁ gatavantaḥ|"},{"book":"mathiḥ","chapter":"26","verse":"31","text":"tadānīṁ yīśustānavocat, asyāṁ rajanyāmahaṁ yuṣmākaṁ sarvveṣāṁ vighnarūpo bhaviṣyāmi, yato likhitamāste, \"meṣāṇāṁ rakṣako yastaṁ prahariṣyāmyahaṁ tataḥ| meṣāṇāṁ nivaho nūnaṁ pravikīrṇo bhaviṣyati\"||"},{"book":"mathiḥ","chapter":"26","verse":"32","text":"kintu śmaśānāt samutthāya yuṣmākamagre'haṁ gālīlaṁ gamiṣyāmi|"},{"book":"mathiḥ","chapter":"26","verse":"33","text":"pitarastaṁ provāca, bhavāṁścet sarvveṣāṁ vighnarūpo bhavati, tathāpi mama na bhaviṣyati|"},{"book":"mathiḥ","chapter":"26","verse":"34","text":"tato yīśunā sa uktaḥ, tubhyamahaṁ tathyaṁ kathayāmi, yāminyāmasyāṁ caraṇāyudhasya ravāt pūrvvaṁ tvaṁ māṁ tri rnāṅgīkariṣyasi|"},{"book":"mathiḥ","chapter":"26","verse":"35","text":"tataḥ pitara uditavān, yadyapi tvayā samaṁ marttavyaṁ, tathāpi kadāpi tvāṁ na nāṅgīkariṣyāmi; tathaiva sarvve śiṣyāścocuḥ|"},{"book":"mathiḥ","chapter":"26","verse":"36","text":"anantaraṁ yīśuḥ śiṣyaiḥ sākaṁ getśimānīnāmakaṁ sthānaṁ prasthāya tebhyaḥ kathitavān, adaḥ sthānaṁ gatvā yāvadahaṁ prārthayiṣye tāvad yūyamatropaviśata|"},{"book":"mathiḥ","chapter":"26","verse":"37","text":"paścāt sa pitaraṁ sivadiyasutau ca saṅginaḥ kṛtvā gatavān, śokākulo'tīva vyathitaśca babhūva|"},{"book":"mathiḥ","chapter":"26","verse":"38","text":"tānavādīcca mṛtiyātaneva matprāṇānāṁ yātanā jāyate, yūyamatra mayā sārddhaṁ jāgṛta|"},{"book":"mathiḥ","chapter":"26","verse":"39","text":"tataḥ sa kiñciddūraṁ gatvādhomukhaḥ patan prārthayāñcakre, he matpitaryadi bhavituṁ śaknoti, tarhi kaṁso'yaṁ matto dūraṁ yātu; kintu madicchāvat na bhavatu, tvadicchāvad bhavatu|"},{"book":"mathiḥ","chapter":"26","verse":"40","text":"tataḥ sa śiṣyānupetya tān nidrato nirīkṣya pitarāya kathayāmāsa, yūyaṁ mayā sākaṁ daṇḍamekamapi jāgarituṁ nāśankuta?"},{"book":"mathiḥ","chapter":"26","verse":"41","text":"parīkṣāyāṁ na patituṁ jāgṛta prārthayadhvañca; ātmā samudyatosti, kintu vapu rdurbbalaṁ|"},{"book":"mathiḥ","chapter":"26","verse":"42","text":"sa dvitīyavāraṁ prārthayāñcakre, he mattāta, na pīte yadi kaṁsamidaṁ matto dūraṁ yātuṁ na śaknoti, tarhi tvadicchāvad bhavatu|"},{"book":"mathiḥ","chapter":"26","verse":"43","text":"sa punaretya tān nidrato dadarśa, yatasteṣāṁ netrāṇi nidrayā pūrṇānyāsan|"},{"book":"mathiḥ","chapter":"26","verse":"44","text":"paścāt sa tān vihāya vrajitvā tṛtīyavāraṁ pūrvvavat kathayan prārthitavān|"},{"book":"mathiḥ","chapter":"26","verse":"45","text":"tataḥ śiṣyānupāgatya gaditavān, sāmprataṁ śayānāḥ kiṁ viśrāmyatha? paśyata, samaya upāsthāt, manujasutaḥ pāpināṁ kareṣu samarpyate|"},{"book":"mathiḥ","chapter":"26","verse":"46","text":"uttiṣṭhata, vayaṁ yāmaḥ, yo māṁ parakareṣu masarpayiṣyati, paśyata, sa samīpamāyāti|"},{"book":"mathiḥ","chapter":"26","verse":"47","text":"etatkathākathanakāle dvādaśaśiṣyāṇāmeko yihūdānāmako mukhyayājakalokaprācīnaiḥ prahitān asidhāriyaṣṭidhāriṇo manujān gṛhītvā tatsamīpamupatasthau|"},{"book":"mathiḥ","chapter":"26","verse":"48","text":"asau parakareṣvarpayitā pūrvvaṁ tān itthaṁ saṅketayāmāsa, yamahaṁ cumbiṣye, so'sau manujaḥ,saeva yuṣmābhi rdhāryyatāṁ|"},{"book":"mathiḥ","chapter":"26","verse":"49","text":"tadā sa sapadi yīśumupāgatya he guro, praṇamāmītyuktvā taṁ cucumbe|"},{"book":"mathiḥ","chapter":"26","verse":"50","text":"tadā yīśustamuvāca, he mitraṁ kimarthamāgatosi? tadā tairāgatya yīśurākramya daghre|"},{"book":"mathiḥ","chapter":"26","verse":"51","text":"tato yīśoḥ saṅgināmekaḥ karaṁ prasāryya koṣādasiṁ bahiṣkṛtya mahāyājakasya dāsamekamāhatya tasya karṇaṁ ciccheda|"},{"book":"mathiḥ","chapter":"26","verse":"52","text":"tato yīśustaṁ jagāda, khaḍgaṁ svasthāneे nidhehi yato ye ye janā asiṁ dhārayanti, taevāsinā vinaśyanti|"},{"book":"mathiḥ","chapter":"26","verse":"53","text":"aparaṁ pitā yathā madantikaṁ svargīyadūtānāṁ dvādaśavāhinīto'dhikaṁ prahiṇuyāt mayā tamuddiśyedānīmeva tathā prārthayituṁ na śakyate, tvayā kimitthaṁ jñāyate?"},{"book":"mathiḥ","chapter":"26","verse":"54","text":"tathā satītthaṁ ghaṭiṣyate dharmmapustakasya yadidaṁ vākyaṁ tat kathaṁ sidhyet?"},{"book":"mathiḥ","chapter":"26","verse":"55","text":"tadānīṁ yīśu rjananivahaṁ jagāda, yūyaṁ khaḍgayaṣṭīn ādāya māṁ kiṁ cauraṁ dharttumāyātāḥ? ahaṁ pratyahaṁ yuṣmābhiḥ sākamupaviśya samupādiśaṁ, tadā māṁ nādharata;"},{"book":"mathiḥ","chapter":"26","verse":"56","text":"kintu bhaviṣyadvādināṁ vākyānāṁ saṁsiddhaye sarvvametadabhūt|tadā sarvve śiṣyāstaṁ vihāya palāyanta|"},{"book":"mathiḥ","chapter":"26","verse":"57","text":"anantaraṁ te manujā yīśuṁ dhṛtvā yatrādhyāpakaprāñcaḥ pariṣadaṁ kurvvanta upāviśan tatra kiyaphānāाmakamahāyājakasyāntikaṁ ninyuḥ|"},{"book":"mathiḥ","chapter":"26","verse":"58","text":"kintu śeṣe kiṁ bhaviṣyatīti vettuṁ pitaro dūre tatpaścād vrajitvā mahāyājakasyāṭṭālikāṁ praviśya dāsaiḥ sahita upāviśat|"},{"book":"mathiḥ","chapter":"26","verse":"59","text":"tadānīṁ pradhānayājakaprācīnamantriṇaḥ sarvve yīśuṁ hantuṁ mṛṣāsākṣyam alipsanta,"},{"book":"mathiḥ","chapter":"26","verse":"60","text":"kintu na lebhire| anekeṣu mṛṣāsākṣiṣvāgateṣvapi tanna prāpuḥ|"},{"book":"mathiḥ","chapter":"26","verse":"61","text":"śeṣe dvau mṛṣāsākṣiṇāvāgatya jagadatuḥ, pumānayamakathayat, ahamīśvaramandiraṁ bhaṁktvā dinatrayamadhye tannirmmātuṁ śaknomi|"},{"book":"mathiḥ","chapter":"26","verse":"62","text":"tadā mahāyājaka utthāya yīśum avādīt| tvaṁ kimapi na prativadasi? tvāmadhi kimete sākṣyaṁ vadanti?"},{"book":"mathiḥ","chapter":"26","verse":"63","text":"kintu yīśu rmaunībhūya tasyau| tato mahāyājaka uktavān, tvām amareśvaranāmnā śapayāmi, tvamīśvarasya putro'bhiṣikto bhavasi naveti vada|"},{"book":"mathiḥ","chapter":"26","verse":"64","text":"yīśuḥ pratyavadat, tvaṁ satyamuktavān; ahaṁ yuṣmān tathyaṁ vadāmi, itaḥparaṁ manujasutaṁ sarvvaśaktimato dakṣiṇapārśve sthātuṁ gagaṇasthaṁ jaladharānāruhyāyāntaṁ vīkṣadhve|"},{"book":"mathiḥ","chapter":"26","verse":"65","text":"tadā mahāyājako nijavasanaṁ chittvā jagāda, eṣa īśvaraṁ ninditavān, asmākamaparasākṣyeṇa kiṁ prayojanaṁ? paśyata, yūyamevāsyāsyād īśvaranindāṁ śrutavantaḥ,"},{"book":"mathiḥ","chapter":"26","verse":"66","text":"yuṣmābhiḥ kiṁ vivicyate? te pratyūcuḥ, vadhārho'yaṁ|"},{"book":"mathiḥ","chapter":"26","verse":"67","text":"tato lokaistadāsye niṣṭhīvitaṁ kecit pratalamāhatya kecicca capeṭamāhatya babhāṣire,"},{"book":"mathiḥ","chapter":"26","verse":"68","text":"he khrīṣṭa tvāṁ kaścapeṭamāhatavān? iti gaṇayitvā vadāsmān|"},{"book":"mathiḥ","chapter":"26","verse":"69","text":"pitaro bahiraṅgana upaviśati, tadānīmekā dāsī tamupāgatya babhāṣe, tvaṁ gālīlīyayīśoḥ sahacaraekaḥ|"},{"book":"mathiḥ","chapter":"26","verse":"70","text":"kintu sa sarvveṣāṁ samakṣam anaṅgīkṛtyāvādīt, tvayā yaducyate, tadarthamahaṁ na vedmi|"},{"book":"mathiḥ","chapter":"26","verse":"71","text":"tadā tasmin bahirdvāraṁ gate 'nyā dāsī taṁ nirīkṣya tatratyajanānavadat, ayamapi nāsaratīyayīśunā sārddham āsīt|"},{"book":"mathiḥ","chapter":"26","verse":"72","text":"tataḥ sa śapathena punaranaṅgīkṛtya kathitavān, taṁ naraṁ na paricinomi|"},{"book":"mathiḥ","chapter":"26","verse":"73","text":"kṣaṇāt paraṁ tiṣṭhanto janā etya pitaram avadan, tvamavaśyaṁ teṣāmeka iti tvaduccāraṇameva dyotayati|"},{"book":"mathiḥ","chapter":"26","verse":"74","text":"kintu so'bhiśapya kathitavān, taṁ janaṁ nāhaṁ paricinomi, tadā sapadi kukkuṭo rurāva|"},{"book":"mathiḥ","chapter":"26","verse":"75","text":"kukkuṭaravāt prāk tvaṁ māṁ trirapāhnoṣyase, yaiṣā vāg yīśunāvādi tāṁ pitaraḥ saṁsmṛtya bahiritvā khedād bhṛśaṁ cakranda|"}]}