{"data":[{"book":"Taruxune Singena","chapter":"24","verse":"1","text":"Haruna yixɛtɛne yi yitaxunxi a dii naaninne nan na. A diine nan itoe ra: Nadaba nun Abihu nun Eleyasari nun Itamara."},{"book":"Taruxune Singena","chapter":"24","verse":"2","text":"Nadaba nun Abihu singen nan faxa benun e fafe xa faxa. E mi dii yo sɔtɔ. Eleyasari nun Itamara nan yi saraxaraline ra."},{"book":"Taruxune Singena","chapter":"24","verse":"3","text":"Eleyasari yixɛtɛna nde Sadɔki e nun Itamara yixɛtɛna nde Aximeleki yi Dawuda mali Harunaa diine yitaxundeni alogo e xa ti wanle ra."},{"book":"Taruxune Singena","chapter":"24","verse":"4","text":"Kuntigi wuyaxi yi to Eleyasari yixɛtɛne yɛ dangu Itamara yixɛtɛne ra. Nanara, e yitaxun ikiini: Denbaya xunna muxu fu nun sennin Eleyasari yixɛtɛne yɛ. Denbaya xunna muxu solomasɛxɛ Itamara yixɛtɛne yɛ."},{"book":"Taruxune Singena","chapter":"24","verse":"5","text":"E yi masɛnsɛnna ti alogo e xa e yitaxun, e yi e ti e wanle ra. Na ma, Eleyasari yixɛtɛna ndee nun Itamara yixɛtɛna ndee birin yi findi yire sariɲanxin kuntigine ra e nun kuntigine Ala xa."},{"book":"Taruxune Singena","chapter":"24","verse":"6","text":"Natanɛli a diin Semaya, Lewi bɔnsɔnna muxun nan yi e xinle sɛbɛma mangan nun kuntigine nun saraxaraliin Sadɔki nun Abiyatari a diina Aximeleki nun saraxaraline denbaya xunne yɛtagi e nun Lewi bɔnsɔnna muxune birin. E yi denbaya keden sugandi Eleyasari yixɛtɛne yɛ, e mɔn yi keden sugandi Itamara yixɛtɛne yɛ."},{"book":"Taruxune Singena","chapter":"24","verse":"7","text":"Denbayane sugandi masɛnsɛnna xɔn ikiini: A singen Yehoyaribu nan suxu, a firindena Yɛdaya,"},{"book":"Taruxune Singena","chapter":"24","verse":"8","text":"a saxandena Xarimi, a naanindena Seyorimi,"},{"book":"Taruxune Singena","chapter":"24","verse":"9","text":"a suulundena Malakiya, a sennindena Miyamin,"},{"book":"Taruxune Singena","chapter":"24","verse":"10","text":"a soloferedena Hakɔsi, a solomasɛxɛdena Abiya,"},{"book":"Taruxune Singena","chapter":"24","verse":"11","text":"a solomanaanindena Yosuwe, a fudena Sɛkani,"},{"book":"Taruxune Singena","chapter":"24","verse":"12","text":"a fu nun kedendena Eliyasibi, a fu nun firindena Yakimi,"},{"book":"Taruxune Singena","chapter":"24","verse":"13","text":"a fu nun saxandena Xupa, a fu nun naanindena Yesebeyabi,"},{"book":"Taruxune Singena","chapter":"24","verse":"14","text":"a fu nun suulundena Biliga, a fu nun sennindena Imeri,"},{"book":"Taruxune Singena","chapter":"24","verse":"15","text":"a fu nun soloferedena Xesiri, a fu nun solomasɛxɛdena Hapisɛsi,"},{"book":"Taruxune Singena","chapter":"24","verse":"16","text":"a fu nun solomanaanindena Petaxi, a mɔxɔɲɛdena Esekiyɛli,"},{"book":"Taruxune Singena","chapter":"24","verse":"17","text":"a mɔxɔɲɛn nun kedendena Yakin, a mɔxɔɲɛn nun firindena Gamulu,"},{"book":"Taruxune Singena","chapter":"24","verse":"18","text":"a mɔxɔɲɛn nun saxandena Dɛlaya, a mɔxɔɲɛn nun naanindena Maasiya."},{"book":"Taruxune Singena","chapter":"24","verse":"19","text":"A yi lan e xa Alatala Batu Banxin wanle suxu na kii nin alo e benba Haruna a yamari e ma kii naxan yi alo Alatala, Isirayilaa Ala bata yi a yamari a ma kii naxan yi."},{"book":"Taruxune Singena","chapter":"24","verse":"20","text":"Lewi bɔnsɔnna muxu gbɛtɛn naxanye sugandi, ne nan itoe ra: Amiramaa diine yɛ: Subayeli. Subayeli a diine yɛ: Yexedeya."},{"book":"Taruxune Singena","chapter":"24","verse":"21","text":"Rexabiya a diine yɛ: Yisiya, a dii singena."},{"book":"Taruxune Singena","chapter":"24","verse":"22","text":"Yisehari a diine yɛ: Selomiti. Selomiti a diine yɛ: Yaxati."},{"book":"Taruxune Singena","chapter":"24","verse":"23","text":"Xebiron ma diine: a dii singen Yeriya nun a dii firindena Amari nun a dii saxanden Yaxasiyeli nun a dii naaninden Yekameyami."},{"book":"Taruxune Singena","chapter":"24","verse":"24","text":"Yusiyɛli a diin Mike. Mike a diine yɛ: Samiri."},{"book":"Taruxune Singena","chapter":"24","verse":"25","text":"Mike xunyɛn Yisiya. Yisiyaa diine yɛ: Sakari."},{"book":"Taruxune Singena","chapter":"24","verse":"26","text":"Merari a diine yɛ: Maxali nun Musi e nun a diin Yaasiyaa diine."},{"book":"Taruxune Singena","chapter":"24","verse":"27","text":"Merari mamandenne, Yaasiyaa diine: Sohami nun Sakuru nun Ibiri."},{"book":"Taruxune Singena","chapter":"24","verse":"28","text":"Maxali a diina Eleyasari. Eleyasari mi dii yo sɔtɔ."},{"book":"Taruxune Singena","chapter":"24","verse":"29","text":"Kisu a diine yɛ: Yerameeli."},{"book":"Taruxune Singena","chapter":"24","verse":"30","text":"Musi a diine yɛ: Maxali nun Ederi nun Yerimoti. Lewi bɔnsɔnna muxune nan yi ne ra denbaya yɛɛn ma."},{"book":"Taruxune Singena","chapter":"24","verse":"31","text":"E fan sugandi masɛnsɛnna nan xɔn alo e ngaxakedenne, Haruna yixɛtɛne. Na liga Manga Dawuda nun Sadɔki nun Aximeleki nun saraxaraline denbaya xunne nun Lewi bɔnsɔnna muxune nan yɛtagi. Na ma, denbayaan muxune birin yi suxi ki kedenna nin keli dii singen ma han a raɲanna."}]}