{"data":[{"book":"Rom","chapter":"11","verse":"1","text":"Aab́ dab neen aatuna, Ik'o bí ashuwotsi juuwera? B́ jamon juweratse! taa ttookon Israe'el ash taane, Abraham naaro wotat Bíniyam jirots taane."},{"book":"Rom","chapter":"11","verse":"2","text":"Ik'o shini b́ marat'ts ashuwotsi juweratse, S'ayn mas'aafo Eliyas jangosh eeg bíettsok'o gawatsteya? Dab Eliyas Israe'el ashuwotsi Ik' shinatse awuk'o ett b́ s'aamitsok'o danatsteya?"},{"book":"Rom","chapter":"11","verse":"3","text":"11:3 1 Naash. 19:10; 14  Manoor Eliyas «Doonzono! nebiyiwotsi úd'rne wosh t'intseyiru t'arap'ezono gaakrne, ts'uziye oori, taano úd'oshe bogeyiri» etre b́ teshi."},{"book":"Rom","chapter":"11","verse":"4","text":"Ernmó Ik'o eega ettniya bísh bíaani? «Ba'ali eteets dozets ik'osh tuk'umalerawo shawat kúm ashuwotsi ttokish ooridek're» etre bísha."},{"book":"Rom","chapter":"11","verse":"5","text":"And dúranatse b́wotsiyal, s'aaton marat'ere ortsuwots muk' Israe'el ashuwots fa'ane."},{"book":"Rom","chapter":"11","verse":"6","text":"Marat'onwere s'aaton b́ wotiyal finonaliye etee, finon b́ wotiyal, s'aato s'aat b́ woto orerere etee."},{"book":"Rom","chapter":"11","verse":"7","text":"Eahe b́ k'awuntso eebi b́wotiti? Esra'el ashuwots bogetso datsatsno, marat'etswotsmó bo geyiruwo daatsrne, oortsuwotsmó bo maac'o bokup'i."},{"book":"Rom","chapter":"11","verse":"8","text":"11:8 Iwi. 29:4; Isa. 29:10  Hanuwere «Ik'o bo nibo b́ dúngiyi, mansh eshe hambetsish b́ borfetso bo ááwo be'atse, boowazonuwere shiyatse» ett guut'etsok'one."},{"book":"Rom","chapter":"11","verse":"9","text":"Dawitwere,"},{"book":"Rom","chapter":"11","verse":"10","text":"Bo ááwo b́ be'awok'o t'aluwowe,"},{"book":"Rom","chapter":"11","verse":"11","text":"Aab́ aani neen aatuna, ayhudiyots bodihi aani boturawok'o wotatniya? Mank'owaliye! ernmó ayhudiyots gondo bo fintsi jangosh Ayhudi woterawwots kasho bodaatsi, han b́wotiye ayhudiyots Ayhudi woterawwotsi bo ookoritwok'o woshoshe."},{"book":"Rom","chapter":"11","verse":"12","text":"Ayhudiyots gond fino dats jamosh deero datsire, bodiho Ik' ash woterawotssh deero wotere, Ayhudi jamwots bookashink'ee deero awuk'o aye b́wotiyank'oni!"},{"book":"Rom","chapter":"11","verse":"13","text":"And nokeewir itsh Ik' ash woterawwotsshe, Ik' ash woterawwotssh wosheetso twottsok'osh t finosh mango taash shiyeetuwe,"},{"book":"Rom","chapter":"11","verse":"14","text":"T meets jag wotts ayhudiwotsi okooriyoshe, mank'onowere daneraka ik ikuwotsi kashiyo falituwe etee."},{"book":"Rom","chapter":"11","verse":"15","text":"Ik'o boon b́ juwoor datsatsi ash k'oshuwots Ik'onton b́ manetka wotiyal Ik'o boon b́ dek'or eeg b́wotituwok'o arefa? Haniyere k'irotse tuwok'oyi etee!"},{"book":"Rom","chapter":"11","verse":"16","text":"Ik naari boot'otse shintsotsi kayo S'ayinka wotiyal boot' jamo S'ayinkee b́ wotiti, mank'o mit iko b́s'ap'o S'ayina wotiyal b́ jabwotswere S'ayine bowotiti."},{"book":"Rom","chapter":"11","verse":"17","text":"Worfitsi woyra eteyiru mit jaabo wotts ayhudiyots k'ut'eyar bodihitka wotiyal it boditsi woyiriy mit jaabo wotts Ik' ash woterawwots bo shegro shááto shegrshr weyiri zeyito bítse b́keshiru s'ap'ootse keshiru gaalonat deeron kaytsuwotsi itwotiyakon, b́ jaabwotsats ít'k'ayere."},{"book":"Rom","chapter":"11","verse":"18","text":"It Ik' ash woterawotso jaabwotsats ít'k'ayere, it it'alomó it jaab mec'ro it wottsosh s'ap'oni itn kuriti bako it b́ s'ap'o kurirwotsi itwoterawok'o dande'ere."},{"book":"Rom","chapter":"11","verse":"19","text":"Ernmó «Jabúwots tishat bodihi, taa bo beyok tikinditwok'o» etaatne b́ teshi."},{"book":"Rom","chapter":"11","verse":"20","text":"It ettso aree, ernmó bo k'ut'at bojuwe amano bok'aztsosh b́ wottsotse itwere k'up'at it ned'iye itamantsoshe, eshe, shata bako hit'o itn geyiratse."},{"book":"Rom","chapter":"11","verse":"21","text":"Ik'o azeewon jaab wotts ayhudiyotssh maac'o k'ewo b́ k'aziyakon itsh maac'o k'eweratse."},{"book":"Rom","chapter":"11","verse":"22","text":"Eshe Ik' doowonat Ik' shatiyon aab s'iilere, b́ shatiyonu b́kitsir dihitswotsats b́ wotor b́ doo wotonu b́ kitsir itshee, hanowere b́k'alir b́ dowon k'up'ar it betka wotiyalemó b́ doo itsh wotituwe, kup'o itk'azalomó itwere k'ut'eyarniye it dihiti."},{"book":"Rom","chapter":"11","verse":"23","text":"Ayhudiyots bo amaniyal yoots bobeyok aanitune, Ik'o yoots bobeyok boon aaniyosh falituwe."},{"book":"Rom","chapter":"11","verse":"24","text":"It Ik' ash woterawwotsmó azeyon boditsi woyiri miti jaabo wotat teshtsuwots it beyokalo worfotsi woyiri mitats tokeyo it faliyakon hanots bo azeyon worfitsi woyiri miti jaabo wotts ayhudiyotsmó yoots bobeyok aanar tokeyo aawuk'oneya boosh b́ maaweeti!"},{"book":"Rom","chapter":"11","verse":"25","text":"Ti eshuwotso! «Danfone» err it'k'ayere itsh tkeewitwo ááshts keewo fa'ee, bíwrer Israe'el ashuwots k'azts woto b́ jamosh b́woterawo Ik' ash Woteraw jamwots s'eenon Ik'ok bowafetsoshe."},{"book":"Rom","chapter":"11","verse":"26","text":"11:26 Isa. 59:20  Eshe hank'on Israe'el asha ash jamwots kashitúne. Mansh hank'o ett guut'ere,"},{"book":"Rom","chapter":"11","verse":"27","text":"Bomorro boosh t t'afiyor"},{"book":"Rom","chapter":"11","verse":"28","text":"Israe'el ashuwots doo shishiyosh aap'etso dek'o bok'aztsotse, itjangosh it Ik' ash woterawotssh b́dooyish Ik'osh balangaro bowoti, bomarat'ewonmó nihiwots jangats tuutson Ik'o boon shunknee."},{"book":"Rom","chapter":"11","verse":"29","text":"Ik'o noon marat'de'er b́ deero bí imiyakon b́ k'alts keewumansh b́gawtso woniratse."},{"book":"Rom","chapter":"11","verse":"30","text":"It Ik' ash woterawwots shin Ik'osh alerawwotsiye it teshi, andomó ayhudiyots aleyo bok'aztsotse it Ik' maac' k'ewo it datsi."},{"book":"Rom","chapter":"11","verse":"31","text":"It maac' k'ewo it daatstsok'on boowere maac' k'ewo bodatsituwok'o boowere and Ik'osh alerawwotsi woterne."},{"book":"Rom","chapter":"11","verse":"32","text":"Ik'o b́ maac' k'ewo ash jamosh kitsosha ett ash jamwotsi ale k'azon is'k'reroshná."},{"book":"Rom","chapter":"11","verse":"33","text":"Ik' gaalona, dani teleefonat danoonúwere awuk'o eene! bí angsho fal bíats boderake, b́ werindonu danerake."},{"book":"Rom","chapter":"11","verse":"34","text":"«Ik' hasabiyo danetuwo kone?"},{"book":"Rom","chapter":"11","verse":"35","text":"Ik'osh gushituwonat"},{"book":"Rom","chapter":"11","verse":"36","text":"Jam keewo b́ daatse bíyokne, jam keewo bíne b́beeti, jam keewo bíshe b́ beeyeti, dúre dúron mango bísh wotowe! Amen!"}]}