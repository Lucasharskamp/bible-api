{"data":[{"book":"ПСАЛТЫР","chapter":"54","verse":"1","text":"Кіроўцу хору. На струнных інструмэнтах. Вучэньне Давідава."},{"book":"ПСАЛТЫР","chapter":"54","verse":"2","text":"Пачуй, Божа, малітву маю, і ад маленьня майго не хавайся;"},{"book":"ПСАЛТЫР","chapter":"54","verse":"3","text":"уваж мне і пачуй мяне; я стагну ў гароце маёй і бянтэжуся"},{"book":"ПСАЛТЫР","chapter":"54","verse":"4","text":"ад крыку варожага, ад уціску бязбожнага; бо яны мне накідаюць беззаконьне і ў гневе супроць мяне варагуюць."},{"book":"ПСАЛТЫР","chapter":"54","verse":"5","text":"Сэрца маё трапеча ўва мне і сьмяротныя страхі мяне ахапілі;"},{"book":"ПСАЛТЫР","chapter":"54","verse":"6","text":"страх і жудасьць мяне агарнулі, і вусьцішна мне."},{"book":"ПСАЛТЫР","chapter":"54","verse":"7","text":"І сказаў я: «Хто даў бы мне крылы, як у голуба? Я паляцеў бы і супакоіўся;"},{"book":"ПСАЛТЫР","chapter":"54","verse":"8","text":"далёка заляцеў бы, і ў пустыні застаўся б;"},{"book":"ПСАЛТЫР","chapter":"54","verse":"9","text":"пасьпяшаўся б схавацца ад буры й віхуры»."},{"book":"ПСАЛТЫР","chapter":"54","verse":"10","text":"Разладзь, Госпадзе, і падзялі языкі іхнія, бо я гвалт і нязгоду ў горадзе бачу;"},{"book":"ПСАЛТЫР","chapter":"54","verse":"11","text":"удзень і ўначы яны ходзяць навокал па ягоных мурах; зладзействы і бедствы ў ім;"},{"book":"ПСАЛТЫР","chapter":"54","verse":"12","text":"сярод яго згуба; ашука і подступ ня сыходзяць з вуліц ягоных:"},{"book":"ПСАЛТЫР","chapter":"54","verse":"13","text":"бо ня вораг мяне кляне, - гэта я ператрываў бы; не ненавісьнік мой узьвялічваецца нада мною - ад яго я схаваўся б;"},{"book":"ПСАЛТЫР","chapter":"54","verse":"14","text":"а ты, хто быў мне тым, што і сам я сабе, сябар мой і паплечнік мой,"},{"book":"ПСАЛТЫР","chapter":"54","verse":"15","text":"з кім мы шчырыя гутаркі мелі і разам хадзілі ў дом Божы."},{"book":"ПСАЛТЫР","chapter":"54","verse":"16","text":"Хай іх сьмерць ня міне; хай сыдуць яны жывыя ў пекла; бо злачынства ў сялібах іхніх, у іхнім сэрцы,"},{"book":"ПСАЛТЫР","chapter":"54","verse":"17","text":"я ж паклічу Бога, і Гасподзь мяне выратуе."},{"book":"ПСАЛТЫР","chapter":"54","verse":"18","text":"Увечары і раніцай і апоўдні я буду маліць і прасіць, і Ён пачуе мой голас;"},{"book":"ПСАЛТЫР","chapter":"54","verse":"19","text":"выбавіць душу маю ў спакоі ад тых, хто на мяне паўстае; бо іх многа ў мяне;"},{"book":"ПСАЛТЫР","chapter":"54","verse":"20","text":"Бог выслухае, і суцешыць іх Той, Хто адвеку сядзіць на троне, бо няма ў іх перамены, і Бога яны не баяцца;"},{"book":"ПСАЛТЫР","chapter":"54","verse":"21","text":"рукі свае паднялі на тых, якія зь імі ў міры, парушылі згоду сваю;"},{"book":"ПСАЛТЫР","chapter":"54","verse":"22","text":"вусны ў іх гладкія, нібы масла, а ў сэрцы варожасьць у іх; словы іхнія лагаднейшыя за алей, а самі яны - мячы аголеныя."},{"book":"ПСАЛТЫР","chapter":"54","verse":"23","text":"Пакінь Госпаду клопат твой, і Ён падтрымае цябе. Ніколі ня дасьць Ён праведніку пахіснуцца."},{"book":"ПСАЛТЫР","chapter":"54","verse":"24","text":"Ты, Божа, зьвядзеш іх у яму пагібельную; крыважэрныя і падступныя не пражывуць палавіны дзён сваіх. А на Цябе, Госпадзе, спадзяюся."}]}