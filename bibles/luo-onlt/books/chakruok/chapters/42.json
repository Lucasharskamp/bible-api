{"data":[{"book":"Chakruok","chapter":"42","verse":"1","text":"Kane Jakobo owinjo ni cham yudore e piny Misri, nowacho ne yawuote niya, “Angʼo ma omiyo ubet urangoru aranga?”"},{"book":"Chakruok","chapter":"42","verse":"2","text":"Nodhi nyime kowachonegi niya, “asewinjo ni nitie cham e piny Misri. Dhiuru kuno kendo ungʼiewnwa cham, mondo mi wabed mangima kendo kech kik negwa.”"},{"book":"Chakruok","chapter":"42","verse":"3","text":"Eka owete Josef apar nodhi Misri mondo odhi ongʼiew cham."},{"book":"Chakruok","chapter":"42","verse":"4","text":"To Jakobo ne ok ooro Benjamin mowadgi Josef hie kodgi nikech noluor ni dipo ka gimoro ohinye."},{"book":"Chakruok","chapter":"42","verse":"5","text":"Kuom mano yawuot Jakobo kaachiel gi jo-Kanaan nodhi ngʼiewo cham nikech kech momako pinygi."},{"book":"Chakruok","chapter":"42","verse":"6","text":"To Josef ma jatend pinyno ema ji moa e pinje duto ne biro rundo kuome. Kuom mano, kane owete Josef ochopo, negikulore ne Josef nyaka e lowo."},{"book":"Chakruok","chapter":"42","verse":"7","text":"Kane Josef oneno owetene, nofwenyogi to nowuondore mondo kik gingʼeye. Kendo nowuoyo kodgi gi gero kopenjogi niya, “Ua kanye?”"},{"book":"Chakruok","chapter":"42","verse":"8","text":"Kata obedo ni Josef nofwenyo owetene, gin to ne ok gifwenye."},{"book":"Chakruok","chapter":"42","verse":"9","text":"Eka noparo lek mane oleko kuomgi kendo nowachonegi niya, “Un okwach kich! Kendo usebiro mondo une-ane kama pinywa nyapgodo.”"},{"book":"Chakruok","chapter":"42","verse":"10","text":"To negidwoke niya, “Ooyo ruodha. Jotichgi obiro mana mondo orund chiemo."},{"book":"Chakruok","chapter":"42","verse":"11","text":"Waduto wan yawuot ngʼat achiel. Jotichgi gin joma kare, ma ok okwach kich.”"},{"book":"Chakruok","chapter":"42","verse":"12","text":"To Josef nomedo wachonegi niya, “Ooyo! Usebiro mana ni mondo ungʼe kama pinywa nyapgodo.”"},{"book":"Chakruok","chapter":"42","verse":"13","text":"To negiwacho niya, “Ruoth, jotichni ne yawuowi apar gariyo, yawuot ngʼat achiel, wadak e piny Kanaan. Owadwa ma chogo nyo odongʼ gi wuonwa, to achiel to ne olal.”"},{"book":"Chakruok","chapter":"42","verse":"14","text":"Josef nowachonegi niya, “En mana kaka ne awachonu: Un okwach kich!"},{"book":"Chakruok","chapter":"42","verse":"15","text":"Kendo ma e kaka ibiro temu: Akwongʼora e nying Farao ni ok unuwuok ka makmana ka ukelo owadu ma chogo ka."},{"book":"Chakruok","chapter":"42","verse":"16","text":"Oruru achiel kuom oweteu mondo odhi oom owadu; to joma odongʼ ibiro kano e od twech, mondo mi wane anena ka weche ma uwacho gin adier. To ka ok gin adier, to akwongʼora gi nying Farao, ni un okwach kich!”"},{"book":"Chakruok","chapter":"42","verse":"17","text":"Kendo noketogi duto e od twech kuom ndalo adek."},{"book":"Chakruok","chapter":"42","verse":"18","text":"Odiechiengʼ mar adek, Josef nowachonegi niya, “Timuru ma mondo mi udagi, nikech aluoro Nyasaye:"},{"book":"Chakruok","chapter":"42","verse":"19","text":"Ka un joma kare, weuru achiel kuomu odongʼ ka, to joma odongʼ to odhiyo kendo oter cham ne joodu makoro chandore ka."},{"book":"Chakruok","chapter":"42","verse":"20","text":"To nyaka ukel owadu ma chogo ira, mondo omi angʼe ni uwacho adieri kendo mondo owaduni kik tho.” Kendo negitimo kamano."},{"book":"Chakruok","chapter":"42","verse":"21","text":"Negiwacho e kindgi giwegi niya, “Adier kum ni waseyudo nikech owadwa. Ne waneno ka chunye chandore kane osayowa mondo wares ngimane to ne ok wanyal winje. Ma ema omiyo chandruogni osebironwa.”"},{"book":"Chakruok","chapter":"42","verse":"22","text":"Reuben nodwokogi niya, “Donge ne akwerou ni kik utimne rawerano marach? To ne ok unyal winja! Koro nyaka chulnwa kuor nikech rembe.”"},{"book":"Chakruok","chapter":"42","verse":"23","text":"To ne ok gingʼeyo ni Josef owinjo gima giwacho nikech Josef noketo ngʼama lokone wach."},{"book":"Chakruok","chapter":"42","verse":"24","text":"Kane Josef owuok irgi, noywak ahinya, bangʼe noduogo irgi mochako wuoyo kodgi. Nokawo Simeon mi otweye e nyimgi ka gineno."},{"book":"Chakruok","chapter":"42","verse":"25","text":"Josef nogolo chik mondo oket cham e ogundegi, odwokne ngʼato ka ngʼato pesane mane obirogo e ogunde, kendo mondo omigi gima ginyalo chamo e wangʼ yo ka gidok. Bangʼ kane osetimonegi ma,"},{"book":"Chakruok","chapter":"42","verse":"26","text":"negiketo cham e ngʼe pundegi kendo gidhi."},{"book":"Chakruok","chapter":"42","verse":"27","text":"Kamane gibuore gotieno, achiel kuomgi nogonyo gunde mondo omi pundane chiemo, kendo noneno pesane ka otwe e dho ogunde."},{"book":"Chakruok","chapter":"42","verse":"28","text":"Nowacho nowetene niya, “Osedwokna pesana, eri go en e dho ogunda.”"},{"book":"Chakruok","chapter":"42","verse":"29","text":"Kane gibiro ir Jakobo wuon-gi e piny Kanaan, neginyise duto mane osetimorenegi. Negiwacho niya,"},{"book":"Chakruok","chapter":"42","verse":"30","text":"“Ngʼat ma ruodh pinyno nowuoyo kodwa mager kendo nokawowa mana ka okwach kich modhi nono pinygi."},{"book":"Chakruok","chapter":"42","verse":"31","text":"To ne wawachone ni, ‘Wan joma kare; ok wan okwach kich."},{"book":"Chakruok","chapter":"42","verse":"32","text":"Ne wan yawuowi apar gariyo, yawuot ngʼat achiel. Achiel kuomwa nolal, kendo ma chogo to odongʼ gi wuonwa e piny Kanaan.’"},{"book":"Chakruok","chapter":"42","verse":"33","text":"“Eka ruodhno nowachonwa ni, ‘Ma e kaka abiro ngʼeyo kata ka un joma kare: Achiel kuomu odongʼ ka kendo joma odongʼ oter chiemo ne joodu makoro chandore ka."},{"book":"Chakruok","chapter":"42","verse":"34","text":"To kelnauru omeru ma chogo mondo mi abed gadiera ni ok un okwach kich to un joma kare. Eka anaduoknu owadu kendo ulok ohala e pinyni.’ ”"},{"book":"Chakruok","chapter":"42","verse":"35","text":"Kane gigonyo ogundegi, ngʼato ka ngʼato noyudo ofuku mar pesane e dho gunde! Kane gineno pesago, giduto ne gibuok ahinya kaachiel gi wuon-gi."},{"book":"Chakruok","chapter":"42","verse":"36","text":"Jakobo wuon-gi nowachonegi niya, “Usemaya nyithinda. Josef onge, kendo Simeon bende onge, kendo koro Benjamin bende udwaro maya. Gik moko duto ok nikare koda!”"},{"book":"Chakruok","chapter":"42","verse":"37","text":"Eka Reuben nowacho ne wuon-gi niya, “Inyalo nego yawuota ka ok aduogoni Benjamin. Weye e lweta kendo abiro duoge.”"},{"book":"Chakruok","chapter":"42","verse":"38","text":"To Jakobo nodwoke niya, “Wuoda ok nyal dhi kuno kodu; owadgi osetho kendo en kende ema odongʼ, ka gimoro marach otimorene e wuodhno, to ubiro miyo atho gi kuyo.”"}]}