{"data":[{"book":"Jems","chapter":"1","verse":"1","text":"Hamangkhung-aphuii nane Ithong Isu Masi ro khiao Jems re-è:"},{"book":"Jems","chapter":"1","verse":"2","text":"Gu iijiiakthek, nathek lumuii shii zab pha chuajan thog ruii shii nawaithek shii sang bo,"},{"book":"Jems","chapter":"1","verse":"3","text":"chiih-è nawaithek ne thieg nathek ro migi ye chuathek shii yang mage shii, chiih-è gu shii ne zud mua pha blu mua ruii phro."},{"book":"Jems","chapter":"1","verse":"4","text":"Nathek ne zai rek boh nathek ro zud ji è ne nathek ro zab lumuii shii buyud arey yie rabo, ji è nathek ne khriig chiih-è zab rey ne, nyie de asiog pha arey yi rabo,"},{"book":"Jems","chapter":"1","verse":"5","text":"Jishii nathek è hanyie magunde khani shii asiog arone, hanyie è nathek shii phi ruii pha, nathek ne Hamangkhung-aphuii shii sia bo, nyieliieshii Hamangkhung-aphuii è nathek zab shii lubu hong ne chiih-è bushun rek ne phi ro."},{"book":"Jems","chapter":"1","verse":"6","text":"Jishii nathek sia mage shii, nathek ne migi rek ne anowdak rabo. Hanyie magunde nowdak arone hasam è khamuii pha khasao shii thedan thadan pha duiine ro."},{"book":"Jems","chapter":"1","verse":"7-8","text":"Jiduii pha bran arone nathek ro khani shii arab mua chiih-è nathek è rek pha zab shii aphak mua, nathek ne Ithong è nyie magunde mua ruii phro ne anow chid rabo."},{"book":"Jems","chapter":"1","verse":"9","text":"Hanyie dusho Masiphothek shii Hamangkhung-aphuii è ithek shii lakhung chiing mage shii sang bo,"},{"book":"Jems","chapter":"1","verse":"10","text":"1:10,11: Aij 40:6,7 (LXX) chiih-è Hamangkhung-aphuii è bukho Masiphothek shii buzam yi mage shii sang bo. Chiih-è bukhothek ne jabiing pha iibua duiine san dun phro."},{"book":"Jems","chapter":"1","verse":"11","text":"Hasiang yi bajo chieg rek mage shii misieng ne hùb dun phro; ji pha iibua ne thud dun phro, chiih-è khie ne mua dun phro. Ji duiine bukhothek ne awaithek chong hà wuii shii mua dun phro."},{"book":"Jems","chapter":"1","verse":"12","text":"Hanyie yi chujan shii isiie rek ne rai ithek ne sang phro, nyieliieshii ithek yi chuajan shii yang ne hiia mage shii, Hamangkhung-aphuii è aishii miie muii pha ji shii nyie sbang rek muii pha chai ne lasen duiine choi ruii phro."},{"book":"Jems","chapter":"1","verse":"13","text":"Branthek chuajan pha ji shii chai mua arone, gethek ne ayao rabo, “hìpha chaujan ne Hamangkhung-aphuii è thog rone ayao rabo.” Nyieliieshii Hamangkhung-aphuii shii ne awie pha ji è achai mua, chiih-è ai ne hanyie shii achai phro."},{"book":"Jems","chapter":"1","verse":"14","text":"Jishii gethek ro awie pha ji shii chid pha ji è ibong hà phang mage shii gethek shii ne chuajan dun."},{"book":"Jems","chapter":"1","verse":"15","text":"Chiihphado gethek ro awie pha chidthek wiig pha ji è layog giak ruii phro; chiih-è layog, ji weg rey mage shii, iy pha ji giak ruii phro."},{"book":"Jems","chapter":"1","verse":"16","text":"Gu khuiinothek nane bumuiithek, akhin-arin yi rabo!"},{"book":"Jems","chapter":"1","verse":"17","text":"Zab wie lasen nane zab khriig ne hamangkhung è thog ro; hìne Hamangkhung-aphuii è thazam thog ro, hamangkhung pha muchuangthek shii rabpho, hanyie ne alai chiih-è igiia shii iidoh ayie ro."},{"book":"Jems","chapter":"1","verse":"18","text":"Ai awai è yang pha ji è gethek shii izai pha miyaogam ji è chai phi ro, ji-è gethek shii ne zab ai è rab pha duchoi igobi pha ithua shii rai mua yi ro."},{"book":"Jems","chapter":"1","verse":"19","text":"Hì nowkhlei bo, Gu khuiinothek nane bumuiithek! Zabjia ne khthiie yoi bo, Jishii rasie è yao chiih-è rasie è lijieg bo."},{"book":"Jems","chapter":"1","verse":"20","text":"Bran ro lijieg ne Hamangkhung-aphuii ro giangthek phak shii zab arek mua phro."},{"book":"Jems","chapter":"1","verse":"21","text":"Ji-è zab awie pha lajia nane buii rek pha ji shii thoh muii bo. Hamangkhung-aphuii shii phi srane nathek lubu shii hai pha miyaogam jishii choi bo, nyie yi na shii ragia rek mua ro."},{"book":"Jems","chapter":"1","verse":"22","text":"Airo miyaogam yoi bie pha ji è akhin-arin yi rabo; ji phachiang shii, miyaogam shii nyie yao pha ji rek ne rai bo."},{"book":"Jems","chapter":"1","verse":"23","text":"Na è miyaogam yoi srane jishii ji duiine blia arek arone bran hanyie è awai mizia shii jangbang hà riig ai ne ji è mia rone riig pha duiine ro."},{"book":"Jems","chapter":"1","verse":"24","text":"Ai ne awaithek shii wie rone riig chiihphado dundun chiih-è awai ne nyie khi è mia pha jine blengdun."},{"book":"Jems","chapter":"1","verse":"25","text":"Jishii bran shii ichad rek phi khriig Iphey ji shii wie è riig pho ne, chiih-è thaluii arek bie pha chiih-è chiihphado abia pha jishii blia rek ne rai pho ne—nathek è nyie rek pha ji re-è Hamangkhung-aphuii è nathek shii khirzey phi phro."},{"book":"Jems","chapter":"1","verse":"26","text":"Hanyie magunde nathek ne giang rone now bey? Nathek yi nawaithek ro ri shii azud arone, nathek ro giang ne adunmey chiih-è nawai shii khinrin ara ro."},{"book":"Jems","chapter":"1","verse":"27","text":"Aphuii Hamangkhung-aphuii è igang nane zai giang rone now pha jine hì ro: Dusho nane misiungthek ro diig shii wie gayiig ne chiih-è nawaithek shii sohjambling shii è buii pha ji è ruang rek bo."}]}