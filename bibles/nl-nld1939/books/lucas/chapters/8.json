{"data":[{"book":"Lucas","chapter":"8","verse":"1","text":"Daarna ging Hij rond door steden en dorpen, om te preken en het koninkrijk Gods te verkondigen. Hij was vergezeld van het twaalftal,"},{"book":"Lucas","chapter":"8","verse":"2","text":"en van enige vrouwen, die van boze geesten en ziekten waren verlost: Maria, Magdalena geheten, uit wie zeven duivels waren uitgegaan."},{"book":"Lucas","chapter":"8","verse":"3","text":"Johanna, de vrouw van Choesa, den hofmeester van Herodes. Susanna en vele anderen, die hun met haar vermogen ten dienste stonden."},{"book":"Lucas","chapter":"8","verse":"4","text":"Toen er eens een grote menigte bijeen was, daar men uit alle steden naar Hem was toegestroomd, sprak Hij in een gelijkenis:"},{"book":"Lucas","chapter":"8","verse":"5","text":"De zaaier ging uit, om zijn zaad te zaaien. En onder het zaaien viel een gedeelte langs de weg; het werd vertrapt, en de vogels uit de lucht pikten het op."},{"book":"Lucas","chapter":"8","verse":"6","text":"Een ander gedeelte viel op de rots: even kwam het op, maar verdorde, omdat het geen vocht had."},{"book":"Lucas","chapter":"8","verse":"7","text":"Een ander gedeelte viel tussen de doornen; en de doornen schoten mede op, en verstikten het."},{"book":"Lucas","chapter":"8","verse":"8","text":"Een ander gedeelte viel op de goede aarde; het schoot op, en droeg honderdvoudige vrucht. Na deze woorden riep Hij uit: Wie oren heeft om te horen, hij hore."},{"book":"Lucas","chapter":"8","verse":"9","text":"Zijn leerlingen vroegen Hem naar de zin der gelijkenis."},{"book":"Lucas","chapter":"8","verse":"10","text":"Hij sprak: U is het gegeven, de geheimen te kennen van het koninkrijk Gods, maar tot de overigen wordt in parabels gesproken; opdat ze zouden zien en niet inzien, zouden horen en niet verstaan."},{"book":"Lucas","chapter":"8","verse":"11","text":"Dit is de zin der gelijkenis: Het zaad is Gods woord."},{"book":"Lucas","chapter":"8","verse":"12","text":"Het zaad langs de weg zijn zij, die het woord wel horen; maar dan komt de duivel en neemt het weg uit hun hart, opdat ze niet zouden geloven en worden gered."},{"book":"Lucas","chapter":"8","verse":"13","text":"Het zaad op de rots zijn zij, die het woord met vreugde aanvaarden, zodra ze het horen, maar die geen wortel hebben geschoten; een tijd lang geloven ze wel, maar in de tijd der beproeving vallen ze af."},{"book":"Lucas","chapter":"8","verse":"14","text":"Het zaad, dat tussen de doornen valt, zijn zij, die wel hebben geluisterd, maar die gaandeweg door de zorgen, de rijkdom en de genoegens van het leven zich laten verstikken en nooit tot rijpheid komen."},{"book":"Lucas","chapter":"8","verse":"15","text":"Maar het zaad, dat in de goede aarde valt, zijn zij, die met een goed en edel hart het woord vernemen, het aanvaarden, en het vrucht doen dragen door te volharden."},{"book":"Lucas","chapter":"8","verse":"16","text":"Niemand steekt een lamp aan, en verbergt ze onder een bak, of zet ze onder een bed; maar hij plaatst ze op de kandelaar, opdat wie binnenkomt, het licht kan zien."},{"book":"Lucas","chapter":"8","verse":"17","text":"Want niets is verborgen, of het zal worden geopenbaard; en niets is geheim, of het wordt bekend en het komt aan het licht."},{"book":"Lucas","chapter":"8","verse":"18","text":"Let er dus op, hoe gij luistert. Want wie heeft, hem zal gegeven worden; en wie niet heeft, hem zal ook nog ontnomen worden, wat hij meent te bezitten."},{"book":"Lucas","chapter":"8","verse":"19","text":"Nu kwamen zijn moeder en broeders naar Hem toe, maar door de menigte konden ze Hem niet bereiken."},{"book":"Lucas","chapter":"8","verse":"20","text":"Men boodschapte Hem: Uw moeder en broeders staan buiten en willen U zien."},{"book":"Lucas","chapter":"8","verse":"21","text":"Maar Hij gaf ten antwoord: Mijn moeder en broeders zijn zij, die het woord Gods horen, en er naar handelen."},{"book":"Lucas","chapter":"8","verse":"22","text":"Op zekere dag ging Hij met zijn leerlingen in een boot, en zeide tot hen: Laten we oversteken naar de andere kant van het meer. Ze staken van wal;"},{"book":"Lucas","chapter":"8","verse":"23","text":"en onder de vaart sliep Hij in. Maar een hevige storm brak los op het meer: ze kregen water binnen en liepen gevaar."},{"book":"Lucas","chapter":"8","verse":"24","text":"Ze gingen naar Hem toe, wekten Hem en zeiden: Meester, Meester, we vergaan. Toen stond Hij op, en gebood aan de wind en de golven; ze bedaarden, en het werd stil."},{"book":"Lucas","chapter":"8","verse":"25","text":"Maar tot hen zeide Hij: Waar is uw geloof? Met angstige verbazing zeiden ze tot elkander: Wie is Hij toch, dat Hij zelfs de winden gebiedt en het water, en dat ze Hem gehoorzamen?"},{"book":"Lucas","chapter":"8","verse":"26","text":"Ze legden aan in het land der Gerasenen, dat tegenover Galilea ligt."},{"book":"Lucas","chapter":"8","verse":"27","text":"Zodra Hij aan wal was gestapt, kwam Hem uit de stad een man tegemoet, die door duivels was bezeten. Sinds lang droeg hij geen kleren meer, en verbleef niet in huis, maar in de grafspelonken."},{"book":"Lucas","chapter":"8","verse":"28","text":"Toen hij Jesus zag, viel hij gillend voor Hem neer, en schreeuwde het uit: Wat hebt Gij met ons te maken. Jesus, Zoon van den allerhoogsten God? Ik bid U, mij niet te gaan kwellen."},{"book":"Lucas","chapter":"8","verse":"29","text":"Want Hij had den onreinen geest geboden, den man te verlaten. Reeds dikwijls toch had hij zich van hem meester gemaakt. Dan had men hem met ketens en voetboeien gebonden, om hem vast te houden; maar hij had de boeien stuk gebroken, en was door den duivel naar eenzame plaatsen gejaagd."},{"book":"Lucas","chapter":"8","verse":"30","text":"Jesus vroeg hem: Hoe is uw naam? Hij zei: Legioen. Want vele duivels waren in hem gevaren."},{"book":"Lucas","chapter":"8","verse":"31","text":"Ze verzochten Hem dringend, hun niet te gelasten, naar de afgrond te gaan."},{"book":"Lucas","chapter":"8","verse":"32","text":"Nu liep daar op de berg een grote troep zwijnen te grazen. Ze verzochten Hem, hun toe te staan, in die zwijnen te varen. Hij stond het hun toe."},{"book":"Lucas","chapter":"8","verse":"33","text":"Toen gingen de duivels uit van den mens, en wierpen zich op de zwijnen; en de troep plofte van de steilte in het meer, en verdronk."},{"book":"Lucas","chapter":"8","verse":"34","text":"Toen de drijvers zagen, wat er gebeurde, vluchtten ze heen, en vertelden het in stad en land."},{"book":"Lucas","chapter":"8","verse":"35","text":"Men kwam dus zien, wat er gebeurd was. Toen ze nu bij Jesus kwamen, en den man, uit wien de duivels waren uitgegaan, gekleed en goed bij verstand aan Jesus’ voeten vonden zitten, werden ze bang."},{"book":"Lucas","chapter":"8","verse":"36","text":"Nu verhaalden nog de ooggetuigen, hoe de bezetene was verlost."},{"book":"Lucas","chapter":"8","verse":"37","text":"Toen verzocht Hem de hele bevolking van het gebied der Gerasenen, om van hen heen te gaan; want een ontzettende vrees greep hen aan. Nu ging Hij weer in de boot, om terug te keren;"},{"book":"Lucas","chapter":"8","verse":"38","text":"en de man, uit wien de duivels waren uitgegaan, vroeg Hem verlof, om bij Hem te blijven. Maar Hij zond hem heen, en zeide:"},{"book":"Lucas","chapter":"8","verse":"39","text":"Ga naar huis, en verhaal al wat God u gedaan heeft. Hij ging heen, en vertelde heel de stad door, wat Jesus hem had gedaan."},{"book":"Lucas","chapter":"8","verse":"40","text":"Bij Jesus’ terugkeer kwam Hem de schare begroeten; ze stonden allen op Hem te wachten."},{"book":"Lucas","chapter":"8","verse":"41","text":"En zie, daar naderde een man, Jaïrus genaamd, die overste van de synagoge was. Hij viel voor Jesus’ voeten neer, en verzocht Hem, mee naar zijn huis te komen,"},{"book":"Lucas","chapter":"8","verse":"42","text":"omdat hij een enige dochter had, ongeveer twaalf jaren oud, die op sterven lag. Terwijl Hij er heenging, drong de menigte tegen Hem op."},{"book":"Lucas","chapter":"8","verse":"43","text":"Nu was daar een vrouw, die twaalf jaar lang aan bloedvloeiing leed, en heel haar vermogen aan geneesheren had uitgegeven, maar door niemand genezen kon worden."},{"book":"Lucas","chapter":"8","verse":"44","text":"Ze trad achter Hem aan, en raakte de zoom van zijn kleed aan; aanstonds hield haar bloedvloeiing op."},{"book":"Lucas","chapter":"8","verse":"45","text":"Jesus sprak: Wie heeft Mij aangeraakt? Allen ontkenden het, en Petrus zeide:Meester, de menigte omringt U, en dringt op U aan."},{"book":"Lucas","chapter":"8","verse":"46","text":"Maar Jesus sprak: Iemand heeft Mij aangeraakt; want Ik heb een kracht van Mij voelen uitgaan."},{"book":"Lucas","chapter":"8","verse":"47","text":"Toen de vrouw zag, dat ze ontdekt was, trad ze bevend vooruit, viel Hem te voet, en verhaalde voor heel het volk, waarom ze Hem had aangeraakt, en hoe ze aanstonds was genezen."},{"book":"Lucas","chapter":"8","verse":"48","text":"Maar Hij zei haar: Dochter, uw geloof heeft u gered; ga in vrede."},{"book":"Lucas","chapter":"8","verse":"49","text":"Terwijl Hij nog sprak, kwam er iemand van den overste der synagoge, en zeide Hem: Uw dochter is gestorven; val den Meester niet langer lastig."},{"book":"Lucas","chapter":"8","verse":"50","text":"Jesus hoorde het, en sprak tot hen: Vrees niet, maar geloof; en ze zal worden gered."},{"book":"Lucas","chapter":"8","verse":"51","text":"Bij het huis gekomen, liet Hij niemand met Zich binnengaan dan Petrus, Johannes en Jakobus met den vader en de moeder van het meisje."},{"book":"Lucas","chapter":"8","verse":"52","text":"Allen weenden er, en jammerden over haar. Maar Hij sprak: Weent niet; ze is niet dood, maar ze slaapt."},{"book":"Lucas","chapter":"8","verse":"53","text":"Men lachte Hem uit, overtuigd, dat ze dood was."},{"book":"Lucas","chapter":"8","verse":"54","text":"Hij vatte haar bij de hand, en riep: Meisje, sta op!"},{"book":"Lucas","chapter":"8","verse":"55","text":"En haar geest keerde weer, en ogenblikkelijk stond ze op; en Hij gelastte, dat men haar te eten zou geven."},{"book":"Lucas","chapter":"8","verse":"56","text":"Haar ouders waren buiten zichzelf van verbazing; maar Hij verbood hun, het gebeurde aan iemand te vertellen."}]}