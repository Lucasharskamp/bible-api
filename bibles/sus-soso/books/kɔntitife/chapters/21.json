{"data":[{"book":"Kɔnti tife","chapter":"21","verse":"1","text":"Aradi mangɛ Kanaanka, naxan nu sabatixi Negewi bɔxi ma, a to a mɛ, a Isirayila nu minife Atarima kira nan na, a naxa e gere, a ndee findi geelimanie ra."},{"book":"Kɔnti tife","chapter":"21","verse":"2","text":"Na kui Isirayila naxa yi laayidi tongo Alatala bɛ, «Xa i yi mixie sa muxu sagoe, muxu e xa taa birin kanama nɛ.»"},{"book":"Kɔnti tife","chapter":"21","verse":"3","text":"Alatala naxa tin Isirayilakae xa laayidi ra, a naxa Kanaankae sa e sagoe. Isirayilakae naxa e sɔntɔ, e e xa taae kana. Na nan a toxi e naxa mɛnni xili sa Horoma, naxan wama a falafe «gbaloe.»"},{"book":"Kɔnti tife","chapter":"21","verse":"4","text":"Isirayilakae naxa keli Horo geya ma Xulunyumi Baa kira xɔn ma, alako e xa Edon bɔxi mabilin. Kɔnɔ limaniya naxa ba e yi ra,"},{"book":"Kɔnti tife","chapter":"21","verse":"5","text":"e fa a fala Alatala nun Munsa bɛ, «Munfe ra wo muxu raminixi Misira bɔxi ra, alako muxu xa fa faxa gbengberenyi ma? Taami mu na be, ye mu na be, fo yi donse ɲaaxi naxan goroma koore ma!»"},{"book":"Kɔnti tife","chapter":"21","verse":"6","text":"Na kui Alatala naxa a niya bɔximasee xa mini e tagi, e xa mixie xin, e mixi gbegbe faxa."},{"book":"Kɔnti tife","chapter":"21","verse":"7","text":"Ɲama naxa a fala Munsa bɛ, «Muxu bara yunubi raba wɔyɛnfe ra i tan nun Alatala ma. I xa Alatala maxandi muxu bɛ, a xa yi bɔximasee makuya muxu ra.» Munsa naxa tin na ra, a Alatala maxandi ɲama bɛ."},{"book":"Kɔnti tife","chapter":"21","verse":"8","text":"Alatala naxa a yaabi, «Bɔximase misaali rafala wure gbeeli ra, a gbaku wuri kuye ra. Mixi xinxi naxan a ya tima na ra, a mu faxama.»"},{"book":"Kɔnti tife","chapter":"21","verse":"9","text":"Munsa naxa bɔximase yailan wure gbeeli ra, a a gbaku wuri kuye ra. Na tɛmui bɔximasee mixi naxee xinxi, e nu nɔma e ya tide na ra, e kisi."},{"book":"Kɔnti tife","chapter":"21","verse":"10","text":"Isirayilakae naxa siga, e sa yonkin Oboti."},{"book":"Kɔnti tife","chapter":"21","verse":"11","text":"E naxa keli mɛnni, e siga Iye Abarimi gbengberenyi ma naxan ya rafindixi Mowaba bɔxi ma, sogetede mabiri."},{"book":"Kɔnti tife","chapter":"21","verse":"12","text":"E to keli mɛnni, e naxa siga Serede gulunba yire."},{"book":"Kɔnti tife","chapter":"21","verse":"13","text":"E to keli mɛnni, e naxa siga Arinon dɛ ra, xure naxan na Amori bɔxi ma. Arinon nan na naaninyi ra Mowabakae nun Amorikae tagi."},{"book":"Kɔnti tife","chapter":"21","verse":"14","text":"Na nan a ra, a sɛbɛxi sɛbɛli nde kui, Alatala xa geree xa fe na naxan kui,"},{"book":"Kɔnti tife","chapter":"21","verse":"15","text":"Arinon gulunbae gexi han Ari,"},{"book":"Kɔnti tife","chapter":"21","verse":"16","text":"E to keli, e naxa siga Beeri, Alatala a masen Munsa bɛ dɛnnaxɛ, «Ɲama malan, n xa e ki ye ra.»"},{"book":"Kɔnti tife","chapter":"21","verse":"17","text":"Isirayilakae yi suuki ba na waxati nɛ:"},{"book":"Kɔnti tife","chapter":"21","verse":"18","text":"Mangɛe nun kuntigie bara a ge,"},{"book":"Kɔnti tife","chapter":"21","verse":"19","text":"E to keli gbengberenyi ma, e naxa siga Matana. E to keli Matana, e naxa siga Naxaliyɛli. E to keli Naxaliyɛli, e naxa siga Bamoti."},{"book":"Kɔnti tife","chapter":"21","verse":"20","text":"E to keli Bamoti, e naxa siga Mowaba gulunba yire, Pisiga geya na dɛnnaxɛ. Gbengberen yire birin toma nɛ na geya fari."},{"book":"Kɔnti tife","chapter":"21","verse":"21","text":"Isirayilakae naxa xɛɛrae xɛɛ Amorikae xa mangɛ Sixɔn yire a falafe ra,"},{"book":"Kɔnti tife","chapter":"21","verse":"22","text":"«Muxu wama girife i xa bɔxi nan ma. Muxu mu xɛ yire nun wɛni bogi yire lima. Muxu mu wo xa kɔlɔn ye minma. Muxu luma mangɛ xa kira gbansan nan xɔn ma, han muxu i xa bɔxi igiri.»"},{"book":"Kɔnti tife","chapter":"21","verse":"23","text":"Sixɔn mu tin e xa dangi a xa bɔxi ma. A naxa a xa sɔɔrie malan, e naxa mini Isirayilakae xili ma gbengberenyi ma, e fa e gere Yahasi."},{"book":"Kɔnti tife","chapter":"21","verse":"24","text":"Isirayilakae naxa geeni. E naxa e xa bɔxi birin tongo keli Arinon xure ma han Yaboko xure, han Amonikae xa bɔxi naaninyi ra. E mu nɔ dangide na ra barima Amonikae sɛnbɛ nu gbo."},{"book":"Kɔnti tife","chapter":"21","verse":"25","text":"Kɔnɔ Isirayilakae naxa Amorikae xa taae birin suxu, e fa sabati nee kui. E naxa Xɛsibɔn fan suxu, a nun a xa rabilinyi."},{"book":"Kɔnti tife","chapter":"21","verse":"26","text":"Xɛsibɔn nan nu na Amorikae xa mangɛ Sixɔn xa mangataa ra. A nu bara na taa ba Mowaba mangɛ nde yi, a nun a xa bɔxi birin han Arinon xure."},{"book":"Kɔnti tife","chapter":"21","verse":"27","text":"Na nan a ra, bɛɛtibae a falama,"},{"book":"Kɔnti tife","chapter":"21","verse":"28","text":"Tɛ bara Xɛsibɔn gan,"},{"book":"Kɔnti tife","chapter":"21","verse":"29","text":"Ɲaxankatɛ na wo bɛ Mowabakae,"},{"book":"Kɔnti tife","chapter":"21","verse":"30","text":"Kɔnɔ muxu bara nɔ e ra,"},{"book":"Kɔnti tife","chapter":"21","verse":"31","text":"Isirayila naxa sabati Amorikae xa bɔxi ma."},{"book":"Kɔnti tife","chapter":"21","verse":"32","text":"Munsa to gɛ Yaasɛri taa rabɛnde, Isirayila naxa Amorikae keri na longori birin ma."},{"book":"Kɔnti tife","chapter":"21","verse":"33","text":"Na dangi xanbi, e naxa kira tongo sigafe ra Basan. Basan mangɛ Ogo nun a xa sɔɔrie naxa e li Edereyi."},{"book":"Kɔnti tife","chapter":"21","verse":"34","text":"Alatala naxa a masen Munsa bɛ, «I naxa gaaxu a ya ra! N na sama nɛ i bɛlɛxɛ, a nun a xa sɔɔrie nun a xa bɔxi birin. I xa a bɔnbɔ alɔ i Amori mangɛ Sixɔn bɔnbɔxi ki naxɛ Xɛsibɔn.»"},{"book":"Kɔnti tife","chapter":"21","verse":"35","text":"Isirayilakae naxa Ogo, a xa die, nun a xa sɔɔri birin bɔnbɔ. Mixi keren mu nɔ a bade e yi. E naxa a xa bɔxi findi e gbe ra."}]}