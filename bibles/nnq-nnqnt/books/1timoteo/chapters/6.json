{"data":[{"book":"1 Timoteo","chapter":"6","verse":"1","text":"Akabanda boa bapaligwa kaechimu akinanhota mundu kukila kilebe kupala lina lya Nnoongo lyakatukanigwaje andaje maboulo gito."},{"book":"1 Timoteo","chapter":"6","verse":"2","text":"Akabanda abakweti akakolongwa babe akaumini bakabembuje kwa kawachi kutenda akaumini ajabe tu. Nambu bapaligwa kabegelela kwambone muno, gambu akakolongwa benia bikikonja kuboke mumaengo ga akabanda abunhwamini Kilisto benia ababampalanga, yene mpaligwa kubola nu kutangacha nhwalo gwenio."},{"book":"1 Timoteo","chapter":"6","verse":"3","text":"Mundu jwajoa jwabola maboulo gange gangabe tela na ganga, na jwanga jeketela malobe ga kweli ga Angwana bito ana Yesu Kilisto nu kutama andi papala Nnoongo,"},{"book":"1 Timoteo","chapter":"6","verse":"4","text":"jwenio kutweli kulokaloka na amanyi kileje. Mundu ntamwe mitau na bulwa mumalobe ganga mbone, genia galeta bwiu na bulwa na matukano na kawachi bange mabaja,"},{"book":"1 Timoteo","chapter":"6","verse":"5","text":"mitau janga pela kuboka kwa bandu benia malango gabe gapungwanikwe kabe bakwetije kweli. Bakitanga kummegele Nnoongo nga ndela jikipato."},{"book":"1 Timoteo","chapter":"6","verse":"6","text":"Kweli kummegele Nnoongo kummeka mundu abe nikipato, anda ajeketile kube ni ilebe yakweti."},{"book":"1 Timoteo","chapter":"6","verse":"7","text":"Magambu tuikije kilebe chachoa padunia pano, wala tubokaje ni kilebe chachoa padunia pano."},{"book":"1 Timoteo","chapter":"6","verse":"8","text":"Yene, anda tukweti yakulya na ngobo, tupaligwa kujeketela kube na yenie."},{"book":"1 Timoteo","chapter":"6","verse":"9","text":"Nambu abapala kube ni kipato kugwe mukujigigwa, nu kujonjigwa mutama mbaja nduu yukutokamala yenie kauta bandu mukualabika nu kujomoka."},{"book":"1 Timoteo","chapter":"6","verse":"10","text":"Gambu kupala muno uloi ngi kindumbutumbu cha ubaja gwoa. Bandu bange balokalile muno kupata uloi ata ngababe kutaali na imani na myojo jabe jitweli kubinia."},{"book":"1 Timoteo","chapter":"6","verse":"11","text":"Nambu mwe, mamundu ba Nnoongo, nneke kilebe chenie. Nnyendekea kube mambone nnongi ja Nnoongo, mang'ongale Nnoongo, imani na mapalano na kuimbalila mma manuu."},{"book":"1 Timoteo","chapter":"6","verse":"12","text":"Nkachana muno kagaoto malola gankweti gambu ga imani, kupala mpate bwomi gwa machoba goa pangapela ogwankemi Nnoongo kingobu pamajeketela mmene imani jinu pakachaili nduu."},{"book":"1 Timoteo","chapter":"6","verse":"13","text":"Nannagila nnongi ja Nnoongo jwaipe bwomi ilebe yoa na nannagalakia nnongi ja Yesu Kilisto jwapanga uchaili nu kulenga kweli mwene nnongi ja Pontio Pilato,"},{"book":"1 Timoteo","chapter":"6","verse":"14","text":"nkamule malagilo ganga na kugaagabala na ntenda kuaminika mpaka lichoba libapakubuja Angwana bito ana Yesu Kilisto."},{"book":"1 Timoteo","chapter":"6","verse":"15","text":"Kubuja kwabe kutendigwa mangobu apagapaligwa agabekigwe na Nnoongo jwalumbigwa jwabi Ntawala jika jakwe, Nngwana jwa akangwana na Ungwana jwa Mangwana."},{"book":"1 Timoteo","chapter":"6","verse":"16","text":"Jwenio jika jakwe atama machoba goa pangapela mu lumuli lwanga oto kuluegelela mundu. Abije mundu jwawaite kummona andaje jwaotwi kummona. Kwakwe ibe ichima nu utawala gwa machoba goa pangapela! Unhyo."},{"book":"1 Timoteo","chapter":"6","verse":"17","text":"Malengele bandu ababi ni ipato mu bwomi gongo gwangoe, bakalokalokaje nu kihyobale ilebe yanga hyobaleka nambu buhyobale Nnoongo jwatupe kukina ilebe nduu kupala tuialalile mwojo."},{"book":"1 Timoteo","chapter":"6","verse":"18","text":"Malenge batendange gambone, babe ni itendwa ndu yambone na babe binukina na abajeketile kape bange ile yabe."},{"book":"1 Timoteo","chapter":"6","verse":"19","text":"Ku yene mabikibekela lupambo kumbengu lwenio kwabe kiba kijemo chambone kulimba machoba agaika. Penia mabapata bwomi gwenio nga bwomi gwa kweli."},{"book":"1 Timoteo","chapter":"6","verse":"20","text":"Mwe ma Timoteo, nng'oye kwambone goa gala agankamwiigwe. Nnyepe kulongela kwanga nhwalali Nnoongo ni mitau jangamana nu nhwalo gu kilebe bandu bange chibikikema, kumanya."},{"book":"1 Timoteo","chapter":"6","verse":"21","text":"Gambu bandu bange bikitenda bakweti kumanya kupeta kwenio, kujomole kwakwe bijioite imani. Nnoongo ampegange upeele gwakwe!"}]}