{"data":[{"book":"5 Moseboken","chapter":"24","verse":"1","text":"När en man tar en hustru och äktar henne, och det sedan händer att hon inte finner nåd (oförtjänt kärlek) i hans ögon, eftersom han har funnit något oanständigt hos henne och skriver ett skilsmässobrev (hebr. sefer kritot) till henne och ger i hennes hand och skickar ut henne ur hans hus,"},{"book":"5 Moseboken","chapter":"24","verse":"2","text":"och hon lämnar och går ut ur hans hus och går och blir en annan mans hustru,"},{"book":"5 Moseboken","chapter":"24","verse":"3","text":"och den senare mannen hatar henne och skriver ett skilsmässobrev till henne och ger i hennes hand och skickar ut henne ur hans hus, eller om den senare mannen dör, som tog henne till sin hustru,"},{"book":"5 Moseboken","chapter":"24","verse":"4","text":"då ska hennes tidigare man som sände iväg henne inte ta henne till hustru igen efter att hon blivit orenad. Det är en styggelse inför Herren (Jahve) och du ska inte förorsaka att landet syndar, som Herren (Jahve) din Gud (Elohim) ger dig som arv."},{"book":"5 Moseboken","chapter":"24","verse":"5","text":"När en man tar sig en ny hustru ska han inte dra ut med armén, inte heller ska han vara upptagen med något slags yrkesutövande. Han ska vara fri för sitt hus (hushåll) under ett år och ska ägna sig åt sin hustru som han har tagit. [5 Mos 20:7]"},{"book":"5 Moseboken","chapter":"24","verse":"6","text":"Ingen man ska ta kvarnen eller den övre kvarnstenen som pant, då tar han en mans liv som pant."},{"book":"5 Moseboken","chapter":"24","verse":"7","text":"Om en man blir påkommen med att stjäla från sin broder bland Israels söner, och han behandlar honom som en slav och säljer honom, då ska tjuven dö. Så ska du ta bort ondskan från din mitt. [2 Mos 21:16]"},{"book":"5 Moseboken","chapter":"24","verse":"8","text":"Ge akt på sjukdomen (plågan) spetälska och lyssna mycket noga och gör allt i enlighet med det som prästerna och leviterna ska undervisa er om [3 Mos 13:2], som jag har befallt dem, det (som prästerna säger) ska ni observera och göra."},{"book":"5 Moseboken","chapter":"24","verse":"9","text":"Kom ihåg vad Herren (Jahve) din Gud (Elohim) gjorde med Mirjam längs vägen när ni drog ut från Egypten [4 Mos 12:10]."},{"book":"5 Moseboken","chapter":"24","verse":"10","text":"När du lånar till din granne, vilken sorts lån som helst, ska du inte gå in i hans hus för att ta en pant."},{"book":"5 Moseboken","chapter":"24","verse":"11","text":"Du ska stanna utanför och mannen som du lånar till ska komma ut med panten till dig."},{"book":"5 Moseboken","chapter":"24","verse":"12","text":"Om det är en fattig man ska du inte sova med hans pant,"},{"book":"5 Moseboken","chapter":"24","verse":"13","text":"du ska vara noga med att ge honom panten när solen går ner, så att han kan sova med sin mantel och välsigna dig, och det ska räknas dig till rättfärdighet inför Herren (Jahve) din Gud (Elohim)."},{"book":"5 Moseboken","chapter":"24","verse":"14","text":"Du ska inte förtrycka en inhyrd tjänare som är fattig och behövande, oavsett om han är en av dina bröder eller en främling som är i ditt land inom dina portar."},{"book":"5 Moseboken","chapter":"24","verse":"15","text":"Samma dag ska du ge honom hans lön, solen ska inte gå ner över det, för han är fattig och sätter sitt hjärta över det (hans förtröstan och hopp står till den lön han kan få) för att han inte ska ropa mot dig till Herren (Jahve) och det blir synd i ditt liv."},{"book":"5 Moseboken","chapter":"24","verse":"16","text":"En far ska inte dödas för sitt barns skull, inte heller ska ett barn dödas för sin fars skull. Var och en ska dödas för sina egna synder [Jer 31:29-30; Hes 18:1-4]."},{"book":"5 Moseboken","chapter":"24","verse":"17","text":"Du ska inte förvanska rätten för främlingen eller den faderlöse, och inte ta en änkas kläder som säkerhet för ett lån [se vers 10-13]."},{"book":"5 Moseboken","chapter":"24","verse":"18","text":"Kom ihåg att du själv en gång var slav i Egypten och att Herren, din Gud, befriade dig därifrån. Därför befaller jag dig att göra allt detta."},{"book":"5 Moseboken","chapter":"24","verse":"19","text":"När du skördar din åker och glömmer kvar en kärve på åkern, ska du inte gå tillbaka för att hämta den. Den ska tillhöra främlingen (invandraren), den faderlöse och änkan. Då ska Herren, din Gud, välsigna dig i allt du företar dig (alla dina händers verk). [Rut 2]"},{"book":"5 Moseboken","chapter":"24","verse":"20","text":"När du slår ner dina oliver, ska du inte sedan söka igenom grenarna. Det som finns kvar ska tillhöra främlingen, den faderlöse och änkan."},{"book":"5 Moseboken","chapter":"24","verse":"21","text":"När du plockar druvorna i din vingård, ska du inte göra någon efterskörd. Det som finns kvar ska tillhöra främlingen, den faderlöse och änkan."},{"book":"5 Moseboken","chapter":"24","verse":"22","text":"Kom ihåg att du själv en gång var slav i Egyptens land. Därför befaller jag dig att göra allt detta. [2 Mos 23:11; 3 Mos 19:9-10; 23:22]"}]}