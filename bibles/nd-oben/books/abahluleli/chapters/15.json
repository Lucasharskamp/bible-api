{"data":[{"book":"Abahluleli","chapter":"15","verse":"1","text":"Emva kwalokho, ngesikhathi sokuvuna ingqoloyi, uSamsoni wathatha izinyane lembuzi wethekelela umkakhe. Wathi, “Ngiya endlini yomkami.” Kodwa uyisezala wamalela ukuba angene."},{"book":"Abahluleli","chapter":"15","verse":"2","text":"Wathi, “Ngangileqiniso lokuthi wawusumzonda kakhulu, ngasengimendisela kumkhaphi wakho. Umnawakhe kamuhle kulaye na? Thatha yena.”"},{"book":"Abahluleli","chapter":"15","verse":"3","text":"USamsoni wathi kubo, “Khathesi sengilelungelo lokuphindisela okubi kumaFilistiya. Ngizawalimaza impela.”"},{"book":"Abahluleli","chapter":"15","verse":"4","text":"Ngakho wasuka wabamba amakhanka angamakhulu amathathu wawabophanisa imisila ngambilimbili. Wasebophela uluthi lomlilo emisileni yonke ayeyibophanisile,"},{"book":"Abahluleli","chapter":"15","verse":"5","text":"walumathisa izinti zomlilo wawayekela amakhanka angena emabeleni amiyo amaFilistiya. Watshisa ayesezizeni lamabele amiyo, lezivini kanye lezivande zama-oliva."},{"book":"Abahluleli","chapter":"15","verse":"6","text":"Kwathi amaFilistiya ebuza ukuthi, “Ngubani owenze lokhu na?” atshelwa ukuthi, “NguSamsoni, umkhwenyana womThimina ngoba umkakhe wendiselwa kumkhaphi wakhe.”"},{"book":"Abahluleli","chapter":"15","verse":"7","text":"USamsoni wathi kubo, “Njengoba selenze lokhu, angiyikukhawula engikwenzayo ngize ngiphindisele kini.”"},{"book":"Abahluleli","chapter":"15","verse":"8","text":"Wabahlasela kakubi wabulala abanengi babo. Emva kwalokho wahamba wayahlala ebhalwini edwaleni lase-Ethamu."},{"book":"Abahluleli","chapter":"15","verse":"9","text":"AmaFilistiya ahamba ayamisa koJuda, asabalala eduze leLehi."},{"book":"Abahluleli","chapter":"15","verse":"10","text":"Abantu bakoJuda babuza bathi, “Lizesihlaselelani na?”"},{"book":"Abahluleli","chapter":"15","verse":"11","text":"Abantu bakoJuda abazinkulungwane ezintathu baya ebhalwini edwaleni lase-Ethamu bathi kuSamsoni, “Kawazi yini ukuthi amaFilistiya ayasibusa? Kuyini osusenzele khona ngempela?”"},{"book":"Abahluleli","chapter":"15","verse":"12","text":"Bathi kuye, “Thina silande ukuzakubopha sikunikele kuwo.”"},{"book":"Abahluleli","chapter":"15","verse":"13","text":"Baphendula bathi, “Siyavuma. Thina sizakubopha nje kuphela besesikunikela kuwo. Kasiyikukubulala.” Ngakho bambopha ngemichilo emibili emitsha, basebesuka laye edwaleni."},{"book":"Abahluleli","chapter":"15","verse":"14","text":"Esebanga eLehi, amaFilistiya amhlangabeza eklabalala. UMoya kaThixo wehlela phezu kwakhe ngamandla. Imichilo ezingalweni zakhe yaba njengesikusha esitshileyo, izibopho zawa ezandleni zakhe."},{"book":"Abahluleli","chapter":"15","verse":"15","text":"Esethole ithambo lomhlathi kababhemi elitsha, walithatha wabulala ngalo abantu abayinkulungwane."},{"book":"Abahluleli","chapter":"15","verse":"16","text":"USamsoni wasesithi,"},{"book":"Abahluleli","chapter":"15","verse":"17","text":"Eseqedile ukukhuluma walilahla ithambo lomhlathi; indawo leyo yasithiwa yiRamathi-Lehi."},{"book":"Abahluleli","chapter":"15","verse":"18","text":"Ngenxa yokuthi wayesome kakhulu, wakhala kuThixo wathi, “Uyiphile inceku yakho ukunqoba okukhulu. Pho sekumele ngibulawe yikoma yini njalo ngiwele ezandleni zabangasokanga na?”"},{"book":"Abahluleli","chapter":"15","verse":"19","text":"UNkulunkulu wasevula umthonjana eLehi, kwaphuma amanzi kuwo. USamsoni esenathile, amandla akhe aphenduka, wavuseleleka. Ngakho umthombo lowo wathiwa yi-Eni Hakhore, njalo ulokhu ukhona eLehi."},{"book":"Abahluleli","chapter":"15","verse":"20","text":"USamsoni wakhokhela abako-Israyeli iminyaka engamatshumi amabili ngesikhathi samaFilistiya."}]}