{"data":[{"book":"2 Samaʼila","chapter":"9","verse":"1","text":"Wata rana Dawuda ya yi tambaya ya ce, “Akwai wani har yanzu da ya rage a gidan Shawulu wanda zan nuna masa alheri saboda Yonatan?”"},{"book":"2 Samaʼila","chapter":"9","verse":"2","text":"To, akwai wani bawa na gidan Shawulu mai suna Ziba. Sai aka kira shi yă bayyana a gaban Dawuda, sarki ya ce masa, “Kai ne Ziba?”"},{"book":"2 Samaʼila","chapter":"9","verse":"3","text":"Sa’an nan sarki ya yi tambaya ya ce, “Babu wani har yanzu da ya rage a gidan Shawulu don in nuna masa alherin Allah?”"},{"book":"2 Samaʼila","chapter":"9","verse":"4","text":"Sarki ya ce, “Ina yake?”"},{"book":"2 Samaʼila","chapter":"9","verse":"5","text":"Saboda haka Sarki Dawuda ya umarta aka kawo shi daga gidan Makir ɗan Ammiyel, daga Lo Debar."},{"book":"2 Samaʼila","chapter":"9","verse":"6","text":"Sa’ad da Mefiboshet ɗan Yonatan, ɗan Shawulu, ya zo wurin Dawuda, sai ya rusuna har ƙasa ya yi gaisuwar bangirma."},{"book":"2 Samaʼila","chapter":"9","verse":"7","text":"Dawuda ya ce, “Kada ka ji tsoro, gama tabbatacce zan nuna maka alheri saboda mahaifinka Yonatan. Zan mayar maka da dukan ƙasar da take ta kakanka Shawulu, kullum kuma za ka ci a teburina.”"},{"book":"2 Samaʼila","chapter":"9","verse":"8","text":"Mefiboshet ya rusuna ya ce, “Ni ne wa har da za ka kula da ni? Ai! Ni bawanka ne da bai ma fi mataccen kare daraja ba.”"},{"book":"2 Samaʼila","chapter":"9","verse":"9","text":"Sai sarki ya kira Ziba bawan Shawulu, ya ce masa, “Na ba wa jikan maigidanka kome da yake na Shawulu da iyalinsa"},{"book":"2 Samaʼila","chapter":"9","verse":"10","text":"Kai da ’ya’yanka maza da bayinka za ku riƙa yin masa noma, ku kuma kawo hatsin, don jikan maigidanka yă sami abinci. Mefiboshet kuma, jikan maigidanka, zai riƙa ci a teburina.” (Ziba kuwa yana da ’ya’ya maza goma sha biyar da kuma bayi ashirin.)"},{"book":"2 Samaʼila","chapter":"9","verse":"11","text":"Sai Ziba ya ce wa sarki, “Bawanka zai aikata dukan abin da ranka yă daɗe sarki, ya umarce shi.” Saboda haka Mefiboshet ya riƙa ci a teburin Dawuda kamar sauran ’ya’yan sarki."},{"book":"2 Samaʼila","chapter":"9","verse":"12","text":"Mefiboshet yana da wani ƙaramin ɗa sunansa Mika, dukan iyalin gidan Ziba kuwa bayin Mefiboshet ne."},{"book":"2 Samaʼila","chapter":"9","verse":"13","text":"Mefiboshet ya zauna a Urushalima, gama kullum yana ci a teburin sarki, shi kuwa gurgu ne a dukan ƙafafu."}]}