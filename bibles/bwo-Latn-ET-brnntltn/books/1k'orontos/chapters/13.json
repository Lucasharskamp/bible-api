{"data":[{"book":"1 K'orontos","chapter":"13","verse":"1","text":"Taa ashuwots noon keewon wee melakiwots handr noonon keewo falr shuno deshatse wotiyal kuhiru biri wee cicilru bilbilyo twotoniye."},{"book":"1 K'orontos","chapter":"13","verse":"2","text":"13:2 Mat. 17:20; 21:21; Mar. 11:23  Bek'on keewi imo tdetsalor aashts jamo tdanalor, danjamo tdetsalor, guro beyokere k'osh beyok beshit imnetiyi jamo t detsal shuno deshatse wotiyal taash eegor k'aatse."},{"book":"1 K'orontos","chapter":"13","verse":"3","text":"T detsts jamo t'owwotssh t kayiyal, dab tiatso b́ ooriraniyere bín it'osha err,13:3 Branitsi ik ik mas'afotse «It'osha» etfne.  beshide'er ti imal, shuno t t'ut'al eegoru taash k'alatse."},{"book":"1 K'orontos","chapter":"13","verse":"4","text":"Shuno k'ame b́ k'amefoni, shuno sheenge b́ k'alfoni, shuno okoorrake, shuno bog taana erake, shuno id'ake,"},{"book":"1 K'orontos","chapter":"13","verse":"5","text":"Shuno niwalo finerake, shuno b́ took jang mec'ro geerake, shuno nibo k'unake, shuno bín dadeyaloru dadman dadok'o taawakee,"},{"book":"1 K'orontos","chapter":"13","verse":"6","text":"Shuno ar wotts keewatsa b́ geneúiti bako kááw woterawonton geneúwerakee,"},{"book":"1 K'orontos","chapter":"13","verse":"7","text":"Shuno jamo falituwe, jamono amanituwe, b́ jangituwere jamoniye, jam keewon kúp'e b́wotiti."},{"book":"1 K'orontos","chapter":"13","verse":"8","text":"Shuno b́ jamon dihiratse, bek'on keewo imets imo beshituwe handr noonon keew falo beshituwe, dan wotiyalowere beshituwe."},{"book":"1 K'orontos","chapter":"13","verse":"9","text":"No danon wotowa bek'on no keewitwo k'atsoniye."},{"book":"1 K'orontos","chapter":"13","verse":"10","text":"Ernmó s'een wottso b́woor k'atso ooritke."},{"book":"1 K'orontos","chapter":"13","verse":"11","text":"Na'a t wotor na'ok'owa t keewufo, na'ok'owa t gawfo, nana'ok'owa t maramarefni, gan asho t wotoromó nana'i doy jamo k'aztk'iri."},{"book":"1 K'orontos","chapter":"13","verse":"12","text":"And mestawut shuwa shuwa etir mastawit gondotse s'ilirwotskok'o noone, bíyormó shin shinaatsne nobek'eti, and tdanir k'atsoniye, bíyoromó Ik'o taan b́ dantsok'osh s'een dano detsetwe."},{"book":"1 K'orontos","chapter":"13","verse":"13","text":"Eshe imnetiyo, jángo, shuno, keezanots oorar betknee, ernmó hanotsitsere bogetuwo shune."}]}