{"data":[{"book":"خروج","chapter":"36","verse":"1","text":"لازم ہے کہ بضلی ایل، اُہلیاب اور باقی کاری گر جن کو رب نے مقدِس کی تعمیر کے لئے حکمت اور سمجھ دی ہے سب کچھ عین اُن ہدایات کے مطابق بنائیں جو رب نے دی ہیں۔“"},{"book":"خروج","chapter":"36","verse":"2","text":"موسیٰ نے بضلی ایل اور اُہلیاب کو بُلایا۔ ساتھ ہی اُس نے ہر اُس کاری گر کو بھی بُلایا جسے رب نے مقدِس کی تعمیر کے لئے حکمت اور مہارت دی تھی اور جو خوشی سے آنا اور یہ کام کرنا چاہتا تھا۔"},{"book":"خروج","chapter":"36","verse":"3","text":"اُنہیں موسیٰ سے تمام ہدیئے ملے جو اسرائیلی مقدِس کی تعمیر کے لئے لائے تھے۔"},{"book":"خروج","chapter":"36","verse":"4","text":"آخرکار تمام کاری گر جو مقدِس بنانے کے کام میں لگے تھے اپنا کام چھوڑ کر موسیٰ کے پاس آئے۔"},{"book":"خروج","chapter":"36","verse":"5","text":"اُنہوں نے کہا، ”لوگ حد سے زیادہ لا رہے ہیں۔ جس کام کا حکم رب نے دیا ہے اُس کے لئے اِتنے سامان کی ضرورت نہیں ہے۔“"},{"book":"خروج","chapter":"36","verse":"6","text":"تب موسیٰ نے پوری خیمہ گاہ میں اعلان کروا دیا کہ کوئی مرد یا عورت مقدِس کی تعمیر کے لئے اب کچھ نہ لائے۔"},{"book":"خروج","chapter":"36","verse":"7","text":"کیونکہ کام کے لئے سامان ضرورت سے زیادہ ہو گیا تھا۔"},{"book":"خروج","chapter":"36","verse":"8","text":"جو کاری گر مہارت رکھتے تھے اُنہوں نے خیمے کو بنایا۔ اُنہوں نے باریک کتان اور نیلے، ارغوانی اور قرمزی دھاگے سے دس پردے بنائے۔ پردوں پر کسی ماہر کاری گر کے کڑھائی کے کام سے کروبی فرشتوں کا ڈیزائن بنایا گیا۔"},{"book":"خروج","chapter":"36","verse":"9","text":"ہر پردے کی لمبائی 42 فٹ اور چوڑائی 6 فٹ تھی۔"},{"book":"خروج","chapter":"36","verse":"10","text":"پانچ پردوں کے لمبے حاشئے ایک دوسرے کے ساتھ جوڑے گئے اور اِسی طرح باقی پانچ بھی۔ یوں دو بڑے ٹکڑے بن گئے۔"},{"book":"خروج","chapter":"36","verse":"11","text":"دونوں ٹکڑوں کو ایک دوسرے کے ساتھ ملانے کے لئے اُنہوں نے نیلے دھاگے کے حلقے بنائے۔ یہ حلقے ہر ٹکڑے کے 42 فٹ والے ایک کنارے پر لگائے گئے،"},{"book":"خروج","chapter":"36","verse":"12","text":"ایک ٹکڑے کے حاشئے پر 50 حلقے اور دوسرے پر بھی اُتنے ہی حلقے۔ اِن دو حاشیوں کے حلقے ایک دوسرے کے آمنے سامنے تھے۔"},{"book":"خروج","chapter":"36","verse":"13","text":"پھر بضلی ایل نے سونے کی 50 ہکیں بنا کر اُن سے آمنے سامنے کے حلقوں کو ایک دوسرے کے ساتھ ملایا۔ یوں دونوں ٹکڑوں کے جوڑنے سے خیمہ بن گیا۔"},{"book":"خروج","chapter":"36","verse":"14","text":"اُس نے بکری کے بالوں سے بھی 11 پردے بنائے جنہیں کپڑے والے خیمے کے اوپر رکھنا تھا۔"},{"book":"خروج","chapter":"36","verse":"15","text":"ہر پردے کی لمبائی 45 فٹ اور چوڑائی 6 فٹ تھی۔"},{"book":"خروج","chapter":"36","verse":"16","text":"پانچ پردوں کے لمبے حاشئے ایک دوسرے کے ساتھ جوڑے گئے اور اِس طرح باقی چھ بھی۔"},{"book":"خروج","chapter":"36","verse":"17","text":"اِن دونوں ٹکڑوں کو ملانے کے لئے اُس نے ہر ٹکڑے کے 45 فٹ والے ایک کنارے پر پچاس پچاس حلقے لگائے۔"},{"book":"خروج","chapter":"36","verse":"18","text":"پھر پیتل کی 50 ہکیں بنا کر اُس نے دونوں حصے ملائے۔"},{"book":"خروج","chapter":"36","verse":"19","text":"ایک دوسرے کے اوپر کے دونوں خیموں کی حفاظت کے لئے بضلی ایل نے دو اَور غلاف بنائے۔ بکری کے بالوں کے خیمے پر رکھنے کے لئے اُس نے مینڈھوں کی سرخ رنگی ہوئی کھالیں جوڑ دیں اور اُس کے اوپر رکھنے کے لئے تخس کی کھالیں ملائیں۔"},{"book":"خروج","chapter":"36","verse":"20","text":"اِس کے بعد اُس نے کیکر کی لکڑی کے تختے بنائے جو خیمے کی دیواروں کا کام دیتے تھے۔"},{"book":"خروج","chapter":"36","verse":"21","text":"ہر تختے کی اونچائی 15 فٹ تھی اور چوڑائی سوا دو فٹ۔"},{"book":"خروج","chapter":"36","verse":"22","text":"ہر تختے کے نیچے دو دو چولیں تھیں۔ اِن چولوں سے ہر تختے کو اُس کے پائیوں کے ساتھ جوڑا جاتا تھا تاکہ تختہ کھڑا رہے۔"},{"book":"خروج","chapter":"36","verse":"23","text":"خیمے کی جنوبی دیوار کے لئے 20 تختے بنائے گئے"},{"book":"خروج","chapter":"36","verse":"24","text":"اور ساتھ ہی چاندی کے 40 پائے بھی جن پر تختے کھڑے کئے جاتے تھے۔ ہر تختے کے نیچے دو پائے تھے، اور ہر پائے میں ایک چول لگتی تھی۔"},{"book":"خروج","chapter":"36","verse":"25","text":"اِسی طرح خیمے کی شمالی دیوار کے لئے بھی 20 تختے بنائے گئے"},{"book":"خروج","chapter":"36","verse":"26","text":"اور ساتھ ہی چاندی کے 40 پائے جو تختوں کو کھڑا کرنے کے لئے تھے۔ ہر تختے کے نیچے دو پائے تھے۔"},{"book":"خروج","chapter":"36","verse":"27","text":"خیمے کی پچھلی یعنی مغربی دیوار کے لئے چھ تختے بنائے گئے۔"},{"book":"خروج","chapter":"36","verse":"28","text":"اِس دیوار کو شمالی اور جنوبی دیواروں کے ساتھ جوڑنے کے لئے کونے والے دو تختے بنائے گئے۔"},{"book":"خروج","chapter":"36","verse":"29","text":"اِن دو تختوں میں نیچے سے لے کر اوپر تک کونا تھا تاکہ ایک سے شمالی دیوار مغربی دیوار کے ساتھ جُڑ جائے اور دوسرے سے جنوبی دیوار مغربی دیوار کے ساتھ۔ اِن کے اوپر کے سرے کڑوں سے مضبوط کئے گئے۔"},{"book":"خروج","chapter":"36","verse":"30","text":"یوں پچھلے یعنی مغربی تختوں کی پوری تعداد 8 تھی اور اِن کے لئے چاندی کے پائیوں کی تعداد 16، ہر تختے کے نیچے دو پائے۔"},{"book":"خروج","chapter":"36","verse":"31-32","text":"پھر بضلی ایل نے کیکر کی لکڑی کے شہتیر بنائے، تینوں دیواروں کے لئے پانچ پانچ شہتیر۔ وہ ہر دیوار کے تختوں پر یوں لگانے کے لئے تھے کہ اُن سے تختے ایک دوسرے کے ساتھ ملائے جائیں۔"},{"book":"خروج","chapter":"36","verse":"33","text":"درمیانی شہتیر یوں بنایا گیا کہ وہ دیوار کی آدھی اونچائی پر دیوار کے ایک سرے سے دوسرے سرے تک لگ سکتا تھا۔"},{"book":"خروج","chapter":"36","verse":"34","text":"اُس نے تمام تختوں اور شہتیروں پر سونا چڑھایا۔ شہتیروں کو تختوں کے ساتھ لگانے کے لئے اُس نے سونے کے کڑے بنائے جو تختوں میں لگانے تھے۔"},{"book":"خروج","chapter":"36","verse":"35","text":"اب بضلی ایل نے ایک اَور پردہ بنایا۔ اُس کے لئے بھی باریک کتان اور نیلے، ارغوانی اور قرمزی رنگ کا دھاگا استعمال ہوا۔ اُس پر بھی کسی ماہر کاری گر کے کڑھائی کے کام سے کروبی فرشتوں کا ڈیزائن بنایا گیا۔"},{"book":"خروج","chapter":"36","verse":"36","text":"پھر اُس نے پردے کو لٹکانے کے لئے کیکر کی لکڑی کے چار ستون، سونے کی ہکیں اور چاندی کے چار پائے بنائے۔ ستونوں پر سونا چڑھایا گیا۔"},{"book":"خروج","chapter":"36","verse":"37","text":"بضلی ایل نے خیمے کے دروازے کے لئے بھی پردہ بنایا۔ وہ بھی باریک کتان اور نیلے، ارغوانی اور قرمزی رنگ کے دھاگے سے بنایا گیا، اور اُس پر کڑھائی کا کام کیا گیا۔"},{"book":"خروج","chapter":"36","verse":"38","text":"اِس پردے کو لٹکانے کے لئے اُس نے سونے کی ہکیں اور کیکر کی لکڑی کے پانچ ستون بنائے۔ ستونوں کے اوپر کے سِروں اور پٹیوں پر سونا چڑھایا گیا جبکہ اُن کے پائے پیتل کے تھے۔"}]}