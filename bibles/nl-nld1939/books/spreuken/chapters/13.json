{"data":[{"book":"Spreuken","chapter":"13","verse":"1","text":"Een verstandig kind volgt de tucht van zijn vader, Een deugniet is doof voor verwijten."},{"book":"Spreuken","chapter":"13","verse":"2","text":"De goede geniet van de vrucht der gerechtigheid Het verlangen der zondaars gaat uit naar geweld."},{"book":"Spreuken","chapter":"13","verse":"3","text":"Wie op zijn mond let, behoedt zichzelf; Maar wie zijn lippen openspalkt, hèm dreigt gevaar."},{"book":"Spreuken","chapter":"13","verse":"4","text":"De begeerte van den luiaard blijft onvervuld, Het verlangen der vlijtigen wordt ruimschoots bevredigd."},{"book":"Spreuken","chapter":"13","verse":"5","text":"De rechtvaardige heeft een afkeer van leugentaal, Maar de boze smaadt en schimpt."},{"book":"Spreuken","chapter":"13","verse":"6","text":"De deugd beschermt hem, die onberispelijk wandelt, De boosheid brengt de zondaars ten val."},{"book":"Spreuken","chapter":"13","verse":"7","text":"Er zijn er, die zich rijk houden, maar alles ontberen; Ook, die zich arm voordoen, en kapitalen bezitten."},{"book":"Spreuken","chapter":"13","verse":"8","text":"Met rijkdom kan men zijn leven kopen, Maar de arme kan geen losprijs vinden."},{"book":"Spreuken","chapter":"13","verse":"9","text":"Het licht der rechtvaardigen brandt lustig, De lamp der bozen gaat uit."},{"book":"Spreuken","chapter":"13","verse":"10","text":"Overmoed geeft enkel twist, Alleen bij ootmoedigen is wijsheid."},{"book":"Spreuken","chapter":"13","verse":"11","text":"Snel verworven rijkdom slinkt even vlug weg; Alleen wie gestadig verzamelt, wordt rijk."},{"book":"Spreuken","chapter":"13","verse":"12","text":"Langdurig wachten sloopt het hart, Maar een vervulde wens is een boom des levens."},{"book":"Spreuken","chapter":"13","verse":"13","text":"Wie het bevel niet telt, wordt ervoor gestraft; Wie het voorschrift eerbiedigt, wordt beloond."},{"book":"Spreuken","chapter":"13","verse":"14","text":"Het onderricht van den wijze is een bron van leven; Men vermijdt er mee de strikken des doods."},{"book":"Spreuken","chapter":"13","verse":"15","text":"Gezond verstand maakt bemind, Het gedrag der veinzaards leidt tot hun eigen verderf."},{"book":"Spreuken","chapter":"13","verse":"16","text":"Een wijze doet alles met beleid, Maar een zot kraamt zijn dwaasheid uit."},{"book":"Spreuken","chapter":"13","verse":"17","text":"Een onbekwaam boodschapper brengt ongeluk aan, Een betrouwbaar gezant wendt het af."},{"book":"Spreuken","chapter":"13","verse":"18","text":"Armoe en schande voor wie de berisping niet telt; Maar wie een vermaning ter harte neemt, wordt geëerd."},{"book":"Spreuken","chapter":"13","verse":"19","text":"Een vervulde wens is zoet voor de ziel, Het kwaad te mijden is voor de bozen een gruwel."},{"book":"Spreuken","chapter":"13","verse":"20","text":"Wie met wijzen omgaat wordt wijs; Wie het met dwazen houdt, vergaat het slecht."},{"book":"Spreuken","chapter":"13","verse":"21","text":"De zondaars zit het ongeluk op de hielen, Welvaart is het deel der rechtvaardigen."},{"book":"Spreuken","chapter":"13","verse":"22","text":"De deugdzame laat zijn kleinkinderen een erfenis na, Wat een zondaar bezit, is voor den rechtvaardige bestemd."},{"book":"Spreuken","chapter":"13","verse":"23","text":"Veel voedsel geeft het braakland der armen, Maar door onrecht gaat het meeste verloren."},{"book":"Spreuken","chapter":"13","verse":"24","text":"Wie de roede spaart, houdt niet van zijn kind; Want wie het liefheeft, kastijdt het."},{"book":"Spreuken","chapter":"13","verse":"25","text":"De rechtvaardige kan eten tot verzadigens toe, De maag der bozen komt te kort."}]}