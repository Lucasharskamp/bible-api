{"data":[{"book":"Matthew","chapter":"8","verse":"1","text":"Jitia Jisu pahar pora namikene ahise se, dangor manu laga bhir pora Tai laga piche korise."},{"book":"Matthew","chapter":"8","verse":"2","text":"Aru sabi, ekjon korhi bemar thaka manu Jisu laga usorte ahise aru Tai age te matha jhukikena eneka koise, “Probhu, Apuni itcha ase koile, Apuni moike sapha kori bole paribo8.2 Probhu, Apuni itcha ase koile, Apuni moike sapha kori bole paribo..”"},{"book":"Matthew","chapter":"8","verse":"3","text":"Jisu tai usorte jai kene taike chuikena koise, “Moi laga itcha ase. Sapha hobi.” Aru etu loge-loge tai laga bemar sapha hoi jaise."},{"book":"Matthew","chapter":"8","verse":"4","text":"Etu pichete Jisu taike koise, “Sabi, etu kunke bhi nakobi. Kintu jabi aru tumi laga purohit khan ke dikhai dibi aru Moses pora hukum diya kori lobi, titia etu dusra khan nimite tumi laga gawahi hobo8.4 Tumi laga gawahi hobo. Lev. 14:2-32..”"},{"book":"Matthew","chapter":"8","verse":"5","text":"Jitia Jisu Capernaum jagate ahi loise, ekjon Rome laga henapoti8.5 Rome laga henapoti ekjon ke tai laga adhikar nichete eksoh sipahi thake. Tai usorte ahise aru koise,"},{"book":"Matthew","chapter":"8","verse":"6","text":"“Probhu, ami laga kaam kora nokor jothor bemar koi kene ghumai ase aru tai bisi dukh te ase.”"},{"book":"Matthew","chapter":"8","verse":"7","text":"Jisu taike koise, “Moi ahibo aru taike bhal kori dibo.”"},{"book":"Matthew","chapter":"8","verse":"8","text":"Kintu henapoti pora taike eneka jowab dise, “Probhu, Apnike ami laga ghor te mati bole sorom ase, kintu khali Apuni laga kotha koi dibi aru ami laga nokor to bhal hoi jabo."},{"book":"Matthew","chapter":"8","verse":"9","text":"Kilekoile ami bhi ekjon adhikari thaka manu ase, aru ami nichete sipahi khan ase. Ami taikhan ke eneka hukum diye, ‘Jabi’, aru tai jai, aru dusra ekjon ke, ‘Ahibi,’ aru tai ahe, aru nokor ke, ‘Eneka koribi,’ aru tai kore.”"},{"book":"Matthew","chapter":"8","verse":"10","text":"Kintu jitia Jisu etu hunise, Tai asurit hoi jaise aru Tai laga piche aha manu khan ke koi, “Hosa pora Moi tumikhan ke koi ase, Moi kitia bhi etu nisena iman dangor biswas thaka manu purah Israel desh te dikha nai."},{"book":"Matthew","chapter":"8","verse":"11","text":"Kintu Moi tumikhan ke koi ase, purab aru paschim desh khan pora bisi manu ahibo, aru taikhan aram kori kene Abraham, Isaac, aru Jacob, usorte sorgo laga rajyote bohibo."},{"book":"Matthew","chapter":"8","verse":"12","text":"Kintu rajyo laga bacha khan ke andhera jagate phelai dibo, juntu jagate khali daat kamurikena kanda he thakibo.”"},{"book":"Matthew","chapter":"8","verse":"13","text":"Titia Jisu etu henapoti ke koise,“Jabi! Jineka tumi biswas korise, etu nisena he hobo dibi.” Aru thik utu homoi te tai laga nokor bhal hoi jaise."},{"book":"Matthew","chapter":"8","verse":"14","text":"Jitia Jisu pora Peter laga ghor te ahise, Peter laga maiki laga ama bukhar pora bemar hoi kene ghumai thaka dikhise."},{"book":"Matthew","chapter":"8","verse":"15","text":"Jisu pora tai laga hath choise aru titia bemar taike chari kene jaise. Etu pichete tai uthikena Jisu ke kha luwa sewa kori bole shuru hoijai."},{"book":"Matthew","chapter":"8","verse":"16","text":"Jitia saam hoi thakise, manu khan Jisu usorte biya atma humai kene thaka manu khan ke loi kene anise. Tai laga kotha pora sob biya atma khan ke khedai dise aru sob bemar thaka manu khan ke changai kori dise."},{"book":"Matthew","chapter":"8","verse":"17","text":"Etu nisena juntu kotha khan bhabobadi Isaiah koi dise, eitu khan sob purah hoi jaise, “Tai nijor he amikhan laga sob bemar khan loi loise aru amikhan laga sob ghao khan nijor bukhi loise8.17 Tai nijor he amikhan laga sob bemar khan loi loise aru amikhan laga sob ghao khan nijor bukhi loise. Isa. 53:4.”"},{"book":"Matthew","chapter":"8","verse":"18","text":"Jitia Jisu pora Tai usorte dangor bhir joma hoi kene dikhise, Tai dusra khan ke Galilee laga Samundar laga dusra phale jai jabi koi kene hukum dise."},{"book":"Matthew","chapter":"8","verse":"19","text":"Etu pichete niyom likha manu Tai logote ahise aru koise, “Shika manu, Apuni kot jai ami bhi Apuni pichete jabo.”"},{"book":"Matthew","chapter":"8","verse":"20","text":"Jisu taike koise, “Shial khan chenda bhitor te thake, chiriya khan pata pora bona ghor te thake, kintu Manu laga Putro nimite thaki bole jaga nai.”"},{"book":"Matthew","chapter":"8","verse":"21","text":"Jisu laga ekjon chela pora taike koise, “Probhu, moike poila ekbar ghor te jai kene ami laga baba ke kobor dikena ahibole dibi.”"},{"book":"Matthew","chapter":"8","verse":"22","text":"Kintu Jisu taike koise, “Moi laga piche koribi, aru mora manu khan ke taikhan nijorke kobor dibole dibi.”"},{"book":"Matthew","chapter":"8","verse":"23","text":"Jitia Jisu naw bhitor te bohi loise, tai laga chela khan sob Tai piche korise."},{"book":"Matthew","chapter":"8","verse":"24","text":"Aru sabi, ekta dangor andhi nodi pora uthibole shuru hoise, aru purah naw to hawa aru pani pora hiliai thakise. Kintu Jisu to ghumai thakise."},{"book":"Matthew","chapter":"8","verse":"25","text":"Titia chela khan Tai usorte ahise aru eneka koi kene uthai dise, “Probhu, amikhan ke bacha bhi; amikhan mori bole ase!”"},{"book":"Matthew","chapter":"8","verse":"26","text":"Jisu taikhan ke koise, “Tumikhan biswas komti thaka khan kele bhoi khai ase? Etu pichete Tai uthikena nodi aru hawa pani ke hukum dise. Titia sob chup-chap hoi jaise."},{"book":"Matthew","chapter":"8","verse":"27","text":"Kintu sob manu asurit koi kene koise, “Etu ki kisim laga manu ase, hawa aru pani tak Tai laga kotha mane?”"},{"book":"Matthew","chapter":"8","verse":"28","text":"Jitia Jisu samundar paar kori kene Gadarene laga desh te punchise, duijon manu jun logote biya atma ghusikena thakise, Jisu ke lok korise. Taikhan koboristan pora ulaikena ahise aru bisi khechera huwa pora manu khan etu rasta pora nabira hoise."},{"book":"Matthew","chapter":"8","verse":"29","text":"Sabi, taikhan hala kori kene koise, “Amikhan Apuni ke ki kori dibo, Isor laga Putro? Apuni homoi napuncha age te aha laga motlob to amikhan ke bisi dukh dibole ase naki?8.29 Amikhan Apuni ke ki kori dibo, Isor laga Putro? Apuni homoi napuncha age te aha laga motlob to amikhan ke bisi dukh dibole ase naki. Luke 4:34”"},{"book":"Matthew","chapter":"8","verse":"30","text":"Utu somoite dur nohoi kene kunba gahori dana khai thakisele."},{"book":"Matthew","chapter":"8","verse":"31","text":"Aru biya atma khan Jisu ke anurodh kori kene koise, “Apuni amikhan ke khedai dibole ase koile, amikhan ke gahori khan laga gaw te ghusi bo dibi.”"},{"book":"Matthew","chapter":"8","verse":"32","text":"Titia Jisu taikhan ke koise, “Jabi!” Etu hukum diya pichete sob biya atma khan ulaise aru gahori laga gaw bhitor te ghusi jaise; aru sabi, etu sob gahori pahar upor pora polaikena nodi te girikena panite dubi mori jaise."},{"book":"Matthew","chapter":"8","verse":"33","text":"Kintu juntu gahori saithaka manu khan sheher te polaikena sob manu khan ke khobor dise."},{"book":"Matthew","chapter":"8","verse":"34","text":"Sabi, pura sheher laga manu khan Jisu ke lok kori bole ulai ahise. Jitia taikhan Jisu ke dikhise, taikhan Jisu ke anurodh korise aru etu jaga pora jai jabole koise."}]}