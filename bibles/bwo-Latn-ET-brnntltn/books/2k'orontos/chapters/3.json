{"data":[{"book":"2 K'orontos","chapter":"3","verse":"1","text":"Ando aani notooko údo tuuwwonoowa? Himo ik ikuwots bok'aliruwok'o itsh wee itoke noon tep'osh guut'etso noosh geyiyifek'úna?"},{"book":"2 K'orontos","chapter":"3","verse":"2","text":"Ash jamo b́ dantswotsnat b́ nababirwotsn nonibots guut'ts dabdabewwots itne."},{"book":"2 K'orontos","chapter":"3","verse":"3","text":"3:3 Kesh. 24:12; Erm. 31:33; Hzk'. 11:19; 36:26  It no finon daatsets Krstos dabdabewotsi it wottsok'o daneke, woshanuwere b́ guut'e beyat beyiru Ik' shayirona bako k'elemiyonaliye, manuwere ash nibatsa bako gashets shúts tabtabats gut'ekaliye."},{"book":"2 K'orontos","chapter":"3","verse":"4","text":"Hanowere no etir Krstos weeron Ik'atse nodetsts imnetiyoshe."},{"book":"2 K'orontos","chapter":"3","verse":"5","text":"Ik keewonwor nowooke b́wottsok'o gawosh flratsone, manwere eegoshe nonotokon bodknoonaliye, ernmó noon bodtswotsi woshtso Ik'oniye."},{"book":"2 K'orontos","chapter":"3","verse":"6","text":"3:6 Erm. 31:31  Handr taarosh finirwotsi nowotitwok'o noon falitso bíne, hanuwere fidelon guut'ets nemon b́woteraniyere S'ayin shayiri tep'one, fidelon guut'ets nemo ud'itkee, S'ayin shayironmó kash imetke."},{"book":"2 K'orontos","chapter":"3","verse":"7","text":"Nemo fideliyon gashdek't guut'e shúts tabtabatse b́ teshi, nemo imeyori shááno k'aawe'efe bíamiri wotiyaloru Israe'el ashuwots Muse shiitso t'iwints de s'iilo falatsno boteshi, eshe k'ir dowet nemo hank'o mangon b́ be'eyal"},{"book":"2 K'orontos","chapter":"3","verse":"8","text":"bére, S'ayin Shayiri weeron daatset fino bog mango deetsalkeya?"},{"book":"2 K'orontos","chapter":"3","verse":"9","text":"Ashuwotsats morr doots fino hank'o mango b́ detsiyakon ashuwots bín kááw bowotit fino aawuk'oneya bog mango b́ t'ut'eti?"},{"book":"2 K'orontos","chapter":"3","verse":"10","text":"Ilts mango ayidek't bog b́wottsatse tuutson beshts mango eegoru b́ berawok'o tawetwe."},{"book":"2 K'orontos","chapter":"3","verse":"11","text":"Ili t'afitwonworu hank'o mango b́ detsiyakon, dúre dúrosh kúp'ar beet keewonmó aawuk'oneya bog mango b t'ut'eti!"},{"book":"2 K'orontos","chapter":"3","verse":"12","text":"Hank'o jangetso nodetstsosh ááwu shúk'on keewitwone."},{"book":"2 K'orontos","chapter":"3","verse":"13","text":"3:13 Kesh. 34:33  Muse múk'efere amiru b́ shiits golo b́ t'affetsosh Israe'el ashuwots bo be'awok'o b́ shiitso b́ ipefoni b́ teshi, nooyere Musek'o noonaliye."},{"book":"2 K'orontos","chapter":"3","verse":"14","text":"Bo nibo arikon dúnguwtsere, andish b́ borfetso nat taari mas'aafo bo nababor bonibo manoori ipetsmann ipetsok'one b́fa'oni. Ipman ipalon b́wotit Krstos s'uzn b́ wottsotsne."},{"book":"2 K'orontos","chapter":"3","verse":"15","text":"Hambetsish b́ borfetsosh nemi mas'fo nababeyi taawo bonibo ipeyirumann ipeke."},{"book":"2 K'orontos","chapter":"3","verse":"16","text":"3:16 Kesh. 34:34  Ernmó asho doonzo maants bíaanor «Ipeyiruman k'ayb́tuwiti.»"},{"book":"2 K'orontos","chapter":"3","verse":"17","text":"Doonzo shayire, doonzo shiyiri beyokonowere s'ayin kesho fa'ee."},{"book":"2 K'orontos","chapter":"3","verse":"18","text":"Noo noúnets iperaw shiits wotar doonzo mango mestawtotse bek'eyirwok'o bek'irwone, Shayir wottso doonzo aro aroosh mangoniyere mango maants wonetuwone."}]}