{"data":[{"book":"Psalmen","chapter":"27","verse":"1","text":"Van David. Jahweh is mijn licht en mijn heil: Wien zou ik vrezen? Jahweh is de schuts van mijn leven: Wien zou ik duchten?"},{"book":"Psalmen","chapter":"27","verse":"2","text":"Al rukken de bozen tegen mij op, Om mijn vlees te verslinden Het zijn mijn verdrukkers en haters, Die struikelen en vallen!"},{"book":"Psalmen","chapter":"27","verse":"3","text":"Al stelt zich een krijgsmacht tegen mij op: Mijn hart kent geen vrees; Al ontbrandt ook de strijd tegen mij: Toch blijf ik gerust!"},{"book":"Psalmen","chapter":"27","verse":"4","text":"Eén ding heb ik Jahweh gevraagd, dit slechts begeerd: In het huis van Jahweh te wonen al de dagen mijns levens, Jahweh’s zoetheid te smaken, En in zijn tempel te overwegen!"},{"book":"Psalmen","chapter":"27","verse":"5","text":"Want in zijn tabernakel laat Hij mij schuilen In tijden van nood; Hij beschut mij onder het dek van zijn tent, En plaatst mij veilig op de Rots."},{"book":"Psalmen","chapter":"27","verse":"6","text":"Zo hef ik fier mijn hoofd omhoog Boven mijn vijanden rondom mij heen, Breng in zijn tent de offers van jubel, Wil zingen en spelen voor Jahweh!"},{"book":"Psalmen","chapter":"27","verse":"7","text":"Jahweh, luister naar mijn smeken, Ontferm U mijner, en wil mij verhoren."},{"book":"Psalmen","chapter":"27","verse":"8","text":"Gij hebt het toch zelf mij gezegd: “Ge moet mijn aangezicht zoeken!”"},{"book":"Psalmen","chapter":"27","verse":"9","text":"Nu zoek ik uw aanschijn, o Jahweh; Verberg het mij niet. Wijs uw dienaar niet af in uw gramschap: Gij zijt toch mijn hulp! Verstoot mij niet, verlaat mij niet, O God van mijn heil!"},{"book":"Psalmen","chapter":"27","verse":"10","text":"Neen, al verlaten mij vader en moeder, Jahweh trekt Zich mij aan."},{"book":"Psalmen","chapter":"27","verse":"11","text":"Wijs mij, o Jahweh, uw weg, Geleid mij op het pad der deugd; En om wille van mijn verdrukkers, o Jahweh,"},{"book":"Psalmen","chapter":"27","verse":"12","text":"Geef mij niet prijs aan de haat van mijn vijand! Want valse getuigen staan tegen mij op, En brengen leugens tegen mij in."},{"book":"Psalmen","chapter":"27","verse":"13","text":"O, als ik er eens niet zeker van was, Nog in het land der levenden Jahweh’s goedheid te zien!"},{"book":"Psalmen","chapter":"27","verse":"14","text":"Vertrouw maar op Jahweh; wees welgemoed! Sterk zij uw hart; blijf hopen op Jahweh!"}]}