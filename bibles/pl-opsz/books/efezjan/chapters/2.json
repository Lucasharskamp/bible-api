{"data":[{"book":"Efezjan","chapter":"2","verse":"1","text":"Kiedyś byliście duchowo martwi, pogrążeni w grzechach i przestępstwach."},{"book":"Efezjan","chapter":"2","verse":"2","text":"Żyliście jak cały ten świat, posłuszny swojemu duchowemu władcy, panującemu nad siłami zła, który obecnie działa przez zbuntowanych ludzi."},{"book":"Efezjan","chapter":"2","verse":"3","text":"Kiedyś my wszyscy, tak jak oni, byliśmy podporządkowani pragnieniom naszego ciała i zmysłowym przyjemnościom. Dlatego, podobnie jak wszystkich innych ludzi, czekał nas Boży sąd."},{"book":"Efezjan","chapter":"2","verse":"4","text":"Ale Bóg, który jest Bogiem pełnym miłości, tak bardzo nas pokochał,"},{"book":"Efezjan","chapter":"2","verse":"5","text":"że chociaż byliśmy duchowo martwi i pogrążeni w grzechach, razem z Chrystusem przywrócił nas do życia. W ten sposób, dzięki swojej łasce, uratował także was."},{"book":"Efezjan","chapter":"2","verse":"6","text":"On wskrzesił nas i juz teraz umieścił w niebie—należymy bowiem do Chrystusa."},{"book":"Efezjan","chapter":"2","verse":"7","text":"Łaska, którą Bóg okazał nam dzięki Chrystusowi Jezusowi, będzie w nadchodzących wiekach dowodem Jego dobroci."},{"book":"Efezjan","chapter":"2","verse":"8","text":"Zbawienie nie jest waszą zasługą, ale darem od Boga, który przyjęliście wierząc w Jego łaskę."},{"book":"Efezjan","chapter":"2","verse":"9","text":"Bóg zbawił was przecież nie ze względu na wasze dobre uczynki, nie macie się więc czym szczycić!"},{"book":"Efezjan","chapter":"2","verse":"10","text":"Wszystko to pochodzi bowiem od Niego! To On, dzięki Jezusowi Chrystusowi, sprawił, że staliśmy się innymi, nowymi ludźmi. On również chce, abyśmy czynili dobro i już od dawna to dla nas zaplanował."},{"book":"Efezjan","chapter":"2","verse":"11","text":"Nie zapominajcie więc, że kiedyś byliście poganami i że ci, którzy mają na ciele znak obrzezania, pogardliwie nazywali was nieobrzezanymi."},{"book":"Efezjan","chapter":"2","verse":"12","text":"Żyliście wtedy bez Chrystusa. Nie należeliście też do Izraela—narodu wybranego przez Boga. Dlatego obietnice, płynące z Bożego przymierza z Izraelem, nie dotyczyły was. Żyliście więc na tym świecie bez nadziei i bez Boga."},{"book":"Efezjan","chapter":"2","verse":"13","text":"Teraz jednak wy, niegdyś obcy Bogu, staliście się Mu bliscy dzięki przelanej krwi Chrystusa, do którego należycie."},{"book":"Efezjan","chapter":"2","verse":"14","text":"On bowiem dał nam pokój, ponieważ przez swoją śmierć zjednoczył Żydów i pogan. Zburzył dzielący ich mur wrogości"},{"book":"Efezjan","chapter":"2","verse":"15","text":"i pozbawił mocy Prawo Mojżesza wraz z jego przykazaniami. Uczynił to, aby z Żydów i pogan stworzyć jeden nowy naród i zaprowadzić między nimi pokój."},{"book":"Efezjan","chapter":"2","verse":"16","text":"Przez swoją śmierć na krzyżu pojednał z Bogiem jednych i drugich, co więcej—umieścił ich w jednym ciele! Zlikwidował w ten sposób wzajemną wrogość."},{"book":"Efezjan","chapter":"2","verse":"17","text":"Chrystus przyniósł tę nowinę o pokoju zarówno wam, którzy byliście obcy Bogu, jak i bliskim Mu Żydom."},{"book":"Efezjan","chapter":"2","verse":"18","text":"To dzięki Niemu, przez jednego Ducha, wszyscy mamy dostęp do Boga Ojca."},{"book":"Efezjan","chapter":"2","verse":"19","text":"Nie jesteście już więc cudzoziemcami ani obcymi! Staliście się obywatelami nieba i należycie do Bożej rodziny."},{"book":"Efezjan","chapter":"2","verse":"20","text":"Jesteście jak dom, zbudowany na fundamencie apostołów i proroków, którego kamieniem węgielnym jest sam Jezus Chrystus."},{"book":"Efezjan","chapter":"2","verse":"21","text":"To On bowiem łączy ze sobą poszczególne elementy tej budowli i sprawia, że wznosi się ona jako święta świątynia dla Pana."},{"book":"Efezjan","chapter":"2","verse":"22","text":"Dzięki Niemu jesteście częścią budowli, w której mieszka Boży Duch!"}]}