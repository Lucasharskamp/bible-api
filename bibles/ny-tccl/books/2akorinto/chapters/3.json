{"data":[{"book":"2 Akorinto","chapter":"3","verse":"1","text":"Kodi tayambanso kudzichitira umboni tokha? Kapena kodi ifenso tikufuna makalata otivomereza kwa inu, kapena ochokera kwa inu monga anthu ena?"},{"book":"2 Akorinto","chapter":"3","verse":"2","text":"Inu ndinu kalata yathu, yolembedwa pa mitima yathu, yodziwika ndi yowerengedwa ndi aliyense."},{"book":"2 Akorinto","chapter":"3","verse":"3","text":"Inu mukuonetsa kuti ndinu kalata yochokera kwa Khristu, zotsatira za utumiki wathu, osati yolembedwa ndi inki koma ndi Mzimu wa Mulungu wamoyo, osati pa miyala yosemedwa koma mʼmitima ya anthu."},{"book":"2 Akorinto","chapter":"3","verse":"4","text":"Kulimba mtima kumeneku tili nako pamaso pa Mulungu kudzera mwa Khristu."},{"book":"2 Akorinto","chapter":"3","verse":"5","text":"Sikuti mwa ife muli kanthu kotiganizitsa kuti tingathe kugwira ntchitoyi patokha, koma kulimba mtima kwathu kumachokera kwa Mulungu."},{"book":"2 Akorinto","chapter":"3","verse":"6","text":"Iye watipatsa kulimba mtima kuti tikhale atumiki a pangano latsopano, osati malamulo olembedwa koma a Mzimu; pakuti malamulo olembedwa amapha koma Mzimu amapereka moyo."},{"book":"2 Akorinto","chapter":"3","verse":"7","text":"Koma ngati utumiki umene unabweretsa imfa uja, wolembedwa ndi malemba pa mwalawu, unabwera ndi ulemerero mwakuti Aisraeli sanathe kuyangʼanitsitsa nkhope ya Mose chifukwa cha ulemerero wa pa nkhopeyo, ngakhale kuti unali kunka nuzilala,"},{"book":"2 Akorinto","chapter":"3","verse":"8","text":"kodi nanga utumiki wa Mzimu sudzaposa apa?"},{"book":"2 Akorinto","chapter":"3","verse":"9","text":"Ngati utumiki umene umatsutsa anthu unali ndi ulemerero, nanga koposa kotani ulemerero wa utumiki wobweretsa chilungamo!"},{"book":"2 Akorinto","chapter":"3","verse":"10","text":"Pakuti zimene zinali ndi ulemerero, tsopano zilibenso ulemerero pofananitsa ndi ulemerero wopambanawo."},{"book":"2 Akorinto","chapter":"3","verse":"11","text":"Ndipo ngati zosakhalitsa zinabwera ndi ulemerero, koposa kotani ulemerero wamuyayawo!"},{"book":"2 Akorinto","chapter":"3","verse":"12","text":"Choncho, popeza tili ndi chiyembekezo chotere, ndife olimba mtima kwambiri."},{"book":"2 Akorinto","chapter":"3","verse":"13","text":"Ife sitili ngati Mose amene amaphimba nkhope yake kuopa kuti Aisraeli angaone kuti kunyezimira kwa nkhope yake kumazilala."},{"book":"2 Akorinto","chapter":"3","verse":"14","text":"Koma nzeru zawo zinawumitsidwa, pakuti mpaka lero chophimbira chomwecho chikanalipo pamene akuwerenga Chipangano Chakale. Sichinachotsedwebe, chifukwa chimachotsedwa ngati munthuyo ali mwa Khristu yekha."},{"book":"2 Akorinto","chapter":"3","verse":"15","text":"Ngakhale lero lomwe lino akuwerenga mabuku a Mose pali chophimbabe mitima yawo."},{"book":"2 Akorinto","chapter":"3","verse":"16","text":"Koma pamene aliyense atembenukira kwa Ambuye, “chophimbacho chimachotsedwa.”"},{"book":"2 Akorinto","chapter":"3","verse":"17","text":"Tsono Ambuye ndi Mzimu, ndipo pamene pali Mzimu wa Ambuye, pali ufulu."},{"book":"2 Akorinto","chapter":"3","verse":"18","text":"Ife tonse, amene ndi nkhope zosaphimba timaonetsera ulemerero wa Ambuye, tikusinthika kufanana ndi ulemerero wake, umene ukunka nuchulukirachulukira, wochokera kwa Ambuye, amene ndi Mzimu."}]}