{"data":[{"book":"דברי הימים א","chapter":"8","verse":"1","text":"וּבִ֨נְיָמִ֔ן הוֹלִ֖יד אֶת־בֶּ֣לַע בְּכֹר֑וֹ אַשְׁבֵּל֙ הַשֵּׁנִ֔י וְאַחְרַ֖ח הַשְּׁלִישִֽׁי׃"},{"book":"דברי הימים א","chapter":"8","verse":"2","text":"נוֹחָה֙ הָֽרְבִיעִ֔י וְרָפָ֖א הַחֲמִישִֽׁי׃ ס"},{"book":"דברי הימים א","chapter":"8","verse":"3","text":"וַיִּהְי֥וּ בָנִ֖ים לְבָ֑לַע אַדָּ֥ר וְגֵרָ֖א וַאֲבִיהֽוּד׃"},{"book":"דברי הימים א","chapter":"8","verse":"4","text":"וַאֲבִישׁ֥וּעַ וְנַעֲמָ֖ן וַאֲחֽוֹחַ׃"},{"book":"דברי הימים א","chapter":"8","verse":"5","text":"וְגֵרָ֥א וּשְׁפוּפָ֖ן וְחוּרָֽם׃"},{"book":"דברי הימים א","chapter":"8","verse":"6","text":"וְאֵ֖לֶּה בְּנֵ֣י אֵח֑וּד אֵ֣לֶּה הֵ֞ם רָאשֵׁ֤י אָבוֹת֙ לְי֣וֹשְׁבֵי גֶ֔בַע וַיַּגְל֖וּם אֶל־מָנָֽחַת׃"},{"book":"דברי הימים א","chapter":"8","verse":"7","text":"וְנַעֲמָ֧ן וַאֲחִיָּ֛ה וְגֵרָ֖א ה֣וּא הֶגְלָ֑ם וְהוֹלִ֥יד אֶת־עֻזָּ֖א וְאֶת־אֲחִיחֻֽד׃"},{"book":"דברי הימים א","chapter":"8","verse":"8","text":"וְשַׁחֲרַ֗יִם הוֹלִיד֙ בִּשְׂדֵ֣ה מוֹאָ֔ב מִן־שִׁלְח֖וֹ אֹתָ֑ם חוּשִׁ֥ים וְאֶֽת־בַּעֲרָ֖א נָשָֽׁיו׃"},{"book":"דברי הימים א","chapter":"8","verse":"9","text":"וַיּ֖וֹלֶד מִן־חֹ֣דֶשׁ אִשְׁתּ֑וֹ אֶת־יוֹבָב֙ וְאֶת־צִבְיָ֔א וְאֶת־מֵישָׁ֖א וְאֶת־מַלְכָּֽם׃"},{"book":"דברי הימים א","chapter":"8","verse":"10","text":"וְאֶת־יְע֥וּץ וְאֶת־שָֽׂכְיָ֖ה וְאֶת־מִרְמָ֑ה אֵ֥לֶּה בָנָ֖יו רָאשֵׁ֥י אָבֽוֹת׃"},{"book":"דברי הימים א","chapter":"8","verse":"11","text":"וּמֵחֻשִׁ֛ים הוֹלִ֥יד אֶת־אֲבִיט֖וּב וְאֶת־אֶלְפָּֽעַל׃"},{"book":"דברי הימים א","chapter":"8","verse":"12","text":"וּבְנֵ֣י אֶלְפַּ֔עַל עֵ֥בֶר וּמִשְׁעָ֖ם וָשָׁ֑מֶד ה֚וּא בָּנָ֣ה אֶת־אוֹנ֔וֹ וְאֶת־לֹ֖ד וּבְנֹתֶֽיהָ׃"},{"book":"דברי הימים א","chapter":"8","verse":"13","text":"וּבְרִעָ֣ה וָשֶׁ֔מַע הֵ֚מָּה רָאשֵׁ֣י הָאָב֔וֹת לְיוֹשְׁבֵ֖י אַיָּל֑וֹן הֵ֥מָּה הִבְרִ֖יחוּ אֶת־י֥וֹשְׁבֵי גַֽת׃"},{"book":"דברי הימים א","chapter":"8","verse":"14","text":"וְאַחְי֥וֹ שָׁשָׁ֖ק וִירֵמֽוֹת׃"},{"book":"דברי הימים א","chapter":"8","verse":"15","text":"וּזְבַדְיָ֥ה וַעֲרָ֖ד וָעָֽדֶר׃"},{"book":"דברי הימים א","chapter":"8","verse":"16","text":"וּמִיכָאֵ֧ל וְיִשְׁפָּ֛ה וְיוֹחָ֖א בְּנֵ֥י בְרִיעָֽה׃"},{"book":"דברי הימים א","chapter":"8","verse":"17","text":"וּזְבַדְיָ֥ה וּמְשֻׁלָּ֖ם וְחִזְקִ֥י וָחָֽבֶר׃"},{"book":"דברי הימים א","chapter":"8","verse":"18","text":"וְיִשְׁמְרַ֧י וְיִזְלִיאָ֛ה וְיוֹבָ֖ב בְּנֵ֥י אֶלְפָּֽעַל׃"},{"book":"דברי הימים א","chapter":"8","verse":"19","text":"וְיָקִ֥ים וְזִכְרִ֖י וְזַבְדִּֽי׃"},{"book":"דברי הימים א","chapter":"8","verse":"20","text":"וֶאֱלִיעֵנַ֥י וְצִלְּתַ֖י וֶאֱלִיאֵֽל׃"},{"book":"דברי הימים א","chapter":"8","verse":"21","text":"וַעֲדָיָ֧ה וּבְרָאיָ֛ה וְשִׁמְרָ֖ת בְּנֵ֥י שִׁמְעִֽי׃"},{"book":"דברי הימים א","chapter":"8","verse":"22","text":"וְיִשְׁפָּ֥ן וָעֵ֖בֶר וֶאֱלִיאֵֽל׃"},{"book":"דברי הימים א","chapter":"8","verse":"23","text":"וְעַבְדּ֥וֹן וְזִכְרִ֖י וְחָנָֽן׃"},{"book":"דברי הימים א","chapter":"8","verse":"24","text":"וַחֲנַנְיָ֥ה וְעֵילָ֖ם וְעַנְתֹתִיָּֽה׃"},{"book":"דברי הימים א","chapter":"8","verse":"25","text":"וְיִפְדְיָ֥ה ופניאל בְּנֵ֥י שָׁשָֽׁק׃"},{"book":"דברי הימים א","chapter":"8","verse":"26","text":"וְשַׁמְשְׁרַ֥י וּשְׁחַרְיָ֖ה וַעֲתַלְיָֽה׃"},{"book":"דברי הימים א","chapter":"8","verse":"27","text":"וְיַעֲרֶשְׁיָ֧ה וְאֵלִיָּ֛ה וְזִכְרִ֖י בְּנֵ֥י יְרֹחָֽם׃"},{"book":"דברי הימים א","chapter":"8","verse":"28","text":"אֵ֣לֶּה רָאשֵׁ֥י אָב֛וֹת לְתֹלְדוֹתָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלִָֽם׃ ס"},{"book":"דברי הימים א","chapter":"8","verse":"29","text":"וּבְגִבְע֥וֹן יָשְׁב֖וּ אֲבִ֣י גִבְע֑וֹן וְשֵׁ֥ם אִשְׁתּ֖וֹ מַעֲכָֽה׃"},{"book":"דברי הימים א","chapter":"8","verse":"30","text":"וּבְנ֥וֹ הַבְּכ֖וֹר עַבְדּ֑וֹן וְצ֥וּר וְקִ֖ישׁ וּבַ֥עַל וְנָדָֽב׃"},{"book":"דברי הימים א","chapter":"8","verse":"31","text":"וּגְד֥וֹר וְאַחְי֖וֹ וָזָֽכֶר׃"},{"book":"דברי הימים א","chapter":"8","verse":"32","text":"וּמִקְל֖וֹת הוֹלִ֣יד אֶת־שִׁמְאָ֑ה וְאַף־הֵ֗מָּה נֶ֧גֶד אֲחֵיהֶ֛ם יָשְׁב֥וּ בִירוּשָׁלִַ֖ם עִם־אֲחֵיהֶֽם׃ ס"},{"book":"דברי הימים א","chapter":"8","verse":"33","text":"וְנֵר֙ הוֹלִ֣יד אֶת־קִ֔ישׁ וְקִ֖ישׁ הוֹלִ֣יד אֶת־שָׁא֑וּל וְשָׁא֗וּל הוֹלִ֤יד אֶת־יְהֽוֹנָתָן֙ וְאֶת־מַלְכִּי־שׁ֔וּעַ וְאֶת־אֲבִֽינָדָ֖ב וְאֶת־אֶשְׁבָּֽעַל׃"},{"book":"דברי הימים א","chapter":"8","verse":"34","text":"וּבֶן־יְהוֹנָתָ֖ן מְרִ֣יב בָּ֑עַל וּמְרִ֥יב בַּ֖עַל הוֹלִ֥יד אֶת־מִיכָֽה׃ ס"},{"book":"דברי הימים א","chapter":"8","verse":"35","text":"וּבְנֵ֖י מִיכָ֑ה פִּית֥וֹן וָמֶ֖לֶךְ וְתַאְרֵ֥עַ וְאָחָֽז׃"},{"book":"דברי הימים א","chapter":"8","verse":"36","text":"וְאָחָז֙ הוֹלִ֣יד אֶת־יְהוֹעַדָּ֔ה וִיהֽוֹעַדָּ֗ה הוֹלִ֛יד אֶת־עָלֶ֥מֶת וְאֶת־עַזְמָ֖וֶת וְאֶת־זִמְרִ֑י וְזִמְרִ֖י הוֹלִ֥יד אֶת־מוֹצָֽא׃"},{"book":"דברי הימים א","chapter":"8","verse":"37","text":"וּמוֹצָ֖א הוֹלִ֣יד אֶת־בִּנְעָ֑א רָפָ֥ה בְנ֛וֹ אֶלְעָשָׂ֥ה בְנ֖וֹ אָצֵ֥ל בְּנֽוֹ׃"},{"book":"דברי הימים א","chapter":"8","verse":"38","text":"וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמוֹתָ֗ם עַזְרִיקָ֥ם ׀ בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה וְעֹבַדְיָ֖ה וְחָנָ֑ן כָּל־אֵ֖לֶּה בְּנֵ֥י אָצַֽל׃"},{"book":"דברי הימים א","chapter":"8","verse":"39","text":"וּבְנֵ֖י עֵ֣שֶׁק אָחִ֑יו אוּלָ֣ם בְּכֹר֔וֹ יְעוּשׁ֙ הַשֵּׁנִ֔י וֶֽאֱלִיפֶ֖לֶט הַשְּׁלִשִֽׁי׃"},{"book":"דברי הימים א","chapter":"8","verse":"40","text":"וַֽיִּהְי֣וּ בְנֵי־א֠וּלָם אֲנָשִׁ֨ים גִּבֹּרֵי־חַ֜יִל דֹּ֣רְכֵי קֶ֗שֶׁת וּמַרְבִּ֤ים בָּנִים֙ וּבְנֵ֣י בָנִ֔ים מֵאָ֖ה וַחֲמִשִּׁ֑ים כָּל־אֵ֖לֶּה מִבְּנֵ֥י בִנְיָמִֽן׃ פ"}]}