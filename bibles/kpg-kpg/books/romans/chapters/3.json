{"data":[{"book":"Romans","chapter":"3","verse":"1","text":"Malaa digau o Jew le e humalia ang gi ginaadou laa hongo digau tuadimee? Be dono dahidamee i golo go nadau sirkumsais?"},{"book":"Romans","chapter":"3","verse":"2","text":"Uaa, i nia mee huogodoo. Kaedahi, God gu hagadagadagagee gi digau o Jew bolo gi daahia ana helekai."},{"book":"Romans","chapter":"3","verse":"3","text":"E hai behee, maa hunu gau i digaula ga hagalee manawa dahi, deenei le e hai bolo God ga hagalee manawa dahi?"},{"book":"Romans","chapter":"3","verse":"4","text":"Gei deeai! God le e donu, ma e aha maa digau dogologo e helekai tilikai. Di Beebaa Dabu e helekai boloo,"},{"book":"Romans","chapter":"3","verse":"5","text":"Malaa e hai behee? Maa tadau haihai hala le e haga modongoohia aga di tonu o God, gidaadou le e mee di helekai boloo, “God le e hai gee i dana hagaduadua gidaadou”? (Deenei di heeu belee heeu.)"},{"book":"Romans","chapter":"3","verse":"6","text":"Gei deeai! Maa God le e hala, Mee e deemee di hagi aga henuailala!"},{"book":"Romans","chapter":"3","verse":"7","text":"Maa dogu hai kai tilikai le e haga maaloo aga di madamada o God gi gidee humalia, malaa au e aha dela e hagahuaidu be tangada huaidu?"},{"book":"Romans","chapter":"3","verse":"8","text":"Malaa, gidaadou de ga helekai boloo, “Gidaadou gi heia di huaidu, gei di humalia ga gila aga”? Malaa e donu, hunu gau i golo e hagahuaidu dogu ingoo i nadau helekai bolo au e agoago beelaa. Digaula ga hagahalaua, gii tau anga."},{"book":"Romans","chapter":"3","verse":"9","text":"E hai behee go gidaadou digau o Jew, gidaadou e mada humalia i digau tuadimee? Hagalee hai beelaa! Au gu haga modongoohia bolo digau o Jew mo digau tuadimee le e hai hua be di mee e dahi i lala di mogobuna o di huaidu."},{"book":"Romans","chapter":"3","verse":"10","text":"Di Beebaa Dabu e helekai,"},{"book":"Romans","chapter":"3","verse":"11","text":"Hagalee tangada e iloo ai,"},{"book":"Romans","chapter":"3","verse":"12","text":"Nia daangada huogodoo guu huli gi daha mo God."},{"book":"Romans","chapter":"3","verse":"13","text":"Nia ngudu digaula e hai be nia daalunga ala gu maahuge."},{"book":"Romans","chapter":"3","verse":"14","text":"Gei nadau ngudu le e honu i di haga halauwa mmala.3.14 Pisalem 10.7"},{"book":"Romans","chapter":"3","verse":"15","text":"Digaula e limalima di haga mmaemmae"},{"book":"Romans","chapter":"3","verse":"16","text":"Digaula e oho mo di hagahuaidu"},{"book":"Romans","chapter":"3","verse":"17","text":"Digaula e de iloo di ala o di aumaalia."},{"book":"Romans","chapter":"3","verse":"18","text":"Digaula e de iloo di haga madagudia a God.”3.18 Pisalem 36.1"},{"book":"Romans","chapter":"3","verse":"19","text":"Malaa, gidaadou gu iloo bolo di haga honu o nnaganoho la anga hua gi digau ala e noho i lala nnaganoho bolo gi deemee nia daangada di helekai hagaanga, ge gi gaamai henuailala hagatau gi lala di hagi aga a God."},{"book":"Romans","chapter":"3","verse":"20","text":"Idimaa, tangada e mee di donu i baahi o God ai, mai i dana haga gila aga nnaganoho. Nnaganoho le hai gidaadou gi iloo bolo gidaadou digau gu ihala.3.20 Pisalem 143.2; Galatians 2.16"},{"book":"Romans","chapter":"3","verse":"21","text":"Gei dolomeenei God gu haga modongoohia dana ala e hai nia daangada gii donu i dono baahi, ge hagalee mai nnaganoho. Nnaganoho Moses mo nia Beebaa o nia Soukohp le e haga modongoohia hua di maa."},{"book":"Romans","chapter":"3","verse":"22","text":"God e hai nia daangada gii donu i dono baahi mai i di nadau hagadonu a Jesus Christ. God e hai di mee deenei ang gi digau huogodoo ala e hagadonu a Christ, idimaa, nia hai geegee dangada ai.3.22 Galatians 2.16"},{"book":"Romans","chapter":"3","verse":"23","text":"Nia daangada huogodoo la guu hai di huaidu, gei digaula huogodoo gu mogowaa loo, gu hagalee tau anga gi di hagamouli a God."},{"book":"Romans","chapter":"3","verse":"24","text":"Mai tumaalia dehuia o God, digaula huogodoo guu donu i baahi o God mai i Jesus Christ ne hagamehede digaula."},{"book":"Romans","chapter":"3","verse":"25-26","text":"God guu wanga a Mee bolo mai dono made kisakis, Mee guu hai di ala e wwede ai nia hala o nia daangada mai i nadau hagadonu a Mee. God ne hai di mee deenei belee haga modongoohia bolo ma ko Ia dela e donu. I mua, gei Mee nogo hagakono, nogo haga de iloo nia huaidu o nia daangada, gei dolomeenei, Mee e haga dina loo nia huaidu o nia daangada belee haga gila ono donu. Mai i di mee deenei, God e haga modongoohia bolo ma ko Ia dela e donu, gei e hai nia daangada huogodoo ala e hagadonu a Jesus gii donu i dono baahi."},{"book":"Romans","chapter":"3","verse":"27","text":"Malaa, ma di aha dela e mee di hagaamu go gidaadou? Di mee ai! Ge tadinga di maa le e hai bolo aha? Go tadau haga gila aga nnaganoho? Deeai, ma go tadau hagadonu!"},{"book":"Romans","chapter":"3","verse":"28","text":"Idimaa, gidaadou gu iloo bolo tangada la ne donu i baahi o God mai i di hagadonu la hua, ge hagalee mai i dono haga gila aga nnaganoho."},{"book":"Romans","chapter":"3","verse":"29","text":"God la di God hua ni digau o Jew? Mee hagalee di God ni digau tuadimee labelaa? Uaa, Mee di God ni digau tuadimee labelaa."},{"book":"Romans","chapter":"3","verse":"30","text":"God le e dahi hua. Mee e hai digau o Jew mo digau tuadimee gii donu i dono baahi mai i nadau hagadonu.3.30 Deuteronomy 6.4; Galatians 3.20"},{"book":"Romans","chapter":"3","verse":"31","text":"Malaa, deenei le hai bolo mai di hagadonu deenei, gidaadou gi kilia gi daha nia haganoho? Deeai, gidaadou hagalee kili gi daha nnaganoho, gidaadou e daahi nia maa."}]}