{"data":[{"book":"Job","chapter":"20","verse":"1","text":"Daarop nam Sofar van Na√§ma het woord en sprak:"},{"book":"Job","chapter":"20","verse":"2","text":"Mijn inzicht dwingt mij tot antwoord, Omdat het in mij stormt,"},{"book":"Job","chapter":"20","verse":"3","text":"Nu ik een grievend verwijt moet horen, En domme bluf mij antwoord geeft."},{"book":"Job","chapter":"20","verse":"4","text":"Weet ge dan niet, dat van de vroegste tijd af, Sinds de mens op de aarde werd geplaatst,"},{"book":"Job","chapter":"20","verse":"5","text":"Het gejuich van den boze slechts korte tijd duurt, De vreugde van den goddeloze een ogenblik?"},{"book":"Job","chapter":"20","verse":"6","text":"Al verheft zijn gestalte zich hemelhoog, En reikt zijn hoofd tot de wolken:"},{"book":"Job","chapter":"20","verse":"7","text":"Als zijn eigen drek verdwijnt hij voor immer, Die hem zagen, roepen: Waar is hij?"},{"book":"Job","chapter":"20","verse":"8","text":"Spoorloos vervluchtigt hij als een droom, Wordt weggevaagd als een nachtgezicht;"},{"book":"Job","chapter":"20","verse":"9","text":"Het oog, dat hem zag, bespeurt hem niet langer, De plaats, waar hij woonde, aanschouwt hem niet meer."},{"book":"Job","chapter":"20","verse":"10","text":"Zijn zonen bedelen bij armen, Zijn kinderen geven zijn rijkdom af;"},{"book":"Job","chapter":"20","verse":"11","text":"En al is zijn gebeente vol jeugdige kracht, Het legt zich neer bij hem in het graf."},{"book":"Job","chapter":"20","verse":"12","text":"Hoe zoet het slechte in zijn mond mag smaken, Hoe hij het onder zijn tong ook verbergt,"},{"book":"Job","chapter":"20","verse":"13","text":"Hoe hij het smekt en niet doorslikt, En het tegen zijn gehemelte houdt:"},{"book":"Job","chapter":"20","verse":"14","text":"Toch verschaalt zijn spijs in zijn ingewanden, Wordt in zijn binnenste adderengif;"},{"book":"Job","chapter":"20","verse":"15","text":"Hij slokt schatten in, maar braakt ze uit, God drijft ze weer uit zijn buik."},{"book":"Job","chapter":"20","verse":"16","text":"Adderengif moet hij drinken, Een slangentong zal hem doden;"},{"book":"Job","chapter":"20","verse":"17","text":"Hij zal geen beken van olie genieten, Geen stromen van honing en boter."},{"book":"Job","chapter":"20","verse":"18","text":"Zijn winst geeft hij terug, en slokt ze niet door, Verheugt zich niet in de vrucht van zijn handel;"},{"book":"Job","chapter":"20","verse":"19","text":"Want hij heeft de armen verdrukt en verlaten, Hun huis geroofd, niet gebouwd."},{"book":"Job","chapter":"20","verse":"20","text":"Omdat hij voor zijn buik geen verzadiging vond, Niets aan zijn eetlust ontsnapte,"},{"book":"Job","chapter":"20","verse":"21","text":"En niets aan zijn vraatzucht ontging: Daarom houdt zijn voorspoed geen stand!"},{"book":"Job","chapter":"20","verse":"22","text":"Op het toppunt van zijn geluk wordt het hem bang, Wordt hij door al de slagen van rampspoed getroffen;"},{"book":"Job","chapter":"20","verse":"23","text":"Terwijl hij zijn buik vult, laat God zijn ziedende toorn op hem los, Laat schichten regenen op zijn ingewanden."},{"book":"Job","chapter":"20","verse":"24","text":"Als hij vlucht voor de ijzeren wapenrusting, Doorboort hem de koperen boog,"},{"book":"Job","chapter":"20","verse":"25","text":"Puilt de schicht uit zijn rug, De bliksemende pijl uit zijn gal. Dan overvalt hem de doodschrik,"},{"book":"Job","chapter":"20","verse":"26","text":"De diepste duisternis houdt hem omvangen; Een vuur verslindt hem, dat niet is ontstoken, Vreet weg wat nog leeft in zijn tent."},{"book":"Job","chapter":"20","verse":"27","text":"De hemelen openbaren zijn schuld, En de aarde staat tegen hem op;"},{"book":"Job","chapter":"20","verse":"28","text":"Een stortvloed spoelt zijn woning weg, Een vloedgolf op de dag van zijn toorn!"},{"book":"Job","chapter":"20","verse":"29","text":"Dit is het lot van den boze, door God hem bedeeld, Het erfdeel, dat de Godheid hem toewijst!"}]}