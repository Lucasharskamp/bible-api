{"data":[{"book":"Firistoci","chapter":"26","verse":"1","text":"“ ‘Kada ku yi gumaka, ko ku kafa siffa, ko al’amudi wa kanku, kada kuma ku sa sassaƙaƙƙun duwatsu a ƙasarku don ku rusuna musu. Ni ne Ubangiji Allahnku."},{"book":"Firistoci","chapter":"26","verse":"2","text":"“ ‘Ku kiyaye Asabbataina, ku kuma ba wa wuri mai tsarkina girma. Ni ne Ubangiji."},{"book":"Firistoci","chapter":"26","verse":"3","text":"“ ‘In kuka kiyaye farillaina, kuka yi biyayya da umarnaina,"},{"book":"Firistoci","chapter":"26","verse":"4","text":"zan aika da ruwan sama a lokacinsa, ƙasa kuma za tă ba da hatsi, itatuwa kuma za su haihu ’ya’yansu."},{"book":"Firistoci","chapter":"26","verse":"5","text":"Masussukanku za su ci gaba har lokacin girbin inabi, girbin inabi kuma zai ci gaba har lokacin shuki, za ku kuma ci duk abincin da kuke so cikin salama a ƙasarku."},{"book":"Firistoci","chapter":"26","verse":"6","text":"“ ‘Zan ba ku salama a ƙasar, za ku kuwa kwanta, kuma babu wani da zai tsorata ku. Zan kori mugayen namun jeji daga ƙasar, takobi kuma ba zai ratsa cikin ƙasarku ba."},{"book":"Firistoci","chapter":"26","verse":"7","text":"Za ku kori abokan gābanku, za su kuwa fāɗi a kaifin takobi a gabanku."},{"book":"Firistoci","chapter":"26","verse":"8","text":"Mutanenku biyar za su kori mutum ɗari, mutanenku ɗari kuma za su kori mutane dubu goma, abokan gābanku kuma za su fāɗi a kaifin takobi a gabanku."},{"book":"Firistoci","chapter":"26","verse":"9","text":"“ ‘Zan dube ku da idon rahama, in kuma sa ku riɓaɓɓanya ku kuma ƙaru, zan kiyaye alkawarina da ku."},{"book":"Firistoci","chapter":"26","verse":"10","text":"Za ku ci gaba da cin girbin bara, har ku fitar da shi don ku sami wurin saboda sabo."},{"book":"Firistoci","chapter":"26","verse":"11","text":"Zan kafa wurin zamana a cikinku, ba zan kuma yi ƙyamarku ba."},{"book":"Firistoci","chapter":"26","verse":"12","text":"Zan yi tafiya a cikinki in kuma zama Allahnku, za ku kuwa zama mutanena."},{"book":"Firistoci","chapter":"26","verse":"13","text":"Ni ne Ubangiji Allahnku, wanda ya fitar da ku daga Masar don kada ku ƙara zama bayi ga Masarawa; na karya sandunan wahalarku, na kuma bar ku ku yi tafiya a sake."},{"book":"Firistoci","chapter":"26","verse":"14","text":"“ ‘Amma in za ku kasa kunne gare ni, ku kuma aikata dukan waɗannan umarnai,"},{"book":"Firistoci","chapter":"26","verse":"15","text":"in kuka kuma ƙi farillaina, kuka yi ƙyamar dokokina, kuka kuma kāsa kiyaye umarnaina, har kuka karya alkawarina,"},{"book":"Firistoci","chapter":"26","verse":"16","text":"to, zan yi muku wannan. Zan kawo muku abin bantsoro, cututtuka da zazzaɓin da zai lalatar da idonku, yă kuma sa ranku a wahala. Za ku shuka iri a banza, domin abokan gābanku ne za su ci."},{"book":"Firistoci","chapter":"26","verse":"17","text":"Zan yi gāba da ku har abokan gābanku su ci ku a yaƙi, su waɗanda suke ƙinku za su yi mulki a kanku, za ku gudu ba tare da wani yana korinku ba."},{"book":"Firistoci","chapter":"26","verse":"18","text":"“ ‘In bayan dukan wannan, ba ku saurare ni ba, zan hukunta ku saboda zunubanku har sau bakwai."},{"book":"Firistoci","chapter":"26","verse":"19","text":"Zan karya ikonku wanda kuke fariya da shi, in hana ruwan sama, ƙasa kuma tă zama kamar tagulla."},{"book":"Firistoci","chapter":"26","verse":"20","text":"Ƙarfinku zai ƙare a banza domin ƙasarku ba za tă ba da hatsi ba, balle itatuwan ƙasar su ba da ’ya’ya."},{"book":"Firistoci","chapter":"26","verse":"21","text":"“ ‘In kuka ci gaba da tayar mini, kuka ƙi ku saurare ni, zan ninka wahalolinku sau bakwai, yadda ya dace da zunubanku."},{"book":"Firistoci","chapter":"26","verse":"22","text":"Zan aika da mugayen namun jeji a kanku, za su kuwa kashe ’ya’yanku, su hallaka shanunku, su rage yawanku, ku zama kaɗan. Wannan zai sa a rasa mutane a kan hanyoyinku."},{"book":"Firistoci","chapter":"26","verse":"23","text":"“ ‘In duk da waɗannan abubuwa, ba ku yarda da gyaran da nake yi muku ba, kuka ci gaba da yin adawa da ni,"},{"book":"Firistoci","chapter":"26","verse":"24","text":"zan yi adawa da ku, zan kuma aukar muku saboda zunubanku har sau bakwai."},{"book":"Firistoci","chapter":"26","verse":"25","text":"Zan kawo takobi a kanku don in yi ramuwa saboda karya alkawarin da kuka yi. Sa’ad da kuka janye zuwa cikin biranenku, zan aika da annoba a cikinku, za a kuwa ba da ku ga hannun abokan gāba."},{"book":"Firistoci","chapter":"26","verse":"26","text":"Sa’ad da na yanke abincinku, mata goma za su dafa abinci a murhu ɗaya, za su kuma rarraba abincin a ma’auni. Za ku ci amma ba za ku ƙoshi ba."},{"book":"Firistoci","chapter":"26","verse":"27","text":"“ ‘In duk da haka kuka ci gaba da ƙin saurare ni, kuka ci gaba da yin adawa da ni,"},{"book":"Firistoci","chapter":"26","verse":"28","text":"cikin fushina, sai in yi adawa da ku, in kuma hukunta ku saboda zunubanku har sau bakwai."},{"book":"Firistoci","chapter":"26","verse":"29","text":"Za ku ci naman ’ya’yanku maza da na ’ya’yanku mata."},{"book":"Firistoci","chapter":"26","verse":"30","text":"Zan rurrushe dukan masujadanku, in yanke bagadanku na turare, in yi tarin gawawwakinku a kan gumakanku, zan kuma yi ƙyamarku."},{"book":"Firistoci","chapter":"26","verse":"31","text":"Zan mai da biranenku kango, in lalace wuraren tsarkinku, ba zan kuma shaƙi ƙanshi hadayunku ba."},{"book":"Firistoci","chapter":"26","verse":"32","text":"Zan mai da ƙasarku kango har abokan gābanku da suke zama a wurin su yi mamaki."},{"book":"Firistoci","chapter":"26","verse":"33","text":"Zan watsar da ku cikin al’ummai, in kuma ja takobina in kore ku. Ƙasarku za tă zama kufai, biranenku kuma su zama kango."},{"book":"Firistoci","chapter":"26","verse":"34","text":"Sa’an nan ƙasar za tă ji daɗin hutun shekarun Asabbacinta, a dukan lokutan da take kango, ku kuwa kuna a ƙasar abokan gābanku, sa’an nan ƙasar za tă huta ta ji daɗin asabbatanta."},{"book":"Firistoci","chapter":"26","verse":"35","text":"A dukan lokutan da take kango, ƙasar za tă sami hutun da ba tă samu a lokutan asabbatan da kuke zama a cikinta ba."},{"book":"Firistoci","chapter":"26","verse":"36","text":"“ ‘Ga waɗanda za su ragu kuwa, zan cika zukatansu da tsoro a ƙasashen abokan gābansu har motsin ganyen da iska ta hura zai sa su ruga da gudu. Za su yi gudu kamar suna gudu daga takobi ne, za su kuma fāɗi, ko da yake babu wanda yake korinsu."},{"book":"Firistoci","chapter":"26","verse":"37","text":"Za su yi karo da juna kamar waɗanda suke tsere wa takobi, ko da yake babu wanda yake korinsu. Ta haka ba za ku iya tsaya a gaban abokan gābanku ba."},{"book":"Firistoci","chapter":"26","verse":"38","text":"Za ku mutu a cikin al’ummai, ƙasar abokan gābanku za tă cinye ku."},{"book":"Firistoci","chapter":"26","verse":"39","text":"Sauranku da suka ragu za su lalace a ƙasashen abokan gābansu saboda zunubansu; da kuma saboda zunuban kakanninsu."},{"book":"Firistoci","chapter":"26","verse":"40","text":"“ ‘Amma in suka tuba daga zunubansu da zunuban kakanninsu, da cin amanar da suka yi mini, da kuma adawar da suka yi da ni,"},{"book":"Firistoci","chapter":"26","verse":"41","text":"waɗanda suka sa na yi adawa da su har da na aika da su ƙasar abokan gābansu, sa’ad da suka ƙasƙantar da zukatansu marasa kaciya, suka kuma biya hukuncin zunubansu,"},{"book":"Firistoci","chapter":"26","verse":"42","text":"zan tuna da alkawarina da Yaƙub, da alkawarina da Ishaku, da kuma alkawarina da Ibrahim, zan tuna da ƙasar."},{"book":"Firistoci","chapter":"26","verse":"43","text":"Gama za su gudu su bar ƙasar, ƙasar kuwa ta ji daɗin asabbatanta yayinda take kango muddin ba su ciki. Za su biya hukuncin zunubansu domin sun ƙi dokokina, suka kuma yi ƙyamar farillaina."},{"book":"Firistoci","chapter":"26","verse":"44","text":"Duk da haka, sa’ad da suke a ƙasar abokan gābansu, ba zan ƙi su, ko in yi ƙyamarsu, in hallaka su ƙaƙaf, har in karya alkawarina da su ba. Ni ne Ubangiji Allahnsu."},{"book":"Firistoci","chapter":"26","verse":"45","text":"Amma saboda su, zan tuna da alkawarin da na yi da kakanninsu, waɗanda na fitar da su daga Masar a idon al’ummai, don in zama Allahnsu. Ni ne Ubangiji.’ ”"},{"book":"Firistoci","chapter":"26","verse":"46","text":"Waɗannan su ne farillai, da dokoki, da kuma ƙa’idodin da Ubangiji ya kafa a Dutsen Sinai, tsakaninsa da Isra’ilawa ta wurin Musa."}]}