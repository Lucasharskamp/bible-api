{"data":[{"book":"लेवी","chapter":"11","verse":"1","text":"याहवेह ने मोशेह और अहरोन को आदेश दिया,"},{"book":"लेवी","chapter":"11","verse":"2","text":"“इस्राएल की प्रजा को यह आदेश दो, ‘पृथ्वी पर के सारे पशुओं में से"},{"book":"लेवी","chapter":"11","verse":"3","text":"कोई भी पशु, जिसके खुर अलग हैं, जिसके खुर फटे हों और वह पागुर करता है, तुम्हारे लिए भोज्य है."},{"book":"लेवी","chapter":"11","verse":"4","text":"“ ‘परंतु वे पशु, जो पागुर करते हैं अथवा जिनके खुर चिरे हैं, उनमें से ये पशु तुम्हारे खाने योग्य नहीं हैं: ऊंट, क्योंकि यह पागुर तो करता है, किंतु इसके खुर चिरे नहीं, यह तुम्हारे लिए अशुद्ध है;"},{"book":"लेवी","chapter":"11","verse":"5","text":"इसी प्रकार चट्टानी बिज्जू क्योंकि यद्यपि यह पागुर करता है, परंतु इसके खुर चिरे नहीं होते, यह तुम्हारे लिए अशुद्ध है;"},{"book":"लेवी","chapter":"11","verse":"6","text":"इसी प्रकार खरगोश भी, यह पागुर तो करता है, परंतु इसके खुर चिरे नहीं होते, यह तुम्हारे लिए अशुद्ध है,"},{"book":"लेवी","chapter":"11","verse":"7","text":"और सूअर क्योंकि यद्यपि इसके खुर चिरे अर्थात् इसके खुर दो भागों में तो हैं, किंतु यह पागुर नहीं करता; तब यह तुम्हारे लिए अशुद्ध है."},{"book":"लेवी","chapter":"11","verse":"8","text":"तुम्हें न तो उनके मांस को खाना है और न ही उनके शवों का स्पर्श; वे तुम्हारे लिए अशुद्ध हैं."},{"book":"लेवी","chapter":"11","verse":"9","text":"“ ‘तुम इन जलचरों को खा सकते हो: समुद्र अथवा नदियों के वे सारे जलचर जिनके पक्ष और शल्क हैं, तुम उनको खा सकते हो."},{"book":"लेवी","chapter":"11","verse":"10","text":"किंतु समुद्र और नदियों के वे जलचर, अर्थात् जल के वे जंतु, जो समूहों में रहते हैं और जल के समस्त प्राणी, जिनके न तो पंख हैं और न छिलके, वे तुम्हारे लिए घृणित हैं,"},{"book":"लेवी","chapter":"11","verse":"11","text":"और क्योंकि वे तुम्हारे लिए घृणित हैं, तुम उनके मांस को खा नहीं सकते और उनके शव तुम्हारे लिए घृणित वस्तु हों."},{"book":"लेवी","chapter":"11","verse":"12","text":"जल के कोई भी जीव, जिसके पक्ष और शल्क नहीं हैं, वह तुम्हारे लिए घृणित है."},{"book":"लेवी","chapter":"11","verse":"13","text":"“ ‘पक्षियों में से तुम्हारे लिए घृणित ये हैं; और जिनको खाना मना है; वे ये है: गरुड़, गिद्ध, काला गिद्ध,"},{"book":"लेवी","chapter":"11","verse":"14","text":"लाल चील और काली चील और समस्त प्रकार की चीलें,"},{"book":"लेवी","chapter":"11","verse":"15","text":"समस्त प्रकार के कौवे,"},{"book":"लेवी","chapter":"11","verse":"16","text":"शुतुरमुर्ग, उल्लू, सागर काक और शिकारे की सभी प्रजातियां,"},{"book":"लेवी","chapter":"11","verse":"17","text":"छोटी प्रजाति के उल्लू, जलकौए और बड़ी प्रजाति के उल्लू,"},{"book":"लेवी","chapter":"11","verse":"18","text":"बख़ारी उल्लू, जल मुर्गी और शवभक्षी गिद्ध,"},{"book":"लेवी","chapter":"11","verse":"19","text":"छोटा गरुड़, सभी प्रकार के बगुले, टिटिहरी और चमगादड़."},{"book":"लेवी","chapter":"11","verse":"20","text":"“ ‘सभी प्रकार के पंख वाले कीड़े, जो अपने चारों पैरों पर चलते हैं, तुम्हारे लिए घृणित हैं."},{"book":"लेवी","chapter":"11","verse":"21","text":"फिर भी वे उड़ते हुए कीड़े, जो अपने चारों पैरों पर चलते हैं, तथा जिनके पैरों के ऊपर एक मुड़ी हुई टांग होती है, जिसके बल पर वे भूमि पर कूदते हैं, उनको तुम खा सकते हो."},{"book":"लेवी","chapter":"11","verse":"22","text":"तुम उनमें से इनको खा सकते हो: सभी प्रकार की टिड्डियां, सभी प्रकार के पतंगे, सभी प्रकार के झींगुर और सभी प्रकार के टिड्डे."},{"book":"लेवी","chapter":"11","verse":"23","text":"किंतु सभी प्रकार के उड़ते हुए कीड़े, जो चार पैरों पर चलते हैं, वे तुम्हारे लिए घृणित हैं."},{"book":"लेवी","chapter":"11","verse":"24","text":"“ ‘इन सभी जीवों के कारण भी तुम अशुद्ध हो जाओगे; जो कोई इनके शव को छू लेगा, वह संध्या तक अशुद्ध रहेगा,"},{"book":"लेवी","chapter":"11","verse":"25","text":"और जो कोई इनके शव को हटाता है, वह अपने वस्त्रों को धो डाले, वह शाम तक अशुद्ध रहेगा."},{"book":"लेवी","chapter":"11","verse":"26","text":"“ ‘उन पशुओं के विषय में, जिनके खुर चिरे तो हैं किंतु पूरी तरह दो भागों में नहीं हैं, और पागुर भी नहीं करते, वे तुम्हारे लिए अशुद्ध हैं. जो कोई उनको छू लेगा, वह अशुद्ध हो जाएगा."},{"book":"लेवी","chapter":"11","verse":"27","text":"सभी चौपायों में वे प्राणी, जो अपने पंजों पर चलते हैं, तुम्हारे लिए अशुद्ध हैं, जो कोई उनके शव को छू लेगा, वह शाम तक अशुद्ध रहेगा,"},{"book":"लेवी","chapter":"11","verse":"28","text":"और जो कोई इनके शव को हटाता है, वह अपने वस्त्रों को धो ले. वह शाम तक अशुद्ध रहेगा; वे पशु तुम्हारे लिए अशुद्ध हैं."},{"book":"लेवी","chapter":"11","verse":"29","text":"“ ‘भूमि पर जो जंतु रेंगते हैं, वे तुम्हारे लिए अशुद्ध हैं. वे ये है: छछूंदर, चूहा, सभी प्रकार की गोह,"},{"book":"लेवी","chapter":"11","verse":"30","text":"छिपकली, मगरमच्छ, टिकटिक, साण्डा और गिरगिट."},{"book":"लेवी","chapter":"11","verse":"31","text":"वे जंतु, जो रेंगते हैं, इनमें से वे सभी तुम्हारे लिए अशुद्ध हैं. जो कोई इनके शव को छू लेता है, वह शाम तक अशुद्ध रहेगा."},{"book":"लेवी","chapter":"11","verse":"32","text":"इनमें से उनका शव यदि किसी वस्तु पर गिर जाता है, तो वह वस्तु अशुद्ध हो जाएगी, चाहे वह लकड़ी की हो अथवा वस्त्र, खाल अथवा टाट की और किसी भी कार्य में इस्तेमाल की जाती हो. इसे जल में रख देना और शाम तक यह अशुद्ध रहे, इसके बाद यह वस्तु शुद्ध मानी जाए."},{"book":"लेवी","chapter":"11","verse":"33","text":"यदि किसी मिट्टी के पात्र में इन जंतुओं का शव गिर जाता है, उस पात्र में जो कुछ भी हो, वह अशुद्ध हो जाएगा. उस पात्र को तोड़ दिया जाए."},{"book":"लेवी","chapter":"11","verse":"34","text":"यदि इस पात्र का जल किसी भी खाने की वस्तु पर गिर जाए, तो वह खाना अशुद्ध माना जाएगा, और इसी प्रकार यदि यह जल किसी पीने के पदार्थ पर गिर जाए, तो वह पीने का पदार्थ अशुद्ध माना जाएगा."},{"book":"लेवी","chapter":"11","verse":"35","text":"कोई भी वस्तु, जिस पर इन जंतुओं के शव का भाग गिर जाए, वह वस्तु अशुद्ध मानी जाएगी; चाहे वह कोई भट्टी हो अथवा चूल्हा, इसे चूर-चूर कर दिया जाए; वे अशुद्ध हैं, और तुम्हारे लिए अशुद्ध बनी रहेंगी."},{"book":"लेवी","chapter":"11","verse":"36","text":"फिर भी झरना अथवा जल कुंड, जहां जल इकट्ठा किया जाता है, वह तो शुद्ध रहेगा, किंतु जो कोई इनके शव को छू लेगा, वह अशुद्ध होगा."},{"book":"लेवी","chapter":"11","verse":"37","text":"जिस बीज को बोया जाना है, यदि इन जंतुओं के शव का कोई भाग उन बीजों में गिर जाता है, तो उस बीज को स्वच्छ ही माना जाएगा."},{"book":"लेवी","chapter":"11","verse":"38","text":"किंतु यदि उन बीजों पर जल डाला गया है और इन जंतुओं के शव का कोई भाग उस पर गिर जाता है, तो वे बीज तुम्हारे लिए अशुद्ध होंगे."},{"book":"लेवी","chapter":"11","verse":"39","text":"“ ‘यदि उन पशुओं में से, जो तुम्हारे लिए खाने योग्य हैं, किसी पशु की मृत्यु हो जाए और कोई उसके शव को छू ले, तो वह व्यक्ति शाम तक अशुद्ध रहेगा."},{"book":"लेवी","chapter":"11","verse":"40","text":"जो इस पशु के शव में से कुछ भाग को खा लेता है, वह व्यक्ति भी अपने वस्त्रों को धो डाले और वह शाम तक अशुद्ध रहेगा. जो इसके शव को हटाए, वह व्यक्ति भी अपने वस्त्रों को धो डाले और वह शाम तक अशुद्ध रहेगा."},{"book":"लेवी","chapter":"11","verse":"41","text":"“ ‘हर एक जंतु, जो भूमि पर रेंगता है, वह तुम्हारे लिए घृणित है और उसको खाया न जाए."},{"book":"लेवी","chapter":"11","verse":"42","text":"वे जंतु, जो भूमि पर रेंगते हैं, उसमें से हर एक जो अपने पेट पर रेंगता है, जो चार पैरों पर चलता है और जो बहुत पैर वाले हैं, तुम उनको न खाना, क्योंकि वे घृणित हैं."},{"book":"लेवी","chapter":"11","verse":"43","text":"कोई भी जंतु, जो रेंगता है, उसके द्वारा तुम स्वयं को घृणित न करना और न ही स्वयं को अशुद्ध करना, जिससे कि तुम अशुद्ध हो जाओ."},{"book":"लेवी","chapter":"11","verse":"44","text":"क्योंकि मैं वही याहवेह, तुम्हारा परमेश्वर हूं, इसलिये स्वयं को शुद्ध करो और पवित्र बनो, क्योंकि मैं पवित्र हूं. उन जंतुओं के द्वारा स्वयं को अशुद्ध न करना, जो भूमि पर रेंगते हैं."},{"book":"लेवी","chapter":"11","verse":"45","text":"क्योंकि मैं ही याहवेह हूं, जिसने तुम्हें मिस्र देश से इसलिये निकाला, कि तुम्हारा परमेश्वर हो जाऊं; इसलिये ज़रूरी है, कि तुम पवित्र बनो, क्योंकि मैं पवित्र हूं."},{"book":"लेवी","chapter":"11","verse":"46","text":"“ ‘पशुओं तथा पक्षियों और हर एक प्राणी, जो जल में हैं तथा जो भूमि पर रेंगते हैं, उनके लिए यही विधि है,"},{"book":"लेवी","chapter":"11","verse":"47","text":"जिससे शुद्ध अथवा अशुद्ध और खाने तथा न खाने की वस्तुओं में भेद किया जा सके.’ ”"}]}