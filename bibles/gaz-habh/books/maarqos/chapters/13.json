{"data":[{"book":"Maarqos","chapter":"13","verse":"1","text":"Utuu Yesuus mana qulqullummaatii baʼaa jiruu barattoota isaa keessaa inni tokko, “Yaa Barsiisaa! Dhagaawwan gurguddaa kanneenii fi gamoowwan babbareedoo kanneen mee ilaali!” jedheen."},{"book":"Maarqos","chapter":"13","verse":"2","text":"Yesuusis, “Gamoowwan gurguddaa kanneen argitaa? Ni diigama malee asitti dhagaan dhagaa irratti hin hafu” jedheen."},{"book":"Maarqos","chapter":"13","verse":"3","text":"Utuu Yesuus Tulluu Ejersaa irra fuullee mana qulqullummaa taaʼee jiruu Phexros, Yaaqoob, Yohannisii fi Indiriiyaas akkana jedhanii kophaatti isa gaafatan;"},{"book":"Maarqos","chapter":"13","verse":"4","text":"“Mee nutti himi; wantoonni kunneen yoom taʼu? Mallattoon yeroo wantoonni kunneen hundi itti raawwatamanii maali?”"},{"book":"Maarqos","chapter":"13","verse":"5","text":"Yesuusis akkana isaaniin jechuu jalqabe; “Akka namni tokko iyyuu isin hin gowwoomsineef of eeggadhaa."},{"book":"Maarqos","chapter":"13","verse":"6","text":"Namoonni hedduun, ‘Ani isa’ jechaa maqaa kootiin ni dhufu; nama hedduus ni gowwoomsu."},{"book":"Maarqos","chapter":"13","verse":"7","text":"Isin yommuu waaʼee waraanaatii fi oduu waraanaa dhageessanitti hin rifatinaa. Wanni akkanaa taʼuu qabaatii; dhumni garuu amma iyyuu hin geenye."},{"book":"Maarqos","chapter":"13","verse":"8","text":"Sabni sabatti, mootummaanis mootummaatti ni kaʼa. Sochiin lafaa iddoo garaa garaatti ni taʼa; beellis ni buʼa. Kunis jalqaba ciniinsuu daʼumsaa ti."},{"book":"Maarqos","chapter":"13","verse":"9","text":"“Isin of eeggachuu qabdu. Isin dabarfamtanii yaaʼiitti ni kennamtu; manneen sagadaa keessattis ni garafamtu. Isinis akka isaanitti dhuga baatota taataniif anaaf jettanii fuula bulchitootaatii fi moototaa dura ni dhaabattu."},{"book":"Maarqos","chapter":"13","verse":"10","text":"Duraan dursee wangeelli saba hundatti lallabamuu qaba."},{"book":"Maarqos","chapter":"13","verse":"11","text":"Yommuu qabamtanii qorumsaaf dhiʼeeffamtanitti waaʼee waan dubbattanii duraan dursitanii hin yaaddaʼinaa. Waanuma yeroo sana isinii kennamu dubbadhaa; kan dubbatu Hafuura Qulqulluudha malee isin miti."},{"book":"Maarqos","chapter":"13","verse":"12","text":"“Obboleessi dabarsee obboleessa duʼatti kenna; abbaan dabarsee ijoollee isaa duʼatti kenna. Ijoolleenis warra isaaniitti kaʼanii isaan ajjeesu."},{"book":"Maarqos","chapter":"13","verse":"13","text":"Namni hundinuu sababii maqaa kootiif isin jibba; kan hamma dhumaatti jabaatee dhaabatu garuu ni fayya."},{"book":"Maarqos","chapter":"13","verse":"14","text":"sun iddoo isaaf hin malle dhaabatee argitanitti, namni dubbisu haa hubatu; yommus warri Yihuudaa keessa jiran tulluuwwanitti haa baqatan."},{"book":"Maarqos","chapter":"13","verse":"15","text":"Namni bantii manaa irra jiru tokko iyyuu waan tokko illee fudhachuuf gad hin buʼin yookaan mana hin seenin."},{"book":"Maarqos","chapter":"13","verse":"16","text":"Namni lafa qotiisaa jiru tokko iyyuu uffata isaa fudhachuuf duubatti hin deebiʼin."},{"book":"Maarqos","chapter":"13","verse":"17","text":"Bara sana keessa dubartoota ulfaatii fi haadhota hoosisaniif wayyoo!"},{"book":"Maarqos","chapter":"13","verse":"18","text":"Kunis akka ganna13:18 Ganni yeroo bokkaan cimaan roobee lagni guutee rakkina uumuu dha. Akkasumas akka ganna keessa hirʼinni nyaataa jiru argisiisuu dandaʼa. keessa hin taaneef kadhadhaa."},{"book":"Maarqos","chapter":"13","verse":"19","text":"Guyyoota sana keessa dhiphinni jalqaba uumama Waaqni uumee kaasee hamma ammaatti hin dhufin, kan gara fuula duraattis hin dhufne ni dhufaatii."},{"book":"Maarqos","chapter":"13","verse":"20","text":"“Utuu Gooftaan guyyoota sana gabaabsuu baatee silaa namni tokko iyyuu hin hafu ture. Garuu inni sababii filatamtoota filateetiif jedhee guyyoota sana gabaabseera."},{"book":"Maarqos","chapter":"13","verse":"21","text":"Yeroo sana yoo namni kam iyyuu, ‘Ilaa Kiristoos as jira!’ yookaan ‘Ilaa, inni achi jira!’ isiniin jedhe hin amaninaa."},{"book":"Maarqos","chapter":"13","verse":"22","text":"Kiristoosonni sobaatii fi raajonni sobaa ni kaʼuutii; isaanis yoo dandaʼameef, filatamtoota illee gowwoomsuuf jedhanii mallattoo fi dinqii ni hojjetu."},{"book":"Maarqos","chapter":"13","verse":"23","text":"Isin garuu of eeggadhaa! Ani waan hunda duraan dursee isinitti himeera."},{"book":"Maarqos","chapter":"13","verse":"24","text":"“Bara sana keessa garuu dhiphina sana booddee,"},{"book":"Maarqos","chapter":"13","verse":"25","text":"urjiiwwan samii irraa ni harcaʼu;"},{"book":"Maarqos","chapter":"13","verse":"26","text":"“Yeroo sana namoonni utuu Ilmi Namaa humna guddaa fi ulfinaan duumessaan dhufuu ni argu."},{"book":"Maarqos","chapter":"13","verse":"27","text":"Innis Ergamoota isaa ergee filatamtoota isaa kanneen handaarawwan lafaa irraa hamma handaarawwan samiiwwaniitti jiran bubbeewwan afran irraa walitti qaba."},{"book":"Maarqos","chapter":"13","verse":"28","text":"“Fakkeenya kana muka harbuu irraa baradhaa; yommuu dameen isaa latee baala baafatutti akka bonni dhiʼaate ni beektu."},{"book":"Maarqos","chapter":"13","verse":"29","text":"Akkasuma isinis yommuu wanni kun raawwatamuu isaa argitanitti akka inni dhiʼaate, akka balbala irras gaʼe ni beektu."},{"book":"Maarqos","chapter":"13","verse":"30","text":"Ani dhuguma isinittin hima; hamma wanni kun hundi taʼutti dhaloonni kun hin darbu."},{"book":"Maarqos","chapter":"13","verse":"31","text":"Samii fi lafti ni darbu; dubbiin koo garuu gonkumaa hin darbu."},{"book":"Maarqos","chapter":"13","verse":"32","text":"“Waaʼee guyyaa sanaa yookaan waaʼee saʼaatii sanaa garuu Abbaa qofatu beeka malee namni tokko iyyuu hin beeku; ergamoonni samii irraa iyyuu hin beekan; yookaan ilmi iyyuu hin beeku."},{"book":"Maarqos","chapter":"13","verse":"33","text":"Of eeggadhaa! Dammaqaas! Yeroon sun yoom akka taʼe hin beektaniitii."},{"book":"Maarqos","chapter":"13","verse":"34","text":"Innis nama garboota isaatti taayitaa kennee, tokkoo tokkoo isaaniittis hojii isaa kennee, akka garbichi karra eegu immoo dammaqee eegu ajajee, mana isaa dhiisee karaa dheeraa deeme tokko fakkaata."},{"book":"Maarqos","chapter":"13","verse":"35","text":"“Kanaafuu isin dammaqaa; yeroo itti abbaan mana sanaa deebiʼu, jechuunis galgala yookaan halkan walakkaa yookaan iyya indaanqoo yookaan barii obboroo taʼuu isaa hin beektaniitii."},{"book":"Maarqos","chapter":"13","verse":"36","text":"Kunis akka inni akkuma tasaa dhufee utuu raftanuus isin hin arganneef."},{"book":"Maarqos","chapter":"13","verse":"37","text":"Ani waanan isiniin jedhu nama hundumaan nan jedha; ‘dammaqaa!’ ”"}]}