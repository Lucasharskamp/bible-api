{"data":[{"book":"যিহিষ্কেল","chapter":"42","verse":"1","text":"পরে সেই ব্যক্তি আমাকে মন্দিরের উত্তর দিকের বাইরের উঠানে নিয়ে গিয়ে মন্দিরের উঠানের ও উত্তর দিকের বাইরের দেয়ালের উল্টো দিকের ঘরগুলিতে নিয়ে গেলেন।"},{"book":"যিহিষ্কেল","chapter":"42","verse":"2","text":"উত্তরমুখী দালান ছিল একশো হাত লম্বা এবং পঞ্চাশ হাত চওড়া42:2 প্রায় 53 মিটার লম্বা এবং 27 মিটার চওড়া।"},{"book":"যিহিষ্কেল","chapter":"42","verse":"3","text":"ভিতরের উঠানের সামনে কুড়ি হাতের42:3 প্রায় 11 মিটার সেই খোলা জায়গা এবং বিপরীত অংশে বাইরের উঠানের বাঁধানো জায়গার মধ্যে দালানটা তিনতলা ছিল।"},{"book":"যিহিষ্কেল","chapter":"42","verse":"4","text":"এই ঘরগুলির সামনে ভিতরের দিকে একটি পথ ছিল দশ হাত চওড়া ও একশো হাত লম্বা42:4 প্রায় 5.3 মিটার চওড়া এবং 53 মিটার লম্বা। তাদের সকলের দ্বার উত্তর দিকের ছিল।"},{"book":"যিহিষ্কেল","chapter":"42","verse":"5","text":"উপরের ঘরগুলি সরু ছিল, কেননা লম্বা বারান্দা দালানের নিচের ও মাঝের তলার তুলনায় সেই ঘরগুলির থেকে বেশি জায়গা নিয়েছিল।"},{"book":"যিহিষ্কেল","chapter":"42","verse":"6","text":"তৃতীয় তলার ঘরগুলির কোনও থাম ছিল না, যেমন উঠানের ছিল; সেই কারণে নিচের ও মাঝের তলার তুলনায় তাদের মেঝের জায়গা সংকুচিত ছিল।"},{"book":"যিহিষ্কেল","chapter":"42","verse":"7","text":"সেখানে একটি বাইরের দেয়াল ছিল যেটা ঘরগুলি ও বাইরের উঠানের সমান্তরাল; এটা ঘরগুলির সামনে পঞ্চাশ হাত বাড়ান ছিল।"},{"book":"যিহিষ্কেল","chapter":"42","verse":"8","text":"বাইরের উঠানের পাশে যে ঘরগুলি ছিল পঞ্চাশ হাত লম্বা, যে সারি পবিত্রস্থানের সবচেয়ে কাছে ছিল সেটি একশো হাত লম্বা।"},{"book":"যিহিষ্কেল","chapter":"42","verse":"9","text":"বাইরের উঠানে থেকে কেউ যখন ভিতরে ঢোকে নিচের ঘরগুলির প্রবেশপথ পূর্বদিকে ছিল।"},{"book":"যিহিষ্কেল","chapter":"42","verse":"10","text":"বাইরের উঠানের দেওয়াল বরাবর দক্ষিণ দিকে মন্দিরের উঠানের পাশে এবং বাইরের দেয়ালের উল্টোদিকে, ঘর ছিল"},{"book":"যিহিষ্কেল","chapter":"42","verse":"11","text":"যেখানে তাদের সামনে একটি পথ ছিল। সেগুলি উত্তর দিকের ঘরগুলির মতন; সেগুলি লম্বায় ও চওড়ায় সমান, আর একইরকম বাইরে যাওয়ার পথ ও মাপ। উত্তরের দ্বারের পথের মতোই"},{"book":"যিহিষ্কেল","chapter":"42","verse":"12","text":"দক্ষিণের ঘরগুলির দ্বারের পথ। দালানটার পূর্বদিকের আর একটি সমান্তরাল ঢুকবার পথ ছিল এবং তার সামনেও একটি দেয়াল ছিল।"},{"book":"যিহিষ্কেল","chapter":"42","verse":"13","text":"তারপর তিনি আমাকে বললেন, “মন্দিরের খোলা জায়গার উত্তর ও দক্ষিণ দিকের দালান দুটো যাজকদের, যেখানে যাজকেরা সদাপ্রভুর কাছে যায় তারা সেই জায়গার অতি পবিত্রস্থানের উৎসর্গিত জিনিস ভোজন করবে। সেখানে তারা অতি পবিত্রস্থানের উৎসর্গিত জিনিসগুলি রাখবে—শস্য-নৈবেদ্য, পাপার্থক বলি ও দোষার্থক-নৈবেদ্য—কারণ জায়গাটি পবিত্র।"},{"book":"যিহিষ্কেল","chapter":"42","verse":"14","text":"যাজকেরা সেবাকাজের জন্য পবিত্রস্থানে যে পোশাকগুলি পরে ঢুকবে সেগুলি এই দালান দুটিতে খুলে রাখবে এবং তারপরে বাইরের উঠানে যেতে পারবে, কারণ সেগুলি পবিত্র পোশাক। সাধারণ লোকদের জায়গায় যাবার আগে তাদের অন্য কাপড় পরতে হবে।”"},{"book":"যিহিষ্কেল","chapter":"42","verse":"15","text":"মন্দিরের চারপাশের দেওয়ালের ভিতরের সবকিছু মাপা শেষ করার পর তিনি আমাকে পূর্বদিকের দ্বার দিয়ে বাইরে আনলেন এবং বাইরের চারপাশের এলাকাটা মাপলেন।"},{"book":"যিহিষ্কেল","chapter":"42","verse":"16","text":"তিনি পূর্বদিক মাপকাঠি দিয়ে মাপলেন; সেটি ছিল পাঁচশো হাত।"},{"book":"যিহিষ্কেল","chapter":"42","verse":"17","text":"তিনি উত্তর দিক মাপলেন; মাপকাঠিতে সেটি পাঁচশো হাত ছিল।"},{"book":"যিহিষ্কেল","chapter":"42","verse":"18","text":"তিনি দক্ষিণ দিক মাপলেন; মাপকাঠিতে সেটি পাঁচশো হাত ছিল।"},{"book":"যিহিষ্কেল","chapter":"42","verse":"19","text":"তারপর তিনি পশ্চিমদিকে ঘুরলেন এবং মাপলেন; মাপকাঠিতে সেটি পাঁচশো হাত ছিল।"},{"book":"যিহিষ্কেল","chapter":"42","verse":"20","text":"এইভাবে তিনি তার চারদিক মাপলেন। সাধারণ লোকদের থেকে পবিত্রস্থান আলাদা করার জন্য তার চারিদিকে একটি প্রাচীর ছিল, যেটা পাঁচশো হাত লম্বা এবং পাঁচশো হাত চওড়া।"}]}