{"data":[{"book":"Ibroota","chapter":"3","verse":"1","text":"Kanaafuu yaa obboloota qulqulloota, warra waamicha samii keessatti hirmaattan, Yesuus ergamaa fi luba ol aanaa amantii keenyaa sana ilaalaa."},{"book":"Ibroota","chapter":"3","verse":"2","text":"Akkuma Museen mana Waaqaa hunda keessatti amanamaa ture sana innis isa isa muudeef amanamaa ture."},{"book":"Ibroota","chapter":"3","verse":"3","text":"Akkuma namni mana ijaaru tokko mana sana caalaa kabaja guddaa qabu, innis Musee caalaa kabaja guddaa qaba."},{"book":"Ibroota","chapter":"3","verse":"4","text":"Tokkoon tokkoon manaa namaan ijaaramaatii; kan waan hunda ijaare garuu Waaqa."},{"book":"Ibroota","chapter":"3","verse":"5","text":"Museen waan fuul duratti dubbatamuuf jiru dhugaa baʼuuf akka tajaajilaa tokkootti mana Waaqaa hunda keessatti amanamaa ture.3:5 Lak 12:7"},{"book":"Ibroota","chapter":"3","verse":"6","text":"Kiristoos garuu akka Ilmaatti mana Waaqaa irratti amanamaa dha. Nus yoo ija jabina keenyaa fi abdii ittiin boonnu sana jabeessinee qabanne, nu mana isaa ti."},{"book":"Ibroota","chapter":"3","verse":"7","text":"Kanaafuu akkuma Hafuurri Qulqulluun jedhu:"},{"book":"Ibroota","chapter":"3","verse":"8","text":"akka yeroo qorumsaa gammoojjii"},{"book":"Ibroota","chapter":"3","verse":"9","text":"abbootiin keessan achitti na qoranii na ilaalan;"},{"book":"Ibroota","chapter":"3","verse":"10","text":"Kanaafuu ani dhaloota sanatti aaree,"},{"book":"Ibroota","chapter":"3","verse":"11","text":"Kanaafuu ani dheekkamsa kootiin,"},{"book":"Ibroota","chapter":"3","verse":"12","text":"Yaa obboloota, akka isin keessaa namni tokko iyyuu garaa hamaa fi hin amanne kan Waaqa jiraataa irraa nama fageessu hin qabaanneef of eeggadhaa."},{"book":"Ibroota","chapter":"3","verse":"13","text":"Garuu isin keessaa akka namni tokko iyyuu gowwoomsaa cubbuutiin mata jabeessa hin taaneef utuu “Harʼa” jedhamaa jiruu guyyuma guyyaan wal jajjabeessaa."},{"book":"Ibroota","chapter":"3","verse":"14","text":"Nus yoo amantii keenya isa jalqabaa sana hamma dhumaatti jabeessinee qabanne Kiristoos wajjin hirmaattota ni taanaatii."},{"book":"Ibroota","chapter":"3","verse":"15","text":"Kunis akkuma,"},{"book":"Ibroota","chapter":"3","verse":"16","text":"Warri dhagaʼanii fincilan sun eenyu? Warra Museen qajeelchee Gibxii baase sana hunda mitii?"},{"book":"Ibroota","chapter":"3","verse":"17","text":"Waaqni waggaa afurtama eenyu faatti aare? Warruma cubbuu hojjetanii reeffi isaanii gammoojjii keessatti kukkufe sanatti mitii?"},{"book":"Ibroota","chapter":"3","verse":"18","text":"Yoo warruma ajajamuu didan sana taʼe malee Waaqni akka isaan gonkumaa boqonnaa isaatti hin galleef eenyu faatti kakate ree?"},{"book":"Ibroota","chapter":"3","verse":"19","text":"Kanaafuu akka isaan sababii amantii dhabuu isaaniitiif boqonnaa sanatti galuu hin dandaʼin argina."}]}