{"data":[{"book":"LINJIILA YUUHANNA","chapter":"19","verse":"1","text":"Onsay Pilaatu yamiri yo ɓe naɓu Iisaa, ɓe focca."},{"book":"LINJIILA YUUHANNA","chapter":"19","verse":"2","text":"Suufaaɓe ɓen kadi sacci katanwol bulle, ɓe waɗi ngol ka hoore Iisaa, ɓe ɓorni mo kadi dolokke boɗeejo."},{"book":"LINJIILA YUUHANNA","chapter":"19","verse":"3","text":"Ɓe ɓadii mo kadi kanko Iisaa, ɓe wi'i: «Salminaango e maa, yaa an lanɗo Yahuudiyankeeɓe!» Ɓe helloo mo bante kadi."},{"book":"LINJIILA YUUHANNA","chapter":"19","verse":"4","text":"Pilaatu yaltiti fahin, wi'i hooreeɓe Yahuudiyankeeɓe ɓen: «Awa miɗo yaltinande on mo fii no andiron wonde mi yi'aali hujja woo fawuɗo oo donkineede.»"},{"book":"LINJIILA YUUHANNA","chapter":"19","verse":"5","text":"Onsay Iisaa yalti, tawi katanwol bulle ngol no ka hoore makko, himo ɓornii kadi dolokke boɗeejo. Pilaatu wi'i ɓe: «E hino aaden on!»"},{"book":"LINJIILA YUUHANNA","chapter":"19","verse":"6","text":"Ɓay hooreeɓe *yottinooɓe sadaka ɓen e suufaaɓe ɓen yi'ii mo, ɓe ewnii, ɓe wi'i: «Fempee mo! Fempee mo!»"},{"book":"LINJIILA YUUHANNA","chapter":"19","verse":"7","text":"Yahuudiyankeeɓe ɓen jaabii fahin, wi'i: «Meɗen mari Sariya, tippude e on Sariya himo haani wareede, ko fii himo waɗitii *Ɓiɗɗo Alla!»"},{"book":"LINJIILA YUUHANNA","chapter":"19","verse":"8","text":"Ɓay Pilaatu nanii ngol kongol, o ɓurti hulude."},{"book":"LINJIILA YUUHANNA","chapter":"19","verse":"9","text":"Onsay o naatiti ka nder suudu laamu, o wi'i Iisaa: «Ko honto iwuɗaa?» Kono laatii Iisaa jaabaaki mo."},{"book":"LINJIILA YUUHANNA","chapter":"19","verse":"10","text":"Pilaatu wi'i mo kadi fahin: «A wowlantaa lan? E a andaa miɗo mari feere accitugol ma, maa fempugol ma?»"},{"book":"LINJIILA YUUHANNA","chapter":"19","verse":"11","text":"Onsay Iisaa jaabii mo, wi'i: «A heɓataa feere woo e hoore an si hinaa taw hara a yeɗa immorde ka dow. Ko ɗun waɗi, on wattuɗo lan e juuɗe maa fawtike junuubu ɓurɗo mawnude.»"},{"book":"LINJIILA YUUHANNA","chapter":"19","verse":"12","text":"Gila e on saa'i ɗon, tawi Pilaatu no ɗaɓɓude no accitira mo, kono Yahuudiyankeeɓe ɓen woni e ewnagol wi'a: «Si a accitii mo, haray hinaa a giɗo lanɗo mawɗo Roomu on! Ko fii kala waɗitiiɗo lanɗo, haray hollitike ko o gaɲo lanɗo mawɗo Roomu on!»"},{"book":"LINJIILA YUUHANNA","chapter":"19","verse":"13","text":"Ɓay Pilaatu nanii ɗin konguɗi, o yaltini Iisaa ka yaasi, kanko Pilaatu o jooɗii ka ɲaawirde e nokkuure no wi'ee ‹Meltaande›, nden no wi'ee kadi e haala Yahuudiyanke ‹Gabbata›."},{"book":"LINJIILA YUUHANNA","chapter":"19","verse":"14","text":"Tawi ko ɲande hebulanagol *Juldeere Yawtaneede nden, wa ka tumbere ɲalorma, o wi'i Yahuudiyankeeɓe ɓen: «E hino Lanɗo mon on!»"},{"book":"LINJIILA YUUHANNA","chapter":"19","verse":"15","text":"Kono ɓe ewnii, ɓe wi'i: «Yo o ware! Yo o ware! Fempee mo!»"},{"book":"LINJIILA YUUHANNA","chapter":"19","verse":"16","text":"Onsay o watti mo e juuɗe maɓɓe fii yo o fempe. Kamɓe kadi ɓe ƴetti Iisaa, ɓe naɓi."},{"book":"LINJIILA YUUHANNA","chapter":"19","verse":"17","text":"Iisaa yalti e nden saare, himo rondanii hoore makko *leggal altindiraangal ngal. O sutanii nokkuure wi'eteende Golgotaa e haala Yahuudiyanke, ko woni firo ɗun ko ‹Nokkuure Laalagal Hoore›."},{"book":"LINJIILA YUUHANNA","chapter":"19","verse":"18","text":"Ko ɗon ɓe fempi mo wondude e yimɓe ɗiɗo goo, mo bee e maɓɓe sengo goo, kanko Iisaa o woni ka hakkunde."},{"book":"LINJIILA YUUHANNA","chapter":"19","verse":"19","text":"Pilaatu windi, waɗi ka dow leggal altindiraangal: «Iisaa oo jeyaaɗo Naasirata, Lanɗo Yahuudiyanke'en.»"},{"book":"LINJIILA YUUHANNA","chapter":"19","verse":"20","text":"Buy e Yahuudiyankeeɓe ɓen jangi kon ko windii, ko fii nden nokkuure nde Iisaa fempaa e mun no ɓattinoo saare nden, tawi ɗin bindi ko e haala Yahuudiyanke e haala Roomiyanke e haala Gereekiyanke windii."},{"book":"LINJIILA YUUHANNA","chapter":"19","verse":"21","text":"Onsay hooreeɓe diina Yahuudiyankeeɓe ɓen wi'i Pilaatu: «Wota a windu ko o lanɗo Yahuudiyankeeɓe ɓen, kono windu: O wi'ii wonde ko kanko woni lanɗo Yahuudiyankeeɓe ɓen.»"},{"book":"LINJIILA YUUHANNA","chapter":"19","verse":"22","text":"Kono Pilaatu jaabii ɓe, wi'i: «Ko mi windi kon mi windii.»"},{"book":"LINJIILA YUUHANNA","chapter":"19","verse":"23","text":"Ɓay wonii suufaaɓe ɓen fempii Iisaa, ɓe ƴetti conci makko ɗin, ɓe waɗi ɗi pecce nay, suufaajo kala heɓi feccere. Ɓe ƴetti kadi fokiya makko on, tawi on hinaa ɲo'aaɗo, ko o alluwal gootal gila dow haa ley."},{"book":"LINJIILA YUUHANNA","chapter":"19","verse":"24","text":"Onsay ɓe wi'indiri: «Wota en seeku mo. Waɗen urɓa, ɗun hollay ko hombo o wonanta.» Tawi ɗun ko fii ko bindi ɗin *hiitinoo kon no laatora, ɗun ko:"},{"book":"LINJIILA YUUHANNA","chapter":"19","verse":"25","text":"Tawi yumma makko e miɲɲiraawo yumma makko, ɗun ko Mariyama sonna oo wi'eteeɗo Kulopaasi, e Mariyama Magaduuna no darii ka binde leggal altindiraangal ngal Iisaa fempaa e mun ngal."},{"book":"LINJIILA YUUHANNA","chapter":"19","verse":"26","text":"Ɓay Iisaa yi'ii yumma mun, awa kadi oo taalibaajo mo o yiɗi no darii takko yumma makko, onsay o wi'i yumma makko: «Neene, ko on ɗon woni ɓiɗɗo mon on.»"},{"book":"LINJIILA YUUHANNA","chapter":"19","verse":"27","text":"O wi'i taalibaajo on kadi: «E hino ɗon yumma maa.» Gila e on saa'i ɗon, taalibaajo on naɓi Mariyama neene Iisaa ka mun."},{"book":"LINJIILA YUUHANNA","chapter":"19","verse":"28","text":"Ɓawto ɗun, nde tawnoo Iisaa no andi wonde fow huuɓii, o wi'i: «Miɗo ɗonɗaa!» fii ko bindi ɗin wi'i kon no laatora."},{"book":"LINJIILA YUUHANNA","chapter":"19","verse":"29","text":"Tawi loonde tew njaram lammuɗan no ɗon. Ɓe waɗi linsere e salndu leggal no wi'ee *hisoopu, ɓe yolli nde ka ndiyan, ɓe ɓanni ka hunduko makko."},{"book":"LINJIILA YUUHANNA","chapter":"19","verse":"30","text":"Ɓay wonii o ƴettii ɗan njaram, o wi'i: «Fow laatike!» Ɓawto ɗun o liiƴi hoore nden, o timmi."},{"book":"LINJIILA YUUHANNA","chapter":"19","verse":"31","text":"Nde tawnoo nden ɲande ko hebulanagol fii *ɲalaande fowteteende nden e tawde kadi nden ɲalaande ko mawnde. Tawi Yahuudiyankeeɓe ɓen faalaaka yo fureeji ɗin acce ka leɗɗe altindiraaɗe. Onsay ɓe torii Pilaatu yo koyɗe fureeji ɗin hele si ɗi ittee ɗon."},{"book":"LINJIILA YUUHANNA","chapter":"19","verse":"32","text":"Onsay suufaaɓe ɓen ari heli koyɗe arano on e oya kadi mo o fempidanoo e mun."},{"book":"LINJIILA YUUHANNA","chapter":"19","verse":"33","text":"Ɓay wonii ɓe hewtii Iisaa, ɓe tawi o maayiino, laatii ɓe helaali mo koyɗe ɗen."},{"book":"LINJIILA YUUHANNA","chapter":"19","verse":"34","text":"Kono goɗɗo e suufaaɓe ɓen tufiri mo conkenwal ka beccal, tun ndiyan e ƴiiƴan yalti."},{"book":"LINJIILA YUUHANNA","chapter":"19","verse":"35","text":"Yi'uɗo mo on seeditike, awa seedee makko on ko goonga. Kanko non himo andi ko goonga o wowli, fii onon kadi no gomɗiniron."},{"book":"LINJIILA YUUHANNA","chapter":"19","verse":"36","text":"Ɗun waɗiri fii ko bindi ɗin wi'i kon no laatora wonde: «Ƴi'al makko woo heletaake.»"},{"book":"LINJIILA YUUHANNA","chapter":"19","verse":"37","text":"Nokku goo bindi ɗin no wi'i kadi: «Ɓe ndaaray mo ɓe tufi on.»"},{"book":"LINJIILA YUUHANNA","chapter":"19","verse":"38","text":"Ɓawto ɗun goɗɗo no wi'ee Yuusufu jeyaaɗo Raamati, tawi on ko taalibaajo Iisaa nun, kono ko e nder gundoo sabu tawde himo hulunoo hooreeɓe Yahuudiyankeeɓe ɓen, o torii Pilaatu yo o newnan mo o ƴetta furee Iisaa on. Pilaatu newnani mo. Onsay o ari, o ƴetti furee on."},{"book":"LINJIILA YUUHANNA","chapter":"19","verse":"39","text":"Nikodiyuusu oo yahunooɗo ka Iisaa ɲande goo jemma, o ari kadi, o addori wa kiloo cappanɗe tati tiiri jillaandi *mirri."},{"book":"LINJIILA YUUHANNA","chapter":"19","verse":"40","text":"Onsay ɓe ƴetti furee Iisaa on, ɓe tumbi e kasannge wondude e urngallooji, ɓay tawi ko ɗun woni naamu Yahuudiyankeeɓe ɓen fii surrugol."},{"book":"LINJIILA YUUHANNA","chapter":"19","verse":"41","text":"Tawi tutateeri no e nden nokkuure nde o fempaa e mun, e nder ndin tutateeri kadi tawi no ton qaburu keso mo hay gooto surraaka e mun taho."},{"book":"LINJIILA YUUHANNA","chapter":"19","verse":"42","text":"Nde tawnoo nden ɲande ko ɲalaande nde Yahuudiyankeeɓe ɓen woni hebulanaade fii aseweere nden, awa kadi ko on qaburu ɓuri ɓadaade, ɓe surroyi Iisaa e on qaburu."}]}