{"data":[{"book":"Rapar Mar Chik","chapter":"23","verse":"1","text":"Ngʼat ma nyangetane otore kata ma duongʼne ongʼad oko kik donj e chokruok mar Jehova Nyasaye."},{"book":"Rapar Mar Chik","chapter":"23","verse":"2","text":"Ngʼat ma onywol e kend ma ok nikare kata nyikwaye ok onego odonji e chokruok mar Jehova Nyasaye nyaka tiengʼ mar apar."},{"book":"Rapar Mar Chik","chapter":"23","verse":"3","text":"Jo-Amon kata jo-Moab kata achiel kuom nyikwaye ok onego odonj e chokruok mar Jehova Nyasaye nyaka e tiengʼ mar apar,"},{"book":"Rapar Mar Chik","chapter":"23","verse":"4","text":"nikech ne ok giromonu e yo gi makati kod pi kane uwuok Misri, kendo negichulo Balaam wuod Beor modak Pethor manie Aram-Naharaim nengo mondo okwongʼu."},{"book":"Rapar Mar Chik","chapter":"23","verse":"5","text":"Kata kamano Jehova Nyasaye ma Nyasachu ne ok owinjo Balaam mine omiyo kwongʼno olokore gweth ne un nikech Jehova Nyasaye ma Nyasachu oherou."},{"book":"Rapar Mar Chik","chapter":"23","verse":"6","text":"Kik udwar winjruok e kindu kodgi e ndalo duto mag ngimau."},{"book":"Rapar Mar Chik","chapter":"23","verse":"7","text":"Kik ubed gi achaya e kindu gi jo-Edom nimar gin oweteu. Kik ukwed jo-Misri nikech ne udak e pinygi ka wasumbini."},{"book":"Rapar Mar Chik","chapter":"23","verse":"8","text":"Tiengʼ-gi mar adek ma ginywolo nyalo donjo e chokruok mar Jehova Nyasaye."},{"book":"Rapar Mar Chik","chapter":"23","verse":"9","text":"Ka ugoyo agengʼa ne wasiku, keturu mabor gik ma olil."},{"book":"Rapar Mar Chik","chapter":"23","verse":"10","text":"Ka ngʼato achiel kuom jou ogak nikech kothe mar nyodo owuok apoya koleko, to nyaka owuogi oko mar kambi mondo obed kuno."},{"book":"Rapar Mar Chik","chapter":"23","verse":"11","text":"To ka ochopo odhiambo nyaka olwokre eka oduogi e kambi ka chiengʼ podho."},{"book":"Rapar Mar Chik","chapter":"23","verse":"12","text":"Weuru kamoro oko mar kambi ma unyalo dhi losorue,"},{"book":"Rapar Mar Chik","chapter":"23","verse":"13","text":"kendo kudhi losoru kanyo, to beduru gi kwer, ukunygo bur, mi ka uselosoru to uiko."},{"book":"Rapar Mar Chik","chapter":"23","verse":"14","text":"Nimar Jehova Nyasaye ma Nyasachu wuotho e dieru e kambi ka ritou kendo mondo ochiw wasiku e lwetu. Kambi maru nyaka bed maler mondo kik one gima rach ma oweu."},{"book":"Rapar Mar Chik","chapter":"23","verse":"15","text":"Ka misumba obiro mopondo iru kik udwoke ne ruodhe."},{"book":"Rapar Mar Chik","chapter":"23","verse":"16","text":"Yie mondo odak kama ohero e dieru kata e miechu. Kik ukete e tij achune."},{"book":"Rapar Mar Chik","chapter":"23","verse":"17","text":"Onge ja-Israel madichwo kata madhako manobed jachode ei hekalu."},{"book":"Rapar Mar Chik","chapter":"23","verse":"18","text":"Kik ukel sitadi mar jachode madhako kata madichwo e od Jehova Nyasaye ma Nyasachu mondo ochul nengo mar kwongʼruok nimar gik moko ariyogo Jehova Nyasaye ma Nyasachu mon godo."},{"book":"Rapar Mar Chik","chapter":"23","verse":"19","text":"Kik imi ja-Israel wadu chuli gi ohala kuom gima oholo bedni en pesa kata chiemo kata gimoro amora monego gol ohala."},{"book":"Rapar Mar Chik","chapter":"23","verse":"20","text":"Inyalo kawo ohala kuom japiny moro to ok owadu ma ja-Israel mondo Jehova Nyasaye ma Nyasachu ogwedhu e gimoro amora ma uketoe lwetu mar timo e piny mudhikawo mondo obed maru."},{"book":"Rapar Mar Chik","chapter":"23","verse":"21","text":"Ka ukwongʼoru ne Jehova Nyasaye ma Nyasachu, to kik ubadhru chule, nimar Jehova Nyasaye ma Nyasachu biro bandhou wachno ma ubed joketho."},{"book":"Rapar Mar Chik","chapter":"23","verse":"22","text":"To ka ok ukwongʼoru to ok unubed joketho."},{"book":"Rapar Mar Chik","chapter":"23","verse":"23","text":"Gimoro amora ma dhogi owacho nyaka itim, nimar ne ukwongʼoru kendu ne Jehova Nyasaye ma Nyasachu gi dhou uwegi."},{"book":"Rapar Mar Chik","chapter":"23","verse":"24","text":"Ka idonjo e puoth olemo mar wadu, inyalo chamo olemb mzabibu duto ma idwaro, to kik itingʼ moko ei okapu idhigo."},{"book":"Rapar Mar Chik","chapter":"23","verse":"25","text":"Ka idonjo e puoth cham mar wadu, to inyalo jako wiye cham gi lweti, kendo kik ika cham mochungʼ."}]}