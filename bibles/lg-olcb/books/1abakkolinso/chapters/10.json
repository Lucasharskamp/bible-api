{"data":[{"book":"1 Abakkolinso","chapter":"10","verse":"1","text":"Abooluganda, musaana mutegeere nga bajjajjaffe bonna baakulemberwa ekire, era bonna ne bayita mu nnyanja,"},{"book":"1 Abakkolinso","chapter":"10","verse":"2","text":"bwe batyo bonna ne bakulemberwa Musa ne babatizibwa mu kire ne mu nnyanja."},{"book":"1 Abakkolinso","chapter":"10","verse":"3","text":"Bonna baalyanga emmere y’emu ey’omwoyo,"},{"book":"1 Abakkolinso","chapter":"10","verse":"4","text":"era bonna baanywanga ekyokunywa kye kimu eky’omwoyo, kubanga bonna baanywanga mu lwazi olw’omwoyo olwabagobereranga era olwazi olwo yali Kristo."},{"book":"1 Abakkolinso","chapter":"10","verse":"5","text":"Naye era abasinga obungi Katonda teyabasiima, bwe batyo ne bazikirizibwa mu ddungu."},{"book":"1 Abakkolinso","chapter":"10","verse":"6","text":"Ebintu bino ebyabatuukako bitulabula obuteegomba bibi nga bo bwe baakola."},{"book":"1 Abakkolinso","chapter":"10","verse":"7","text":"Temusinzanga bakatonda balala, ng’abamu ku bo bwe baali, ng’Ekyawandiikibwa bwe kigamba nti, “Abantu baatuula okulya n’okunywa ne basituka ne bakola effujjo.”"},{"book":"1 Abakkolinso","chapter":"10","verse":"8","text":"Tetusaana kubeera benzi ng’abamu ku bo bwe baali, abantu emitwalo ebiri mu enkumi ssatu ku bo ne bafa mu lunaku lumu."},{"book":"1 Abakkolinso","chapter":"10","verse":"9","text":"Era tetusaana kukema Kristo ng’abamu ku bo bwe baakola, emisota ne gibazikiriza."},{"book":"1 Abakkolinso","chapter":"10","verse":"10","text":"Era temwemulugunyanga ng’abamu ku bo bwe baakola, ne battibwa omuzikiriza."},{"book":"1 Abakkolinso","chapter":"10","verse":"11","text":"Ebyo byonna byabatuukako ng’ekyokulabirako gye tuli, era byawandiikibwa olw’okutulabula ffe abaliwo abatuukiddwako enkomerero."},{"book":"1 Abakkolinso","chapter":"10","verse":"12","text":"Kale alowooza ng’ayimiridde, yeekuumenga aleme okugwa."},{"book":"1 Abakkolinso","chapter":"10","verse":"13","text":"Tewali kukemebwa kubatuukako okutali kwa bantu; kyokka Katonda mwesigwa, kubanga taabalekenga kutuukibwako kukemebwa kwe mutayinza kugumira, naye anaabasobozesanga okubigumira, n’abalaga n’ekkubo ery’okubiwangula."},{"book":"1 Abakkolinso","chapter":"10","verse":"14","text":"Noolwekyo, mikwano gyange, muddukenga okusinza bakatonda abalala."},{"book":"1 Abakkolinso","chapter":"10","verse":"15","text":"Muli bantu abategeera. Kale, mulabe obanga kye njogera kye kikyo."},{"book":"1 Abakkolinso","chapter":"10","verse":"16","text":"Ekikompe eky’omukisa, kye tusabira omukisa, si kwe kussekimu okw’omusaayi gwa Kristo? Omugaati gwe tumenya, si kwe kussekimu okw’omubiri gwa Kristo?"},{"book":"1 Abakkolinso","chapter":"10","verse":"17","text":"Kubanga ffe bangi, ffenna tulya ku mugaati gumu, ekiraga nga bwe tuli omubiri ogumu."},{"book":"1 Abakkolinso","chapter":"10","verse":"18","text":"Mulabe Isirayiri ow’omubiri, abalya ssaddaaka tebassa kimu na Kyoto?"},{"book":"1 Abakkolinso","chapter":"10","verse":"19","text":"Kale kiki kye ngezaako okutegeeza? Mulowooza ŋŋamba nti ebyokulya ebiweebwayo eri bakatonda abalala birimu amakulu? Oba nti bakatonda abalala balina omugaso?"},{"book":"1 Abakkolinso","chapter":"10","verse":"20","text":"Nedda. Kye ŋŋamba kye kino nti abo abawaayo ssaddaaka eri bakatonda abalala bawa eri baddayimooni so si eri Katonda. Saagala mwegatte wamu ne baddayimooni mussekimu nabo."},{"book":"1 Abakkolinso","chapter":"10","verse":"21","text":"Temuyinza kunywa ku kikompe kya Mukama ate ne munywa ne ku kikompe kya baddayimooni. Era temuyinza kuliira ku mmeeza ya Mukama ate ne ku ya baddayimooni."},{"book":"1 Abakkolinso","chapter":"10","verse":"22","text":"Oba Mukama tetumukwasa buggya? Tumusinza amaanyi?"},{"book":"1 Abakkolinso","chapter":"10","verse":"23","text":"Byonna bikkirizibwa, naye si byonna ebirimu omugaso. Byonna bikkirizibwa naye si byonna ebizimba."},{"book":"1 Abakkolinso","chapter":"10","verse":"24","text":"Omuntu yenna alemenga okwefaako yekka, naye afengayo ne ku bya munne."},{"book":"1 Abakkolinso","chapter":"10","verse":"25","text":"Mwegulire ennyama eya buli ngeri gye batunda mu katale mulye, awatali kusooka kwebuuza olw’omwoyo gwammwe."},{"book":"1 Abakkolinso","chapter":"10","verse":"26","text":"Kubanga ensi ya Mukama n’okujjula kwayo."},{"book":"1 Abakkolinso","chapter":"10","verse":"27","text":"Singa omu ku batali bakkiriza abayita ku kijjulo, ne mwagala okugenda, kale mulyenga kyonna kye banaabagabulanga nga temuliiko kye mubuuzizza olw’obulungi bw’omwoyo gwammwe."},{"book":"1 Abakkolinso","chapter":"10","verse":"28","text":"Kyokka omuntu yenna bw’abategeezanga nti, “Kino kyaweereddwayo eri bakatonda abalala,” temukiryanga olw’oyo abategeezezza n’olw’obulungi bw’omwoyo gwammwe,"},{"book":"1 Abakkolinso","chapter":"10","verse":"29","text":"bwe njogera bwe ntyo, njogera ku mwoyo gwe so si ogw’oli omulala. Kubanga lwaki eddembe lyange lisalirwa omusango omwoyo gw’omulala?"},{"book":"1 Abakkolinso","chapter":"10","verse":"30","text":"Bwe ndya nga neebazizza, lwaki nnenyezebwa olw’ekyo kye ndya nga neebazizza?"},{"book":"1 Abakkolinso","chapter":"10","verse":"31","text":"Kubanga buli kye mukola, oba kulya oba kunywa, mukikole nga mugenderera kugulumiza Katonda."},{"book":"1 Abakkolinso","chapter":"10","verse":"32","text":"Temukolanga ekyo ekineesittaza Abayudaaya oba Abayonaani wadde ab’ekkanisa ya Katonda."},{"book":"1 Abakkolinso","chapter":"10","verse":"33","text":"Nange bwe ntyo ngezaako okusanyusa abantu bonna mu byonna bye nkola, nga sinoonya byange, wabula nga nfa ku bulungi bw’abalala balyoke balokolebwe."}]}