{"data":[{"book":"I SAMUELE","chapter":"22","verse":"1","text":"Or Davide si partì di là, e si salvò nella spelonca di Adullam22.1 Adullam 2 Sam. 23.13. Sal. 57 e 142.; il che come i suoi fratelli, e tutta la famiglia di suo padre, ebbero inteso, discesero a lui."},{"book":"I SAMUELE","chapter":"22","verse":"2","text":"E tutte le persone ch'erano in distretta, ed indebitate, e ch'erano in amaritudine d'animo, si adunarono appresso di lui22.2 lui Giud. 11.3., ed egli fu lor capitano; e si trovarono con lui intorno a quattrocent'uomini."},{"book":"I SAMUELE","chapter":"22","verse":"3","text":"E di là Davide andò in Mispa di Moab; e disse al re di Moab: Deh! lascia che mio padre, e mia madre, vadano e vengano fra voi, finchè io sappia ciò che Iddio farà di me."},{"book":"I SAMUELE","chapter":"22","verse":"4","text":"Egli adunque li menò davanti al re di Moab; ed essi dimorarono con lui tutto il tempo che Davide fu in quella fortezza."},{"book":"I SAMUELE","chapter":"22","verse":"5","text":"Or il profeta Gad22.5 Gad 2 Sam. 21.11. 2 Cron. 29.25. disse a Davide: Non dimorare in questa fortezza; vattene, ed entra nel paese di Giuda. Davide adunque si partì di là, e se ne venne nella selva di Heret."},{"book":"I SAMUELE","chapter":"22","verse":"6","text":"E SAULLE intese che Davide, con la sua gente, era stato riconosciuto. Or Saulle sedeva in Ghibea, sotto al bosco di diletto, ch'è in Rama, avendo la sua lancia in mano, e tutti i suoi servitori gli stavano d'intorno."},{"book":"I SAMUELE","chapter":"22","verse":"7","text":"E Saulle disse a' suoi servitori che gli stavano d'intorno: Deh! ascoltate, uomini Beniaminiti: Il figliuolo d'Isai vi darà egli pure a tutti de' campi e delle vigne? vi costituirà egli tutti capitani di migliaia, e capitani di centinaia22.7 centinaia 1 Sam. 8.12 ecc.?"},{"book":"I SAMUELE","chapter":"22","verse":"8","text":"Conciossiachè vi siate tutti congiurati contro a me, e non vi sia alcuno che mi abbia fatto motto come il mio figliuolo ha fatto lega col figliuolo d'Isai22.8 Isai 1 Sam. 18.3; 20.30.; e non vi sia alcun di voi a cui dolga di me, e che mi scopra cosa alcuna; perciocchè il mio figliuolo ha fatto levare contro a me il mio servitore, acciocchè egli m'insidii, come egli fa oggi."},{"book":"I SAMUELE","chapter":"22","verse":"9","text":"Allora Doeg Idumeo, il quale era costituito sopra i servitori di Saulle, rispose, e disse: Io vidi il figliuolo d'Isai ch'era venuto in Nob, ad Ahimelec, figliuolo di Ahitub;"},{"book":"I SAMUELE","chapter":"22","verse":"10","text":"il quale domandò il Signore per lui, e gli diè della vittuaglia, e anche gli diede la spada di Goliat Filisteo."},{"book":"I SAMUELE","chapter":"22","verse":"11","text":"Allora il re mandò a chiamare Ahimelec, figliuolo di Ahitub, sacerdote, e tutta la famiglia del padre di esso, cioè: i sacerdoti ch'erano in Nob."},{"book":"I SAMUELE","chapter":"22","verse":"12","text":"Ed essi tutti vennero al re. E Saulle disse: Ascolta ora, figliuolo di Ahitub. Ed Ahimelec rispose: Eccomi, signor mio."},{"book":"I SAMUELE","chapter":"22","verse":"13","text":"E Saulle disse: Perchè vi siete congiurati contro a me, tu e il figliuolo d'Isai? conciossiachè tu gli abbi dato del pane ed una spada, ed abbia domandato Iddio per lui, acciocchè egli si levi contro a me, per pormi insidie, come egli fa oggi."},{"book":"I SAMUELE","chapter":"22","verse":"14","text":"Ed Ahimelec rispose al re, e disse: E chi è, fra tutti i tuoi servitori, pari a Davide, leale, e genero del re, e che va e viene secondo che tu gli comandi, ed è onorato in casa tua?"},{"book":"I SAMUELE","chapter":"22","verse":"15","text":"Ho io cominciato oggi a domandare Iddio per lui? tolga ciò Iddio da me; non apponga il re cosa alcuna al suo servitore, nè a tutta la famiglia di mio padre; perciocchè il tuo servitore non sa cosa alcuna, nè piccola nè grande, di tutto questo."},{"book":"I SAMUELE","chapter":"22","verse":"16","text":"E il re disse: Per certo tu morrai, Ahimelec, insieme con tutta la famiglia di tuo padre."},{"book":"I SAMUELE","chapter":"22","verse":"17","text":"E il re disse a' sergenti che gli stavano d'intorno: Volgetevi, ed uccidete i sacerdoti del Signore; perciocchè anch'essi tengono mano con Davide; ed avendo saputo ch'egli fuggiva, non me l'hanno fatto sapere. Ma i servitori del re non vollero metter le mani ad avventarsi sopra i sacerdoti del Signore22.17 Signore Esod. 1.17.."},{"book":"I SAMUELE","chapter":"22","verse":"18","text":"E il re disse a Doeg: Volgiti tu, ed avventati sopra questi sacerdoti. E Doeg Idumeo, rivoltosi, si avventò sopra i sacerdoti, ed uccise in quel dì ottantacinque uomini che portavano l'Efod di lino22.18 lino 1 Sam. 2.31.."},{"book":"I SAMUELE","chapter":"22","verse":"19","text":"Poi Saulle percosse Nob, città de' sacerdoti, mettendo a fil di spada uomini e donne, fanciulli e bambini di poppa; mise eziandio a fil di spada buoi, asini e pecore."},{"book":"I SAMUELE","chapter":"22","verse":"20","text":"Ma pure uno de' figliuoli di Ahimelec, figliuolo di Ahitub, il cui nome era Ebiatar, scampò, e se ne fuggì dietro a Davide."},{"book":"I SAMUELE","chapter":"22","verse":"21","text":"Ed Ebiatar rapportò a Davide come Saulle avea uccisi i sacerdoti del Signore."},{"book":"I SAMUELE","chapter":"22","verse":"22","text":"E Davide disse ad Ebiatar: Io pensai bene in quel dì, che, essendo quivi Doeg Idumeo, egli per certo rapporterebbe il fatto a Saulle; io sono stato cagione della morte di tutti quelli della famiglia di tuo padre."},{"book":"I SAMUELE","chapter":"22","verse":"23","text":"Dimora meco, non temere; chi cercherà di tormi la vita, cercherà ancora di torla a te22.23 te 1 Re. 2.26.: perciocchè tu sarai in buona guardia appresso di me."}]}