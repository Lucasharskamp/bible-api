{"data":[{"book":"אגרת פולוס השליח אל האפסיים","chapter":"2","verse":"1","text":"פעם הייתם מתים באופן רוחני; הייתם תחת קללת האל בגלל מעשיכם הרעים."},{"book":"אגרת פולוס השליח אל האפסיים","chapter":"2","verse":"2","text":"חייתם לפי דרך־החיים של העולם הזה ושמעתם לקול השטן, שהוא השליט הרשע של הרוחות הרעות, והפועל עדיין בכל כוחו באנשים המורדים בה׳."},{"book":"אגרת פולוס השליח אל האפסיים","chapter":"2","verse":"3","text":"כולנו חיינו בעבר בצורה כזאת. אורח־חיינו ביטא את רוע לבנו וכניעתנו לתשוקותינו ותאוותינו. נולדנו בעלי טבע מושחת, והיינו תחת זעם אלוהים כשאר בני־האדם."},{"book":"אגרת פולוס השליח אל האפסיים","chapter":"2","verse":"4","text":"אבל אלוהים הוא אב מלא רחמים! הוא אהב אותנו כל־כך,"},{"book":"אגרת פולוס השליח אל האפסיים","chapter":"2","verse":"5","text":"עד כי למרות שהיינו מתים (באופן רוחני) ואשמים בעיניו בגלל חטאינו, הוא החזיר אותנו לחיים כשהקים לתחייה את המשיח – זכרו שנושענו רק בזכות חסדו הרב –"},{"book":"אגרת פולוס השליח אל האפסיים","chapter":"2","verse":"6","text":"והעלה אותנו מהקבר עם המשיח, כדי שנשב איתו במרומים."},{"book":"אגרת פולוס השליח אל האפסיים","chapter":"2","verse":"7","text":"כך הוא מראה לכל הדורות הבאים את רוחב־לבו, טובו וחסדו הנפלא, שביטא כלפינו בישוע המשיח."},{"book":"אגרת פולוס השליח אל האפסיים","chapter":"2","verse":"8","text":"נושעתם בזכות חסדו וטוב־לבו, על־ידי אמונתכם במשיח. כל זאת אינה שלכם; זוהי מתנתו של אלוהים, ואין היא תלויה בשום מעשה שעשיתם."},{"book":"אגרת פולוס השליח אל האפסיים","chapter":"2","verse":"9","text":"איננו יכולים להתפאר בישועה זאת, שכן איש מאיתנו לא הרוויח אותה! אלוהים נתן לנו את הישועה הזאת במתנה."},{"book":"אגרת פולוס השליח אל האפסיים","chapter":"2","verse":"10","text":"אלוהים עצמו עשה אותנו כפי שאנחנו עכשיו; הוא בחר בנו בישוע המשיח כדי שנעשה מעשים טובים, לפי תוכניתו מקדם."},{"book":"אגרת פולוס השליח אל האפסיים","chapter":"2","verse":"11","text":"אל תשכחו שנולדתם ”ערלים“, ואלה אשר נימולו בידי אדם הם כינו אתכם ”ערלים“."},{"book":"אגרת פולוס השליח אל האפסיים","chapter":"2","verse":"12","text":"באותה עת הייתם רחוקים מהמשיח, ונחותים מעם ישראל בחיר האלוהים; לא הייתה לכם כל זכות לבריתות ההבטחה, לא הייתה לכם תקווה ולא היה לכם אל."},{"book":"אגרת פולוס השליח אל האפסיים","chapter":"2","verse":"13","text":"אבל עכשיו אתם שייכים לישוע המשיח, ולמרות שפעם הייתם רחוקים מאלוהים, כעת אתם קרובים אליו בזכות דמו של המשיח שנשפך למענכם."},{"book":"אגרת פולוס השליח אל האפסיים","chapter":"2","verse":"14","text":"כי המשיח עצמו הוא שלומנו; הוא השכין שלום בינינו היהודים לביניכם הגויים, כשהרס את המחיצה בינינו ועשה משנינו אחד."},{"book":"אגרת פולוס השליח אל האפסיים","chapter":"2","verse":"15","text":"על־ידי מותו שם המשיח קץ לשנאה ולאיבה שהייתה בינינו – איבה שנבעה מכך שחוקי התורה היו לטובת היהודים ולא כללו את הגויים – כי המשיח מת כדי לבטל את שיטת חוקי התורה. ואז הוא לקח את שתי הקבוצות שהתנגדו זו לזו ועשה מהן גוף אחד. כך הוא מיזג אותנו יחדיו ויצר מאיתנו אדם אחד חדש, וכך עשה שלום."},{"book":"אגרת פולוס השליח אל האפסיים","chapter":"2","verse":"16","text":"כאיברים של גוף אחד, נעלמה האיבה שהייתה בינינו, כי המשיח שם קץ לאיבה המתמדת בינינו וריצה אותנו לאלוהים בהקריבו את עצמו על הצלב."},{"book":"אגרת פולוס השליח אל האפסיים","chapter":"2","verse":"17","text":"ואז הוא בישר את בשורת השלום לכם, הגויים, שהייתם רחוקים ממנו, ולנו, היהודים, שהיינו קרובים."},{"book":"אגרת פולוס השליח אל האפסיים","chapter":"2","verse":"18","text":"עתה באמצעותו ובזכותו יכולים כולנו, יהודים וגויים, לבוא אל אלוהים האב בעזרת רוח הקודש."},{"book":"אגרת פולוס השליח אל האפסיים","chapter":"2","verse":"19","text":"אם כן, עתה אינכם זרים ונחותים, אלא בני־משפחתו של אלוהים ואזרחים בממלכת אלוהים, יחד עם כל המאמינים האחרים."},{"book":"אגרת פולוס השליח אל האפסיים","chapter":"2","verse":"20","text":"אתם בנויים על היסודות שהניחו השליחים והנביאים, וישוע המשיח עצמו הוא אבן הפינה."},{"book":"אגרת פולוס השליח אל האפסיים","chapter":"2","verse":"21","text":"אנחנו, המאמינים, מחוברים אל המשיח ואיש אל רעהו בהתאמה, וכולנו מהווים היכל קודש לה׳."},{"book":"אגרת פולוס השליח אל האפסיים","chapter":"2","verse":"22","text":"גם אתם מחוברים אל המשיח ואיש אל רעהו, ומהווים משכן לרוח הקודש של אלוהים."}]}