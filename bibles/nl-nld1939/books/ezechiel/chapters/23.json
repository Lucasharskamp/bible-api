{"data":[{"book":"Ezechiel","chapter":"23","verse":"1","text":"Het woord van Jahweh werd tot mij gericht:"},{"book":"Ezechiel","chapter":"23","verse":"2","text":"Mensenkind, er waren eens twee vrouwen, dochters van dezelfde moeder."},{"book":"Ezechiel","chapter":"23","verse":"3","text":"Toen ze nog jong waren, pleegden ze al ontucht in Egypte; daar bevoelde men haar borsten, daar werden haar meisjesborsten betast."},{"book":"Ezechiel","chapter":"23","verse":"4","text":"De oudste heette Ohola, haar zuster Oholiba. Zij werden de mijnen, en schonken Mij zonen en dochters. Samaria werd Ohola, Jerusalem Oholiba genoemd."},{"book":"Ezechiel","chapter":"23","verse":"5","text":"Ohola begon achter mijn rug ontuchtig te worden: zij hunkerde naar haar minnaars, naar Assjoer, de hovelingen"},{"book":"Ezechiel","chapter":"23","verse":"6","text":"in purper gekleed; naar landvoogden en stadhouders, allemaal knappe jonge mannen, ruiters, hoog op hun paarden."},{"book":"Ezechiel","chapter":"23","verse":"7","text":"Met hen allen, de keur van de zonen van Assjoer, bedreef zij haar ontucht, en zij onteerde zich aan de gruwelbeelden van allen naar wie ze hunkerde."},{"book":"Ezechiel","chapter":"23","verse":"8","text":"Maar ook haar ontucht met de Egyptenaren gaf ze niet op; want die hadden al met haar geslapen, toen ze nog jong was; die hadden haar meisjesborsten betast, en aan haar hun lusten bevredigd."},{"book":"Ezechiel","chapter":"23","verse":"9","text":"Daarom heb Ik haar overgeleverd in de macht van haar minnaars, in de macht van de zonen van Assjoer, naar wie ze verlangd had."},{"book":"Ezechiel","chapter":"23","verse":"10","text":"Die hebben haar schaamte ontbloot, haar zonen en dochters meegenomen, en haarzelf met het zwaard afgemaakt, zodat ze berucht werd bij de vrouwen. Zo voltrok men haar vonnis."},{"book":"Ezechiel","chapter":"23","verse":"11","text":"Ofschoon haar zuster Oholiba het gezien had, toonde ze haar lust nog brutaler, en was haar ontucht nog erger dan die van haar zuster."},{"book":"Ezechiel","chapter":"23","verse":"12","text":"Ze hunkerde naar de zonen van Assjoer, de landvoogden en stadhouders, de hovelingen in volle wapenrusting gekleed, naar de ruiters, hoog op hun paarden: allemaal knappe jonge mannen."},{"book":"Ezechiel","chapter":"23","verse":"13","text":"En Ik zag dat ze onteerd werd, dat beiden zich eender gedroegen."},{"book":"Ezechiel","chapter":"23","verse":"14","text":"Maar zij ging in haar ontucht nog verder, toen ze mannen op de wand gegrift zag: afbeeldingen van Chaldeën met menie getekend,"},{"book":"Ezechiel","chapter":"23","verse":"15","text":"met een gordel om hun middel, met overhangende mutsen op het hoofd, die allen op ridders geleken: zo zagen de zonen van Babel eruit, wier geboorteland Chaldea is."},{"book":"Ezechiel","chapter":"23","verse":"16","text":"Toen ze dat had gezien, begon ze ook naar hèn te hunkeren, en zond ze boden naar hen toe, naar Chaldea."},{"book":"Ezechiel","chapter":"23","verse":"17","text":"Toen kwamen de zonen van Babel om met haar gemeenschap te houden; ze onteerden haar door hun wellust, maar toen ze onteerd was kreeg ze een afkeer van hen."},{"book":"Ezechiel","chapter":"23","verse":"18","text":"Nu hing ze openlijk de deerne uit, en ontblootte haar schaamte; Ik walgde van haar, zoals Ik ook van haar zuster gewalgd had."},{"book":"Ezechiel","chapter":"23","verse":"19","text":"Talloze malen pleegde ze ontucht, denkend aan de dagen van haar jeugd, toen ze in Egypte al ontucht bedreef;"},{"book":"Ezechiel","chapter":"23","verse":"20","text":"en ze verlangde naar hun zwelgers, die heet zijn als ezels en driftig als hengsten."},{"book":"Ezechiel","chapter":"23","verse":"21","text":"Zo hebt ge volhard in de ontucht van uw jeugd, toen de Egyptenaren uw borsten bevoelden, uw meisjesborsten betastten."},{"book":"Ezechiel","chapter":"23","verse":"22","text":"Daarom Oholiba, dit zegt Jahweh, de Heer: Let op! De minnaars, van wie ge een afkeer hebt, hits Ik tegen u op; van alle kanten breng Ik ze naar u toe:"},{"book":"Ezechiel","chapter":"23","verse":"23","text":"de zonen van Babel en alle Chaldeën, Pekoed en Sjóa en Kóa en alle zonen van Assjoer met hen: knappe jonge mannen, allemaal landvoogden en stadhouders, ridders en hovelingen, allemaal hoog op hun paarden."},{"book":"Ezechiel","chapter":"23","verse":"24","text":"Met ratelende wagens en wielen en met geweldige drommen komen ze naar u toe; met schild, rondas en helm stellen ze zich tegen u op. Ik zal hun het rechtsgeding voorleggen, en door hun eigen vonnis zullen ze u richten."},{"book":"Ezechiel","chapter":"23","verse":"25","text":"Zo zal Ik u mijn jaloezie laten voelen! Ze zullen u kwaadaardig behandelen; uw neus en oren snijden ze af, en wat er van u overblijft, wordt neergesabeld; uw zonen en dochters nemen ze mee, en wat er van u overblijft, wordt door het vuur verteerd."},{"book":"Ezechiel","chapter":"23","verse":"26","text":"Ze rukken u de kleren van het lijf, en nemen uw sieraden mee."},{"book":"Ezechiel","chapter":"23","verse":"27","text":"Zo zal Ik een eind aan uw ontucht maken, en aan uw wellust sinds de tijd van Egypte; ge zult uw ogen niet meer tot hen opslaan, niet meer terugdenken aan Egypte."},{"book":"Ezechiel","chapter":"23","verse":"28","text":"Want dit zegt Jahweh, de Heer: Zie, Ik geef u over in de macht van hen die ge haat, in de macht van hen, van wie ge afkerig zijt;"},{"book":"Ezechiel","chapter":"23","verse":"29","text":"die zullen u hun haat laten voelen; ze nemen al uw bezittingen mee, en ze laten u achter, naakt en bloot. Zo wordt uw wellustige schaamte ontbloot, komt uw ontucht en uw wellust aan het licht."},{"book":"Ezechiel","chapter":"23","verse":"30","text":"Dat zal men u aandoen om uw ontucht met volken, aan wier gruwelbeelden ge u hebt onteerd."},{"book":"Ezechiel","chapter":"23","verse":"31","text":"Ge hebt het voorbeeld van uw zuster gevolgd: dan geef Ik u ook haar beker in de hand."},{"book":"Ezechiel","chapter":"23","verse":"32","text":"Dit zegt Jahweh, de Heer: De beker van uw zuster zult ge drinken, de diepe en wijde, die zóveel kan bevatten, die vol is van kommer en wee."},{"book":"Ezechiel","chapter":"23","verse":"33","text":"Een beker van ontzetting en verdelging is de beker van uw zuster Samaria;"},{"book":"Ezechiel","chapter":"23","verse":"34","text":"ge zult hem drinken en uitslurpen, en op zijn scherven zult ge knagen. Ge zult u de borsten openrijten, het mikpunt zijn van spot en hoon, want Ik heb gesproken, zegt Jahweh, de Heer!"},{"book":"Ezechiel","chapter":"23","verse":"35","text":"Daarom, zegt Jahweh, de Heer: omdat ge Mij vergeten hebt, en Mij links hebt laten liggen, moet ook gij de straf voor uw ontucht en uw wellust ondervinden."},{"book":"Ezechiel","chapter":"23","verse":"36","text":"Jahweh sprak tot mij: Mensenkind, wilt ge Ohola en Oholiba vonnissen? Wijs haar dan op haar gruwelen."},{"book":"Ezechiel","chapter":"23","verse":"37","text":"Want zij hebben haar trouw gebroken, en er kleeft bloed aan haar handen; met haar gruwelbeelden hebben zij overspel bedreven, en zelfs de kinderen die ze Mij hadden gebaard, hebben ze hun tot spijs gebracht."},{"book":"Ezechiel","chapter":"23","verse":"38","text":"Ook dit nog hebben ze Mij aangedaan: mijn heiligdom hebben ze ontwijd, en mijn sabbatten ontheiligd."},{"book":"Ezechiel","chapter":"23","verse":"39","text":"Dezelfde dag dat ze haar kinderen voor de gruwelbeelden offerden, kwamen ze naar mijn heiligdom, om het te ontwijden. Waarachtig, zo hebben ze in mijn huis gehandeld!"},{"book":"Ezechiel","chapter":"23","verse":"40","text":"Ja, zelfs stuurden ze om mannen, die van ver moesten komen, en die al kwamen, zodra hun een bode gestuurd werd. Voor hen hebt ge u gebaad, uw ogen geschminkt, uw sieraden aangedaan."},{"book":"Ezechiel","chapter":"23","verse":"41","text":"Ge zijt op uw pronkbed gaan liggen, waarvoor de tafel stond gedekt, waarop ge mijn wierook en olie hebt gezet."},{"book":"Ezechiel","chapter":"23","verse":"42","text":"Dan zong men voor haar met daverende stem, en bij mannen uit de heffe des volks voegden zich dronkaards uit de woestijn; die deden armbanden om haar polsen, en zetten een prachtige kroon op haar hoofd."},{"book":"Ezechiel","chapter":"23","verse":"43","text":"Ik dacht: komen die overspelers nu aan die verlepte hun lust bevredigen; want dat is ze toch?"},{"book":"Ezechiel","chapter":"23","verse":"44","text":"Ja, ze kwamen bij haar, zoals men naar een deerne gaat, zo kwamen zij bij Ohola en Oholiba, de ontuchtige vrouwen."},{"book":"Ezechiel","chapter":"23","verse":"45","text":"Maar de rechtschapen mannen, die zullen over haar het vonnis vellen van overspelige vrouwen, en het vonnis van vrouwen, die bloed vergieten; want ze zijn overspelige vrouwen, en er kleeft bloed aan haar handen."},{"book":"Ezechiel","chapter":"23","verse":"46","text":"Want zo spreekt Jahweh, de Heer: Roept tegen haar een volksvergadering bijeen, en levert haar over, om mishandeld en geplunderd te worden."},{"book":"Ezechiel","chapter":"23","verse":"47","text":"De hele menigte zal haar met keien stenigen, en haar met zwaarden in stukken houwen; haar zonen en dochters zullen ze vermoorden, en haar huizen in brand steken."},{"book":"Ezechiel","chapter":"23","verse":"48","text":"Zo zal Ik de ergernis uit het land doen verdwijnen, en het zal voor alle vrouwen een les zijn, om uw ontuchtig gedrag niet na te volgen."},{"book":"Ezechiel","chapter":"23","verse":"49","text":"Men zal u uw ontucht laten voelen, en voor de zonden met uw gruwelbeelden zult ge worden gestraft. Zo zult ge erkennen, dat Ik Jahweh ben!"}]}