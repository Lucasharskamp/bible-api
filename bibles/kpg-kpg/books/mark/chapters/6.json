{"data":[{"book":"Mark","chapter":"6","verse":"1","text":"Jesus ga hagatanga, gaa hana gi muli gi dono waahale donu, gei ana dama agoago ga daudali a Mee."},{"book":"Mark","chapter":"6","verse":"2","text":"Mee ga daamada ga agoago i lodo synagogee i di Laangi Sabad. Digau dogologo gu goboina gi nia agoago a Maa, ga heheeu, “Nia agoago a Maa ne gaamai i hee? Ma di kabemee aha dela i Mee? Gei Mee e hai ana mogobuna behee?"},{"book":"Mark","chapter":"6","verse":"3","text":"Ma hagalee go Mee tangada hau hale, go tama daane a Mary, tuaahina daane o James, Joseph, Judas mo Simon? Gei ono duaahina ahina hagalee e noho hua i ginei?” Gei digaula ga haga balumee a Mee."},{"book":"Mark","chapter":"6","verse":"4","text":"Jesus ga helekai gi digaula, “Nia soukohp le e hagalabagau i nia gowaa huogodoo, gei digaula nadau hagalabagau ai i lodo nadau waahale donu, i baahi nadau gau, mo nadau madahaanau.”6.4 John 4.44"},{"book":"Mark","chapter":"6","verse":"5","text":"Mee gu deemee di hai ana mogobuna i golo, e dugu hua ono lima gi hongo digau magi dulii, gei digaula guu hili."},{"book":"Mark","chapter":"6","verse":"6","text":"Mee gu homouli huoloo i digaula nadau hagadonu ai."},{"book":"Mark","chapter":"6","verse":"7","text":"Mee ga gahi mai ana dama agoago dilongoholu maa lua, ga hagau digaula dau dogolua. Gei Mee gaa wanga gi digaula di mogobuna gi maaloo i nia hagataalunga huaidu,"},{"book":"Mark","chapter":"6","verse":"8","text":"ga boloagi gi digaula, “Hudee kae mee, dela hua go togodogo, hudee kae meegai, mee dugu goloo, mo teenedi i lodo godou budehede.6.8 Luke 10.4-11"},{"book":"Mark","chapter":"6","verse":"9","text":"Gahu ina goodou gi nia suudi, hudee kae gahu digagi."},{"book":"Mark","chapter":"6","verse":"10","text":"Digau ala ma ga benebene goodou, goodou noho i golo, gaa dae loo gi di godou hagatanga gi daha mo di gowaa deelaa."},{"book":"Mark","chapter":"6","verse":"11","text":"Maa di waahale ga hagalee hagaahi mai goodou, be hagalee hagalongo adu, diagia, hula, duiduia nia gelegele godou babaawae, gi iloo digaula di nadau hagabalumee di mouli daumaha.”6.11 Nnegau 13.51"},{"book":"Mark","chapter":"6","verse":"12","text":"Malaa digaula gaa hula, ga agoago gi nia daangada, bolo gii huli gi daha mo nadau huaidu."},{"book":"Mark","chapter":"6","verse":"13","text":"Digaula ga hagabagi nia hagataalunga huaidu e logo, ga hagatulu digau magi dogologo gi nia lolo olib, gei nadau magi guu hili.6.13 James 5.14"},{"book":"Mark","chapter":"6","verse":"14","text":"King Herod ne longono ia nia mee huogodoo, idimaa, di longo o Jesus gu baalahu. Hunu daangada e helekai boloo, “John Babdais gu mouli aga i mee dela e mee di hai ana mogobuna.”6.14 Matthew 16.14; Mark 8.28; Luke 9.19"},{"book":"Mark","chapter":"6","verse":"15","text":"Hunu gau e helekai bolo Mee go Elijah, gei hunu gau e helekai bolo Mee dahi soukohp i nia soukohp namua."},{"book":"Mark","chapter":"6","verse":"16","text":"Gei Herod ga longono ia, ga helekai, “Mee go John Babdais, ne tuu dono uwa ko au, dela gu mouli labelaa.”"},{"book":"Mark","chapter":"6","verse":"17","text":"Herod ne helekai bolo gi kumidia John Babdais gi lawalawa ina, gi hudua gi lodo di hale galabudi. Herod ne hai di mee deenei, idimaa go Herodias, dela e lodo ginai eia, gei di ahina la di lodo donu ni dono duaahina daane go Philip.6.17 Luke 3.19-20"},{"book":"Mark","chapter":"6","verse":"18","text":"John Babdais nogo helehelekai gi Herod, “Ma hagalee donu bolo goe e lodo gi di lodo o do duaahina.”"},{"book":"Mark","chapter":"6","verse":"19","text":"Deelaa di mee a Herodias e dugineia huoloo i John, ga hiihai e daaligi a mee gii made, gei e deemee, idimaa go Herod."},{"book":"Mark","chapter":"6","verse":"20","text":"Herod nogo madagu i John, i mee dela e iloo ia bolo John tangada e donu ge haga madagu, malaa, mee e benebene a mee gi de daaligi go tangada. Herod e hiihai e hagalongo gi ana helekai, ma e aha maa mee e lodo huaidu i nia madagoaa huogodoo ma ga hagalongo gi John."},{"book":"Mark","chapter":"6","verse":"21","text":"Nomuli, Herodias gaa gida dana madagoaa humalia. Di laangi haanau Herod, gei Herod guu hai dana hagamiami gi ana gau aamua mugi nua, nia dagi dauwa, mo nia dagi huogodoo Galilee."},{"book":"Mark","chapter":"6","verse":"22","text":"Tama ahina a Herodias ga ulu mai, ga gagaalege, gu haga tenetene Herod mo digau tagamiami. Di king ga helekai gi tama ahina, “Goe e hiihai gi di aha? Au ga gowadu di ingoo hua di mee dela e hiihai ginai goe.”"},{"book":"Mark","chapter":"6","verse":"23","text":"Mee gaa hai dana hagamodu gi tama ahina, “Au e doangi bolo au e gowadu di ingoo hua di mee dela e hiihai ginai goe. E de hei eau be di maa go di baahi o dogu henua king.”"},{"book":"Mark","chapter":"6","verse":"24","text":"Tama ahina deelaa gaa hana gi baahi dono dinana, ga heeu, “Ma di aha dela ga madau ko au gi mee?”"},{"book":"Mark","chapter":"6","verse":"25","text":"Tama ahina gaa hana hagalimalima gi di king, ga helekai, “Au e hiihai goe gi gaamai gi di au di libogo o John Babdais i hongo di pileedi dolomeenei.”"},{"book":"Mark","chapter":"6","verse":"26","text":"Telekai deenei la guu hai di king gi lodo huaidu, gei gu deemee di haga deeai gi mee idimaa dana hagamodu dela ne hai i mua digau dogologo tagamiami."},{"book":"Mark","chapter":"6","verse":"27","text":"Di madagoaa deelaa, gei mee ga hagau tangada dauwa haga lellele, gi gaamai di libogo o John. Gei tangada dauwa gaa hana gi di hale galabudi, gaa tuu di uwa o John."},{"book":"Mark","chapter":"6","verse":"28","text":"Mee ga gaamai di libogo o maa i hongo di pileedi, gaa wanga gi tama ahina, gei tama ahina gaa kae gi dono dinana."},{"book":"Mark","chapter":"6","verse":"29","text":"Nia dama agoago a John la ga longono, ga lloomoi, gaa kae tuaidina o maa, gaa danu."},{"book":"Mark","chapter":"6","verse":"30","text":"Digau agoago hagau ga lloomoi labelaa gi baahi o Jesus, ga hagi anga nadau mee huogodoo ala ne hai ge ne agoago ai."},{"book":"Mark","chapter":"6","verse":"31","text":"Jesus mo ana dama agoago gu de iloo di miami, i digau dogologo ne mmui mai. Deenei di mee a Jesus ne hidi ai ga helekai gi digaula, “Gidaadou gaa hula mada gidaadou gi tei gowaa e lomo gi hagamolooloo goodou.”"},{"book":"Mark","chapter":"6","verse":"32","text":"Gei digaula gaa hula mada ginaadou i di boodi gi di gowaa e lomo."},{"book":"Mark","chapter":"6","verse":"33","text":"Digau dogologo gaa mmada gi digau ala e hagatanga, ga iloo hua bolo ma go digaula. Digau huogodoo mai nia waahale gaa hula lauda, gaa dau i di gowaa dela e hula ginai, i mua Jesus mo ana dama agoago ne dau i golo."},{"book":"Mark","chapter":"6","verse":"34","text":"Di madagoaa o Jesus ne doo aga i di boodi, ga gidee Ia digau dogologowaahee, gei Mee guu lodo aloho i digaula, i digaula guu hai gadoo be nia siibi, deai di nadau dangada hagaloohi ai. Gei Mee ga daamada ga agoago e logo gi digaula.6.34 Numbers 27.17; 1 Kings 22.17; 2 Kronikel 18.16; Ezekiel 34.5; Matthew 9.36"},{"book":"Mark","chapter":"6","verse":"35","text":"Gaa dae gi di hiahi ia di mee, ana dama agoago ga lloo adu gi Mee, ga helekai, “Ma gaa boo ia di mee, gei di gowaa deenei la di gowaa lomo."},{"book":"Mark","chapter":"6","verse":"36","text":"Haga maaheu ina digaula gii hula gii hui nadau meegai i nia adu hale mono gowaa ala e hoohoo mai.”"},{"book":"Mark","chapter":"6","verse":"37","text":"Jesus ga helekai, “Goodou haangai ina digaula.”"},{"book":"Mark","chapter":"6","verse":"38","text":"Jesus ga heeu, “Ma nia palaawaa e hia i godou baahi? Hula, mmada.”"},{"book":"Mark","chapter":"6","verse":"39","text":"Jesus ga helekai gi ana dama agoago, “Waewae ina digaula gii noho i hagabuulinga gi hongo nia geinga tolo.”"},{"book":"Mark","chapter":"6","verse":"40","text":"Digaula gaa noho gi lala i nia hagabuulinga dangada, hagabuulinga nei e lau dangada, hagabuulinga nei e madalima dangada."},{"book":"Mark","chapter":"6","verse":"41","text":"Jesus ga dahi aga nia palaawaa e lima, ge lua iga, gaa mmada gi di langi, ga danggee ang gi God, ga ginigini nia palaawaa, gaa wanga gi ana dama agoago bolo gi duwwaa gi digaula. Gei Mee gaa duwwe labelaa nia iga e lua gi digaula huogodoo."},{"book":"Mark","chapter":"6","verse":"42","text":"Digaula huogodoo gu miami, gu maaluu."},{"book":"Mark","chapter":"6","verse":"43","text":"Nia dama agoago gaa haa nadau gada e madangaholu maa lua, guu honu i nia mee ala ne dubu i nia palaawaa e lima ge lua iga."},{"book":"Mark","chapter":"6","verse":"44","text":"Di hulu daane ala nogo miami le e lima mana (5,000)."},{"book":"Mark","chapter":"6","verse":"45","text":"Jesus ga helekai i di madagoaa deelaa gi ana dama agoago bolo gii kaga gi di boodi, gii hula i ono mua gi Bethsaida, gi di baahi i golo o tai. Gei mee ga haga maaheu tagabuli dangada deelaa."},{"book":"Mark","chapter":"6","verse":"46","text":"Gei muli dana hagau digaula, Mee gaa hana gi hongo di gonduu belee dalodalo."},{"book":"Mark","chapter":"6","verse":"47","text":"Hiahi ia di mee, gei di boodi la gu tungaalodo di monowai, gei Jesus modogoia hua i hongo tenua."},{"book":"Mark","chapter":"6","verse":"48","text":"Mee gu gidee ana dama agoago e maaloo gi nadau hoe, idimaa, digaula e aalo gi di madangi gono gaa dae loo gi mehanga di laa e dolu mo di laa e ono luada, gei mee ga haele adu i hongo tai. Mee ne haele belee hai eia gii haa gi mua digaula,"},{"book":"Mark","chapter":"6","verse":"49","text":"gei digaula ga gidee a Mee e haele i hongo tai. Digaula ga hagabau bolo ma di ieidu, mo di wwolo gi nua."},{"book":"Mark","chapter":"6","verse":"50","text":"Digaula gu uli nadau gai i di nadau mmada gi Mee, gei Jesus ga limalima ga helekai adu, “Hagadagadagagee, ma ko Au deenei. Hudee mmaadagu!”"},{"book":"Mark","chapter":"6","verse":"51","text":"Geia gaa gaga gi baahi digaula i hongo di boodi, gei di madangi guu kila. Nia dama agoago gu goboina huoloo,"},{"book":"Mark","chapter":"6","verse":"52","text":"idimaa, digaula digi donu gi di haangai o digau lima mana (5,000), i nadau lodo e bouli hua igolo."},{"book":"Mark","chapter":"6","verse":"53","text":"Digaula ga aalo adu gi di baahi i golo di tai, gaa dau aga i Gennesaret, ga daula di boodi."},{"book":"Mark","chapter":"6","verse":"54","text":"Di nadau too aga hua i di boodi, gei nia daangada gu limalima hua gu iloo bolo ma go Jesus,"},{"book":"Mark","chapter":"6","verse":"55","text":"gaa llele laa lodo tenua hagatau, ga laha mai nadau gau magi ala i nadau moenge. Digaula ga laha mai digau magi gi di gowaa ne longono ginaadou bolo mee i golo."},{"book":"Mark","chapter":"6","verse":"56","text":"Nia gowaa huogodoo a Jesus e hana ginai, nia waahale lligi mo llauehe, nia daangada e lahi nadau gau magi gi nia gowaa huihui mee, e tangi gi Mee gi dumaalia gi nadau gau magi gii bili gi taalinga dono gahu. Malaa, huogodoo ala ne bili gi di gahu o Maa la guu hili."}]}