{"data":[{"book":"Isaiah","chapter":"10","verse":"1","text":"E huaidu huoloo adu gi goodou, i goodou ala e hai nia haganoho hai gee ala e haga haingadaa agu daangada."},{"book":"Isaiah","chapter":"10","verse":"2","text":"Deenei di godou hai e duuli nia donu o digau hagaloale. Deenei di godou hai e kae nia goloo nia ahina nadau lodo ai mo nia damagiigi ala guu mmade nadau maadua."},{"book":"Isaiah","chapter":"10","verse":"3","text":"Ma di aha gaa hai go goodou, maa God ga hagaduadua goodou? Ma di aha gaa hai go goodou, maa God ga hagau mai ana haingadaa mai tenua mogowaa loo? Goodou gaa llele gi hee e halahala di godou hagamaamaa? Di gowaa i hee ga daalo hagammuni godou maluagina?"},{"book":"Isaiah","chapter":"10","verse":"4","text":"Goodou gaa mmade i lodo tauwa, be e lahi go digaula be digau galabudi. Malaa, di hagawelewele Dimaadua la digi dugua, dono lima e holo hua igolo e hagahuaidu goodou."},{"book":"Isaiah","chapter":"10","verse":"5","text":"Dimaadua ga helekai, “Assyria! Au e haga hai hegau Assyria be nia goloo heebagi e hagahuaidu digau ala e hagawelewele ginai au.10.5 Isaiah 14.24-27; Nahum 1.1—3.19; Zephaniah 2.13-15"},{"book":"Isaiah","chapter":"10","verse":"6","text":"Au gu hagau Assyria belee heebagi gi di guongo dela hagalee daumaha gi God, go nia daangada ala guu hai au gi hagawelewele. Au gu hagau digaula belee kae ge gaiaa nia goloo nia daangada aalaa mo di dagadagahi digaula i hongo nia ala gadoo be nia gohu gelegele.”"},{"book":"Isaiah","chapter":"10","verse":"7","text":"Gei di king aamua o Assyria e hagamaanadu huaidu bolo ia ga daaligi nia henua llauehe e logowaahee."},{"book":"Isaiah","chapter":"10","verse":"8","text":"I dono hagaamu ia, ia ga helekai boloo, “Tangada nei mo tangada nei i agu dagi dauwa aamua la di king!"},{"book":"Isaiah","chapter":"10","verse":"9","text":"Au gu hagamagedaa nia waahale o Calno mo Carchemish, nia waahale o Hamath mo Arpad. Au gu hagamagedaa Samaria mo Damascus."},{"book":"Isaiah","chapter":"10","verse":"10","text":"Au guu dau i nia henua llauehe, gu hagaduadua digau ala e daumaha gi nia balu ieidu, go nia ada balu ieidu ala e logo i nia ada balu ieidu o Samaria mo Jerusalem."},{"book":"Isaiah","chapter":"10","verse":"11","text":"Au gu oho gi daha Samaria mo ono balu ieidu huogodoo. Gei au gaa oho labelaa Jerusalem mo nia ada mee ala e daumaha ginai digaula i di gowaa deelaa.”"},{"book":"Isaiah","chapter":"10","verse":"12","text":"Gei Tagi ga helekai, “Dogu madagoaa ma gaa lawa di hai agu mee i hongo di Gonduu Zion mo i lodo Jerusalem, Au ga hagaduadua di king aamua o Assyria i ana helekai hagapuu ge hagamuamua.”"},{"book":"Isaiah","chapter":"10","verse":"13","text":"Di king aamua o Assyria e helekai hagaamu ia, “Koau ne hai nia mee huogodoo. Au e maaloo, kabemee, ge iloo di hai nia mee. Au gu hunahuna gi daha nia hagageinga mehanga nnenua llauehe, guu kae nia goloo ala nogo benebene go digaula. Au guu hai gadoo be di kau daane, gu dagadagahi digau ala e noho i golo."},{"book":"Isaiah","chapter":"10","verse":"14","text":"Nia henua henuailala guu hai be di waahongo manu, au gu hagabudu ngoohia nia maluagina digaula be tangada ma ga hagabudu ana ngogo. Deai di bakau ne kabakaba ai belee hagamadagudagu au. Di ngudu ne huge ai belee wolo mai!”"},{"book":"Isaiah","chapter":"10","verse":"15","text":"Malaa Dimaadua e helekai, “Talai le e mee di hai bolo ia mada hagalabagau i tangada dela e hai hegau i di maa? Towaa le e mee di hai bolo ia e mada hagalabagau i tangada dela e hai hegau i di maa? Tugidugi e hagalee dahiaga dana dangada, go tangada dela e dahiaga tugidugi.”"},{"book":"Isaiah","chapter":"10","verse":"16","text":"Tagi, go Yihowah di Gowaa Aamua, ga hagau mai dana magi e hagaduadua digau ala e miami humalia. Di ahi e lalaula i lodo nadau huaidina hagalee noho loo."},{"book":"Isaiah","chapter":"10","verse":"17","text":"God, go di maalama Israel, gaa huli gaa hai di ahi. Di God Dabuaahia o Israel gaa hai di ahi, gaa dudu nia mee huogodoo i lodo di laangi hua e dahi, hagapuni gi nia laagau lligi mono laagau duduia."},{"book":"Isaiah","chapter":"10","verse":"18","text":"Lodo henua tomo mo nia gowaa dogi mee ga hagammaa huogodoo gi daha, gadoo be di magi pale e hagammade nia daangada."},{"book":"Isaiah","chapter":"10","verse":"19","text":"Nia laagau hua dulii gaa dubu i golo, tama dulii e mee hua di dau nia maa."},{"book":"Isaiah","chapter":"10","verse":"20","text":"Di madagoaa ga dau mai, gei nia daangada Israel ala ne mouli, ga hagalee hagadagadagagee gi tenua dela ne hoohoo di daaligi digaula gii mmade. Digaula ga manawa hagadagadagagee mo di manawa donu gi Dimaadua, di God Dabuaahia Israel."},{"book":"Isaiah","chapter":"10","verse":"21","text":"Digau dulii i digau Israel ga lloomoi gi muli gi di nadau God aamua."},{"book":"Isaiah","chapter":"10","verse":"22","text":"Ma e aha maa digau Israel dolomeenei e dogologowaahee be nia gelegele o tongotai, digau hua dulii ga lloomoi gi muli. Taaligi gu togomaalia ang gi nia daangada ala e tau anga."},{"book":"Isaiah","chapter":"10","verse":"23","text":"Uaa, Tagi go Yihowah di Gowaa Aamua ga haga halauwa nia gowaa huogodoo o tenua, gii hai be ana helekai.10.23 Romans 9.27"},{"book":"Isaiah","chapter":"10","verse":"24","text":"Tagi go Yihowah di Gowaa Aamua e helekai gi ana daangada ala e noho i lodo Zion, “Hudee mmaadagu i digau Assyria, ma e aha maa digaula e hai be digau Egypt i di nadau hagahuaidu goodou."},{"book":"Isaiah","chapter":"10","verse":"25","text":"I lodo tama madagoaa dulii ma gaa lawa di hagahuaidu goodou, gei Au ga daaligi digaula gi daha."},{"book":"Isaiah","chapter":"10","verse":"26","text":"Au, go Dimaadua di Gowaa Aamua, ga hagamamaawa digaula gi dagu bida hali be dagu hai ne hai gi nia daangada o Midian i di Hadu Oreb.10.26 Gabunga 7.25 Au ga hagahuaidu Assyria be dagu hagahuaidu Egypt."},{"book":"Isaiah","chapter":"10","verse":"27","text":"Di madagoaa dela ga dau mai, gei Au ga hagamaahede goodou gi daha mo nia mogobuna Assyria, gei nadau hagahuaidu ga hagalee daamaha i hongo godou bakau.”"},{"book":"Isaiah","chapter":"10","verse":"28","text":"Di buini dauwa hagadaumee ne hagamagedaa di waahale Ai! Digaula gu diiagi Migron! Digaula guu dugu nadau goloo i Michmash!"},{"book":"Isaiah","chapter":"10","verse":"29","text":"Digaula ne diiagi taalinga di gonduu gaa kii i Geba. Nia daangada di guongo Ramah gu mmaadagu, gei nia daangada i lodo di waahale o King Saul go Gibeah guu llele gi daha."},{"book":"Isaiah","chapter":"10","verse":"30","text":"Wwolo, nia daangada o Gallim! Hagalongo, nia daangada Laishah! Helekai, nia daangada o Anathoth!"},{"book":"Isaiah","chapter":"10","verse":"31","text":"Nia daangada o Madmenah mo Gebim e llele halahala nadau mouli."},{"book":"Isaiah","chapter":"10","verse":"32","text":"Dangi nei di hagadaumee la i lodo di waahale Nob, e lialiagi nadau lima gi di Gonduu Zion, go di waahale Jerusalem."},{"book":"Isaiah","chapter":"10","verse":"33","text":"Tagi go Yihowah di Gowaa Aamua ga kili eia digaula gi lala ga mamaawa be nia manga ne dalai gi daha mo di laagau. Digau hagamuamua mo digau bida hagaamu ginaadou gaa dugu ia gi lala ga haga langaadia."},{"book":"Isaiah","chapter":"10","verse":"34","text":"Dimaadua gaa hele digaula gi lala be nia laagau i tungaalodo di waa laagau, e tingatinga gadoo be nia laagau humalia o Lebanon."}]}