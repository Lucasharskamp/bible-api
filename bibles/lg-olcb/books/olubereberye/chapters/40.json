{"data":[{"book":"Olubereberye","chapter":"40","verse":"1","text":"Oluvannyuma lw’ebyo omusenero wa kabaka w’e Misiri wamu n’omukulu wa bafumbi be ne banyiiza mukama waabwe kabaka w’e Misiri."},{"book":"Olubereberye","chapter":"40","verse":"2","text":"Falaawo n’asunguwalira nnyo abakungu be abo: omusenero n’omukulu w’abafumbi,"},{"book":"Olubereberye","chapter":"40","verse":"3","text":"n’abawaayo mu mikono gy’omukulu w’ekkomera, Yusufu mwe yali."},{"book":"Olubereberye","chapter":"40","verse":"4","text":"Omukulu w’ekkomera n’abawa Yusufu okubakuuma, n’abalabirira, ne babeera mu kkomera."},{"book":"Olubereberye","chapter":"40","verse":"5","text":"Naye ekiro kimu omusenero n’omukulu wa bafumbi aba kabaka w’e Misiri abaali mu kkomera ne baloota, buli omu ekirooto kye, era nga buli kimu kirina amakulu gaakyo."},{"book":"Olubereberye","chapter":"40","verse":"6","text":"Yusufu bwe yajja gye bali ku makya, n’abalaba nga beeraliikirivu."},{"book":"Olubereberye","chapter":"40","verse":"7","text":"N’alyoka abuuza abakungu ba Falaawo abaali naye mu kkomera, mu nnyumba ya mukama waabwe nti, “Lwaki leero mulabika nga mweraliikiridde?”"},{"book":"Olubereberye","chapter":"40","verse":"8","text":"Ne bamuddamu nti, “Twaloose ebirooto, naye tewali wa kubivvuunula.” Awo Yusufu n’abagamba nti, “Katonda y’abivvuunula. Kale mbasaba mubimbuulire.”"},{"book":"Olubereberye","chapter":"40","verse":"9","text":"Awo omusenero n’ategeeza Yusufu ekirooto kye n’agamba nti, “Nalabye omuti omutiini mu kirooto."},{"book":"Olubereberye","chapter":"40","verse":"10","text":"Ku mutiini nga kuliko amatabi asatu, gwabadde gwakatojjera ne gumulisa, ebirimba ne bibaako zabbibu ennyengevu."},{"book":"Olubereberye","chapter":"40","verse":"11","text":"Nga nkute ekikopo kya Falaawo mu ngalo zange, ne nzirira zabbibu ne nzikamulira mu kikopo kya Falaawo, ne nkimukwasa.”"},{"book":"Olubereberye","chapter":"40","verse":"12","text":"Yusufu n’alyoka amugamba nti, “Gano ge makulu gaakyo: amatabi asatu, ze nnaku esatu;"},{"book":"Olubereberye","chapter":"40","verse":"13","text":"mu nnaku ssatu Falaawo alikuggya mu kkomera n’akuzza mu kifo kyo, era olimukwasa ekikopo nga bwe wakolanga edda ng’oli musenero we."},{"book":"Olubereberye","chapter":"40","verse":"14","text":"Kyokka onzijukiranga ng’otuuse mu maaso ga Falaawo, onzijukiranga n’onjogerako gy’ali nkwegayiridde, alyoke anzigye mu kkomera."},{"book":"Olubereberye","chapter":"40","verse":"15","text":"Kubanga ddala naggyibwa buggyibwa mu nsi y’Abaebulaniya; ate na wano sirina kye nakola kinsaanyiza kuteekebwa mu kkomera.”"},{"book":"Olubereberye","chapter":"40","verse":"16","text":"Omukulu w’abafumbi ba Falaawo bwe yalaba ng’amakulu g’ekirooto ky’oli gaali malungi, n’agamba Yusufu nti, “Nange naloose ekirooto: nga neetisse ku mutwe ebibbo by’emigaati bisatu."},{"book":"Olubereberye","chapter":"40","verse":"17","text":"Mu kibbo ekyokusatu mwabaddemu buli ngeri ya mmere enjokye eya Falaawo. Kyokka ng’ennyonyi zigiriira ku mutwe gwange.”"},{"book":"Olubereberye","chapter":"40","verse":"18","text":"Awo Yusufu n’amuddamu nti, “Gano ge makulu gaakyo: ebibbo ebisatu z’ennaku ssatu;"},{"book":"Olubereberye","chapter":"40","verse":"19","text":"bwe wanaayitawo ennaku ssatu Falaawo ajja kukutemako omutwe, akuwanike ku muti, omulambo gwo guliibwe ebinyonyi.”"},{"book":"Olubereberye","chapter":"40","verse":"20","text":"Ku lunaku olwokusatu, lwali lunaku lwa mazaalibwa ga Falaawo, n’akolera abaweereza be bonna embaga, n’atumya omusenero n’omukulu w’abafumbi."},{"book":"Olubereberye","chapter":"40","verse":"21","text":"Omusenero n’amuzza ku mulimu gwe, n’atandika okuweereza Falaawo,"},{"book":"Olubereberye","chapter":"40","verse":"22","text":"kyokka ye omukulu w’abafumbi n’amuwanika ku muti, nga Yusufu bwe yavvuunula ebirooto byabwe."},{"book":"Olubereberye","chapter":"40","verse":"23","text":"Naye omusenero n’atajjukira Yusufu n’amwerabira n’atamussaako mwoyo."}]}