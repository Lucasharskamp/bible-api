{"data":[{"book":"Aroma","chapter":"12","verse":"1","text":"Nʼchifukwa chake ine ndikukupemphani abale, mwa chifundo cha Mulungu, kuti mupereke matupi anu monga nsembe yamoyo, yopatulika ndi yokondweretsa Mulungu. Nsembeyi ndiye kupembedza kwanu kwa uzimu."},{"book":"Aroma","chapter":"12","verse":"2","text":"Musafanizidwenso ndi makhalidwe a dziko lino koma musandulike pokonzanso maganizo anu. Ndipo mudzadziwa ndi kuzindikira chifuniro chabwino cha Mulungu chomwe ndi chokondweretsa ndi changwiro."},{"book":"Aroma","chapter":"12","verse":"3","text":"Chifukwa cha chisomo chopatsidwa kwa ine, ndinena kwa aliyense wa inu kuti musadziyenereze nokha kuposa mmene mulili. Koma mudziganizire nokha modzichepetsa, molingana ndi muyeso wa chikhulupiriro chimene Mulungu wakupatsani."},{"book":"Aroma","chapter":"12","verse":"4","text":"Pakuti monga aliyense wa ife ali ndi thupi limodzi koma ziwalo zambiri, ziwalozi sizili ndi ntchito yofanana."},{"book":"Aroma","chapter":"12","verse":"5","text":"Momwemonso mwa Khristu ife amene tili ambiri tipanga thupi limodzi ndipo chiwalo chilichonse ndi cholumikizika ku chinzake."},{"book":"Aroma","chapter":"12","verse":"6","text":"Ife tili ndi mphatso zosiyana, molingana ndi chisomo chopatsidwa kwa ife. Ngati mphatso ya munthu ndi kunenera, musiyeni ayigwiritse ntchito molingana ndi chikhulupiriro chake."},{"book":"Aroma","chapter":"12","verse":"7","text":"Ngati ndi kutumikira, musiyeni atumikire. Ngati ndi kuphunzitsa, musiyeni aphunzitse."},{"book":"Aroma","chapter":"12","verse":"8","text":"Ngati ndi kulimbikitsa, musiyeni alimbikitse. Ngati ndi kupereka kuthandiza osowa, musiyeni apereke mowolowamanja. Ngati ndi utsogoleri, musiyeni alamulire mosamala. Ngati ndi kuonetsa chifundo, musiyeni achite mosangalala."},{"book":"Aroma","chapter":"12","verse":"9","text":"Chikondi chikhale chopanda chinyengo. Dana nacho choyipa; gwiritsitsa chabwino."},{"book":"Aroma","chapter":"12","verse":"10","text":"Mukondane kwathunthu monga abale. Lemekezanani wina ndi mnzake kuposa inu eni."},{"book":"Aroma","chapter":"12","verse":"11","text":"Musakhale aulesi mʼmachitidwe anu. Khalani achangu mu mzimu ndipo tumikirani Ambuye."},{"book":"Aroma","chapter":"12","verse":"12","text":"Kondwerani mʼchiyembekezo, pirirani mʼmasautso ndiponso khulupirikani mʼpemphero."},{"book":"Aroma","chapter":"12","verse":"13","text":"Gawanani ndi anthu a Mulungu amene ali ndi chosowa. Cherezani alendo."},{"book":"Aroma","chapter":"12","verse":"14","text":"Adalitseni amene akuzunzani. Adalitseni ndipo musawatemberere."},{"book":"Aroma","chapter":"12","verse":"15","text":"Kondwani pamodzi ndi amene akukondwa ndipo lirani ndi amene akulira."},{"book":"Aroma","chapter":"12","verse":"16","text":"Muyanjane wina ndi mnzake. Musakhale onyada, koma lolani kuyanjana ndi anthu wamba. Musaganize kuti mumadziwa zonse."},{"book":"Aroma","chapter":"12","verse":"17","text":"Musabwezere choyipa ndi choyipa kwa aliyense. Samalitsani kuchita chabwino pamaso pa aliyense."},{"book":"Aroma","chapter":"12","verse":"18","text":"Ngati nʼkotheka, khalani mwamtendere ndi aliyense monga momwe mungathere."},{"book":"Aroma","chapter":"12","verse":"19","text":"Okondedwa anga, musabwezere choyipa, koma lekerani Mulungu. Pakuti kwalembedwa, “Kubwezera chilango nʼkwanga. Ndidzawalanga ndine,” akutero Ambuye."},{"book":"Aroma","chapter":"12","verse":"20","text":"Koma,"},{"book":"Aroma","chapter":"12","verse":"21","text":"Musagonjetsedwe ndi choyipa, koma gonjetsani choyipa pochita chabwino."}]}