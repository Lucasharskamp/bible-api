{"data":[{"book":"Dzieje","chapter":"26","verse":"1","text":"—Powiedz, co masz na swoją obronę—zwrócił się Agryppa do Pawła."},{"book":"Dzieje","chapter":"26","verse":"2","text":"—Cieszę się, królu Agryppo, że mogę bronić się przed zarzutami żydowskich przywódców w twojej obecności."},{"book":"Dzieje","chapter":"26","verse":"3","text":"Doskonale bowiem znasz ich zwyczaje i spory. Proszę więc, racz cierpliwie mnie wysłuchać."},{"book":"Dzieje","chapter":"26","verse":"4","text":"Mieszkańcy Jerozolimy znają mnie od dziecka i wiedzą jak od najmłodszych lat wychowywałem się w Jerozolimie, wśród moich rodaków—Żydów."},{"book":"Dzieje","chapter":"26","verse":"5","text":"Gdyby tylko chcieli, mogliby potwierdzić, że jako faryzeusz bardzo ściśle przestrzegałem praw i zwyczajów tego najsurowszego żydowskiego ugrupowania religijnego."},{"book":"Dzieje","chapter":"26","verse":"6","text":"Ale prawdziwym powodem tej rozprawy jest to, że oczekuję spełnienia obietnicy, którą Bóg dał naszym przodkom."},{"book":"Dzieje","chapter":"26","verse":"7","text":"Dwanaście rodów Izraela dniem i nocą służyło Bogu, oczekując wypełnienia jej. Królu, żydowscy przywódcy oskarżają mnie właśnie z powodu tej nadziei."},{"book":"Dzieje","chapter":"26","verse":"8","text":"Dlaczego jednak uznaje się za nieprawdopodobne to, że Bóg wskrzesza umarłych?"},{"book":"Dzieje","chapter":"26","verse":"9","text":"Osobiście byłem przekonany, że powinienem zdecydowanie przeciwstawiać się Jezusowi z Nazaretu."},{"book":"Dzieje","chapter":"26","verse":"10","text":"Zacząłem od Jerozolimy. Z upoważnienia najwyższych kapłanów aresztowałem wielu świętych. Głosowałem przeciwko nim, gdy ich skazywano na śmierć."},{"book":"Dzieje","chapter":"26","verse":"11","text":"Ścigając ich po wszystkich synagogach, torturami zmuszałem ich do przeklinania imienia Jezusa. Byłem ich tak zaciętym wrogiem, że prześladowałem ich nawet w miastach poza Izraelem."},{"book":"Dzieje","chapter":"26","verse":"12","text":"Z takim właśnie zamiarem jechałem do Damaszku, mając autorytet i pełnomocnictwo najwyższych kapłanów."},{"book":"Dzieje","chapter":"26","verse":"13","text":"Królu! Podczas tej podróży, w południe, ujrzałem światło z nieba, jaśniejsze od słońca, które ogarnęło mnie i moich towarzyszy podróży."},{"book":"Dzieje","chapter":"26","verse":"14","text":"Padliśmy na ziemię i usłyszałem głos, mówiący do mnie po hebrajsku: „Szawle, Szawle, dlaczego mnie prześladujesz? Wierzgasz jak trafione strzałą zwierzę i ranisz samego siebie”."},{"book":"Dzieje","chapter":"26","verse":"15","text":"„Panie, kim jesteś?”—zapytałem. „Jestem Jezus, którego prześladujesz”—odpowiedział."},{"book":"Dzieje","chapter":"26","verse":"16","text":"„Teraz wstań! Ukazałem ci się, bo wybrałem cię na swojego sługę i świadka. Będziesz opowiadał innym o tym, co widziałeś i co jeszcze zobaczysz."},{"book":"Dzieje","chapter":"26","verse":"17","text":"Będę cię chronić przed twoim własnym narodem oraz przed poganami, do których cię poślę."},{"book":"Dzieje","chapter":"26","verse":"18","text":"Otworzysz im oczy, aby zwrócili się od ciemności do światła oraz od władzy szatana do Boga. Gdy to uczynią, odpuszczę im grzechy i obdarzę ich darem, który otrzymają wszyscy święci”."},{"book":"Dzieje","chapter":"26","verse":"19","text":"Królu Agryppo, nie mogłem sprzeciwić się Bożemu objawieniu!"},{"book":"Dzieje","chapter":"26","verse":"20","text":"Dlatego wzywałem ludzi—najpierw mieszkańców Damaszku, następnie Jerozolimy i całej Judei, a potem również pogan—do opamiętania się, zwrócenia do Boga i zmiany życia."},{"book":"Dzieje","chapter":"26","verse":"21","text":"Właśnie z tego powodu żydowscy przywódcy zatrzymali mnie w świątyni i usiłowali zabić."},{"book":"Dzieje","chapter":"26","verse":"22","text":"Ale Bóg ochronił mnie i dziś nadal mogę opowiadać o tym wszystkim ludziom—małym i wielkim. A to, co mówię, zgodne jest z zapowiedziami proroków i Mojżesza, którzy przepowiedzieli,"},{"book":"Dzieje","chapter":"26","verse":"23","text":"że Mesjasz będzie cierpiał i pierwszy powstanie z martwych, aby przynieść światło zarówno Żydom, jak i poganom."},{"book":"Dzieje","chapter":"26","verse":"24","text":"Gdy Paweł się tak bronił, Festus nagle zawołał:"},{"book":"Dzieje","chapter":"26","verse":"25","text":"—Nie oszalałem, dostojny Festusie—odrzekł Paweł. —To, co mówię, jest logiczne i zgodne z prawdą."},{"book":"Dzieje","chapter":"26","verse":"26","text":"Król Agryppa dobrze wie o tych sprawach. Mówię o nich zupełnie otwarcie, jestem bowiem przekonany, że te wydarzenia nie uszły jego uwadze. Nie miały bowiem miejsca w jakimś zapadłym kącie!"},{"book":"Dzieje","chapter":"26","verse":"27","text":"Królu Agryppo, czy wierzysz prorokom? Wiem, że wierzysz."},{"book":"Dzieje","chapter":"26","verse":"28","text":"—Czy myślisz, że tak szybko uda ci się zrobić ze mnie chrześcijanina?—zapytał Agryppa."},{"book":"Dzieje","chapter":"26","verse":"29","text":"—Byłbym wdzięczny Bogu—odpowiedział Paweł—gdybyś zarówno ty, jak i wszyscy słuchający mnie tu, prędzej czy później mogli stać się takimi jak ja, oczywiście z wyjątkiem tych kajdan."},{"book":"Dzieje","chapter":"26","verse":"30","text":"Po tych słowach król, gubernator, Berenike i wszyscy pozostali podnieśli się z miejsc."},{"book":"Dzieje","chapter":"26","verse":"31","text":"A wychodząc z sali, mówili między sobą:"},{"book":"Dzieje","chapter":"26","verse":"32","text":"Agryppa zaś powiedział do Festusa:"}]}