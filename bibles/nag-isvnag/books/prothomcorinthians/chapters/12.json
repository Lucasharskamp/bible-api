{"data":[{"book":"Prothom Corinthians","chapter":"12","verse":"1","text":"Etiya, bhai khan moi atma laga bordan laga kotha koi dibo, apnikhan pora etu najane eneka hobo dibo mon nai."},{"book":"Prothom Corinthians","chapter":"12","verse":"2","text":"Apnikhan jani ase jitia apnikhan biswas nathaka asele, apnikhan nijorke ulta rasta te loi jaise aru jibon nathaka murti khan ke puja kori thakise12.2 Gal. 4:8.."},{"book":"Prothom Corinthians","chapter":"12","verse":"3","text":"Etu karone moi apnikhan ke janai di ase, kun bhi Isor laga Atma pora eneka kobole na paribo, “Jisu ke shrap hobi,” aru kun bhi Pobitro Atma nathaki kene eneka kobole na paribo, “Jisu he Probhu ase.”"},{"book":"Prothom Corinthians","chapter":"12","verse":"4","text":"Etiya, etu te bisi kisim laga bordan khan ase, kintu Isor laga Atma to eke ase."},{"book":"Prothom Corinthians","chapter":"12","verse":"5","text":"Aru etu te alag-alag sewkai khan ase, kintu ekjon he Probhu ase."},{"book":"Prothom Corinthians","chapter":"12","verse":"6","text":"Aru etu te alag-alag kisim laga kaam khan ase, kintu ekjon he Isor ase, jun pora kaam khan sob logote kori ase."},{"book":"Prothom Corinthians","chapter":"12","verse":"7","text":"Etiya ekjon-ekjon logote Atma dikene ase, ekjon-ekjon ke modot koribo paribo nimite."},{"book":"Prothom Corinthians","chapter":"12","verse":"8","text":"Kilekoile Atma pora kunba ke buddhi laga kotha dise, aru etu eke Atma pora kunba ke gyaan laga kotha dise,"},{"book":"Prothom Corinthians","chapter":"12","verse":"9","text":"eke Atma pora kunba ke biswas dise, aru etu eke Atma pora bhal kori diya bordan dise,"},{"book":"Prothom Corinthians","chapter":"12","verse":"10","text":"aru kunba ke bhal kaam kora laga hokti dise, kunba ke bhabobani, kunba ke bhal biya atma bujhi bole para, kunba ke alag kisim laga bhasha, aru kunba ke alag kisim laga bhasha ke bujhai dibo para laga bordan dise."},{"book":"Prothom Corinthians","chapter":"12","verse":"11","text":"Kintu ekjon aru eke Atma pora etu sob kaam khan kori ase, aru Tai laga itcha hisab te ekjon-ekjon ke bhag kori kene diye."},{"book":"Prothom Corinthians","chapter":"12","verse":"12","text":"Kilekoile manu laga khali ekta gaw he ase hoilebi alag-alag kaam hisab te bhag ase, kintu jiman bhag hoilebi gaw to ekta he ase; thik etu nisena Khrista bhi ekjon he ase."},{"book":"Prothom Corinthians","chapter":"12","verse":"13","text":"Kilekoile ekjon Atma pora he amikhan sobke baptizma dikene ekta gaw bonai dise, Yehudi hoile bhi Porjati hoile bhi, bandi kene thaka nohoile bhi ajad thakile bhi, amikhan sobke ekjon Atma he khabole dise."},{"book":"Prothom Corinthians","chapter":"12","verse":"14","text":"Kilekoile gaw to khali ekta bhag he nohoi, kintu bisi ase."},{"book":"Prothom Corinthians","chapter":"12","verse":"15","text":"Jodi theng pora koi, “Ami to hath nohoi, etu nimite ami to gaw laga bhag nohoi,” eneka koile bhi tai etu gaw laga ekta bhag he ase."},{"book":"Prothom Corinthians","chapter":"12","verse":"16","text":"Aru jodi kaan pora eneka koi, “kelemane moi to suku nohoi, etu nimite moi etu gaw laga bhag nohoi,” eneka koile bhi tai etu gaw laga ekta bhag he ase."},{"book":"Prothom Corinthians","chapter":"12","verse":"17","text":"Jodi pura gaw to suku ase koi, tinehoile kote pora huni bole paribo? Jodi pura gaw to kaan ase koi, tinehoile kote pora gundha bole paribo?"},{"book":"Prothom Corinthians","chapter":"12","verse":"18","text":"Kintu Isor pora Tai laga itcha hisab te alag-alag bhag ke ekjon-ekjon laga gaw te rakhidise."},{"book":"Prothom Corinthians","chapter":"12","verse":"19","text":"Kintu jodi taikhan sob eke bhag ase koi, tinehoile etu gaw to kote hobo?"},{"book":"Prothom Corinthians","chapter":"12","verse":"20","text":"Etu nimite ta te bisi bhag ase, hoile bhi ekta gaw he ase."},{"book":"Prothom Corinthians","chapter":"12","verse":"21","text":"Suku pora hath ke eneka kobole na paribo, “Ami apuni ke nalage.” Nohoile bhi aru, matha pora theng ke koi, “Ami apuni ke nalage.”"},{"book":"Prothom Corinthians","chapter":"12","verse":"22","text":"Hoile bhi asol kotha to, gaw laga bhag khan jun to bisi komjur dikhe, taikhan he asol kaam laga bhag ase,"},{"book":"Prothom Corinthians","chapter":"12","verse":"23","text":"aru juntu gaw laga bhag ke amikhan kaam nai koi kene bhabe, etu bhag ke amikhan bisi bhal pora sai, aru juntu bhag ke dikha bole napare etu bhag ke amikhan bisi bhal pora sai,"},{"book":"Prothom Corinthians","chapter":"12","verse":"24","text":"Hoile bhi amikhan laga dikha bole sundur bhag ke bisi bhal pora nasai le bhi hobo. Kintu Isor pora sob bhag ke ekta gaw te eke logote milai dise, eneka hoile sob bhag ke eke sonman hobo,"},{"book":"Prothom Corinthians","chapter":"12","verse":"25","text":"etu nimite gaw majote kun bhi alag-alag bhag nahobo, kintu utu bhag to ekjon-ekjon ke eke mon pora sabo."},{"book":"Prothom Corinthians","chapter":"12","verse":"26","text":"Eneka hoile, jitia ekta bhag dukh pabo, sob bhag bhi dukh hoi jabo; aru jitia ekta bhag ke sonman pabo, sob bhag bhi etu logote khushi koribo."},{"book":"Prothom Corinthians","chapter":"12","verse":"27","text":"Etiya apnikhan sob Khrista laga gaw ase, aru ekjon-ekjon Tai laga bhag khan ase."},{"book":"Prothom Corinthians","chapter":"12","verse":"28","text":"Aru hosa pora bhi Isor pora kunba ke girja te sabole rakhise, poila jaga to Tai laga basi luwa chela khan hobo, dusra to bhabobadi khan, tisra to hikhok khan, etu pichete asurit kaam kora khan, pichete bhal kori diya laga bordan, modot kora khan, bhal pora cholai kene ja, aru alag kisim laga bhasha kowa khan."},{"book":"Prothom Corinthians","chapter":"12","verse":"29","text":"Sob to apostle khan ase naki? Sob to bhabobadi khan ase naki? Sob to hikhok khan ase naki? Sob to asurit kaam kora manu ase naki?"},{"book":"Prothom Corinthians","chapter":"12","verse":"30","text":"Sob logote changai kori diya bordan ase naki? Sob to alag bhasha kobole pare naki? Sob to alag bhasha khan ke bujhai dibole pare naki?"},{"book":"Prothom Corinthians","chapter":"12","verse":"31","text":"Kintu sob pora dangor bordan ke mon dikene lobole itcha koribi. Aru etiya, ami apnikhan ke sob pora bhal rasta dikhai dibo."}]}