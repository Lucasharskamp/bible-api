{"data":[{"book":"1 Timotheo","chapter":"6","verse":"1","text":"Ji duto manie tich mar misumba onego omi jotendgi luor mowinjore kodgi mondo nying Nyasaye kod puonj mwapuonjo kik yany."},{"book":"1 Timotheo","chapter":"6","verse":"2","text":"Jogo man-gi ruodhi moyie kuom Kristo kik nyisgi achaya moro amora nikech gin jowete kuom Kristo. Kar timo kamano to owinjore gitinegi maber moloyo, nikech jogo mayudo ohala e tichgi gin owete kuom Kristo ma gihero."},{"book":"1 Timotheo","chapter":"6","verse":"3","text":"Ka ngʼato opuonjo gima opogore ma ok owinjore gi puonj ma adier mag Ruodhwa Yesu Kristo kendo mamiyo ji luoro Nyasaye,"},{"book":"1 Timotheo","chapter":"6","verse":"4","text":"to ngʼeuru ni ngʼat ma kamano wuondore kende owuon bende onge gima ongʼeyo. Ngʼat ma kamano kasore gi mino wach kendo gigoyo mbaka manono makelo nyiego, gi dhawo, gi kuoth, kod chich maricho;"},{"book":"1 Timotheo","chapter":"6","verse":"5","text":"kod miero ma ok rum e kind joma pachgi osekethore kendo ma adiera oselalnigi. Giparo ni lamo Nyasaye en yor yudo mwandu."},{"book":"1 Timotheo","chapter":"6","verse":"6","text":"To geno Nyasaye gi chuny modhil en ohala maduongʼ."},{"book":"1 Timotheo","chapter":"6","verse":"7","text":"Nimar onge gima ne wakelo e pinyni kendo onge gima wabiro kawo wadhigo."},{"book":"1 Timotheo","chapter":"6","verse":"8","text":"Omiyo ka wan gi chiemo kod lewni to mago mondo oromwa."},{"book":"1 Timotheo","chapter":"6","verse":"9","text":"Joma gombo mondo obed gi mwandu nwangʼo tem kendo gimoko e obadho kuom gik mofuwo mangʼeny kod gombo mathoth kendo gombo ma kamano kelo kethruok kendo miyo ji lal."},{"book":"1 Timotheo","chapter":"6","verse":"10","text":"Nikech hero pesa e chakruok mar kit richo duto. Jomoko ma chunygi osegedo e yore mag yudo pesa oseweyo yie mi gichwowo chunygi giwegi gi masiche mathoth."},{"book":"1 Timotheo","chapter":"6","verse":"11","text":"To in, ngʼat Nyasaye, pogri gi mago duto kiketo chunyi kuom ngima makare kod luoro Nyasaye gi yie kod hera kendo kitimo kinda kod muolo."},{"book":"1 Timotheo","chapter":"6","verse":"12","text":"Ked lweny maber mar yie, kendo mak matek wach ngima mochwere mane oluongine chiengʼ mane itimo neno maber e nyim joneno mathoth."},{"book":"1 Timotheo","chapter":"6","verse":"13","text":"E nyim Nyasaye mamiyo gik moko duto ngima, kendo e nyim Kristo Yesu ma notimo neno maber kane owuoyo e nyim Pontio Pilato, achiki ni"},{"book":"1 Timotheo","chapter":"6","verse":"14","text":"mondo irit Chikni ma ok iketho bende ma ok irem nyaka chop Ruodhwa Yesu Kristo fwenyre"},{"book":"1 Timotheo","chapter":"6","verse":"15","text":"ma Nyasaye nokel e kinde mochano owuon; Nyasaye mipako, ma en wuon Loch makende, kendo ma en Jaloch mar joloch kendo Ruoth mar ruodhi;"},{"book":"1 Timotheo","chapter":"6","verse":"16","text":"Jal ma ok tho kendo modak e ler ma dhano ok nyal ngʼiyo tir; kendo Jal maonge ngʼama oseneno kata manyalo neno. Duongʼ gi loch duto odogne nyaka chiengʼ. Amin."},{"book":"1 Timotheo","chapter":"6","verse":"17","text":"Nyis joma nigi mwandu e pinyni mondo kik gibed jongʼayi bende kik giket genogi kuom mwandu mabiro leny nono to giket genogi kuom Nyasaye mamiyowa gik moko duto mabup mondo wabedgo mamor."},{"book":"1 Timotheo","chapter":"6","verse":"18","text":"Chikgi mondo gitim maber, ka gipongʼ gi mwandu mag timbe mabeyo kendo gibed mangʼwon ka giikore pogo mwandugi ne ji mochando gik ma gin-go."},{"book":"1 Timotheo","chapter":"6","verse":"19","text":"Ka gitimo kamano to gibiro kano mwandu ne gin giwegi, kendo mano nodognegi mise motegno e ndalo mabiro, mondo omi gibed gi ngima madiera man-gi tiende."},{"book":"1 Timotheo","chapter":"6","verse":"20","text":"To in Timotheo, rit maber gima oseketi e lweti maber mondo iriti. Pogri gi mbekni manono mag piny gi gwenyo wach ma ji okawo ni rieko to ok gin rieko."},{"book":"1 Timotheo","chapter":"6","verse":"21","text":"Jomoko mawacho ni gin gi rieko ma kamano osebayo yo moweyo yie."}]}