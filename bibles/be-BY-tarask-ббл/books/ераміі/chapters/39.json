{"data":[{"book":"ЕРАМІІ","chapter":"39","verse":"1","text":"У дзявяты год Сэдэкіі, цара Юдэйскага, у дзясятым месяцы, прыйшоў Навухаданосар, цар Вавілонскі, з усім войскам сваім да Ерусаліма, і аблеглі яго."},{"book":"ЕРАМІІ","chapter":"39","verse":"2","text":"А ў адзінаццаты год Сэдэкіі, у чацьвёртым месяцы, у дзявяты дзень месяца горад быў узяты."},{"book":"ЕРАМІІ","chapter":"39","verse":"3","text":"І ўвайшлі ў яго ўсе князі цара Вавілонскага і разьмсьціліся ў сярэдняй браме, Нэргал-Шарэцэр, Самгар-Нэво, Сарсэхім, начальнік еўнухаў, Нэргал-Шарэцэр, начальнік магаў, і ўсе астатнія князі цара Вавілонскага."},{"book":"ЕРАМІІ","chapter":"39","verse":"4","text":"Калі Сэдэкія, цар Юдэйскі, і ўсе вайсковыя людзі ўбачлі іх, - пабеглі, і ўночы выйшлі з горада праз царскі сад у браму паміж дзьвюма сьценамі і пайшлі па дарозе на раўніне."},{"book":"ЕРАМІІ","chapter":"39","verse":"5","text":"Але войска Халдэйскае пагналася за імі; і дагналі Сэдэкію на раўнінах Ерыхонскіх; і ўзялі яго і завялі да Навухаданосара, цара Вавілонскага, у Рыўлу, у зямлю Эмат, дзе ён учыніў суд над ім."},{"book":"ЕРАМІІ","chapter":"39","verse":"6","text":"І закалоў цар Вавілонскі сыноў Сэдэкіі ў Рыўле ў яго на вачах, і ўсіх вяльможаў Юдэйскіх закалоў цар Вавілонскі;"},{"book":"ЕРАМІІ","chapter":"39","verse":"7","text":"а Сэдэкіі выкалаў вочы, і закаваў яго ў аковы, каб завесьці яго ў Вавілон."},{"book":"ЕРАМІІ","chapter":"39","verse":"8","text":"Цароў дом і дамы народа Халдэі спалілі агнём, і сьцены Ерусаліма разбурылі."},{"book":"ЕРАМІІ","chapter":"39","verse":"9","text":"А рэшту людзей, якія заставаліся ў горадзе, і перабежчыкаў, якія перайшлі да яго, і іншы астатні люд Навузардан, начальнік целаахоўцаў, перасяліў у Вавілон."},{"book":"ЕРАМІІ","chapter":"39","verse":"10","text":"А бедных з народа, якія нічога ня мелі, Навузардан, начальнік целаахоўцаў, пакінуў у Юдэйскай зямлі і даў ім тады вінаграднікі і палі,"},{"book":"ЕРАМІІ","chapter":"39","verse":"11","text":"А пра Ерамію Навухаданосар, цар Вавілонскі, даў такі загад Навузардану, начальніку целаахоўцаў:"},{"book":"ЕРАМІІ","chapter":"39","verse":"12","text":"«вазьмі яго і май яго на ўвазе, і не рабі яму нічога благога, а рабі зь ім так, як ён скажа табе»."},{"book":"ЕРАМІІ","chapter":"39","verse":"13","text":"І паслаў Навузардан, начальнік целаахоўцаў, і Навузардан, начальнік еўнухаў, і Нэргал-Шарэцэр, начальнік магаў, і ўсе князі цара Вавілонскага"},{"book":"ЕРАМІІ","chapter":"39","verse":"14","text":"паслалі і ўзялі Ерамію з двара варты, і даручылі яго Гадолію, сыны Ахікамаву, сыну Сафанаву, завесьці яго дамоў. І ён застаўся жыць сярод народа."},{"book":"ЕРАМІІ","chapter":"39","verse":"15","text":"Ерамію, яшчэ калі яго трымалі ў двары цямніцы, было слова Гасподняе:"},{"book":"ЕРАМІІ","chapter":"39","verse":"16","text":"ідзі, скажы Аўдэмэлэху Эфіопу: так кажа Гасподзь Саваоф, Бог Ізраілеў: вось, Я спраўджу словы Мае пра горад гэты на ліха, а не на дабро яму, і яны збудуцца ў той дзень на вачах тваіх;"},{"book":"ЕРАМІІ","chapter":"39","verse":"17","text":"але цябе Я выбаўлю ў той дзень, кажа Гасподзь, і ня будзеш аддадзены ў рукі людзям, якіх ты баішся."},{"book":"ЕРАМІІ","chapter":"39","verse":"18","text":"Я выбаўлю цябе, і ты не загінеш ад меча, і душа твая застанецца ў цябе замест здабычы, бо ты на Мяне надзею паклаў, сказаў Гасподзь."}]}