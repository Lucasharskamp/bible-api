{"data":[{"book":"Ephesians","chapter":"6","verse":"1","text":"Bacha khan, Probhu dwara ama baba laga kotha mani bhi, kele koile etu he thik ase."},{"book":"Ephesians","chapter":"6","verse":"2","text":"“Tumi laga baba aru ama ke sonman koribi” -juntu poila hukum ase kosom thaki kene-,"},{"book":"Ephesians","chapter":"6","verse":"3","text":"“Titia tumi nimite bhal hobo, aru tumi prithibi te lamba jibon thaki bole paribo6.3 Exo. 20:12; Deu. 5:16.”"},{"book":"Ephesians","chapter":"6","verse":"4","text":"Baba khan, apnikhan laga bacha khan ke khong hobole nadibi. Hoile bhi, taikhan ke Isor laga niyom te aru hisab te dangor koribi6.4 Deu. 6:7; Pro. 3:11-12; 22:6; Col. 3:2."},{"book":"Ephesians","chapter":"6","verse":"5","text":"Sewak khan, tumikhan laga mon sapha pora, malik logote kotha mani kene, bhoi pora aru kapi kene thaki bhi, jineka Khrista usorte thake,"},{"book":"Ephesians","chapter":"6","verse":"6","text":"khali suku usorte nohoi, jineka manu khan ke khushi kori bole nimite kore, hoile bhi Khrista laga noukar khan nisena, atma pora Isor laga monjur koribi,"},{"book":"Ephesians","chapter":"6","verse":"7","text":"bhal niyom pora sewa koribi Isor laga naam pora, manu laga naam pora nohoikena,"},{"book":"Ephesians","chapter":"6","verse":"8","text":"jani bhi jun manu bhal kaam koribo, etu manu Isor pora pabo, tai nokor hoile bhi nahoile ajad thaka hoile bhi."},{"book":"Ephesians","chapter":"6","verse":"9","text":"Malik khan, taikhan nimite bhi eneka he kori bhi. Gali kene bhoi nakhila bhi. Apnikhan jani ase, apnikhan aru taikhan laga Malik sorgote ase, aru Tai logot te eku bhagsak nai6.9 Luke 6:31; Deu. 10:17; 2 Chr. 19:7."},{"book":"Ephesians","chapter":"6","verse":"10","text":"Hekh te, Probhu logote thakibi aru tai laga takot te sakti pabi."},{"book":"Ephesians","chapter":"6","verse":"11","text":"Isor laga sob hathiar khan lagai lobi, titia apnikhan bhoot laga chalak khan bhirodh te khara kori bole paribo."},{"book":"Ephesians","chapter":"6","verse":"12","text":"Kilekoile amikhan gaw mangso aru khun logote lorai kora nohoi, hoile bhi biya niyom khan logote, biya takot khan logote, etu duniya laga andhar-laga-rajakhan laga biya khan logote, utcha jaga khan te thaka biya atma khan logote lorai kori ase."},{"book":"Ephesians","chapter":"6","verse":"13","text":"Etu nimite apuni khan Isor laga hathiar khan loi lobi, titia apuni khan biya dinte khara hobole paribo, aru sob kori kene, khara hobo."},{"book":"Ephesians","chapter":"6","verse":"14","text":"Khara hobi, apuni laga komor te hosa bandi lobi, aru chati te dharmikta bandi lobi6.14 Isa. 11:5; 59:17,"},{"book":"Ephesians","chapter":"6","verse":"15","text":"aru apuni laga theng khan te susamachar laga shanti nimite juta lagai kene taiyar koribi6.15 Isa. 52:7; Nah. 1:15."},{"book":"Ephesians","chapter":"6","verse":"16","text":"Sob somoite, biswas laga dhal lobi, etu hoile biya jon6.16 Saitan pora jui laga tir mari thaka to khotom kori bole paribo."},{"book":"Ephesians","chapter":"6","verse":"17","text":"Aru poritran laga loha-laga-topi pindhi lobi, aru Atma laga dao, juntu Isor laga kotha ase6.17 Isa. 49:2; Heb. 4:12; Isa. 59:17."},{"book":"Ephesians","chapter":"6","verse":"18","text":"Sob somoite Pobitro Atma pora prathana kori bhi, ki lagi ase etu sob mangi kene prathana koribi. Etu sob koribo nimite, hodai taiyar aru hoshiar thakibi aru pobitro manu khan nimite hodai prathana koribi,"},{"book":"Ephesians","chapter":"6","verse":"19","text":"Aru ami nimite to, kotha kobole nimite sandesh dibi, tine hole ami bhoi nakori kene mukh khuli bo, susamachar laga lukai kene rakha janai dibole nimite."},{"book":"Ephesians","chapter":"6","verse":"20","text":"-Juntu nimite moi noukar hoi kene ekjon janai diya manu ase-, titia moi bhoi nakori kene kobo, jineka moi kobo lage."},{"book":"Ephesians","chapter":"6","verse":"21","text":"Aru ami ki kori ase, kineka kori ase apuni khan bhi janibo, Tychicus, Probhu te thaka ekjon morom aru biswas thaka bhai pora apnikhan ke koi dibo,"},{"book":"Ephesians","chapter":"6","verse":"22","text":"Junke moi apnikhan usorte thik etu nimite he pathai ase, titia amikhan laga kaam khan janibole paribo, aru apnikhan laga mon dangor hobo."},{"book":"Ephesians","chapter":"6","verse":"23","text":"Sob bhai khan logote shanti aru morom thakibi, biswas pora Baba Isor aru Jisu khrista te."},{"book":"Ephesians","chapter":"6","verse":"24","text":"Aru kunkhan Probhu Jisu Khrista ke kitia bhi biya nohobole laga morom kore taikhan logote Isor laga anugraha hobo dibi."}]}