{"data":[{"book":"ማቲዎሴ ፃኣፔ ኮዦ ሃይሶ","chapter":"11","verse":"1","text":"ዬሱሴ ዬያ ባኮ ታጶ ላምዖ ዒዛኮ ጊንፆ ሃንታዞንሢም ኬኤዜሢኮ ጊንፃ ዬኖ ቤዞ ሃሺ ኮይሎይዳ ዓኣ ካታሞንሢዳ ቃኣሎ ኬኤዛኒና ዔርዛኒ ዴንዴኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"2","text":"ማስካ ዮሃኒሴ ቱኡዞ ማኣራ ቱኡቲ ዓኣዖ ኪሪስቶሴ ማዻ ባኮ ዋይዜኔ፤ ዬያሮ ዒዛኮ ጊንፆ ሃንታዞንሢዳፓ ዬሱሴ ኮራ፦"},{"book":"ማቲዎሴ ፃኣፔ ኮዦ ሃይሶ","chapter":"11","verse":"3","text":"«ሙካንዳኔ ጌይንታ ሜሲሄ ኔናሞ ሜሌ ኑ ካፖንዶይ?» ጌዒ ዖኦጫንዳጉዲ ዳኬኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"4","text":"ዬሱሴ ዔያቶም፦ «ዴንዲጋፓ ዒንሢ ዛጌ ባኮና ዋይዜ ባኮና ቢያ ዮሃኒሴም፦"},{"book":"ማቲዎሴ ፃኣፔ ኮዦ ሃይሶ","chapter":"11","verse":"5","text":"ዓኣፓ ባይቄ ዓሳ ዛጋኔ፥ ሃንቶ ባሺንታ ዎቦ ዓሳ ሃንታኔ፥ ዑፃ ኬስካ ዶርዓሢ ዓኣ ዓሳ ፖዓኔ፥ ዋዮ ባይቄ ዓሳ ዋይዛኔ፥ ሃይቄ ዓሳ ሃይባፓ ዔቃኔ፥ ማንቆ ዓሶማኣ ኮዦ ሃይሳ ኬኤዚንታኔ፤ 11፡5 ዒሲ. 35፡5-6፤ 61፡1።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"6","text":"ታና ‹ዒዛ ናንጋዓ› ጌዒ ዻቢንቱዋሢ ጋላቲንቴያኬ ጌዒ ኬኤዙዋቴ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"7","text":"ዮሃኒሴ ኮራፓ ሙኬ ኪኢቶ ዓሶንሢ ማዒ ዴንዳዛ ዬሱሴ ዮሃኒሴ ዛሎ ዴሮም፦ «ዒንሢ ሃሢ ዓይጎ ዛጋኒ ዓሲ ናንጉዋ ዳውሎ ሙኬይ? ዢባራ ዓጊሣ ፒሎ ዛጋኒዳ?"},{"book":"ማቲዎሴ ፃኣፔ ኮዦ ሃይሶ","chapter":"11","verse":"8","text":"ሜሌ ዒንሢ ዓይጎ ዛጋኒ ሙኬይ? ሚዛጶ ቦኦሬ ዓፒሎ ማይንቴ ዓሶ ዛጋኒዳ? ሚዛጶ ቦኦሬ ዓፒሎ ማኣዔ ዓሳ ካኣቶ ማኣራ ዓኣኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"9","text":"ሂዳዖ ዒንሢ ዓይጎሮ ሙኬይ? ፆኦሲ ማሊሢ ኬኤዛ ዓሲ ዛጋኒዳ? ሂዮ! ዬያ ፆኦሲ ማሊፆ ኬኤዛሢዳፓ ባሼሢ ዛጋኒኬ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"10","text":"ዒዚ ‹ኔኤኮ ቤርታ ቤርታ ዓኣዺ ጎይፆ ኔኤኮ ጊኢጊሻንዳ ታኣኮ ኪኢቶ ናዓሢ ኔኤኮ ቤርታ ታ ዳካንዳኔ› ጌይንቲ ፃኣፒንቴሢኬ። 11፡10 ሚል. 3፡1።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"11","text":"ጎኔ ታ ዒንሢም ጋዓኔ፤ ዓጮይዳ ሾይንቴ ዓሶይዳ ቢያ ማስካ ዮሃኒሴይዳፓ ባሼ ባኣሴ። ጋዓንቴ ፆኦሲ ካኣቱሞይዳ ቢያይዳፓ ሂርኬ ማዔሢ ዒዛይዳፓ ባሻንዳኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"12","text":"ማስካ ዮሃኒሴ ዎዶይዳፓ ሃኖ ሄላንዳኣና ፆኦሲ ካኣቱማ ዎልቄና ዳልጊ ዳልጊ ዓኣኔ፤ ዓካሪ ሚርጌና ዒዞሮ ሜታዻዞንሢ ዒዞ ዴንቃንዳኔ» ጌዒ ኬኤዚሢ ዓርቄኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"13","text":"ሃሣ ዬሱሴ፦ «ፆኦሲ ማሊፆ ኬኤዛ ዓሶና ሙሴ ዔርዜ ዎጎና ሙኪ ማስካ ዮሃኒሴ ሄላንዳኣና ፆኦሲ ካኣቱሞ ዛሎ ኬኤዚ ኬኤዚ ዴዔኔ። 11፡13 ሉቃ. 16፡16።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"14","text":"ዓካሪ ዔያታ ኬኤዜ ባኮ ዒንሢ ዋይዛኒ ኮዔያታቶ ዬይ ሙካንዳኔ ጌይንቴ ዔኤሊያሴ፥ ሃይሾ ሃያ ዮሃኒሴኬ። 11፡14 ሚል. 4፡5፤ ማቲ. 17፡10-13፤ ማር. 9፡11-13።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"15","text":"ዋይዛ ዋይዚ ዓኣሢ ዋይዞንጎ!» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"16","text":"ሃሣ ቃሳዖ፦ «ሃያ ዎዶ ዓሳ ዓይጎ ማላኔ ታ ጋዓንዳይ? ዞኦዛ ቡኪንቲ ዴዒ ናኣታ ፔኤኮ ላጎ ዔኤሊ ዔኤሊ፥"},{"book":"ማቲዎሴ ፃኣፔ ኮዦ ሃይሶ","chapter":"11","verse":"17","text":"‹ዎዛሳ ኮሢ ዒንሢም ኑ ኮርጌኔ፤ ዒንሢ ጋዓንቴ ሶኦሪባኣሴ፤ ሃሣ ቃዮ ዒንሢም ኑ ቃዬማኣ ዒንሢ ዬኤኪባኣሴ› ጋዓሢ ማላኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"18","text":"ማስካ ዮሃኒሴ ሙኡዚ ሙዑዋዖ ሃሣ ዑሽኩዋዖ ሙካዛ ‹ሃያይዳ ፑርታ ዓያና ዓኣኔ!› ዔያታ ጌዔኔ፤"},{"book":"ማቲዎሴ ፃኣፔ ኮዦ ሃይሶ","chapter":"11","verse":"19","text":"ዓሲኮ ናዓሢ ሃሣ ሙዒ ዑሽኪ ዑሽኪ ሙካዛ፥ ‹ሃሣ ሃይ ሙኡዚና ዑሺና ናሽካያኬ፤ ሚኢሾ ቡኩሳ ዓሶና ጎሞ ዓሶናኮ ላጌኬ!› ዔያታ ጌዔኔ። ያዺ ማዔቴያ ዔራቶኮ ጎኑማ ፔ ማዾና ፔጋዺ ዔርታንዳኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"20","text":"ዬካፓ ሃሣ ዬሱሴ ሃንጎ ካታሞይዳፓ ባሼና ሚርጌ ፆኦሲ ዎልቄና ማዺንታ ዓኪ ባኣዚ ማዺንቴ ካታሞንሢ ጎሞ ፔኤሲ ቡኡፂባኣሢሮ፥"},{"book":"ማቲዎሴ ፃኣፔ ኮዦ ሃይሶ","chapter":"11","verse":"21","text":"«ኮራዚኔ ኔና ባዴዔ! ሃሣ ቤቴሳይዳ ኔና ባዴዔ! ዒንሢዳ ማዺንቴ ፆኦሲ ዎልቆና ማዺንታ ዓኮ ባካ ፂሮሴና ሲዶና ካታሞናይዳ ማዺንቴቴ ሄኤዶ ዔያታ ሲዬ ፓቲሌ ቱኪ ቶኦካ ቢዲንሢ ዋሂንቲ ጎሞ ፔኤኮ ቡኡፄያ ናንዳንቴኬ። 11፡21 ዒሲ. 23፡1-18፤ ሂዚ. 26፡1—28፡26፤ ዒዩ. 3፡4-8፤ ዓሞ. 1፡9-10፤ ዛካ. 9፡2-4።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"22","text":"ዬያሮ ዓጮይዳ ፆኦሲ ዎጋ ኬሎና ዒንሢዳፓ ፂሮሴና ሲዶናናም ሄላንዳ ሜታሢ ሼሌዔ ማዓንዳኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"23","text":"ሃና ኔ ቂፒርናሆሜ! ጫሪንቺ ሄላኒ ኔ ኮይባይ? ጋዓንቴ ፆኦሲ ኔና ጋኣናኣሜ ታሞይዳ ጌልዛንዳኔ፤ ኔጊዳ ማዺንቴ ፆኦሲ ዎልቄና ማዺንታ ዓኮ ባካ ዎንዴ ሶዶሜይዳ ማዺንቴያታቴ ዬና ካታሜላ ሃኖ ሄላንዳኣና ዓኣያ ናንዳንዳቴኬ። 11፡23 ዒሲ. 14፡13-15፤ ማዢ. ማፃ 19፡24-28።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"24","text":"ዬያሮ ጎኔ ታ ኔኤም ጋዓኔ፤ ጋፒንፆ ዎጎ ኬሎና ኔጊዳፓ ሶዶሜ ካታሞም ዒንጊንታንዳ ሜታሢ ሼሌዓንዳኔ» ጌዒ ቦሂሢ ዓርቄኔ። 11፡24 ማቲ. 10፡15፤ ሉቃ. 10፡12።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"25","text":"ዒማና ዬሱሴ፦ «ጫሪንጮና ሳዖናኮ ጎዳ ማዔ፥ ታ ዓዳሢዮ! ሃያ ባኮ ዔሮ ዓሶይዳፓ ዓኣቺ ዔኤቢ ዔሩዋ ዓሶም ኔ ፔጋሲ ዔርዜሢሮ ታ ኔና ጋላታኔ፤"},{"book":"ማቲዎሴ ፃኣፔ ኮዦ ሃይሶ","chapter":"11","verse":"26","text":"ሂዮ! ታ ዓዳሢዮ! ኔ ዬያይዳኒ ኔ ማሊፆጉዴያ ማዔኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"27","text":"ታ ዓዴ ቢያ ባኮ ታኣም ዒንጌኔ፤ ዓዶይዳፓ ዓታዛ ናዓሢ ዔራይ ዖኦኒያ ባኣሴ። ዬያጉዲ ሃሣ ናዓሢዳፓ ዓታዛ ዓዶ ዔራያ ባኣሴ፤ ናዓ ዔርዛኒ ኮዒባኣያታቶ ዖኦኒያ ዓዶ ዔራኒ ዳንዳዑዋሴ» ጌዔኔ። 11፡27 ዮሃ. 3፡35፤ 1፡18፤ 10፡5።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"28","text":"ሃሣ ዬሱሴ፦ «ዒንሢ ኬዳ ዴኤፄም ላቢንቴዞንሢ ቢያ ሃኒ ታ ባንሢ ሙኩዋቴ! ታ ዒንሢ ሃውሺሳንዳኔ።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"29","text":"ታ ቃንባሮ ኬዱዋቴ፥ ታ ማዻ ባኮ ታጊዳፓ ዛጊ ማዹዋቴ፤ ታኣኒ ሼሌዔ ሃሣ ሚጪንታያኬ፤ ዒንሢ ሃውሾ ዴንቃንዳኔ። 11፡29 ዔር. 6፡16።"},{"book":"ማቲዎሴ ፃኣፔ ኮዦ ሃይሶ","chapter":"11","verse":"30","text":"ታ ቃንባራ ባቃኖ ዔኩዋያ፤ ኬዳኣ ሃሣ ታኣኮ ሼሌዔኬ» ጌዔኔ።"}]}