{"data":[{"book":"Rom","chapter":"9","verse":"1","text":"Kɨ Kraisɨn gumazim, kamaghɨn amizɨ kɨ guizbangɨra mɨgei, kɨ ifarir puvatɨ. Godɨn Duam nɨghnɨzir zuezim na ganɨngizɨ, nan navimɨn aven kɨ kamaghɨn fo, nan akar kam a guizbangɨra."},{"book":"Rom","chapter":"9","verse":"2","text":"Kɨ zurara uan anabam bagha nɨghnɨgha, bar men apangkuvigha, osemegha nan navir averiam ikufi."},{"book":"Rom","chapter":"9","verse":"3","text":"9:3 Ua Me Ini 32:32Kɨ kamaghɨn bar ifonge, God nan anabam Israel, ua men iniam. Eghtɨ Krais nan nɨghnɨzimɨn gɨn mangan koghtɨ, kɨ an azangsɨgh a ko mɨkɨmtɨ, a uan gumazamizibar tongɨn na batueghtɨ, nan anabam Israel nan danganim iniam. Bizir kam men akurazɨ, kamaghɨn deraghai."},{"book":"Rom","chapter":"9","verse":"4","text":"9:4 Ua Me Ini 4:22; 9:4; Godɨn Araziba 7:6; 14:1-2; Aposel 3:25; 13:22; Efesus 2:12; Hibru 8:8-10; 9:1Me Israelɨn gumazamiziba, ezɨ God me dɨbora ghaze, me an boriba. Ezɨ me Godɨn ziar ekiam a ko a inigha gɨfa. Ezɨ God uan Akar Dɨkɨrɨzir Gavgavim me ko a gami. Egha Moses Osirizir Araziba isa, me ganɨngi. Egha uan ziam fer arazim men akagha, me ko akam akɨri."},{"book":"Rom","chapter":"9","verse":"5","text":"9:5 Matyu 1:1-16; Jon 1:1; Rom 1:25Men ovavir faragha itiba, bar ziar ekiaba iti. Ovavir kabar iza, Gumazir God Uam E Iniasa Mɨsevezim, Krais nguazir kamɨn gumazimɨn mɨn men ikɨzimɨn aven oto. Krais a God, egha biziba bar dar dapanimɨn iti. Eghtɨ e zurazurara Kraisɨn ziam fam!9:5 Gumazir maba nɨghnɨgha ghaze, vezɨn kamɨn mɨgɨrɨgɨar otevir abuananam e kamaghɨn a gighɨ suam, “God biziba bar dar dapanimɨn iti. Eghtɨ e zuraram an ziam fɨ mangɨvɨra ikiam.”"},{"book":"Rom","chapter":"9","verse":"6","text":"Kɨ kamaghɨn mɨgeir puvatɨ, Godɨn akar dɨkɨrɨzim pura ghua otozir pu. Puvatɨ. E fo, gumazamizir maba Israelɨn anabamɨn aven ikia, guizɨn Israelia puvatɨ."},{"book":"Rom","chapter":"9","verse":"7","text":"9:7 Jenesis 21:12; Galesia 4:23; Hibru 11:18Abrahamɨn ovaviba, men marazi guizbangɨra Godɨn boriba puvatɨ. Fomɨra God kamaghɨn Abraham mɨkeme, “Aisakra, nɨn ovavir boriba otivam.”"},{"book":"Rom","chapter":"9","verse":"8","text":"9:8 Galesia 4:23Akar kamɨn mɨngarim kamaghɨn ghu, borir inivafɨzimɨn otiviziba, me Godɨn boriba pu. Puvatɨ. Borir Godɨn akar dɨkɨrɨzimɨn otiviba, me guizbangɨra Abrahamɨn ovaviba."},{"book":"Rom","chapter":"9","verse":"9","text":"9:9 Jenesis 18:10; 18:14Ezɨ akar dɨkɨrɨzim kamaghɨn ghu, “Dughiar kɨ inabazimɨn, kɨ uamategh izɨtɨ, Sara otarim batam.”"},{"book":"Rom","chapter":"9","verse":"10","text":"Kamaghɨra, akar igharazir mam kamaghɨn iti: Rebekan otarir pumuning afeziar vamɨran oto, a en ovavim, Aisak."},{"book":"Rom","chapter":"9","verse":"11-12","text":"9:11-12 Jenesis 25:23God arazir a zurara amimɨn gɨn ghua, gumazamiziba uan nɨghnɨzimɨn me ginabi. A gumazamizibar ingangarim bagha nɨghnɨzir pu. Puvatɨ. A uabɨ men diava me ginabi. Kamaghɨn amizɨ Rebeka tɨghar otarir pumuning batamin dughiamɨn, aning arazir kuratam o arazir aghuim gamizir puvatɨzɨ, God kamaghɨn Rebeka mɨgei, “Otarir faragha irɨzim, otarir gɨn irɨzimɨn ingangarir gumazimɨn mɨn ikiam.”"},{"book":"Rom","chapter":"9","verse":"13","text":"9:13 Godɨn Araziba 21:15; Malakai 1:2-3; Luk 14:26Bizir kam, Godɨn Akɨnafarim kamaghɨn mɨkeme, “Kɨ Jekop gifuegha, Ison aghua.”"},{"book":"Rom","chapter":"9","verse":"14","text":"Kamaghɨn amizɨ e manmaghɨn mɨkɨmam? E suam, God ti arazir kuram gami? Bar puvatɨ!"},{"book":"Rom","chapter":"9","verse":"15","text":"9:15 Ua Me Ini 33:19Guizbangɨra, God kamaghɨn Moses mɨgei, “Kɨ gumazamizitabar kuarkuvighsɨ, kɨ men kuarkuvam. Kɨ gumazamizitabar apangkuvsɨ, kɨ men apangkuvam.”"},{"book":"Rom","chapter":"9","verse":"16","text":"9:16 Efesus 2:8Kamaghɨn amizɨ God gumazitam o amizitam ginabaghsɨ, an an nɨghnɨzim ko an ingangarimɨn gara a ginabir pu. Puvatɨ. God uan apangkuvimra gɨn ghua gumazamizibagh inabi."},{"book":"Rom","chapter":"9","verse":"17","text":"9:17 Ua Me Ini 9:16; Galesia 3:8; 3:22Guizbangɨra, Godɨn Akɨnafarimɨn itir akam Isipɨn atrivim mɨgɨa ghaze, “Kɨ kamaghsua ifonge, kɨ uan gavgavim isɨ ian akagham, eghtɨ nguazir kamɨn danganiba bar, dar gumazamiziba nan ziar ekiam geghanam. Kamaghɨn amizɨ, kɨ ia ataghizɨ ia ikiavɨra iti.”"},{"book":"Rom","chapter":"9","verse":"18","text":"9:18 Ua Me Ini 4:21; 9:12; 14:4Kamaghɨn amizɨ e fo, God gumazitam o amizitamɨn apangkuvighsɨ ifuegh, an apangkuvam. Egh a gumazitam o amizitam damightɨ an dapanim gavgavigh an akam batoghsɨ ifuegh, a damuam."},{"book":"Rom","chapter":"9","verse":"19","text":"Ian tav ti na mɨkɨm suam, “God kamaghɨn amigha, tizimsua e mɨgɨa ghaze, ‘Ia uan arazir kurabar ivezim iniam?’ Gumazitam o amizitam Godɨn ifongiam iriaghan kogham.”"},{"book":"Rom","chapter":"9","verse":"20","text":"9:20 Aisaia 29:16; 45:9; 64:8Ia gumazamizir kɨniba! Ia Godɨn arazir an amizim bagh an ataran markɨ! Nguazir mɨnem kamaghɨn gumazir an ingarizimɨn mɨkɨman kogham, “Nɨ tizim bagha kamaghɨn nan ingari?”"},{"book":"Rom","chapter":"9","verse":"21","text":"9:21 Jeremaia 18:6; 2 Timoti 2:20Nguazir mɨnemɨn ingarizir gumazim, a uan nɨghnɨzimɨn gɨn mangɨ mɨner pumuning ingarigham. A nguazitam inigh, mɨner pumuning ingarightɨ, tam dughiar ekiam bagh ikɨtɨ, igharazim, me pura bizir kuraba zuraram a mɨkɨnam. Kar an nɨghnɨzim."},{"book":"Rom","chapter":"9","verse":"22","text":"God uaghan kamaghɨram ami. God kamaghsua, a uan anɨngagharim azenim datɨghtɨma, gumazamiziba bar an gavgavir ekiam gɨfogham. Nguazir mɨner ivezir kuram iniamiba, kar gumazamizir an asɨghasɨghasava amiba, a dughiar ruarim me ganɨngi. Egh a gɨn me abɨghɨrarɨgham."},{"book":"Rom","chapter":"9","verse":"23","text":"9:23 Rom 8:28-30; Efesus 1:3-12; Kolosi 1:27A kamaghsua, an ziar bar ekiam ko dabirabir aghuim azenim girɨghtɨ, gumazamiziba bar a gɨfogham. A fomɨra uan ziar ekiam ko dabirabir aghuim e a ko da iniasa, gumazim nguazir mɨneba akɨrizɨ moghɨn, an en navibar akɨri. Egha uan ziar ekiam ko dabirabir aghuim isa, nguazir mɨner an apangkuvim itibagh ingezɨ, da bar izɨfa."},{"book":"Rom","chapter":"9","verse":"24","text":"Nguazir mɨner apangkuvim iniamin kaba, kar e gumazamizir God deiba. E Israelia merara men tongɨn izezir puvatɨ, e uaghan Kantrin Igharazibar Gumazamizibar tongɨn ize."},{"book":"Rom","chapter":"9","verse":"25","text":"9:25 Hosea 2:23; 1 Pita 2:10Ezɨ Hosean akɨnafarimɨn, God kamaghɨn mɨgei:"},{"book":"Rom","chapter":"9","verse":"26","text":"Ia faragha danganir mamɨn itima, kɨ ia mɨgɨa ghaze,"},{"book":"Rom","chapter":"9","verse":"27-28","text":"Aisaia Israelia gɨnɨghnɨgha kamaghɨn akam akuri, “Guizbangɨra, Ekiam dughiar vamɨra gumazamizir nguazimɨn itiba bar men araziba tuisɨgh, zuamɨra men ivezir kuram isɨ me danighɨva bar me gasɨghasɨgham. Fomɨra, Israelian gumazamiziba, mati ongarimɨn itir gigimɨn mɨn bar avɨraseme, ezɨ pura bizim, me markɨ. Ekiam men ikiavɨra itir varazira, ua me inigham.”"},{"book":"Rom","chapter":"9","verse":"29","text":"9:29 Aisaia 1:9; 13:19; Jeremaia 50:40Bizir kaba Aisaia fomɨra mɨkemezɨ moghɨn otifi, a kamaghɨn mɨgei, “Ekiar Gavgavir Ekiam Itim, en tarazi ataghizir puvatɨzɨ, e itir puvatɨghai. Ezɨ bar guizbangɨra, e bar gevegha gɨvaghai, mati bar fomɨra Sodom ko Gomoran nguibamning bar ikufi.”"},{"book":"Rom","chapter":"9","verse":"30","text":"E manmaghɨn mɨkɨmam? E kamaghɨn mɨkɨmam, Kantrin Igharazibar Gumazamiziba, Godɨn damazimɨn deraghasa ingangarir ekiam gamizir puvatɨ. Me nɨghnɨzir gavgavim Godɨn itima, God ghaze, me nan damazimɨn dera."},{"book":"Rom","chapter":"9","verse":"31","text":"9:31 Rom 10:2-3; 11:7; Galesia 5:4Ezɨ Israelia me Moses Osirizir Arazibar gɨn ghua ingara, Godɨn damazimɨn deraghasa tuavim buriava, a batozir puvatɨ."},{"book":"Rom","chapter":"9","verse":"32","text":"9:32 Aisaia 8:14; Luk 2:34; 1 Korin 1:23Manmaghɨn amizɨ, me a batozir puvatɨ? Me Godɨn damazimɨn deraghasa, uan gavgavibar pamtem ingarava avenge. Me nɨghnɨzir gavgavimɨn tuavimɨn gɨn zuir puvatɨ. Dagɨar dagariba asim, me a gasaghporaghiri."},{"book":"Rom","chapter":"9","verse":"33","text":"9:33 Onger Akaba 118:22; Aisaia 8:14; 28:16; Matyu 21:42; Rom 10:11; 1 Pita 2:6-8Godɨn Akɨnafarim bizir kam mɨgɨa ghaze:"}]}