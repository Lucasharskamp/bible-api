{"data":[{"book":"Mako","chapter":"4","verse":"1","text":"Yesu niyo naho akonga kuhinya mnkanda mwe diziwa dya Galilaya. Fyo dya wantu nadimzunguluke naditendesa, vikatenda akwele mwe ngalawa. Wantu nawachimala mnkanda mwe isi."},{"book":"Mako","chapter":"4","verse":"2","text":"Kawahinya mbuli zilozize kwa miliganyo. Mwa mahinyo yakwe niyo awagamba."},{"book":"Mako","chapter":"4","verse":"3","text":"“Tegelezani; Handaga na mntu kakumyaga mbeyu."},{"book":"Mako","chapter":"4","verse":"4","text":"Umo akamyaga izimbeyu, izimwenga zigwela mwe sila, wadege weza na kuzidya."},{"book":"Mako","chapter":"4","verse":"5","text":"Izimwenga zigwela mweluwe hene ulongo mjeche. Aho niyo zasunguza kuhota kwaviya nahana ulongo mjeche."},{"book":"Mako","chapter":"4","verse":"6","text":"Mna zuwa dize dilawe, izimpotela zatoigwa ni zuwa, zinyuluka kwaviya maizi hayengile hasi."},{"book":"Mako","chapter":"4","verse":"7","text":"Mbeyu ntuhu zagwelaga mgati mwe miwa, idya imiwa niyo yasuka na kuzifinta niyo hazeleke."},{"book":"Mako","chapter":"4","verse":"8","text":"Mna mbeyu ntuhu zigwela mwe ulongo wedi. Niyo zahota na kukula na kulavya ulozo, izimwenga zilavya mbeyu nkanana milongo mitatu, nkanana milongo mtandatu izimwenga nkanana gana.”"},{"book":"Mako","chapter":"4","verse":"9","text":"Yesu awagamba, “Tegelezani, mta magutwi neve.”"},{"book":"Mako","chapter":"4","verse":"10","text":"Yesu umo neichedu, wantu watuhu wamwivile hamwenga na wanampina wakwe mlongo na waidi niyo wamgamba awatambalisize imiliganyo iyo."},{"book":"Mako","chapter":"4","verse":"11","text":"Yesu awahitula, “Nyuwe mwinkigwa kubunkula mbuli zifisigwe zo Useuta wa Chohile. Mna wadya we kweise weva kwa miliganyo."},{"book":"Mako","chapter":"4","verse":"12","text":"Chani,"},{"book":"Mako","chapter":"4","verse":"13","text":"Yesu niyo awauza, “Hammanyize mliganyo uno? Haluse namdahe zeze kumanya miliganyo mituhu?”"},{"book":"Mako","chapter":"4","verse":"14","text":"Mbeyu ihandigwe nu mhandi ni mbuli ya Chohile."},{"book":"Mako","chapter":"4","verse":"15","text":"Wantu wamwenga wekala saviya vilaile mwe izimbeyu zigwele mwe sila, weva mbuli yedi ya Chohile, aho Shetani awezila na kwiilavya mwe myoyo yawo."},{"book":"Mako","chapter":"4","verse":"16","text":"Wantu watuhu waligana saviya mbeyu zigwele mwe luwe. Waneva imbuli, waihokela kwa chinyemi."},{"book":"Mako","chapter":"4","verse":"17","text":"Mna kwa viya hawana maizi, wajijimiza chidogo. Kunalaila nkunto na masulumizo kwachausa che imbuli iyo, ahadya wauya kunyuma."},{"book":"Mako","chapter":"4","verse":"18","text":"Wantu watuhu waligana saviya vilaile mwe mbeyu zigwele mwe miwa. Wano ni wadya wakwiva imbuli,"},{"book":"Mako","chapter":"4","verse":"19","text":"mna nkunto za mwe isi ino na udanti wa ugoli, na tama zesimile zinawengila, vyafinta udya ulosi wi mndani mwawo na kuchinda kweleka matunda."},{"book":"Mako","chapter":"4","verse":"20","text":"Mna watuhu waligana saviya vilaile mwe mbeyu zigwele mwe ulongo wedi. Weva imbuli, waihokela na kweleka, wamwenga nkanana milongo mitatu, wamwenga nkanana milongo mtandatu na wamwenga nkanana gana."},{"book":"Mako","chapter":"4","verse":"21","text":"Yesu ajendeleza kulonga, “Togolani, kuna akudaha kwingiza taa kunyumba na kuigubika na ntangulu hegu kuika kwedivungu? Togola hakuika halanga he chiya cha kwikiya taa?"},{"book":"Mako","chapter":"4","verse":"22","text":"Chochose chifisigwe nachilondolwe, na chiya chigubikwe nacho nachigubulwe."},{"book":"Mako","chapter":"4","verse":"23","text":"Tegelezani, mta magutwi neve!”"},{"book":"Mako","chapter":"4","verse":"24","text":"Awagamba naho, “Tegelezani vyedi viya mkwiva! Viya mkuwadamanyiza wenyu, nivyo nanywi mkunga mdamanyizwe ni Chohile, naho vitendese."},{"book":"Mako","chapter":"4","verse":"25","text":"Kwaviya mntu mta chintu nongezezwe, mna yudya hena chintu, nahokwe hata chiya chidodo ananacho.”"},{"book":"Mako","chapter":"4","verse":"26","text":"Yesu ajendeleza kugamba, “Useuta wa Chohile uligana saviya mntu ahandile mbeyu mwe nkonde."},{"book":"Mako","chapter":"4","verse":"27","text":"Nechilo agona, nomsi emeso. Mbeyu zahota na kukula, mna hamanyize vilaila vivihi."},{"book":"Mako","chapter":"4","verse":"28","text":"Ulongo wenye wazitenda mbeyu zikule na kweleka, nkongo zalavya mani mateke, vikajika zabwalika maiso, vikajika zeleka ngano."},{"book":"Mako","chapter":"4","verse":"29","text":"Izimbeyu zinatoga, mntu uyo aguha nyengo yakwe na kwita kuvuna kwaviya ulozo ubula.”"},{"book":"Mako","chapter":"4","verse":"30","text":"Yesu auza, “Useuta wa Chohile chonga chiugambe wikala saviya mbwani? Ni mliganyo uhi ukudaha kuutambalisa ichindedi?"},{"book":"Mako","chapter":"4","verse":"31","text":"Waligana na mbeyu ndodo ya haladali, mbeyu ndodo kujinka zose zikuhandwa mwe isi."},{"book":"Mako","chapter":"4","verse":"32","text":"Mnalo ikahandwa, yahota, niyo yakula, yatenda ziti kulu. Dyatenda na matambi makulu vikuleka wadege wo ulanga wadaha kuzenga masasa mwa matambi yakwe.”"},{"book":"Mako","chapter":"4","verse":"33","text":"Yesu asimwila na wantu mbuli yakwe kwa miliganyo ilozize saino, kawagambila viya wakudaha wamwive."},{"book":"Mako","chapter":"4","verse":"34","text":"Halongile nawo mbuli yoyose hejeile miliganyo. Mna hadya endile na wanampina wakwe du, kawagambila chila chintu."},{"book":"Mako","chapter":"4","verse":"35","text":"Mwe dizuwa idyo nechisingi, Yesu awagamba wanampina wakwe, “Chitambuke ntendele ya kaidi ye idiziwa.”"},{"book":"Mako","chapter":"4","verse":"36","text":"Wadyasa idifyo dya awantu, wanampina wengila mwe ngalawa umo neli Yesu. Na hana ngalawa ntuhu naziyaho."},{"book":"Mako","chapter":"4","verse":"37","text":"Kulaila nkung'unto, mawimbi ya mazi yajubwanisa ingalawa, nayo yakonga kumema mazi."},{"book":"Mako","chapter":"4","verse":"38","text":"Yesu na ekunyuma kwe ngalawa, kagona mtwi wakwe wigama mwe mto. Wanampina wakwe wamwinula na kumgamba, “Mhinya, vino hukuwona chasila?”"},{"book":"Mako","chapter":"4","verse":"39","text":"Yesu niyo achimala, akwahila idya inkung'unto na kuyagamba mawimbi, “Tongomalani dwi!” Elo inkung'unto niyo yanyamala, niyo kwaziziwala."},{"book":"Mako","chapter":"4","verse":"40","text":"Yesu awauza wanampina wakwe, “Nimbwani mkogoha? Hamnati kutenda na uzumizi?”"},{"book":"Mako","chapter":"4","verse":"41","text":"Mna wengila woga utendese, walosana wenye, “Yuno ni mntu ywani? Hata mpeho na mawimbi vyamwiva!”"}]}