{"data":[{"book":"Fiiliphisiyuus","chapter":"3","verse":"1","text":"Dhuma irrattis yaa obboloota ko, Gooftaatti gammadaa! Ani waanuma kanaan duraa irra deebiʼee isinii barreessuun na hin dhibu; kun isiniif eegumsa."},{"book":"Fiiliphisiyuus","chapter":"3","verse":"2","text":"Saroota irraa of eeggadhaa; namoota hammina hojjetan irraa of eeggadhaa; dhagna qabaa sobaa irraas of eeggadhaa."},{"book":"Fiiliphisiyuus","chapter":"3","verse":"3","text":"Sababiin isaa nu warri Hafuura Waaqaatiin waaqeffannu, warri Kiristoos Yesuusiin of jajnuu fi warri foon hin amananne dhagna qabanneerraatii;"},{"book":"Fiiliphisiyuus","chapter":"3","verse":"4","text":"taʼus ani mataan koo amanachuu akkanaatiif sababii qaba."},{"book":"Fiiliphisiyuus","chapter":"3","verse":"5","text":"Ani dhaladhee guyyaa saddeettaffaattin dhagna qabadhe; sanyii Israaʼel keessaas gosa Beniyaam irraa dhaladhe; warra Ibrootaa keessaas Ibricha tokkoo dha; akka seeraattis ani Fariisota keessaa tokko dha;"},{"book":"Fiiliphisiyuus","chapter":"3","verse":"6","text":"waaʼee hinaaffaa, ani waldaa kiristaanaa ariʼachaan ture; waaʼee qajeelummaa seera eeguun argamuus ani mudaa hin qabu ture."},{"book":"Fiiliphisiyuus","chapter":"3","verse":"7","text":"Garuu waan na fayyadaa ture amma Kiristoosiif jedhee akka waan gatii hin qabneetti nan ilaala."},{"book":"Fiiliphisiyuus","chapter":"3","verse":"8","text":"Dhugumaanuu sababii Gooftaa koo Kiristoos Yesuus isa waan hundumaa caalu sana beekuutiif ani waan hundumaa akka waan gatii hin qabneetti nan ilaala. Ani isaaf jedhee waan hundumaa dhabeera; Kiristoosin argachuufis waan hundumaa akka kosiitti nan ilaala;"},{"book":"Fiiliphisiyuus","chapter":"3","verse":"9","text":"kunis qajeelummaa mataa koo kan seera eeguun argamu utuu hin taʼin qajeelummaa Kiristoositti amanuun argamu jechuunis akka ani qajeelummaa Waaqa biraa amantiidhaan dhufu qabaadhee isa keessa jiraadhuuf."},{"book":"Fiiliphisiyuus","chapter":"3","verse":"10","text":"Ani Kiristoosii fi humna duʼaa kaʼuu isaa beekuu, dhiphina isaa keessatti hirmaachuu fi duʼa isaatiinis isa fakkaachuu nan barbaada;"},{"book":"Fiiliphisiyuus","chapter":"3","verse":"11","text":"akkasiinis ani duʼaa kaʼuu warra duʼanii argachuu nan dandaʼa."},{"book":"Fiiliphisiyuus","chapter":"3","verse":"12","text":"Kiristoos Yesuus waan kan ofii isaa na godhateef anis waan kana harkatti galfachuuf nan fiiga jechuudha malee waan kana hunda argadheera yookaan nama hirʼina hin qabne taʼeera jechuu miti."},{"book":"Fiiliphisiyuus","chapter":"3","verse":"13","text":"Yaa obboloota, ani akka waan harkatti isa galfadheetti hin ilaalu. Waan tokko garuu nan godha: Waan na duuba jiru irraanfadhee gara waan fuula koo dura jiruutti nan hiixadha;"},{"book":"Fiiliphisiyuus","chapter":"3","verse":"14","text":"badhaasa Waaqni Kiristoos Yesuusiin ol samiitti itti na waame sana argachuuf gara kaayyoo sanaatti nan fiiga."},{"book":"Fiiliphisiyuus","chapter":"3","verse":"15","text":"Nu warri bilchaatoon hundinuu waan akkanaa haa yaadnu. Yoo waan tokko tokko irratti yaada garaa garaa qabaattan garuu kanas Waaqni isinii ibsa."},{"book":"Fiiliphisiyuus","chapter":"3","verse":"16","text":"Taʼus waanuma kanaan dura irra geenye sanaan haa jiraannu."},{"book":"Fiiliphisiyuus","chapter":"3","verse":"17","text":"Yaa obboloota, fakkeenya koo duukaa buʼuudhaan warra kaaniin tokko taʼaa; warra fakkeenya nu isinii kennineen jiraatanis hubadhaa."},{"book":"Fiiliphisiyuus","chapter":"3","verse":"18","text":"Akkuma ani yeroo hedduu isinitti himee fi akkuma ani amma illee imimmaaniin iyyuu isinitti himu, namoonni baayʼeen diinota fannoo Kiristoos taʼanii jiraatuutii."},{"book":"Fiiliphisiyuus","chapter":"3","verse":"19","text":"Dhumni isaanii badiisa; Waaqni isaanii garaa isaanii ti; ulfinni isaanii salphina isaaniitiin. Yaadni isaaniis waanuma lafaa irratti hundeeffama."},{"book":"Fiiliphisiyuus","chapter":"3","verse":"20","text":"Nu garuu biyyi keenya samii irra. Fayyisaa achii dhufu, Gooftaa Yesuus Kiristoos eegganna;"},{"book":"Fiiliphisiyuus","chapter":"3","verse":"21","text":"innis humna waan hunda of jala galfachuu isa dandeessisu sanaan akka dhagni keenya inni dadhabaan dhagna isaa ulfina qabeessa sana fakkaatuuf dhagna keenya ni geeddara."}]}