{"data":[{"book":"یوئیل","chapter":"3","verse":"1","text":"خداوند می‌فرماید: «در آن زمان وقتی رفاه و سعادت را به یهودا و اورشلیم بازگردانم،"},{"book":"یوئیل","chapter":"3","verse":"2","text":"سپاهیان جهان را در درهٔ یهوشافاط3‏:2 «یَهوشافاط» یعنی «خدا قضاوت می‌کند». در آیۀ ۱۲‏ نیز این واژه مجدداً تکرار شده است. جمع خواهم کرد و در آنجا ایشان را به خاطر میراث خود، اسرائیل محاکمه خواهم نمود، چون قوم مرا در میان قومها پراکنده ساخته، سرزمین مرا تقسیم کردند."},{"book":"یوئیل","chapter":"3","verse":"3","text":"آنها بر سر افراد قوم من قمار کردند و پسران را در ازای فاحشه‌ها و دختران را در مقابل شراب فروختند تا مست کنند."},{"book":"یوئیل","chapter":"3","verse":"4","text":"«ای صور و صیدون، و ای شهرهای فلسطین چه می‌خواهید بکنید؟ آیا می‌خواهید از من انتقام بگیرید؟ اگر چنین کنید من بی‌درنگ شما را مجازات خواهم کرد."},{"book":"یوئیل","chapter":"3","verse":"5","text":"طلا و نقره و تمام گنجینه‌های گرانبهای مرا گرفته و آنها را به بتخانه‌های خود برده‌اید."},{"book":"یوئیل","chapter":"3","verse":"6","text":"مردم یهودا و اورشلیم را به یونانیان فروخته‌اید و ایشان را از سرزمینشان آواره کرده‌اید."},{"book":"یوئیل","chapter":"3","verse":"7","text":"«ولی من دوباره آنها را از جاهایی که به آنها فروخته شده‌اند باز می‌گردانم و همهٔ اعمال شما را بر سر خودتان خواهم آورد."},{"book":"یوئیل","chapter":"3","verse":"8","text":"من پسران و دختران شما را به مردم یهودا خواهم فروخت و ایشان هم آنها را به سبائیان که در سرزمینی دوردست ساکنند خواهند فروخت. من که خداوند هستم این را می‌گویم."},{"book":"یوئیل","chapter":"3","verse":"9","text":"«برای جنگ آماده شوید و به همه خبر دهید! بهترین سربازان خود را بسیج کنید و تمام سپاهیان خود را فرا خوانید."},{"book":"یوئیل","chapter":"3","verse":"10","text":"گاوآهنهای خود را ذوب نموده، شمشیر بسازید و از اره‌های خود نیزه تهیه کنید. شخص ضعیف بگوید: ”من قوی هستم!“"},{"book":"یوئیل","chapter":"3","verse":"11","text":"ای همهٔ قومها، بشتابید و از هر طرف جمع شوید.»"},{"book":"یوئیل","chapter":"3","verse":"12","text":"خداوند می‌فرماید: «قومها جمع شوند و به درهٔ یهوشافاط بیایند، چون من در آنجا نشسته، همه را داوری خواهم کرد."},{"book":"یوئیل","chapter":"3","verse":"13","text":"داسها را آماده کنید، زیرا محصول رسیده و آماده است. انگورهای داخل چرخشت را با پا له کنید، چون از شرارت این مردم لبریز شده است.»"},{"book":"یوئیل","chapter":"3","verse":"14","text":"مردم دسته‌دسته در درهٔ یهوشافاط جمع می‌شوند، زیرا در آنجا روز خداوند به‌زودی فرا خواهد رسید."},{"book":"یوئیل","chapter":"3","verse":"15","text":"آفتاب و ماه تاریک می‌شوند و ستاره‌ها دیگر نمی‌درخشند."},{"book":"یوئیل","chapter":"3","verse":"16","text":"خداوند از اورشلیم فریاد برمی‌آورد. آسمان و زمین می‌لرزند؛ اما خداوند همچنان پناهگاه و قلعهٔ قوم خود اسرائیل خواهد بود."},{"book":"یوئیل","chapter":"3","verse":"17","text":"«آنگاه خواهید دانست که من یهوه خدای شما، در کوه مقدّس خود صهیون، ساکنم. اورشلیم برای همیشه از آن من خواهد بود و زمانی می‌رسد که دیگر هیچ سپاه بیگانه‌ای از آن گذر نخواهد کرد."},{"book":"یوئیل","chapter":"3","verse":"18","text":"«از کوهها شراب تازه خواهد چکید و از بلندیها شیر جاری خواهد شد. نهرهای خشک یهودا از آب پر خواهند شد و از خانهٔ خداوند چشمه‌ای خواهد جوشید تا درهٔ شطیم را سیراب سازد."},{"book":"یوئیل","chapter":"3","verse":"19","text":"مصر و ادوم هر دو به سبب ظلمی که به سرزمین یهودا کردند از بین خواهند رفت، زیرا مردم بی‌گناه آنجا را کشتند."},{"book":"یوئیل","chapter":"3","verse":"20","text":"«ولی یهودا و اورشلیم تا به ابد پایدار خواهند ماند."},{"book":"یوئیل","chapter":"3","verse":"21","text":"من انتقام خون قوم خود را خواهم گرفت و از تقصیر کسانی که بر آنها ظلم کردند، نخواهم گذشت. من در اورشلیم با قوم خود ساکن خواهم شد.»"}]}