{"data":[{"book":"Psalmen","chapter":"42","verse":"1","text":"Voor muziekbegeleiding. Een leerdicht; van de zonen van Kore. Zoals een hert smacht naar de stromende wateren. Zo smacht mijn ziel naar U, o God!"},{"book":"Psalmen","chapter":"42","verse":"2","text":"Mijn ziel dorst naar God, naar den levenden God: Wanneer mag ik opgaan, en Gods aanschijn aanschouwen?"},{"book":"Psalmen","chapter":"42","verse":"3","text":"Dag en nacht zijn de tranen mijn brood, Omdat mij almaar gezegd wordt: “Waar blijft toch uw God!”"},{"book":"Psalmen","chapter":"42","verse":"4","text":"Ik denk er met diepe weemoed aan terug, Hoe ik optrok in vorstelijke stoet naar Gods huis, Onder gejuich en gejubel En het gejoel van de schare."},{"book":"Psalmen","chapter":"42","verse":"5","text":"Mijn ziel, wat zijt gij bedroefd, En wat kreunt gij in mij? Vertrouw toch op God: Dan zal ik Hem eens mogen danken Als mijn Helper en God!"},{"book":"Psalmen","chapter":"42","verse":"6","text":"Mijn ziel is bedroefd, daarom denk ik aan U terug, In het land van Jordaan en Hermon en in het lage gebergte."},{"book":"Psalmen","chapter":"42","verse":"7","text":"Afgrond dreunt tegen afgrond door het gebruis van uw stromen. Al uw golven en baren slaan over mij heen."},{"book":"Psalmen","chapter":"42","verse":"8","text":"Overdag blijf ik uitzien naar Jahweh om zijn genade, ‘s Nachts klinkt mijn lied als een gebed tot den levenden God."},{"book":"Psalmen","chapter":"42","verse":"9","text":"Ik zeg tot mijn God en mijn Rots: “Waarom zijt Gij mij vergeten; Waarom ga ik in rouw door de druk van mijn vijand?”"},{"book":"Psalmen","chapter":"42","verse":"10","text":"De hoon van mijn haters schrijnt als een steek in mijn beenderen, Omdat mij almaar gezegd wordt: “Waar blijft toch uw God!”"},{"book":"Psalmen","chapter":"42","verse":"11","text":"Mijn ziel, wat zijt gij bedroefd, En wat kreunt gij in mij? Vertrouw toch op God: Dan zal ik Hem eens mogen danken Als mijn Helper en God!"}]}