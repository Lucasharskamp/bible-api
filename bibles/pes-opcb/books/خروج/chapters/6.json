{"data":[{"book":"خروج","chapter":"6","verse":"1","text":"خداوند به موسی فرمود: «اکنون خواهی دید که با فرعون چه می‌کنم! من او را چنان در فشار می‌گذارم که نه فقط قوم مرا رها کند، بلکه ایشان را به زور از مصر بیرون براند.»"},{"book":"خروج","chapter":"6","verse":"2","text":"خدا همچنین به موسی گفت: «من یهوه هستم."},{"book":"خروج","chapter":"6","verse":"3","text":"من بر ابراهیم، اسحاق و یعقوب با نام خدای قادر مطلق6‏:3 در عبری: «اِل شَدّای». ظاهر شدم، ولی خود را با نام یهوه6‏:3 نگاه کنید به زیرنویس خروج ۳‏:۱۵. به آنان نشناساندم."},{"book":"خروج","chapter":"6","verse":"4","text":"من با آنها عهد بستم که سرزمین کنعان را که در آنجا غریب بودند، به ایشان ببخشم."},{"book":"خروج","chapter":"6","verse":"5","text":"من ناله‌های بنی‌اسرائیل را که در مصر اسیرند، شنیدم و عهد خود را به یاد آوردم."},{"book":"خروج","chapter":"6","verse":"6","text":"پس برو و به بنی‌اسرائیل بگو: ”من یهوه هستم و شما را از ظلم و ستم رهایی خواهم داد. من شما را از بردگی در مصر نجات خواهم بخشید و با بازوی قدرتمند و داوری‌های عظیم شما را خواهم رهانید."},{"book":"خروج","chapter":"6","verse":"7","text":"شما را قوم خود خواهم ساخت و خدای شما خواهم بود. آنگاه خواهید دانست که من یهوه، خدای شما هستم که شما را از دست مصری‌ها نجات دادم."},{"book":"خروج","chapter":"6","verse":"8","text":"من شما را به سرزمینی خواهم برد که وعدهٔ آن را به اجدادتان ابراهیم و اسحاق و یعقوب دادم و آن سرزمین را میراث شما خواهم ساخت. من یهوه هستم.“»"},{"book":"خروج","chapter":"6","verse":"9","text":"موسی آنچه را که خدا فرموده بود به بنی‌اسرائیل بازگفت، ولی ایشان که به سبب سختی کار طاقتشان به سر رسیده بود، به سخنان او اعتنا نکردند."},{"book":"خروج","chapter":"6","verse":"10","text":"آنگاه خداوند به موسی فرمود:"},{"book":"خروج","chapter":"6","verse":"11","text":"«بار دیگر نزد فرعون برو و به او بگو که باید قوم اسرائیل را رها کند تا از این سرزمین بروند.»"},{"book":"خروج","chapter":"6","verse":"12","text":"موسی در جواب خداوند گفت: «وقتی قوم اسرائیل به گفته‌هایم اعتنا نمی‌کنند، چطور انتظار داشته باشم که فرعون به سخنانم گوش دهد؟ من سخنور خوبی نیستم.»"},{"book":"خروج","chapter":"6","verse":"13","text":"خداوند به موسی و هارون امر فرمود که پیش بنی‌اسرائیل و پادشاه مصر بروند و بنی‌اسرائیل را از مصر بیرون آورند."},{"book":"خروج","chapter":"6","verse":"14","text":"اینها سران برخی خاندانهای اسرائیل هستند: رئوبین، پسر ارشد یعقوب چهار پسر داشت به نامهای حنوک، فلو، حصرون و کرمی. از هر یک از این افراد، طایفه‌ای به وجود آمد."},{"book":"خروج","chapter":"6","verse":"15","text":"شمعون شش پسر داشت به نامهای یموئیل، یامین، اوهَد، یاکین، صوحر و شائول. (مادر شائول کنعانی بود.) از هر یک از این افراد نیز طایفه‌ای به وجود آمد."},{"book":"خروج","chapter":"6","verse":"16","text":"لاوی سه پسر داشت که به ترتیب سن عبارت بودند از: جرشون، قهات و مراری. (لاوی صد و سی و هفت سال عمر کرد.)"},{"book":"خروج","chapter":"6","verse":"17","text":"جرشون دو پسر داشت به نامهای لبنی و شمعی. از هر یک از این افراد خاندانی به وجود آمد."},{"book":"خروج","chapter":"6","verse":"18","text":"قهات چهار پسر داشت به نامهای عمرام، یصهار، حبرون و عزی‌ئیل. (قهات صد و سی و سه سال عمر کرد.)"},{"book":"خروج","chapter":"6","verse":"19","text":"مراری دو پسر داشت به نامهای محلی و موشی. همه کسانی که در بالا به ترتیب سن نامشان آورده شد، طایفه‌های لاوی را تشکیل می‌دهند."},{"book":"خروج","chapter":"6","verse":"20","text":"عمرام با عمهٔ خود یوکابد ازدواج کرد و صاحب دو پسر شد به نامهای هارون و موسی. (عمرام صد و سی و هفت سال عمر کرد.)"},{"book":"خروج","chapter":"6","verse":"21","text":"یصهار سه پسر داشت به نامهای قورح، نافج و زکری."},{"book":"خروج","chapter":"6","verse":"22","text":"عزی‌ئیل سه پسر داشت به نامهای میشائیل، ایلصافان و ستری."},{"book":"خروج","chapter":"6","verse":"23","text":"هارون با الیشابع دختر عمیناداب و خواهر نحشون ازدواج کرد. فرزندان هارون عبارت بودند از: ناداب، ابیهو، العازار و ایتامار."},{"book":"خروج","chapter":"6","verse":"24","text":"قورح سه پسر داشت به نامهای اسیر، القانه و ابیاساف. این افراد سران خاندانهای طایفۀ قورح هستند."},{"book":"خروج","chapter":"6","verse":"25","text":"العازار پسر هارون با یکی از دختران فوتی‌ئیل ازدواج کرد و صاحب پسری به نام فینحاس شد."},{"book":"خروج","chapter":"6","verse":"26","text":"هارون و موسی که اسامی آنها در بالا ذکر شد، همان هارون و موسی هستند که خداوند به ایشان فرمود تا تمام بنی‌اسرائیل را از مصر بیرون ببرند"},{"book":"خروج","chapter":"6","verse":"27","text":"و ایشان نزد فرعون رفتند تا از او بخواهند قوم اسرائیل را رها کند."},{"book":"خروج","chapter":"6","verse":"28","text":"وقتی خداوند در سرزمین مصر با موسی سخن گفت،"},{"book":"خروج","chapter":"6","verse":"29","text":"به او فرمود: «من یهوه هستم. پیغام مرا به فرعون، پادشاه مصر، برسان.»"},{"book":"خروج","chapter":"6","verse":"30","text":"اما موسی به خداوند گفت: «من سخنور خوبی نیستم، چگونه انتظار داشته باشم پادشاه مصر به سخنانم گوش دهد؟»"}]}