{"data":[{"book":"2 বংশাবলি","chapter":"3","verse":"1","text":"পরে শলোমন জেরুশালেমে সেই মোরিয়া পর্বতের উপর মন্দির নির্মাণ করতে শুরু করলেন, যেখানে সদাপ্রভু তাঁর বাবা দাউদের কাছে আবির্ভূত হয়েছিলেন। যিবূষীয় অরৌণার3:1 অথবা, অর্ণানের সেই খামারের উপরেই সেটি অবস্থিত ছিল, যে স্থানটি দাউদ জোগাড় করেছিলেন।"},{"book":"2 বংশাবলি","chapter":"3","verse":"2","text":"শলোমনের রাজত্বের চতুর্থ বছরের দ্বিতীয় মাসের দ্বিতীয় দিনে তিনি সেই নির্মাণকাজটি শুরু করলেন।"},{"book":"2 বংশাবলি","chapter":"3","verse":"3","text":"ঈশ্বরের মন্দিরটি তৈরি করতে গিয়ে শলোমন যে ভীত গেঁথেছিলেন, তার মাপ হল সাতাশ মিটার লম্বা ও নয় মিটার চওড়া3:3 অর্থাৎ, ষাট হাত লম্বা ও কুড়ি হাত চওড়া (পুরোনো দিনের হাতের মাপ অনুসারে)।"},{"book":"2 বংশাবলি","chapter":"3","verse":"4","text":"মন্দিরের সামনের দিকের বারান্দাটি ভবনের প্রস্থানুসারে নয় মিটার করে লম্বা ও উঁচু3:4 অর্থাৎ, কুড়ি হাত; 8, 11 ও 13 পদের ক্ষেত্রেও প্রযোজ্য হল।"},{"book":"2 বংশাবলি","chapter":"3","verse":"5","text":"প্রধান বড়ো ঘরটিতে তিনি চিরহরিৎ গাছ থেকে উৎপন্ন কাঠের তক্তা বসিয়েছিলেন এবং খাঁটি সোনা দিয়ে মুড়ে দিলেন ও সেটি খেজুর গাছের ও শিকলের নকশা দিয়ে সাজিয়ে তুলেছিলেন।"},{"book":"2 বংশাবলি","chapter":"3","verse":"6","text":"মন্দিরটি তিনি দামি মণিমুক্তো দিয়েও সাজিয়ে তুলেছিলেন। আর যে সোনা তিনি সেখানে ব্যবহার করলেন, তা হল পর্বয়িম দেশের সোনা।"},{"book":"2 বংশাবলি","chapter":"3","verse":"7","text":"মন্দিরের ছাদের কড়িকাঠ, দরজার চৌকাঠ, দেয়াল ও দরজাগুলি তিনি সোনা দিয়ে মুড়ে দিলেন, এবং দেয়ালের উপরে তিনি করূবের নকশা ফুটিয়ে তুলেছিলেন।"},{"book":"2 বংশাবলি","chapter":"3","verse":"8","text":"তিনি মহাপবিত্র স্থানটিও তৈরি করলেন, এবং মন্দিরের প্রস্থানুসারে সেটির দৈর্ঘ্য হল—নয় মিটার করে লম্বা ও চওড়া। ভিতরের দিকটি তিনি ছয়শো তালন্ত3:8 অর্থাৎ, প্রায় 23 টন, বা প্রায় 21 মেট্রিক টন খাঁটি সোনা দিয়ে মুড়ে দিলেন।"},{"book":"2 বংশাবলি","chapter":"3","verse":"9","text":"সোনার পেরেকগুলির মোট ওজন হল পঞ্চাশ শেকল।3:9 অর্থাৎ, প্রায় 575 গ্রাম উপর দিকের ঘরগুলিও তিনি সোনা দিয়ে মুড়ে দিলেন।"},{"book":"2 বংশাবলি","chapter":"3","verse":"10","text":"মহাপবিত্র স্থানের জন্য তিনি করূবাকৃতি এক জোড়া ভাস্কর্যমূর্তি তৈরি করে সেগুলি সোনা দিয়ে মুড়ে দিলেন।"},{"book":"2 বংশাবলি","chapter":"3","verse":"11","text":"করূব দুটির ডানার মোট দৈর্ঘ্য হল নয় মিটার। প্রথম করূবটির একটি ডানা ছিল 2.3 মিটার3:11 অর্থাৎ, পাঁচ হাত; 15 পদের ক্ষেত্রেও প্রযোজ্য লম্বা এবং সেটি মন্দিরের দেয়াল ছুঁয়েছিল, আবার সেটির অন্য ডানাটিও ছিল 2.3 মিটার লম্বা, ও সেই ডানাটি অন্য একটি করূবের ডানা ছুঁয়েছিল।"},{"book":"2 বংশাবলি","chapter":"3","verse":"12","text":"তেমনি আবার দ্বিতীয় করূবটির একটি ডানা ছিল 2.3 মিটার লম্বা ও সেটি মন্দিরের অন্য দেয়ালটি ছুঁয়েছিল, এবং সেটির অন্য ডানাটিও ছিল 2.3 মিটার লম্বা, ও সেই ডানাটি প্রথম করূবটির ডানা ছুঁয়েছিল।"},{"book":"2 বংশাবলি","chapter":"3","verse":"13","text":"এই করূব দুটির ডানাগুলি নয় মিটার ছড়ানো ছিল। সেগুলি নিজেদের পায়ে ভর দিয়ে দাঁড়িয়েছিল, ও প্রধান বড়ো ঘরটির দিকে মুখ করেই3:13 অথবা, ভিতরের দিকে মুখ করে দাঁড়িয়েছিল।"},{"book":"2 বংশাবলি","chapter":"3","verse":"14","text":"নীল, বেগুনি ও টকটকে লালা সুতো ও মিহি মসিনা দিয়ে তিনি একটি পর্দা তৈরি করলেন এবং সেই পর্দায় করূবের নকশা ফুটিয়ে তুললেন।"},{"book":"2 বংশাবলি","chapter":"3","verse":"15","text":"মন্দিরের সামনের দিকের জন্য তিনি এমন দুটি স্তম্ভ তৈরি করলেন, একসাথে যেগুলির দৈর্ঘ্য হল ষোলো মিটার,3:15 অর্থাৎ, পঁয়ত্রিশ হাত এবং প্রত্যেকটিতে 2.3 মিটার করে উঁচু এক-একটি স্তম্ভশীর্ষ ছিল।"},{"book":"2 বংশাবলি","chapter":"3","verse":"16","text":"তিনি একসাথে গাঁথা শেকল3:16 অথবা, খুব সম্ভবত, ভিতরদিকের পীঠস্থানের জন্য শিকল তৈরি করলেন; হিব্রু ভাষায় এই কথাটির অর্থ খুব একটি স্পষ্ট নয় তৈরি করে সেগুলি স্তম্ভগুলির মাথায় পরিয়ে দিলেন। এছাড়াও তিনি একশোটি ডালিম তৈরি করে, সেগুলি শিকলের সাথে জুড়ে দিলেন।"},{"book":"2 বংশাবলি","chapter":"3","verse":"17","text":"মন্দিরের সামনের দিকে তিনি দুটি স্তম্ভ বসিয়ে দিলেন, একটি দক্ষিণ দিকে এবং অন্য একটি উত্তর দিকে। দক্ষিণ দিকের স্তম্ভটির নাম তিনি দিলেন যাখীন3:17 খুব সম্ভবত যার অর্থ তিনি প্রতিষ্ঠিত করলেন ও উত্তর দিকের স্তম্ভটির নাম দিলেন বোয়স।3:17 খুব সম্ভবত যার অর্থ তাঁতেই শক্তি আছে"}]}