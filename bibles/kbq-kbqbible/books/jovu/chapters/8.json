{"data":[{"book":"Jovu","chapter":"8","verse":"1","text":"Hagi anante Sua kumateti ne' Bildati'a amanage huno Jopuna kenona hunte'ne,"},{"book":"Jovu","chapter":"8","verse":"2","text":"Hago zazate ama nanekea hane. Kagipinti'ma atiramia nanekemo'a, tusi'a zahokna hie."},{"book":"Jovu","chapter":"8","verse":"3","text":"Anumzamo'a fatgo huno refkoma hu avu'ava zana eri arukrahera huno havi avu'ava zana hugahifi? Hihamu'ane Anumzamo'a fatgoma hu'nenia zana, eri arukrahera hugahifi?"},{"book":"Jovu","chapter":"8","verse":"4","text":"Hagi mofavre nagatamimo'zama Anumzamofo avure'ma kumi'ma hazageno'a, ana kumi'zmimofo nona'a ana hazenkefi zamavarenente."},{"book":"Jovu","chapter":"8","verse":"5","text":"Hianagi kagrama Anumzamofontegama nunamuma hunka Hihamu'ane Anumzamo'ma asunku'ma hugantesigu'ma antahinegenka,"},{"book":"Jovu","chapter":"8","verse":"6","text":"kavukva zampina fatgo hunka nemaninka, fatgo zanke'ma hanankeno'a, Anumzamo'a tamage huno tra'aretira otino ete kazeri so'e hanigenka, ko'ma mani'nana kante manigahane."},{"book":"Jovu","chapter":"8","verse":"7","text":"E'ina hanigenka ko'ma ante'nanazana agaterenka rama'a zantami antegahane."},{"book":"Jovu","chapter":"8","verse":"8","text":"Hagi korapa knafima mani'zama e'naza vahetami zmantahigenka negenka, tagehe'zama mani'zama e'naza nomani'zana negenka rempi hunka antahio."},{"book":"Jovu","chapter":"8","verse":"9","text":"Na'ankure tagra meni vahe mani'nonkeno, knatimo'a atupa hu'neankita, mago zana antahita keta osu'none. Ana hu'neankino zagemo'ma rentegeno amema'amo'ma fore huteno ame huno'ma fanenema hiankna huta frigahune."},{"book":"Jovu","chapter":"8","verse":"10","text":"Hianagi ko'ma mani'za e'naza vahe'mo'za rempi hugamigahaze. Zamagra korapa vahetmimofo knare antahintahi eri'nazanki'za ana antahintahia rempi hugamigahaze."},{"book":"Jovu","chapter":"8","verse":"11","text":"Varozamo'a (Papyrus) hapa'ma hu'nesia mopafina knare huno hagegahie. Hagi hapapi uha trazamo'a tima omnenenifina knare huno hagegahio?"},{"book":"Jovu","chapter":"8","verse":"12","text":"Hagi hapapi varozamo'a zahufama amosrema nehenigeno ana mopafima me'nenia timo'ma hagegema hinkeno'a, ame huno hagege hugahianagi mago'a trazamo'za ame hu'za hagegea osugahaze."},{"book":"Jovu","chapter":"8","verse":"13","text":"Anumzamofoma zamage'nama hunemiza vahe'mokizmire'ma, amuha'ma nehaza zamo'a amane zankna hugahie."},{"book":"Jovu","chapter":"8","verse":"14","text":"Hagi hankave'a omne zante'ma, amuha'ma nehaza vahe'mo'za pamponkemofo nofiteti eri anafru hu'za eramiza haviza hugahaze."},{"book":"Jovu","chapter":"8","verse":"15","text":"Nontimo tagu'vazigahie hu'za zamagra azeri akona hugahazanagi, ana zamo'a za'zatera menora ovugahie."},{"book":"Jovu","chapter":"8","verse":"16","text":"Hagi Anumzamofoma amagema nontaza vahe'mo'za zagema ohanatinegeno, timo'ma avite'nea mopafi me'nea tra'zamo'ma hozafima agatama reno vuno eno'ma hiaza zamagra nehaze."},{"book":"Jovu","chapter":"8","verse":"17","text":"Hagi ana trazamofo arafu'namo'a hageno havere ome azeri antrako nehie."},{"book":"Jovu","chapter":"8","verse":"18","text":"Hianagi ana tra'zama eri vatitresageno'a, ana mopamo'a avresra hunenteno nagra kagrira onkage'noane huno hugahie."},{"book":"Jovu","chapter":"8","verse":"19","text":"Hagi havi avu'ava'ma nehaza vahe'mo'za osi'a knafi musena hute'za frisageno, ru vahe'mo'za ana mopafina fore hu'za zamagri nona eri'za manigahaze."},{"book":"Jovu","chapter":"8","verse":"20","text":"Ana nehuno tamage huno Anumzamo'a hazenke'ama omane vahera amefira huomigosie. Hianagi tamagerfa huno kefo avu'ava'ma nehia vahera aza huno azeri hankavea otigahie."},{"book":"Jovu","chapter":"8","verse":"21","text":"Hagi Anumzamo'a kazeri knare hina kagipintira kiza zokago kege nehunka, musenkege hunka manigahane."},{"book":"Jovu","chapter":"8","verse":"22","text":"Ha' vahekamo'zama kavresrama hunegantaza vahera zamazeri zamagaze nehuno, kefo vahera zamazeri haviza hugahie."}]}