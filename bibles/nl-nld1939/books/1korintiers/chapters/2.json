{"data":[{"book":"1 Korintiers","chapter":"2","verse":"1","text":"Toen ik dus tot u kwam, broeders, ben ik niet met macht van woord of wijsheid u de getuigenis Gods komen verkondigen."},{"book":"1 Korintiers","chapter":"2","verse":"2","text":"En ik was besloten, onder u niets te kennen, dan Jesus Christus, en Dien gekruisigd."},{"book":"1 Korintiers","chapter":"2","verse":"3","text":"Ik trad bij u op in zwakheid, vrees, en grote siddering;"},{"book":"1 Korintiers","chapter":"2","verse":"4","text":"mijn spreken en preken steunden niet op overtuigende woorden van wijsheid, maar op de overtuiging des Geestes en der kracht,"},{"book":"1 Korintiers","chapter":"2","verse":"5","text":"opdat uw geloof niet zou rusten op wijsheid van mensen, maar op Gods kracht."},{"book":"1 Korintiers","chapter":"2","verse":"6","text":"Toch preken we wijsheid onder de volmaakten; maar geen wijsheid dezer wereld, noch der machten dezer wereld, die vernietigd zullen worden."},{"book":"1 Korintiers","chapter":"2","verse":"7","text":"Ja, we verkondigen een Wijsheid Gods, een geheimnisvolle, een verborgene, welke God vóór de tijden heeft voorbestemd tot onze glorie,"},{"book":"1 Korintiers","chapter":"2","verse":"8","text":"die geen der machten dezer wereld heeft gekend, —want zo ze haar gekend hadden, zouden ze den Heer der glorie niet hebben gekruisigd,"},{"book":"1 Korintiers","chapter":"2","verse":"9","text":"maar een, waarvan geschreven staat: “Wat het oog niet heeft gezien, Noch het oor heeft gehoord, Noch in het hart van een mens is opgekomen, Wat God heeft bereid voor hen, die Hem liefhebben.”"},{"book":"1 Korintiers","chapter":"2","verse":"10","text":"Immers, òns heeft God ze geopenbaard door den Geest. Want de Geest doorgrondt alles, zelfs de verborgenheden Gods."},{"book":"1 Korintiers","chapter":"2","verse":"11","text":"Wie der mensen toch kent de verborgenheden van den mens, behalve de geest van den mens, die in hem is? Zo ook kent niemand die van God, tenzij de Geest van God."},{"book":"1 Korintiers","chapter":"2","verse":"12","text":"Welnu, we hebben niet de geest der wereld ontvangen, maar den Geest, die uit God is, opdat we zouden kennen wat ons door God is geschonken."},{"book":"1 Korintiers","chapter":"2","verse":"13","text":"En dat spreken we ook uit, niet met woorden door menselijke wijsheid aangeleerd, maar door den Geest onderwezen; het geestelijke met het geestelijke verenigend."},{"book":"1 Korintiers","chapter":"2","verse":"14","text":"Maar de verstands-mens aanvaardt niet wat van Gods Geest komt, want het is hem een dwaasheid; en hij kàn het zelfs niet kennen, omdat het op geestelijke wijze moet beoordeeld worden."},{"book":"1 Korintiers","chapter":"2","verse":"15","text":"De geestelijke mens daarentegen beoordeelt alles, zonder zelf door iemand beoordeeld te worden."},{"book":"1 Korintiers","chapter":"2","verse":"16","text":"“Wie toch kent het inzicht des Heren, dat hij Hem zou onderrichten?” Welnu, wij hebben het inzicht van Christus."}]}