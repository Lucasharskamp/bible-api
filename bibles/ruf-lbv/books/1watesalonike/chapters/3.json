{"data":[{"book":"1 Watesalonike","chapter":"3","verse":"1","text":"Kuya ng'atudahile bae kughendelela kududumila. Apfo tulamla kukala tuliyeka akula Asene,"},{"book":"1 Watesalonike","chapter":"3","verse":"2","text":"na kumtuma ndughu yetu Timoteo kuna mwemwe, iyatusang'ana naye mne ng'onde ye Imulungu ye ukuwapetela iwanu Imbuli Inoghile ya Kiristu. Tsatumtuma ili yawaghele ngupfu na yamghumeni ghumoyo mne inoghola yenu,"},{"book":"1 Watesalonike","chapter":"3","verse":"3","text":"ili inoghola ye imunu wowose mna mwemwe ileke kufinala kwaajili ye maghayo agho. Mwemwe mwomanya ka twobamighwa kudununzika."},{"book":"1 Watesalonike","chapter":"3","verse":"4","text":"Kwaapfila hatung'ali hamwe namwe, tsatuwalongela ka tutsodununzika, na ka pfammanyile apfo pfipfo pfailawile."},{"book":"1 Watesalonike","chapter":"3","verse":"5","text":"Apfo tsanimtuma Timoteo kuna mwemwe. Sidahiile bae kubeta keli, nimtuma ili nimanye mbuli tse inoghola yenu. Tsanipfuka ileke kuwa Yehile kamghetsani na isang'ano yatutendile mghati mwenu yagha hela!"},{"book":"1 Watesalonike","chapter":"3","verse":"6","text":"Sambi Timoteo koya, naye katulongela mbuli itsinoghile tse inoghola na unoghelo wenu. Katulongela ka mwotukumbuka ghamatsuwa ghose, na mwobama kutwona ka twetwe pfatubama kuwoneni."},{"book":"1 Watesalonike","chapter":"3","verse":"7","text":"Apfo mbuli tse inoghola yenu tsitughela ghumoyo mne ukudununzika na mne maghayo ghetu ghose,"},{"book":"1 Watesalonike","chapter":"3","verse":"8","text":"kwapfila sambi twokala ghendo, ka mwemwe mwakwima mna ukukala kwa ukwilunga ne Imtwatsa."},{"book":"1 Watesalonike","chapter":"3","verse":"9","text":"Lelo twodaha kulonga mighede kwe Imulungu wetu kwaajili ya mwemwe. Twomlongela mighede kwa indeng'elo yatwinayo hambele hake kwaajili ya mwemwe."},{"book":"1 Watesalonike","chapter":"3","verse":"10","text":"Twoghendelela kumlomba Imulungu chilo ne misi kwa ghumoyo ghose tudahe kuwoneni ili tuweng'e chochose ichihunguke mne ukutoghola kwenu."},{"book":"1 Watesalonike","chapter":"3","verse":"11","text":"Twomlomba Imulungu, aba wetu, na Imtwatsa Yesu, yatutende tudahe ukutsa kuna mwemwe."},{"book":"1 Watesalonike","chapter":"3","verse":"12","text":"Imtwatsa yawatende mwongetseke ukwinoghela na kuwanoghela iwanu wose, ka twetwe pfatuwanoghelani mwemwe."},{"book":"1 Watesalonike","chapter":"3","verse":"13","text":"Apfo katsoing'a ingupfu imimoyo yenu, namwe mtsakuwa mwahela matotso na wahenzeluka hambele he Imulungu na Aba wetu, baho Imtwatsa wetu Yesu hayatsokutsa hamwe na iwanu wake wose."}]}