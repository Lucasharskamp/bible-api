{"data":[{"book":"Luk","chapter":"21","verse":"1","text":"Iesus kogha garima, dagɨaba itir gumazamiziba uan dagɨaba isa Godɨn Dɨpenimɨn dagɨaba arɨzir danganim garɨsi."},{"book":"Luk","chapter":"21","verse":"2","text":"Ezɨ a garima biziba puvatɨzir amuir odiarir mam uaghan uan dagɨar muziarimning atɨ."},{"book":"Luk","chapter":"21","verse":"3","text":"21:3 2 Korin 8:12Ezɨ Iesus kamaghɨn mɨgei, “Kɨ guizbangɨra ia mɨgei, biziba puvatɨzir amuir odiarir kam dagɨar muziarir pumuning dagɨaba arɨzir danganim gatɨ, ezɨ an dagɨar pumuning gumazamizir igharaziba arɨghizir dagɨabagh afira."},{"book":"Luk","chapter":"21","verse":"4","text":"Me uan dagɨar avɨribar amodoghɨn dagɨar muziariba anɨngi. Ezɨ a uan dabirabir onganarazimɨn mɨrara dagɨar muziarir abuananamning atɨ.”"},{"book":"Luk","chapter":"21","verse":"5","text":"Ezɨ an suren gumazir maba Godɨn Dɨpenimɨn garava kamaghɨn mɨgei, “Me dagɨar bar aghuibar an ingarighava, Afeziar Ekiam danɨngamin bizir aghuir maba an kuruke.”"},{"book":"Luk","chapter":"21","verse":"6","text":"21:6 Matyu 24:2; Mak 13:2; Luk 19:44Ezɨ Iesus kamaghɨn me mɨgei, “Ia datɨrɨghɨn garir bizir kabanagh, dughiam izɨtɨma dagɨar kaba, gumaziba bar da pueghtɨ da bar moghɨra dagh iregham. Eghtɨ tam tam gisɨn ikeghan kogham.”"},{"book":"Luk","chapter":"21","verse":"7","text":"Ezɨ me an azara, “Tisa, bizir kaba manadɨzoghɨn otivam? Arazir manam faragh otoghtɨ, e fogh suam, dughiar kam roghɨra ize?”"},{"book":"Luk","chapter":"21","verse":"8","text":"21:8 Matyu 24:4-5; Mak 13:5-6; Efesus 5:6; 2 Tesalonika 2:3Ezɨ Iesus kamaghɨn mɨgɨa ghaze, “Ia uari bagh deraghvɨra gan, ia men ifavariba baraghan markɨ. Gumazir avɨriba nan ziamɨn izɨ suam, ‘Kar kɨrara!’ Eghtɨ tarazi suam, ‘Dughiam roghɨra ize!’ Eghtɨ ia men gɨn mangan markɨ."},{"book":"Luk","chapter":"21","verse":"9","text":"Egh ia inogoviba ko adoghodozir mɨdorozir akaba baraghɨva, atiatingan markɨ. Bizir kabanagh faragh otivigham, eghtɨ nguazir kam gɨvamin dughiam datɨrɨghɨra otoghan kogham.”"},{"book":"Luk","chapter":"21","verse":"10","text":"Egha a kamaghɨn me mɨgei, “Kantrin mamɨn itir darazi dɨkavigh kantrin igharazimɨn itir darazi ko mɨsogham. Eghtɨ atrivir mamɨn adarazi dɨkavigh atrivir igharazimɨn adarazi ko mɨsogham."},{"book":"Luk","chapter":"21","verse":"11","text":"Eghtɨ danganir maba mɨkɨmkɨzir gavgaviba, ko dagheba otevir dughiaba koma arɨmariar gavgaviba otivtɨ, atiatingamin biziba ko overiamɨn pɨn arazarazir ekiaba otivam."},{"book":"Luk","chapter":"21","verse":"12","text":"“Bizir kaba gɨn otivam, me faragh ian suiraghɨva arazir kurabar ia damuam. Me ia kotiam darɨghsɨ ia inighɨva God ko mɨgeir dɨpeniba koma kalabuziabar aven mangam. Eghtɨ ia nan gɨn zuir gumazamiziba me bizir kam bangɨn ia inighɨva atriviba ko gavmanɨn gumazir ekiabar damazimɨn mangam."},{"book":"Luk","chapter":"21","verse":"13","text":"Eghtɨ kar dughiar aghuir ia nan akam me mɨkɨnamim."},{"book":"Luk","chapter":"21","verse":"14","text":"21:14 Matyu 10:19; Mak 13:1121:14-15 Luk 12:11-12Eghtɨ ia deraghvɨra nɨghnɨgh. Ia faragh me mɨkɨmsɨ akabagh nɨghnɨghan markɨ."},{"book":"Luk","chapter":"21","verse":"15","text":"21:15 Aposel 6:10Eghtɨ kɨ nɨghnɨzir aghuiba ko mɨgɨrɨgɨar aghuiba ia danɨngtɨma, ia mɨgɨrɨgɨar aghuibara damutɨ, ian apanitam ian akaba batoghɨva ia adoghan kogham."},{"book":"Luk","chapter":"21","verse":"16","text":"“Eghtɨ ian ameboghfeziaba, ko aveghbuaba, ko anababa, ko namakaba, merara ia inighɨva gumazir kurabar dafaribar atɨghtɨ, me ian taraziv soghtɨ ia arɨmɨghiregham."},{"book":"Luk","chapter":"21","verse":"17","text":"21:17 Matyu 10:22Eghtɨ gumazamiziba bar nan ziam bangɨn ian aghuagham."},{"book":"Luk","chapter":"21","verse":"18","text":"21:18 Matyu 10:30; Luk 12:7Egh me bar tong arazitam ia damuan kogham. Kamaghɨn ian dapanarɨzitam asighiran kogham."},{"book":"Luk","chapter":"21","verse":"19","text":"21:19 Matyu 10:22; 24:13; Hibru 10:36Ia tugh gavgavighvɨra ikɨva, dabirabir bar aghuim iniam.”"},{"book":"Luk","chapter":"21","verse":"20","text":"Iesus ua kamaghɨn mɨgei, “Nɨ Jerusalemɨn nguibamɨn gantɨ mɨdorozir gumaziba izɨ a kontɨma, nɨ fogh suam, a gasɨghasɨghamin dughiam roghɨra ize."},{"book":"Luk","chapter":"21","verse":"21","text":"Egh gumazir Judian itiba arɨ mɨghsɨabar mangɨtɨ, Jerusalemɨn nguibamɨn itiba azenan mangɨtɨma, Jerusalemɨn azenan itir gumazamiziba uam an aven mangan markiam."},{"book":"Luk","chapter":"21","verse":"22","text":"21:22 Godɨn Araziba 32:35; Jeremaia 5:29; 46:10; Daniel 9:26-27; Hosea 9:7Kar osɨmtɨzibar dughiam, God da isɨ Israelia danɨngɨva, men arazir kuraba ikarvagham. A fomɨra osirizɨ moghɨn otogham."},{"book":"Luk","chapter":"21","verse":"23","text":"21:23 Matyu 24:19; Mak 13:17; 1 Korin 7:26Naviba adair amiziba ko boriba oteba apir amebaba, mevzika; dughiar izamin kaba bar men ikuvigham! Eghtɨ God gumazir kabar atartɨma, osɨmtɨzir ekiam nguazir kam bativam."},{"book":"Luk","chapter":"21","verse":"24","text":"21:24 Esra 9:7; Onger Akaba 79:1; Aisaia 63:18; Akar Mogomem 11:2Eghtɨ mɨdorozir gumaziba mɨsozir sababar tarazigh inivtɨ me arɨghirɨtɨ, me tarazi suighɨva, me amangɨtɨma me nguibar Israelɨn azenan itibar mangam. Eghtɨ Kantrin Igharazibar Gumazamiziba bar pazɨva Jerusalem damu mangɨ dughiar me Jerusalemɨn ganamin dughiam gɨvagham.”"},{"book":"Luk","chapter":"21","verse":"25","text":"Egha Iesus ua kamaghɨn mɨgei, “Eghtɨ arazaraziba aruem ko iakɨnim ko mɨkoveziba bativam. Eghtɨ ongarim dɨpɨr tɨngaghɨvɨra ikɨtɨma, nguazimɨn gumazamiziba bar atiatigh okam nɨghnɨgham."},{"book":"Luk","chapter":"21","verse":"26","text":"Eghtɨ overiamɨn biziba bar nɨgham, kamaghɨn amizɨ gumazamiziba atiatingɨva damaziba men isirtɨma, me daighirɨva otivamin biziba bagh mɨzuamɨva nɨghnɨgham."},{"book":"Luk","chapter":"21","verse":"27","text":"21:27 Daniel 7:13; Matyu 24:30; 26:64; Akar Mogomem 1:7; 14:14Egh me dughiar kamɨn Gumazamizibar Otarimɨn gantɨ, a ghuariamɨn tongɨn gavgavir ekiam ko angazangarir ekiam sara izam."},{"book":"Luk","chapter":"21","verse":"28","text":"21:28 Rom 8:19; 8:23; 13:11Eghtɨ bizir kabanagh otivighɨrɨtɨma ia dɨkavigh, uan dapaniba fegh gan! God ua ia iniamin dughiam roghɨra ize!”"},{"book":"Luk","chapter":"21","verse":"29","text":"Egha Iesus kamaghɨn akar isɨn zuimɨn me mɨgei, “Ia temer fighɨn ganɨva temer maba sara gan."},{"book":"Luk","chapter":"21","verse":"30","text":"Temebar dafariba asighɨrɨtɨ ia fogh suam, aruem ganamin dughiam roghɨra ize."},{"book":"Luk","chapter":"21","verse":"31","text":"Kamaghɨra, ia bizir kabar gan fogh suam, God Bizibagh Ativamin Dughiam roghɨra ize."},{"book":"Luk","chapter":"21","verse":"32","text":"“Kɨ guizbangɨra ia mɨgei, dughiar kamɨn itir gumazamizir kaba ikɨvɨra ikɨtɨ bizir kaba bar otivam."},{"book":"Luk","chapter":"21","verse":"33","text":"21:33 Onger Akaba 102:26-27; Aisaia 40:8; Luk 16:17; 1 Pita 1:25Overiam ko nguazim gɨvagham, eghtɨ nan mɨgɨrɨgɨaba gɨvaghan kogham.”"},{"book":"Luk","chapter":"21","verse":"34","text":"Egha Iesus ua kamaghɨn mɨgei, “Ia uari bagh ganigh! Isaba ko, dɨpar onganiba ko nguazir kamɨn biziba, ia puv dagh nɨghnɨghtɨ, da ia dɨkabɨntɨ, dughiar otivamin kam puram otoghɨva, asɨzibar suizir azuazimɨn mɨn ian suigham."},{"book":"Luk","chapter":"21","verse":"35","text":"21:35 1 Tesalonika 5:2; 2 Pita 3:10; Akar Mogomem 3:3; 16:15Dughiar kam, nguibaba ko nguazir kamɨn gumazamiziba bar me bativam."},{"book":"Luk","chapter":"21","verse":"36","text":"21:36 Matyu 24:42; Mak 13:33; Luk 18:1; Efesus 6:13; Akar Mogomem 6:17Ia zurara uari bagh gan Afeziam ko mɨkɨmvɨra ikɨtɨ, a gavgavim ia danɨngtɨma ia bizir otivamin kabagh itavɨragham. Egh ia Gumazamizibar Otarimɨn damazimɨn tuivam.”"},{"book":"Luk","chapter":"21","verse":"37","text":"Dughiabar zurara, Iesus Godɨn Dɨpenimɨn aven men sure gamuava, guaratɨzibar Olivɨn Mɨghsɨamɨn ghuava dɨmagaribar an iti."},{"book":"Luk","chapter":"21","verse":"38","text":"Ezɨ gumazamiziba bar Iesus baraghasa, mɨzarazibar Godɨn Dɨpenimɨn arui."}]}