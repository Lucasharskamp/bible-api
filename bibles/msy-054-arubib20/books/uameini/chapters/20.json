{"data":[{"book":"Ua Me Ini","chapter":"20","verse":"1","text":"Ezɨ God kamaghɨn mɨgei:"},{"book":"Ua Me Ini","chapter":"20","verse":"2","text":"Kɨ uabɨ, kɨ Ikiavɨra Itir God, ian God. Kɨrara Isipɨn kantrin ia inigha ian akua azenan ize. Kar danganir ia ingangarir gumazamizir kɨnibar ikezim."},{"book":"Ua Me Ini","chapter":"20","verse":"3","text":"Ia bar narara gɨn mangɨ nan ziamra fam. Egh ia asetamɨn gɨn mangan bar markɨ."},{"book":"Ua Me Ini","chapter":"20","verse":"4","text":"Ia uari bagh marvir guatam an ingaran markɨ. Ia overiamɨn itir bizitam, ko nguazimɨn itir bizitam ko dɨpamɨn aven itir biziba, ia bizir kabar gan, dar mɨn marvir guatamɨn ingaran markɨ."},{"book":"Ua Me Ini","chapter":"20","verse":"5","text":"20:5-6 Ua Me Ini 34:6-7; Dɨboboniba 14:18; Godɨn Araziba 7:9-10Ia asetam ko marvir guatamɨn itevibar pɨrɨva an ziam fan markɨ. Guizbangɨra, kɨ Ikiavɨra Itir God, kɨ ian God. Egh godɨn ifavaritamɨn amamangatɨghtɨ, a nan danganim inian kogham. Bar puvatɨ. Gumazamizir nan aghuaziba, me osɨmtɨzim iti, ezɨ kɨ ivezir kuram me ko men ikɨzim danɨng mangɨvɨra ikɨtɨ, men ikɨzimɨn igiar boriba ko azɨziba otogham."},{"book":"Ua Me Ini","chapter":"20","verse":"6","text":"Ezɨ gumazamizir bar na gifongeziba, me nan Akar Gavgavibar gɨn zui. Kɨ bar ian ovavir boriba men apangkuvigh kamaghɨra ikɨ mangɨ, men 1,000ɨn ovavir borir gɨn izamibar otogham."},{"book":"Ua Me Ini","chapter":"20","verse":"7","text":"Nan ziam, Ikiavɨra Itir God, ian God, ia puram a dɨponan markɨ. Guizbangɨra, gumazamizir pura nan ziam dɨboriba, Ikiavɨra Itir God kamaghɨn me mɨkɨman kogham, pura bizim, me osɨmtɨziba pu. Bar puvatɨ, a ivezir kuram me danɨngam."},{"book":"Ua Me Ini","chapter":"20","verse":"8","text":"Ia Sabatɨn dughiam deragh a gɨnɨghnɨgh mɨkɨm suam, a dughiar kɨ ua bagha inabazimra ikiam."},{"book":"Ua Me Ini","chapter":"20","verse":"9","text":"20:9-10 Ua Me Ini 23:12; 31:15; 34:21; 35:2; Ofa Gami 23:3Ia wighɨn vamɨra, 6plan aruebar aven ingangariba bar dar amuam."},{"book":"Ua Me Ini","chapter":"20","verse":"10","text":"Ezɨ namba 7ɨn dughiam, kar Ikiavɨra Itir God, ian Godɨn dughiamra. Kar dughiar ia avughsamim. Egh Sabatɨn dughiam, ia bar ingangaribar amuan markɨ. Ia uan otariba, guiviba, ingangarir gumaziba, ingangarir amiziba, asɨziba, ko ikɨzir igharazibar gumazamizir iza ian nguibamɨn itiba, ia bar ingangaribar amuan kogham."},{"book":"Ua Me Ini","chapter":"20","verse":"11","text":"20:11 Jenesis 2:1-3; Ua Me Ini 31:17Guizbangɨra, Ikiavɨra Itir God 6plan aruebar nguazim ko overiam, ongarimɨn ko dar itir biziba bar adar ingari. Egha namba 7ɨn aruem an avughse. Kamaghɨn amizɨ, Ikiavɨra Itir God, Sabatɨn dughiam deraghavɨra a gɨnɨghnɨgha an anogorogha a gamizɨma, an a baghvɨra ikiamin dughiamɨn oto. Kar Godɨn dughiamra."},{"book":"Ua Me Ini","chapter":"20","verse":"12","text":"Egh ia vaghvagh uan afeziam ko amebamɨn apengan ikɨ, men akabar gɨn mangɨ. Ia kamaghɨn damighɨva, ia dughiar ruarimɨn nguazir kamɨn ikiam, kar nguazir Ikiavɨra Itir God, ian God a isa ia ganɨdim."},{"book":"Ua Me Ini","chapter":"20","verse":"13","text":"Egh ia gumazamizir igharazibav soghtɨ me arɨmɨghiran markɨ."},{"book":"Ua Me Ini","chapter":"20","verse":"14","text":"Egh ia poroghamiba uari bakɨa uari ko akuir arazim damuan markɨ."},{"book":"Ua Me Ini","chapter":"20","verse":"15","text":"Egh ia biziba okɨman markɨ."},{"book":"Ua Me Ini","chapter":"20","verse":"16","text":"Egh ia ifavarir akabav kɨmɨva gumazamizir igharazitamɨn ziam gasɨghasɨghan markɨ."},{"book":"Ua Me Ini","chapter":"20","verse":"17","text":"Egh ia gumazir igharazitamɨn dɨpenim bagh navim dɨkavan markɨ. Egh an amuim bagh navim dɨkavan markɨ. Egh an ingangarir gumazim, ingangarir amizim, bulmakau, donki, ko an bizir igharaziba bar, da bagh navim dɨkavan markɨ."},{"book":"Ua Me Ini","chapter":"20","verse":"18","text":"Ezɨ gumazamiziba gara orazima, ararim pamtem dagarvazima, sɨgham araima, onɨmarim taghtazima, mɨgharir ekiam mɨghsɨam avara. Ezɨ me bar atiatigha puvɨra nɨsi. Kamaghɨn amizɨ, me sɨvagha ghua mɨghsɨamɨn saghon tuifi."},{"book":"Ua Me Ini","chapter":"20","verse":"19","text":"Egha me kamaghɨn Moses mɨgei, “Nɨ uabɨ e mɨkɨmtɨ e nɨ baragham. God e mɨkɨmtɨ, e arɨmɨghiregham.”"},{"book":"Ua Me Ini","chapter":"20","verse":"20","text":"Ezɨ Moses me mɨgei, “Ia atiatingan markɨ. God kamaghsua ifonge, ia bar an atiatigh an apengan ikɨ, egh arazir kurabar amuan kogham. Kamaghɨn a iza ian navir averiabagh foghasa, da guizbangɨra a baghavɨra iti, o puvatɨ.”"},{"book":"Ua Me Ini","chapter":"20","verse":"21","text":"Egha gumazamiziba saghon tuivighavɨra itima, Moses uabɨra ghua God aven itir ghuariar pɨzimɨn boroghɨn zui."},{"book":"Ua Me Ini","chapter":"20","verse":"22","text":"Ezɨ Ikiavɨra Itir God kamaghɨn Moses mɨgei, “Nɨ kamaghɨn Israelia akar kabar me mɨkɨm suam, ‘Ia uari ganigha kamaghɨn fo, kɨ Uan Nguibamɨn ikia, ia ko mɨkeme."},{"book":"Ua Me Ini","chapter":"20","verse":"23","text":"Ia orakigh. Ia gol ko silvan asebar marvir guabar ingar, dar ziaba fan markɨ. Kɨ uabɨra, ia bar nan ziamra fam."},{"book":"Ua Me Ini","chapter":"20","verse":"24","text":"Ia nguazitaba inigh na bagh ofa gamir dakozimɨn ingar. Egh ofa gamir dakozir kamnang gisɨn, ia sipsipba ko bulmakauba ofan mɨn da isɨ na danɨngigh, ofan taba, kar ia da tueghtɨ da bar isi mɨghɨrighamin ofaba. Eghtɨ taba, kar ia gumazamiziba na ko navir vamɨran ikiasava amir ofaba. Egh ia danganir kɨ inabazibar kamaghɨn nan ziam fɨtɨ, kɨ izɨ deragh ia damuam."},{"book":"Ua Me Ini","chapter":"20","verse":"25","text":"20:25 Godɨn Araziba 27:5-7; Josua 8:31Ia ofa gamir dagɨar dakozimɨn ingar, egh dagɨar gumaziba dɨghoreziba inian markɨ. Guizbangɨra, ia ofa gamir dakozimɨn ingarsɨ, dagɨar tuizimɨn dagɨar ekiatam amɨneghtɨ, arazir kamɨn dagɨar kam nan damazimɨn zueghan koghtɨ, nan ingangarim bar deraghan kogham."},{"book":"Ua Me Ini","chapter":"20","verse":"26","text":"Ia ofa gamir dakozimɨn ingarightɨ a pɨn ikɨtɨ, ia adɨrɨziamɨn ingarigh mavanang, egh arazir kamɨn ofa damuan markɨ. Bar markɨ. Ia kamaghɨn damigh, adɨrɨziamɨn mavanangtɨ, me ti ian mɨkarzir mogomebar ganigham. Arazir kam derazir puvatɨ.’ ”"}]}