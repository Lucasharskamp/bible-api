{"data":[{"book":"Ŵaloma","chapter":"3","verse":"1","text":"Ana Myahudi akwete chichi cha kwapunda ŵandu ŵane? Pane kuumbala kukumpokasya ichichi?"},{"book":"Ŵaloma","chapter":"3","verse":"2","text":"Elo, kwana upoche wekulungwa mose mose. Kundanda, Akunnungu ŵapele Ŵayahudi Liloŵe lyao kuti alikamule."},{"book":"Ŵaloma","chapter":"3","verse":"3","text":"Nambo chiiŵe uli iŵaga ŵampepe mwa ŵelewo nganakulupilila? Ana ungakulupilila wao chiuchityose chikulupichiko cha Akunnungu?"},{"book":"Ŵaloma","chapter":"3","verse":"4","text":"Ngaŵa! Akunnungu aŵe jwausyene namuno kila mundu aŵele jwaunami. Mpela Malembelo ga Akunnungu yagakuti pakusala,"},{"book":"Ŵaloma","chapter":"3","verse":"5","text":"Nambo iŵaga chigongomalo chetu chikulosya kuti Akunnungu akupanganya yambone, ana tujileje uli? Uli, tutujile Akunnungu ali ŵa chigongomalo pakutujamuka? Pelepa nguŵecheta ni ng'anisyo sya chiundu."},{"book":"Ŵaloma","chapter":"3","verse":"6","text":"Ngaŵa! Ikaliji yeleyo, Akunnungu akakombwele chinauli kwalamula ŵandu ŵa pachilambo?"},{"book":"Ŵaloma","chapter":"3","verse":"7","text":"Nambo, iŵaga unami wangu chiukamusye kuulosya kwannope usyene wa Akunnungu ni konjechesya ukulu wakwe, ana kwa chichi noneji ngulamulikwa kuti jwa sambi?"},{"book":"Ŵaloma","chapter":"3","verse":"8","text":"Iŵaga yeleyo, tusaleje, “Tutende yangalumbana kuti iiche yambone?” Kusyene kwana ŵandu ŵane ŵaakundukana une achitiji mechete yeleyo. Ŵandu ŵa chachilamulikwa yaikuti kuŵajilwa."},{"book":"Ŵaloma","chapter":"3","verse":"9","text":"Sambano tujileje uli? Tujileje uweji Ŵayahudi twapundile ŵandu ŵane? Ngaŵa! Pakuŵa masile kulosya kuti Ŵayahudi ni ŵandu ŵangaŵa Ŵayahudi wose akulongoswa ni sambi."},{"book":"Ŵaloma","chapter":"3","verse":"10","text":"Mpela Malembelo ga Akunnungu yagakuti pakusala,"},{"book":"Ŵaloma","chapter":"3","verse":"11","text":"ngapagwa namuno jumo jwali ni umanyilisi,"},{"book":"Ŵaloma","chapter":"3","verse":"12","text":"Wose ŵalesile Akunnungu,"},{"book":"Ŵaloma","chapter":"3","verse":"13","text":"Maloŵe gao gakununga nti lilembe lyangasiŵilwa"},{"book":"Ŵaloma","chapter":"3","verse":"14","text":"Kang'wa syao sigumbele malweso ni maloŵe gakuŵaŵa."},{"book":"Ŵaloma","chapter":"3","verse":"15","text":"Ali ŵandu ŵakuutuchila kukwaulaga ŵandu,"},{"book":"Ŵaloma","chapter":"3","verse":"16","text":"mwakupita mose akwikanago masauko ni malagasyo."},{"book":"Ŵaloma","chapter":"3","verse":"17","text":"Ngakukumanyilila kutama kwa chitendewele,"},{"book":"Ŵaloma","chapter":"3","verse":"18","text":"Ngakwajogopa Akunnungu namose kanandi.”"},{"book":"Ŵaloma","chapter":"3","verse":"19","text":"Nipele tukumanyilila kuti maloŵe gose gagakuŵechetekwa ni Malajisyo ga che Musa gakwagamba ŵelewo ŵaali paasi pa Malajisyo go kuti kila mundu akakombola kulichenjela, ni ŵandu wose ŵa pachilambo alamulikwe ni Akunnungu."},{"book":"Ŵaloma","chapter":"3","verse":"20","text":"Kwayele ngapagwa mundu juchaŵalanjikwe kuŵa jwambone paujo pa Akunnungu kwa kwitichisya Malajisyo, pakuŵa Malajisyo go gakunkamuchisya mundu kumanyilila kuti atesile sambi."},{"book":"Ŵaloma","chapter":"3","verse":"21","text":"Nambo sambano, litala lya Akunnungu lya kwaŵalanjila ŵandu kuti ali ŵambone paujo pao liwoneche pangagakulupilila malajisyo. Malajisyo gagalembekwe ni che Musa ni ŵakulondola ŵa Akunnungu gakusala umboni nkati chindu chi."},{"book":"Ŵaloma","chapter":"3","verse":"22","text":"Akunnungu akwaŵalanjila ŵandu ali ŵambone paujo pao kwa litala lya kwakulupilila Che Yesu Kilisito. Akunnungu akutenda yeleyo kwa ŵanawose ŵakunkulupilila Kilisito, pakuŵa nganikupagwa kulekangana pasikati ja Ŵayahudi ni ŵandu ŵangaŵa Ŵayahudi."},{"book":"Ŵaloma","chapter":"3","verse":"23","text":"Pakuŵa ŵandu wose atesile sambi ni atalichile ni ukulu wa Akunnungu."},{"book":"Ŵaloma","chapter":"3","verse":"24","text":"Nambo kwa ntuuka wa bule wa Akunnungu, ŵandu wose akuŵalanjikwa ŵambone paujo pa Akunnungu kwa litala li Che Yesu Kilisito jwakwawombola."},{"book":"Ŵaloma","chapter":"3","verse":"25","text":"Akunnungu ŵantyosisye Che Yesu aŵe mbopesi, kuti kwa miasi jakwe akombole kwalechelesya ŵandu sambi syao kwa kunkulupilila Che Yesu. Akunnungu ŵatesile yeleyo kuti alosye umbone wao. Akanaŵe Kilisito kuwa Akunnungu ŵagambaga kwalola pe pangaalamula kwa ligongo lya sambi syao,"},{"book":"Ŵaloma","chapter":"3","verse":"26","text":"nambo sambano ŵatyosisye Che Yesu alosye kuti ali ŵambone. Kwa kutenda yele Akunnungu asyene akulosya kuti ali ŵambone ni akukombola kuntenda mundu jwalijose jwakunkulupilila Che Yesu aŵalanjikwe jwambone paujo pao."},{"book":"Ŵaloma","chapter":"3","verse":"27","text":"Sambano chitulifunile chichi? Ngapagwa! Kwachichi! Pakuŵa akugajitichisya malajisyo? Ngwamba! Nambo kwa litala lya kwakulupilila Che Yesu."},{"book":"Ŵaloma","chapter":"3","verse":"28","text":"Kwayele tukulola kuti mundu akuŵalanjikwa kuŵa jwambone paujo pa Akunnungu kwa litala lya chikulupi ni ngaŵa kwa litala lya kugajitichisya Malajisyo."},{"book":"Ŵaloma","chapter":"3","verse":"29","text":"Ana Akunnungu ali Akunnungu ŵa Ŵayahudi pe? Ana nganaŵa Akunnungu jwa ŵandu ŵangaŵa Ŵayahudi nombe nawo? Elo, ali Akunnungu jwa ŵandu ŵangaŵa Ŵayahudi nombe nawo."},{"book":"Ŵaloma","chapter":"3","verse":"30","text":"Akunnungu ali ŵamo pewo. Ni ŵawowo ŵachachaŵalanjila umbone Ŵayahudi ni ŵandu ŵangaŵa Ŵayahudi kwa chikulupi chichocho."},{"book":"Ŵaloma","chapter":"3","verse":"31","text":"Ana ni kuti tukugajasa malajisyo kwa ligongo lya chikulupi? Ngwamba! Nambo tukulosya kuti tukugachimbichisya Malajisyo."}]}