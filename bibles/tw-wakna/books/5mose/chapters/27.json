{"data":[{"book":"5 Mose","chapter":"27","verse":"1","text":"Mose ne Israel mpanyimfo hyɛɛ ɔmanfo no se, “Munni mmara a mede rema mo nnɛ yi nyinaa so."},{"book":"5 Mose","chapter":"27","verse":"2","text":"Sɛ mutwa Yordan kodu asase a Awurade, mo Nyankopɔn no, de rema mo no so a, monhyehyɛ abo akɛse na momfa akaadoo nsra ho."},{"book":"5 Mose","chapter":"27","verse":"3","text":"Sɛ mutwa Yordan kɔ asase a Awurade, mo Nyankopɔn no, de rema mo no so, asase a ɛwo ne nufusu resen so no so a, monkyerɛw mmara no nyinaa ngu so sɛnea Awurade, mo agyanom Nyankopɔn, hyɛɛ mo bɔ no."},{"book":"5 Mose","chapter":"27","verse":"4","text":"Na sɛ mutwa Yordan a, monhyehyɛ abo yi wɔ Ebal bepɔw so sɛnea merehyɛ mo nnɛ yi na momfa akaadoo nsra ho."},{"book":"5 Mose","chapter":"27","verse":"5","text":"Munsi afɔremuka, abo afɔremuka wɔ hɔ mma Awurade, mo Nyankopɔn no. Mommfa dade biribiara nka."},{"book":"5 Mose","chapter":"27","verse":"6","text":"Momfa abo amuamu nsi Awurade, mo Nyankopɔn no, afɔremuka no na mommɔ ɔhyew afɔre wɔ so mma Awurade, mo Nyankopɔn no."},{"book":"5 Mose","chapter":"27","verse":"7","text":"Mommɔ asomdwoe afɔre nso wɔ so na momfa anigye nnidi wɔ hɔ wɔ Awurade, mo Nyankopɔn no, anim."},{"book":"5 Mose","chapter":"27","verse":"8","text":"Monkyerɛw mmara no mu nhyehyɛe nyinaa pɛpɛɛpɛ ngu abo a wɔde akaadoo asra ho no so.”"},{"book":"5 Mose","chapter":"27","verse":"9","text":"Afei, Mose ne Lewifo asɔfo kasa kyerɛɛ Israelfo no se, “Israel, monyɛ komm na muntie! Nnɛ, moabɛyɛ Awurade, mo Nyankopɔn no, manfo."},{"book":"5 Mose","chapter":"27","verse":"10","text":"Monyɛ osetie mma Awurade, mo Nyankopɔn no, na munni ne mmara ne nʼahyɛde a mede rema mo nnɛ yi so.”"},{"book":"5 Mose","chapter":"27","verse":"11","text":"Saa da no ara, Mose hyɛɛ ɔmanfo no se:"},{"book":"5 Mose","chapter":"27","verse":"12","text":"Sɛ mutwa Asubɔnten Yordan a Simeon, Lewi, Yuda, Isakar, Yosef ne Benyamin mmusuakuw na wonnyina Gerisim bepɔw so nhyira ɔman no."},{"book":"5 Mose","chapter":"27","verse":"13","text":"Ruben, Gad, Aser, Sebulon, Dan ne Naftali mmusuakuw nso nnyina Ebal bepɔw so nnome."},{"book":"5 Mose","chapter":"27","verse":"14","text":"Lewifo nteɛteɛ mu nworo ngu nnipa a wɔwɔ Israel nyinaa so se:"},{"book":"5 Mose","chapter":"27","verse":"15","text":"“Nnome nka onipa a ɔbɛyɛ ohoni a wɔasen anaa nea wɔagu de ahyɛ kokoa mu. Saa ahoni, adwumfo nsa ano nnwuma yi yɛ Awurade akyiwade.”"},{"book":"5 Mose","chapter":"27","verse":"16","text":"“Nnome nka obiara a obebu nʼagya anaa ne na animtiaa.”"},{"book":"5 Mose","chapter":"27","verse":"17","text":"“Nnome nka obiara a opia ɔhye nam so bɔ ne yɔnko korɔn.”"},{"book":"5 Mose","chapter":"27","verse":"18","text":"“Nnome nka obiara a ɔma onifuraefo fom kwan.”"},{"book":"5 Mose","chapter":"27","verse":"19","text":"“Nnome nka obiara a osisi ahɔho, nyisaa ne akunafo.”"},{"book":"5 Mose","chapter":"27","verse":"20","text":"“Nnome nka obiara a ɔne nʼagya yere bɛda, efisɛ wagu nʼagya mpa ho fi.”"},{"book":"5 Mose","chapter":"27","verse":"21","text":"“Nnome nka obiara a ɔne aboa bɛda.”"},{"book":"5 Mose","chapter":"27","verse":"22","text":"“Nnome nka obiara a ɔne ne nuabea bɛda, sɛ ɔyɛ nʼagya babea anaa ne na babea.”"},{"book":"5 Mose","chapter":"27","verse":"23","text":"“Nnome nka obiara a ɔne nʼasebea bɛda.”"},{"book":"5 Mose","chapter":"27","verse":"24","text":"“Nnome nka obiara a obekum ɔfoforo wɔ kokoa mu.”"},{"book":"5 Mose","chapter":"27","verse":"25","text":"“Nnome nka obiara a ogye apaade, kum onipa a ɔnyɛɛ bɔne biara.”"},{"book":"5 Mose","chapter":"27","verse":"26","text":"“Nnome nka obiara a wanni mmara nsɛm yi so na wannye anto mu.”"}]}