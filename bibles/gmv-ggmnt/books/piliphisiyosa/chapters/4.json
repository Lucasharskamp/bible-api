{"data":[{"book":"Piliphisiyosa","chapter":"4","verse":"1","text":"Ta intena dosizato, ta intena laamotizayto, ta ufayssaynne ta ootho zawude gidida ta ishato Godan minni eqqite."},{"book":"Piliphisiyosa","chapter":"4","verse":"2","text":"Inte qofay Godan issino gidana mala Ewodanene Sinxxekey ba garisan siiqistana mala ta istta woossays."},{"book":"Piliphisiyosa","chapter":"4","verse":"3","text":"Ero neon, tanara issife ammanetida oothanchazo, mishiracho qaala yootos tanarane Qalamenxxosara qasseka istta sunththay deyo maxaafen xaafetida hanko tanara ootho lagistara issife waayidayta he macashata ne maadana mala ta nena woossays."},{"book":"Piliphisiyosa","chapter":"4","verse":"4","text":"Ay wodeka Godan ufa7etite. Qasseka ta intena ufa7ettite gayss."},{"book":"Piliphisiyosa","chapter":"4","verse":"5","text":"Inte kiyatethi asa wursio achchan e reto. Goday yaana matides."},{"book":"Piliphisiyosa","chapter":"4","verse":"6","text":"Haniza yoon wursion galatarn, woossanine gaanatethan Xoossa sinththi shiiqite attin ay mishanka hirigofite."},{"book":"Piliphisiyosa","chapter":"4","verse":"7","text":"Asa qofape bollara diza Xoossa sarotethi inte wozinane inte qofa wursii Yesus kiristoosan naagees."},{"book":"Piliphisiyosa","chapter":"4","verse":"8","text":"Wurisietha bolla ta ishato tumu gidida yoo wursi, boncho gidida yoo wursi, adda gidida yoo wursi, geeshi gidida yoo wursi, dosetida miishi wursi, lo7o gidida yoo wursi, lo7otethi gidinika galataka haytantta milatiza wursi qopite."},{"book":"Piliphisiyosa","chapter":"4","verse":"9","text":"Inte taape tamaridayssa woykko inte taape ekkidayssane siyidayssa woykko beyidayssa ay gidiko wursi oothite. Goday intenara gidana."},{"book":"Piliphisiyosa","chapter":"4","verse":"10","text":"Daro wodepe guye ooratha qofara inte ta gishshi qofo oykidista. Hessika Goda baggara tana keehi ufaysses. Tumuka inte taas qofo aggibeykistashin inte qopida mala oothanas intes hano ixxides."},{"book":"Piliphisiyosa","chapter":"4","verse":"11","text":"Tani hessa gizay tana mettida gishshi gidena. Gaasoyka ta ay hankoka “Dizayssi taas gidana” guusu tamaradis."},{"book":"Piliphisiyosa","chapter":"4","verse":"12","text":"Tapacceka ta erays; demmadaka erayss; ta gafadaka, kalladaka erayss; diinikka dhaynika erayss; ay gidikkoka taas dizay taas gidana guusa xuura ta lo7etha erayss."},{"book":"Piliphisiyosa","chapter":"4","verse":"13","text":"Taas woliqa immiza kiristoosa tani wuriso miishe oothanas danda7ayss."},{"book":"Piliphisiyosa","chapter":"4","verse":"14","text":"Gidikoka inte tana ta waayen maadida gishshi lo7o oothidista."},{"book":"Piliphisiyosa","chapter":"4","verse":"15","text":"Inte Piliphisiyosa asati hessafe bollara inte erizay koyro mishiracho qaala inte ekkida wode tani Maqidoniyape dendashe intefe attin gede immidika haa ekkidika maadetidine maadidi giza woossa keethi taas deena."},{"book":"Piliphisiyosa","chapter":"4","verse":"16","text":"Haray atto shin ta kase Teselonqqen di za wodeka tani metotin inte zaari zaari taas maado yedidista."},{"book":"Piliphisiyosa","chapter":"4","verse":"17","text":"Ta hessa gizaytte immida gishshi intes anjjoy darana mala gaada attin ta intefe maado ekkanas amotada gidena."},{"book":"Piliphisiyosa","chapter":"4","verse":"18","text":"Taas koshizayssane tana koshizayssafeka bollara ekkadis. Inte taas yedida imota Afirodixo kushepe ekkin ta paccey kumides. Hayssi darope Xoossa achchan eketida daro lo7o sawiza yarsho malako."},{"book":"Piliphisiyosa","chapter":"4","verse":"19","text":"Xoossi ba duretetha gina intena koshshizayssa Goda Yesus kiristoosa baggara intes kunththana."},{"book":"Piliphisiyosa","chapter":"4","verse":"20","text":"Nu Aawasine nu Xoossas medhinape medhinas bonchoy gido amin7i."},{"book":"Piliphisiyosa","chapter":"4","verse":"21","text":"Ammaniza asa wursi Yesus kiristoosa sunththan saro giite. Tanara diza ishati wurikka intena saro geetes."},{"book":"Piliphisiyosa","chapter":"4","verse":"22","text":"Ammanizayti wuri harapeka Qessareso asaape ammanizayti wurikka intena saro geetes."},{"book":"Piliphisiyosa","chapter":"4","verse":"23","text":"Goda Yesus kiristoosa aadho kiyatethi intenara gido. Amin7i."}]}