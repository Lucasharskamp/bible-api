{"data":[{"book":"ЁВА","chapter":"21","verse":"1","text":"І адказваў Ёў і сказаў:"},{"book":"ЁВА","chapter":"21","verse":"2","text":"выслухайце ўважліва слова маё, і гэта будзе мне суцяшэньнем ад вас."},{"book":"ЁВА","chapter":"21","verse":"3","text":"Патрывайце мяне, і я буду гаварыць; а пасьля таго, як пагавару, насьміхайцеся."},{"book":"ЁВА","chapter":"21","verse":"4","text":"Хіба да чалавека слова маё? як жа мне і не маладушнічаць?"},{"book":"ЁВА","chapter":"21","verse":"5","text":"Паглядзеце на мяне і жахнецеся, і пакладзеце палец на вусны."},{"book":"ЁВА","chapter":"21","verse":"6","text":"Як толькі я згадаю, - уздрыгваю, і трымценьне абдымае цела маё."},{"book":"ЁВА","chapter":"21","verse":"7","text":"Чаму беззаконныя жывуць, дасягаюць старасьці, ды і сілаю моцныя?"},{"book":"ЁВА","chapter":"21","verse":"8","text":"Дзеці іхнія зь імі перад абліччам ў іх, і ўнукі іхнія перад вачыма ў іх."},{"book":"ЁВА","chapter":"21","verse":"9","text":"Дамы іхнія ўбясьпечаны ад страху, і няма жазла Божага на іх."},{"book":"ЁВА","chapter":"21","verse":"10","text":"Бык іхні апладняе і ня выкідае, карова іхняя зачынае, і ня скідае."},{"book":"ЁВА","chapter":"21","verse":"11","text":"Як статак, выпускаюць яны малечу сваю, і дзеці іхнія скачуць."},{"book":"ЁВА","chapter":"21","verse":"12","text":"Усклікаюць пад тымпан і цытру і весяляцца пад жалейку;"},{"book":"ЁВА","chapter":"21","verse":"13","text":"бавяць дні свае ў шчасьці і імгненна сыходзяць у апраметную."},{"book":"ЁВА","chapter":"21","verse":"14","text":"А тым часам яны кажуць Богу: адыдзі ад нас, ня хочам мы ведаць шляхоў Тваіх!"},{"book":"ЁВА","chapter":"21","verse":"15","text":"што нам Усеўладны, каб слугаваць Яму? і якая карысьць хінуцца да Яго?"},{"book":"ЁВА","chapter":"21","verse":"16","text":"Бачыш, шчасьце іхняе не ад іхніх рук. - Парада бязбожных, будзь далёкая ад мяне!"},{"book":"ЁВА","chapter":"21","verse":"17","text":"Ці часта тухне сьвяцільня ў беззаконных, і нападае на іх бяда, і Ён дае ім на долю пакуты ў гневе Сваім?"},{"book":"ЁВА","chapter":"21","verse":"18","text":"Яны павінны быць, як саломінка перад ветрам, і як мякіна, якую нясе віхура."},{"book":"ЁВА","chapter":"21","verse":"19","text":"Скажаш: Бог ашчаджае дзецям ягоным няшчасьце ягонае. - Хай аддасьць ён яму самому, каб ён гэта ведаў."},{"book":"ЁВА","chapter":"21","verse":"20","text":"Хай яго вочы ўбачаць няшчасьце ягонае, і хай ён сам п'е ад гневу Ўсеўладнага."},{"book":"ЁВА","chapter":"21","verse":"21","text":"Бо які яму клопат да дому свайго пасьля яго, калі лік месяцаў ягоных скончыцца?"},{"book":"ЁВА","chapter":"21","verse":"22","text":"Але ці Бога вучыць мудрасьці, калі Ён судзіць і вышніх?"},{"book":"ЁВА","chapter":"21","verse":"23","text":"Адзін памірае ў самай поўніцы сілы сваёй, цалкам спакойны і мірны;"},{"book":"ЁВА","chapter":"21","verse":"24","text":"нутроба ягоная поўная тлушчу, і косткі ягоныя напоены мозакам."},{"book":"ЁВА","chapter":"21","verse":"25","text":"А другі памірае з душою засмучанаю, не зазнаўшы дабра."},{"book":"ЁВА","chapter":"21","verse":"26","text":"І яны разам будуць ляжаць у пыле, і чэрві пакрыюць іх."},{"book":"ЁВА","chapter":"21","verse":"27","text":"Ведаю я вашыя думкі і ўлоўкі, якія вы супраць мяне плецяце."},{"book":"ЁВА","chapter":"21","verse":"28","text":"Вы скажаце: дзе дом князя, і дзе намёт, у якім жылі беззаконныя?"},{"book":"ЁВА","chapter":"21","verse":"29","text":"Хіба вы ня пыталіся ў вандроўнікаў і не знаёмыя зь іхнімі назіраньнямі,"},{"book":"ЁВА","chapter":"21","verse":"30","text":"што ў дзень пагібелі літаваны бывае злодзей, у дзень гневу адводзіцца ўбок?"},{"book":"ЁВА","chapter":"21","verse":"31","text":"Хто паставіць яму перад аблічча ягонае шлях ягоны, і хто аддасьць яму за тое, што ён учыняў?"},{"book":"ЁВА","chapter":"21","verse":"32","text":"Яго праводзяць да магілы і на яго магіле ставяць варту."},{"book":"ЁВА","chapter":"21","verse":"33","text":"Салодкія яму камлыгі даліны, і за ім ідзе натоўп людзей, а тым, што ідуць перад ім, ліку няма."},{"book":"ЁВА","chapter":"21","verse":"34","text":"Як жа вы хочаце суцяшаць мяне пустым? У вашых адказах застаецца толькі мана."}]}