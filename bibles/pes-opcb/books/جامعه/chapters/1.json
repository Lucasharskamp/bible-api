{"data":[{"book":"جامعه","chapter":"1","verse":"1","text":"اینها سخنان پسر داوود است که در اورشلیم سلطنت می‌کرد و به «معلم»1‏:1 یا: «رهبر جماعت» و یا «واعظ»؛ همچنین در آیات ۲ و ۱۲‏. معروف بود:"},{"book":"جامعه","chapter":"1","verse":"2","text":"بیهودگی است! «معلم» می‌گوید: زندگی، سراسر بیهودگی است!"},{"book":"جامعه","chapter":"1","verse":"3","text":"آدمی از تمامی زحماتی که در زیر آسمان می‌کشد چه سودی نصیبش می‌شود؟"},{"book":"جامعه","chapter":"1","verse":"4","text":"نسلها یکی پس از دیگری می‌آیند و می‌روند، ولی دنیا همچنان باقی است."},{"book":"جامعه","chapter":"1","verse":"5","text":"آفتاب طلوع می‌کند و غروب می‌کند و باز با شتاب به جایی باز می‌گردد که باید از آن طلوع کند."},{"book":"جامعه","chapter":"1","verse":"6","text":"باد به طرف جنوب می‌وزد، و از آنجا به طرف شمال دور می‌زند. می‌وزد و می‌وزد و باز به جای اول خود باز می‌گردد."},{"book":"جامعه","chapter":"1","verse":"7","text":"آب رودخانه‌ها به دریا می‌ریزد، اما دریا هرگز پر نمی‌شود. آبها دوباره به رودخانه‌ها باز می‌گردند و باز روانه دریا می‌شوند."},{"book":"جامعه","chapter":"1","verse":"8","text":"همه چیز خسته کننده است. آنقدر خسته کننده که زبان از وصف آن ناتوان است. نه چشم از دیدن سیر می‌شود و نه گوش از شنیدن."},{"book":"جامعه","chapter":"1","verse":"9","text":"آنچه بوده باز هم خواهد بود، و آنچه شده باز هم خواهد شد. زیر آسمان هیچ چیز تازه‌ای وجود ندارد."},{"book":"جامعه","chapter":"1","verse":"10","text":"آیا چیزی هست که درباره‌اش بتوان گفت: «این تازه است»؟ همه چیز پیش از ما، از گذشته‌های دور وجود داشته است."},{"book":"جامعه","chapter":"1","verse":"11","text":"یادی از گذشتگان نیست. آیندگان نیز از ما یاد نخواهند کرد."},{"book":"جامعه","chapter":"1","verse":"12","text":"من که «معلم» هستم، در اورشلیم بر اسرائیل سلطنت می‌کردم."},{"book":"جامعه","chapter":"1","verse":"13","text":"با حکمت خود، سخت به مطالعه و تحقیق دربارهٔ هر چه در زیر آسمان انجام می‌شود پرداختم. این چه کار سخت و پرزحمتی است که خدا به عهدهٔ انسان گذاشته است!"},{"book":"جامعه","chapter":"1","verse":"14","text":"هر چه را که زیر آسمان انجام می‌شود دیده‌ام. همه چیز بیهوده است، درست مانند دویدن به دنبال باد!"},{"book":"جامعه","chapter":"1","verse":"15","text":"کج را نمی‌توان راست کرد و چیزی را که نیست نمی‌توان به شمار آورد."},{"book":"جامعه","chapter":"1","verse":"16","text":"با خود فکر کردم: «من از همهٔ پادشاهانی که پیش از من در اورشلیم بوده‌اند، حکیمتر هستم و حکمت و دانش بسیار کسب کرده‌ام.»"},{"book":"جامعه","chapter":"1","verse":"17","text":"در صدد برآمدم فرق بین حکمت و حماقت، و دانش و جهالت را بفهمم؛ ولی دریافتم که این نیز مانند دویدن به دنبال باد، کار بیهوده‌ای است."},{"book":"جامعه","chapter":"1","verse":"18","text":"انسان هر چه بیشتر حکمت می‌آموزد محزونتر می‌شود و هر چه بیشتر دانش می‌اندوزد، غمگینتر می‌گردد."}]}