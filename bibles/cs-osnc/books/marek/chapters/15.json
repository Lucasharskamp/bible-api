{"data":[{"book":"Marek","chapter":"15","verse":"1","text":"Brzy ráno velekněží s nejvyšší židovskou radou vynesli nad Ježíšem rozsudek smrti a poslali ho v poutech k římskému místodržiteli Pilátovi."},{"book":"Marek","chapter":"15","verse":"2","text":"„Tak ty jsi ten král Židů?“ ušklíbl se Pilát."},{"book":"Marek","chapter":"15","verse":"3","text":"Velekněží ho u Piláta obvinili z mnoha zločinů."},{"book":"Marek","chapter":"15","verse":"4","text":"„Co ty na?“ dal mu slovo místodržitel. „Co odpovíš na všechny ty žaloby?“"},{"book":"Marek","chapter":"15","verse":"5","text":"Ježíš však už ani nepromluvil, nehájil se. Divný zločinec!"},{"book":"Marek","chapter":"15","verse":"6","text":"Vždy o Velikonocích amnestoval místodržitel podle volby lidu jednoho ze židovských vězňů."},{"book":"Marek","chapter":"15","verse":"7","text":"Pro výtržnost a vraždu seděl ve vězení jakýsi Barabáš se svými kumpány."},{"book":"Marek","chapter":"15","verse":"8","text":"Před Pilátovým sídlem se shromáždil dav a začal se dovolávat tradiční amnestie."},{"book":"Marek","chapter":"15","verse":"9","text":"Pilát toho využil a promluvil k nim: „Chcete, abych propustil toho židovského krále?“"},{"book":"Marek","chapter":"15","verse":"10","text":"Tušil totiž, že velekněží ho odsoudili k smrti, protože se báli jeho vlivu na lidi."},{"book":"Marek","chapter":"15","verse":"11","text":"Ale velekněžími navedená chátra žádala propuštění Barabáše."},{"book":"Marek","chapter":"15","verse":"12","text":"„Co tedy mám udělat s tím, kterému říkáte židovský král?“"},{"book":"Marek","chapter":"15","verse":"13","text":"„Ukřižovat!“ ozvaly se výkřiky."},{"book":"Marek","chapter":"15","verse":"14","text":"„Ale za jaký zločin?“ namítal Pilát. Lůza však skandovala: „Na kříž! Na kříž!“"},{"book":"Marek","chapter":"15","verse":"15","text":"Pilát tedy ustoupil nátlaku davu, dal propustit z vězení Barabáše a Ježíše vydal popravčí četě, aby ho zbičovali a ukřižovali."},{"book":"Marek","chapter":"15","verse":"16","text":"Vojáci odvedli Ježíše na nádvoří vládní budovy a svolali celou rotu."},{"book":"Marek","chapter":"15","verse":"17","text":"Oblékli ho do purpurové látky jako do královského pláště, spletli věnec z trní a posadili mu ho na hlavu jako korunu."},{"book":"Marek","chapter":"15","verse":"18","text":"Začali ho výsměšně zdravit a volali: „Ať žije židovský král!“"},{"book":"Marek","chapter":"15","verse":"19","text":"Bili jej holí do hlavy, plivali na něj a pak si zase před něj klekali a klaněli se mu."},{"book":"Marek","chapter":"15","verse":"20","text":"Když se dost pobavili, svlékli mu zase purpurový plášť, oblékli mu jeho vlastní šaty a vedli ho na popraviště."},{"book":"Marek","chapter":"15","verse":"21","text":"Ježíš nemohl těžký kříž sám unést. Do města právě přicházel jistý Šimon, rodák z Kyrény, a toho vojáci přinutili, aby mu pomohl. (Šimon je otec pozdějších křesťanů Alexandra a Rufa.)"},{"book":"Marek","chapter":"15","verse":"22","text":"Tak přivedli Ježíše až na popraviště, které se jmenovalo Golgota, což znamená Lebka."},{"book":"Marek","chapter":"15","verse":"23","text":"Nabídli mu víno s omamnou příměsí, ale on je odmítl."},{"book":"Marek","chapter":"15","verse":"24","text":"Pak jej přibili na kříž a losovali o jeho šaty."},{"book":"Marek","chapter":"15","verse":"25","text":"Poprava se konala v devět hodin ráno."},{"book":"Marek","chapter":"15","verse":"26","text":"Ježíšovu vinu oznamoval nápis nad jeho hlavou: „Židovský král“."},{"book":"Marek","chapter":"15","verse":"27","text":"Zároveň s ním ukřižovali dva zločince; jednoho po pravé a druhého po levé straně."},{"book":"Marek","chapter":"15","verse":"28","text":"Splnila se tak prorocká předpověď: „Je zahrnut mezi zločince.“"},{"book":"Marek","chapter":"15","verse":"29","text":"Kolemjdoucí mu nadávali a vysmívali se mu:"},{"book":"Marek","chapter":"15","verse":"30","text":"Když jsi tak mocný, pomoz si sám a sestup z kříže!“"},{"book":"Marek","chapter":"15","verse":"31","text":"Mezi posměvači byla i skupina významných kněží a učitelů zákona, kteří si mezi sebou říkali:"},{"book":"Marek","chapter":"15","verse":"32","text":"Jestli je to opravdu Mesiáš, zaslíbený král Izraele, ať sestoupí z kříže. To nás přesvědčí a uvěříme mu.“"},{"book":"Marek","chapter":"15","verse":"33","text":"V poledne se náhle setmělo a zlověstné šero trvalo až do tří hodin."},{"book":"Marek","chapter":"15","verse":"34","text":"Ve tři hodiny odpoledne vykřikl Ježíš: „Eloi, Eloi, lema sabachtani?“ Jsou to úvodní slova dvacátého druhého žalmu: „Bože můj, Bože můj, proč jsi mne opustil?“"},{"book":"Marek","chapter":"15","verse":"35","text":"Někteří z přihlížejících mu nerozuměli a domnívali se, že volá na pomoc proroka Elijáše."},{"book":"Marek","chapter":"15","verse":"36","text":"Jeden z nich připevnil na hůl houbu nasátou kyselým vínem a přistrčil mu ji ke rtům se slovy: „Počkáme si, zda mu Elijáš přijde na pomoc.“"},{"book":"Marek","chapter":"15","verse":"37","text":"Ježíš vykřikl ještě jednou a zemřel."},{"book":"Marek","chapter":"15","verse":"38","text":"V tu chvíli se opona, která zastírala nejsvatější místnost chrámu, roztrhla napůl od shora až dolů."},{"book":"Marek","chapter":"15","verse":"39","text":"Římský setník, který velel popravčí četě a byl svědkem Ježíšových posledních chvil, zvolal: „Ten člověk byl opravdu Boží Syn!“"},{"book":"Marek","chapter":"15","verse":"40","text":"Zpovzdálí přihlížely některé ženy, mezi nimi Marie Magdaléna, Marie, matka Jakuba „malého“ a Josefa, a Salome."},{"book":"Marek","chapter":"15","verse":"41","text":"Ty v něho uvěřily už kdysi v Galileji a od té doby mu sloužily. A byly tu i jiné ženy, které s ním přišly do Jeruzaléma."},{"book":"Marek","chapter":"15","verse":"42","text":"Nastával páteční večer, pro židy začátek sobotního svátku."},{"book":"Marek","chapter":"15","verse":"43","text":"Josef z Arimatie, vážený člen velerady, který také vyhlížel Mesiášovu vládu, přišel odvážně k Pilátovi a žádal Ježíšovo tělo."},{"book":"Marek","chapter":"15","verse":"44","text":"Místodržitel se podivil, že by Ježíš tak brzy zemřel. Zavolal si velitele popravčí čety a zeptal se ho na to."},{"book":"Marek","chapter":"15","verse":"45","text":"Když mu to setník potvrdil, přikázal vydat Ježíšovo tělo Josefovi."},{"book":"Marek","chapter":"15","verse":"46","text":"Ten koupil plátno, a když sňali Ježíšovo tělo z kříže, zavinul je a uložil do vlastní hrobky, vytesané ve skále. Před vchod přivalili kamennou desku."},{"book":"Marek","chapter":"15","verse":"47","text":"Marie Magdaléna a Marie Josefova je sledovaly, a věděly tak, kde je Ježíš pohřben."}]}