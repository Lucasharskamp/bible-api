{"data":[{"book":"زبور","chapter":"48","verse":"1","text":"گیت۔ قورح کی اولاد کا زبور۔"},{"book":"زبور","chapter":"48","verse":"2","text":"کوہِ صیون کی بلندی خوب صورت ہے، پوری دنیا اُس سے خوش ہوتی ہے۔ کوہِ صیون دُورترین شمال کا الٰہی پہاڑ ہی ہے، وہ عظیم بادشاہ کا شہر ہے۔"},{"book":"زبور","chapter":"48","verse":"3","text":"اللہ اُس کے محلوں میں ہے، وہ اُس کی پناہ گاہ ثابت ہوا ہے۔"},{"book":"زبور","chapter":"48","verse":"4","text":"کیونکہ دیکھو، بادشاہ جمع ہو کر یروشلم سے لڑنے آئے۔"},{"book":"زبور","chapter":"48","verse":"5","text":"لیکن اُسے دیکھتے ہی وہ حیران ہوئے، وہ دہشت کھا کر بھاگ گئے۔"},{"book":"زبور","chapter":"48","verse":"6","text":"وہاں اُن پر کپکپی طاری ہوئی، اور وہ دردِ زہ میں مبتلا عورت کی طرح پیچ و تاب کھانے لگے۔"},{"book":"زبور","chapter":"48","verse":"7","text":"جس طرح مشرقی آندھی ترسیس کے شاندار جہازوں کو ٹکڑے ٹکڑے کر دیتی ہے اُسی طرح تُو نے اُنہیں تباہ کر دیا۔"},{"book":"زبور","chapter":"48","verse":"8","text":"جو کچھ ہم نے سنا ہے وہ ہمارے دیکھتے دیکھتے رب الافواج ہمارے خدا کے شہر پر صادق آیا ہے، اللہ اُسے ابد تک قائم رکھے گا۔ (سِلاہ)"},{"book":"زبور","chapter":"48","verse":"9","text":"اے اللہ، ہم نے تیری سکونت گاہ میں تیری شفقت پر غور و خوض کیا ہے۔"},{"book":"زبور","chapter":"48","verse":"10","text":"اے اللہ، تیرا نام اِس لائق ہے کہ تیری تعریف دنیا کی انتہا تک کی جائے۔ تیرا دہنا ہاتھ راستی سے بھرا رہتا ہے۔"},{"book":"زبور","chapter":"48","verse":"11","text":"کوہِ صیون شادمان ہو، یہوداہ کی بیٹیاں48‏:11 یہوداہ کی بیٹیاں: یہاں یہوداہ کی بیٹیوں سے مراد اُس کے شہر بھی ہو سکتے ہیں۔  تیرے منصفانہ فیصلوں کے باعث خوشی منائیں۔"},{"book":"زبور","chapter":"48","verse":"12","text":"صیون کے ارد گرد گھومو پھرو، اُس کی فصیل کے ساتھ ساتھ چل کر اُس کے بُرج گن لو۔"},{"book":"زبور","chapter":"48","verse":"13","text":"اُس کی قلعہ بندی پر خوب دھیان دو، اُس کے محلوں کا معائنہ کرو تاکہ آنے والی نسل کو سب کچھ سنا سکو۔"},{"book":"زبور","chapter":"48","verse":"14","text":"یقیناً اللہ ہمارا خدا ہمیشہ تک ایسا ہی ہے۔ وہ ابد تک ہماری راہنمائی کرے گا۔"}]}