{"data":[{"book":"Ezechiel","chapter":"20","verse":"1","text":"Tedy stalo se léta sedmého, a dne desátého, pátého měsíce, přišli někteří z starších Izraelských raditi se s Hospodinem, a posadili se přede mnou."},{"book":"Ezechiel","chapter":"20","verse":"2","text":"Tehdy stalo se slovo Hospodinovo ke mně, řkoucí:"},{"book":"Ezechiel","chapter":"20","verse":"3","text":"Synu člověčí, mluv k starším Izraelským a rci jim: Takto praví Panovník Hospodin: Zdali, abyste se se mnou radili, vy přicházíte? Živ jsem já, že vy se neradíte se mnou, dí Panovník Hospodin."},{"book":"Ezechiel","chapter":"20","verse":"4","text":"Zdali jich zastávati budeš? Zdali zastávati budeš, synu člověčí? Oznam jim ohavnosti otců jejich,"},{"book":"Ezechiel","chapter":"20","verse":"5","text":"A rci jim: Takto praví Panovník Hospodin: V ten den, v kterýž jsem zvolil Izraele, zdvihl jsem ruku svou semeni domu Jákobova, a v známost jsem se uvedl jim v zemi Egyptské; zdvihlť jsem jim ruku svou, řka: Já jsem Hospodin Bůh váš."},{"book":"Ezechiel","chapter":"20","verse":"6","text":"V ten den zdvihl jsem jim ruku svou, že je vyvedu z země Egyptské do země, kterouž jsem jim obhlédl, tekoucí mlékem a strdí, jenž jest okrasa všech jiných zemí."},{"book":"Ezechiel","chapter":"20","verse":"7","text":"A řekl jsem jim: Jeden každý ohavnosti očí svých zavrzte, a ukydanými bohy Egyptskými se nepoškvrňujte, nebo já jsem Hospodin Bůh váš."},{"book":"Ezechiel","chapter":"20","verse":"8","text":"Ale zpurně se postavovali proti mně, aniž mne chtěli slyšeti, aniž kdo ohavnosti očí svých zavrhl, a ukydaných bohů Egyptských nezanechali. Protož jsem řekl: Vyleji prchlivost svou na ně, a vyplním hněv svůj na nich u prostřed země Egyptské."},{"book":"Ezechiel","chapter":"20","verse":"9","text":"A však učinil jsem pro jméno své, aby nebylo zlehčeno před očima těch národů, mezi nimiž byli, před jejichž očima jsem se jim v známost uvedl, že je chci vyvesti z země Egyptské."},{"book":"Ezechiel","chapter":"20","verse":"10","text":"Takž jsem je vyvedl z země Egyptské, a přivedl jsem je na poušť,"},{"book":"Ezechiel","chapter":"20","verse":"11","text":"A dal jsem jim ustanovení svá, a soudy své v známost jsem jim uvedl, ješto činil-li by je kdo, jistě že by živ byl skrze ně."},{"book":"Ezechiel","chapter":"20","verse":"12","text":"Nadto i soboty své vydal jsem jim, aby byly na znamení mezi mnou a mezi nimi, aby znali, že já Hospodin jsem posvětitel jejich."},{"book":"Ezechiel","chapter":"20","verse":"13","text":"Ale dům Izraelský zpurně se postavovali proti mně na poušti, v ustanoveních mých nechodili, a soudy mými pohrdli, ješto činil-li by je kdo, jistě že by živ byl skrze ně; též soboty mé poškvrnili náramně. Pročež jsem řekl: Že vyleji prchlivost svou na ně na poušti, abych je docela vyhladil."},{"book":"Ezechiel","chapter":"20","verse":"14","text":"Ale učinil jsem pro jméno své, aby nebylo zlehčeno před očima těch národů, před jejichž očima jsem je vyvedl."},{"book":"Ezechiel","chapter":"20","verse":"15","text":"A však i já také přisáhl jsem jim na té poušti, že jich neuvedu do země, kterouž jsem byl dal, tekoucí mlékem a strdí, jenž jest okrasa všech jiných zemí,"},{"book":"Ezechiel","chapter":"20","verse":"16","text":"Proto že soudy mými pohrdli, a v ustanoveních mých nechodili, a soboty mé poškvrnili, a že za ukydanými bohy jejich srdce jejich chodí."},{"book":"Ezechiel","chapter":"20","verse":"17","text":"Však odpustilo jim oko mé, tak že jsem jich nezahladil, a neučinil jim konce na poušti."},{"book":"Ezechiel","chapter":"20","verse":"18","text":"A řekl jsem synům jejich na též poušti: V ustanoveních otců svých nechoďte, a soudů jejich neostříhejte, a ukydanými bohy jejich se nepoškvrňujte."},{"book":"Ezechiel","chapter":"20","verse":"19","text":"Já jsem Hospodin Bůh váš, v ustanoveních mých choďte, a soudů mých ostříhejte, a čiňte je."},{"book":"Ezechiel","chapter":"20","verse":"20","text":"Též soboty mé svěťte, i budou na znamení mezi mnou a vámi, aby známé bylo, že já jsem Hospodin Bůh váš."},{"book":"Ezechiel","chapter":"20","verse":"21","text":"Ale zpurně se měli ke mně ti synové, v ustanoveních mých nechodili, a soudů mých nešetřili, aby je činili, (ješto činil-li by je kdo, jistě že by živ byl skrze ně), i soboty mé poškvrnili. I řekl jsem: Že vyleji prchlivost svou na ně, abych vyplnil hněv svůj na nich na té poušti."},{"book":"Ezechiel","chapter":"20","verse":"22","text":"Ale odvrátil jsem zase ruku svou; což jsem učinil pro jméno své, aby nebylo zlehčeno před očima těch národů, před jejichž očima jsem je vyvedl."},{"book":"Ezechiel","chapter":"20","verse":"23","text":"Také i těm přisáhl jsem na poušti, že je rozptýlím mezi pohany, a že je rozženu po krajinách,"},{"book":"Ezechiel","chapter":"20","verse":"24","text":"Proto že soudů mých nečinili, a ustanoveními mými pohrdli, a soboty mé poškvrnili, a že k ukydaným bohům otců svých zření měli."},{"book":"Ezechiel","chapter":"20","verse":"25","text":"Pročež já také dal jsem jim ustanovení nedobrá, a soudy, skrze něž nebudou živi."},{"book":"Ezechiel","chapter":"20","verse":"26","text":"A poškvrnil jsem jich s jejich dary, (proto že provodili všecko, což otvírá život), abych je zkazil, aby poznali, že já jsem Hospodin."},{"book":"Ezechiel","chapter":"20","verse":"27","text":"Protož mluv k domu Izraelskému, synu člověčí, a rci jim: Takto praví Panovník Hospodin: Ještě i tímto rouhali se mi otcové vaši, dopouštějíce se proti mně přestoupení,"},{"book":"Ezechiel","chapter":"20","verse":"28","text":"Že, když jsem je uvedl do země, o kteréž jsem přisáhl, že jim ji dám, kdež spatřili který pahrbek vysoký, aneb které dřevo husté, hned tu obětovali oběti své, a tu dávali popouzející dary své, tu kladli i vůni svou příjemnou, a tu obětovali mokré oběti své."},{"book":"Ezechiel","chapter":"20","verse":"29","text":"A ačkoli jsem říkal jim: Což jest ta výsost, kamž vy chodíváte? ale ona slove výsostí až do tohoto dne."},{"book":"Ezechiel","chapter":"20","verse":"30","text":"Protož rci domu Izraelskému: Takto praví Panovník Hospodin: Cestou-liž otců vašich vy se máte poškvrňovati, a s ohavnostmi jejich máte smilniti?"},{"book":"Ezechiel","chapter":"20","verse":"31","text":"Též přinášejíce dary své, vodíce syny své skrze oheň, máte-liž se poškvrňovati při všech ukydaných bozích vašich až do tohoto dne, a ode mne vždy rady hledati, ó dome Izraelský? Živť jsem já, dí Panovník Hospodin, že vy se nebudete mne více raditi."},{"book":"Ezechiel","chapter":"20","verse":"32","text":"To pak, což jste sobě v mysli uložili, nikoli se nestane, že říkáte: Budeme jako jiní národové, jako čeledi jiných zemí, sloužíce dřevu a kameni."},{"book":"Ezechiel","chapter":"20","verse":"33","text":"Živ jsem já, praví Panovník Hospodin, že rukou silnou a ramenem vztaženým, a prchlivostí vylitou kralovati budu nad vámi."},{"book":"Ezechiel","chapter":"20","verse":"34","text":"Vyvedu vás zajisté z národů, a shromáždím vás z zemí, do nichž jste rozptýleni, rukou silnou a ramenem vztaženým, i prchlivostí vylitou."},{"book":"Ezechiel","chapter":"20","verse":"35","text":"A vodě vás po poušti těch národů, souditi se budu s vámi tam tváří v tvář."},{"book":"Ezechiel","chapter":"20","verse":"36","text":"Tak jako jsem se soudil s otci vašimi na poušti země Egyptské, tak se budu souditi s vámi, praví Panovník Hospodin."},{"book":"Ezechiel","chapter":"20","verse":"37","text":"A proženu vás pod hůl, abych vás uvedl do závazku smlouvy."},{"book":"Ezechiel","chapter":"20","verse":"38","text":"Ale ty, jenž se mi zprotivili a zpronevěřili, vymísím z vás; z země, v níž pohostinu jsou, vyvedu je, do země však Izraelské nevejdou. I zvíte, že já jsem Hospodin."},{"book":"Ezechiel","chapter":"20","verse":"39","text":"Vy tedy, ó dome Izraelský, takto praví Panovník Hospodin: Jdětež, služte každý ukydaným bohům svým i napotom, poněvadž neposloucháte mne, a jména mého svatého nepoškvrňujte více dary svými, a ukydanými bohy svými."},{"book":"Ezechiel","chapter":"20","verse":"40","text":"Nebo na hoře mé svaté, na hoře vysoké Izraelské, dí Panovník Hospodin, tam mi sloužiti budou všecken dům Izraelský, což jich koli bude v té zemi. Tam je laskavě přijmu, a tam vyhledávati budu od vás obětí vzhůru pozdvižení i prvotin darů vašich, se všemi svatými věcmi vašimi."},{"book":"Ezechiel","chapter":"20","verse":"41","text":"S vůní libou laskavě vás přijmu, když vás vyvedu z národů, a shromáždím vás z těch zemí, do nichž jste rozptýleni byli, a tak posvěcen budu v vás před očima těch národů."},{"book":"Ezechiel","chapter":"20","verse":"42","text":"I poznáte, že já jsem Hospodin, když vás uvedu do země Izraelské, do země té, o kteréž jsem přisáhl, že ji dám otcům vašim."},{"book":"Ezechiel","chapter":"20","verse":"43","text":"A tu se rozpomenete na cesty své a na všecky činy své, jimiž jste se poškvrňovali, tak že sami se býti hodné ošklivosti uznáte, pro všecky nešlechetnosti vaše, kteréž jste činívali."},{"book":"Ezechiel","chapter":"20","verse":"44","text":"Tu poznáte, že já jsem Hospodin, když vám to učiním pro jméno své, ne podlé cest vašich zlých, ani podlé činů vašich porušených, dome Izraelský, praví Panovník Hospodin."},{"book":"Ezechiel","chapter":"20","verse":"45","text":"I stalo se slovo Hospodinovo ke mně, řkoucí:"},{"book":"Ezechiel","chapter":"20","verse":"46","text":"Synu člověčí, obrať tvář svou k straně polední, a vypusť jako rosu na poledne, a prorokuj proti lesu toho pole, kteréž jest na poledne."},{"book":"Ezechiel","chapter":"20","verse":"47","text":"A rci lesu polednímu: Slyš slovo Hospodinovo: Takto praví Panovník Hospodin: Aj, já zanítím v tobě oheň, kterýž sežere v tobě každé dřevo zelené i každé dřevo suché; nezhasneť plamen přeprudký, a budou jím opáleny všecky tváře od poledne až na půlnoci."},{"book":"Ezechiel","chapter":"20","verse":"48","text":"I uzří všeliké tělo, že jsem já Hospodin zapálil jej; nezhasneť."},{"book":"Ezechiel","chapter":"20","verse":"49","text":"I řekl jsem: Ach, Panovníče Hospodine, oni mi říkají: Však tento v přísloví nám toliko mluví."}]}