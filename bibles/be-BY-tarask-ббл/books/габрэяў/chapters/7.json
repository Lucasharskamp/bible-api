{"data":[{"book":"ГАБРЭЯЎ","chapter":"7","verse":"1","text":"Бо Мелхісэдэк, цар Саліма, сьвятар Бога Ўсявышняга, - той, які сустрэў Абрагама і дабраславіў яго, калі гэты вяртаўся пасьля паражэньня цароў,"},{"book":"ГАБРЭЯЎ","chapter":"7","verse":"2","text":"якому і дзесяціну выдзеліў Абрагам з усяго, - па-першае, згодна са значэньнем імя - цар праўды, а потым і цар Саліма, што азначае - цар сьвету,"},{"book":"ГАБРЭЯЎ","chapter":"7","verse":"3","text":"бяз бацькі, бяз маці, без радаводу, ня маючы ні пачатку дзён, ні канца жыцьця, прыпадобнены да Сына Божага, застаецца сьвятаром назаўсёды."},{"book":"ГАБРЭЯЎ","chapter":"7","verse":"4","text":"Бачыце, які вялікі той, каму і Абрагам-патрыярх даў дзесяціну з найлепшых здабыткаў сваіх."},{"book":"ГАБРЭЯЎ","chapter":"7","verse":"5","text":"Тыя з сыноў Левііных, што прымаюць сьвятарства, маюць запаведзь - браць па законе дзесяціну з народу, гэта значыць, са сваіх братоў, хоць і гэтыя паходзяць са сьцёгнаў Абрагамавых."},{"book":"ГАБРЭЯЎ","chapter":"7","verse":"6","text":"Але гэты, які не паходзіць з роду іхняга, узяў дзесяціну з Абрагама і дабараславіў таго, хто меў абяцаньні."},{"book":"ГАБРЭЯЎ","chapter":"7","verse":"7","text":"Бяз усякага супраціву меншага дабраслаўляе большы."},{"book":"ГАБРЭЯЎ","chapter":"7","verse":"8","text":"І тут дзесяціны бяруць людзі сьмяротныя, а там той, хто мае пра сябе сьведчаньне, што ён жыве."},{"book":"ГАБРЭЯЎ","chapter":"7","verse":"9","text":"І, можна сказаць, сам Левій, які бярэ дзесяціну, у асобе Абрагама даў дзесяціну:"},{"book":"ГАБРЭЯЎ","chapter":"7","verse":"10","text":"бо ён быў яшчэ ў сьцёгнах у бацькі, калі Мелхісэдэк спаткаў яго."},{"book":"ГАБРЭЯЎ","chapter":"7","verse":"11","text":"І вось, калі б дасканаласьць дасягалася празь лявіцкае сьвятарства, - бо зь ім спалучаны закон народу, - дык якая яшчэ была б патрэба зьяўляцца іншаму сьвятару па чыне Мелхісэдэка, а не па чыне Абрагамавым звацца?"},{"book":"ГАБРЭЯЎ","chapter":"7","verse":"12","text":"Бо зь пераменаю сьвятарства павінен перамяніцца і закон,"},{"book":"ГАБРЭЯЎ","chapter":"7","verse":"13","text":"бо Той, пра Якога гаворыцца гэта, належаў да іншага роду, зь якога ніхто ня служыў каля ахвярніка;"},{"book":"ГАБРЭЯЎ","chapter":"7","verse":"14","text":"бо вядома, што Гасподзь наш зазьзяў з роду Юдавага, пра які Майсей нічога не сказаў адносна сьвятарства."},{"book":"ГАБРЭЯЎ","chapter":"7","verse":"15","text":"І гэта яшчэ ясьней відаць з таго, калі ў падабенстве Мелхісэдэкавым паўстае сьвятар іншы,"},{"book":"ГАБРЭЯЎ","chapter":"7","verse":"16","text":"які стаўся такім не паводле закона запаведзі цялеснай, а з моцы жыцьця няспыннага."},{"book":"ГАБРЭЯЎ","chapter":"7","verse":"17","text":"Бо засьведчана: «Ты сьвятар навекі па чыне Мелхісэдэка»."},{"book":"ГАБРЭЯЎ","chapter":"7","verse":"18","text":"А скасаваньне ранейшай запаведзі бывае з прычыны яе нямоцнасьці і непатрэбнасьці,"},{"book":"ГАБРЭЯЎ","chapter":"7","verse":"19","text":"бо закон нічога не давёў да дасканаласьці; але ўводзіцца лепшая надзея, празь якую мы набліжаемся да Бога."},{"book":"ГАБРЭЯЎ","chapter":"7","verse":"20","text":"А як гэта было не бяз прысягі, -"},{"book":"ГАБРЭЯЎ","chapter":"7","verse":"21","text":"бо тыя былі сьвятарамі бяз прысягі, а Гэты з прысягаю, бо пра яго сказана: «прысягаўся Гасподзь і не раскаецца: Ты сьвятар навекі па чыне Мелхісэдэка»,"},{"book":"ГАБРЭЯЎ","chapter":"7","verse":"22","text":"дык і лепшага запавету заручнікам стаўся Ісус."},{"book":"ГАБРЭЯЎ","chapter":"7","verse":"23","text":"Прытым тых сьвятароў было многа, бо сьмерць не дапускала быць аднаму;"},{"book":"ГАБРЭЯЎ","chapter":"7","verse":"24","text":"а Гэты, як што жыве вечна, мае і сьвятарства непрамінушчае,"},{"book":"ГАБРЭЯЎ","chapter":"7","verse":"25","text":"таму і можа заўсёды ратаваць тых, якія прыходзяць празь Яго да Бога, Які заўсёды жывы, каб хадайнічаць за іх."},{"book":"ГАБРЭЯЎ","chapter":"7","verse":"26","text":"Такі і павінен быць у нас Першасьвятар: сьвяты, несаўдзельны злу, беззаганны, далёкі ад грэшнікаў і ўзьнесены вышэй за нябёсы,"},{"book":"ГАБРЭЯЎ","chapter":"7","verse":"27","text":"Які ня мае патрэбы, як тыя першасьвятары, штодня прыносіць ахвяры сьпярша за свае грахі, а потым за грахі народу; бо Ён гэта зрабіў аднаго разу, ахвяраваўшы Самім Сабою."},{"book":"ГАБРЭЯЎ","chapter":"7","verse":"28","text":"Бо закон устаноўлівае першасьвятарамі людзей немачных; а слова прысяжнае, пасьля закона, паставіла Сына, навек дасканалага."}]}