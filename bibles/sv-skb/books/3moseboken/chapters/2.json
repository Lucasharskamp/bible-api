{"data":[{"book":"3 Moseboken","chapter":"2","verse":"1","text":"Och när någon (ordagrant en själ) vill offra ett matoffer [hebr. mincha] till Herren (Jahve), ska hans offer vara av fint mjöl och han ska hälla olja över det och lägga rökelse på det."},{"book":"3 Moseboken","chapter":"2","verse":"2","text":"Och han ska föra fram det till Arons söner – prästerna. Prästen ska ta en handfull [dvs en mindre del] av mjölet, tillsammans med oljan med all rökelse, och han ska bränna denna minnesdel (som ett påminnelseoffer – hebr. azkarah) på altaret till ett eldsoffer som en välbehaglig doft till Herren (Jahve)."},{"book":"3 Moseboken","chapter":"2","verse":"3","text":"Det som är kvar av matoffret är till [ska användas av] Aron och till hans söner, det mest heliga från Herrens (Jahves) eld."},{"book":"3 Moseboken","chapter":"2","verse":"4","text":"Och när du för fram ett matoffer bakat i ugnen, ska det vara osyrat bröd av fint mjöl ringlat med olja eller kakor av fint mjöl smorda med olja."},{"book":"3 Moseboken","chapter":"2","verse":"5","text":"Och om offret är ett matoffer bakat i en panna ska det vara av fint mjöl, osyrat och ringlat med olja."},{"book":"3 Moseboken","chapter":"2","verse":"6","text":"Du ska dela det i bitar och hälla olja på det, det är ett matoffer."},{"book":"3 Moseboken","chapter":"2","verse":"7","text":"Och om ditt offer är ett matoffer bakat i en stekpanna ska det göras med fint mjöl med olja."},{"book":"3 Moseboken","chapter":"2","verse":"8","text":"Och du ska ta matoffret som du har gjort av dessa ting till Herren (Jahve) och när det är förevisat för prästen ska han ta det till altaret."},{"book":"3 Moseboken","chapter":"2","verse":"9","text":"Och prästen ska ta från matoffret ett minne av det och ska bränna det på altaret, det är ett offer gjort av eld som en söt doft till Herren (Jahve)."},{"book":"3 Moseboken","chapter":"2","verse":"10","text":"Det som är kvar av matoffret är till [ska användas av] Aron och till hans söner, det mest heliga från Herrens (Jahves) eld. [På samma sätt som mjölet i vers 3.]"},{"book":"3 Moseboken","chapter":"2","verse":"11","text":"Inget matoffer som ska föras fram till Herren (Jahve) får vara gjort med jäst, för ni ska inte bränna något syrat eller någon honung i något eldsoffer till Herren (Jahve)."},{"book":"3 Moseboken","chapter":"2","verse":"12","text":"Vad gäller offren av förstlingsfrukt ska ni offra dem till Herren (Jahve), men de ska inte bli brända på altaret som en söt doft."},{"book":"3 Moseboken","chapter":"2","verse":"13","text":"Och alla offer av dina matoffer ska du krydda med salt, inte heller ska du låta din Guds (Elohims) förbundssalt saknas i något av dina matoffer, med alla dina offer ska du offra salt."},{"book":"3 Moseboken","chapter":"2","verse":"14","text":"Och om du offrar ett matoffer av din förstlingsfrukt till Herren (Jahve), ska du offra gröna ax (omogen säd) som är torkade (rostade) i eld liksom fullt mogna ax."},{"book":"3 Moseboken","chapter":"2","verse":"15","text":"Och du ska hälla olja över det och lägga rökelse på det, det är ett matoffer."},{"book":"3 Moseboken","chapter":"2","verse":"16","text":"Och prästen ska bränna minnet av det, en del av dess mogna ax och en del av dess olja med all dess rökelse. Det är ett eldsoffer till Herren (Jahve)."}]}