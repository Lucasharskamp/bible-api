{"data":[{"book":"1 ЯНА","chapter":"4","verse":"1","text":"Любасныя! ня кожнаму духу верце, а выпрабоўвайце духаў, ці ад Бога яны, бо многа ілжэпрарокаў зьявілася ў сьвеце."},{"book":"1 ЯНА","chapter":"4","verse":"2","text":"Духа Божага (і духа аблуды) пазнавайце так: кожны, які вызнае Ісуса Хрыста, што прыйшоў у плоці, ёсьць Божы;"},{"book":"1 ЯНА","chapter":"4","verse":"3","text":"а кожны дух, які не вызнае Ісуса Хрыста, што прыйшоў у плоці, ня ёсьць Божы, а гэта дух антыхрыста, пра якога вы чулі, што ён прыйдзе і цяпер ёсьць ужо ў сьвеце."},{"book":"1 ЯНА","chapter":"4","verse":"4","text":"Дзеці! вы Божыя, і перамаглі іх; бо Той, хто ў вас, большы за таго, хто ў сьвеце."},{"book":"1 ЯНА","chapter":"4","verse":"5","text":"Яны ад сьвету, таму і гавораць па-сьвецку, і сьвет слухае іх."},{"book":"1 ЯНА","chapter":"4","verse":"6","text":"Мы Божыя: хто ведае Бога, той слухае нас; хто ня Божы, той ня слухае нас. Вось па гэтым пазнаём духа ісьціны і духа аблуды."},{"book":"1 ЯНА","chapter":"4","verse":"7","text":"Любасныя! будзем любіць адно аднаго, бо любоў ад Бога, і кожны, хто любіць, народжаны ад Бога і ведае Бога;"},{"book":"1 ЯНА","chapter":"4","verse":"8","text":"хто ня любіць, той не спазнаў Бога, таму што Бог ёсьць любоў."},{"book":"1 ЯНА","chapter":"4","verse":"9","text":"Любоў Божая да нас адкрылася ў тым, што Бог паслаў у сьвет Адзінароднага Сына Свайго, каб мы атрымалі жыцьцё празь Яго."},{"book":"1 ЯНА","chapter":"4","verse":"10","text":"У тым любоў, што ня мы палюбілі Бога, а Ён палюбіў нас і паслаў Сына Свайго, каб умілажаліцца з грахоў нашых."},{"book":"1 ЯНА","chapter":"4","verse":"11","text":"Любасныя! калі так палюбіў нас Бог, дык і мы павінны любіць адно аднаго."},{"book":"1 ЯНА","chapter":"4","verse":"12","text":"Бога ніколі ніхто ня бачыў: калі мы любім адно аднаго, дык Бог у нас жыве, і любоў Ягоная дасканалая ёсьць у нас."},{"book":"1 ЯНА","chapter":"4","verse":"13","text":"Што мы жывём у Ім і Ён у нас, пазнаём з таго, што Ён даў нам ад Духа Свайго."},{"book":"1 ЯНА","chapter":"4","verse":"14","text":"І мы бачылі і сьведчым, што Айцец паслаў Сына Збаўцам сьвету."},{"book":"1 ЯНА","chapter":"4","verse":"15","text":"Хто вызнае, што Ісус ёсьць Сын Божы, у тым жыве Бог, і ён у Богу."},{"book":"1 ЯНА","chapter":"4","verse":"16","text":"І мы спазналі любоў, якую мае да нас Бог, і паверылі ў яе. Бог ёсьць любоў, і хто жыве ў любові, той жыве ў Богу, і Бог у ім."},{"book":"1 ЯНА","chapter":"4","verse":"17","text":"Любоў да той дасканаласьці дасягае ў нас, што мы маем адвагу ў дзень судны, бо ўчыняем у сьвеце гэтым, як Ён."},{"book":"1 ЯНА","chapter":"4","verse":"18","text":"У любові няма страху, а дасканалая любоў праганяе страх, бо ў страху ёсьць пакута; хто баіцца, той не дасканалы ў любові."},{"book":"1 ЯНА","chapter":"4","verse":"19","text":"Будзем любіць Яго, бо Ён раней палюбіў нас."},{"book":"1 ЯНА","chapter":"4","verse":"20","text":"Хто кажа: я люблю Бога, а брата свайго ненавідзіць, той ілжэ; бо хто ня любіць брата свайго, якога бачыць, як можа любіць Бога, Якога ня бачыць?"},{"book":"1 ЯНА","chapter":"4","verse":"21","text":"І мы маем ад Яго такі наказ, каб той, хто любіць Бога, любіў і брата свайго."}]}