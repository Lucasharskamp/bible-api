{"data":[{"book":"Rómverjabréfið","chapter":"7","verse":"1","text":"Kæru Gyðingar, trúsystkini, skiljið þið ekki enn, að þegar einhver deyr þá ná lögin ekki lengur yfir hann?"},{"book":"Rómverjabréfið","chapter":"7","verse":"2","text":"Leyfið mér að útskýra þetta með dæmi: Þegar kona hefur gifst er hún bundin eiginmanni sínum lögum samkvæmt, þar til hann deyr. Missi hún mann sinn er hún ekki lengur bundin honum og því laus undan hjúskaparlögunum."},{"book":"Rómverjabréfið","chapter":"7","verse":"3","text":"Eftir það gæti hún gifst hverjum sem hún vill. Slíkt væri óheimilt ef maður hennar væri á lífi, en að honum látnum er það fullkomlega heimilt."},{"book":"Rómverjabréfið","chapter":"7","verse":"4","text":"Áður fyrr voru lög Gyðinga eiginmaður ykkar og húsbóndi. Síðan „dóuð“ þið með Kristi á krossinum og fyrst þið eruð „dáin“ þá eruð þið ekki lengur „gift“ lögunum. Þau ná ekki lengur yfir ykkur. Þegar Kristur reis upp, þá risuð þið einnig upp með honum og eruð því nýir menn. Við getum því sagt að nú séuð þið „gengin í hjónaband“ með honum sem reis upp frá dauðum, til að þið getið borið góðan ávöxt, það er að segja, gert það sem Guði er þóknanlegt."},{"book":"Rómverjabréfið","chapter":"7","verse":"5","text":"Meðan þið hlýdduð ykkar gamla synduga eðli, hneigðust þið sífellt til að óhlýðnast vilja Guðs og syndga. Þannig gerðuð þið það sem illt var og báruð skemmdan ávöxt – ávöxt dauðans."},{"book":"Rómverjabréfið","chapter":"7","verse":"6","text":"Nú eruð þið hins vegar leyst undan lögum og siðum Gyðinga, því að þið „dóuð“ meðan þið voruð í ánauð hjá þeim. Nú getið þið þjónað Guði – ekki með gömlu aðferðinni, að hlýða fjölda reglna á vélrænan hátt – heldur með þeirri nýju – að vera leidd af heilögum anda."},{"book":"Rómverjabréfið","chapter":"7","verse":"7","text":"En er ég þá að segja að þessi lög Guðs séu vond? Nei, auðvitað ekki. Lögin eru ekki syndsamleg, en þau sýndu mér synd mína. Ef lögin hefðu ekki sagt: „Þú skalt ekki girnast…“ þá hefði ég aldrei komið auga á syndina í hjarta mínu, þær illu hvatir og girndir sem þar leynast."},{"book":"Rómverjabréfið","chapter":"7","verse":"8","text":"Syndin tók þessi lög, sem sett voru til að ég mætti verjast illum hvötum og notaði þau til að vekja hjá mér löngun til þess, sem bannað er. Ef ekki væru til nein lög sem hægt væri að brjóta, væri ekki heldur til nein óhlýðni og þar með engin synd."},{"book":"Rómverjabréfið","chapter":"7","verse":"9","text":"Því var það, að á meðan ég skildi ekki hvers lögin kröfðust, fannst mér allt í góðu lagi, en þegar sannleikurinn rann upp fyrir mér, þá sá ég að ég var syndari sem hafði brotið lögin og var því dauðasekur."},{"book":"Rómverjabréfið","chapter":"7","verse":"10","text":"Lögin voru góð og áttu að benda mér á veg lífsins, en þau urðu hins vegar til þess að ég hlaut dauðadóm."},{"book":"Rómverjabréfið","chapter":"7","verse":"11","text":"Syndin blekkti mig með því að nota þessi góðu lög Guðs til að dæma mig til dauða."},{"book":"Rómverjabréfið","chapter":"7","verse":"12","text":"Þrátt fyrir þetta voru lögin sjálf góð og réttlát."},{"book":"Rómverjabréfið","chapter":"7","verse":"13","text":"Hvernig getur það verið? Voru þau ekki orsök þess að ég var dæmdur? Hvernig geta þau þá verið góð? Þau eru vissulega góð, en það var hins vegar syndin, það djöfullega fyrirbæri, sem notaði hið góða til að dæma mig til dauða. Af þessu ættuð þið að skilja hve slæg, banvæn og bölvuð hún er. Hún notar lög Guðs, sem eru góð, til að koma fram sínum illu fyrirætlunum."},{"book":"Rómverjabréfið","chapter":"7","verse":"14","text":"Lögin eru góð og vandinn liggur ekki þar, heldur hjá mér, því að ég er seldur í þrældóm fyrir synd."},{"book":"Rómverjabréfið","chapter":"7","verse":"15","text":"Ég get alls ekki skilið sjálfan mig. Mig langar til að gera það sem er rétt, en ég get það ekki. Ég geri það sem mér er ógeðfellt – það sem ég hata."},{"book":"Rómverjabréfið","chapter":"7","verse":"16","text":"Mér er fullkomlega ljóst að það sem ég geri er rangt, því að slæm samviska mín segir mér það. Hún bendir mér á að lögin, sem ég brýt, séu réttlát og sönn."},{"book":"Rómverjabréfið","chapter":"7","verse":"17","text":"Samt get ég ekkert að þessu gert, því að það er ekki lengur ég sem vinn verkið. Syndin, sem í mér er, er sterkari en ég og fær mig til að gera hið illa."},{"book":"Rómverjabréfið","chapter":"7","verse":"18","text":"Ég veit að mitt gamla eðli er gegnsýrt af syndinni. Mér er auðvelt að vilja hið góða, en ekki að framkvæma það,"},{"book":"Rómverjabréfið","chapter":"7","verse":"19","text":"því að hið góða, sem ég vil, það geri ég ekki, en hið vonda, sem ég ekki vil, það geri ég."},{"book":"Rómverjabréfið","chapter":"7","verse":"20","text":"Fyrst ég geri það sem mér er ógeðfellt, þá er auðséð hvað að er: Ég er í klóm syndarinnar."},{"book":"Rómverjabréfið","chapter":"7","verse":"21","text":"Það virðist regla hjá mér, sem vil gera hið rétta, að hið illa er mér tamast."},{"book":"Rómverjabréfið","chapter":"7","verse":"22","text":"Samkvæmt mínu nýja eðli þrái ég að gera vilja Guðs,"},{"book":"Rómverjabréfið","chapter":"7","verse":"23-25","text":"en það er eitthvað annað djúpt innra með mér – lægri hvatir – sem berst gegn vilja mínum, hefur yfirburði, sem gerir mig að þræli syndarinnar sem í mér er. Ásetningur minn er að vera hlýðinn þjónn Guðs, en þess í stað finn ég að ég er enn í ánauð syndarinnar."}]}