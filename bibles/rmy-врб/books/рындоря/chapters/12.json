{"data":[{"book":"Рындоря","chapter":"12","verse":"1","text":"Андэ кадья ж вряма тхагар Иродо схутилдя коисавэн манушэн андай кхандири, кай тэ терэл лэнди бида."},{"book":"Рындоря","chapter":"12","verse":"2","text":"Вов припхэндя тэ умарэн мечёса Иаковос, пхралэс Иоаностирэс."},{"book":"Рындоря","chapter":"12","verse":"3","text":"И кала вов дикхля, со иудеёнди када чялиля, вов запхандадя лэ Пэтрос андо баруно. Када сас андэ свэнкостирэ деса Бизакваскатирэ марнэн."},{"book":"Рындоря","chapter":"12","verse":"4","text":"Пэтрос запхандадэ андо баруно и тховдэ штар пэ штар халавдэн, тэ дикхэн пала лэстэ. Иродо камля тэ выандярэл лэс кай и мануша, кала прожала и Патради."},{"book":"Рындоря","chapter":"12","verse":"5","text":"Пэтро сас андо баруно, ай кхандири пхабардэс мангэласпэ пала лэстэ Дэвлэс."},{"book":"Рындоря","chapter":"12","verse":"6","text":"Рятяса, англай кода, кала Иродо камля тэ выандярэл лэс по сындо, Пэтро совэлас машкар дуй халавдэ, спхангло дуе лэпунзэнца, ай инке халавдэ тэрдёнас и дикхэнас пашай удара барунэстирэ."},{"book":"Рындоря","chapter":"12","verse":"7","text":"И акэ, авиля ангело Раеско, и баро удуд свэнтояспэ по тхан, кай сас о Пэтро. Ангело арэсля пай риг Пэтростири и вазгля лэс сунэстар."},{"book":"Рындоря","chapter":"12","verse":"8","text":"Ангело пхэндя:"},{"book":"Рындоря","chapter":"12","verse":"9","text":"Пэтро выжыля палав ангело андав баруно тай на поля, со вся, со терэл ангело, терэлпэ чячес. Лэсти сикадиляпэ, со вов дикхэл дикхимос."},{"book":"Рындоря","chapter":"12","verse":"10","text":"Онэ прожыле екхэн халавдэн, тунчи машкар аврэн и поджыле кай саструнэ удара, савэ андярэн андо форо. Удара ежэнэ отпхэрнадэпэ англай лэндэ, и онэ выжыле. Онэ прожыле екх гаса, и акэ ангело ужыля."},{"book":"Рындоря","chapter":"12","verse":"11","text":"Кала о Пэтро авиля андэр пэстэ, вов пхэндя:"},{"book":"Рындоря","chapter":"12","verse":"12","text":"Кала Пэтро поля, со тердяпэ, вов жыля андо чер, кай жувэлас Мария и дэй Иоаностири, савэс инке акхарэнас Марко. Котэ стидэпэ тэ мангэнпэ Дэвлэс бут мануша."},{"book":"Рындоря","chapter":"12","verse":"13","text":"Пэтро помардя андэ удара, и бутярни, савя акхарэнас Роза, жыля кай тэ отпхэрнавэл."},{"book":"Рындоря","chapter":"12","verse":"14","text":"Вой ужангля лэ Пэтрос пав гласо, и лошатар забистардя тэ отпхэрнавэл удара. Вой прастая палпалэ, кай тэ пхэнэл, со Пэтро тэрдёл пашай удара."},{"book":"Рындоря","chapter":"12","verse":"15","text":"— Ту на андэ пэстири годи, — пхэндэ лати."},{"book":"Рындоря","chapter":"12","verse":"16","text":"Пэтро майдур марэлас андэ удара, и кала онэ отпхэрнадэ удара и удикхле лэс, фартэ дивосайле."},{"book":"Рындоря","chapter":"12","verse":"17","text":"Пэтро вастэса сикадя кай тэ ашэн мулком и роспхэндя, сар о Рай выандярдя лэс андав баруно."},{"book":"Рындоря","chapter":"12","verse":"18","text":"Дэнзор халавдэ ашыле тэ прастэн кордэ-кардэ, бо нико на жанэлас, со тердяпэ лэ Пэтроса."},{"book":"Рындоря","chapter":"12","verse":"19","text":"Иродо родэлас лэ Пэтрос, нэ сар на аракхле лэс, вов допушля халавдэн и припхэндя тэ умарэн лэн. Тунчи Иродо лагля Иудеятар андэ Кесария и сас котэ сави-то вряма."},{"book":"Рындоря","chapter":"12","verse":"20","text":"Иродо сас холяко пэ мануша андав Тиро и Сидоно. Кола допхэндэпэ машкар пэстэ и авиле кав Иродо. Онэ умангле Бластос, саво сас пхурэдэр андэ тхагарастири града, кай вов подритярэл лэн, тай мангле кав тхагар о миро, колэсти со лэндири пхув лэлас о хамос андай тхагарастири пхув."},{"book":"Рындоря","chapter":"12","verse":"21","text":"Андэ вытидо дес Иродо урявдя тхагарастири йида, бэшля пэ троно и пхэнэлас лэнди лав."},{"book":"Рындоря","chapter":"12","verse":"22","text":"Мануша ашыле тэ цыписавэн:"},{"book":"Рындоря","chapter":"12","verse":"23","text":"Нэ андэ кодья ж вряма ангело Раеско умардя Иродос, колэсти со вов на дя слава лэ Дэвлэсти. Лэс схале чермэ, и вов муля."},{"book":"Рындоря","chapter":"12","verse":"24","text":"Ай лав Дэвлэско розжаласпэ майдур и майдур."},{"book":"Рындоря","chapter":"12","verse":"25","text":"Варнава и Савло тердэ пэско рындо андо Иерусалимо и рисайле. Онэ линэ пэса Иоанос, савэс инке акхарэнас Марко."}]}