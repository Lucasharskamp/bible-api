{"data":[{"book":"Tito","chapter":"3","verse":"1","text":"Ash jametso kéwirwotsnat naashwotsnsh b́tooko dashan detson bo aletwok'o, sheeng keew jamo finosh k'andek'tswotsi bowotitwok'o,"},{"book":"Tito","chapter":"3","verse":"2","text":"konatsor gond keewo bo keewrawok'o boosh gawiwe, dab maniyere ashonton fayerawwotsnat maac'nefwotsi, b́ jamon ash jamosh bo tooko dashan detso kitsitwotsi wotoone,"},{"book":"Tito","chapter":"3","verse":"3","text":"Noowere haniyere shin danawwotsi, azazerawwotsi morrgondwotsi, noweeronowere sheelk'rts woterawwotsi, k'osh k'osh naari gusiyonat meetso geneúwoshosh kewetswots, weerigondonat nemi gondon beefwots, shit'eetswotsnat no atsatseyo fayefwotsiye noteshi."},{"book":"Tito","chapter":"3","verse":"4","text":"Ernmó no ato Ik'o doo wotonat ash shunon b́ be'ewor,"},{"book":"Tito","chapter":"3","verse":"5","text":"noo nofints S'ayin finon b́ woterawo b́ took maac' k'ewon noon kashire, noon b́ kashiyiwere handr shweyon mashonat S'ayin shayiri weeron daatsets handrone."},{"book":"Tito","chapter":"3","verse":"6","text":"Ik'o noon kashitwo Iyesus Krstosn b́ shayiro ayidek't noosh kuut're."},{"book":"Tito","chapter":"3","verse":"7","text":"Hanowere b́k'al b́ s'aaton kááwar jangat nokotir dúre dúri kasho nonaatetwok'owe."},{"book":"Tito","chapter":"3","verse":"8","text":"Etetsanwere amaneke. Ik'on amants ashuwots sheeng finosh bokup'itwok'o keew jamahan kup'shde'er ngawiitwok'o geefe, keewanwere sheengonat ashosh ik ikon ot'etske."},{"book":"Tito","chapter":"3","verse":"9","text":"Ernmó dartswots mooshatse, naar taawotse, fayotse, nematse tuutson twit fayatse wokowe, keewanots eegor oot'deshawonat k'awntsalwotsiye."},{"book":"Tito","chapter":"3","verse":"10","text":"K'alewo dowet asho iknoto wee gitoto bín ni iziyakon bíyatse wokowe."},{"book":"Tito","chapter":"3","verse":"11","text":"Hank'o wotst asho k'uuronat morretske, bí b́ tookats angshtso b́wottsok'o dande'e."},{"book":"Tito","chapter":"3","verse":"12","text":"Art'emasi wee Tikik'osi itmaants twoshoor nee Nik'olyonits t maants wosh káárwe, taa joosho biyoke beshiyosh k'ut'dek're."},{"book":"Tito","chapter":"3","verse":"13","text":"Nem dantso Zenasnat Ap'losn bo sha'o de'er botwitwok'o woshwe, boosh geyit keew jamonowere boon tewu'e."},{"book":"Tito","chapter":"3","verse":"14","text":"Noo ashuwotsuwere aani shwalo bo'orerawok'o err beyi kic'o ketiyo bofalitwok'o sheeng fino finosh dande'ene."},{"book":"Tito","chapter":"3","verse":"15","text":"Taanton fa'a jamwots jamó neesh t'intsirune, imnetiyon noonton kayitwotsi wotts no mashots bojamets jamo neesh t'intsirune."}]}