{"data":[{"book":"لٍوِ سّرّشّدُبّ","chapter":"5","verse":"1","text":"«شَ مِشِ ندٍ سَ عَ مّ عٍ سٍيدٍيٍ شِلِمَ كِيتِ ندٍ مَ، كْنْ عَ فُندِ سٍيدٍيَشِ قٍ نَشَن مَ عَ مُ نَ قَلَ حَمَ بّ، نَ يُنُبِ لُمَ عَ شُن مَ."},{"book":"لٍوِ سّرّشّدُبّ","chapter":"5","verse":"2","text":"شَ مِشِ دِن سٍ سّنِيّنتَرٍ رَ عَ مُ عَ كٌلٌن، عَلْ سُبٍ رَهَرَ مُشِ بِنبِ، شَ نَ مُ عَ رَ شُرُ سٍ سّنِيّنتَرٍ بِنبِ، شَ نَ مُ عَ رَ بُبُسٍ سّنِيّنتَرٍ بِنبِ، نَ مِشِ قَن قِندِ مَ نّ مِشِ سّنِيّنتَرٍ رَ، عَ يُنُبِ سْتْ نَ كُي."},{"book":"لٍوِ سّرّشّدُبّ","chapter":"5","verse":"3","text":"شَ مِشِ ندٍ سَ دِن سٍ سّنِيّنتَرٍ رَ نَشَن كٍلِشِ عَدَ مَدِ قَتٍ مَ، عَ قَ لِ عَ مُ عَ كٌلٌن نَ تّمُي، شَ عَ سَ عَ كٌلٌن تّمُي نَشّ، عَ قِندِ مَ سّنِيّنتَرٍ رَ، عَ يُنُبِ سْتْمَ نَ كُي."},{"book":"لٍوِ سّرّشّدُبّ","chapter":"5","verse":"4","text":"شَ مِشِ ندٍ سَ عَ كَلِ قُقَقُ، قٍ قَنيِ شَ نَ مُ عَ رَ قٍ حَاشِ رَ، عَ قَ نّيمُ نَ مَ، عَ نَ رَتُ نَ قٍ مَ تّمُي نَشّ، عَ قِندِ مَ سّنِيّنتَرٍ رَ، عَ يُنُبِ سْتْ نَ كُي.»"},{"book":"لٍوِ سّرّشّدُبّ","chapter":"5","verse":"5","text":"«نَشَن نَ يُنُبِ مْولِ رَبَمَ، عَ لَنمَ عَ شَ عَ تِ نَ رَ."},{"book":"لٍوِ سّرّشّدُبّ","chapter":"5","verse":"6","text":"عَ شَ يّشّي فِنّ، شَ نَ مُ عَ رَ سِ فِنّ بَ يّتّ رَفبِلٍن سّرّشّ رَ ﭑ تَن عَلَتَلَ بّ. نَ كُي سّرّشّدُبّ يُنُبِ شَقَرِ سّرّشّ بَمَ عَ بّ، عَلَكٌ عَ شَ يُنُبِ شَ شَقَرِ.»"},{"book":"لٍوِ سّرّشّدُبّ","chapter":"5","verse":"7","text":"«شَ قّيرّ مُ نَ عَ يِ رَ نَ سّرّشّ شَ قٍ رَ، عَ شَ كٌلٌكٌندٍ قِرِن شَ نَ مُ عَ رَ فَنبّ قِرِن بَ سّرّشّ رَ ﭑ تَن عَلَتَلَ بّ. كٍرٍن شَ قِندِ يُنُبِ شَقَرِ سّرّشّ رَ، بٌورٍ شَ قِندِ سّرّشّ فَن دَاشِ رَ."},{"book":"لٍوِ سّرّشّدُبّ","chapter":"5","verse":"8","text":"عَ شَ عٍ شَنِن سّرّشّدُبّ شْن، سّرّشّدُبّ شَ يُنُبِ شَقَرِ سّرّشّ نَن سِنفٍ بَ. عَ شَ عَ كْنيِ فِرَ، كْنْ عَ نَشَ عَ شُنيِ بَ عَ دّ عِ."},{"book":"لٍوِ سّرّشّدُبّ","chapter":"5","verse":"9","text":"عَ عَ وُلِ ندٍ كَسَنمَ سّرّشّبَدٍ سّيتِ مَ، وُلِ نَشَن لُشِ، عَ نَ عِقِلِمَ سّرّشّبَدٍ لَنبَنيِ. يُنُبِ شَقَرِ سّرّشّ نَ عَ رَ."},{"book":"لٍوِ سّرّشّدُبّ","chapter":"5","verse":"10","text":"سّرّشّدُبّ شَ نَ شْنِ قِرِن ندٍ بَ سّرّشّ فَن دَاشِ رَ عَ رَبَ كِ مَ. نَ كُي، سّرّشّدُبّ شُنسَرٍ سّرّشّ بَمَ عَ بّ عَ شَ يُنُبِ رَبَشِ شَ قٍ رَ، عَلَكٌ عَ شَ شَقَرِ.»"},{"book":"لٍوِ سّرّشّدُبّ","chapter":"5","verse":"11","text":"«شَ قّيرّ مُ نَ عَ يِ رَ كٌلٌكٌندٍ قِرِن، شَ نَ مُ عَ رَ فَنبّ قِرِن سْتْقٍ رَ، عَ شَ سَنسِ شْرِ دِنشِ كٌنبٌ يَ كٍرٍن نُن عَ تَفِ بَ يُنُبِ شَقَرِ سّرّشّ رَ. عَ نَشَ تُرٍ، شَ نَ مُ عَ رَ سُرَيِ سَ نَ قَرِ دٍ، بَرِ مَ يُنُبِ شَقَرِ سّرّشّ نَ عَ رَ."},{"book":"لٍوِ سّرّشّدُبّ","chapter":"5","verse":"12","text":"عَ شَ نَ شَنِن سّرّشّدُبّ شْن مَ، سّرّشّدُبّ سُشُ كٍرٍن فَنمَ سّرّشّبَدٍ قَرِ تْنشُمَ رَ. عَ نَ رَبَمَ سّرّشّيٍ قَرِ نَشٍيٍ فَنمَ سّرّشّبَدٍ قَرِ، بَرِ مَ يُنُبِ شَقَرِ سّرّشّ نَ عَ رَ."},{"book":"لٍوِ سّرّشّدُبّ","chapter":"5","verse":"13","text":"نَ كُي سّرّشّدُبّ شُنسَرٍ سّرّشّ بَمَ عَ بّ، عَلَكٌ عَ شَ يُنُبِ رَبَشِ شَ شَقَرِ. سَنسِ شْرِ دِنشِ نَشَن لُشِ عَ قِندِ مَ سّرّشّدُبّ نَن فبٍ رَ.»"},{"book":"لٍوِ سّرّشّدُبّ","chapter":"5","verse":"14","text":"عَلَتَلَ نَشَ عَ مَسٍن عَننَبِ مُنسَ بّ،"},{"book":"لٍوِ سّرّشّدُبّ","chapter":"5","verse":"15","text":"«شَ مِشِ ندٍ سَ سٍ ندٍ تٌنفٌ نَشَن قِندِشِ ﭑ تَن عَلَتَلَ فبٍ رَ، كْنْ عَ مُ عَ كٌلٌن عَ نَ يُنُبِ مْولِ رَبَشِ، عَ شَ يّشّي كٌنتٌنيِ بَ يّتّ رَفبِلٍن سّرّشّ رَ ﭑ تَن عَلَتَلَ بّ عَ شَ يُنُبِ شَ قٍ رَ. عَ مُ لَنمَ لَنيُرُ يٌ شَ لُ نَ يّشّي مَ، عَ سَرٍ قَن شَ لَن سَرٍ مَ نَشَن نَوَلِمَ هْرْ مْلِنفِرَ كُي."},{"book":"لٍوِ سّرّشّدُبّ","chapter":"5","verse":"16","text":"عَ شَ نَ سٍ تٌنفٌشِ رَفبِلٍن سّرّشّدُبّ مَ، عَ مَن شَ كْبِرِ سَ نَ قَرِ. نَ قِندِ مَ كْبِرِ نَشَن نَ، عَ نَ سٍ سَرٍ نَن عِتَشُنمَ دْشْ سُولِ رَ، عَ قَ دْشْ كٍرٍن بَ عَ رَ، عَ نَ سٌ سّرّشّدُبّ يِ رَ. نَ كُي سّرّشّدُبّ شُنسَرٍ سّرّشّ بَمَ عَ بّ سِكْتّ رَ نَشَن قِندِ يّتّ رَفبِلٍن سّرّشّ رَ، عَلَكٌ عَ شَ يُنُبِ شَ شَقَرِ."},{"book":"لٍوِ سّرّشّدُبّ","chapter":"5","verse":"17","text":"مِشِ نَشَن يُنُبِ رَبَمَ، عَ ﭑ تَن عَلَتَلَ شَ يَامَرِ ندٍ مَتَندِ، هَلِ عَ مُ عَ كٌلٌن، نَ بَرَ يُنُبِ سْتْ، قٌ عَ شَ نَ سَرٍ قِ."},{"book":"لٍوِ سّرّشّدُبّ","chapter":"5","verse":"18","text":"عَ لَنمَ عَ شَ سِكْتّ بَ يّتّ رَفبِلٍن سّرّشّ رَ، لَنيُرُ مُ نَ نَشَن مَ، نَشَن سَرٍ لَنمَ سّرِيّ مَ. نَ كُي سّرّشّدُبّ شُنسَرٍ سّرّشّ بَمَ عَ بّ عَ شَ يُنُبِ شَ قٍ رَ، عَ نَشَن نَبَشِ عَ مُ عَ كٌلٌن، عَلَكٌ عَ شَ يُنُبِ شَ شَقَرِ."},{"book":"لٍوِ سّرّشّدُبّ","chapter":"5","verse":"19","text":"نَ بَرَ قِندِ يّتّ رَفبِلٍن سّرّشّ رَ، بَرِ مَ عَ يُنُبِ سْتْ نّ ﭑ تَن عَلَتَلَ رَ.»"},{"book":"لٍوِ سّرّشّدُبّ","chapter":"5","verse":"20","text":"عَلَتَلَ نَشَ عَ مَسٍن عَننَبِ مُنسَ بّ،"},{"book":"لٍوِ سّرّشّدُبّ","chapter":"5","verse":"21","text":"«شَ مِشِ ندٍ سَ يُنُبِ سْتْ، عَ قٍ حَاشِ رَبَ ﭑ تَن عَلَتَلَ رَ، عَلْ عَ نفَشَكٍرٍنيِ مَدَشُقٍ سٍ ندٍ شَ قٍ رَ، نَشَن نُ بَرَ تَشُ عَ رَ، شَ نَ مُ عَ رَ عَ نَشَن مُحَ، شَ نَ مُ عَ رَ عَ نَشَن بَشِ عَ بٌورٍ يِ رَ قُنمَلَيَ رَ،"},{"book":"لٍوِ سّرّشّدُبّ","chapter":"5","verse":"22","text":"شَ نَ مُ عَ رَ سٍ لْيشِ عَ نَشَن تٌشِ، عَ قَ وُلٍ قَلَ نَ شَ قٍ رَ كَلِ رَ،"},{"book":"لٍوِ سّرّشّدُبّ","chapter":"5","verse":"23","text":"نَ يُنُبِ رَبَ مْولِ لَنمَ عَ شَ نَ سٍ مُحَشِ رَفبِلٍن. شَ عَ مُحَشِ نّ بَ، شَ عَ تَشُشِ نّ عَ رَ بَ، شَ سٍ لْيشِ نَ عَ رَ عَ نَشَن تٌشِ بَ،"},{"book":"لٍوِ سّرّشّدُبّ","chapter":"5","verse":"24","text":"شَ سٍ نَ عَ رَ وُلٍ قَلَ نَشَن مَ قٍ رَ كَلِ رَ، عَ شَ نَ رَفبِلٍن عَ كَنيِ مَ كٍرٍن نَ، عَ مَن شَ كْبِرِ سَ نَ قَرِ. نَ قِندِ مَ كْبِرِ نَشَن نَ، عَ نَ سٍ سَرٍ نَن عِتَشُنمَ دْشْ سُولِ رَ، عَ قَ دْشْ كٍرٍن بَ عَ رَ، عَ نَ سٌ نَ كَنيِ يِ رَ."},{"book":"لٍوِ سّرّشّدُبّ","chapter":"5","verse":"25","text":"عَ مَن شَ يّشّي كٌنتٌنيِ شَنِن سّرّشّدُبّ يِرٍ يّتّ رَفبِلٍن سّرّشّ رَ عَلَتَلَ بّ. قِ يٌ نَشَ لُ نَ يّشّي مَ، عَ سَرٍ قَن شَ لَن سّرِيّ مَ."},{"book":"لٍوِ سّرّشّدُبّ","chapter":"5","verse":"26","text":"نَ كُي سّرّشّدُبّ شُنسَرٍ سّرّشّ بَمَ عَ بّ ﭑ تَن عَلَتَلَ يَ عِ، عَلَكٌ عَ شَ يُنُبِ، عَ نَشَن نَبَشِ، نَ شَ شَقَرِ.»"}]}