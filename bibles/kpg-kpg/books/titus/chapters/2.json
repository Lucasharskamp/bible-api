{"data":[{"book":"Titus","chapter":"2","verse":"1","text":"Malaa, agoago ina nia mee ala mai di agoago dela e donu."},{"book":"Titus","chapter":"2","verse":"2","text":"Agoago gi nia daane mmaadua gi madammaa nadau mouli, gi dagia nadau huaidina i di tonu, mo di pula i ginaadou. Digaula gi maaloo i di nadau hagadonu, mo di aloho, mo di hagamahi i lodo nadau haingadaa."},{"book":"Titus","chapter":"2","verse":"3","text":"Nia ahina mmaadua gii hai hua be di maa, agoago ina bolo digaula gi mouli be nia ahina ala e mouli madammaa. Digaula gi hudee dili helekai tilikai, be e hege gi nia dagaao. Digaula gi agoago ina nia agoago ala e humalia,"},{"book":"Titus","chapter":"2","verse":"4","text":"gii mee ai ginaadou di aago nia dama ahina gi aloho i nadau lodo, mo nadau dama,"},{"book":"Titus","chapter":"2","verse":"5","text":"gii pula i ginaadou, ge gi madammaa nadau mouli. Digaula gii hai nia ahina hai hegau humalia i nadau hale, mo di dugu anga ginaadou gi nadau lodo, gi de helekai hua huaidu digau ala i golo i nnelekai a God."},{"book":"Titus","chapter":"2","verse":"6","text":"Agoago gi nia dama daane hogi gii bida pula i ginaadou."},{"book":"Titus","chapter":"2","verse":"7","text":"Goe gii hai tangada e kawe go nia daangada i o hangahaihai humalia i nia mee huogodoo. Goe gi manawa dahi labelaa mo di donu gi au agoago."},{"book":"Titus","chapter":"2","verse":"8","text":"Goe hai hegau gi nnelekai ala e donu, ala hagalee ono huaidu ai, bolo o hagadaumee aalaa la gi langaadia ginaadou, i di nadau deemee di helekai hagahuaidu gidaadou."},{"book":"Titus","chapter":"2","verse":"9","text":"Nia hege gi daudalia nadau dagi, mo di haga tenetene ina digaula i nia hagadilinga mee huogodoo, gi hudee helekai hai baahi ang gi digaula,"},{"book":"Titus","chapter":"2","verse":"10","text":"hudee gaiaa nadau mee i digaula. Digaula gi haga modongoohia aga ina nadau mouli humalia mo di manawa dahi i nia madagoaa huogodoo, gi gidee nia daangada nadau hangahaihai, ga hagaamu nia agoago i di hai o God, go tadau Dangada Hagamouli."},{"book":"Titus","chapter":"2","verse":"11","text":"Idimaa, God gu haga modongoohia dono dumaalia belee haga mouli ai nia daangada huogodoo."},{"book":"Titus","chapter":"2","verse":"12","text":"Tumaalia deenei e agoago mai gi gidaadou gi kilia gi daha tadau mouli de hagadonu a God, mo nia hiihai huaidu o henuailala, gei gi iloo di bida benebene humalia tadau mouli, mo di mouli hai donu ge dabu i henuailala nei,"},{"book":"Titus","chapter":"2","verse":"13","text":"i tadau talitali di Laangi Aamua dela e kanakana go gidaadou, go di madagoaa dela ma ga gila mai ai di madamada o tadau God Aamua mo tadau Dangada Hagamouli go Jesus Christ."},{"book":"Titus","chapter":"2","verse":"14","text":"Mee guu wanga dehuia dono huaidina i gidaadou, belee daa mai gidaadou gi daha mo nia mee huaidu huogodoo, mo di haga madammaa gidaadou, bolo gii hai gidaadou nia dama donu ni aana ala e hiihai hua e hai nia mee humalia.2.14 Pisalem 130.8; Exodus 19.5; Deuteronomy 4.20; 7.6; 14.2; 1 Peter 2.9"},{"book":"Titus","chapter":"2","verse":"15","text":"Agoago ina nia mee aanei, mo di hai hegau i o mogobuna i do hagamaaloo aga, mo di helekai gii donu digau ala e hagalongolongo gi au helekai. Goe hudee heia digaula gi haga balumee ina goe."}]}