{"data":[{"book":"Waefeso","chapter":"6","verse":"1","text":"Nyuwe wana, weveni welesi wenyu kwaviya nyuwe ni wa Zumbe, naho icho ni kint'hu chedi."},{"book":"Waefeso","chapter":"6","verse":"2","text":"Iwandikwa mwa Mawandiko Akukile, uwategeleze welesi wenyu. Ino niyo miko ya nk'hongo ine ndagano,"},{"book":"Waefeso","chapter":"6","verse":"3","text":"vileke unde na uvikilwa mwo wikazi wako, naho wikale mazuwa mengi mwe isi."},{"book":"Waefeso","chapter":"6","verse":"4","text":"Na nyuwe watate, mse kuwasogola wana wenyu mna waleleni enga ivo vikumwelela Zumbe kwa kulagisa na mahinizo yedi."},{"book":"Waefeso","chapter":"6","verse":"5","text":"Nyuwe watumwa, weveni wakulu wenyu aha he isi kwa wogofi na moyo wose, damanyeni ivo kwa moyo wedi vikuligana na kumdamanyila Kilisito."},{"book":"Waefeso","chapter":"6","verse":"6","text":"Naho mse kudamanya du umwo wakamkaulani vileke muwelele want'hu, mna mwaungwa mdamanye kwa moyo, enga viya akuunga Mnungu, kwaviya nyuwe mwi watumwa wa Kilisito."},{"book":"Waefeso","chapter":"6","verse":"7","text":"Damanyeni ndima ya Zumbe kwa kinyemi, naho hiyo kwa kuwawagila want'hu."},{"book":"Waefeso","chapter":"6","verse":"8","text":"Kumbukileni kugamba yeyose akudamanya uwedi, ande mtumwa hegu mlekelwa, naahokele nt'hunyo ya Zumbe."},{"book":"Waefeso","chapter":"6","verse":"9","text":"Nyuwe wakulu nanywe, damanyeni aayo kwa watumwa wenyu naho msekuwatisa. Mmanye kugamba nyuwe na watumwa wenyu nyose mwi wa uuyo mkulu yumwenga ywa kwe mbingu, akuwasengela wose haheina kwazagula."},{"book":"Waefeso","chapter":"6","verse":"10","text":"Nabindiliza kwa kugamba, Mnungu awenk'heni kutoga mwo kulungana na Zumbe naho kwa wambizi wo udahi wakwe."},{"book":"Waefeso","chapter":"6","verse":"11","text":"Kekakeni vitowanilo vose mkwink'higwa ni Mnungu, vileke mdahe kuzihuma zinyambi ziihile zo Mwavu."},{"book":"Waefeso","chapter":"6","verse":"12","text":"Kwaviya hakikuhigana na want'hu wa mwe isi, mna chahigana na useuta na udahi na wakulu we diziza idi, naho chahigana na mafyo ya mp'hepo ziihile mwe isi ye kimuye."},{"book":"Waefeso","chapter":"6","verse":"13","text":"Kwaivo, kekakeni vitowanilo vose mkwink'higwa ni Mnungu vileke mnde wadahi mwe dizuwa dyo wiihi dikeza kuwezilani naho mkabinda ukuhina, msigale mtogile."},{"book":"Waefeso","chapter":"6","verse":"14","text":"Naho keikeni lumwe, naho mkekake ukindedi, unde enga mkoa mwe vigudi venyu, naho kutendigwa wedi kwenyu kunde enga nk'hindo mwe vifuwa venyu,"},{"book":"Waefeso","chapter":"6","verse":"15","text":"no kumunk'wamunk'wa kubilikiza Mbuli Yedi yo utondowazi inde enga vilatu mwe viga venyu."},{"book":"Waefeso","chapter":"6","verse":"16","text":"Kwa kongezela, mhuwi unde enga nk'hindo mwe mikono yenyu, mdahe kuizima misale yo moto yo Mwavu."},{"book":"Waefeso","chapter":"6","verse":"17","text":"Hokeleni ukombolwa enga taji yenyu ye chuma, Ulosi wa Mnungu nawo unde sime mkwink'higwa ni Muye ywa Mnungu."},{"book":"Waefeso","chapter":"6","verse":"18","text":"Mlombezeni Mnungu mazuwa yose, mkamlombeza wambizi wakwe. Mnde mkamvika Mnungu kwa udahi wa Muye ywa Mnungu. Kwaivo kauliseni haheina kusokela mkawamlombezela Mnungu want'hu wose."},{"book":"Waefeso","chapter":"6","verse":"19","text":"Naho mnilombezele kwa Mnungu anink'he cho kulonga, nidahe kuwagambila want'hu ikinyele che Mbuli Yedi haheina wogofi."},{"book":"Waefeso","chapter":"6","verse":"20","text":"Miye ni msigiilwa ywa Mbuli Yedi, hamwenga na kugamba ivi haluse ni mwe divugailo. Lombezeni vileke ninde mdahi mwo kuibilikiza Mbuli Yedi enga ivo huungwa kuibilikiza."},{"book":"Waefeso","chapter":"6","verse":"21","text":"Tukiko, ndugu yetu kikumuungisa, mtumwa mhuwilwa mwe kudamanya ndima ya Zumbe, naawagambileni zimbuli zangu zose vileke mmanye ivo nili."},{"book":"Waefeso","chapter":"6","verse":"22","text":"Namwigala kwenyu vileke mmanye zimbuli zetu naho awageleni moyo."},{"book":"Waefeso","chapter":"6","verse":"23","text":"Mnungu Tate na Zumbe Yesu Kilisito awenk'heni nyuwe wahuwila weetu wose utondowazi na lukunde hamwenga na mhuwi."},{"book":"Waefeso","chapter":"6","verse":"24","text":"Wedi wa Mnungu unde na want'hu wose wakumuunga Zumbe ywetu Yesu Kilisito kwa lukunde holwiina uheelo."}]}