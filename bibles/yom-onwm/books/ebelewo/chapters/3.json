{"data":[{"book":"Ebelewo","chapter":"3","verse":"1","text":"Diawu diodi bakhomba zinlongo, beno lutelo kuidi Nzambi mu baka kuku mu bima bi Diyilu, bika lutadidila Yesu mvuala ayi nganga Nzambi yi minu kioki tulembo samuni."},{"book":"Ebelewo","chapter":"3","verse":"2","text":"Niandi wuba wukuikama kuidi mutu wowo wumbieka banga bu bela Moyize mu nzo yimvimba yi Nzambi."},{"book":"Ebelewo","chapter":"3","verse":"3","text":"Bila Yesu wumono ti widi wufuana mu tambula nkembo viokila wowo wutambula Moyize. Banga kuandi ntungi wu nzo wuntambulanga nzitusu viokila nzo yika tungidi."},{"book":"Ebelewo","chapter":"3","verse":"4","text":"Bila kadika nzo yitungu kuidi mutu ; vayi Nzambi niandi wutunga bima bioso."},{"book":"Ebelewo","chapter":"3","verse":"5","text":"Mu diambu di Moyize, niandi wuba wukuikama mu nzo yi mvimba yi Nzambi banga kisadi mu diambu di telamanga kimbangi mu mambu momo mafueti samunu."},{"book":"Ebelewo","chapter":"3","verse":"6","text":"Vayi Klisto, niandi widi wukuikama banga Muana mu nzo yi Nzambi. Beto tuidi nzoꞌandi enati tunsimbidila nate tsukulu bufula ayi diana di ngolo diodi tueti ku kiniemisina."},{"book":"Ebelewo","chapter":"3","verse":"7","text":"Diawu, banga bueti tuba Pheve Yinlongo ti :"},{"book":"Ebelewo","chapter":"3","verse":"8","text":"Lubika kitula mintima mieno banga matadi"},{"book":"Ebelewo","chapter":"3","verse":"9","text":"Mu lumbu kina bakulu beno batsoka"},{"book":"Ebelewo","chapter":"3","verse":"10","text":"Diawu ndifuemina buwombo tsungi yina ayi ndituba :"},{"book":"Ebelewo","chapter":"3","verse":"11","text":"Diawu ku tsi nganzi ama"},{"book":"Ebelewo","chapter":"3","verse":"12","text":"Diawu bakhomba, lukeba mu diambu mutu mu beno kabika ba ntima wumbimbi ayi wunkambu wilukilanga ; tala kedi tamba Nzambi yi moyo manima."},{"book":"Ebelewo","chapter":"3","verse":"13","text":"Vayi lulubasananga kadika lumbu beno na beno, bu tuidi ayi “lumbu kiaki” muingi mutu mu beno kabika vunuka mu masumu ayi kabika ba matingu."},{"book":"Ebelewo","chapter":"3","verse":"14","text":"Bila enati tunsimbidila nate kuna tsukulu diana diodi diba yeto vana thonono, buna tuidi mu kithuadi ayi Klisto."},{"book":"Ebelewo","chapter":"3","verse":"15","text":"Banga bu tubulu :"},{"book":"Ebelewo","chapter":"3","verse":"16","text":"Buna banani bobo batinguna bu bawa mbemboꞌandi e ? Buna keti babo bobo Moyize katotula mu Ezipite e ?"},{"book":"Ebelewo","chapter":"3","verse":"17","text":"Buna banani bobo Nzambi kafuemina mu makumaya ma mimvu e ? Buna keti batu bobo bavola masumu ayi bafua mu dikanga e ?"},{"book":"Ebelewo","chapter":"3","verse":"18","text":"Buna kuidi banani Nzambi kalefila ndefi ti balendi kota ko mu luvundulu luandi e ? Buna keti bobo bamanga kuntumukina e ?"},{"book":"Ebelewo","chapter":"3","verse":"19","text":"Buna tumueni ti basia nunga ko mu kota mu diambu di kambu kuawu ku minu."}]}