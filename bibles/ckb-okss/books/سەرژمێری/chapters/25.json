{"data":[{"book":"سەرژمێری","chapter":"25","verse":"1","text":"کاتێک ئیسرائیل لە شەتیم چادریان هەڵدا و گەل دەستیان بە بەدڕەوشتی کرد لەگەڵ کچانی مۆئاب،"},{"book":"سەرژمێری","chapter":"25","verse":"2","text":"ئەوانیش گەلیان بانگهێشت کرد بۆ قوربانییە سەربڕدراوەکانی خوداوەندەکانیان. گەلیش خواردی و کڕنۆشی بۆ خوداوەندەکانیان برد."},{"book":"سەرژمێری","chapter":"25","verse":"3","text":"ئیسرائیل پەیوەست بوو بە بەعلی پەعۆرەوە25‏:3 ‏بەعلی پەعۆر: ناوێکی مۆئابییە بۆ ئەو خوداوەندەی لە کێوی پەعۆر دەیانپەرست.‏، تووڕەیی یەزدانیش بەسەر ئیسرائیلدا جۆشا."},{"book":"سەرژمێری","chapter":"25","verse":"4","text":"یەزدان بە موسای فەرموو: «هەموو ڕابەرانی گەل ببە و بۆ یەزدان بەرامبەر بە خۆر هەڵیانبواسە، ئەوسا کوڵی تووڕەیی یەزدان لەسەر ئیسرائیل دادەمرکێتەوە.»"},{"book":"سەرژمێری","chapter":"25","verse":"5","text":"موساش بە دادوەرانی ئیسرائیلی گوت: «هەر یەک لە ئێوە ئەو پیاوانەی خۆی بکوژێت کە پەیوەست بوونە بە بەعلی پەعۆرەوە.»"},{"book":"سەرژمێری","chapter":"25","verse":"6","text":"لەو کاتەدا پیاوێک هات کە لە نەوەی ئیسرائیل بوو و کچێکی میدیانی هێنایە ناو کەسوکارەکەی، لەبەرچاوی موسا و هەموو کۆمەڵی نەوەی ئیسرائیل کە لەلای دەروازەی چادری چاوپێکەوتن دەگریان."},{"book":"سەرژمێری","chapter":"25","verse":"7","text":"کاتێک فینەحاسی کوڕی ئەلعازاری کوڕی هارونی کاهین ئەمەی بینی، لەنێو کۆمەڵەکە هەستا و دەستی دایە ڕمێک،"},{"book":"سەرژمێری","chapter":"25","verse":"8","text":"بەدوای پیاوە ئیسرائیلییەکەدا چووە ناو چادرەکە، بە ڕمەکەی بە یەک جار سکی پیاوە ئیسرائیلییەکە و کچەکەشی بڕی. ئینجا دەردەکە لە نەوەی ئیسرائیل بڕایەوە."},{"book":"سەرژمێری","chapter":"25","verse":"9","text":"بەڵام ئەوانەی بە دەردەکە مردن بیست و چوار هەزار بوون."},{"book":"سەرژمێری","chapter":"25","verse":"10","text":"هەروەها یەزدان بە موسای فەرموو:"},{"book":"سەرژمێری","chapter":"25","verse":"11","text":"«فینەحاسی کوڕی ئەلعازاری کوڕی هارونی کاهین، تووڕەیی منی لەسەر نەوەی ئیسرائیل ڕەواندەوە. لەبەر ئەوەی دڵگەرم بوو بۆ شکۆمەندی من لەنێویان بەو جۆرەی کە من بۆ شکۆمەندی خۆم دڵگەرمم، نەوەی ئیسرائیلم بە دڵگەرمی خۆم لەناو نەبرد."},{"book":"سەرژمێری","chapter":"25","verse":"12","text":"لەبەر ئەوە پێی بڵێ ئەوەتا من پەیمانی ئاشتی خۆمی لەگەڵ دەبەستم."},{"book":"سەرژمێری","chapter":"25","verse":"13","text":"بۆ خۆی و بۆ نەوەکەی دوای خۆی دەبێتە پەیمانی کاهینیێتی هەتاهەتایی، لەبەر ئەوەی دڵگەرم بوو بۆ خودا و کەفارەتی بۆ نەوەی ئیسرائیل کرد.»"},{"book":"سەرژمێری","chapter":"25","verse":"14","text":"ناوی ئەو پیاوە ئیسرائیلییەش کە لەگەڵ کچە میدیانییەکە کوژرا زیمریی کوڕی سالو بوو، گەورەی بنەماڵەیەک بوو لە شیمۆنییەکان،"},{"book":"سەرژمێری","chapter":"25","verse":"15","text":"ناوی کچە میدیانییە کوژراوەکەش کۆزبیی کچی چوور بوو، ئەویش سەرۆکی هۆزێک بوو لە بنەماڵەیەکی میدیانی."},{"book":"سەرژمێری","chapter":"25","verse":"16","text":"یەزدان بە موسای فەرموو:"},{"book":"سەرژمێری","chapter":"25","verse":"17","text":"«تەنگ بە میدیانییەکان هەڵبچنن و لێیان بدەن،"},{"book":"سەرژمێری","chapter":"25","verse":"18","text":"چونکە ئەوان بە فریودانەکانیان تەنگیان پێ هەڵچنین، سەبارەت بە پەعۆر و کۆزبی خوشکیان، کچی سەرۆکێکی میدیان کە لە ڕۆژی دەردەکە بەهۆی پەعۆرەوە کوژرا.»"}]}