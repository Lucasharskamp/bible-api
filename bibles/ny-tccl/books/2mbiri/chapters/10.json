{"data":[{"book":"2 Mbiri","chapter":"10","verse":"1","text":"Rehobowamu anapita ku Sekemu, pakuti Aisraeli onse anapita kumeneko kuti akamulonge ufumu."},{"book":"2 Mbiri","chapter":"10","verse":"2","text":"Yeroboamu mwana wa Nebati atamva zimenezi (Iye anali ku Igupto, kumene anapita pothawa mfumu Solomoni) anabwerako kuchokera ku Igupto."},{"book":"2 Mbiri","chapter":"10","verse":"3","text":"Kotero anthu anakayitana Yeroboamu ndipo iye ndi Aisraeli onse anapita kwa Rehobowamu ndi kumuwuza kuti,"},{"book":"2 Mbiri","chapter":"10","verse":"4","text":"“Abambo anu anatisenzetsa goli lolemetsa koma tsopano mutipeputsire ntchito yolemetsayi ndi goli lolemerali limene analiyika pa ife ndipo ifeyo tidzakutumikirani.”"},{"book":"2 Mbiri","chapter":"10","verse":"5","text":"Rehobowamu anayankha kuti, “Mukabwerenso pakapita masiku atatu.” Choncho anthuwo anachoka."},{"book":"2 Mbiri","chapter":"10","verse":"6","text":"Kenaka mfumu Rehobowamu anafunsira nzeru kwa akuluakulu amene ankatumikira abambo ake, Solomoni, pamene anali moyo. Iye anafunsa kuti, “Kodi inu mungandilangize zotani kuti ndiwayankhe anthu awa?”"},{"book":"2 Mbiri","chapter":"10","verse":"7","text":"Iwo anayankha kuti, “Ngati inu muwakomera mtima anthu awa ndi kuwasangalatsa ndiponso kuwayankha mawu abwino, iwo adzakutumikirani nthawi zonse.”"},{"book":"2 Mbiri","chapter":"10","verse":"8","text":"Koma Rehobowamu anakana malangizo amene akuluakulu anamupatsa ndipo anakafunsira nzeru kwa anyamata amene anakula naye pamodzi komanso amamutumikira."},{"book":"2 Mbiri","chapter":"10","verse":"9","text":"Iye anawafunsa kuti, “Kodi malangizo anu ndi otani? Kodi tiwayankhe chiyani anthu amene akunena kuti, ‘Peputsani goli limene abambo anu anayika pa ife?’ ”"},{"book":"2 Mbiri","chapter":"10","verse":"10","text":"Anyamata amene anakula pamodzi naye anamuyankha kuti, “Anthu amene anena kwa inu kuti, ‘Abambo anu anatisenzetsa goli lolemetsa koma inu mupeputse goli lathu,’ muwawuze kuti, ‘Chala changa chachingʼono ndi chachikulu kuposa chiwuno cha abambo anga."},{"book":"2 Mbiri","chapter":"10","verse":"11","text":"Abambo anga anakusenzetsani goli lolemetsa koma ine ndidzalichititsa kukhala lolemetsa kwambiri. Abambo anga anakukwapulani ndi zikoti wamba koma ine ndidzakukwapulani ndi zinkhanira.’ ”"},{"book":"2 Mbiri","chapter":"10","verse":"12","text":"Tsiku lachitatu Yeroboamu ndi anthu onse anabwerera kwa Rehobowamu monga ananenera mfumu kuti, “Mukabwerenso kwa ine pakapita masiku atatu.”"},{"book":"2 Mbiri","chapter":"10","verse":"13","text":"Mfumu inawayankha mwankhanza, pokana malangizo a akuluakulu aja."},{"book":"2 Mbiri","chapter":"10","verse":"14","text":"Iye anatsatira malangizo a anyamata ndipo anati, “Abambo anga anakusenzetsani goli lolemetsa koma ine ndidzalichititsa kukhala lolemetsa kwambiri. Abambo anga anakukwapulani ndi zikoti wamba koma ine ndidzakukwapulani ndi zinkhanira.”"},{"book":"2 Mbiri","chapter":"10","verse":"15","text":"Kotero mfumu sinamvere anthuwo, pakuti zinthu izi zinali zochokera kwa Mulungu, kukwaniritsa mawu amene Yehova ananena kwa Yeroboamu mwana wa Nebati kudzera mwa Ahiya wa ku Silo."},{"book":"2 Mbiri","chapter":"10","verse":"16","text":"Aisraeli onse ataona kuti mfumu yakana kuwamvera, iwo anayankha mfumu kuti,"},{"book":"2 Mbiri","chapter":"10","verse":"17","text":"Koma Rehobowamu anakhala akulamulirabe Aisraeli amene amakhala mʼmizinda ya Yuda."},{"book":"2 Mbiri","chapter":"10","verse":"18","text":"Mfumu Rehobowamu inatuma Hadoramu amene ankayangʼanira ntchito yathangata, koma Aisraeli anamugenda miyala ndi kumupha. Koma mfumu Rehobowamu anakwera galeta lake ndi kuthawira ku Yerusalemu."},{"book":"2 Mbiri","chapter":"10","verse":"19","text":"Motero Israeli wakhala akuwukira banja la Davide mpaka lero lino."}]}