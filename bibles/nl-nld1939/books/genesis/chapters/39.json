{"data":[{"book":"Genesis","chapter":"39","verse":"1","text":"Josef was dus naar Egypte gevoerd, waar de Egyptenaar Potifar, een hoveling van Farao en overste van de lijfwacht, hem van de Jisjmaëlieten, die hem daarheen hadden gebracht, had gekocht."},{"book":"Genesis","chapter":"39","verse":"2","text":"Maar Jahweh stond Josef bij, zodat het hem voorspoedig ging, en hij in het huis van zijn egyptischen meester mocht blijven."},{"book":"Genesis","chapter":"39","verse":"3","text":"En toen zijn meester zag, dat Jahweh met hem was, en Jahweh alles, wat hij ondernam, deed gelukken,"},{"book":"Genesis","chapter":"39","verse":"4","text":"kwam Josef bij hem in de gunst, en moest hem persoonlijk bedienen. Hij gaf hem het toezicht over zijn huis, en vertrouwde hem al zijn bezittingen toe."},{"book":"Genesis","chapter":"39","verse":"5","text":"En van het oogenblik af, dat hij hem over zijn huis en al zijn bezittingen had gesteld, zegende Jahweh het huis van den Egyptenaar terwille van Josef. En toen de zegen van Jahweh bleef rusten op heel zijn bezit, in huis en op het land,"},{"book":"Genesis","chapter":"39","verse":"6","text":"liet hij tenslotte al zijn bezittingen door Josef beheren, en bemoeide zich met niets meer, dan met het brood, dat hij at. Josef was kloek van gestalte en knap van uiterlijk."},{"book":"Genesis","chapter":"39","verse":"7","text":"Zo gebeurde het na enige tijd, dat de vrouw van zijn meester het oog op Josef liet vallen en zeide: Kom bij mij liggen."},{"book":"Genesis","chapter":"39","verse":"8","text":"Hij weigerde, en zeide tot de vrouw van zijn meester: Zie, mijn heer bemoeit zich met niets in zijn huis buiten mij om, en hij heeft mij al zijn bezittingen toevertrouwd."},{"book":"Genesis","chapter":"39","verse":"9","text":"Hij zelf is hier in huis niet groter dan ik, en niets heeft hij aan mijn macht onttrokken behalve u, omdat ge zijn vrouw zijt. Hoe zou ik dan dit grote kwaad kunnen doen en zondigen tegen God?"},{"book":"Genesis","chapter":"39","verse":"10","text":"En ofschoon ze dag in dag uit bij Josef aandrong, dat hij bij haar zou komen liggen, en haar terwille zou zijn, luisterde hij niet naar haar."},{"book":"Genesis","chapter":"39","verse":"11","text":"Maar op zekere dag gebeurde het, dat hij naar huis kwam, om zijn werk te verrichten, en er niemand van de huisgenoten binnen was."},{"book":"Genesis","chapter":"39","verse":"12","text":"Toen greep ze hem bij zijn kleren vast en zei: Kom bij mij liggen. Doch hij liet zijn kleed in haar handen achter, en vluchtte haastig naar buiten."},{"book":"Genesis","chapter":"39","verse":"13","text":"Toen zij zag, dat hij zijn kleed in haar handen had achtergelaten en naar buiten was gevlucht,"},{"book":"Genesis","chapter":"39","verse":"14","text":"schreeuwde zij haar huisgenoten bijeen, en zei hun: Daar hebt ge het nu; men heeft een Hebreër in huis gebracht, om zijn spel met ons te drijven. Hij is naar mij toegekomen, om bij mij te liggen; maar ik ben gaan schreeuwen, zo hard ik kon."},{"book":"Genesis","chapter":"39","verse":"15","text":"Toen hij mij zo hard hoorde schreeuwen en gillen, liet hij zijn kleed bij mij achter, en vluchtte haastig naar buiten."},{"book":"Genesis","chapter":"39","verse":"16","text":"Ze hield het kleed bij zich achter, totdat zijn meester thuis kwam."},{"book":"Genesis","chapter":"39","verse":"17","text":"Toen vertelde ze hem hetzelfde: Die hebreeuwse slaaf, dien ge in huis hebt gehaald, is bij mij binnengedrongen, om zijn spel met mij te drijven."},{"book":"Genesis","chapter":"39","verse":"18","text":"Maar toen ik hard begon te schreeuwen en te gillen, liet hij zijn kleed bij mij achter, en vluchtte haastig naar buiten."},{"book":"Genesis","chapter":"39","verse":"19","text":"Toen de heer van Josef zijn vrouw hoorde vertellen, hoe zijn slaaf haar zou hebben behandeld, werd hij zeer toornig;"},{"book":"Genesis","chapter":"39","verse":"20","text":"hij liet Josef grijpen en hem in de kerker werpen, waar de gevangenen van den koning zaten opgesloten. Maar ook toen Josef daar in de gevangenis zat,"},{"book":"Genesis","chapter":"39","verse":"21","text":"stond Jahweh hem bij, en strekte zijn genade over hem uit. Hij zorgde er voor, dat hij bij den gevangenbewaarder in de gunst kwam,"},{"book":"Genesis","chapter":"39","verse":"22","text":"zodat deze al die in de kerker zaten opgesloten aan Josef toevertrouwde, en er niets geschiedde buiten hem om."},{"book":"Genesis","chapter":"39","verse":"23","text":"De gevangenbewaarder bemoeide zich met niets, van wat hij Josef had toevertrouwd; want Jahweh stond hem bij, en wat hij deed, liet Jahweh gelukken."}]}