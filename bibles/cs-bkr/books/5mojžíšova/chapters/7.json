{"data":[{"book":"5 Mojžíšova","chapter":"7","verse":"1","text":"Když pak tebe uvede Hospodin Bůh tvůj do země, do kteréž ty již vcházíš, abys vládl jí, a vypléní národy mnohé od tváři tvé, Hetea, Gergezea, Amorea, Kananea, Ferezea, Hevea a Jebuzea, sedm národů větších a silnějších, nežli jsi ty,"},{"book":"5 Mojžíšova","chapter":"7","verse":"2","text":"A dá je Hospodin Bůh tvůj tobě, abys je pobil: jako proklaté vypléníš je, nevejdeš s nimi v smlouvu, aniž slituješ se nad nimi."},{"book":"5 Mojžíšova","chapter":"7","verse":"3","text":"Nikoli nespřízníš se s nimi; dcery své nedáš synu jejich, a dcery jejich nevezmeš synu svému."},{"book":"5 Mojžíšova","chapter":"7","verse":"4","text":"Neboť by odvedla syna tvého od následování mne, a sloužili by bohům cizím, pročež popudila by se prchlivost Hospodinova na vás, a zahladila by tě rychle."},{"book":"5 Mojžíšova","chapter":"7","verse":"5","text":"Ale raději toto jim učiňte: Oltáře jejich zbořte, modly jejich stroskotejte, háje také posekejte, a rytiny jejich ohněm spalte."},{"book":"5 Mojžíšova","chapter":"7","verse":"6","text":"Nebo ty lid svatý jsi Hospodinu Bohu svému; tebe vyvolil Hospodin Bůh tvůj, abys jemu byl lidem zvláštním, mimo všecky národy, kteříž jsou na zemi."},{"book":"5 Mojžíšova","chapter":"7","verse":"7","text":"Ne proto, že by vás více bylo nad jiné národy, připojil se k vám Hospodin, a vyvolil vás, (nebo menší vás počet byl nežli jiných národů,)"},{"book":"5 Mojžíšova","chapter":"7","verse":"8","text":"Ale proto, že miloval vás Hospodin, a splniti chtěl přísahu, kterouž přisáhl otcům vašim, vyvedl vás v ruce silné, a vysvobodil vás z domu služby, z ruky Faraona, krále Egyptského."},{"book":"5 Mojžíšova","chapter":"7","verse":"9","text":"I zvíš, že Hospodin Bůh tvůj jest Bůh, Bůh silný a pravdomluvný, ostříhající smlouvy a milosrdenství těm, kteříž ho milují a ostříhají přikázaní jeho, až do tisícího kolena,"},{"book":"5 Mojžíšova","chapter":"7","verse":"10","text":"Odplacující tomu, kterýž ho nenávidí, v tvář jeho, tak aby zahladil jej. Nebudeť prodlévati; kdož ho nenávidí, v tvář jeho odplatí jemu."},{"book":"5 Mojžíšova","chapter":"7","verse":"11","text":"Protož ostříhej přikázaní a ustanovení i soudů, kteréž já tobě dnes přikazuji, abys je činil."},{"book":"5 Mojžíšova","chapter":"7","verse":"12","text":"I budeť to, že když poslouchati budete soudů těchto a ostříhati i činiti je, také Hospodin Bůh tvůj ostříhati bude tobě smlouvy a milosrdenství, kteréž s přísahou zaslíbil otcům tvým."},{"book":"5 Mojžíšova","chapter":"7","verse":"13","text":"A bude tě milovati, i požehná tobě a rozmnoží tebe. Nebo požehná plodu života tvého a úrodám země tvé, obilí tvému, vínu tvému a oleji tvému, plodu skotů tvých i stádům bravů tvých v zemi, kterouž s přísahou zaslíbil otcům tvým, že ji tobě dá."},{"book":"5 Mojžíšova","chapter":"7","verse":"14","text":"Požehnaný budeš nad všecky národy; nebude u tebe neplodný aneb neplodná, ani mezi hovady tvými."},{"book":"5 Mojžíšova","chapter":"7","verse":"15","text":"Vzdálí také od tebe Hospodin všeliký neduh, a všecky zlé nemoci Egyptské, kteréž znáš; nevzloží jich na tebe, ale vzloží je na všecky, kteříž tě nenávidí."},{"book":"5 Mojžíšova","chapter":"7","verse":"16","text":"A shladíš všecky národy, kteréž Hospodin Bůh tvůj dá tobě. Neslituje se nad nimi oko tvé, aniž sloužiti budeš bohům jejich, nebo to bylo by tobě osídlem."},{"book":"5 Mojžíšova","chapter":"7","verse":"17","text":"Řekl-li bys v srdci svém: Větší jsou národové tito nežli já, kterak budu moci vyhnati je?"},{"book":"5 Mojžíšova","chapter":"7","verse":"18","text":"Neboj se jich, ale pilně pamatuj na to, co učinil Hospodin Bůh tvůj Faraonovi a všechněm Egyptským,"},{"book":"5 Mojžíšova","chapter":"7","verse":"19","text":"Na pokušení veliká, kteráž viděly oči tvé, i znamení a zázraky, a ruku silnou a rámě vztažené, v kterémž vyvedl tě Hospodin Bůh tvůj. Takť učiní Hospodin Bůh tvůj všechněm národům, kterýchž bys se obával."},{"book":"5 Mojžíšova","chapter":"7","verse":"20","text":"Nadto sršně pošle Hospodin Bůh tvůj na ně, dokudž by nezhynuli, kteříž by pozůstali, a kteříž by se skryli před tebou."},{"book":"5 Mojžíšova","chapter":"7","verse":"21","text":"Nelekejž se strachu jejich, nebo Hospodin Bůh tvůj jest u prostřed tebe, Bůh silný, veliký a hrozný."},{"book":"5 Mojžíšova","chapter":"7","verse":"22","text":"I vypléní Hospodin Bůh tvůj národy ty od tváři tvé pomalu; nebudeš moci pojednou jich shladiti, aby se nerozmnožila proti tobě zvěř polní."},{"book":"5 Mojžíšova","chapter":"7","verse":"23","text":"A však dá je Hospodin Bůh tvůj tobě, a setře je setřením velikým, dokudž nebudou vyhlazeni."},{"book":"5 Mojžíšova","chapter":"7","verse":"24","text":"Vydá i krále jejich v ruce tvé, a vyhladíš jméno jejich pod nebem; neostojíť žádný před tebou, až je i vyhladíš."},{"book":"5 Mojžíšova","chapter":"7","verse":"25","text":"Ryté bohy jejich ohněm popálíš; nepožádáš stříbra a zlata, kteréž jest na nich, aniž ho sobě vezmeš, aby nebylo tobě osídlem, nebo ohavnost jest Hospodinu Bohu tvému."},{"book":"5 Mojžíšova","chapter":"7","verse":"26","text":"Aniž vneseš ohavnosti do domu svého, abys nebyl proklatý, jako i ona; všelijak v ohyzdnosti a v ohavnosti budeš míti ji, nebo proklatá jest."}]}