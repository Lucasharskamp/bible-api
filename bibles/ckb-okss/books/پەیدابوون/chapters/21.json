{"data":[{"book":"پەیدابوون","chapter":"21","verse":"1","text":"یەزدان بەو شێوەیەی فەرمووی سارای بەسەرکردەوە و یەزدان چۆنی فەرموو ئاوای بۆ سارا کرد."},{"book":"پەیدابوون","chapter":"21","verse":"2","text":"ئینجا سارا سکی پڕ بوو؛ لە تەمەنی پیریی ئیبراهیمدا و لە هەمان ئەو کاتەی کە خودا پێی فەرمووبوو، منداڵێکی بوو."},{"book":"پەیدابوون","chapter":"21","verse":"3","text":"ئیبراهیم ئەو کوڕەی ناو نا ئیسحاق، کە سارا بۆی ببوو."},{"book":"پەیدابوون","chapter":"21","verse":"4","text":"کاتێک ئیسحاقی کوڕی بووە هەشت ڕۆژ، ئیبراهیم خەتەنەی کرد، هەروەک چۆن خودا ڕایسپاردبوو."},{"book":"پەیدابوون","chapter":"21","verse":"5","text":"تەمەنی ئیبراهیم سەد ساڵ بوو کاتێک ئیسحاقی کوڕی لەدایک بوو."},{"book":"پەیدابوون","chapter":"21","verse":"6","text":"سارا گوتی: «خودا منی خستووەتە پێکەنین، هەرکەسێکیش ئەمە ببیستێت لەگەڵ من پێدەکەنێت.»"},{"book":"پەیدابوون","chapter":"21","verse":"7","text":"هەروەها گوتی: «کێ بە ئیبراهیمی دەگوت سارا شیر دەداتە منداڵان؟ لەگەڵ ئەوەشدا لە پیریی ئەودا کوڕێکم بوو.»"},{"book":"پەیدابوون","chapter":"21","verse":"8","text":"کوڕە گەورە بوو و لە شیر بڕایەوە. لەو ڕۆژەی ئیسحاق لە شیر بڕایەوە، ئیبراهیم خوانێکی گەورەی ساز کرد."},{"book":"پەیدابوون","chapter":"21","verse":"9","text":"بەڵام سارا کوڕەکەی هاجەری میسری بینی کە لە ئیبراهیم بوو، گاڵتەی دەکرد."},{"book":"پەیدابوون","chapter":"21","verse":"10","text":"جا بە ئیبراهیمی گوت: «ئەم کەنیزەیە و کوڕەکەی دەربکە، چونکە کوڕی ئەم کەنیزەیە لەگەڵ ئیسحاقی کوڕی من نابێتە میراتگر.»"},{"book":"پەیدابوون","chapter":"21","verse":"11","text":"ئەم بابەتە ئیبراهیمی زۆر ناڕەحەت کرد، چونکە پەیوەندی بە کوڕەکەی ئەوەوە هەبوو."},{"book":"پەیدابوون","chapter":"21","verse":"12","text":"بەڵام خودا بە ئیبراهیمی فەرموو: «ناڕەحەتی کوڕەکە و کەنیزەکەت مەبە. هەرچی سارا پێت دەڵێت بە قسەی بکە، چونکە نەوەی تۆ لە ڕێگەی ئیسحاقەوە ناودەبردرێت."},{"book":"پەیدابوون","chapter":"21","verse":"13","text":"هەروەها لە کوڕی کەنیزەکەشەوە نەتەوەیەک دروست دەکەم، چونکە وەچەی تۆیە.»"},{"book":"پەیدابوون","chapter":"21","verse":"14","text":"ئیبراهیم بەیانی زوو لە خەو هەستا و نان و مەشکەیەک ئاوی هێنا و خستییە سەر شانی هاجەر و لەگەڵ کوڕەکە بەڕێی کرد. ئەویش ڕۆیشت و لە چۆڵەوانی بیری شابەع سەرگەردان بوو."},{"book":"پەیدابوون","chapter":"21","verse":"15","text":"کە مەشکەکە ئاوی تێدا نەما، کوڕەکەی لەژێر دەوەنێک دانا."},{"book":"پەیدابوون","chapter":"21","verse":"16","text":"ئینجا ڕۆیشت و لە دوورەوە لە دووری تیرهاوێژێک بەرامبەری دانیشت، چونکە گوتی: «ناتوانم بە چاوی خۆم مەرگی کوڕەکەم ببینم.» ئیتر بەرامبەری دانیشت و بە دەنگی بەرز دەستی کرد بە گریان."},{"book":"پەیدابوون","chapter":"21","verse":"17","text":"خودا دەنگی کوڕەکەی بیست و فریشتەی خودا لە ئاسمانەوە هاجەری بانگکرد و پێی فەرموو: «چیتە هاجەر؟ مەترسە، خودا دەنگی کوڕەکەی بیست لەو شوێنەی لێی دانراوە."},{"book":"پەیدابوون","chapter":"21","verse":"18","text":"هەستە، کوڕەکە هەڵبگرە و دەستی بگرە، چونکە دەیکەمە نەتەوەیەکی مەزن.»"},{"book":"پەیدابوون","chapter":"21","verse":"19","text":"ئینجا خودا هەردوو چاوی هاجەری کردەوە، ئەویش بیرێکی ئاوی بەدی کرد. ئیتر چوو مەشکەکەی پڕکرد لە ئاو و ئاوی دایە کوڕەکە."},{"book":"پەیدابوون","chapter":"21","verse":"20","text":"خودا لە کاتی گەورەبوونی کوڕەکەدا، لەگەڵی بوو. لە چۆڵەوانیدا ژیا و بووە تیرهاوێژ."},{"book":"پەیدابوون","chapter":"21","verse":"21","text":"کاتێک کە ئیسماعیل لە چۆڵەوانی پاران دەژیا، دایکی ژنێکی میسریی بۆ هێنا."},{"book":"پەیدابوون","chapter":"21","verse":"22","text":"لەو سەردەمەدا ئەبیمەلەخ لەگەڵ فیکۆل کە فەرماندەی گشتی سوپاکەی بوو، بە ئیبراهیمیان گوت: «لە هەموو ئەوەی دەیکەیت خودات لەگەڵدایە."},{"book":"پەیدابوون","chapter":"21","verse":"23","text":"ئێستاش لێرەدا سوێندم بۆ بخۆ بە خودا کە ناپاکی لە خۆم و منداڵ و نەوەکانم ناکەیت. من چ چاکەیەکم لەگەڵ تۆدا کرد، تۆش هەمان چاکە لەگەڵ من و لەگەڵ ئەو خاکەدا دەکەیت کە تێیدا ئاوارە بوویت.»"},{"book":"پەیدابوون","chapter":"21","verse":"24","text":"ئیبراهیمیش گوتی: «سوێند دەخۆم.»"},{"book":"پەیدابوون","chapter":"21","verse":"25","text":"ئینجا ئیبراهیم گلەیی لە ئەبیمەلەخ کرد سەبارەت بەو بیرە ئاوەی کە خزمەتکارەکانی ئەبیمەلەخ داگیریان کردبوو."},{"book":"پەیدابوون","chapter":"21","verse":"26","text":"بەڵام ئەبیمەلەخ گوتی: «ئاگادار نیم کێ ئەم شتەی کردووە. هەروەها تۆ پێت ڕانەگەیاندووم، منیش ئەمڕۆ نەبێت نەمبیستووە.»"},{"book":"پەیدابوون","chapter":"21","verse":"27","text":"ئیتر ئیبراهیم مەڕ و مانگای هێنا و دایە ئەبیمەلەخ، ئیتر هەردووکیان پەیمانیان بەست."},{"book":"پەیدابوون","chapter":"21","verse":"28","text":"ئیبراهیم لە مێگەلەکە حەوت کاوڕەمێی بە تەنها ڕاگرت."},{"book":"پەیدابوون","chapter":"21","verse":"29","text":"ئەبیمەلەخیش بە ئیبراهیمی گوت: «ئەم حەوت کاوڕەمێیە چییە کە بە تەنها ڕاتگرتوون؟»"},{"book":"پەیدابوون","chapter":"21","verse":"30","text":"ئەویش گوتی: «ئەم حەوت کاوڕەمێیە لە دەستی من وەردەگریت بۆ ئەوەی ببێتە شایەتییەک بۆم کە من ئەم بیرەم هەڵکەندووە.»"},{"book":"پەیدابوون","chapter":"21","verse":"31","text":"لەبەر ئەوە ئەو شوێنەی ناو نا بە بیری شابەع21‏:31 بیری شابەع: واتا (بیری حەوت) یان (بیری سوێندخواردنەکە).‏، چونکە هەردووکیان لەوێ سوێندیان خوارد."},{"book":"پەیدابوون","chapter":"21","verse":"32","text":"لەدوای ئەوەی لە بیری شابەع پەیمانیان بەست، ئەبیمەلەخ و فیکۆلی فەرماندەی گشتی سوپاکەی هەستان و گەڕانەوە خاکی فەلەستییەکان."},{"book":"پەیدابوون","chapter":"21","verse":"33","text":"ئینجا ئیبراهیم داری گەزی لە بیری شابەع چاند، لەوێش بە ناوی یەزدانی پەروەردگاری هەتاهەتاییەوە نزای کرد."},{"book":"پەیدابوون","chapter":"21","verse":"34","text":"ئیتر ئیبراهیم لە خاکی فەلەستییەکان ماوەیەکی زۆری بە ئاوارەیی بەسەربرد."}]}