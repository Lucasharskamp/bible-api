{"data":[{"book":"Matthew","chapter":"27","verse":"1","text":"Luada loo, nia dagi hai mee dabu huogodoo mo nia dagi mmaadua ne haga noho di nadau hai belee daaligi a Jesus gii made."},{"book":"Matthew","chapter":"27","verse":"2","text":"Digaula ga lawalawa a Mee, gaa lahi e gabunga go Pilate, di gobinaa o Rome."},{"book":"Matthew","chapter":"27","verse":"3","text":"Di madagoaa Judas dela ne wanga a Jesus, ne iloo ia bolo Jesus gu hagi aga, gu daaligi gii made, gei mee gu manawa gee, guu huli ono lodo i dana mee dela ne hai, gaa kae gi muli nia bahihadu silber e motolu gi nia dagi hai mee dabu mo nia dagi mmaadua,27.3 Nnegau 1.18-19"},{"book":"Matthew","chapter":"27","verse":"4","text":"ga helekai, “Au gu hai hala i dagu wanga tangada ono hala ai e daaligi gii made!”"},{"book":"Matthew","chapter":"27","verse":"5","text":"Judas gaa kili nia bahihadu gi lala i lodo di Hale Daumaha, gaa hana ga daudau eia."},{"book":"Matthew","chapter":"27","verse":"6","text":"Nia dagi hai mee dabu ga dahi aga nia bahihadu, ga helekai, “Nia bahihadu aanei la guu lawa di hui nia dodo o tangada. E hagalee donu di wanga labelaa gi lodo di gowaa benebene mee o di Hale Daumaha.”"},{"book":"Matthew","chapter":"27","verse":"7","text":"Nomuli, gei digaula gaa hai di nadau haganoho gi nia bahihadu aalaa, gaa hai bolo e haga hai hegau e hui di gowaa dela e haga ingoo boloo, “Di Gowaa Tangada Hai pileed”, e hai di waa daalunga digau tuadimee."},{"book":"Matthew","chapter":"27","verse":"8","text":"Deenei di hai di gowaa deelaa e haga ingoo boloo, “Di Gowaa Dodo”, gaa dae mai loo gi dangi nei."},{"book":"Matthew","chapter":"27","verse":"9","text":"Malaa, nia helekai a soukohp Jeremiah guu kila, ala ne helekai:"},{"book":"Matthew","chapter":"27","verse":"10","text":"gei digaula gaa hui “Di Gowaa Tangada Hai pileed”,"},{"book":"Matthew","chapter":"27","verse":"11","text":"Jesus e duu i mua di gobinaa o Rome dela e hai ana heeu gi Mee, “Ma Koe go di king o Jew?”"},{"book":"Matthew","chapter":"27","verse":"12","text":"Gei Mee digi helekai i nia hagahuaidu ala mai baahi nia dagi hai mee dabu mo nia dagi mmaadua."},{"book":"Matthew","chapter":"27","verse":"13","text":"Nomuli, gei Pilate ga helekai, “Digaula e helehelekai hagahuaidu Goe i nia mee huaidu e logo. Goe e de longono?”"},{"book":"Matthew","chapter":"27","verse":"14","text":"Jesus digi helekai gi di heeu a maa, gei di gobinaa la gu goboina huoloo."},{"book":"Matthew","chapter":"27","verse":"15","text":"Nia madagoaa huogodoo ma gaa hai Tagamiami Pasoobaa, di gobinaa o Rome e nnoo mau e hagamehede dahi dangada galabudi dela e donu ginai digau dogologo."},{"book":"Matthew","chapter":"27","verse":"16","text":"Di madagoaa deelaa, tangada dono ingoo go Jesus Barabbas, koia e iloo ai nia daangada, i lodo di hale galabudi."},{"book":"Matthew","chapter":"27","verse":"17","text":"Pilate ga heeu gi digau dogologo ala ne dagabuli mai boloo, “Koai i meemaa e hiihai ginai goodou bolo au gi hagamehede ina adu gi goodou: Jesus Barabbas be go Jesus dela e haga ingoo bolo Mesaia?”"},{"book":"Matthew","chapter":"27","verse":"18","text":"Mee e iloo bolo digau o Jew ne laha mai a Jesus i di nadau hagadugina e ginaadou a Mee."},{"book":"Matthew","chapter":"27","verse":"19","text":"Di madagoaa Pilate nogo noho i hongo dono lohongo hai gabunga, di lodo o maa ne dau dana haga iloo, “Hudee hai dau mee gi taane ono hala ai, idimaa, au gu duadua huoloo i dagu midi i Mee anaboo.”"},{"book":"Matthew","chapter":"27","verse":"20","text":"Nia dagi hai mee dabu mo nia dagi mmaadua gu hagamahi ang gi nia daangada dogologo bolo digaula gi helekai gi Pilate gi hagamehede ina a Barabbas, gei gi daaligidia Jesus gii made."},{"book":"Matthew","chapter":"27","verse":"21","text":"Pilate ga heeu gi digau dogologo aalaa, “Koai i meemaa e hiihai ginai goodou bolo au gi hagamehede ina adu gi goodou?”"},{"book":"Matthew","chapter":"27","verse":"22","text":"Pilate ga heeu gi digaula, “Malaa dehee dagu hai gaa hai gi Jesus dela e haga ingoo bolo Mesaia?”"},{"book":"Matthew","chapter":"27","verse":"23","text":"Pilate ga heeu labelaa, “Ma di hala behee dela ne hai go Mee?”"},{"book":"Matthew","chapter":"27","verse":"24","text":"Di madagoaa Pilate ne gidee bolo ia gu deemee di dugu digaula, digaula e mee hua di hai baahi, gei mee ga gaamai ana wai gaa tono ono lima i mua digau dogologo aalaa ga helekai boloo, “Au hagalee dau gi di made o taane deenei. Di mee deenei ni goodou ne hai.”27.24 Deuteronomy 21.6-9"},{"book":"Matthew","chapter":"27","verse":"25","text":"Digau huogodoo aalaa guu wwolo boloo, “Nia dodo o taane deenaa la gi duguina mai gi gimaadou mo madau dama!”"},{"book":"Matthew","chapter":"27","verse":"26","text":"Malaa, Pilate gu hagamehede a Barabbas gi digaula, nomuli digaula gaa lahi Jesus, ga haga mamaawa, ga daudau a Mee."},{"book":"Matthew","chapter":"27","verse":"27","text":"Digau dauwa a Pilate ne lahi Jesus gi lodo di hale di gobinaa, gei digau dauwa huogodoo ga haganiga a Mee."},{"book":"Matthew","chapter":"27","verse":"28","text":"Digaula ga hahaahi nia gahu o Maa, ga haga ulu a Mee gi di gahu mmee uli."},{"book":"Matthew","chapter":"27","verse":"29","text":"Nomuli gaa hai di nadau hau manga laagau duduia, gaa wanga gi hongo di libogo o Maa, gaa wanga labelaa di nadau laagau gi di lima gau donu o Maa ga helekai bolo nia goloo o di king. Nomuli, gei digaula ga dogoduli gi mua o Mee, ga haganneennee a Mee, “Di king o digau o Jew gi mouli waalooloo!”"},{"book":"Matthew","chapter":"27","verse":"30","text":"Digaula ga buibui nadau haawale gi Mee, gaa daa di laagau ga haga mamaawa di libogo o Maa."},{"book":"Matthew","chapter":"27","verse":"31","text":"I muli hua di nadau haganneennee a Mee, digaula ga daa gi daha di gahu mmee uli, ga haga ulu a Mee gi ono gahu donu. Gei digaula gaa lahi a Mee gi malaelae belee daudau."},{"book":"Matthew","chapter":"27","verse":"32","text":"Digaula ga ulu gi daha mo di waahale, ga heetugi gi taane mai Cyrene dono ingoo go Simon. Digau dauwa gaa hono a mee gi aamo ina di loobuu a Jesus."},{"book":"Matthew","chapter":"27","verse":"33","text":"Digaula gaa dau i di gowaa dela e haga ingoo bolo Golgotha dono hadinga boloo, “Di Gowaa Hangaibu Libogo.”"},{"book":"Matthew","chapter":"27","verse":"34","text":"Di madagoaa deelaa, digaula gaa wanga gi Jesus nadau waini gu unugi gi nia mee mmala. I muli dana momi nia maa, gei Mee gu de hiihai di inu.27.34 Pisalem 69.21"},{"book":"Matthew","chapter":"27","verse":"35","text":"Digaula ga daudau a Mee, nomuli ga hudihudi nadau ‘dice’, e duwwe nia gahu o Maa i ginaadou.27.35 Pisalem 22.18"},{"book":"Matthew","chapter":"27","verse":"36","text":"Nomuli, digaula gaa noho i golo e hagaloohi Jesus."},{"book":"Matthew","chapter":"27","verse":"37","text":"I hongo di libogo o Maa, nia helekai hagahuaidu a Mee, e hihi boloo, “Deenei go Jesus, di king digau o Jew.”"},{"book":"Matthew","chapter":"27","verse":"38","text":"Digaula ne daudau labelaa nia daangada dogolua gaiaa dalia Jesus, e dahi i di baahi gau donu, ge dahi i di baahi gau ihala."},{"book":"Matthew","chapter":"27","verse":"39","text":"Nia daangada ma ga lloomoi laa laa, e lialiagi nadau libogo mo di haganneennee a Jesus,27.39 Pisalem 22.7; 109.25"},{"book":"Matthew","chapter":"27","verse":"40","text":"“Ma Goe bolo e oho di Hale Daumaha, ga haga duu aga labelaa i muli nia laangi e dolu, daawa ina laa goe gi daha mo di loobuu maa goe di Tama ni God! Doo iha gi daha mo di loobuu!”27.40 Matthew 26.61; John 2.19"},{"book":"Matthew","chapter":"27","verse":"41","text":"Go di hai la hua, nia dagi hai mee dabu, mono gau haga donudonu haganoho, mo nia dagi mmaadua, ga gadagada haganneennee a Mee ga helekai,"},{"book":"Matthew","chapter":"27","verse":"42","text":"“Mee ne haga dagaloaha hua nia daangada, gei Mee e deemee di haga dagaloaha e Ia! Hagalee go Mee go di king o Israel? Maa nei bolo Mee ne gaga ia gi daha mo di loobuu dolomeenei, gei gidaadou ga hagadonu laa a Mee!"},{"book":"Matthew","chapter":"27","verse":"43","text":"Mee e hagadonu a God, nogo helekai bolo Ia di Tama ni God. Malaa, dugu ang gi God e daa a Mee gi daha mo di loobuu dolomeenei!”27.43 Pisalem 22.8"},{"book":"Matthew","chapter":"27","verse":"44","text":"Gei nia daangada huaidu ala ne daudau dalia a Mee, gu helekai labelaa hagahuaidu i Mee."},{"book":"Matthew","chapter":"27","verse":"45","text":"Oodee, gei tenua hagatau la gu bouli, gaa dae loo gi di laa e dolu."},{"book":"Matthew","chapter":"27","verse":"46","text":"Ne hoohoo gi di laa e dolu, gei Jesus gaa dangi gi nua, “Eli, Eli, Lema Sabaktani?” dono hadinga boloo, “Dogu God, dogu God, Goe e diiagi Au eiaha?”27.46 Pisalem 22.1"},{"book":"Matthew","chapter":"27","verse":"47","text":"Hunu daangada nogo tuu i golo ne longono ginaadou a Mee, ga helekai, “Mee e gahigahi a Elijah!”"},{"book":"Matthew","chapter":"27","verse":"48","text":"Tangada e dahi i digaula gaa lele hagalimalima, ga dahi aga dana liimi, ga hagatiu gi lodo nia waini hui ngoohia, ga daalo gi di mada di laagau, ga dahi aga gi Mee gi inumia.27.48 Pisalem 69.21"},{"book":"Matthew","chapter":"27","verse":"49","text":"Hunu gau ga helekai, “Nnoo malaa, gii mmada gidaadou be Elijah e hanimoi e hagamaamaa a Mee!”"},{"book":"Matthew","chapter":"27","verse":"50","text":"Jesus gaa dangi labelaa gi nua ga hagaodi ono madangi."},{"book":"Matthew","chapter":"27","verse":"51","text":"Di gahu dela e duuli i lodo di Hale Daumaha gu mahaa lua, daamada eia i nua, ga tugi i lala. Tenua gu ngalungalua, nia hadu gu mahaahaa,27.51 Exodus 26.31-33"},{"book":"Matthew","chapter":"27","verse":"52","text":"nia daalunga gu maahuge, gei nia daangada dogologo a God ala ne mmade la gu mmouli aga."},{"book":"Matthew","chapter":"27","verse":"53","text":"Digaula gu diiagi nadau daalunga, gei i muli hua di mouli aga Jesus, digaula guu hula gi lodo di Waahale Hagamadagu go Jerusalem, gei digau dogologo guu mmada gi digaula."},{"book":"Matthew","chapter":"27","verse":"54","text":"Di madagoaa di tagi dauwa mono gau dauwa ala nogo hagaloohi a Jesus, gaa mmada gi tenua gu ngalungalua mono mee huogodoo ala ne hai, digaula gu uli nadau gai huoloo, ga helekai, “Ma e donu hua bolo Mee go Tama a God.”"},{"book":"Matthew","chapter":"27","verse":"55","text":"Nia ahina dogologo nogo daudali Jesus mai i Galilee, nogo hagamaamaa a Mee, digaula nogo mmada mai hagamogowaa.27.55 Luke 8.2-3"},{"book":"Matthew","chapter":"27","verse":"56","text":"Mary mai Magdala mo Mary tinana James mo Joseph mo tinana o nia dama daane a Zebedee nogo noho i baahi nia ahina aalaa."},{"book":"Matthew","chapter":"27","verse":"57","text":"Hiahi ia di mee, gei taane maluagina mai Arimathea gaa dau i golo, dono ingoo go Joseph. Mee nogo madalia nia dama agoago a Jesus."},{"book":"Matthew","chapter":"27","verse":"58","text":"Mee gaa hana gi Pilate ga madau gi mee tuaidina o Jesus. Pilate ga haga iloo bolo tuaidina la gii wanga ina gi Joseph."},{"book":"Matthew","chapter":"27","verse":"59","text":"Joseph gaa kae tuaidina o maa, gaa didi gi di gahu lenge hoou,"},{"book":"Matthew","chapter":"27","verse":"60","text":"gaa dugu gi lodo dana daalunga dogo hai hua gi lodo di hadugalaa hamaaloo. Gei mee ga haga daga mai dana hadu damana e pono di ngudu taalunga, gaa hana."},{"book":"Matthew","chapter":"27","verse":"61","text":"Mary mai Magdala mo Mary dela i golo, nogo noho i golo, e huli adu gi taalunga."},{"book":"Matthew","chapter":"27","verse":"62","text":"Dono daiaa go di Laangi Sabad, gei nia dagi hai mee dabu mono Pharisee ga dagabuli gi baahi o Pilate,"},{"book":"Matthew","chapter":"27","verse":"63","text":"ga helekai, “Meenei, gimaadou gu langahia telekai taane kai tilikai ne hai i dono madagoaa nogo mouli ai, boloo, ‘I muli nia laangi e dolu, gei Au ga mouli aga.’27.63 Matthew 16.21; 17.23; 20.19; Mark 8.31; 9.31; 10.33-34; Luke 9.22; 18.31-33"},{"book":"Matthew","chapter":"27","verse":"64","text":"Heia au helekai gi hagaloohia taalunga, gaa dae loo gi nia laangi e dolu, gi deemee di lloomoi nia dama agoago a Maa, e gaiaa tuaidina o Maa, ga helekai gi nia daangada bolo Mee gu mouli aga i di made. Di kai tilikai muliagi deenei la koia e huaidu i di kai tilikai matagidagi.”"},{"book":"Matthew","chapter":"27","verse":"65","text":"Pilate ga helekai gi digaula boloo, “Lahia digau dauwa aanaa, hagaloohia. Hula loohia taalunga i godou mee ala e mee.”"},{"book":"Matthew","chapter":"27","verse":"66","text":"Malaa, digaula gaa hula, ga haga noho gii mau di hadu, gaa dugu di nadau maaga gi di hadu deelaa, gaa dugu digau dauwa e hagaloohi."}]}