{"data":[{"book":"Matouš","chapter":"4","verse":"1","text":"Tehdy Ježíš veden jest na poušť od Ducha, aby pokoušín byl od ďábla."},{"book":"Matouš","chapter":"4","verse":"2","text":"A postiv se čtyřidceti dnů a čtyřidceti nocí, potom zlačněl."},{"book":"Matouš","chapter":"4","verse":"3","text":"A přistoupiv k němu pokušitel, řekl: Jsi-li Syn Boží, rciž, ať kamení toto chlebové jsou."},{"book":"Matouš","chapter":"4","verse":"4","text":"On pak odpovídaje, řekl: Psánoť jest: Ne samým chlebem živ bude člověk, ale každým slovem vycházejícím skrze ústa Boží."},{"book":"Matouš","chapter":"4","verse":"5","text":"Tedy pojal jej ďábel do svatého města a postavil ho na vrchu chrámu."},{"book":"Matouš","chapter":"4","verse":"6","text":"A řekl mu: Jsi-li Syn Boží, spustiž se dolů; nebo psánoť jest, že andělům svým přikázal o tobě, a na ruce uchopí tebe, abys někde o kámen nohy své neurazil."},{"book":"Matouš","chapter":"4","verse":"7","text":"I řekl mu Ježíš: Zase psáno jest: Nebudeš pokoušeti Pána Boha svého."},{"book":"Matouš","chapter":"4","verse":"8","text":"Opět pojal ho ďábel na horu vysokou velmi, a ukázal mu všecka království světa i slávu jejich, a řekl jemu:"},{"book":"Matouš","chapter":"4","verse":"9","text":"Toto všecko tobě dám, jestliže padna, budeš mi se klaněti."},{"book":"Matouš","chapter":"4","verse":"10","text":"Tedy dí mu Ježíš: Odejdiž, satane; neboť jest psáno: Pánu Bohu svému klaněti se budeš a jemu samému sloužiti budeš."},{"book":"Matouš","chapter":"4","verse":"11","text":"Tedy opustil ho ďábel, a aj, andělé přistoupili a sloužili jemu."},{"book":"Matouš","chapter":"4","verse":"12","text":"A když uslyšel Ježíš, že by Jan vsazen byl do žaláře, odšel do Galilee."},{"book":"Matouš","chapter":"4","verse":"13","text":"A opustiv Nazarét, přišed, bydlil v Kafarnaum za mořem, v krajinách Zabulon a Neftalím,"},{"book":"Matouš","chapter":"4","verse":"14","text":"Aby se naplnilo povědění skrze Izaiáše proroka, řkoucího:"},{"book":"Matouš","chapter":"4","verse":"15","text":"Země Zabulon a Neftalím při moři za Jordánem, Galilea pohanská,"},{"book":"Matouš","chapter":"4","verse":"16","text":"Lid, kterýž bydlil v temnostech, viděl světlo veliké, a sedícím v krajině a stínu smrti, světlo vzešlo jim."},{"book":"Matouš","chapter":"4","verse":"17","text":"Od toho času počal Ježíš kázati a praviti: Pokání čiňte; neboť se přiblížilo království nebeské."},{"book":"Matouš","chapter":"4","verse":"18","text":"A chodě Ježíš podle moře Galilejského, uzřel dva bratry, Šimona, kterýž slove Petr, a Ondřeje bratra jeho, ani pouštějí sít do moře, (nebo byli rybáři.)"},{"book":"Matouš","chapter":"4","verse":"19","text":"I dí jim: Pojďte za mnou, a učiním vás rybáře lidí."},{"book":"Matouš","chapter":"4","verse":"20","text":"A oni hned opustivše síti, šli za ním."},{"book":"Matouš","chapter":"4","verse":"21","text":"A poodšed odtud, uzřel jiné dva bratry, Jakuba syna Zebedeova, a Jana bratra jeho, na lodí s Zebedeem otcem jejich, ani tvrdí síti své. I povolal jich."},{"book":"Matouš","chapter":"4","verse":"22","text":"A oni hned opustivše lodí a otce svého, šli za ním."},{"book":"Matouš","chapter":"4","verse":"23","text":"I procházel Ježíš všecku Galilei, uče v shromážděních jejich a káže evangelium království a uzdravuje všelikou nemoc i všeliký neduh v lidu."},{"book":"Matouš","chapter":"4","verse":"24","text":"A rozešla se o něm pověst po vší Syrii. I přivedli k němu všecky nemocné, rozličnými neduhy a trápeními poražené, i ďábelníky, i náměsičníky, i šlakem poražené; a uzdravoval je."},{"book":"Matouš","chapter":"4","verse":"25","text":"I šli za ním zástupové mnozí z Galilee a z krajiny Desíti měst, i z Jeruzaléma i z Judstva i z Zajordání."}]}