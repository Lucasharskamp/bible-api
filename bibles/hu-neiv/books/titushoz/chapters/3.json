{"data":[{"book":"Titushoz","chapter":"3","verse":"1","text":"Emlékeztessed őket arra, hogy a hatóságoknak és a felsőbbségnek engedelmeskedjenek, és minden jó cselekedetre készek legyenek."},{"book":"Titushoz","chapter":"3","verse":"2","text":"Senkit ne szidalmazzanak, ne veszekedjenek, gyöngédek legyenek, teljes szelídséget tanúsítva mindenki iránt."},{"book":"Titushoz","chapter":"3","verse":"3","text":"Mert régen mi is esztelenek, engedetlenek, tévelygők, különböző kívánságok és gyönyörök rabjai, gonoszságban és irigységben élők, gyűlöletesek és egymást gyűlölők voltunk,"},{"book":"Titushoz","chapter":"3","verse":"4","text":"de amikor a mi megtartó Istenünknek jósága és emberszeretete megjelent,"},{"book":"Titushoz","chapter":"3","verse":"5","text":"nem az igaz cselekedetekért, amelyeket mi cselekedtünk, hanem az ő irgalmasságából tartott meg minket az újjászületés fürdője és a Szentlélek megújítása által,"},{"book":"Titushoz","chapter":"3","verse":"6","text":"amelyet bőséggel árasztott ránk a mi megtartó Jézus Krisztusunk által,"},{"book":"Titushoz","chapter":"3","verse":"7","text":"hogy az ő kegyelméből megigazulva, reménységünk szerint az örök élet örökösei legyünk."},{"book":"Titushoz","chapter":"3","verse":"8","text":"Igaz ez a beszéd, és szeretném, hogy erről határozottan tégy bizonyságot, hogy igyekezzenek jó cselekedetekkel elöljárni azok, akik Istenben hisznek. Ezek jók és hasznosak az embereknek."},{"book":"Titushoz","chapter":"3","verse":"9","text":"Kerüld azonban a balgatag vitatkozásokat, a nemzetségtáblákkal kapcsolatos kérdéseket, a civakodást és a törvényeskedő harcokat, mert ezek haszontalanok és hiábavalók."},{"book":"Titushoz","chapter":"3","verse":"10","text":"A tévtanítót egy-két figyelmeztetés után kerüld,"},{"book":"Titushoz","chapter":"3","verse":"11","text":"tudva, hogy az ilyen letért a jó útról, vétkezik, és önmagát ítéli el."},{"book":"Titushoz","chapter":"3","verse":"12","text":"Amikor Artemászt vagy Tükhikoszt hozzád küldöm, siess hozzám jönni Nikopoliszba, mert elhatároztam, hogy ott töltöm a telet."},{"book":"Titushoz","chapter":"3","verse":"13","text":"A törvénytudó Zénászt és Apollóst gondosan indítsd útnak, hogy semmiben se legyen hiányuk."},{"book":"Titushoz","chapter":"3","verse":"14","text":"Tanulják meg a mieink is, hogy jó cselekedetekkel járjanak elöl a sürgős szükségletek kielégítésére, hogy gyümölcstelenek ne legyenek."},{"book":"Titushoz","chapter":"3","verse":"15","text":"Köszöntenek téged a velem levők mindnyájan. Köszöntsd azokat, akik szeretnek minket a hitben."}]}