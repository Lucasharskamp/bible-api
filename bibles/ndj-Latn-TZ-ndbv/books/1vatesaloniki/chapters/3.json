{"data":[{"book":"1 Vatesaloniki","chapter":"3","verse":"1","text":"Patuweshili ng'odu kwiwunishila munu. Topi, twalamulili kusighala kula Ateni weka yetu,"},{"book":"1 Vatesaloniki","chapter":"3","verse":"2","text":"pambeli twamulayishili kwa yumwi mlongu wetu Timotewu, mugola chichuku muyetu kwanongwa ya Chapanga ya kulandula Chilongu cha Nyanyi cha Kilistu. Twamuyeghili avadindashi na kuvatanga mujumili,"},{"book":"1 Vatesaloniki","chapter":"3","verse":"3","text":"kwahela mundu yoyonda gati ya yumwi yadayiwa kulepisiwa kwanongwa ya gobuleku asi. Kwanongwa mwaveni mumanya kucha mukudayiliwa kugobuleka."},{"book":"1 Vatesaloniki","chapter":"3","verse":"4","text":"Nongwa patuveyi pamu na yumwi, twavelili tukuvawombela datugobuliwi, afi ndi wufibwitukili ngimu wumumanyili."},{"book":"1 Vatesaloniki","chapter":"3","verse":"5","text":"Ndi nongwa ndamulayilili Timotewu kwa yumwi. Ndaweshili ha kuvetela munu, topi nda mulayishili ili mbati filongu fya ujumilwa wenu. Yikotoo kuva mjangi kesa kuvajanga na chichuku chonda chitugolili chiyaghamili hela wuwu!"},{"book":"1 Vatesaloniki","chapter":"3","verse":"6","text":"Ponopa Timotewu kawuya kala, mweni katuyeghela filongu fya seku fya ujumilwa na utami wenu. Katuwombela mukutuyivasugha ha majuva vosi, kandi mukudayila kutuwona yufwi ngimu wula yufwi wumudayila kuvawona yumwi."},{"book":"1 Vatesaloniki","chapter":"3","verse":"7","text":"Topi, valongu vangu nongwa sha ujumilwa situkola liwoku mugobuleku na ndeshiwu shetu shonda,"},{"book":"1 Vatesaloniki","chapter":"3","verse":"8","text":"kwanongwa ponopa nakaka tukwikala payiva yumwi muwoloka ndemindemi mukwilumba na Bambu."},{"book":"1 Vatesaloniki","chapter":"3","verse":"9","text":"Ponopa tukuwesha kumulumba Chapanga wetu kwanongwa ya yumwi. Tukumulumba kwa seku yituveli nayu pawulongolu yaki kwanongwa ya yumwi."},{"book":"1 Vatesaloniki","chapter":"3","verse":"10","text":"Tukumuluva Chapanga majuva vosi kwa ndima yetu yosi ili atujumishi kuvawona mesu kwa mesu ili tuweshi kuvapa chila chiyangilili muujumilwa wenu."},{"book":"1 Vatesaloniki","chapter":"3","verse":"11","text":"Tukumuluva Chapanga yavelili Tati wetu na Bambu wetu Yesu Kilistu, atutandili deha ya kwisa kwa yumwi!"},{"book":"1 Vatesaloniki","chapter":"3","verse":"12","text":"Bambu na yumwi dagoli kukwili na kudindala kwa utami wa vandu vosi vayitami veni kwa veni, ngimu wula yufwi wutuvatama yumwi."},{"book":"1 Vatesaloniki","chapter":"3","verse":"13","text":"Kwa deha ayi mweni davadindashi ndima shenu na yumwi damuvi vagoleki na vang'alili pawulongolu ya Chapanga yavelili Tati wetu chipindi Bambu wetu Yesu payisa pamu na vala vosi vagoleki vaki."}]}