{"data":[{"book":"Genesis","chapter":"4","verse":"1","text":"Adam gaa kii i baahi dono lodo go Eve, gei mee ga hai dama. Mee ga haanau dana dama daane ga helekai, “Mai i di hagamaamaa Dimaadua, gei au guu hai dagu dama daane”, gei mee gaa gahi di ingoo o maa go Cain."},{"book":"Genesis","chapter":"4","verse":"2","text":"Muli mai gei mee ga haanau labelaa dana dama daane go Abel. Abel gaa hai tangada hagaloohi siibi, gei Cain gaa hai tangada dogi mee."},{"book":"Genesis","chapter":"4","verse":"3","text":"Ga noho mai gi muli, gei Cain ga gaamai ana huwa laagau i ana mee ala ne hadi i dana gowaa dogi mee, belee hai dana tigidaumaha ang gi Dimaadua."},{"book":"Genesis","chapter":"4","verse":"4","text":"Gei Abel ga gaamai dana dama siibi dela ne haanau matagidagi i ana siibi, ga daaligi, gaa wanga nia baahi ala koia e humalia e hai tigidaumaha. Dimaadua gu manawa lamalia gi Abel mo dana tigidaumaha.4.4 Hebrews 11.4"},{"book":"Genesis","chapter":"4","verse":"5","text":"Gei Dimaadua gu de hiihai gi Cain mo dana tigidaumaha. Cain gu manawa gee huoloo guu wou hagawelewele."},{"book":"Genesis","chapter":"4","verse":"6","text":"Gei Dimaadua ga helekai gi Cain, “Goe e hagawelewele di aha? Ma e aha dela o golomada le e mmee be di mee goe e hagawelewele huoloo?"},{"book":"Genesis","chapter":"4","verse":"7","text":"Goe nei bolo ne hai dau hai humalia, gei goe e tenetene, gei di maa dela goe ne hai dau hai huaidu, gei di hala ga tolo adu gi do bontai. Di hala e hiihai e dagi goe, malaa gei goe belee hai gi maaloo i di maa.”"},{"book":"Genesis","chapter":"4","verse":"8","text":"Gei Cain ga helekai gi dono duaahina go Abel, “Gidaua ga hula laalaa gi hongo di gowaa maalama.” Di madagoaa meemaa ne dau i di gowaa maalama, gei Cain ga huli adu gi dono duaahina, ga daaligi a mee gii made.4.8 Matthew 23.35; Luke 11.51; 1 John 3.12"},{"book":"Genesis","chapter":"4","verse":"9","text":"Dimaadua ga heeu gi Cain, “Dehee do duaahina go Abel?”"},{"book":"Genesis","chapter":"4","verse":"10","text":"Gei Dimaadua ga helekai, “Goe ne hai di huaidu mada ngauhou deenei eimaha? Nia dodo o do duaahina le e dangidangi aga gi di Au i lodo di gelegele, e hai gadoo be di lee e gahigahi, e hiihai gi di tala di hui.4.10 Hebrews 12.24"},{"book":"Genesis","chapter":"4","verse":"11","text":"Au guu dugu goe gi lala di haga halauwa, gu deemee labelaa di hai au meegai i di gelegele dela gu uwa aga nia dodo o do duaahina daane, e hai gadoo be di mee guu huge dono ngudu belee benebene a mee i do madagoaa dela ne daaligi a mee."},{"book":"Genesis","chapter":"4","verse":"12","text":"Maa goe gaa hai bolo goe e dogi au laagau hagadili, gei di gelegele hagalee hai ana mee, gei goe e heehee waa, do gowaa e noho iei goe i henuailala ai.”"},{"book":"Genesis","chapter":"4","verse":"13","text":"Gei Cain ga helekai gi Dimaadua, “Di hagaduadua deenei le e mada kono dono kae ko au."},{"book":"Genesis","chapter":"4","verse":"14","text":"Goe e hagabagi au gi daha mo tenua, ge e hai au gi mogowaa loo i di Goe. Au gaa hai tangada dogu gowaa e noho iei au ai, ga heehee hagaloale i hongo henuailala, gei tei dangada hua ma ga gidee ia au, gi daaligidia au.”"},{"book":"Genesis","chapter":"4","verse":"15","text":"Gei Dimaadua ga helekai gi mee, “Deeai, maa tangada ga daaligi goe, gei di maa nia mouli e hidu ala e kae e hui gi muli.” Gei Dimaadua gaa dugu dana maaga gi hongo Cain bolo maa iai tangada gu gidee ia a mee la gi hudee daaligidia a mee."},{"book":"Genesis","chapter":"4","verse":"16","text":"Gei Cain gaa hana gi daha mo Dimaadua, gaa noho i tenua go Nod4.16 Nod dono hadinga bolo heehee waa  dela i bahi i dua o Eden."},{"book":"Genesis","chapter":"4","verse":"17","text":"Cain mo dono lodo guu hai di nau dama daane go Enoch. Gei Cain gaa hau dana waahale ga haga ingoo di waahale gi di ingoo o dana dama."},{"book":"Genesis","chapter":"4","verse":"18","text":"Enoch gaa hai dana dama daane, gaa gahi dono ingoo bolo Irad, deelaa go tamana o Mehujael, gei Mehujael gaa hai dana dama daane go Methushael, dela go tamana o Lamech."},{"book":"Genesis","chapter":"4","verse":"19","text":"Lamech ono lodo e lua go Adah mo Zillah."},{"book":"Genesis","chapter":"4","verse":"20","text":"Adah ga haanau dana dama daane go Jabal, dela go tamana madua ni digau ala e benebene nadau manu, gei e noho i lodo nia hale laa."},{"book":"Genesis","chapter":"4","verse":"21","text":"Tuaahina o maa go Jubal, dela go tamana madua ni nia daangada huogodoo ala e daahili di ‘harp’ mo di mee ngiingii iliili."},{"book":"Genesis","chapter":"4","verse":"22","text":"Zillah ga haanau dana dama daane go Tubal Cain, dela nogo hai ana hagadilinga goloo dogi mai nia baalanga mmee mo nia baalanga. Tuaahina ahina o Tubal Cain la go Naamah."},{"book":"Genesis","chapter":"4","verse":"23","text":"Lamech ga helekai gi ono lodo,"},{"book":"Genesis","chapter":"4","verse":"24","text":"Maa nia mouli e hidu ala e kae"},{"book":"Genesis","chapter":"4","verse":"25","text":"Adam mo dono lodo guu hai labelaa di nau dama daane, gei di ahina ga helekai, “God gu gaamai labelaa dagu dama daane belee pono di lohongo o Abel dela ne daaligi go Cain,” gei mee gaa gahi di ingoo o maa bolo Seth.4.25 Di ingoo Seth i nnelekai Hebrew dono lee e hai be di bida helekai gu gaamai"},{"book":"Genesis","chapter":"4","verse":"26","text":"Seth gaa hai dana dama daane, gaa gahi dono ingoo bolo go Enosh. Gei deelaa di madagoaa, nia daangada ga daamada ga hai hegau i di ingoo haga madagu o Dimaadua i di nadau hai daumaha."}]}