{"data":[{"book":"Jọn","chapter":"7","verse":"1","text":"Mgbe nke a gasịrị, Jisọs gagharịrị na Galili, ma ọ kpachapụrụ anya hapụ ịga Judịa nʼihi na ndị Juu na-achọ ụzọ igbu ya."},{"book":"Jọn","chapter":"7","verse":"2","text":"Mmemme Ụlọ ikwu ndị Juu dị nso,7:2 Nke a bụ mmemme ndị Juu ji echeta ịdị ndụ ha biri nʼọzara mgbe ha hapụrụ ala Ijipt."},{"book":"Jọn","chapter":"7","verse":"3","text":"ya mere, ụmụnne ya ndị nwoke sịrị ya, “Si nʼebe a pụọ, gaa Judịa, ka ndị na-eso ụzọ gị nwe ike ịhụ ọrụ ị na-arụ."},{"book":"Jọn","chapter":"7","verse":"4","text":"Nʼihi na o nweghị onye ọbụla chọrọ ịbụ onye ọha mmadụ ma, nke na-eme ihe na nzuzo. Ebe ọ bụkwanụ na ị na-eme ihe ndị a, gosi ụwa onwe gị.”"},{"book":"Jọn","chapter":"7","verse":"5","text":"Nʼihi na ọ bụladị ụmụnne ya ekwenyeghị na ya."},{"book":"Jọn","chapter":"7","verse":"6","text":"Jisọs sịrị ha, “Oge nke m erubeghị, ma oge nke unu nọ nʼebe a mgbe niile."},{"book":"Jọn","chapter":"7","verse":"7","text":"Ụwa enweghị ike ịkpọ unu asị, ma ọ kpọrọ m asị nʼihi na ana m agba ama megide ya nʼọrụ ya jọrọ njọ."},{"book":"Jọn","chapter":"7","verse":"8","text":"Unu onwe unu gaanụ na mmemme ahụ, agaghị m aga mmemme a nʼihi na oge m erubeghị.”"},{"book":"Jọn","chapter":"7","verse":"9","text":"Mgbe o kwusiri nke a, ọ nọgidere na Galili."},{"book":"Jọn","chapter":"7","verse":"10","text":"Ma otu ọ dị, mgbe ụmụnne ya gawara mmemme ahụ ya onwe ya gakwara. Ọ gaghị ebe mmadụ niile ga-ahụ ya kama ọ gara na nzuzo."},{"book":"Jọn","chapter":"7","verse":"11","text":"Na mmemme ahụ ndị Juu nọ na-ele anya ma na-ajụgharị sị, “Olee ebe ọ nọ?”"},{"book":"Jọn","chapter":"7","verse":"12","text":"E nwere oke ntamu nʼetiti igwe mmadụ ahụ banyere ya. Ndị ụfọdụ na-asị, “Ọ bụ ezigbo mmadụ.”"},{"book":"Jọn","chapter":"7","verse":"13","text":"Ma o nweghị onye ọbụla kwulitere okwu maka ya nʼihu ọha nʼihi egwu ndị Juu."},{"book":"Jọn","chapter":"7","verse":"14","text":"Mgbe o ruru nʼetiti mmemme ahụ, Jisọs banyere nʼime ụlọnsọ ukwu ma bido ikuzi ihe."},{"book":"Jọn","chapter":"7","verse":"15","text":"Site nʼoke mgbagwoju anya, ndị Juu jụrịtara onwe ha sị, “Olee otu nwoke a sịrị nweta amamihe dị otu a ebe ọ bụ na o nwebeghị onye kuziri ya ihe ọbụla?”"},{"book":"Jọn","chapter":"7","verse":"16","text":"Jisọs zara ha, “Ozizi m abụghị nke m, kama ọ bụ nke onye ahụ zitere m."},{"book":"Jọn","chapter":"7","verse":"17","text":"Onye ọbụla na-achọ ime uche Chineke, ọ ga-achọpụta ma ozizi m ọ bụ nke m ma o sikwanụ na Chineke."},{"book":"Jọn","chapter":"7","verse":"18","text":"Ndị ahụ na-ekwu nke onwe ha na-eme nke a iji wetara onwe ha ugwu, ma onye ahụ na-achọ ugwu nke onye zitere ya bụ onye eziokwu; o nwekwaghị ihe ọbụla bụ ụgha banyere ya."},{"book":"Jọn","chapter":"7","verse":"19","text":"Mosis o nyeghị unu iwu? Ma o nweghị onye ọbụla nʼime unu na-edebe iwu ahụ. Gịnị mere unu ji achọ igbu m?”"},{"book":"Jọn","chapter":"7","verse":"20","text":"Igwe mmadụ ahụ zara, “Mmụọ ọjọọ bi nʼime gị, onye chọrọ igbu gị?”"},{"book":"Jọn","chapter":"7","verse":"21","text":"Jisọs zara sị ha, “Arụrụ m otu ọrụ, ma unu niile nọ na mgbagwoju anya."},{"book":"Jọn","chapter":"7","verse":"22","text":"Mosis nyere unu iwu ibi ugwu (nʼagbanyeghị na o siteghị na Mosis, kama na nna nna anyị ha), nʼụbọchị izuike unu na-ebikwa mmadụ ugwu."},{"book":"Jọn","chapter":"7","verse":"23","text":"Ọ bụrụ na e nwere ike bie mmadụ ugwu nʼụbọchị izuike ka a ghara imebi iwu Mosis, gịnị mere o ji na-ewute unu na m mere ka ahụ mmadụ zuo oke nʼụbọchị izuike?"},{"book":"Jọn","chapter":"7","verse":"24","text":"Kwụsịnụ ikpe ikpe site nʼihe anya na-ahụ, kama na-ekpenụ ikpe ziri ezi.”"},{"book":"Jọn","chapter":"7","verse":"25","text":"Nʼoge ahụ, ụfọdụ nʼime ndị Jerusalem bidoro na-asị, “Onye a ọ bụghị nwoke ahụ ha chọrọ igbu?"},{"book":"Jọn","chapter":"7","verse":"26","text":"Lee ka ọ nọ na-ekwu okwu nʼihu mmadụ niile ma o nwekwaghị onye na-agwa ya ihe ọbụla. Ọ pụtara na ndịisi amatala nʼeziokwu na ọ bụ Kraịst?"},{"book":"Jọn","chapter":"7","verse":"27","text":"Ma anyị matara ebe nwoke a siri pụta, mgbe Kraịst ahụ ga-abịa, o nweghị onye ga-amata ebe o siri pụta.”"},{"book":"Jọn","chapter":"7","verse":"28","text":"Ma dị ka Jisọs na-ezi ihe nʼime ụlọnsọ ukwuu ahụ, o tiri mkpu sị, “Nʼezie, unu maara m, matakwa ebe m siri pụta. Anọghị m nʼebe a na nke onwe m, ma onye ahụ zitere m bụ eziokwu. Unu amaghị ya."},{"book":"Jọn","chapter":"7","verse":"29","text":"Ma amara m ya, nʼihi na esitere m na ya bịa. Ọ bụkwa ya zitere m.”"},{"book":"Jọn","chapter":"7","verse":"30","text":"Mgbe ahụ ha chọrọ ijide ya, ma o nweghị onye ọbụla metụrụ ya aka nʼihi na oge ya erubeghị."},{"book":"Jọn","chapter":"7","verse":"31","text":"Ma otu ọ dị, ọtụtụ nʼime igwe mmadụ ahụ kweere na ya. Ha sịrị, “Mgbe Kraịst ahụ ga-abịa, ọ ga-arụ ọrụ ebube ọzọ karịrị ndị a nwoke a rụrụla?”"},{"book":"Jọn","chapter":"7","verse":"32","text":"Ndị Farisii nụrụ ka igwe mmadụ ahụ na-atamu ntamu nʼolu nta banyere ya. Mgbe ahụ ndịisi nchụaja na ndị Farisii zigara ndị na-eche nche nʼụlọnsọ ukwuu ahụ ka ha gaa jide ya."},{"book":"Jọn","chapter":"7","verse":"33","text":"Jisọs sịrị, “Naanị nwa oge ka mụ na unu ga-anọ, aga m alakwurukwa onye zitere m."},{"book":"Jọn","chapter":"7","verse":"34","text":"Unu ga-achọ m ma unu agaghị achọta m. Ebe m na-agakwa unu enweghị ike ịbịaru ya.”"},{"book":"Jọn","chapter":"7","verse":"35","text":"Ndị Juu sịrịtara onwe ha, “Olee ebe nwoke a chọrọ ịga anyị na-agaghị achọta ya? Ọ ga-eje ebe ndị nke anyị a chụsasịrị achụsasị bi nʼetiti ndị Griik, ka ọ ga kuziere ndị Griik ihe?"},{"book":"Jọn","chapter":"7","verse":"36","text":"Kedụ ụdị okwu bụ nke a ọ na-ekwu sị, ‘Unu ga-achọ m ma unu agaghị achọta m,’ na ‘Ebe m na-agakwa unu enweghị ike ịbịaru’?”"},{"book":"Jọn","chapter":"7","verse":"37","text":"Nʼụbọchị ikpeazụ bụkwa ụbọchị kacha ibe ya nke mmemme ahụ, Jisọs guzooro ọtọ jiri oke olu tie mkpu sị, “Ọ bụrụ na akpịrị na-akpọ onye ọbụla nkụ, ya bịakwute m bịa ṅụrụ mmiri."},{"book":"Jọn","chapter":"7","verse":"38","text":"Onye ọbụla kweere na m, dị ka akwụkwọ nsọ kwururị, isi iyi mmiri nke ndụ ga na-asọpụta site nʼime afọ ya.”"},{"book":"Jọn","chapter":"7","verse":"39","text":"O kwuru nke a banyere Mmụọ ahụ ndị kwere na ya ga-anata. Tutu ruo oge ahụ, e nyebeghị Mmụọ ahụ, nʼihi na e nyebeghị Jisọs otuto."},{"book":"Jọn","chapter":"7","verse":"40","text":"Mgbe ha nụrụ nke a, ụfọdụ nʼime igwe mmadụ ahụ sịrị, “Nʼeziokwu onye a bụ onye amụma ahụ.”"},{"book":"Jọn","chapter":"7","verse":"41","text":"Ndị ọzọ sịrị, “Ọ bụ Kraịst ahụ.”"},{"book":"Jọn","chapter":"7","verse":"42","text":"Ọ bụ na akwụkwọ nsọ ekwughị na Kraịst ga-esi nʼagbụrụ Devid pụta, na Betlehem bụ obodo Devid?”"},{"book":"Jọn","chapter":"7","verse":"43","text":"Ya mere nkewa dapụtara nʼetiti igwe mmadụ ahụ nʼihi ya."},{"book":"Jọn","chapter":"7","verse":"44","text":"Ụfọdụ chọrọ ijide ya ma ọ dịghị onye ọbụla metụrụ ya aka."},{"book":"Jọn","chapter":"7","verse":"45","text":"Mgbe ahụ, ndị nche ụlọnsọ ukwu lọghachiri nʼebe ndịisi nchụaja na ndị Farisii nọ, ndị sịrị ha, “Gịnị mere unu akpụtaghị ya?”"},{"book":"Jọn","chapter":"7","verse":"46","text":"Ha zara, “Anyị ahụbeghị onye kwuru okwu dị ka nwoke a.”"},{"book":"Jọn","chapter":"7","verse":"47","text":"Ndị Farisii zara ha, “Unu esorola bụrụ ndị a ghọgburu?"},{"book":"Jọn","chapter":"7","verse":"48","text":"Ọ dị onye ọbụla nʼime ndịisi maọbụ nʼime ndị Farisii tụkwasịrị ya obi?"},{"book":"Jọn","chapter":"7","verse":"49","text":"E e! Kama igwe mmadụ ndị a na-amaghị iwu bụ ndị a bụrụ ọnụ.”"},{"book":"Jọn","chapter":"7","verse":"50","text":"Nikọdimọs, otu nʼime ha bụ onye bịakwutere ya na mbụ sịrị ha,"},{"book":"Jọn","chapter":"7","verse":"51","text":"“Iwu anyị ọ na-ama mmadụ ikpe, ma ọ bụrụ na o bụghị ụzọ nụta okwu nʼọnụ ya, ịchọpụta ihe onye ahụ na-eme?”"},{"book":"Jọn","chapter":"7","verse":"52","text":"Ha zaghachiri ya sị, “Gị onwe gị, i sokwa na ndị si Galili pụta? Nyochaa nke ọma, ị ga-achọpụta na onye amụma ọbụla agaghị esi na Galili pụta.”"},{"book":"Jọn","chapter":"7","verse":"53","text":"Mgbe ahụ, onye ọbụla nʼime ha lara nʼụlọ ya."}]}