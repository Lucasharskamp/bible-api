{"data":[{"book":"Atemmufo","chapter":"10","verse":"1","text":"Abimelek wu akyi no, Pua a ɔyɛ Dodo aseni no babarima Tola ba begyee Israel. Na ofi Isakar abusuakuw mu, nanso ɔtenaa Samir a ɛwɔ Efraim bepɔw asase no so."},{"book":"Atemmufo","chapter":"10","verse":"2","text":"Ɔyɛɛ Israel so temmufo mfe aduonu abiɛsa. Owui no, wosiee no wɔ Samir."},{"book":"Atemmufo","chapter":"10","verse":"3","text":"Tola wu akyi no, Yair a ofi Gilead bɛyɛɛ Israel so temmufo mfe aduonu abien."},{"book":"Atemmufo","chapter":"10","verse":"4","text":"Na ne mmabarima aduasa tena wɔn mfurum so kyinkyin, na wodi nkurow aduasa so wɔ Gilead asase so, a ebesi nnɛ wɔfrɛ hɔ Yair Nkurow."},{"book":"Atemmufo","chapter":"10","verse":"5","text":"Yair wui na wosiee no Kamon."},{"book":"Atemmufo","chapter":"10","verse":"6","text":"Bio, Israelfo yɛɛ Awurade ani so bɔne. Wɔsom Baal ne Astoret ahoni ne Aram, Sidon, Moab, Amon ne Filisti anyame. Wɔtwee wɔn ho fii Awurade ho a wɔansom no koraa."},{"book":"Atemmufo","chapter":"10","verse":"7","text":"Enti Awurade bo fuw Israelfo, na ɔde wɔn hyɛɛ Filistifo ne Amorifo nsa,"},{"book":"Atemmufo","chapter":"10","verse":"8","text":"na wofii ase hyɛɛ wɔn so saa afe no. Wɔhyɛɛ Israelfo a wɔwɔ Asubɔnten Yordan apuei fam wɔ Amorifo (wɔ Gilead) asase no so mfe dunwɔtwe."},{"book":"Atemmufo","chapter":"10","verse":"9","text":"Amorifo no nso twaa Yordan kɔɔ atɔe fam kɔtow hyɛɛ Yuda, Benyamin ne Efraim so, Israelfo kɔɔ ahokyere kɛse mu."},{"book":"Atemmufo","chapter":"10","verse":"10","text":"Afei Israelfo su frɛɛ Awurade se, “Yɛayɛ bɔne atia wo, efisɛ yɛatwe yɛn ho afi yɛn Nyankopɔn ho na yɛasom Baal ahoni.”"},{"book":"Atemmufo","chapter":"10","verse":"11","text":"Awurade buae se, “Mannye mo amfi Misraimfo, Amorifo, Amonfo, Filistifo,"},{"book":"Atemmufo","chapter":"10","verse":"12","text":"Sidonfo, Amalekfo ne Maonfo nsam? Bere a wɔhyɛɛ mo so no, musu frɛɛ me na migyee mo."},{"book":"Atemmufo","chapter":"10","verse":"13","text":"Nanso moagyaw me akɔsom anyame foforo. Ɛno nti, merennye mo bio."},{"book":"Atemmufo","chapter":"10","verse":"14","text":"Munkosu nkyerɛ anyame a moafa wɔn no. Momma wonnye mo bere a morehu amane yi.”"},{"book":"Atemmufo","chapter":"10","verse":"15","text":"Nanso Israelfo no kɔɔ so srɛɛ Awurade se, “Yɛayɛ bɔne. Twe yɛn aso sɛnea ɛfata. Nanso gye yɛn fi yɛn atamfo nsam nnɛ.”"},{"book":"Atemmufo","chapter":"10","verse":"16","text":"Na Israelfo no tow ananafo anyame no guu nkyɛn bɛsom Awurade. Na Awurade ho yeraw no wɔ wɔn ahokyere no ho."},{"book":"Atemmufo","chapter":"10","verse":"17","text":"Saa bere no na Amonfo asraafo aboa wɔn ho ano wɔ Gilead, sɛ wɔrekɔtow ahyɛ Israel asraafo so wɔ Mispa."},{"book":"Atemmufo","chapter":"10","verse":"18","text":"Na Gilead ntuanofo no keka kyerɛɛ wɔn ho wɔn ho se, “Obiara a obedi kan atow ahyɛ Amonfo so no bɛyɛ nea obedi Gileadfo nyinaa so.”"}]}