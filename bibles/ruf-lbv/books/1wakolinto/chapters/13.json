{"data":[{"book":"1 Wakolinto","chapter":"13","verse":"1","text":"Hata ka nodaha kulonga lugha tse iwanu na tse wamalaika we kulanga, lekeni ka nahela unoghelo, nene neghala na malati iikema hela au tsimbughi."},{"book":"1 Wakolinto","chapter":"13","verse":"2","text":"Hata ka nodaha kupeta usenga we Imulungu, na kumanya ghose na mbuli na kutanga chila chinu, hata ka nodaha kusoghetsa pfighongo kwa ukutoghola kwangu, lekeni ka nahela unoghelo, nene si chinu bae."},{"book":"1 Wakolinto","chapter":"13","verse":"3","text":"Hata ka ning'aweng'a iwahingwa pfinu pfose pfanilinapfo na kulwika lukuli lwangu lulakale mlambi, lekeni ka nahela unoghelo, nene sipata chinu bae."},{"book":"1 Wakolinto","chapter":"13","verse":"4","text":"Munu yane unoghelo kodudumila, kana libatsi, kahela chepfu, ng'etunya bae wala ng'eghoda bae."},{"book":"1 Wakolinto","chapter":"13","verse":"5","text":"Imunu yane unoghelo kana mahala, ng'abamagha bae mbuli tsake mwenyegho, ng'asumkagha bae kona maya, kuya ng'ekagha bae fondogholo mmoyo."},{"book":"1 Wakolinto","chapter":"13","verse":"6","text":"Imunu yane unoghelo ng'odeng'elelela bae ghehile, ila kodeng'elela ukweli."},{"book":"1 Wakolinto","chapter":"13","verse":"7","text":"Yane unoghelo kodudumila ghamatsuwa ghose, kotoghola ghamatsuwa ghose, ghamatsuwa ghose kololela bila kwipfa, kodudumila ghamatsuwa ghose."},{"book":"1 Wakolinto","chapter":"13","verse":"8","text":"Unoghelo ng'autsighagha bae, ka hana unabii, awo utsotsigha, ka hana ukulonga kwa lugha ing'atsimanyika, ako kutsomala, ka hana ukumanya, kutsoluta."},{"book":"1 Wakolinto","chapter":"13","verse":"9","text":"Mana ukumanya kwetu ng'akutimile bae, na ukulapfa unabii kwetu ng'akutimile bae,"},{"book":"1 Wakolinto","chapter":"13","verse":"10","text":"lekeni Imulungu hayatsotimilitsa ghose, achila ing'achitimile chitsohupa."},{"book":"1 Wakolinto","chapter":"13","verse":"11","text":"Haning'ali mdodo, tsanonga ka mwana mdodo, tsanyalangula ka mwana mdodo, tsanimanya ka mwana mdodo. Lekeni hanikulile nighaleka aghala gha udodo."},{"book":"1 Wakolinto","chapter":"13","verse":"12","text":"Mana sambi twolola ka chihanga ing'achikoneka pfinoghile bae mne chilolelo, lekeni hambele tutsolola chihanga kwa chihanga. Ghanimanya sambi ng'aghatimile bae, kuya hambele nitsomanya ghose ka Imulungu pfonimanya."},{"book":"1 Wakolinto","chapter":"13","verse":"13","text":"Lelo pfinu pfidatu ipfighendelela; kuko ukutoghola na lolelo na unoghelo, lekeni chikulu kubita pfose uwo unoghelo."}]}