{"data":[{"book":"Luka","chapter":"1","verse":"1","text":"Nkulu Teofili,"},{"book":"Luka","chapter":"1","verse":"2","text":"Na vàlembile uchila muchi chivatusimulidile vanu avala vaviwêne vitukutuku anevyo kutandikila anepo patandi, na vanu uvovo nkujuka kuva vatumishi va Lilove lya Nnungu."},{"book":"Luka","chapter":"1","verse":"3","text":"Hambi Nkulu, kwa kuva nangu nimwene ǹnilitahija uhiu wa vitukutuku anevyo kutandikila anepo patandi, ngùwene kuva ìnikatapala nikulembile uhiu wa vitukutuku vyene chivinavele."},{"book":"Luka","chapter":"1","verse":"4","text":"Ngùtendile uchocho uchinga na wako uumale uhiu wammalele wa vitukutuku vyuhundwije."},{"book":"Luka","chapter":"1","verse":"5","text":"Mahiku anelo Helode pánavele nfalume wa chilambo cha ku Yudeya, pávele na kuhani yumo lina lyake Sakaliya, wa nnikuwa lya makuhani va litawa lya Abiya. Na Elisabeti n'jawe nanang'e ávele wa nnitawa lya kuhani uvanchema Haluni."},{"book":"Luka","chapter":"1","verse":"6","text":"Vammalele vavili vátenda àlalá lalalembela Nnungu, na váikala kwa kudikamula amuli na malaijo la Nang'olo bila kwambika."},{"book":"Luka","chapter":"1","verse":"7","text":"Henga nanga pavanavele na mwana ing'anya Elisabeti ávele ntonga, na vammalele vavili vánikongopala namene."},{"book":"Luka","chapter":"1","verse":"8","text":"Liduva limo, Sakaliya ávele pa Ing'ande ya Nnungu wakola madengo lake la chikuhani muyo mwanga Nnungu, kwa kuva, ívele samu ya likuwa lyake."},{"book":"Luka","chapter":"1","verse":"9","text":"Na kupapatana na namuna chunavele nnyambo wa chikuhani, nang'e ánitandolwa kwa indila ya kuyela indingi uchinga ainjile mu Ing'ande ya Nang'olo Nnungu akatutumye ubani."},{"book":"Luka","chapter":"1","verse":"10","text":"Sakaliya panavele nkututumya ubani, likuwa lya vanu vanaidile unayuwa, lívele nkuyuwa pawelu."},{"book":"Luka","chapter":"1","verse":"11","text":"Bahi malaika nkunnyumila, nkuimila m'bali wa kunkono wa chitala cha kututumija ubani."},{"book":"Luka","chapter":"1","verse":"12","text":"Sakaliya pammwene ayula malaika nkukambakamba muntima mwake na kuyopa."},{"book":"Luka","chapter":"1","verse":"13","text":"Henga ayula malaika nkunnyaulila kuchidoni,"},{"book":"Luka","chapter":"1","verse":"14","text":"Na wako ùmbehangalala na kulihekela namene, na vanu vohe vàmbehangalala ing'anya ya kuvelekwa kwake."},{"book":"Luka","chapter":"1","verse":"15","text":"Kwa kuva, àmbekuva nkulungwa pameho pa Nang'olo na wala nanga pambekumbila divayi wala wâla, na àmbeumbajwa Umumu Wanaswe kutandikila nnitumbo lya anyokwe."},{"book":"Luka","chapter":"1","verse":"16","text":"Nang'e àmbevatenda Vaisilaeli vohe vammuyile Nang'olo Nnungu wavo."},{"book":"Luka","chapter":"1","verse":"17","text":"Na àmbelongolela muyo mwa Nang'olo kwa dimongo na isungu muchi mwanavelelee Eliya uchinga avatayalise vanu kwajili ya kwida kwake. Àmbevapatanisa anga atata na vanavao, na kuvapindikulanya vanu vakápilikana uchinga vààve na lúnda lwa kumpilikana Nnungu.”"},{"book":"Luka","chapter":"1","verse":"18","text":"Sakaliya nkummuja ayula malaika kuchidoni, “Chinu ntwani chimbemaîha kuva anelo malove lunguhaulila nni la uhiu? Nangu ǹnikongopala, na n'jangu uchocho nanang'e ànikongopala.”"},{"book":"Luka","chapter":"1","verse":"19","text":"Ayula malaika nkuyang'ula kuchidoni, “Nangu njo Gabulieli, nguimîla muyo mwanga Nnungu. Ǹnitumwa unalonjela na wako na kukuhaulila malove alano lambone."},{"book":"Luka","chapter":"1","verse":"20","text":"Lola, kwa kuva wako nanga paulakulupidile malove langu lanikuhaulidile, lambetimîla kwa uhiku wake, bahi kutandikila vino wako ùmbekuva bubu na ukambehulula kutangola mpaka liduva alila palambetimila malove anelo.”"},{"book":"Luka","chapter":"1","verse":"21","text":"Na vanu vanavele pawelu uvanninda Sakaliya, nkuva uvakangana pàvawene watima kuhuma mu Ing'ande ya Nnungu."},{"book":"Luka","chapter":"1","verse":"22","text":"Pahumile pawelu, nanga panahulwile kutangonavo. Anepo vanu nkumala kuva àlawene maono mu Ing'ande ya Nnungu. Bahi kwa kuva ávele bubu, nkuva watangola navo kwa kuvaolotela kwa makono."},{"book":"Luka","chapter":"1","verse":"23","text":"Sakaliya pamalidile maduva lake la kukola madengo la chikuhani, nkuuya kukaya kwake."},{"book":"Luka","chapter":"1","verse":"24","text":"Bada ya maduva anelo, Elisabeti n'jawe nkuva na chitumbo, nkuikala pakaya pake myedi nnyano, nkutangola kuchidoni,"},{"book":"Luka","chapter":"1","verse":"25","text":"“Hambi Nang'olo àngutendeledile lambone kwa kunguusija dihoni dya kuva ntonga, dinnavenadyo pameho pavanu.”"},{"book":"Luka","chapter":"1","verse":"26","text":"Mmwedi wa sita wa chitumbo changa Elisabeti, Nnungu nkunnaija malaika lina lyake Gabulieli, ahwene mpaka imanga ichêmwa Nasaleti chilambo cha ku Galilaya,"},{"book":"Luka","chapter":"1","verse":"27","text":"kwanga mwali yumo, akànambimmala nnume. Aneyo mwali áchemwa Maliya, anaposwije na munu yumo lina lyake Yusufu, wa nnitawa lyanga Daudi."},{"book":"Luka","chapter":"1","verse":"28","text":"Malaika nkummwenela, nkunnyaulila kuchidoni, “Disalamu dyako, wako ujaliwîje na Nnungu! Nang'olo àvele pamo na wako.”"},{"book":"Luka","chapter":"1","verse":"29","text":"Maliya papilikene malove anelo muntima mwake nkukambakamba, nkuva waliuja kuva, “Disalamu anedyo dìvele na mana ntwani?”"},{"book":"Luka","chapter":"1","verse":"30","text":"Ayula malaika nkunyaulila kuchidoni, “Maliya unayope, kwa kuva, Nnungu ànikatapaliwa na wako."},{"book":"Luka","chapter":"1","verse":"31","text":"Lola, ùmbekuva na chitumbo, na ùmbemmeleka mwana wa chilume, na lina lyake ùmbenchema Yesu."},{"book":"Luka","chapter":"1","verse":"32","text":"Nang'e àmbekuva nkulu na àmbechemwa Mwana wa Nnungu Nkulu. Na Nang'olo Nnungu àmbemwing'a chiteng'u cha chifalume changa Daudi, anakuluwe."},{"book":"Luka","chapter":"1","verse":"33","text":"Àmbevatawala Vaisilaeli vyaka na vyaka, na ufalume wake nanga paumbekuva na ntululilo.”"},{"book":"Luka","chapter":"1","verse":"34","text":"Maliya nkummuja malaika kuchidoni, “Anelo mambo làmbehululika dachi, na nangu nikàmmaìtè nnume?”"},{"book":"Luka","chapter":"1","verse":"35","text":"Malaika nkunnyang'ula kuchidoni, “Umumu Wanaswe àmbekuidila, na dimongo dya Nnungu Nkulu dìmbekuhunika muchi mmbweha. Bahi ing'anya ya anelyo, Mwana ambevelêkwa àmbekuva Wanaswe na àmbechemwa Mwana wanga Nnungu."},{"book":"Luka","chapter":"1","verse":"36","text":"Lola, ata nnanga wako Elisabeti àvele na chitumbo na àmbemmeleka mwana wa chilume ikànava ànikongopala. Vanu vàmmaite kuva nang'e ntonga, henga vino àvele na chitumbo cha mwedi wa sita."},{"book":"Luka","chapter":"1","verse":"37","text":"Kwa kuva, nanga chinu chikáhululika kwanga Nnungu.”"},{"book":"Luka","chapter":"1","verse":"38","text":"Maliya nkuchidoni, “Nangu ni ntumishi wanga Nang'olo, bahi ngutendewe muchi chuhawile.” Anepo aneyo malaika nkuuka."},{"book":"Luka","chapter":"1","verse":"39","text":"Mmaduva ulolo Maliya nkupanganika, nkupiyanya kuhwena kuimanga imo ivêle kumachinga la chilambo cha ku Yudeya."},{"book":"Luka","chapter":"1","verse":"40","text":"Pakamwele aneko, Maliya nkuhwena kukaya kwanga Sakaliya, nkuinjila nng'ande, nkunsalimila Elisabeti."},{"book":"Luka","chapter":"1","verse":"41","text":"Bahi Elisabeti papilikene chihi disalamu dya Maliya, nkanunu avêle nnitumbo mwanga Elisabeti, nkupikitanga namene kwa kuhangalala. Anepo Elisabeti nkuumbajwa Umumu Wanaswe,"},{"book":"Luka","chapter":"1","verse":"42","text":"nkunonoha lidi wachidoni, “Ùnijaliwa kupunda amahe vammalele, na mwana umbemmelêka ànijaliwa!"},{"book":"Luka","chapter":"1","verse":"43","text":"Henga nangu ni nani mpaka anyokwe Nang'olo wangu aide kwang'une?"},{"book":"Luka","chapter":"1","verse":"44","text":"Lola, pangupilikene chihi disalamu dyako, mwana nkanunu nkupikitanga namene kwa kuhangalala nnitumbo lyangu."},{"book":"Luka","chapter":"1","verse":"45","text":"Henga wasa wako ukulupidîle kuva, àlalá lákuhaulidìlè Nang'olo lachilatimiswe!”"},{"book":"Luka","chapter":"1","verse":"46","text":"Maliya nkuchidoni,"},{"book":"Luka","chapter":"1","verse":"47","text":"na isungu yangu ìnnyangalalila Nnungu Mpohi wangu."},{"book":"Luka","chapter":"1","verse":"48","text":"Kwa kuva, ànguvikidile chididi nangu nintumishi wake ngulisulupûha."},{"book":"Luka","chapter":"1","verse":"49","text":"kwa kuva, Nnungu Avêle na Dimongo àngutendedile mambo makulu,"},{"book":"Luka","chapter":"1","verse":"50","text":"Nang'e àvavikila chididi vanu vamwesîmu va vívelêkwa vyammalele."},{"book":"Luka","chapter":"1","verse":"51","text":"Àtendile mambo makulungwa kwa dimongo dyake,"},{"book":"Luka","chapter":"1","verse":"52","text":"Àvasulupusije vafalume mmiteng'u vyavo vya chifalume,"},{"book":"Luka","chapter":"1","verse":"53","text":"Àvasibihije amahuvani vavêle na indala kwa vitukutuku vyambone,"},{"book":"Luka","chapter":"1","verse":"54","text":"Àvayangete vanu va Isilaeli vatumishi vake,"},{"book":"Luka","chapter":"1","verse":"55","text":"malinga chanavaahidite anyakala vetu,"},{"book":"Luka","chapter":"1","verse":"56","text":"Bahi Maliya nkuikala na Elisabeti malinga myedi mitatu, anepo nkuuya kukaya kwake."},{"book":"Luka","chapter":"1","verse":"57","text":"Palahwikile mahiku la Elisabeti kunyakula, bahi nkummeleka mwana wa chilume."},{"book":"Luka","chapter":"1","verse":"58","text":"Avandikani mwave chalumo na alangavake pavapilikene kuva Nang'olo àmmikilidile chididi chikulungwa, vammalele nkuhangalala nawe pamo."},{"book":"Luka","chapter":"1","verse":"59","text":"Mwana pahwikihije maduva nane, vanu nkwidang'ana unannyalula, nkulembela vamwing'e lina Sakaliya, lina lya atatake."},{"book":"Luka","chapter":"1","verse":"60","text":"Henga anyokwe nkuchidoni, “Nanga! Akee uchocho, lina lyake àmbechemwa Yohana.”"},{"book":"Luka","chapter":"1","verse":"61","text":"Anevo vanu nkuchidoni, “Mbona nnitawa lyenu nanga munu avêle na lina anelyo!”"},{"book":"Luka","chapter":"1","verse":"62","text":"Anepo vanu nkummuja atatake mwana kwa kumwolotela uchinga vamale àlembenchema lina ntwani."},{"book":"Luka","chapter":"1","verse":"63","text":"Sakaliya nkuyuwa chibao cha kulemba, nkulemba uvila, “Lina lyake Yohana.” Vanu vammalele nkukangana!"},{"book":"Luka","chapter":"1","verse":"64","text":"Bahi upala lulimi na kanya ya Sakaliya nkuhunguliwa, nkutandilika kavila kutangola akuno wannombolela Nnungu."},{"book":"Luka","chapter":"1","verse":"65","text":"Avandikani mwave vammalele nkuyopa, na vanu vammalele nkuva uvatangola habali anedyo kila pachinu nchilambo cha machinga-machinga cha ku Yudeya."},{"book":"Luka","chapter":"1","verse":"66","text":"Vanu vammalele vapilikêne habali anedyo, nkudivika mmitima yavo akuno uvaliuja kuchidoni, “Ayu mwana àmbekuva munu wa namuna ntwani?” Kwa kuva, dimongo dyanga Nang'olo dínanchunga."},{"book":"Luka","chapter":"1","verse":"67","text":"Sakaliya, atatake Yohana, nkuumbajwa Umumu Wanaswe, nkutandilika kuhumya unabii wachidoni,"},{"book":"Luka","chapter":"1","verse":"68","text":"“Alombolewe Nang'olo, Nnungu wa Isilaeli,"},{"book":"Luka","chapter":"1","verse":"69","text":"Nang'e àtwing'ile Mpohi avêle na dimongo,"},{"book":"Luka","chapter":"1","verse":"70","text":"malinga chanatangwele anepo kala,"},{"book":"Luka","chapter":"1","verse":"71","text":"Na vino tùmbepohwa mmakono la amongo vetu,"},{"book":"Luka","chapter":"1","verse":"72","text":"Nnungu àvavikidile chididi anyakala vetu,"},{"book":"Luka","chapter":"1","verse":"73","text":"lyanamwapilidile anakulwetu Iblahimu."},{"book":"Luka","chapter":"1","verse":"74","text":"Tùnipohwa mmakono la amongo vetu,"},{"book":"Luka","chapter":"1","verse":"75","text":"kwa hali ya uwanaswe na haki pameho pake,"},{"book":"Luka","chapter":"1","verse":"76","text":"Na wako mwanangu, ùmbechemwa nabii wa Nnungu Nkulu,"},{"book":"Luka","chapter":"1","verse":"77","text":"kwa kuvamaiha vanu vake upohi wa kusamehewa masambi lavo."},{"book":"Luka","chapter":"1","verse":"78","text":"Bahi ing'anya ya chididi chikulu changa Nnungu wetu,"},{"book":"Luka","chapter":"1","verse":"79","text":"hwetu tuikâla nnupi na mummbweha wa kuhwa,"},{"book":"Luka","chapter":"1","verse":"80","text":"Aneyo mwana nkuhweneha kukulumuka na kuyenjejeka dimongo muisungu yake. Nkuhwena unaikala kulilanga mpaka palihwikile liduva alila lyatandilike utumishi wake pameho pa vanu va Isilaeli."}]}