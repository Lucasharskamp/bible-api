{"data":[{"book":"Tito","chapter":"2","verse":"1","text":"Mna weye uhinye mahinyo yakwivana na mahinyo chindedi."},{"book":"Tito","chapter":"2","verse":"2","text":"Wagambile wagosi wadalahale wechinde naho watende wamanyi naho wahoile naho watogile mo uzumizi na mokunga na kujijimiza."},{"book":"Tito","chapter":"2","verse":"3","text":"Seivyo naho, wagambile wavyele wadalahale watende na lujendo lukumuwagila Chohile wasekutenda wasongaganyi hegu wasekutenda watumwa wa ukozi. Wahinye mbuli zedi."},{"book":"Tito","chapter":"2","verse":"4","text":"Chani wadahe kuwahinya wandele wawaunge wagosi wawo na wana wawo,"},{"book":"Tito","chapter":"2","verse":"5","text":"Watende na kwechinda naho watende walenguswe wakuchimaila nyumba zawo vyedi naho wawatunye wagosi zawo, chani ulosi wa Chohile usekuhulutwa."},{"book":"Tito","chapter":"2","verse":"6","text":"Naho wawafunde wabwanga watende na kwechinda mwe zimbuli zawo."},{"book":"Tito","chapter":"2","verse":"7","text":"Mwe zimbuli zako zose welagise kutenda mligano mwe ntendwa zedi naho mwa mahinyo yako welagise kugamba wayatunya na kukaulisa."},{"book":"Tito","chapter":"2","verse":"8","text":"Milongele yako isekutenda na lema dyodyose chani wakukuhiga wengile soni kwa kuswesa mbuli ihiye ya kuchilongela."},{"book":"Tito","chapter":"2","verse":"9","text":"Watumwa wawetegeleze wakulu wawo mwe mbuli zose na kuwabwedeza mazumbe wakenega kudedelesana nawo,"},{"book":"Tito","chapter":"2","verse":"10","text":"wasekubawa, mna welagise kugamba ni wazumizi chindedindedi chani wayatende mahinyo ya Chohile Mwambula ywetu yawonwe kugamba ni yedi yakuwagila mwe chila sila."},{"book":"Tito","chapter":"2","verse":"11","text":"Kwaviya wedi wa chohile ukwigala wambulwa kwa wantu wose uwoneka."},{"book":"Tito","chapter":"2","verse":"12","text":"Mbazi za Chohile zachihinya kugamba chileke wihi na tama za mwe isi, na kwikala mwe isi ino ya vino haluse kwa kwechinda naho mwe wedi wa kumvikila Chohile."},{"book":"Tito","chapter":"2","verse":"13","text":"Chikatenda chagoja zuwa diya dye chinyemi chikiye msuhi umo naulaile ukulu wa Chohile mkulu na Mwambula ywetu Yesu Kulisito."},{"book":"Tito","chapter":"2","verse":"14","text":"Uyo nakelavya mwenye kwa chausa chetu, chani achikombole kulaila mwe wihi wose na kuchilengusa chitende wantu wakwe we ichedu, wantu wana nkwina ya kudamanya ndima yedi."},{"book":"Tito","chapter":"2","verse":"15","text":"Elo uno nuwo ulosi ukungwa kuhinywa, ukawafunda wantu na kuwakwahila kwa udahi wose. Use kuleka mntu akakubela."}]}