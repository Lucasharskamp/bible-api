{"data":[{"book":"यूहन्ना","chapter":"6","verse":"1","text":"ई मातगोळ्द बाद्दा यीशु गलील इन झील६:१ झील इन मतलब धोळ क्यार्रा हुन मतलब तिबिरियास इन झील इन आप्पाटी होदुन."},{"book":"यूहन्ना","chapter":"6","verse":"2","text":"अदिक ऊंद धोळ्द भीळ आऊन हिंद आगेत यतिकी जो आश्चर्यकर्म आव बिमारगोळ मा तोर्सतोगोन आंदुर अवरी नोळतोगोर."},{"book":"यूहन्ना","chapter":"6","verse":"3","text":"आग यीशु पहाळी मा येरकु तान चेलागोळ सांगुळ अल कुरतोदुन."},{"book":"यूहन्ना","chapter":"6","verse":"4","text":"यहूदीगोळ्द फसह अन हाब्ब हात्‍ती ईरोद."},{"book":"यूहन्ना","chapter":"6","verse":"5","text":"याग यीशु तान कण्णगोळी नेगुकु ऊंद धोळ्द भीळ इक तान हात्‍ती बर्त नोळदुन, रा फिलिप्पुस से अंदुन, “नाव इंदुर भोजन इन साटी यल टु रोट्टी कोंडकु तंदेव?”"},{"book":"यूहन्ना","chapter":"6","verse":"6","text":"आव ईद मात आऊक परखुसोर साटी अंदुन, यतिकी आव खुद जानसोन कि आव येन माळ्यान."},{"book":"यूहन्ना","chapter":"6","verse":"7","text":"फिलिप्पुस आऊक उत्‍तर कोट्टुन, “येढ्ढ सौ दीनार इन रोट्टी भी आंदुर साटी पुरा आगतीदील कि आंदुर दा टु हर ऊंद इक थ्वाळा-थ्वाळा सिक्‍केगुल.”"},{"book":"यूहन्ना","chapter":"6","verse":"8","text":"आऊन चेलागोळ दा टु शमौन पतरस उन वार्ट अन्द्रियास आऊन से अंदुन,"},{"book":"यूहन्ना","chapter":"6","verse":"9","text":"“ईल ऊंद पार आन यार हात्‍ती जवारी इन अईद रोट्टी अदिक येढ्ढ मेनगोळ आव; लेकीन ईस लॉकुर साटी अव येन आव?”"},{"book":"यूहन्ना","chapter":"6","verse":"10","text":"यीशु अंदुन, “लॉकुरी कुर्स बुळी.” आ जागा दा हापाळ काड्डा ईरोद: आग लॉकुर यारदा गंळ्सुर्द संख्या लगभग अईद हजार इन ईरोद, कुरतोदुर."},{"book":"यूहन्ना","chapter":"6","verse":"11","text":"आग यीशु रोट्टीगोळी हुळदुन, अदिक धन्यवाद माळकु कुरावाळेर इक वाट्स बुटुन; अदिक हांग अच मेनगोळ दा टु यास आंदुर चाहासोर वाट्स बुटुन."},{"book":"यूहन्ना","chapter":"6","verse":"12","text":"याग आंदुर तिनकु संतुष्ट आगेदुर रा आव तान चेलागोळ से अंदुन, “मिक्‍कु तुकळागोळी जमा माळबुळी कि येनु भिटकु आगबाळुल.”"},{"book":"यूहन्ना","chapter":"6","verse":"13","text":"इदुरसाटी आंदुर जमा माळदुर, अदिक जवारी इन अईद रोट्टीगोळ तुकळागोळ से जो तिनावाळेर ऊळोर, हन्नेळ फुट्टी तुमदव."},{"book":"यूहन्ना","chapter":"6","verse":"14","text":"आग जो आश्चर्यकर्म आव माळकु तोर्सदुन अदरी आ लॉकुर नोळकु अनली कुरतुर, “आव भविष्यवक्ता जो दुनिया दा बरावाळा ईरोन निश्चय ईवा हुन.”"},{"book":"यूहन्ना","chapter":"6","verse":"15","text":"यीशु ईद जान्सकु कि आंदुर नानी राजा माळोर साटी हुडोद चाहासतार, बाक पहाळी मा आबना ओळेदुन."},{"book":"यूहन्ना","chapter":"6","verse":"16","text":"याग द्याव मुळ्कत, रा यीशु उन चेलागोळ झील इन किनारा मा होदुर,"},{"book":"यूहन्ना","chapter":"6","verse":"17","text":"अदिक ड्वांगा मा येरकु झील इन आप्पाटी कफरनहूम इक होगली कुरतुर. आ समय अंधार आगेगीत, अदिक यीशु ईगासताका आंदुर हात्‍ती ईला बंदीदुन."},{"book":"यूहन्ना","chapter":"6","verse":"18","text":"आँधी अन कारण झील दा लयरगोळ येळली कुरतव."},{"book":"यूहन्ना","chapter":"6","verse":"19","text":"याग आंदुर केई केई अईद-आर कोस इन लगभग होटोदुर, रा आंदुर यीशु उक झील मा नळुत अदिक ड्वांगा अन हात्‍ती बर्त नोळदुर, अदिक अंजेदुर."},{"book":"यूहन्ना","chapter":"6","verse":"20","text":"लेकीन आव आंदुर से अंदुन, “ना हुईन; अंजबाळी.”"},{"book":"यूहन्ना","chapter":"6","verse":"21","text":"इदुरसाटी आंदुर आऊक ड्वांगा मा येरसोर साटी तयार आदुर अदिक तुरन्त अद ड्वांगा आ जागा मा पोहचुसेत यल आंदुर होगोर."},{"book":"यूहन्ना","chapter":"6","verse":"22","text":"दुसरा दिशी आ भीळ, जो झील इन आप्पाटी निदुरकु ईरोद, ईद नोळदुर कि ईल ऊंद इक बिटकु अदिक यातोदु ड्वांगा ईला ईरोद; अदिक यीशु तान चेलागोळ सांगुळ आ ड्वांगा मा ईला येरीदुन, लेकीन सिर्फ आऊन चेलागोळ अच होगीदुर."},{"book":"यूहन्ना","chapter":"6","verse":"23","text":"आग हापाळ ड्वांगागोळ तिबिरियास टु आ जागा अन हात्‍ती बंदव, यल आंदुर प्रभु उक धन्यवाद माळदुर बाद्दा रोट्टी तिंदीदुर."},{"book":"यूहन्ना","chapter":"6","verse":"24","text":"इदुरसाटी याग भीळ नोळ्त कि ईल ना यीशु आन अदिक ना आऊन चेलागोळ, रा आंदुर भी ड्वांगागोळ मा येरकु यीशु उक ढुंढ्सतेला कफरनहूम पोहचुसदुर."},{"book":"यूहन्ना","chapter":"6","verse":"25","text":"झील इन आप्पाटी याग लॉकुर्द भीळ यीशु से सिकदुर रा अंदुर, “हे गुरु, नी ईल याग बंद?”"},{"book":"यूहन्ना","chapter":"6","verse":"26","text":"यीशु आंदरी उत्‍तर कोट्टुन, “ना नीम से खरा खरा अनतीन, नीव नानी इदुरसाटी ढुंढसालीर कि नीव आश्चर्यकर्म नोळदीर, लेकीन इदुरसाटी कि नीव रोट्टीगोळी तिनकु संतुष्ट आदीर."},{"book":"यूहन्ना","chapter":"6","verse":"27","text":"नाशवान भोजन इन साटी मेहनत माळबाळी, लेकीन आ भोजन इन साटी जो अनन्त जीवन ताका ठहरूसतद, यारी मंळसा अन पार नीमी कोट्टान; यतिकी आप्प मतलब परमेश्वर अदुर मा छाप हच्यान.”"},{"book":"यूहन्ना","chapter":"6","verse":"28","text":"आंदुर आऊन से अंदुर, “परमेश्वर उन क्याल्सा माळोर साटी नाव येन माळेव?”"},{"book":"यूहन्ना","chapter":"6","verse":"29","text":"यीशु आंदरी उत्‍तर कोट्टुन, “परमेश्वर उन क्याल्सा ईद आद कि नीव आऊन मा विश्वास माळी, यारी आव कळ्यान.”"},{"book":"यूहन्ना","chapter":"6","verse":"30","text":"आग आंदुर आऊन से अंदुर, “बाक नी यातोद चमत्कार तोर्सत्या कि नाव अदरी नोळकु नीन विश्वास माळेव? नी यातोद क्याल्सा तोर्सत्या?”"},{"book":"यूहन्ना","chapter":"6","verse":"31","text":"नाम आप्प दादागोळ आळी दा मन्ना तिंदुर; ह्यांग लिख्सकु आद, “आव आंदरी तिनोर साटी स्वर्ग टु रोट्टी कोट्टुन.”"},{"book":"यूहन्ना","chapter":"6","verse":"32","text":"यीशु आंदुर से अंदुन, “ना नीम से खरा खरा अनतीन कि मूसा नीमी अद रोट्टी स्वर्ग टु कोटीदील, लेकीन नान आप्प नीमी खरा रोट्टी स्वर्ग टु कोळतान."},{"book":"यूहन्ना","chapter":"6","verse":"33","text":"यतिकी परमेश्वर उन रोट्टी अदा हुन जो स्वर्ग टु ईळुकु दुनिया अक जीवन कोळतद.”"},{"book":"यूहन्ना","chapter":"6","verse":"34","text":"आग आंदुर आऊन से अंदुर, “हे प्रभु, ईद रोट्टी नामी हमेशा कोळतेला ईर.”"},{"book":"यूहन्ना","chapter":"6","verse":"35","text":"यीशु आंदुर से अंदुन, “जीवन इन रोट्टी ना हुईन: जो नान हात्‍ती बरतान आव यागलु उपासा ईरतीदील, अदिक जो नान मा विश्वास माळतान आव यागलु प्यासा ईरतीदील."},{"book":"यूहन्ना","chapter":"6","verse":"36","text":"लेकीन ना नीम से अंदिदीन कि नीव नानी नोळ भी कोंडीर तरी विश्वास माळालीर."},{"book":"यूहन्ना","chapter":"6","verse":"37","text":"जो येनारा आप्प नानी कोळतान अद सप्पा नान हात्‍ती बंदीत, अदिक जो यावारा नान हात्‍ती बंदान आऊक ना यागलु तेगुतिदील."},{"book":"यूहन्ना","chapter":"6","verse":"38","text":"यतिकी ना तान इच्छा ईला लेकीन तान कळावाळा अन्द इच्छा पुरा माळोर साटी स्वर्ग टु ईळदीन;"},{"book":"यूहन्ना","chapter":"6","verse":"39","text":"अदिक नान कळावाळा अन इच्छा ईद आद कि जो येनारा आव नानी कोटान, अदुर दा टु ना येनारा खोऊसालीन, लेकीन आऊक आखरी दिशी बाक जित्‍ता माळाईन."},{"book":"यूहन्ना","chapter":"6","verse":"40","text":"यतिकी नान आप्प उन इच्छा ईद आद कि जो यावारा पार उक नोळुल अदिक आऊन मा विश्वास माळुल, आऊक अनन्त जीवन सिक्‍कीत; अदिक ना आऊक आखरी दिशी बाक जित्‍ता माळाईन.”"},{"book":"यूहन्ना","chapter":"6","verse":"41","text":"“इदुरसाटी यहूदी लॉकुर आऊन मा कुळकुळ्सली हतदुर, यतिकी आव अंदिदुन, जो रोट्टी स्वर्ग टु ईळुत, अद ना हुईन.”"},{"book":"यूहन्ना","chapter":"6","verse":"42","text":"अदिक आंदुर अंदुर, “येन ईव यूसुफ उन पार यीशु आल्लच, यार मोय-आप्प उक नाव अरूतेव? रा आव ह्यांग अनतान कि ना स्वर्ग टु ईळदीन?”"},{"book":"यूहन्ना","chapter":"6","verse":"43","text":"यीशु आंदरी उत्‍तर कोट्टुन, आपस दा कुळकुळुसबाळी."},{"book":"यूहन्ना","chapter":"6","verse":"44","text":"याऊ नान हात्‍ती बर सकालुन यागासताका आप्प, याव नानी कळ्यान, आऊक जेडु कोमालुन; अदिक ना आऊक आखरी दिशी बाक जित्‍ता माळाईन."},{"book":"यूहन्ना","chapter":"6","verse":"45","text":"भविष्यवक्तागोळ्द लेखगोळ दा ईद लिख्सकु आद: “६:४५ यशायाह ५४:१३ आंदुर सप्पा परमेश्वर उन दी टु कल्सकु ईत्‍तार.” जो यावारा आप्प से केळ्यान अदिक कलतान, आव नान हात्‍ती बरतान."},{"book":"यूहन्ना","chapter":"6","verse":"46","text":"ईद ईला कि यावारा आप्प उक नोळ्यान; लेकीन जो परमेश्वर उन दी टु आन, सिर्फ आवा आप्प उक नोळ्यान."},{"book":"यूहन्ना","chapter":"6","verse":"47","text":"“ना नीम से खरा खरा अनतीन कि जो यावारा विश्वास माळतान, अनन्त जीवन आऊंदा हुन."},{"book":"यूहन्ना","chapter":"6","verse":"48","text":"जीवन इन रोट्टी ना हुईन."},{"book":"यूहन्ना","chapter":"6","verse":"49","text":"नीम आप्प दादागोळ आळी दा मन्ना तिंदुर लेकीन आंदुर सोतोदुर."},{"book":"यूहन्ना","chapter":"6","verse":"50","text":"लेकीन ईद अद रोट्टी हुन जो स्वर्ग टु ईळुतद ताकी मंळसा अदरी तिनुल अदिक सायबाळुल."},{"book":"यूहन्ना","chapter":"6","verse":"51","text":"जीवन इन रोट्टी जो स्वर्ग टु ईळुत, ना हुईन. अगर यावारा ईद रोट्टी दा टु तिंदान, रा सदा जित्‍ता ईत्‍तान; अदिक जो रोट्टी ना दुनिया अक जित्‍ता ईरोरसाटी कोळाईन, अद नान मय हुन.”"},{"book":"यूहन्ना","chapter":"6","verse":"52","text":"इदुर मा यहूदी ईद अनकु आपस दा झगळा माळली कुरतुर, “ईव मंळसा ह्यांग नामी तान मय तिनली कोळ सकतान?”"},{"book":"यूहन्ना","chapter":"6","verse":"53","text":"यीशु आंदुर से अंदुन, “ना नीम से खरा खरा अनतीन कि यागासताका नीव मंळसा अन पार उन मय तिनालीर, अदिक आऊन खुन कुडालीर, नीम दा जीवन हैलेच."},{"book":"यूहन्ना","chapter":"6","verse":"54","text":"जो नान मास तिनतान अदिक नान खुन कुडुतान, अनन्त जीवन आऊंदा आद; अदिक ना आऊक आखरी दिशी बाक जित्‍ता माळाईन."},{"book":"यूहन्ना","chapter":"6","verse":"55","text":"यतिकी नान मास सही दा तिनोद चिज हुन, अदिक नान खुन सही दा कुडोद चिज हुन."},{"book":"यूहन्ना","chapter":"6","verse":"56","text":"जो नान मास तिनतान अदिक नान खुन कुडुतान आव नान दा संची बन्सकु ईरतान, अदिक ना आऊन दा."},{"book":"यूहन्ना","chapter":"6","verse":"57","text":"ह्यांग जित्‍ता आप्प नानी कळ्यान, अदिक ना आप्प उन कारण जित्‍ता आईन, हांगा आव भी जो नानी तिंदान नान कारण जित्‍ता ईत्‍तान."},{"book":"यूहन्ना","chapter":"6","verse":"58","text":"जो रोट्टी स्वर्ग टु ईळुत अदा हुन, आ रोट्टी अन घाई यारी आप्प दादागोळ तिंदुर अदिक सोतोदुर; जो यावारा ईद रोट्टी तिंदान, आव सदा जित्‍ता ईत्‍तान.”"},{"book":"यूहन्ना","chapter":"6","verse":"59","text":"ई मातगोळी आव कफरनहूम इन ऊंद यहूदी लॉकुर्द सभागृह दा उपदेश कोळाहोती अंदुन."},{"book":"यूहन्ना","chapter":"6","verse":"60","text":"यीशु उन चेलागोळ दा टु हापाळ मुंदुर ईद केळकु अंदुर, “ईद कठोर मात आद; इदरी याव केळ सकतान?”"},{"book":"यूहन्ना","chapter":"6","verse":"61","text":"यीशु तान मन दा ईद जान्सकु कि नान चेलागोळ आपस दा ईद मात मा कुळकुळुसतार, आंदुर से केळदुन, “येन ईद मात देल नीमी ठोकर हततद?"},{"book":"यूहन्ना","chapter":"6","verse":"62","text":"अगर नीव मंळसा अन पार उक येल आव पयले ईरोन, अल म्याकुच होग्त नोळीर, रा येन आदीत?"},{"book":"यूहन्ना","chapter":"6","verse":"63","text":"आत्मा रा जीवनदायक आद, मय देल येनु लाभ हैलेच; जो मातगोळी ना नीम से अंदीन अव आत्मा हु, अदिक जीवन भी हुन."},{"book":"यूहन्ना","chapter":"6","verse":"64","text":"लेकीन नीम दा टु येनारा हिंग आर जो विश्वास माळालुर.” यतिकी यीशु पयले टु अच जानसोन कि जो विश्वास माळालुर, आंदुर यार उर; अदिक याव नानी हुळसुस्यान."},{"book":"यूहन्ना","chapter":"6","verse":"65","text":"अदिक आव अंदुन, “इदुर्दा साटी ना नीम से अंदिदीन कि यागासताका यारीकारा आप्प उन दी टु ईद वरदान कोटकु आगाल्द आगासताका आव नान हात्‍ती बर सकालुन.”"},{"book":"यूहन्ना","chapter":"6","verse":"66","text":"इदुर मा आऊन चेलागोळ दा टु हापाळ मुंदुर वापस आगेदुर अदिक अदुर बाद्दा आऊन सांगुळ होगीदील."},{"book":"यूहन्ना","chapter":"6","verse":"67","text":"आग यीशु आ हन्नेळ चेलागोळी अंदुन, “येन नीव भी होगोद चाहासतीर?”"},{"book":"यूहन्ना","chapter":"6","verse":"68","text":"६:६८ मत्ती १६:१६; मरकुस ८:२९; लूका ९:२०शमौन पतरस आऊक उत्‍तर कोट्टुन, “हे प्रभु, नाव यार हाती होदेव? अनन्त जीवन इन मातगोळ रा नींद अच हाती आव;"},{"book":"यूहन्ना","chapter":"6","verse":"69","text":"अदिक नाव विश्वास माळदेव अदिक जान्स कोंडेव कि परमेश्वर उन पवित्र जन नीना हुय.”"},{"book":"यूहन्ना","chapter":"6","verse":"70","text":"यीशु आंदरी उत्‍तर कोट्टुन, “येन ना नीव हन्नेळ मुंदरी नीवळुसीदील? तरी नीम दा टु ऊंद मंळसा शैतान आन.”"},{"book":"यूहन्ना","chapter":"6","verse":"71","text":"ईद आव शमौन इस्करियोती इन पार यहूदा अन बारा दा अंदिदुन, यतिकी आवा जो हन्नेळ चेलागोळ दा टु ऊंद ईरोन, आऊक हुळसुसोद ईरोद."}]}