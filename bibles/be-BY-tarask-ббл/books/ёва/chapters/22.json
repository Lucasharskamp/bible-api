{"data":[{"book":"ЁВА","chapter":"22","verse":"1","text":"І адказваў Таманіцянін і сказаў:"},{"book":"ЁВА","chapter":"22","verse":"2","text":"хіба можа чалавек рабіць карысьць Богу? Разумны робіць карысьць сабе самому."},{"book":"ЁВА","chapter":"22","verse":"3","text":"Якая прыемнасьць Усеўладнаму з таго, што ты праведны? І ці будзе Яму выгода з таго, што ты трымаеш дарогі твае ў беззаганнасьці?"},{"book":"ЁВА","chapter":"22","verse":"4","text":"Няўжо Ён, баючыся цябе, уступіць з табою ў спаборніцтва, пойдзе судзіцца з табою?"},{"book":"ЁВА","chapter":"22","verse":"5","text":"Праўда, злосьць твая вялікая, і беззаконьням тваім няма краю."},{"book":"ЁВА","chapter":"22","verse":"6","text":"Праўда, ты браў заклад у братоў тваіх ні за што і з паўголых здымаў вопратку."},{"book":"ЁВА","chapter":"22","verse":"7","text":"Стомленаму смагаю не падаваў вады напіцца і галоднаму адмаўляўся даць хлеба;"},{"book":"ЁВА","chapter":"22","verse":"8","text":"а чалавеку дужаму ты даваў зямлю, і заможны сяліўся на ёй."},{"book":"ЁВА","chapter":"22","verse":"9","text":"Удоваў ты адсылаў ні з чым і сіротаў пакідаў з пустымі рукамі."},{"book":"ЁВА","chapter":"22","verse":"10","text":"За тое вакол цябе петлі, і скалануў цябе нечаканы жах,"},{"book":"ЁВА","chapter":"22","verse":"11","text":"альбо цемра, у якой ты нічога ня бачыш, і мноства водаў пакрыла цябе."},{"book":"ЁВА","chapter":"22","verse":"12","text":"Ці ня вышэй за нябёсы Бог? паглядзі ўгору на зоркі, як яны высока!"},{"book":"ЁВА","chapter":"22","verse":"13","text":"І ты кажаш: што ведае Бог? ці можа Ён судзіць праз цемру?"},{"book":"ЁВА","chapter":"22","verse":"14","text":"Хмары - заслона Ягоная, так што Ён ня бачыць, а ходзіць толькі па нябесным коле."},{"book":"ЁВА","chapter":"22","verse":"15","text":"Няўжо ты трымаешся шляху старажытных, па якім ішлі людзі беззаконныя,"},{"book":"ЁВА","chapter":"22","verse":"16","text":"якія раней часу былі зьнішчаны, калі вада разлілася пад аснову іхнюю?"},{"book":"ЁВА","chapter":"22","verse":"17","text":"Яны казалі: адыдзі ад нас! І што зрабіў ім Усеўладны?"},{"book":"ЁВА","chapter":"22","verse":"18","text":"А Ён напаўняў дамы іхнія дабром. Але рада бязбожных будзь далёка ад мяне!"},{"book":"ЁВА","chapter":"22","verse":"19","text":"Бачылі праведнікі і радаваліся, і беззаганны сьмяяўся зь яго:"},{"book":"ЁВА","chapter":"22","verse":"20","text":"вораг наш зьнішчаны, а што засталося пасьля іх, тое пажэр агонь."},{"book":"ЁВА","chapter":"22","verse":"21","text":"Зблізіся ж зь Ім - і будзеш спакойны: праз гэта прыйдзе да цябе дабро."},{"book":"ЁВА","chapter":"22","verse":"22","text":"Прымі з вуснаў Ягоных закон і пакладзі слова Ягонае ў сэрца тваё."},{"book":"ЁВА","chapter":"22","verse":"23","text":"Калі ты зьвернешся да Ўсеўладнага, дык зноў уладзішся, адвядзеш беззаконьне ад намёта твайго"},{"book":"ЁВА","chapter":"22","verse":"24","text":"і будзеш кідаць у пыл бліскучы метал, і ў каменьне патокаў - золата Афірскае."},{"book":"ЁВА","chapter":"22","verse":"25","text":"І будзе Ўсеўладны тваім золатам і бліскучым срэбрам у цябе,"},{"book":"ЁВА","chapter":"22","verse":"26","text":"бо тады будзеш радавацца ва Ўсеўладным і падымеш да Бога аблічча тваё."},{"book":"ЁВА","chapter":"22","verse":"27","text":"Памолішся Яму, і Ён пачуе цябе, і ты выканаеш абяцаньні твае."},{"book":"ЁВА","chapter":"22","verse":"28","text":"Замысьліш намер, і ён зьдзейсьніцца ў цябе, над дарогамі тваімі будзе зьзяць сьвятло."},{"book":"ЁВА","chapter":"22","verse":"29","text":"Калі хто зьнішчаны будзе, ты скажаш: узвышэньне! і Ён уратуе таго, хто панік абліччам,"},{"book":"ЁВА","chapter":"22","verse":"30","text":"выбавіць і небязьвіннага, і ён выратуецца чысьцінёю рук тваіх."}]}