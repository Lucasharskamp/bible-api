{"data":[{"book":"ቆሮንቶሴ ዓሶም 1","chapter":"4","verse":"1","text":"ዓካሪ ዓሲ ቢያ ኑና፡ ኪሪስቶሴም ማዻ ዓሲ ሃሣ ፆኦሲኮ ዓኣሺንቴ ማሊፆ ፔጋሳንዳጉዲ፥ ጉሙርቂ ዒንጎና ዓሲኬ ጋዓንዳያ ኮይሳኔ።"},{"book":"ቆሮንቶሴ ዓሶም 1","chapter":"4","verse":"2","text":"ጉሙርቂ ዒንጎና ዓሳ' ጉሙርቂንታያ ማዓኒ ኮይሳኔ።"},{"book":"ቆሮንቶሴ ዓሶም 1","chapter":"4","verse":"3","text":"ታና ዒንሢታቴያ ሃሣ ሜሌ'' ዓሳ «ዒ ዻቤኔ» ጌዒ ዎጋያ ማዔቴያ ሜታ ባኣሴ፥ ናንጎንጎ፤ ታኣኒታዖ «ታ ዻቤኔ» ጌዒ ታ ጊዳ'' ዎጋኒ ዳንዳዑዋሴ።"},{"book":"ቆሮንቶሴ ዓሶም 1","chapter":"4","verse":"4","text":"ታ ዔራ ጎይፆናታቴ ታ ዒና'' ታና «ዻቤኔ» ጎዑዋሴ፤ ዬይ፦ ታኣኮ ዻቢንቲ ባኣያ ማዒፆ ዔርዙዋሴ፤ ጋዓንቴ ታ ጊዳ'' «ኔ ዻቤኔ» ጌይ ዎጋንዳሢ ጎዳ ዬሱሴ ሌሊኬ።"},{"book":"ቆሮንቶሴ ዓሶም 1","chapter":"4","verse":"5","text":"ዬያሮ ጎዳ ዬሱሴ ጋፒንፆ ዎጎሮ ሙካንዳሢኮ ቤርታ ዖጊዳ ማዔቴያ ኮይሱዋ ጎይሢና ዎጊፖቴ፤ ዒዚ ሙኬ ዎዶ''ና ዹሞይዳ ዓኣሺንቴ ባኮ ፔጋሳንዳኔ፤ ሃሣ ዓሳ ፔ ዒና'' ዓኣቺ ዓርቄ ማሊፆ ፔጋሲ ዒማና ዻዋንዳኔ። ዒማ''ና ፔቴ'' ፔቴ''ሢ ፆኦሲዳፓ ኮይሳ ጎይፆና ጋላታ ዴንቃንዳኔ።"},{"book":"ቆሮንቶሴ ዓሶም 1","chapter":"4","verse":"6","text":"ታ ዒሾንሦ! ታ ሚሾንሦ! ዒንሢ ማኣዳ''ኒ ጌዒ ታኣና ዓጲሎሴና ዬያ ዛሎ''ኮ ኮኦኪንሢ ማሂ ታ ዒንሢም ኬኤዜኔ፤ ዬያ ታ ማዼሢ፦ «ፃኣፒንቴ ዎጎኮ ዑሣ ዓኣዺፖ» ጋዓ ዞሮ'' ኑ ዛሎ''ና ዒንሢ ዔራንዳጉዲ ጌይኬ። ዬያሮ ፔቴ''ያ ባጋሢዳፓ ባሼ ማሂ ዛጊ፥ ዒዛና ሄርሺንቲፖቴ።"},{"book":"ቆሮንቶሴ ዓሶም 1","chapter":"4","verse":"7","text":"ኔና ሃንጎ ዓሶይዳፓ ባሼ ማሄሢ ዖናዳይ? ቢያ ባኮ ኔ ዔኬሢ ፆኦሲዳፓኬ፤ ኔኤሮ ማዔ፥ ዓይጎ ባኣዚ''ያ ባኣሴ፤ ሂዳዖ ቢያ ባኮ ኔ ዔኬሢ ፆኦሲዳፓ ማዔቴ ዔኪባኣያ ማዒ ዓይጋ ኔ ሄርሺንታይ?"},{"book":"ቆሮንቶሴ ዓሶም 1","chapter":"4","verse":"8","text":"ሓሢ ሃይሾ ዒንሢም ኮይሳ ባኮ ቢያ ዒንሢ ዴንቄኔ! ሃሣ ዒንሢ ዖርጎጬኔ! ኑ ጊዳ''ፓ ዱማዺያ ዒንሢ ካኣታዼኔ! ጎኔ ዒንሢ ካኣታዼያ ማዔቴያ ኑኡኒ ዒንሢና ዎላ'' ካኣታዻንዳያታሢሮ ካኣቱማ ዒንሢኮ ኮሺ ማዓንዳንቴኬ።"},{"book":"ቆሮንቶሴ ዓሶም 1","chapter":"4","verse":"9","text":"ዎይቲ ጌዔቴ ፆኦሲ ኑና፥ ዒዛ ማዾ''ም ዳኪንቴዞንሢ ሃይቃንዳጉዲ ዎጊንቲ ዎዾ ቤዞ ዔኪ ዓኣዾ ዓሶ ባኣኮ''ይዳፓ ጋፒንሢ ዓሲ ማሄያ ታኣም ማላኔ፤ ዬያይዳፓ ዔቄያና ዓጮ'' ቢያይዳ ፆኦሲ ኪኢታንቾንታ ዓሶንታ ቤርቶይዳ ዓማሊ'' ባኣዚ'' ሃሣ ሚኢቺም ማዓ ባኣዚ'' ማዒ ኑ ጴዻኔ።"},{"book":"ቆሮንቶሴ ዓሶም 1","chapter":"4","verse":"10","text":"ኑኡኒ ኪሪስቶሴሮ ጌዒ ዔኤያ ማዔኔ፤ ዒንሢ ጋዓንቴ ኪሪስቶሴና ማዒፆና ዔራ ዓሲ ማዔኔ፤ ዬያጉዲ ዒንሢ ዶዲ ዓሲ ማዔኔ፤ ኑኡኒ ላቤ'' ዓሲ ማዔኔ፤ ሃሣ ዒንሢ ቦንቺንቴ ዓሲ ማዔኔ፤ ኑኡኒ ጋዓንቴ ቦሂንቴ ዓሲ ማዔኔ።"},{"book":"ቆሮንቶሴ ዓሶም 1","chapter":"4","verse":"11","text":"ሃሢያ ሃይማ ሄላ''ንዳኣና ኑ ናይዺንታኔ፥ ዼኤቢንታኔ፥ ካላ''ዻኔ፥ ጳርቂንታኔ፤ ሃሣ ማኣሪ ባይዚ ኑ ሜታዻኔ።"},{"book":"ቆሮንቶሴ ዓሶም 1","chapter":"4","verse":"12","text":"ሃሣ ኑ ኩቻ ኑ ማዺ ማዺ ላቢ''ንታኔ፤ ዓሳ ኑና ጫሽካኣና ኑ ዓንጃኔ፤ ኑና ዒፂ ዳውሶዋና ኑ ጊቢ'' ዳንዳዓኔ፤"},{"book":"ቆሮንቶሴ ዓሶም 1","chapter":"4","verse":"13","text":"ኑና ጫሽኪ፥ ሱ'ንፆዋ ኑኡኮ ፑርቲሳኣና ኮሺ ዑኡሲ ኑ ዔያቶም ማሃኔ፤ ሃሢ ሄላ''ንዳኣና ሃያ ዓጮ''ኮ ኬኤሪንቴያ ሃሣ ፒፆ''ና ቡኡራጉዲ ኑ ማዒ ዓኣኔ።"},{"book":"ቆሮንቶሴ ዓሶም 1","chapter":"4","verse":"14","text":"ሓያ ታ ዒንሢም ፃኣፓሢ ታኣኮ ናሽኪንቴ ናኣቶ'' ማሂ ዒንሢ ዞራኒ ማዓንዳኣፓዓቴም ዒንሢኮ ዒኔ ዱኡዛኒቱዋሴ።"},{"book":"ቆሮንቶሴ ዓሶም 1","chapter":"4","verse":"15","text":"ዎዚ ዒንሢኮ ሚርጌ ሺያና ፓይዲንታ ዲቻ ዓሲ ኪሪስቶሴ ዛሎ''ና ዓኣቴያ ሚርጌ ዓዶንሢ ዒንሢኮ ባኣሴ፤ ኮዦ ሃይሶ ኬኤዚፆና ዬሱስ ኪሪስቶሴ ዛሎ''ና ዒንሢ ሾዔሢ ታና ሌሊኬ።"},{"book":"ቆሮንቶሴ ዓሶም 1","chapter":"4","verse":"16","text":"ዬያሮ ታ ሃንቴ ጎይፆ ዒንሢ ሃንታንዳጉዲ ታ ዒንሢ ሺኢቃኔ፤"},{"book":"ቆሮንቶሴ ዓሶም 1","chapter":"4","verse":"17","text":"ጎዳ ሱ'ንፆና ታኣኮ ናሽኪንታሢና ጉሙርቂንታ ናዓሢ ማዔ፥ ፂሞቴዎሴ ታ ዒንሢም ዳኬሢ ዬያሮኬ፤ ታኣኒ ቢያ ቤዞይዳ ሺኢጲፆ ማኣራ ዔርዜ ጎይፆ ሃሣ ኪሪስቶሴና ታ ዴንቄ ዓኮ ናንጎ ታ ናንጌ ጎይፆ ዒዚ ዒንሢ ዔርዛንዳኔ።"},{"book":"ቆሮንቶሴ ዓሶም 1","chapter":"4","verse":"18","text":"ጋዓንቴ ዒንሢ ባኣካ''ፓ ፔቴ'' ፔቴ''ዞንሢ ታ ዒንሢ ኮይላ'' ሙኪንዱዋያ ዔያቶም ማሌም ሚርጌና ዖቶርቃኔ፤"},{"book":"ቆሮንቶሴ ዓሶም 1","chapter":"4","verse":"19","text":"ያዺ ማዔቴያ ፆኦሲ ጌዔቴ ዑኬ ኬሊ''ዳ ታ ዒንሢ ኮይላ'' ሙኪ ዬኖ ዖቶርቃ ዓሶኮ ጌኤዞ ሌሊቱዋንቴ ዎልቆዋ ዔያቶኮ ታ ዔራኒ ኮዓኔ።"},{"book":"ቆሮንቶሴ ዓሶም 1","chapter":"4","verse":"20","text":"ዓይጎሮ ጌዔቴ ፆኦሲ ካኣቱማ ማዒባኣ ጉሪ ሃይሴቱዋንቴ ፆኦሲ ዎልቄታሢሮኬ።"},{"book":"ቆሮንቶሴ ዓሶም 1","chapter":"4","verse":"21","text":"ዒንሢ ኮዓ ባካ ዓይጎዳይ? ዒንሢ ጳርቆንዶ ኮኦሎ'' ታ ዔኪ ሙካንዳጉዲ ዒንሢ ኮዓሞ? ናሹሞና ሼሌዑሞ ዓያናና ማዒ ታ ዒንሢ ኮይላ'' ሙካንዳጉዲ ዒንሢ ኮዓይ?"}]}