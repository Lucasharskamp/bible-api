{"data":[{"book":"UJohane","chapter":"21","verse":"1","text":"Ngemva kwesikhathi uJesu waphinda waziveza kubafundi bakhe oLwandle lwaseThibheriyasi. Kwenzakala kanje:"},{"book":"UJohane","chapter":"21","verse":"2","text":"USimoni Phethro, loThomasi (othiwa nguDidimasi) loNathaneli waseKhana eseGalile, lamadodana kaZebhediya labanye abafundi ababili babendawonye."},{"book":"UJohane","chapter":"21","verse":"3","text":"USimoni Phethro wabatshela wathi, “Ngisayagola inhlanzi” bona bathi, “Sizahamba lawe.” Ngakho baphuma bayangena esikepeni kodwa kababambanga lutho ngalobobusuku."},{"book":"UJohane","chapter":"21","verse":"4","text":"Ekuseni kakhulu uJesu wema ekhunjini kodwa abafundi kabananzelelanga ukuthi kwakunguJesu."},{"book":"UJohane","chapter":"21","verse":"5","text":"Wabamemeza wathi, “Bangane, lilokhu lingabambanga nhlanzi yini?”"},{"book":"UJohane","chapter":"21","verse":"6","text":"Wathi, “Phoselani umambule wenu ngakwesokunene kwesikepe lizagola khona.” Bathe sebenze njalo behluleka ukudonsa umambule ngenxa yobunengi benhlanzi."},{"book":"UJohane","chapter":"21","verse":"7","text":"Lowomfundi owayethandwa nguJesu wathi kuPhethro, “YiNkosi!” USimoni Phethro wonela ukuzwa esithi, “YiNkosi,” wazembathisa ngesigqoko sakhe sejazi (ngoba wayesikhulule) weqela emanzini."},{"book":"UJohane","chapter":"21","verse":"8","text":"Abanye abafundi balandela ngesikepe bedonsa umambule ugcwele inhlanzi ngoba babengakhatshana lasokhunjini, kwakungaba yizinyathelo ezilikhulu."},{"book":"UJohane","chapter":"21","verse":"9","text":"Ekufikeni kwabo okhunjini babona umlilo wamalahle uvutha kulenhlanzi phezulu kanye lesinkwa."},{"book":"UJohane","chapter":"21","verse":"10","text":"UJesu wathi kubo, “Lethani ezinye inhlanzi elizibambileyo.”"},{"book":"UJohane","chapter":"21","verse":"11","text":"USimoni Phethro wagada esikepeni, wadonsela umambule okhunjini. Wawugcwele inhlanzi ezinkulu, zilikhulu lamatshumi amahlanu lantathu (153), kodwa loba zinengi kangaka umambule kawudabukanga."},{"book":"UJohane","chapter":"21","verse":"12","text":"UJesu wathi kubo, “Wozani lizokudla.” Kakho kubafundi owaqunga isibindi sokumbuza ukuthi, “Ungubani wena?” Bakwazi ukuthi yiNkosi."},{"book":"UJohane","chapter":"21","verse":"13","text":"UJesu weza, wathatha isinkwa wabanika, wenza njalo langenhlanzi."},{"book":"UJohane","chapter":"21","verse":"14","text":"Lesi kwasekuyisikhathi sesithathu uJesu ezibonakalisa kubafundi bakhe ngemva kokuvuswa kwabafileyo."},{"book":"UJohane","chapter":"21","verse":"15","text":"Sebeqedile ukudla, uJesu wathi kuSimoni Phethro, “Simoni, ndodana kaJohane, ungithanda ngeqiniso na okudlula laba abanye?”"},{"book":"UJohane","chapter":"21","verse":"16","text":"UJesu waphinda wathi, “Simoni, ndodana kaJohane, uyangithanda ngeqiniso na?”"},{"book":"UJohane","chapter":"21","verse":"17","text":"Wasesithi kuye okwesithathu, “Simoni, ndodana kaJohane, uyangithanda na?”"},{"book":"UJohane","chapter":"21","verse":"18","text":"Ngikutshela iqiniso ngithi, usesemutsha wawuzigqokisa, uziyele lapho othanda khona; kodwa nxa usuluphele, uzakwelula izandla zakho, ugqokiswe ngomunye, akuhole akuse lapho ongafuni ukuya khona.”"},{"book":"UJohane","chapter":"21","verse":"19","text":"UJesu wakutsho lokhu ebonisa indlela yokufa uPhethro ayezadumisa uNkulunkulu ngayo. Wasesithi kuye, “Ngilandela!”"},{"book":"UJohane","chapter":"21","verse":"20","text":"UPhethro wanyemukula wabona umfundi uJesu ayemthanda ebalandela. (Nguye lowo oweyama kuJesu esidlweni, owabuzayo wathi, “Nkosi, ngubani ozakuthengisa?”)"},{"book":"UJohane","chapter":"21","verse":"21","text":"UPhethro wathi embona wathi, “Nkosi, kanti lo-ke?”"},{"book":"UJohane","chapter":"21","verse":"22","text":"UJesu waphendula wathi, “Nxa ngifuna ukuthi asale ephila ngize ngibuye kulani lawe lokho? Wena kumele ungilandele.”"},{"book":"UJohane","chapter":"21","verse":"23","text":"Ngenxa yalokhu, kwaba lehungahunga phakathi kwabazalwane lokuthi umfundi lo wayengezukufa. Kodwa uJesu katshongo ukuthi wayengezukufa; wathi nje kuphela, “Nxa ngifuna ukuthi asale ephila ngize ngibuye, kulani lawe lokho?”"},{"book":"UJohane","chapter":"21","verse":"24","text":"Lo nguye umfundi ozifakazayo lezizinto, onguye owazibhala phansi. Siyazi ukuthi ubufakazi bakhe buqotho."},{"book":"UJohane","chapter":"21","verse":"25","text":"UJesu wenza ezinye izinto ezinengi njalo. Aluba zonke zazingabhalwa phansi, ngibona ingathi lomhlaba wonke wawuzaswela indawo yezincwadi ezazingabhalwa."}]}