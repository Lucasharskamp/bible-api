{"data":[{"book":"Eksodo","chapter":"2","verse":"1","text":"Ndipo munthu wina wa fuko la Levi anakwatira mkazi wa fuko lomwelo."},{"book":"Eksodo","chapter":"2","verse":"2","text":"Mkaziyo anatenga pathupi ndipo anabereka mwana wamwamuna. Ataona kuti mwanayo anali wokongola, anamubisa kwa miyezi itatu."},{"book":"Eksodo","chapter":"2","verse":"3","text":"Koma mwanayo atafika pa msinkhu woti sakanathanso kubisidwa, amayi ake anatenga kadengu kopangidwa ndi bango nakamata phula. Kenaka anayika mwanayo mʼmenemo ndi kukamuyika pa mabango mu mtsinje wa Nailo."},{"book":"Eksodo","chapter":"2","verse":"4","text":"Mlongo wake wa mwanayo anayima pataliko kuti aone chimene chidzamuchitikira mwanayo."},{"book":"Eksodo","chapter":"2","verse":"5","text":"Mwana wamkazi wa Farao anapita ku mtsinje wa Nailo kukasamba ndipo adzakazi ake ankayenda mʼmbali mwa mtsinjewo. Tsono mwana wa Farao uja anaona kadenguko pakati pa mabango ndipo anatuma mdzakazi wake kuti akakatenge."},{"book":"Eksodo","chapter":"2","verse":"6","text":"Iye atavundukula anaona mwana wamwamuna akungolira. Iye anamva naye chisoni mwana uja, nati, “Ameneyu ndi mmodzi mwa ana a Chihebri.”"},{"book":"Eksodo","chapter":"2","verse":"7","text":"Kenaka mlongo wake wa mwanayo anafunsa mwana wa Farao kuti, “Ndingapite kukakupezerani mmodzi mwa amayi a Chihebri kuti azikakulererani mwanayu?”"},{"book":"Eksodo","chapter":"2","verse":"8","text":"Iye anayankha kuti, “Inde, pita.” Ndipo mtsikanayo anapita nakayitana amayi a mwanayo."},{"book":"Eksodo","chapter":"2","verse":"9","text":"Mwana wa Farao anati, “Tengani mwanayu mukandilerere, ndidzakulipirani.” Mayiyo anatenga mwanayo kukamulera."},{"book":"Eksodo","chapter":"2","verse":"10","text":"Mwanayo atakula anakamupereka kwa mwana wa Farao ndipo anakhala mwana wake. Iye anamutcha dzina lake Mose, popeza anati, “Ndinamuvuwula mʼmadzi.”"},{"book":"Eksodo","chapter":"2","verse":"11","text":"Tsiku lina, Mose atakula, anapita kumene kunali anthu a mtundu wake ndipo anawaona akugwira ntchito yowawa. Iye anaona Mwigupto akumenya Mhebri, mmodzi mwa anthu a mtundu wake."},{"book":"Eksodo","chapter":"2","verse":"12","text":"Atayangʼana uku ndi uku, naona kuti panalibe wina aliyense, Mose anamupha Mwiguptoyo ndipo anamukwirira mu mchenga."},{"book":"Eksodo","chapter":"2","verse":"13","text":"Mmawa mwake Mose anapita ndipo anaona anthu awiri a Chihebri akumenyana. Iye anafunsa amene anali wolakwa kuti, “Chifukwa chiyani ukumenya Mhebri mnzako?”"},{"book":"Eksodo","chapter":"2","verse":"14","text":"Munthu uja anati, “Kodi ndani anakuyika kuti ukhale wotilamulira ndi wotiweruza? Kodi ukufuna kundipha monga momwe unaphera Mwigupto uja?” Mose anachita mantha ndipo anati mu mtima mwake, “Chimene ndinachita chija chadziwika.”"},{"book":"Eksodo","chapter":"2","verse":"15","text":"Farao atamva zimenezi anafuna kuti aphe Mose, koma Mose anathawa ndipo anapita kukakhala ku Midiyani. Ali kumeneko, tsiku lina anakhala pansi pafupi ndi chitsime."},{"book":"Eksodo","chapter":"2","verse":"16","text":"Wansembe wa ku Midiyaniko anali ndi ana aakazi asanu ndi awiri. Iwowa anabwera kudzatunga madzi ndi kudzaza mu zomwera kuti amwetse nkhosa za abambo awo."},{"book":"Eksodo","chapter":"2","verse":"17","text":"Koma kunabwera abusa ena amene anathamangitsa atsikana aja. Ndiye Mose anayimirira nawathandiza atsikana aja ndi kumwetsa nkhosa zawo."},{"book":"Eksodo","chapter":"2","verse":"18","text":"Atsikana aja atabwerera kwa abambo awo Reueli, iye anawafunsa kuti, “Chifukwa chiyani lero mwabwera msanga?”"},{"book":"Eksodo","chapter":"2","verse":"19","text":"Atsikanawo anayankha kuti, “Mwigupto wina ndiye watilanditsa kwa abusa. Ndiponso anatitungira madzi ndi kumwetsa ziweto zathu.”"},{"book":"Eksodo","chapter":"2","verse":"20","text":"Tsono Reueli anafunsa ana ake kuti, “Ndiye ali kuti munthuyo? Chifukwa chiyani mwamusiya? Kamuyitaneni kuti adzadye.”"},{"book":"Eksodo","chapter":"2","verse":"21","text":"Mose anavomera kukhala ndi Reueli, ndipo anamupatsa Zipora kuti akhale mkazi wake."},{"book":"Eksodo","chapter":"2","verse":"22","text":"Zipora anabereka mwana wa mwamuna amene Mose anamutcha Geresomu, popeza anati, “Ndakhala mlendo mʼdziko la eni.”"},{"book":"Eksodo","chapter":"2","verse":"23","text":"Nthawi yonseyo nʼkuti ana a Israeli akulira chifukwa cha ukapolo wawo uja. Iwo anafuwula kupempha thandizo, ndipo kulira kwawoko kunafika kwa Mulungu."},{"book":"Eksodo","chapter":"2","verse":"24","text":"Mulungu anamva kubuwula kwawo ndipo anakumbukira pangano lake ndi Abrahamu, Isake ndi Yakobo."},{"book":"Eksodo","chapter":"2","verse":"25","text":"Mulungu ataona Aisraeli aja ndi masautso awo, Iye anawamvera chifundo."}]}