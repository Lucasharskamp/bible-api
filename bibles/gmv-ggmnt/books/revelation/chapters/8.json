{"data":[{"book":"Revelation","chapter":"8","verse":"1","text":"Dorisay laapuntho matameza doyin bagga saate gidizayssa mala saloy co7u gides."},{"book":"Revelation","chapter":"8","verse":"2","text":"Xoossa sinthan eqqiza laapun kiitanchata tani beyadis. He asttasika laapun dinkey imettides."},{"book":"Revelation","chapter":"8","verse":"3","text":"Exane izan cu7isiza worqafe oothetidayssa oykida kiitanchay yiidi yarsho iza yarshiza soza achchan eqqides. Alga sinthan diza worqafe oothetida yarsho iza bolla yarshizayssa bolla geeshata woossara issife shiishiza daro exaney izas imettides."},{"book":"Revelation","chapter":"8","verse":"4","text":"He exaneza cuway geeshata woossara he kiitancha kushepe pude Xoossa sinthe kezides."},{"book":"Revelation","chapter":"8","verse":"5","text":"Hessafe guye kiitanchazi exane izan cuwasizayssa oykkidi yarsho yarshiza sozape tama ekkidi izan kunthidi duge biitta bolla yeggides. Daday, giirethi, wolqanthine biittayka qaaxxides."},{"book":"Revelation","chapter":"8","verse":"6","text":"Laapun zaye oykida laapun kiitanchati ba zaye punanas giigettida."},{"book":"Revelation","chapter":"8","verse":"7","text":"Koyro kiitanchazi ba zayeza punides. Shachine suuthi walakettida tamay medhetides. Duge biitta bolla yegettides. Biittafe cigoy xuugettides. Mithafeka cigoyka xuugetides. Cilila matayka wuri xuugetides."},{"book":"Revelation","chapter":"8","verse":"8","text":"Nam7antho kiitanchayka ba zayeza punnides. Issi gita zuma milatiza miishi exishe duge abba giddo yegettides. Abbas cigoy suuthu giddies."},{"book":"Revelation","chapter":"8","verse":"9","text":"Abba gidon shempora diza medhetethape cigoy wuri hayqides. Markabistapeka cigoy kumeth dhaydes."},{"book":"Revelation","chapter":"8","verse":"10","text":"Hedzdzantho kiitanchazi ba zayeza punnides. Xompe mala eexiza issi gita xoolinttey salope duge kundides. Izi kundiday shaafata cigo bollane haatha pulittota cigo bollakko."},{"book":"Revelation","chapter":"8","verse":"11","text":"He xoolintteza sunthay Ereto geetettes. Haathas cigoy camo giddies. He camo haatha geedon daro derey hayqides."},{"book":"Revelation","chapter":"8","verse":"12","text":"Oydantho kiitanchay ba zayeza punnides. Awa arishes cigoy, aginas cigoy, xoolinttistas cigoy shocettides. Hessa gishshi heytantta po7ope cigoy dhumides. Hessa malanka gallasafe cigoy omaris giddies. Hessaththoka omarissafe cigoy po7oy bayinda dhuma giddies."},{"book":"Revelation","chapter":"8","verse":"13","text":"Ta qass zaara xeellishin issi golle kafoy salo bolla piradhishe gita qaalan â€œHanko attida hedzdzu kiitanchati ba dinkista giireth sissiza wode biitta bolla diza asas wo! Wo! isttas wo! Wo! gi waassishin siyadis."}]}