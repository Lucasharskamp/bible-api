{"data":[{"book":"Matayo","chapter":"24","verse":"1","text":"Yesu nakafosa mwe Nyumba nkulu ya Chohile naho na akahalawa umo wanampina wakwe wambasize chani wamlagise mazengo ye mwe Nyumba ya Chohile."},{"book":"Matayo","chapter":"24","verse":"2","text":"Auza, “Mwayawona yano yose? Nawagambilani chindedi, hano hadisigale yuwe mlanga mwe mnyawe, chila dimwenga nadidulwe hasi.”"},{"book":"Matayo","chapter":"24","verse":"3","text":"Umo Yesu endaga ahumule ko Lugulu lwa Mizeituni, wanampina wakwe wambasaga kwa chinyele, wauza, “Chigambile, mbuli zino nazilaile ini? Ni chilagiso chani chokwiza kwako, na udumo we isi?”"},{"book":"Matayo","chapter":"24","verse":"4","text":"Yesu ahitula, “Msinyise, mntu ase kuwadanta."},{"book":"Matayo","chapter":"24","verse":"5","text":"Kwaviya wantu walozize nawalaile waketanga kwa zina dyangu, wakagamba, ‘Miye nuyo Kulisito Mkombola!’ Nawo na wadante walozize."},{"book":"Matayo","chapter":"24","verse":"6","text":"Namwive mbuli za nkondo na hambwe hambwe dya nkondo, kaulani, msekutiswa, kwaviya ayo yaungwa yalaile, mna udya udumo haunati."},{"book":"Matayo","chapter":"24","verse":"7","text":"Si naitowane na si ntuhu, useuta nautowane na useuta. Nakutende na gumbo, na visingisa chila hantu."},{"book":"Matayo","chapter":"24","verse":"8","text":"Yose ayo nayekale saviya usungu wa nkongo wa kwefungula mwana."},{"book":"Matayo","chapter":"24","verse":"9","text":"“Vikajika namlavigwe chani msulumizwe, nakukomwa, nanywi namwihiwe ni wantu wa si ntuhu zose kwa chausa changu."},{"book":"Matayo","chapter":"24","verse":"10","text":"Mwe ichipindi icho walozize nawahige uzumizi wawo naho nawaihiwane na kulemana."},{"book":"Matayo","chapter":"24","verse":"11","text":"Nawalaile wawoni wadanti walozize, wakunga wawadante wantu walozize."},{"book":"Matayo","chapter":"24","verse":"12","text":"Kwa chausa cha kujenyela kwa wihi, uungi wa wantu walozize nauhunguke."},{"book":"Matayo","chapter":"24","verse":"13","text":"Mna mntu akunga ajijimize kubula kodumo nuyo akunga akombolwe."},{"book":"Matayo","chapter":"24","verse":"14","text":"Naho Mbuli Yedi ya Useuta nailongwe mwe isi yose, utende ukuzi kwa wantu we si ntuhu yose, aho naho udya udumo naubule."},{"book":"Matayo","chapter":"24","verse":"15","text":"“Namumwone uyo akwitangwa ‘Ihizo dya ubanasi’ chilongingwe ni muwoni Danieli. Nachichimale hantu hakukile.” Akusoma na abunkule!"},{"book":"Matayo","chapter":"24","verse":"16","text":"Niyo wose we mwe isi ya Yudeya, nawasumkile ko lugulu."},{"book":"Matayo","chapter":"24","verse":"17","text":"Yudya ekulanga kwedigulu asekusela kuviguha vintu vimwenyumba yakwe,"},{"book":"Matayo","chapter":"24","verse":"18","text":"Naho ekwenkonde, asekuya kunyuma kuguha suche yakwe."},{"book":"Matayo","chapter":"24","verse":"19","text":"Nawamanye wenye watanda na wakonkeza mwa mazuwa ayo!"},{"book":"Matayo","chapter":"24","verse":"20","text":"Mlombezeni Chohile, chani kuguluka kwenyu kusekutenda mwempeho, hegu mwe zuwa dya kuhumula."},{"book":"Matayo","chapter":"24","verse":"21","text":"Kwaviya nakutende na nkunto nkulu, idya heinati kulaila kukongela isi heinati kumbwa kubula vino haluse, naho hazize zilaile vituhu."},{"book":"Matayo","chapter":"24","verse":"22","text":"Hegu Chohile hahunguze mazuwa ayo ye zinkunto hahendile na mntu hata yumwenga ahonile mwe file. Mna kwa chausa cha wantu wakwe asagule, Chohile nayahunguze mazuwa ayo."},{"book":"Matayo","chapter":"24","verse":"23","text":"“Naho, mntu akawagambani, ‘Kaula, Kulisito ehano!’ Hegu ‘Ekudya!’ Msekumzumila."},{"book":"Matayo","chapter":"24","verse":"24","text":"Kwaviya nawalaile makulisito wadanti, na wawoni wadanti, nawo nawadamanye mpituko nkulu na vilagiso, chani, vikadahika, wawadante hata wantu wasagulwe ni Chohile."},{"book":"Matayo","chapter":"24","verse":"25","text":"Kaulani, silongola kuwagambilani yakwiza."},{"book":"Matayo","chapter":"24","verse":"26","text":"“Ivyo, uneva wantu wakawagambani, ‘Kaulani, ekwenyika!’ Mse kwita uko, hegu wakawagambani, ‘Kaulani, kefisa kuno!’ Msekuzumila."},{"book":"Matayo","chapter":"24","verse":"27","text":"Kwaviya ni saviya lumwemwe lukumulika ulailo wa zuwa lukawoneka uswelo wa zuwa, ivyo nivyo na kutende kwiza kwakwe Mwana ywa Mntu."},{"book":"Matayo","chapter":"24","verse":"28","text":"“Kwaviya hohose hana chimba, naho nayadugane magushu."},{"book":"Matayo","chapter":"24","verse":"29","text":"“Mna Aho, vikajinka ukukunta mwa mazuwa ayo, zuwa nadijelwe chiza, mnenge haulangaze, ntondo nazigwe kulaila kwembingu, nguvu za kwembingu nazisingisike,"},{"book":"Matayo","chapter":"24","verse":"30","text":"Naho nachiwoneke chilagiso cha Mwana ywa Mntu kwembingu, naho wantu wose we isi nawaile, nawo nawaile Mwana ywa Mntu akeza mlanga mwa maingu hamwenga na nguvu za ukulu ulozize."},{"book":"Matayo","chapter":"24","verse":"31","text":"Naawasigile wandima wa kwembingu wakwe hamwenga na izwi kulu dya gunda, nawo nawawachisanye wasagulwa wakwe kulaila ntendele nne, kulaila ko udumo uno kwita ko udumo uno."},{"book":"Matayo","chapter":"24","verse":"32","text":"“Ivyo ko mti ukwitangwa mtini mhine mliganyo, tambi dyakwe dikasuka mani na kubwalika mwamanya kugamba chipindi cha fula chihajihi,"},{"book":"Matayo","chapter":"24","verse":"33","text":"Seivyo nanywi, mkayawona ayo yose, bunkulani kugamba Mwana ywa Mntu ehaguhi na kwiza."},{"book":"Matayo","chapter":"24","verse":"34","text":"Nawagambilani chindedi, vintu vyose vino navilaile umo wantu wa haluse hawanati kubanika."},{"book":"Matayo","chapter":"24","verse":"35","text":"Mbingu ne isi na vijinke, mna mbuli zangu hazomboke ng'o."},{"book":"Matayo","chapter":"24","verse":"36","text":"“Hahali mntu yoyose amanyize idizuwa idyo na chipindi, hata wandima wa kwembingu hata Mwana, mna Tate ichedu nuyo amanyize."},{"book":"Matayo","chapter":"24","verse":"37","text":"Saviya vyendaga mwa mazuwa ya Nuhu, nivyo navitendeke kwiza kwakwe Mwana ywa Mntu."},{"book":"Matayo","chapter":"24","verse":"38","text":"Saviya mwa mazuwa hevinati kulaila galika wantu wendaga wakadya, na kunywa, wakasola na kusolwa, vikabula zuwa diya Nuhu engilaga mwe ngalawa nkulu,"},{"book":"Matayo","chapter":"24","verse":"39","text":"wasekumanya, niyo galika yeza, yawaguha wose, nivyo na kutendeke kwiza kwakwe Mwana ywa Mntu."},{"book":"Matayo","chapter":"24","verse":"40","text":"Wantu waidi nawatende kwenkonde, yumwenga na aguhigwe yumwenga asigwa."},{"book":"Matayo","chapter":"24","verse":"41","text":"Wavyele waidi na watende wabunda, yumwenga aguhigwa, yumwenga asigwa."},{"book":"Matayo","chapter":"24","verse":"42","text":"Ivyo chelezani, kwaviya hammanyize aho neezile Zumbe dyenyu."},{"book":"Matayo","chapter":"24","verse":"43","text":"Mna mmanye mbuli ino, uneva mta nyumba amanyize hadya nezile mbavi, nakacheleza, naho halekile inyumba yakwe ivunwe."},{"book":"Matayo","chapter":"24","verse":"44","text":"Kwe chausa icho nyuwe nanywi mwikale mhezize, kwaviya mwe saa hemwimanyize Mwana ywa Mntu eza."},{"book":"Matayo","chapter":"24","verse":"45","text":"“Elo ni yuhi mndima mkanuni mta fanyanyi, yudya zumbe dyakwe nakamwika mwe nyumba yakwe, awenke wantu nkande mwe chipindi chikuwagila?"},{"book":"Matayo","chapter":"24","verse":"46","text":"Chinyemi china yudya mndima yudya hadya zumbe dyakwe akwizila na ambwile adamanya ivyo."},{"book":"Matayo","chapter":"24","verse":"47","text":"Nawagambilani chindedi naamwike atende mdimi mkulu mo wakwe wose."},{"book":"Matayo","chapter":"24","verse":"48","text":"Mna mndima yudya aihiye akagamba mo moyo wakwe, ‘Zumbe dyangu akawa ukwiza,’"},{"book":"Matayo","chapter":"24","verse":"49","text":"Naho niyo akonga kuwatowa wandima weyawe na kudya na kunywa hamwenga na wakozi."},{"book":"Matayo","chapter":"24","verse":"50","text":"Zumbe dyakwe umndima uyo neeze zuwa hedimanyize, na chipindi hemanyize."},{"book":"Matayo","chapter":"24","verse":"51","text":"Namtowe vitendese na kumsulumiza seiviya na wantu wasongaganyi, akamwika hantu hendilo na kusiginta meno."}]}