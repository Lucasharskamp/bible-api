{"data":[{"book":"Ayub","chapter":"2","verse":"1","text":"Odiechiengʼ machielo, malaike nochako obiro mondo gichungʼ e nyim Jehova Nyasaye, kendo Satan bende nobiro kodgi."},{"book":"Ayub","chapter":"2","verse":"2","text":"To Jehova Nyasaye nopenjo Satan niya, “Ia kanye?”"},{"book":"Ayub","chapter":"2","verse":"3","text":"Eka Jehova Nyasaye nopenjo Satan niya, “Dipo ka iseparo wach moro kuom jatichna Ayub? Onge ngʼat machielo e piny ngima machalo kode nikech olongʼo chuth kendo en ngʼama kare moluora kendo motangʼ ne richo.” Pod osiko mana gi berne mapile, kata obedo ni ne idonjone ira mondo atieke kaonge gimomiyo."},{"book":"Ayub","chapter":"2","verse":"4","text":"Satan nodwoko niya, “Dhano nyalo yie weyo gimoro amora ma en-go mana ni mondo obed mangima."},{"book":"Ayub","chapter":"2","verse":"5","text":"Koro temie kimulo dende gi chokene ka ok dokwongʼi e wangʼi.”"},{"book":"Ayub","chapter":"2","verse":"6","text":"Jehova Nyasaye nowachone Satan niya, “Mano ber, koro en e lweti; makmana ni ngimane ema kik imul.”"},{"book":"Ayub","chapter":"2","verse":"7","text":"Kuom mano Satan nowuok oa e nyim Jehova Nyasaye, kendo nogoyo Ayub gi buche maremo malit, kochakore e tiende nyaka e wiye."},{"book":"Ayub","chapter":"2","verse":"8","text":"Eka Ayub nokawo balatago, mondo ogwonyrego kobet e buru."},{"book":"Ayub","chapter":"2","verse":"9","text":"Chiege nokone niya, “Pod kitini itwerigo atweya kuom Nyasachini? Angʼo mamoni kwongʼo Nyasaye mondo itho!”"},{"book":"Ayub","chapter":"2","verse":"10","text":"To nodwoke niya, “Iwuoyo ka dhako mofuwo. Diwayie mana gi ber kende ma aa kuom Nyasaye to ok chandruok?”"},{"book":"Ayub","chapter":"2","verse":"11","text":"Ka osiepe Ayub adek mane gin Elifaz ja-Teman gi Bildad ja-Shua kod Zofar Ja-Namath nowinjo chandruok duto mane en-go, ne giwuok ka gia e miechgi kendo ne giwinjore mondo girom kaachiel mondo gidhi gitimne mos kendo gihoye."},{"book":"Ayub","chapter":"2","verse":"12","text":"Kane ginene ka pod gin mabor, ne ok ginyal ngʼeye. Negichako ywak matek, kendo ne giyiecho lepgi mi gibukore gi buru."},{"book":"Ayub","chapter":"2","verse":"13","text":"Bangʼe negibet kode piny e lowo kuom ndalo abiriyo odiechiengʼ gotieno. Onge ngʼama nowachone wach moro amora, nikech negineno ka chandruok mane en-go ne pek moloyo."}]}