{"data":[{"book":"Isirayila Mangɛe II","chapter":"15","verse":"1","text":"Yerobowami xa mangɛya ɲɛ mɔxɔɲɛn nun solofere nde ra Isirayila xun ma, Amasiya xa di Asaraya naxa ti mangɛ ra Yudaya."},{"book":"Isirayila Mangɛe II","chapter":"15","verse":"2","text":"A mangɛya sɔtɔ a ɲɛ fu nun senni nan ma, a fa ɲɛ tongo suuli nun firin mangɛya raba Darisalamu. A nga nu xili nɛ Yekoliya, Darisalamuka nan nu a ra."},{"book":"Isirayila Mangɛe II","chapter":"15","verse":"3","text":"A Alatala waxɔnfe raba nɛ a ki ma, alɔ a baba Amasiya."},{"book":"Isirayila Mangɛe II","chapter":"15","verse":"4","text":"Kɔnɔ na birin kui, kuye batudee mu ɲɔn geyae yire, mixie nu luma sɛrɛxɛe nun surayi man ba ra mɛnni."},{"book":"Isirayila Mangɛe II","chapter":"15","verse":"5","text":"Alatala naxa kunɛ fure sa mangɛ ma, han a faxa lɔxɔɛ. A nu sabatixi banxi nde nan kui, naxan nu na a xati ma. A xa di Yotami nan nu na a xa fɔxɔɛ xunyi ra, a man nu a xa mangɛya fan naɲɛrɛma bɔxi kui."},{"book":"Isirayila Mangɛe II","chapter":"15","verse":"6","text":"Asaraya xa taruxui dɔnxɔɛ, a fe fanyi naxee birin naba, na sɛbɛxi Yudaya mangɛe xa taruxui kui."},{"book":"Isirayila Mangɛe II","chapter":"15","verse":"7","text":"Asaraya naxa laaxira, e a ragata a benbae fɛ ma, Dawuda xa taa kui. A xa di Yotami naxa ti mangɛ ra a ɲɔxɔɛ ra."},{"book":"Isirayila Mangɛe II","chapter":"15","verse":"8","text":"Yudaya mangɛ Asaraya xa mangɛya ɲɛ tongo saxan nun solomasaxan nde ra, Yerobowami xa di Sakari naxa ti Isirayila mangɛ ra Samari, kike senni bun ma."},{"book":"Isirayila Mangɛe II","chapter":"15","verse":"9","text":"A naxa fe raba naxan mu rafan Alatala ma, alɔ a benbae naxan naba. A mu gbilen Nebati xa di Yerobowami xa yunubi fɔxɔ ra, a Isirayila ti naxan na."},{"book":"Isirayila Mangɛe II","chapter":"15","verse":"10","text":"Yabɛsi xa di Salumu naxa yanfanteya maxiri a xun ma, a a faxa Yibeleyami, a ti mangɛ ra a ɲɔxɔɛ ra."},{"book":"Isirayila Mangɛe II","chapter":"15","verse":"11","text":"Sakari xa taruxui dɔnxɔɛ sɛbɛxi Isirayila mangɛe xa taruxui kui."},{"book":"Isirayila Mangɛe II","chapter":"15","verse":"12","text":"Alatala xa masenyi nan kamali a xa faxɛ kui, a naxan masen Yehu bɛ, a to a masen, «I bɔnsɔɛ Isirayila yamarima nɛ han i tolontolonyi.» A raba na ki nɛ."},{"book":"Isirayila Mangɛe II","chapter":"15","verse":"13","text":"Yabɛsi xa di Salumu naxa ti mangɛ ra Isirayila, Yudaya mangɛ Osiyasi xa mangɛya ɲɛ tongo saxan nun solomanaani nde ra. A naxa mangɛya raba kike keren Samari."},{"book":"Isirayila Mangɛe II","chapter":"15","verse":"14","text":"Menaxemi, Gadi xa di Salumu naxa keli Tirisa, a te Samari, a Yabɛsi xa di Salumu faxa, a ti mangɛ ra a ɲɔxɔɛ ra."},{"book":"Isirayila Mangɛe II","chapter":"15","verse":"15","text":"Salumu xa taruxui dɔnxɔɛ, nun a yanfɛ naxan ti, na sɛbɛxi Isirayila mangɛe xa taruxui kui."},{"book":"Isirayila Mangɛe II","chapter":"15","verse":"16","text":"Na tɛmui, Menaxemi naxa keli Tirisa, a siga Tifisa taa gerede. A naxa mɛnnikae birin faxa, a nun naxee nu na naa rabilinyi, barima e mu nu tinma a xa yaamari ra. Hali ginɛ furuxie, a nu e faxa nɛ, a e furi rabɔɔ."},{"book":"Isirayila Mangɛe II","chapter":"15","verse":"17","text":"Yudaya mangɛ Asaraya xa mangɛya ɲɛ tongo saxan nun solomanaani nde ra, Gadi xa di Menaxemi naxa ti Isirayila mangɛ ra. A mangɛya ɲɛ fu nan naba Samari."},{"book":"Isirayila Mangɛe II","chapter":"15","verse":"18","text":"A naxa fe raba naxan mu rafan Alatala ma. A mu gbilen Nebati xa di Yerobowami xa yunubie fɔxɔ ra, a Isirayila ɲama ti naxan na."},{"book":"Isirayila Mangɛe II","chapter":"15","verse":"19","text":"Asiriya mangɛ Pulu naxa so Isirayila bɔxi kui, a xa naa gere, kɔnɔ Menaxemi naxa gbeti kilo wulu tongo saxan fi a ma, alako a xa a mali a xa mangɛya xa mabanban."},{"book":"Isirayila Mangɛe II","chapter":"15","verse":"20","text":"Menaxemi naxa na kɔbiri sɔtɔ Isirayila bannae ra, mixi keren keren gbeti kole tongo suuli. A to na fi Asiriya mangɛ ma, na naxa Isirayila bɔxi gerefe lu na, a gbilen a xɔnyi."},{"book":"Isirayila Mangɛe II","chapter":"15","verse":"21","text":"Menaxemi xa taruxui dɔnxɔɛ, nun a naxan birin naba, na sɛbɛxi Isirayila mangɛe xa taruxui kui."},{"book":"Isirayila Mangɛe II","chapter":"15","verse":"22","text":"Menaxemi naxa laaxira, a ragata a benbae fɛ ma. A xa di Pekaxaya naxa ti mangɛ ra a ɲɔxɔɛ ra."},{"book":"Isirayila Mangɛe II","chapter":"15","verse":"23","text":"Yudaya mangɛ Asaraya xa mangɛya ɲɛ tongo suuli nde ra, Menaxemi xa di Pekaxaya naxa ti Isirayila mangɛ ra Samari. A naxa mangɛya ɲɛ firin naba."},{"book":"Isirayila Mangɛe II","chapter":"15","verse":"24","text":"A naxa fe raba naxan mu rafan Alatala ma, a mu gbilen Nebati xa di Yerobowami xa yunubie fɔxɔ ra, a Isirayilakae tixi naxee ra."},{"book":"Isirayila Mangɛe II","chapter":"15","verse":"25","text":"A malima nde, Remaliyahu xa di Peka, naxa a yanfa, a a faxa mangɛ banxi kui Samari. Galadika mixi tongo suuli naxa a mali na kui, e Aragobo nun Ariye fan faxa. Na dangi xanbi Peka naxa ti mangɛ ra Pekaxaya ɲɔxɔɛ ra."},{"book":"Isirayila Mangɛe II","chapter":"15","verse":"26","text":"Pekaxaya xa taruxui dɔnxɔɛ, a fe fanyie naxee birin naba, na birin sɛbɛxi Isirayila mangɛe xa taruxui kui."},{"book":"Isirayila Mangɛe II","chapter":"15","verse":"27","text":"Yudaya mangɛ Asaraya xa mangɛya ɲɛ tongo suuli nun firin nde ra, Remaliyahu xa di Peka naxa ti Isirayila mangɛ ra Samari. A naxa mangɛya ɲɛ mɔxɔɲɛn naba."},{"book":"Isirayila Mangɛe II","chapter":"15","verse":"28","text":"A naxa fe raba naxan mu rafan Alatala ma, A mu gbilen Nebati xa di Yerobowami xa yunubie fɔxɔ ra, a Isirayila ɲama ti naxee ra."},{"book":"Isirayila Mangɛe II","chapter":"15","verse":"29","text":"Peka nu mangɛ ra tɛmui naxɛ Isirayila, Asiriya mangɛ Tigilati Pileseri naxa fa, a Iyono, Abeli Beti Maaka, Yanowa, Kedesi, Xasori, Galadi, nun Galile suxu, Nafatali bɔxi birin, a na mixi birin xanin Asiriya."},{"book":"Isirayila Mangɛe II","chapter":"15","verse":"30","text":"Hoseya, Ela xa di xɛmɛ naxa yanfanteya maxiri, Remaliyahu xa di Peka xun ma, a na faxa. A naxa ti mangɛ ra a ɲɔxɔɛ ra, Osiyasi xa di xɛmɛ Yotami xa mangɛya ɲɛ mɔxɔɲɛn nde ra."},{"book":"Isirayila Mangɛe II","chapter":"15","verse":"31","text":"Peka xa taruxui dɔnxɔɛ, a fe naxan birin naba, na sɛbɛxi Isirayila mangɛe xa taruxui kui."},{"book":"Isirayila Mangɛe II","chapter":"15","verse":"32","text":"Remaliyahu xa di Peka xa mangɛya ɲɛ firin nde ra Isirayila bɔxi ma, Osiyasi xa di Yotami naxa ti mangɛ ra Yudaya xun ma."},{"book":"Isirayila Mangɛe II","chapter":"15","verse":"33","text":"A ɲɛ mɔxɔɲɛn nun suuli nan nu a ra. A naxa mangɛya ɲɛ fu nun senni raba Darisalamu. Sadɔki xa di Yerusa nan nu na a nga ra."},{"book":"Isirayila Mangɛe II","chapter":"15","verse":"34","text":"A naxa fe raba naxan nafan Alatala ma, alɔ a baba Osiyasi a raba ki naxɛ."},{"book":"Isirayila Mangɛe II","chapter":"15","verse":"35","text":"Kɔnɔ na birin kui, kuye batudee mu ɲɔn geyae yire, mixie nu luma sɛrɛxɛe nun surayi man ba ra mɛnni. Yotami naxa Alatala xa banxi naadɛ nde ti, naxan xili Fuge Naadɛ."},{"book":"Isirayila Mangɛe II","chapter":"15","verse":"36","text":"Yotami xa taruxui dɔnxɔɛ, a fe naxan birin naba, na sɛbɛxi Yudaya mangɛe xa taruxui kui."},{"book":"Isirayila Mangɛe II","chapter":"15","verse":"37","text":"Na tɛmui Alatala naxa a niya Arami mangɛ Resin nun Remaliyahu xa di Peka xa Yudaya gere."},{"book":"Isirayila Mangɛe II","chapter":"15","verse":"38","text":"Yotami naxa laaxira, e a ragata a benbae fɛ ma a benba Dawuda xa taa kui. A xa di Axasi naxa ti mangɛ ra a ɲɔxɔɛ ra."}]}