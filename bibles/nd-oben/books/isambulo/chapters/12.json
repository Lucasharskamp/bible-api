{"data":[{"book":"Isambulo","chapter":"12","verse":"1","text":"Isibonakaliso esikhulu lesimangalisayo sabonakala ezulwini: owesifazane egqoke ilanga, inyanga ingaphansi kwezinyawo zakhe, umqhele wezinkanyezi ezilitshumi lambili usekhanda lakhe."},{"book":"Isambulo","chapter":"12","verse":"2","text":"Wayezithwele njalo ekhala ngobuhlungu bomhelo ngoba wayesezabeletha."},{"book":"Isambulo","chapter":"12","verse":"3","text":"Kwabuya kwabonakala esinye isibonakaliso ezulwini: umgobho omkhulukazi obomvu olamakhanda ayisikhombisa lempondo ezilitshumi kanye lemiqhele eyisikhombisa emakhanda awo."},{"book":"Isambulo","chapter":"12","verse":"4","text":"Umsila wawo wakhucula ingxenye yesithathu yezinkanyezi emkhathini waziphosela emhlabeni. Umgobho wema phambi kowesifazane owayesezabeletha ukuze kuthi umntwana angazalwa uhle umtshwabadele."},{"book":"Isambulo","chapter":"12","verse":"5","text":"Wazala indodana, “eyayizabusa izizwe zonke ngentonga yensimbi.”12.5 AmaHubo 2.9 Umntanakhe wahluthunelwa phezulu kuNkulunkulu lasesihlalweni sakhe sobukhosi."},{"book":"Isambulo","chapter":"12","verse":"6","text":"Owesifazane wabalekela enkangala endaweni ayeyilungiselwe nguNkulunkulu lapho ayezagcinakala khona okwensuku eziyinkulungwane lamakhulu amabili lamatshumi ayisithupha (1,260)."},{"book":"Isambulo","chapter":"12","verse":"7","text":"Kwaba lempi ezulwini. UMikhayeli lezingilosi zakhe balwa lomgobho kwathi umgobho kanye lezingilosi zawo lawo walwa labo."},{"book":"Isambulo","chapter":"12","verse":"8","text":"Kodwa wawungelamandla kangako njalo wona lezingilosi zawo balahlekelwa yindawo yabo ezulwini."},{"book":"Isambulo","chapter":"12","verse":"9","text":"Umgobho omkhulu waphoselwa phansi, inyoka leyana endala ethiwa ngoMubi loba uSathane odukisa umhlaba wonke. Waphoselwa emhlabeni ekanye lezingilosi zakhe."},{"book":"Isambulo","chapter":"12","verse":"10","text":"Ngasengisizwa ilizwi elikhulu ezulwini lisithi:"},{"book":"Isambulo","chapter":"12","verse":"11","text":"Bamnqobile"},{"book":"Isambulo","chapter":"12","verse":"12","text":"Ngakho-ke, thokozani lina mazulu"},{"book":"Isambulo","chapter":"12","verse":"13","text":"Kwathi umgobho ubona ukuthi wawusuphoselwe emhlabeni wamdinga owesifazane owayebelethe umntwana wesilisa."},{"book":"Isambulo","chapter":"12","verse":"14","text":"Owesifazane lowo wayephiwe amaphiko amabili okhozi olukhulu ukuze andizele endaweni ayilungiselwayo enkangala lapho ayezagcinwa khona okwesikhathi lezikhathi lengxenye yesikhathi lapho inyoka eyayingeke ifike khona."},{"book":"Isambulo","chapter":"12","verse":"15","text":"Inyoka yasikhupha amanzi emlonyeni wayo angathi ngumfula ukuze ifice owesifazane imkhucule ngesikhukhula."},{"book":"Isambulo","chapter":"12","verse":"16","text":"Kodwa umhlaba wasiza owesifazane ngokuvula umlomo wawo wasuginya umfula owawukhutshwe ngumgobho emlonyeni wawo."},{"book":"Isambulo","chapter":"12","verse":"17","text":"Ngakho-ke, umgobho wamthukuthelela owesifazane wasusuka usiyakulwa impi lenzalo yonke yowesifazane, labo abagcina imilayo kaNkulunkulu bebambelele kubo ubufakazi bukaJesu. Umgobho wema okhunjini lolwandle."}]}