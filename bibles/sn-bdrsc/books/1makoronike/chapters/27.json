{"data":[{"book":"1 Makoronike","chapter":"27","verse":"1","text":"Aya ndiwo mazita avaIsraeri, vakuru vemhuri, vatungamiri vezviuru navatungamiri vamazana, namachinda avo, vaishandira mambo mune zvose pamusoro pamapoka avarwi ainge ari pabasa mwedzi nomwedzi mugore rose. Boka rimwe nerimwe raiva navarume zviuru makumi maviri nezvina."},{"book":"1 Makoronike","chapter":"27","verse":"2","text":"Aitungamirira boka rokutanga mwedzi wokutanga, aiva Jashobheami mwanakomana waZabhidhieri. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"3","text":"Aiva chizvarwa chaPerezi uyewo ari mukuru wavakuru vavavarwi vose mumwedzi wokutanga."},{"book":"1 Makoronike","chapter":"27","verse":"4","text":"Aitungamirira boka remwedzi wechipiri ainzi Dhodhai muAhohi; Mikiroti ndiye aiva mutungamiri weboka rake. Muboka rake maiva nezviuru makumi maviri nezvina."},{"book":"1 Makoronike","chapter":"27","verse":"5","text":"Mukuru wavarwi wechitatu mumwedzi wechitatu ainzi Bhenaya mwanakomana waJehoyadha muprista. Ndiye aiva mukuru uye muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"6","text":"Uyu ndiye Bhenaya uya aiva mumwe woumhare pakati paMakumi Matatu uye aiva pamusoro paMakumi Matatu vacho. Mwanakomana wake Amizabhadhi ndiye aitungamirira boka rake."},{"book":"1 Makoronike","chapter":"27","verse":"7","text":"Wechina pamwedzi wechina, aiva Asaheri mununʼuna waJoabhu; mwanakomana wake Zebhadhia ndiye akamutevera pakutungamirira boka iri. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"8","text":"Wechishanu pamwedzi wechishanu, aiva mutungamiri Shamihuti muIzirahi. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"9","text":"Wechitanhatu pamwedzi wechitanhatu, aiva Ira mwanakomana waIkeshi muTeko. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"10","text":"Wechinomwe pamwedzi wechinomwe, aiva Herezi muPeroni, muEfuremu. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"11","text":"Worusere, pamwedzi worusere, aiva Sibhekai muHushati muZerahi. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"12","text":"Wechipfumbamwe, mumwedzi wechipfumbamwe, aiva Abhiezeri muAnatoti, muBhenjamini. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"13","text":"Wegumi, mumwedzi wegumi, aiva Maharai muNetofati, muZerahi. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"14","text":"Wegumi nomumwe, mumwedzi wegumi nomumwe, aiva Bhenaya muPiratoni, muEfuremu. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"15","text":"Wegumi navaviri, mumwedzi wegumi nemiviri, aiva Heridhai muNetofati, aibva mumhuri yaOtinieri. Muboka rake maiva navarume zviuru makumi maviri nezvina."},{"book":"1 Makoronike","chapter":"27","verse":"16","text":"Machinda pamusoro pamarudzi aIsraeri aiti:"},{"book":"1 Makoronike","chapter":"27","verse":"17","text":"pamusoro paRevhi: Hashabhia mwanakomana waKemueri;"},{"book":"1 Makoronike","chapter":"27","verse":"18","text":"pamusoro paJudha: Erihu, mununʼuna waDhavhidhi;"},{"book":"1 Makoronike","chapter":"27","verse":"19","text":"pamusoro paZebhuruni: Ishimaya mwanakomana waObhadhia;"},{"book":"1 Makoronike","chapter":"27","verse":"20","text":"pamusoro pavaEfuremu: Hoshea mwanakomana waAzazia;"},{"book":"1 Makoronike","chapter":"27","verse":"21","text":"pamusoro pehafu yorudzi rwaManase muGireadhi: Idho mwanakomana waZekaria;"},{"book":"1 Makoronike","chapter":"27","verse":"22","text":"pamusoro paDhani: Azareri mwanakomana waJerohamu."},{"book":"1 Makoronike","chapter":"27","verse":"23","text":"Dhavhidhi haana kuverenga varume vaiva namakore makumi maviri zvichidzika, nokuti Jehovha akanga avimbisa kuti vaIsraeri vaizowanda senyeredzi dziri mudenga."},{"book":"1 Makoronike","chapter":"27","verse":"24","text":"Joabhu mwanakomana waZeruya akatanga kuverenga varume ava asi haana kuzopedza. Kutsamwa kwakauya pamusoro peIsraeri nokuda kwokuverengwa uku, saka uwandu uhu hahuna kuiswa mubhuku renhoroondo dzegore negore raMambo Dhavhidhi."},{"book":"1 Makoronike","chapter":"27","verse":"25","text":"Azimavheti mwanakomana waAdhieri aiva muchengeti wamatura amambo."},{"book":"1 Makoronike","chapter":"27","verse":"26","text":"Eziri mwanakomana waKerubhi aiva mutariri pamusoro wavashandi vairima minda."},{"book":"1 Makoronike","chapter":"27","verse":"27","text":"Shimei muRamati aiva mutariri weminda yemizambiringa."},{"book":"1 Makoronike","chapter":"27","verse":"28","text":"Bhaari-Hanani muGedheri aiva mutariri wemiorivhi nemionde yakanga iri mujinga mezvikomo zvokumadokero."},{"book":"1 Makoronike","chapter":"27","verse":"29","text":"Shitirai muSharoni, aiva mutariri wemombe dzaifura muSharoni."},{"book":"1 Makoronike","chapter":"27","verse":"30","text":"Obhiri muIshumaeri aiva mutariri wengamera."},{"book":"1 Makoronike","chapter":"27","verse":"31","text":"Jazizi muHagiri aiva mutariri wamakwai."},{"book":"1 Makoronike","chapter":"27","verse":"32","text":"Jonatani, babamunini vaDhavhidhi vaiva mupi wamazano, murume woruzivo nomunyori."},{"book":"1 Makoronike","chapter":"27","verse":"33","text":"Ahitoferi aiva mupi wamazano kuna mambo."},{"book":"1 Makoronike","chapter":"27","verse":"34","text":"(Ahitoferi akazoteverwa pachinzvimbo naJehoyadha mwanakomana waBhenaya uye naAbhiatari.)"}]}