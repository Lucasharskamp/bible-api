{"data":[{"book":"Gabunga","chapter":"3","verse":"1","text":"Dimaadua gaa dugu ana madawaawa dangada i lodo tenua belee hagamada digau Israel ala digi hula i nia dauwa i Canaan."},{"book":"Gabunga","chapter":"3","verse":"2","text":"Mee ne hai hua di hai deenei belee aago nia adu dangada o digau Israel i di hai o tauwa, gei e donu go digau Israel ala digi hula loo i tauwa i mua."},{"book":"Gabunga","chapter":"3","verse":"3","text":"Nia madawaawa dangada ne dugu i lodo tenua la go nia waahale digau Philistia e lima, mo digau huogodoo o Canaan, mo digau Sidon mo digau Hivite ala nogo noho i lodo nia Gonduu Lebanon mai di gonduu Baal Hermon gaa hana loo gi di Ala Nnoonua o Hamath."},{"book":"Gabunga","chapter":"3","verse":"4","text":"Digaula guu hai digau e hagamada digau Israel, e halahala be digau Israel ga daudali nnelekai Dimaadua ala ne wanga gi nadau maadua mmaadua mai baahi o Moses, be deeai."},{"book":"Gabunga","chapter":"3","verse":"5","text":"Malaa, digau Israel guu noho i baahi digau Canaan, digau Hittite, digau Amor, digau Perizzite, digau Hivite mo digau Jebus."},{"book":"Gabunga","chapter":"3","verse":"6","text":"Digaula gu haga hai lodo i nadau mehanga, ge daumaha gi nia balu god digaula."},{"book":"Gabunga","chapter":"3","verse":"7","text":"Digau Israel gu de langahia Dimaadua, go di nadau God. Digaula guu hai nadau ihala gi Mee, gu daumaha gi nia ada balu god go Baal mo Asherah."},{"book":"Gabunga","chapter":"3","verse":"8","text":"Dimaadua gu hagawelewele gi digau Israel, gu dugu anga gi di king Cushan Rishathaim o Mesopotamia gi kumidia digaula. Digaula guu noho i lala di king deelaa i nia ngadau e walu."},{"book":"Gabunga","chapter":"3","verse":"9","text":"Nomuli, gei digau Israel ga tangi gi Dimaadua, gei Mee ga haga gila aga dana dangada e haga dagaloaha digaula. Deenei la go Othniel, tama daane a tuaahina daane dulii o Caleb go Kenaz."},{"book":"Gabunga","chapter":"3","verse":"10","text":"Di Hagataalunga Dimaadua gu hanimoi gi dono baahi, gei mee guu hai di tagi ni digau Israel. Othniel guu hana gi tauwa, gei Dimaadua guu hai a mee gi maaloo i di king o Mesopotamia."},{"book":"Gabunga","chapter":"3","verse":"11","text":"Di aumaalia gu i tenua deelaa i nia ngadau e madahaa, gei nomuli Othniel gaa made."},{"book":"Gabunga","chapter":"3","verse":"12","text":"Digau Israel gu ihala labelaa gi Dimaadua. Mai di hai deenei, Dimaadua gaa hai di king Eglon o Moab gi maaloo i digau Israel."},{"book":"Gabunga","chapter":"3","verse":"13","text":"Eglon ga buni anga gi digau Ammon mo digau Amalek, ga heebagi gi digau Israel gaa kumi Jericho, di waahale o di waa niu."},{"book":"Gabunga","chapter":"3","verse":"14","text":"Digau Israel gaa noho i lala di mogobuna o Eglon i nia ngadau e madangaholu maa walu."},{"book":"Gabunga","chapter":"3","verse":"15","text":"Digau Israel ga tangi gi Dimaadua, gei Mee ga haga gila aga dana dangada e haga dagaloaha digaula. Tangada deenei go Ehud, taane dono lima gau ihala, tama daane ni Gera, tangada di madawaawa Benjamin. Digau Israel ga hagau a Ehud gi di king Eglon, e kae ana wanga dehuia gi mee."},{"book":"Gabunga","chapter":"3","verse":"16","text":"Ehud guu hai dana hulumanu gaa ono baahi e lua, di looloo di maa la di piidi e dahi mo di baahi. Mee guu tai di maa gi dono baahi gau donu i lala dono gahu."},{"book":"Gabunga","chapter":"3","verse":"17","text":"Gei mee gaa kae ana wanga dehuia gi Eglon, taane bedi huoloo."},{"book":"Gabunga","chapter":"3","verse":"18","text":"I muli hua Ehud ne wanga gi mee ana wanga dehuia, gei mee gaa hai gi digau nogo aamo mai nia maa bolo gii hula gi muli gi nadau guongo."},{"book":"Gabunga","chapter":"3","verse":"19","text":"Gei ogo Ehud gaa huli gi muli i baahi nia hadu ne paa ala e hoohoo gi Gilgal, gaa hana gi muli gi Eglon ga helekai, “Tangada aamua, au dagu helekai belee hai hagammuni adu gi di goe.”"},{"book":"Gabunga","chapter":"3","verse":"20","text":"Di king nogo noho modogoia i lodo dono ruum magalillili i hongo di tua di hale, gei Ehud gaa hana gi mee ga helekai, “Au dagu helekai mai baahi o God adu gi di goe.” Di king ga du gi nua,"},{"book":"Gabunga","chapter":"3","verse":"21","text":"gei Ehud ga dahi aga dono lima gau ihala, ga hudi aga dana hulumanu dela i dono baahi gau donu, ga daalo adu gi lodo tinae di king."},{"book":"Gabunga","chapter":"3","verse":"22","text":"Tulumanu hagatau la gu ulu gi lodo, huogodoo mo dono gau, gei nia giliidi o maa guu gahu di maa. Ehud digi huudia di maa gi daha mo tinae di king, ge di maa gu ihaa i tua i mehanga ono wae."},{"book":"Gabunga","chapter":"3","verse":"23","text":"Ehud ga ulu gi daha, gaa tai nia bontai, ga loogu nia maa,"},{"book":"Gabunga","chapter":"3","verse":"24","text":"ga hagatanga. Digau hai hegau ga loomoi ga gidee nia bontai la gu loogu, gei digaula e maanadu bolo di king e baguuguu."},{"book":"Gabunga","chapter":"3","verse":"25","text":"Digaula nogo talitali gu duai, gei mee digi huge di bontai, malaa, digaula ga dahi mai di gii gaa huge. Gei di nadau dagi le e moe i hongo di baba guu made."},{"book":"Gabunga","chapter":"3","verse":"26","text":"Ehud guu hana gi daha i di madagoaa digaula nogo talitali di king. Mee gaa hana la baahi nia hadu paa, gaa lele gi daha gi Seirah."},{"book":"Gabunga","chapter":"3","verse":"27","text":"Dono madagoaa ne dau i tenua gonduu o Ephraim, gei mee ga ili dana buu ‘trumpet’ e gahigahi digau Israel gi di heebagi, ga dagi iha digaula i nia gonduu aalaa."},{"book":"Gabunga","chapter":"3","verse":"28","text":"Mee ga helekai gi digaula, “Daudalia au. Dimaadua gu dugu adu godou hagadaumee digau Moab gi lodo godou lima.” Digaula gu daudali Ehud gi lala, guu kumi di gowaa digau Moab belee loo adu ai i lodo di monowai Jordan. Digaula digi dumaalia gi tangada e dahi i digaula gi hanimoi laa lodo di monowai."},{"book":"Gabunga","chapter":"3","verse":"29","text":"Di laangi deelaa, gei digaula gu daaligi nadau gau dauwa Moab e madangaholu mana (10,000), deai tangada e dahi ne mouli ai."},{"book":"Gabunga","chapter":"3","verse":"30","text":"Digau Israel gu haga magedaa digau Moab i di laangi deelaa, di aumaalia gu i tenua nia ngadau e huowalu (80)."},{"book":"Gabunga","chapter":"3","verse":"31","text":"Di tagi nomuli go Shamgar, tama daane a Anath. Mee gu haga dagaloaha labelaa digau Israel, ne daaligi ana gau Philistia e ono lau (600) gi di laagau e dagidagi nia kau."}]}