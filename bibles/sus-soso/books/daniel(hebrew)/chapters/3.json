{"data":[{"book":"Daniel (Hebrew)","chapter":"3","verse":"1","text":"Mangɛ Nebukadansari naxa kuye nde yailan xɛɛma ra. A xa kuyɛ nɔngɔn ya tongo senni, a xa gboe fan nɔngɔn ya senni. A naxa a ti Dura geya bunyi Babilɔn bɔxi ma."},{"book":"Daniel (Hebrew)","chapter":"3","verse":"2","text":"Mangɛ Nebukadansari naxa a rasimae, kuntigie, gominae, sɛriyɛsae, naafuli ragatae, sɛbɛlitie, kiitisae, nun bɔxi mangɛdie birin maxili alako e xa fa mangɛ xa kuye mato."},{"book":"Daniel (Hebrew)","chapter":"3","verse":"3","text":"Awa, mangɛ rasimae, kuntigie, gominae, sɛriyɛsae, naafuli ragatae, sɛbɛlitie, kiitisae, nun bɔxi mangɛdie birin naxa e malan mangɛ xa kuye matode. E naxa ti kuye ya i, Mangɛ Nebukadansari nu bara naxan ti."},{"book":"Daniel (Hebrew)","chapter":"3","verse":"4","text":"Mangɛ xa xui madangi naxa a fala a xui itexi ra, «Si birin, bɔnsɔɛ birin, xui birin falae, mangɛ xa yaamari nan ya:"},{"book":"Daniel (Hebrew)","chapter":"3","verse":"5","text":"Wo na sarae, xulee, kɔrae, nun maxase mɔɔli birin xui mɛ tɛmui naxɛ, wo xa wo felen bɔxi, wo kuye batu, Mangɛ Nebukadansari naxan yailanxi xɛɛma ra."},{"book":"Daniel (Hebrew)","chapter":"3","verse":"6","text":"Naxan yo mu bira a bun ma, a a batu, na kanyi wolima nɛ tɛ belebele xɔɔra keren na.»"},{"book":"Daniel (Hebrew)","chapter":"3","verse":"7","text":"Na nan a to, si nun bɔnsɔɛ birin to sarae, xulee, kɔrae, nun maxase mɔɔli birin xui mɛ, e naxa e felen kuye bɛ, e a batu, Mangɛ Nebukadansari naxan yailanxi xɛɛma ra, a a ti naa."},{"book":"Daniel (Hebrew)","chapter":"3","verse":"8","text":"Na waxati yati kui, sɛrɛxɛdubɛ ndee naxa fa Yuwifie kalamude."},{"book":"Daniel (Hebrew)","chapter":"3","verse":"9","text":"E naxa a fala Mangɛ Nebukadansari bɛ, «Mangɛ, simaya xa lu i bɛ!"},{"book":"Daniel (Hebrew)","chapter":"3","verse":"10","text":"I bara yaamari fi mixi birin xa e felen kuye bɛ, e a batu, e na sarae, xulee, kɔrae, nun maxase mɔɔli birin xui mɛ tɛmui naxɛ."},{"book":"Daniel (Hebrew)","chapter":"3","verse":"11","text":"I man yaamari fixi nɛ a mixi naxan yo mu a felen bɔxi ma, a na kuye batu, na kanyi wolima nɛ tɛ belebele xɔɔra."},{"book":"Daniel (Hebrew)","chapter":"3","verse":"12","text":"Kɔnɔ Yuwifi ndee na, i bara naxee ti mangɛdie ra Babilɔn bɔxi ma, naxee xili Sadiraki, Mesaki, nun Abedinego, nee bara tondi i xa yaamari rabatude. Mangɛ, e mu i xa alae batufe. Hali yi kuye i naxan yailanxi xɛɛma ra, i a ti be, e mu tinxi a batude!»"},{"book":"Daniel (Hebrew)","chapter":"3","verse":"13","text":"Nebukadansari bɔɲɛ naxa te, a xɔnɔ a ɲaaxi ra. A naxa yaamari fi e xa fa Sadiraki, Mesaki, nun Abedinego ra. Xɛɛrae naxa fa na xɛmɛe ra mangɛ xɔn."},{"book":"Daniel (Hebrew)","chapter":"3","verse":"14","text":"Nebukadansari naxa a fala e bɛ, «Sadiraki, Mesaki, nun Abedinego, nɔndi na a ra, wo mu n ma alae batufe, wo man mu yi kuye fan batufe n naxan yailanxi xɛɛma ra, n a ti be?"},{"book":"Daniel (Hebrew)","chapter":"3","verse":"15","text":"Yakɔsi, wo na fa sarae, xulee, kɔrae, nun maxase mɔɔli birin xui mɛde, wo xa wo felen bɔxi ma yi kuye bɛ. N kuye naxan yailanxi, wo xa a batu, xa na mu a ra n wo wolima nɛ tɛ belebele xɔɔra keren na. Ala mundun nɔma wo ratangade n bɛlɛxɛ i?»"},{"book":"Daniel (Hebrew)","chapter":"3","verse":"16","text":"Sadiraki, Mesaki, nun Abedinego naxa Mangɛ Nebukadansari yaabi, «Hali muxu mu muxu yɛtɛ xun mafala."},{"book":"Daniel (Hebrew)","chapter":"3","verse":"17","text":"Xa wo muxu woli tɛ belebele xɔɔra, muxu Marigi Ala, muxu naxan batuma, na nɔma muxu ratangade i bɛlɛxɛ i."},{"book":"Daniel (Hebrew)","chapter":"3","verse":"18","text":"Hali a mu sa a raba, mangɛ, i xa a kolon muxu mu nɔma i xa alae batude, muxu mu nɔma muxu felende yi kuye bɛ, i naxan yailanxi xɛɛma ra.»"},{"book":"Daniel (Hebrew)","chapter":"3","verse":"19","text":"Nebukadansari naxa xɔnɔ e ma a ɲaaxi ra, a yatagi naxa masara Sadiraki, Mesaki, nun Abedinego xili ma. Nebukadansari naxa yaamari fi e xa tɛ xa wolenyi xun masa dɔxɔ solofere dangi a forima ki ra."},{"book":"Daniel (Hebrew)","chapter":"3","verse":"20","text":"A naxa a xa sɔɔri gbangbalanyi ndee yamari, e xa Sadiraki, Mesaki, nun Abedinego xiri, e xa e woli tɛ belebele xɔɔra."},{"book":"Daniel (Hebrew)","chapter":"3","verse":"21","text":"E naxa na xɛmɛ saxanyi xiri, nun e xa sosee ra, e xa donma xungbee ragoroxi e ma, e e woli tɛ belebele xɔɔra."},{"book":"Daniel (Hebrew)","chapter":"3","verse":"22","text":"Mangɛ to bara a fala tɛ xa wolenyi xun xa masa, sɔɔri naxee Sadiraki, Mesaki, nun Abedinego woli tɛ xɔɔra, e tan yati naxa gan, e faxa tɛ xa wolenyi ma."},{"book":"Daniel (Hebrew)","chapter":"3","verse":"23","text":"Sadiraki, Mesaki, nun Abedinego naxa bira tɛ belebele xɔɔra, e xirixi."},{"book":"Daniel (Hebrew)","chapter":"3","verse":"24","text":"Na tɛmui gaaxui naxa mangɛ Nebukadansari suxu, a keli keren na. A a fala a rasimae bɛ, «Won mu mixi xirixi saxan xa woli tɛ xɔɔra?» E naxa mangɛ yaabi, «Iyo mangɛ!»"},{"book":"Daniel (Hebrew)","chapter":"3","verse":"25","text":"A naxa a fala e bɛ, «Kɔnɔ n mixi naani nan tofe yi ki, e mu xirixi, e na e ɲɛrɛfe tɛ xɔɔra, e mu tɔɔrɔfe hali. Na naani nde tan ɲan maniyɛ malekɛ ra.»"},{"book":"Daniel (Hebrew)","chapter":"3","verse":"26","text":"Nebukadansari naxa a makɔrɛ tɛ belebele ra, a e xili a xui itexi ra, «Sadiraki, Mesaki, Abedinego, Ala Xungbe xa konyie, wo mini, wo fa be.» Sadiraki, Mesaki, nun Abedinego naxa mini tɛ xɔɔra."},{"book":"Daniel (Hebrew)","chapter":"3","verse":"27","text":"Mangɛ rasimae, kuntigie, gominae, nun mangɛ xa lɔnnilae naxa e maso e ra. E naxa a to, tɛ mu sese rabaxi e fate ra. E xunsɛxɛe nun e xa sosee sese mu ganxi. Tɛ xiri yati mu nu na e ma."},{"book":"Daniel (Hebrew)","chapter":"3","verse":"28","text":"Nebukadansari naxa a masen, «Tantui na Sadiraki, Mesaki, nun Abedinego Marigi Ala bɛ. A tan nan a xa malekɛ xɛɛxi a xa konyie ratangade. E nu bara la a ra han e naxa tin faxafe ra, alako e naxa mangɛ xa yaamari rabatu, naxan findi ala gbɛtɛ batufe ra bafe e Marigi Ala ra."},{"book":"Daniel (Hebrew)","chapter":"3","verse":"29","text":"N ma yaamari nɛɛnɛ nan ya: mixi yo fe nde kobi fala Sadiraki, Mesaki, nun Abedinego Marigi Ala bɛ, na kanyi faxama nɛ, a ibolon a xuntun xuntunyie ra, a xa banxi fan kana, barima ala yo mu na bafe Ala ra naxan nɔma mixi ratangade yi mɔɔli ra.»"},{"book":"Daniel (Hebrew)","chapter":"3","verse":"30","text":"Na tɛmui mangɛ naxa Sadiraki, Mesaki, nun Abedinego xa fe mate Babilɔn bɔxi ma."},{"book":"Daniel (Hebrew)","chapter":"3","verse":"31","text":"«Mangɛ Nebukadansari nan yi masenyi tife si birin bɛ, bɔnsɔɛ birin bɛ, xui birin falae bɛ: Bɔɲɛsa xa lu wo bɛ a fanyi ra."},{"book":"Daniel (Hebrew)","chapter":"3","verse":"32","text":"A lanma n xa tɔnxumae nun kaabanakoe masen wo bɛ, Ala xungbe naxee rabaxi n bɛ."},{"book":"Daniel (Hebrew)","chapter":"3","verse":"33","text":"A xa tɔnxumae wuya,"}]}