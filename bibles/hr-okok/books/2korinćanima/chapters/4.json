{"data":[{"book":"2 Korinćanima","chapter":"4","verse":"1","text":"Tako nam je Bog po svojemu milosrđu dao ovu službu, i nikada ne odustajemo,"},{"book":"2 Korinćanima","chapter":"4","verse":"2","text":"već odbacujemo potajne i sramotne načine rada. Ne služimo se lukavstvima i ne izvrćemo Božju riječ. Govorimo, naprotiv, istinu pred Bogom, i to zna svatko tko savjesno pred Bogom prosuđuje."},{"book":"2 Korinćanima","chapter":"4","verse":"3","text":"Ako je Radosna vijest koju naviještamo nekome zastrta, zastrta je onima koji su na putu u vječnu propast."},{"book":"2 Korinćanima","chapter":"4","verse":"4","text":"Njima je bog ovoga svijeta, Sotona, posve oslijepio nevjerničku pamet, pa ju ne može prosvijetliti sjajna svjetlost Radosne vijesti o Kristu, koji je Božja slika."},{"book":"2 Korinćanima","chapter":"4","verse":"5","text":"Mi ne propovijedamo sebe, nego Gospodina Isusa Krista. Za sebe kažemo samo da smo vaši sluge radi Isusa."},{"book":"2 Korinćanima","chapter":"4","verse":"6","text":"Bog koji je rekao: “Neka u tami zasja svjetlo!” prosvijetlio je naša srca spoznajom Božje slave na licu Isusa Krista."},{"book":"2 Korinćanima","chapter":"4","verse":"7","text":"Ali blago tog prosvjetljenja čuva se u propadljivim posudama, u našima slabim tijelima.4:7 U grčkome: u zemljanim posudama. Tako svatko može vidjeti da ta moćna sila dolazi od Boga, a ne od nas."},{"book":"2 Korinćanima","chapter":"4","verse":"8","text":"Sa svih smo strana pritisnuti nevoljama, ali nismo slomljeni. Zdvojni smo, ali ne očajavamo."},{"book":"2 Korinćanima","chapter":"4","verse":"9","text":"Progone nas, ali nas Bog ne ostavlja. Obaraju nas, ali nas ne mogu uništiti."},{"book":"2 Korinćanima","chapter":"4","verse":"10","text":"Naša tijela kroz patnju neprekidno imaju dijela u Isusovim smrtnim patnjama, da bi se na njima također mogao očitovati Isusov život."},{"book":"2 Korinćanima","chapter":"4","verse":"11","text":"Mi koji smo živi, predajemo se smrti zaradi Isusa, da bi se njegov život očitovao u našemu smrtnom tijelu."},{"book":"2 Korinćanima","chapter":"4","verse":"12","text":"Suočeni smo sa smrću, ali vama je to donijelo vječni život."},{"book":"2 Korinćanima","chapter":"4","verse":"13","text":"A kako imamo isti duh vjere kao i onaj tko je u Svetome pismu napisao “Povjerovao sam, te zato govorim”,4:13 Psalam 116:10. i mi vjerujemo pa zato i govorimo."},{"book":"2 Korinćanima","chapter":"4","verse":"14","text":"Znamo da će isti Bog koji je podignuo Gospodina Isusa od mrtvih i nas uskrisiti s Isusom te nas, skupa s vama, postaviti uza se."},{"book":"2 Korinćanima","chapter":"4","verse":"15","text":"Sve se to događa zaradi vaše dobrobiti, da sve više i više ljudi primi Božju milost. Tada će više ljudi zahvaljivati Bogu, pa će se Bog tako više proslaviti."},{"book":"2 Korinćanima","chapter":"4","verse":"16","text":"Zato ne malakšemo. Iako naša tijela polako propadaju, naše se unutarnje biće obnavlja iz dana u dan."},{"book":"2 Korinćanima","chapter":"4","verse":"17","text":"Jer naše male i prolazne nevolje pribavljaju nam vječnu i golemu slavu."},{"book":"2 Korinćanima","chapter":"4","verse":"18","text":"Zato ne gledamo na ono što je vidljivo, nego na nevidljivo. Jer to što je vidljivo će proći, a nevidljivo je vječno."}]}