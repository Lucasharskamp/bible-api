{"data":[{"book":"Matayi","chapter":"18","verse":"1","text":"Muna thangu yina, minlonguki miyiza kuidi Yesu ayi minyuvula :"},{"book":"Matayi","chapter":"18","verse":"2","text":"Yesu wutumisa muana lezi, wuntelimisa va khatitsikꞌawu"},{"book":"Matayi","chapter":"18","verse":"3","text":"ayi vutuba :"},{"book":"Matayi","chapter":"18","verse":"4","text":"Diawu woso mutu wowo wukukikulula banga muana wawu, buna niandi lutidi munneni mu Kipfumu ki Diyilu."},{"book":"Matayi","chapter":"18","verse":"5","text":"Ayi woso mutu wowo wunyakulu muana lezi wuphila yayi mu dizina diama, minu kuandi kayakudi."},{"book":"Matayi","chapter":"18","verse":"6","text":"Woso mutu wumbuisa mu masumu wumosi mu bana balezi bobo bakunguilukilanga, bulutidi mboti bankanga ditadi dinneni diodi beti nikina zitheti mu tsingu bosi bandiamisa ku tsi mbu."},{"book":"Matayi","chapter":"18","verse":"7","text":"A nga mabienga va nza mu diambu di ziphila-phila zi mambu momo meti buisa batu mu masumu ! Mambu beni mafueti kaka kuiza vayi mabienga kuidi mutu wowo wuntonisanga mawu."},{"book":"Matayi","chapter":"18","verse":"8","text":"Enati koko kuaku voti kulu kuaku kulembo buisi mu masumu buna mboti mu zenga kuawu ayi loza kuawu thama. Bila mboti wukota ku luzingu ayi koko kuzengo voti kulu kuzengo ayi mu lozo ku mbazu yika yizimanga ko ayi mioko miodi miduka voti malu muadi maduka."},{"book":"Matayi","chapter":"18","verse":"9","text":"Enati dieso diaku dieta kubuisa mu masumu, dovula diawu ayi loza diawu ku thama ! Bila bulutidi mboti mu kota ku luzingu mu kambu dieso ayi lozo ku mbazu yi bulungi ayi meso muadi maduka."},{"book":"Matayi","chapter":"18","verse":"10","text":"Lukeba Lubika lenza kani muana wumosi mu bana balezi baba bila ndikulukamba zimbasi ziawu ku Diyilu zintelamanga mu zi thangu zioso va ntuala zizi ki Dise diama diodi widi ku Diyilu."},{"book":"Matayi","chapter":"18","verse":"11","text":"[Bila Muana Mutu wuyiza mu vukisa batu bobo bazimbala18.11 Buku kiaki kisi kisomana ko mu minkanda minkaka..]"},{"book":"Matayi","chapter":"18","verse":"12","text":"Buevi lumbanza e ? Enati mutu beki khama yi mamemi vayi dimosi dizimbidi, buna kalendi bika ko luvua ayi divua di mamemi mankaka va mbata mongo mu kuenda tombi diodi dizimbidi e ?"},{"book":"Matayi","chapter":"18","verse":"13","text":"Enati mueni diawu, bukiedika ndikulukamba, makamona khini mu diambu di dimemi dina viokila khini yoyi kadi mu luvua ayi vua lu mamemi momo makambu zimbala."},{"book":"Matayi","chapter":"18","verse":"14","text":"Phila yimosi ayi Dise dieno didi ku Diyilu, kakadi zola ti muana wumosi mu bana balezi baba kazimbala."},{"book":"Matayi","chapter":"18","verse":"15","text":"Enati khombꞌaku vengi mbimbi, yenda wuntala ngeyo veka ayi nkambi mbimbi yi kavengi va beno veka buadi. Enati wuwilukidi, buna vutudi khombꞌaku mu nzila yimboti."},{"book":"Matayi","chapter":"18","verse":"16","text":"Vayi enati kakadi wilukila, buna bonga mutu wumosi voti batu buadi mu diambu mamo mantubu makindusu mu kimbangi ki batu buadi voti ki batu batatu."},{"book":"Matayi","chapter":"18","verse":"17","text":"Enati, kakadi wila batu beni, buna kamba mambu beni kuidi dibundu. Enati mengi kuandi wila dibundu, buna wuntalanga ; banga Pakanu ayi mfutisi wu phaku."},{"book":"Matayi","chapter":"18","verse":"18","text":"Bukiedika ndikulukamba ti mamo luela kanga vava ntoto, mela kangama ku Diyilu ayi mamo luela nianguna va ntoto mela niangunu ku Diyilu."},{"book":"Matayi","chapter":"18","verse":"19","text":"Ndikulukamba diaka enati batu buadi mu beno vava ntoto bawizini mu lomba dioso kuandi diambu, buna Dise diama diodi widi ku Diyilu wela kuba vana diawu."},{"book":"Matayi","chapter":"18","verse":"20","text":"Bila vana vakutikini batu buadi voti batu batatu mu dizina diama, minu ndidi va khatitsikꞌawu."},{"book":"Matayi","chapter":"18","verse":"21","text":"Piela wufikama vaba Yesu, wunyuvula :"},{"book":"Matayi","chapter":"18","verse":"22","text":"Yesu wumvutudila :"},{"book":"Matayi","chapter":"18","verse":"23","text":"Diawu Kipfumu ki Diyilu kidedikini banga ntinu wuzola tanga bima biandi ayi bisadi biandi."},{"book":"Matayi","chapter":"18","verse":"24","text":"Buna katona tanga bima biandi, bannatina kisadi kimosi kiba pholo andi yi kumi di mili di bitalanta18.24 talanta : kiba mbongo yi sengo. Luvalu luandi luba lu mili sambanu zi denali. Talanta kidedakini mu tezo ki mafunda ma mafunda ma zimbongo.."},{"book":"Matayi","chapter":"18","verse":"25","text":"Vayi bu kasia nunga ko futa ; diawu pfumuꞌandi katumina ti bansumbisa niandi veka ayi nketoꞌandi ayi bana bandi ayi bima biandi bioso muingi pholo andi yifutama."},{"book":"Matayi","chapter":"18","verse":"26","text":"Vayi kisadi beni kifukama va malu mandi ayi kinleba :"},{"book":"Matayi","chapter":"18","verse":"27","text":"Pfumu wu kisadi kioki wummona kiadi, wunyekula ayi wunlemvukila pholoꞌandi yoso."},{"book":"Matayi","chapter":"18","verse":"28","text":"Kisadi beni bu katotuka, wudengana nkundi andi, muisi kisalu yandi ; wundeva khama yimosi yi zidenali18.28 denali : yiba mfutu wu kisadi bu kasedi lumbu kimvimba mu ndima.. Niandi wumbuila ayi wumfieta va dinga ayi wunkamba : “futa pholoꞌama”."},{"book":"Matayi","chapter":"18","verse":"29","text":"Nkundi andi wu kisalu wufukama ayi wunleba :"},{"book":"Matayi","chapter":"18","verse":"30","text":"Vayi wumanga vibidila, wuyenda kunkangisa nate kamanisa futa pholo yoso."},{"book":"Matayi","chapter":"18","verse":"31","text":"Bakundi ba kisalu bankaka bamona kiadi kiwombo bu bamona bu viokila mambu moso. Diawu bayenda kambila pfumu kisalu mambu moso bu mabela."},{"book":"Matayi","chapter":"18","verse":"32","text":"Buna Pfumu beni wutumisa kisadi beni, wunkamba :"},{"book":"Matayi","chapter":"18","verse":"33","text":"A bila mbi wusi monina ko khombꞌaku kiadi, banga bobo minu ndimueniningi kiadi e ?”"},{"book":"Matayi","chapter":"18","verse":"34","text":"Pfumu wufuema buwombo ayi wunyekula mu mioko mi batu bobo banyamisanga batu nate kela manisa futa pholoꞌandi yoso."},{"book":"Matayi","chapter":"18","verse":"35","text":"Buawu bobo buela kuluvangila Dise diama didi ku Diyilu enati kadika mutu mu beno mengi lemvukila khombꞌandi mu ntima wukiedika."}]}