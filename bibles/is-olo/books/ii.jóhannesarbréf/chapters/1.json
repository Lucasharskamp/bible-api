{"data":[{"book":"II. Jóhannesarbréf","chapter":"1","verse":"1","text":"Frá Jóhannesi, öldungi kirkjunnar."},{"book":"II. Jóhannesarbréf","chapter":"1","verse":"2","text":"Við höldum fast við sannleikann"},{"book":"II. Jóhannesarbréf","chapter":"1","verse":"3","text":"og því mun Guð, faðirinn, og sonur hans, Jesús Kristur, blessa okkur með miskunn sinni og friði, sannleika og elsku."},{"book":"II. Jóhannesarbréf","chapter":"1","verse":"4","text":"Það var mjög ánægjulegt að hitta nokkur barna þinna hér og sjá að þau lifa lífinu eins og ætlast er til, í fylgd með sannleikanum og hlýðni við boð Guðs."},{"book":"II. Jóhannesarbréf","chapter":"1","verse":"5","text":"Kæru vinir, ég minni ykkur alvarlega á gamla boðorðið sem Guð gaf okkur þegar í öndverðu: Kristnir menn eiga að elska hver annan."},{"book":"II. Jóhannesarbréf","chapter":"1","verse":"6","text":"Ef við elskum Guð gerum við það sem hann býður okkur – í upphafi sagði hann okkur að elska hvert annað."},{"book":"II. Jóhannesarbréf","chapter":"1","verse":"7","text":"Gætið ykkar á falsleiðtogum – og nóg er af þeim – sem trúa því ekki að Jesús Kristur hafi komið til jarðarinnar sem maður í líkama, eins og þeim, sem við höfum. Slíkir menn eru í andstöðu við sannleikann og einnig við Krist."},{"book":"II. Jóhannesarbréf","chapter":"1","verse":"8","text":"Gætið þess að verða ekki eins og þeir, því að þá glatið þið því, sem þið hafið þegar öðlast í samfélaginu við Guð. Látið ekkert koma í veg fyrir að þið fáið full laun frá Drottni."},{"book":"II. Jóhannesarbréf","chapter":"1","verse":"9","text":"Ef þið farið út fyrir kenningu hans, snúið þið baki við Guði, en ef þið hlýðið orðum Krists, eigið þið samfélag við Guð, já, bæði föðurinn og soninn."},{"book":"II. Jóhannesarbréf","chapter":"1","verse":"10","text":"Ef einhver, sem ekki trúir orðum Krists, kemur til þess að uppfræða ykkur, þá bjóðið honum hvorki inn á heimili ykkar né hvetjið hann á nokkurn hátt,"},{"book":"II. Jóhannesarbréf","chapter":"1","verse":"11","text":"því að ef þið gerið það, þá verðið þið þátttakendur í illverkum hans."},{"book":"II. Jóhannesarbréf","chapter":"1","verse":"12","text":"Ég hefði gjarnan viljað segja ýmislegt fleira, en ég ætla ekki að gera það í þessu bréfi. Ég vona að ég geti fljótlega komið til ykkar og þá getum við rætt saman og átt góðar stundir."},{"book":"II. Jóhannesarbréf","chapter":"1","verse":"13","text":"Börn systur þinnar – en hún er líka Guðs barn – biðja að heilsa þér."}]}