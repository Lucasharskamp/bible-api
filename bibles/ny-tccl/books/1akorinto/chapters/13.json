{"data":[{"book":"1 Akorinto","chapter":"13","verse":"1","text":"Ngakhale nditamayankhula mʼmalilime a anthu ndi a angelo, koma ngati ndilibe chikondi, ndili ngati chinganga chaphokoso kapena ngati chitsulo chosokosera."},{"book":"1 Akorinto","chapter":"13","verse":"2","text":"Ngati ndili ndi mphatso ya uneneri, nʼkumazindikira zinsinsi ndi kudziwa zonse, ndipo ngati ndili ndi chikhulupiriro chosuntha mapiri, koma wopanda chikondi, ine sindili kanthu."},{"book":"1 Akorinto","chapter":"13","verse":"3","text":"Ngati ndipereka zanga zonse kwa osauka ndi kupereka thupi langa kuti alitenthe, koma ngati ndilibe chikondi, ine sindipindula kanthu."},{"book":"1 Akorinto","chapter":"13","verse":"4","text":"Chikondi nʼcholeza mtima, chikondi nʼchokoma mtima, chilibe nsanje, sichidzikuza, sichidzitamandira."},{"book":"1 Akorinto","chapter":"13","verse":"5","text":"Chikondi chilibe mwano, sichodzikonda, sichipsa mtima msanga, sichisunga mangawa."},{"book":"1 Akorinto","chapter":"13","verse":"6","text":"Chikondi sichikondwera ndi zoyipa koma chimakondwera ndi choonadi."},{"book":"1 Akorinto","chapter":"13","verse":"7","text":"Chimatchinjiriza nthawi zonse, chimakhulupirika nthawi zonse, chimakhala ndi chiyembekezo nthawi zonse, chimapirira nthawi zonse."},{"book":"1 Akorinto","chapter":"13","verse":"8","text":"Chikondi ndi chosatha. Koma mphatso ya uneneri idzatha, pamene pali kuyankhula malilime adzatha, pamene pali chidziwitso chidzatha."},{"book":"1 Akorinto","chapter":"13","verse":"9","text":"Pakuti timadziwa zinthu pangʼono chabe ndipo timanenera pangʼono chabe."},{"book":"1 Akorinto","chapter":"13","verse":"10","text":"Koma changwiro chikadzaoneka ndipo chopereweracho chidzatha."},{"book":"1 Akorinto","chapter":"13","verse":"11","text":"Pamene ndinali mwana ndinkayankhula ngati mwana, ndinkaganiza ngati mwana, ndinkalingalira ngati mwana. Koma nditakula, zonse zachibwana ndinazisiya."},{"book":"1 Akorinto","chapter":"13","verse":"12","text":"Pakuti tsopano tiona zinthu mosaoneka bwino ngati mʼgalasi loonera; kenaka tidzaziona maso ndi maso. Tsopano ndidziwa mosakwanira koma kenaka ndidzadziwa mokwanira, monga mmene Mulungu akundidziwira ine."},{"book":"1 Akorinto","chapter":"13","verse":"13","text":"Ndipo tsopano zatsala zinthu zitatu: chikhulupiriro, chiyembekezo ndi chikondi. Koma chachikulu pa zonsezi ndi chikondi."}]}