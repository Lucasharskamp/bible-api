{"data":[{"book":"Rome","chapter":"12","verse":"1","text":"Khawajarra ule-nai ngai Pathian minriang loknakha eini diang omjarra, kei'n nangnidiang kanati, nangni'n ningtaksa kha Pathian diang akaring dooiphur angnga inpesuokru, halli ama sepa kathosik-ah khat-um Pathian malung mintainasik-ah inpesuokru, hiwahi inthiang, khat-um Pathian izoot chubei katho ning eii."},{"book":"Rome","chapter":"12","verse":"2","text":"Ajarchu ningtaksa kha manmasituol omchan kajui min-emaru, takkha ningmalung pumpui mintharnook inlang intei etaru. Khawakha e-inchu Pathian lungduoa angme ama athana, rokna, khat-um puui tungnakha jetjeiningte."},{"book":"Rome","chapter":"12","verse":"3","text":"Khale inruoiya kei kadiang Pathian minriang kutchooi nape jarra kei'n nangni rakipdiang kanati. Nangni'n ning esik kasuok kheella ningtheinuo inliakdoomma inngaidonmaru, khawa neek achu Pathian in nangnidiang inape inngamna dungjuiya ning ingaidon khan malung kadaiya ningtheinuomma chong intanru."},{"book":"Rome","chapter":"12","verse":"4","text":"Eini rakip pumma saram angjet aom, halli hiwa saram rakip ngaihi inchuonthosik inteiwiak."},{"book":"Rome","chapter":"12","verse":"5","text":"Hiwale in-angrip ah, eini katamtak ni-e-innum eini rakip Christa le ni-inchun jarra taksa khatbit ni-ejei, halli taksa khatbit-ah saram angjet inom-angnga eini rakip um khatli inkhat ninjomwiak eii."},{"book":"Rome","chapter":"12","verse":"6","text":"Han Pathian ama riangwai dungjuiya inape intei kutchoi ngaihi ni-inliingnasik suok, halli eini kutchoihi Pathian chong rilnasik e-inchu, ama innei ingamna dungjuiya inliingnarase."},{"book":"Rome","chapter":"12","verse":"7","text":"Emakli sepa thonasik-ah e-inchu sepa thonarase, kaminchu sik-ah e-inchu minchurase,"},{"book":"Rome","chapter":"12","verse":"8","text":"emakli mi ngai kamasoksik-ah e-inchu ama'n masokrase, mi ngai arei kaomma kasansik e-inchu ama'n inpaam omlekleiya sanrase, halli lam kakeisik e-inchu ama'n katha-ah wai roonrase, minriang sik-ah e-inchu malung karok-ah ama'n thorase. 1 Cor 12:4-11"},{"book":"Rome","chapter":"12","verse":"9","text":"Inrianghi malung inthiangnga esik eii, halli kathamak kha matirru halli angme kathakha mahuum chakru."},{"book":"Rome","chapter":"12","verse":"10","text":"Christian ang-inlang malung karok ah inkhatli inkhat diang inriangru, halli miring inkhatli inkhat diang khoya inthozoot eru."},{"book":"Rome","chapter":"12","verse":"11","text":"Kadool kha emaru, takkha huoikajuo eru, malung karok ah Pumi sepakha thoru."},{"book":"Rome","chapter":"12","verse":"12","text":"Halli ning ingamna khan rokna naperase, poongna raalna-ah kadeikaraat eru, halli apha rakip ah Pathian kha niru."},{"book":"Rome","chapter":"12","verse":"13","text":"Halli naneinaak kha, insamma kaom ngamna kanei mi ngai khale insempuiru, halli ning-inn kha khuolmi ngaisik-ah malongpiru."},{"book":"Rome","chapter":"12","verse":"14","text":"Nangni kanarachak ngaidiang Pathian rawaan kha peru, halli inmani kha khomaak sammaru takkha rawaan peru. Matt 5:44; Luk 6:28"},{"book":"Rome","chapter":"12","verse":"15","text":"Khale inruoiya karok ngaile roksuomru, khat-um kachap ngaile chapsuomru."},{"book":"Rome","chapter":"12","verse":"16","text":"Halli mi rakiple malung inruolla omru, khat-um in-or maru, takkha nunchan inchuol mi ngaikhale inlopthei eru,12:16: nunchan inniam kha zootro; halli nunchan inniam mile sap boolro. ningtheinuo ah kasing kin-eii-tia inngaidonmaru. Chongil 3:7"},{"book":"Rome","chapter":"12","verse":"17","text":"Halli atu ka-ang in nangnidiang kathamak innatho inchu inmani diang kathamak ah maleiinook maru, takkha mi rakip mit-enna katha kha thosik-ah ngaidonchakru."},{"book":"Rome","chapter":"12","verse":"18","text":"Halli mi rakip le kadaiya ringtheinasik-ah angrakip ah ningmatorseng thoru."},{"book":"Rome","chapter":"12","verse":"19","text":"Minriang kaom sappui ngai, phaphu lokmaru, khaneek achu Pathian in phaphu lokrase, ajarchu chong inthiangnga hinthoa injia, “Pumi'n ati, kei'n phaphu kaloksik eii, kei'n kapekir nooksik eii.” Innidan 32:35"},{"book":"Rome","chapter":"12","verse":"20","text":"Khawa rathuulla, chong inthiang in iti angnga, “Nangni ning inhalpui ngaikha inwon chaampi inchu, inmani kha minbakru, inmani kha intui raalpi inchu min-inru, hiwa ningthopi inchu inmani kha jakna kaomthei nipekha ejei. Chongil 25:21,22"},{"book":"Rome","chapter":"12","verse":"21","text":"Kathamak in nangni kha namator marase khawa rathuulla, katha kha tho-inlang kathamak kha matorru."}]}