{"data":[{"book":"1. Korintským","chapter":"5","verse":"1","text":"Slyšel jsem, že se dokonce u vás vyskytla nemravnost, jakou by člověk i mezi pohany těžko hledal: že si totiž jeden z vás udělal milenku z nevlastní matky."},{"book":"1. Korintským","chapter":"5","verse":"2","text":"A to se ještě nestydíte zdvihat nos až k nebi, místo abyste se zhrozili a vyloučili takového člověka ze svého společenství!"},{"book":"1. Korintským","chapter":"5","verse":"3-4","text":"Ačkoliv nejsem mezi vámi, mnoho jsem o tom přemýšlel a jako služebník Ježíše Krista jsem už rozhodl, co je třeba udělat. Svolejte shromáždění všech věřících, moc Pána Ježíše bude s vámi – a já v jeho Duchu také –"},{"book":"1. Korintským","chapter":"5","verse":"5","text":"a ten člověk ať je vyloučen ze společenství křesťanů a ať je ponechán moci zla. Vždyť může být zachráněn, až Ježíš Kristus přijde soudit svět."},{"book":"1. Korintským","chapter":"5","verse":"6","text":"Nechápu, jak se můžete chlubit svou dokonalostí a přitom mezi sebou trpět takovou špínu. Cožpak nechápete, že nákaza, když se jí neučiní přítrž, může brzy zachvátit i ostatní?"},{"book":"1. Korintským","chapter":"5","verse":"7-8","text":"Ložisko rozkladu musíte odstranit, chcete-li sami zůstat čistí. Kristus byl zabit za nás! Nechme už tedy toho starého, hříchem prolezlého života a oslavujeme Krista v čistotě, upřímnosti a pravdivosti."},{"book":"1. Korintským","chapter":"5","verse":"9","text":"Napsal jsem, že od špatných lidí se máte držet co nejdál."},{"book":"1. Korintským","chapter":"5","verse":"10","text":"Nemyslel jsem to ovšem tak, že se máte vyhýbat všem nepoctivým, chamtivým, oplzlým a bezbožným lidem. To byste se museli vystěhovat na pustý ostrov."},{"book":"1. Korintským","chapter":"5","verse":"11","text":"Jestliže se však někdo vydává za křesťana, ale je nepoctivý a chamtivý, holduje kariéře a majetku, alkoholu, pohlavní nevázanosti nebo jiným neřestem, pak s ním ani nesedejte k jednomu stolu."},{"book":"1. Korintským","chapter":"5","verse":"12-13","text":"Soudit nekřesťany – na to právo nemáte, ty ať soudí Bůh. Ale z našich řad musí být takový člověk vyloučen!"}]}