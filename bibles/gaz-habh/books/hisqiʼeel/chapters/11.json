{"data":[{"book":"Hisqiʼeel","chapter":"11","verse":"1","text":"Hafuurri ol na fuudhee gara balbala mana Waaqayyoo kan gara baʼaa ilaaluutti na fide. Achis karra balbala sanaa dura namoota digdamii shantu ture; anis isaan gidduutti hooggantoota sabaa Yaazaniyaa ilma Azurii fi Phelaatiyaa ilma Benaayaa nan arge."},{"book":"Hisqiʼeel","chapter":"11","verse":"2","text":"Waaqayyos akkana naan jedhe; “Yaa ilma namaa, isaan kunneen namoota magaalaa kana keessatti hammina malanii fi gorsa hamaa gorsanii dha."},{"book":"Hisqiʼeel","chapter":"11","verse":"3","text":"Isaanis, ‘Yeroon itti manneen ijaaraman gaʼeera mitii? Magaalattiin kun okkotee waa itti affeelanii dha; nu immoo ishee keessatti foon’ jedhan."},{"book":"Hisqiʼeel","chapter":"11","verse":"4","text":"Kanaafuu isaanitti raajii dubbadhu; yaa ilma namaa raajii dubbadhu.”"},{"book":"Hisqiʼeel","chapter":"11","verse":"5","text":"Ergasii Hafuurri Waaqayyoo narra buʼee akkana naan jedhe; “Waaqayyo akkana jedha: Yaa mana Israaʼel isin akkas jettu; ani garuu waan isin qalbii keessanitti yaaddan nan beeka."},{"book":"Hisqiʼeel","chapter":"11","verse":"6","text":"Isin magaalaa kana keessatti namoota hedduu ajjeeftanii daandii ishee reeffaan guuttaniirtu."},{"book":"Hisqiʼeel","chapter":"11","verse":"7","text":"“Kanaafuu Waaqayyo Gooftaan akkana jedha: Reeffi isin achitti gattan foon; magaalaan kun immoo okkotee dha; ani garuu magaalaa kana keessaa isinan baasa."},{"book":"Hisqiʼeel","chapter":"11","verse":"8","text":"Isin goraadee sodaattu; wanni ani isinitti fidu immoo goraadeedha, jedha Waaqayyo Gooftaan."},{"book":"Hisqiʼeel","chapter":"11","verse":"9","text":"Ani magaalaa keessaa isin baasee alagaatti dabarsee isin kennee isinan adaba."},{"book":"Hisqiʼeel","chapter":"11","verse":"10","text":"Isin goraadeedhaan dhumtu; anis daangaa Israaʼel irratti isinitti mura. Kanaanis akka ani Waaqayyo taʼe ni beektu."},{"book":"Hisqiʼeel","chapter":"11","verse":"11","text":"Magaalaan kun okkotee isinii hin taatu yookaan isin achi keessatti foon hin taatan; anis daangaa Israaʼel irratti isinitti nan mura."},{"book":"Hisqiʼeel","chapter":"11","verse":"12","text":"Isin akka ani Waaqayyo taʼe ni beektu; sirna saboota naannoo keessan jiraatanii duukaa buutan malee seera koo hin eegne yookaan naamusa koo hin eegneetii.”"},{"book":"Hisqiʼeel","chapter":"11","verse":"13","text":"Utuma ani raajii dubbachaa jiruu Phelaatiyaan ilmi Benaayaa duʼe. Kana irratti ani addaan lafatti gombifamee, “Ani bade yaa Waaqayyo Gooftaa! Ati hambaa Israaʼel guutumaan guutuutti balleessitaa?” jedheen sagalee guddaadhaan iyye."},{"book":"Hisqiʼeel","chapter":"11","verse":"14","text":"Ergasii dubbiin Waaqayyoo akkana jedhee gara koo dhufe;"},{"book":"Hisqiʼeel","chapter":"11","verse":"15","text":"“Yaa ilma namaa, obboloota kee jechuunis obboloota kee kanneen firoota kee dhiigaatii fi manni Israaʼel guutuun kanneen namoonni Yerusaalem, ‘Isaan Waaqayyo irraa fagaataniiru; biyyi kunis akka handhuuraatti nuuf kennamteerti’ jedhaniinii dha."},{"book":"Hisqiʼeel","chapter":"11","verse":"16","text":"“Kanaafuu akkana jedhi: ‘Waaqayyo Gooftaan akkana jedha: Ani saboota gidduutti fageessee isaan ergee biyyoota keessa isaan faffacaasu iyyuu, amma illee yeroo xinnoof biyyoota isaan dhaqan keessatti isaaniif iddoo qulqullummaa taʼeera.’"},{"book":"Hisqiʼeel","chapter":"11","verse":"17","text":"“Kanaafuu akkana jedhi: ‘Waaqayyo Gooftaan akkana jedha: Ani saboota keessaa walitti isin qabee biyyoota itti bittinnooftan keessaa deebisee isin nan fida; biyya Israaʼelis deebisee isiniif nan kenna.’"},{"book":"Hisqiʼeel","chapter":"11","verse":"18","text":"“Isaan biyyattiitti deebiʼanii wantoota ishee jibbisiisoo hundaa fi wantoota ishee balfamoo hunda ishee keessaa ni balleessu."},{"book":"Hisqiʼeel","chapter":"11","verse":"19","text":"Ani garaa gargar hin qoodamne isaaniif nan kenna; hafuura haaraas isaan keessa nan kaaʼa; garaa isaanii isa dhagaa isaan keessaa baasee garaa foonii nan kennaaf."},{"book":"Hisqiʼeel","chapter":"11","verse":"20","text":"Isaanis sirna koo duukaa buʼu; seera kootiifis ni ajajamu. Isaan saba koo ni taʼu; anis Waaqa isaanii nan taʼa."},{"book":"Hisqiʼeel","chapter":"11","verse":"21","text":"Warra qalbiin isaanii fakkiiwwan isaanii kanneen faayidaa hin qabnee fi waaqota isaanii tolfamoo jibbisiisoo sanaan fudhatame garuu ani waan isaan hojjetan matuma isaaniitti nan deebisa jedha Waaqayyo Gooftaan.”"},{"book":"Hisqiʼeel","chapter":"11","verse":"22","text":"Ergasiis kiirubeeliin qoochoowwan isaanii diriirfatan; geengoowwanis isaan cina turan; ulfinni Waaqa Israaʼel immoo isaan gubbaadhaan ture."},{"book":"Hisqiʼeel","chapter":"11","verse":"23","text":"Ulfinni Waaqayyoos magaalaa keessaa ol baʼee tulluu baʼa magaalattiitiin jiru gubbaadhaan dhaabate."},{"book":"Hisqiʼeel","chapter":"11","verse":"24","text":"Hafuurri ol na fuudhee mulʼata Hafuura Waaqaatiin gara boojiʼamtoota biyya Baabilon jiraniitti na fide."},{"book":"Hisqiʼeel","chapter":"11","verse":"25","text":"anis waan Waaqayyo na argisiise hunda boojiʼamtootatti nan hime."}]}