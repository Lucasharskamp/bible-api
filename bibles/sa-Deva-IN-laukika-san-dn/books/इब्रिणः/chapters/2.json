{"data":[{"book":"इब्रिणः","chapter":"2","verse":"1","text":"अतो वयं यद् भ्रमस्रोतसा नापनीयामहे तदर्थमस्माभि र्यद्यद् अश्रावि तस्मिन् मनांसि निधातव्यानि।"},{"book":"इब्रिणः","chapter":"2","verse":"2","text":"यतो हेतो दूतैः कथितं वाक्यं यद्यमोघम् अभवद् यदि च तल्लङ्घनकारिणे तस्याग्राहकाय च सर्व्वस्मै समुचितं दण्डम् अदीयत,"},{"book":"इब्रिणः","chapter":"2","verse":"3","text":"तर्ह्यस्माभिस्तादृशं महापरित्राणम् अवज्ञाय कथं रक्षा प्राप्स्यते, यत् प्रथमतः प्रभुना प्रोक्तं ततोऽस्मान् यावत् तस्य श्रोतृभिः स्थिरीकृतं,"},{"book":"इब्रिणः","chapter":"2","verse":"4","text":"अपरं लक्षणैरद्भुतकर्म्मभि र्विविधशक्तिप्रकाशेन निजेच्छातः पवित्रस्यात्मनो विभागेन च यद् ईश्वरेण प्रमाणीकृतम् अभूत्।"},{"book":"इब्रिणः","chapter":"2","verse":"5","text":"वयं तु यस्य भाविराज्यस्य कथां कथयामः, तत् तेन् दिव्यदूतानाम् अधीनीकृतमिति नहि।"},{"book":"इब्रिणः","chapter":"2","verse":"6","text":"किन्तु कुत्रापि कश्चित् प्रमाणम् ईदृशं दत्तवान्, यथा, \"किं वस्तु मानवो यत् स नित्यं संस्मर्य्यते त्वया। किं वा मानवसन्तानो यत् स आलोच्यते त्वया।"},{"book":"इब्रिणः","chapter":"2","verse":"7","text":"दिव्यदतगणेभ्यः स किञ्चिन् न्यूनः कृतस्त्वया। तेजोगौरवरूपेण किरीटेन विभूषितः। सृष्टं यत् ते कराभ्यां स तत्प्रभुत्वे नियोजितः।"},{"book":"इब्रिणः","chapter":"2","verse":"8","text":"चरणाधश्च तस्यैव त्वया सर्व्वं वशीकृतं॥\" तेन सर्व्वं यस्य वशीकृतं तस्यावशीभूतं किमपि नावशेषितं किन्त्वधुनापि वयं सर्व्वाणि तस्य वशीभूतानि न पश्यामः।"},{"book":"इब्रिणः","chapter":"2","verse":"9","text":"तथापि दिव्यदूतगणेभ्यो यः किञ्चिन् न्यूनीकृतोऽभवत् तं यीशुं मृत्युभोगहेतोस्तेजोगौरवरूपेण किरीटेन विभूषितं पश्यामः, यत ईश्वरस्यानुग्रहात् स सर्व्वेषां कृते मृत्युम् अस्वदत।"},{"book":"इब्रिणः","chapter":"2","verse":"10","text":"अपरञ्च यस्मै येन च कृत्स्नं वस्तु सृष्टं विद्यते बहुसन्तानानां विभवायानयनकाले तेषां परित्राणाग्रसरस्य दुःखभोगेन सिद्धीकरणमपि तस्योपयुक्तम् अभवत्।"},{"book":"इब्रिणः","chapter":"2","verse":"11","text":"यतः पावकः पूयमानाश्च सर्व्वे एकस्मादेवोत्पन्ना भवन्ति, इति हेतोः स तान् भ्रातृन् वदितुं न लज्जते।"},{"book":"इब्रिणः","chapter":"2","verse":"12","text":"तेन स उक्तवान्, यथा, \"द्योतयिष्यामि ते नाम भ्रातृणां मध्यतो मम। परन्तु समिते र्मध्ये करिष्ये ते प्रशंसनं॥\""},{"book":"इब्रिणः","chapter":"2","verse":"13","text":"पुनरपि, यथा, \"तस्मिन् विश्वस्य स्थाताहं।\" पुनरपि, यथा, \"पश्याहम् अपत्यानि च दत्तानि मह्यम् ईश्वरात्।\""},{"book":"इब्रिणः","chapter":"2","verse":"14","text":"तेषाम् अपत्यानां रुधिरपललविशिष्टत्वात् सोऽपि तद्वत् तद्विशिष्टोऽभूत् तस्याभिप्रायोऽयं यत् स मृत्युबलाधिकारिणं शयतानं मृत्युना बलहीनं कुर्य्यात्"},{"book":"इब्रिणः","chapter":"2","verse":"15","text":"ये च मृत्युभयाद् यावज्जीवनं दासत्वस्य निघ्ना आसन् तान् उद्धारयेत्।"},{"book":"इब्रिणः","chapter":"2","verse":"16","text":"स दूतानाम् उपकारी न भवति किन्त्विब्राहीमो वंशस्यैवोपकारी भवती।"},{"book":"इब्रिणः","chapter":"2","verse":"17","text":"अतो हेतोः स यथा कृपावान् प्रजानां पापशोधनार्थम् ईश्वरोद्देश्यविषये विश्वास्यो महायाजको भवेत् तदर्थं सर्व्वविषये स्वभ्रातृणां सदृशीभवनं तस्योचितम् आसीत्।"},{"book":"इब्रिणः","chapter":"2","verse":"18","text":"यतः स स्वयं परीक्षां गत्वा यं दुःखभोगम् अवगतस्तेन परीक्षाक्रान्तान् उपकर्त्तुं शक्नोति।"}]}