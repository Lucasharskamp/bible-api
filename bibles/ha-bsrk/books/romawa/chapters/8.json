{"data":[{"book":"Romawa","chapter":"8","verse":"1","text":"Saboda haka, yanzu babu hukunci don waɗanda suke cikin Kiristi Yesu,"},{"book":"Romawa","chapter":"8","verse":"2","text":"gama ta wurin Kiristi Yesu dokar Ruhu mai ba da rai ta ’yantar da ni daga Dokar Musa."},{"book":"Romawa","chapter":"8","verse":"3","text":"Gama abin da dokar ba tă iya yi saboda kāsawar mutuntaka ba, Allah ya yi shi sa’ad da ya aiko da Ɗansa a kamannin mutum mai zunubi, don yă zama hadaya ta zunubi. Ta haka, ya hukunta zunubi a cikin mutum mai zunubi."},{"book":"Romawa","chapter":"8","verse":"4","text":"Ya yi haka domin yă cika bukatun adalcin doka a cikinmu, mu da ba ma rayuwa bisa ga mutuntaka, sai dai bisa ga Ruhu."},{"book":"Romawa","chapter":"8","verse":"5","text":"Waɗanda suke rayuwa bisa ga mutuntaka sun kafa hankulansu a kan sha’awace-shawa’acen jiki; amma waɗanda suke rayuwa bisa ga Ruhu sun kafa hankulansu a kan abubuwan da Ruhu yake so."},{"book":"Romawa","chapter":"8","verse":"6","text":"Ƙwallafa rai ga al’amuran halin mutuntaka ƙarshensa mutuwa ne, ƙwallafa rai ga al’amuran Ruhu kuwa rai ne da salama;"},{"book":"Romawa","chapter":"8","verse":"7","text":"hankalin mai zunubi na gāba da Allah. Ba ya biyayya da dokar Allah, ba kuwa zai iya yin haka ba."},{"book":"Romawa","chapter":"8","verse":"8","text":"Waɗanda mutuntaka yake mulkinsu ba za su iya su gamshi Allah ba."},{"book":"Romawa","chapter":"8","verse":"9","text":"Ku kam, ana mulkinku ba ta wurin mutuntaka ba, sai dai ta wurin Ruhu, in Ruhun Allah yana zaune a cikinku. In kuma wani ba shi da Ruhun Kiristi, shi ba na Kiristi ba ne."},{"book":"Romawa","chapter":"8","verse":"10","text":"Amma in Kiristi yana a cikinku, jikinku matacce ne saboda zunubi, duk da haka ruhunku yana a raye saboda adalci."},{"book":"Romawa","chapter":"8","verse":"11","text":"In kuwa Ruhu wannan da ya tā da Yesu daga matattu yana zama a cikinku, shi wanda ya tā da Kiristi daga matattu zai ba da rai ga jikunanku masu mutuwa ta wurin Ruhunsa, wanda yake zama a cikinku."},{"book":"Romawa","chapter":"8","verse":"12","text":"Saboda haka ’yan’uwa, muna da hakki, amma ba na wanda za mu yi rayuwar mutuntaka da yake so ba."},{"book":"Romawa","chapter":"8","verse":"13","text":"Gama in kuna rayuwa bisa ga mutuntaka, za ku mutu; amma in ta wurin Ruhu kuka kashe ayyukan jikin nan, za ku rayu."},{"book":"Romawa","chapter":"8","verse":"14","text":"Domin waɗanda Ruhun Allah yake bi da su ne ’ya’yan Allah."},{"book":"Romawa","chapter":"8","verse":"15","text":"Gama ba ku karɓi ruhun da ya mai da ku bayi da za ku sāke jin tsoro ba ne, sai dai kun karɓi Ruhun zaman ɗa. Ta wurinsa kuwa muke kira, “Abba,8.15 Arameyik na Uba Uba.”"},{"book":"Romawa","chapter":"8","verse":"16","text":"Ruhu kansa yana ba da shaida tare da ruhunmu cewa mu ’ya’yan Allah ne."},{"book":"Romawa","chapter":"8","verse":"17","text":"In kuwa mu ’ya’ya ne, to, mu magāda ne, magādan Allah da kuma abokan gādo tare da Kiristi, in kuwa muna tarayya a cikin shan wuyarsa to, za mu yi tarayya a cikin ɗaukakarsa."},{"book":"Romawa","chapter":"8","verse":"18","text":"A ganina, wuyar da muke sha a wannan lokaci ba su isa a kwatanta da ɗaukakar da za a bayyana a cikinmu ba."},{"book":"Romawa","chapter":"8","verse":"19","text":"Halitta tana jira da marmari ta ƙosa ta ga bayyanuwar ’ya’yan Allah."},{"book":"Romawa","chapter":"8","verse":"20","text":"Gama an sa halitta a cikin wulaƙanci, ba da son ta ba, sai dai ta wurin nufin wannan da ya mai da ita haka, da bege"},{"book":"Romawa","chapter":"8","verse":"21","text":"cewa za a ’yantar da halitta kanta daga bautarta ga ruɓewa a kuma kawo ta cikin ’yancin ɗaukakar ’ya’yan Allah."},{"book":"Romawa","chapter":"8","verse":"22","text":"Mun san cewa dukan halitta tana nishi sai ka ce mace mai naƙuda har yă zuwa wannan lokaci."},{"book":"Romawa","chapter":"8","verse":"23","text":"Ba haka kaɗai ba ma, mu kanmu da muke da nunan fari na Ruhu, muna nishi a ciki-cikinmu yayinda muke jira da marmari a maishe mu ’ya’yan riƙo na Allah, fansar jikunanmu."},{"book":"Romawa","chapter":"8","verse":"24","text":"Gama a wannan begen ne muka sami ceto. Amma begen da ake gani ba bege ba ne sam. Wa yake begen abin da ya riga ya samu?"},{"book":"Romawa","chapter":"8","verse":"25","text":"Amma in muna begen abin da ba mu riga mun samu tukuna ba, mukan jira da haƙuri."},{"book":"Romawa","chapter":"8","verse":"26","text":"Haka nan ma, Ruhu yana taimakonmu cikin rashin ƙarfinmu. Ba mu san abin da ya kamata mu roƙa cikin addu’a ba, amma Ruhu kansa yana roƙo a madadinmu da nishe-nishen da kalmomi ba sa iya bayyanawa."},{"book":"Romawa","chapter":"8","verse":"27","text":"Shi kuma wanda yake binciken zukatanmu ya san halin Ruhu, domin Ruhu yana roƙo a madadin tsarkaka bisa ga nufin Allah."},{"book":"Romawa","chapter":"8","verse":"28","text":"Mun kuma san cewa a cikin dukan abubuwa Allah yana aikata alheri ga waɗanda suke ƙaunarsa,8.28 Waɗansu rubuce-rubucen hannu na dā suna da, A cikin dukan al’amura Allah yana8.28 Ko kuwa aikata alheri ga waɗanda suke ƙaunarsa; waɗansu rubuce-rubucen hannu kuma suna da, dukan al’amura suna aikata tare zuwa ga alheri ga masu ƙaunar Allah waɗanda aka kira bisa ga nufinsa."},{"book":"Romawa","chapter":"8","verse":"29","text":"Gama waɗanda Allah ya rigyasani ya kuma ƙaddara su dace da kamannin Ɗansa, don yă zama ɗan fari cikin ’yan’uwa masu yawa."},{"book":"Romawa","chapter":"8","verse":"30","text":"Waɗanda kuwa ya ƙaddara, su ne ya kira; waɗanda ya kira kuwa, su ne ya kuɓutar; waɗanda ya kuɓutar kuwa, su ne ya ɗaukaka."},{"book":"Romawa","chapter":"8","verse":"31","text":"Me za mu ce ke nan game da wannan abu? In Allah yana goyon bayanmu, wa kuwa zai iya gāba da mu?"},{"book":"Romawa","chapter":"8","verse":"32","text":"Shi da bai hana Ɗansa ba, sai ma ya ba da shi saboda mu duka, ashe, ba zai kuma ba mu, tare da shi, dukan abubuwa cikin alherinsa ba?"},{"book":"Romawa","chapter":"8","verse":"33","text":"Wa zai kawo wani zargi a kan waɗanda Allah ya zaɓa? Allah ne mai kuɓutarwa."},{"book":"Romawa","chapter":"8","verse":"34","text":"Wa zai yi hukunci? Yesu Kiristi ne, wanda ya mutu, fiye da haka ma, shi da aka tā da zuwa rai, yana zaune a hannun dama na Allah yana kuma yin roƙo a madadinmu."},{"book":"Romawa","chapter":"8","verse":"35","text":"Wane ne zai raba mu da ƙaunar Kiristi? Masifa ce ko wahala ko tsanani ko yunwa ko tsiraici ko hatsari ko takobi?"},{"book":"Romawa","chapter":"8","verse":"36","text":"Kamar yadda yake a rubuce cewa,"},{"book":"Romawa","chapter":"8","verse":"37","text":"A’a, cikin dukan waɗannan abubuwa mun ma fi masu nasara ta wurin shi wanda ya ƙaunace mu."},{"book":"Romawa","chapter":"8","verse":"38","text":"Gama na tabbata cewa ko mutuwa ko rai, ko mala’iku ko aljanu, ko abubuwa na yanzu ko abubuwa masu zuwa nan gaba, ko ikoki,"},{"book":"Romawa","chapter":"8","verse":"39","text":"ko tsayi ko zurfi, ko wani abu dabam cikin dukan halitta da zai iya raba mu da ƙaunar Allah wadda take cikin Kiristi Yesu Ubangijinmu."}]}