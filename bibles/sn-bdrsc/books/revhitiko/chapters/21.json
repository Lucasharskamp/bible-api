{"data":[{"book":"Revhitiko","chapter":"21","verse":"1","text":"Jehovha akati kuna Mozisi, “Taura kuvaprista vanakomana vaAroni uti kwavari: ‘Muprista haafaniri kuzvisvibisa, achiitira kunyange ani zvake pakati pavanhu vake vanofa."},{"book":"Revhitiko","chapter":"21","verse":"2","text":"Kunze kwehama yepedyo yakaita samai kana baba vake, mwanakomana kana mwanasikana wake, mukoma kana mununʼuna wake,"},{"book":"Revhitiko","chapter":"21","verse":"3","text":"kana hanzvadzi yake isina kuroorwa yaanochengeta sezvo asina murume nokuda kwaiyeyu angagona kuzvisvibisa."},{"book":"Revhitiko","chapter":"21","verse":"4","text":"Haafaniri kuzvisvibisa nokuda kwavanhu vano ukama naye hwokuwanana, akadaro azvisvibisa."},{"book":"Revhitiko","chapter":"21","verse":"5","text":"“ ‘Vaprista havafaniri kuveurwa misoro kana kudimburira ndebvu dzavo kana kutema miviri yavo nyora."},{"book":"Revhitiko","chapter":"21","verse":"6","text":"Vanofanira kuva vatsvene kuna Mwari wavo uye havafaniri kumhura zita raMwari wavo. Nokuti vanouyisa kuna Jehovha zvipiriso zvinoitwa nomoto, nezvokudya zvaMwari wavo; naizvozvo vanofanira kuva vatsvene."},{"book":"Revhitiko","chapter":"21","verse":"7","text":"“ ‘Havafaniri kuwana vakadzi vakasvibiswa noufeve kana kuti vakarambwa navarume vavo nokuti muprista mutsvene kuna Mwari wake."},{"book":"Revhitiko","chapter":"21","verse":"8","text":"Mutsaurei somutsvene nokuti ndiye anouya nezvokudya zvaMwari wenyu. Mutsaurei somutsvene nokuti ini Jehovha ndiri mutsvene, ini ndinokuitai vatsvene."},{"book":"Revhitiko","chapter":"21","verse":"9","text":"“ ‘Kana mwanasikana womuprista akazvisvibisa nokuva chifeve, anonyadzisa baba vake; anofanira kupiswa mumoto."},{"book":"Revhitiko","chapter":"21","verse":"10","text":"“ ‘Muprista mukuru, uyo ari pakati pamadzikoma ake navanunʼuna vake, akadirwa mafuta okuzodzwa pamusoro pake uye akagadzwa kuti apfeke nguo dzouprista, haafaniri kurega bvudzi rake risina kukamiwa, kana kubvarura nguo dzake."},{"book":"Revhitiko","chapter":"21","verse":"11","text":"Haafaniri kupinda munzvimbo ine chitunha. Haafaniri kuzvisvibisa kunyange nokuda kwababa vake kana mai vake,"},{"book":"Revhitiko","chapter":"21","verse":"12","text":"kana kubva munzvimbo tsvene yaMwari kana kuisvibisa, nokuti akakumikidzwa namafuta okuzodza aMwari wake. Ndini Jehovha."},{"book":"Revhitiko","chapter":"21","verse":"13","text":"“ ‘Mukadzi waanowana anofanira kunge ari mhandara izere."},{"book":"Revhitiko","chapter":"21","verse":"14","text":"Haafaniri kuwana chirikadzi, mukadzi akarambwa kana mukadzi akasvibiswa noufeve asi mhandara yakazara bedzi kubva kuvanhu vokwake,"},{"book":"Revhitiko","chapter":"21","verse":"15","text":"kuitira kuti arege kuzosvibisa zvizvarwa zvake pakati pavanhu vokwake. Ndini Jehovha ndinomuita mutsvene.’ ”"},{"book":"Revhitiko","chapter":"21","verse":"16","text":"Jehovha akati kuna Mozisi,"},{"book":"Revhitiko","chapter":"21","verse":"17","text":"“Uti kuna Aroni, ‘Kuzvizvarwa zvichatevera hakuna mumwe wezvizvarwa zvako akaremara angaswedera pedyo kuzopa zvokudya zvaMwari wake."},{"book":"Revhitiko","chapter":"21","verse":"18","text":"Hapana munhu ano urema hupi zvahwo angaswedera pedyo: hakuna bofu kana anokamhina kana akaremara;"},{"book":"Revhitiko","chapter":"21","verse":"19","text":"hakuna munhu ane gumbo rakaremara kana ruoko rwakaremara,"},{"book":"Revhitiko","chapter":"21","verse":"20","text":"kana ane musana wakakombama, munhu akapfupikisa kana ano urema hwamaziso kana ane mamota kana ane mhezi, kana akakuvara manhu ake."},{"book":"Revhitiko","chapter":"21","verse":"21","text":"Hapana wechizvarwa chaAroni akaremara neipi nzira angaswedera pedyo kuzopa zvipiriso zvinoitirwa Jehovha nomoto. Ano urema; haafaniri kuswedera pedyo kuzopa zvokudya zvaMwari wake."},{"book":"Revhitiko","chapter":"21","verse":"22","text":"Angadya hake zvokudya zvitsvene-tsvene zvaMwari wake, pamwe chete nezvokudya zvitsvene;"},{"book":"Revhitiko","chapter":"21","verse":"23","text":"asi nokuda kwourema hwake, haafaniri kusvika pedyo nechidzitiro kana kusvika paaritari, agosvibisa nzvimbo yangu tsvene. Ndini Jehovha ndinovaita vatsvene.’ ”"},{"book":"Revhitiko","chapter":"21","verse":"24","text":"Saka Mozisi akataura izvi kuna Aroni navanakomana vake nokuvaIsraeri vose."}]}