{"data":[{"book":"Otkrivenje","chapter":"18","verse":"1","text":"Nakon toga ugledam još jednoga anđela kako silazi s neba s velikom moći—sva se zemlja rasvijetlila od njegova sjaja."},{"book":"Otkrivenje","chapter":"18","verse":"2","text":"“Pao je!” poviče."},{"book":"Otkrivenje","chapter":"18","verse":"3","text":"Svi su se narodi opili vinom njezina gnjeva i bluda."},{"book":"Otkrivenje","chapter":"18","verse":"4","text":"Začujem zatim još jedan glas kako viče s neba: “Iziđite iz nje, moj narode, da vas ne snađe zlo! Ne budite dionicima grijeha!"},{"book":"Otkrivenje","chapter":"18","verse":"5","text":"Jer njezini su se grijesi nagomilali do neba i Bog će kazniti njezine opačine."},{"book":"Otkrivenje","chapter":"18","verse":"6","text":"Vratite joj milo za drago. Dvostruko joj platite za njezina djela. U čašu koju je drugima natakala natočite dvostruko!"},{"book":"Otkrivenje","chapter":"18","verse":"7","text":"Koliko se razmetala raskoši i uživanjem, toliko joj zadajte muke i jada. U srcu je mislila: ‘Sjedim kao kraljica na svojemu prijestolju. Nikad neću postati udovicom, nikada me neće snaći jad!’"},{"book":"Otkrivenje","chapter":"18","verse":"8","text":"Zato će ju u isti dan zadesiti smrt, i žalost, i glad. Bit će ognjem spaljena. Jer silan je njezin Sudac, Gospodin Bog."},{"book":"Otkrivenje","chapter":"18","verse":"9","text":"A zemaljski će kraljevi, koji su s njome bludničili i uživali u njezinoj raskoši, za njom tužiti i naricati kad vide kako se diže dim s njezina zgarišta."},{"book":"Otkrivenje","chapter":"18","verse":"10","text":"Stajat će daleko, prestrašeni njezinim mukama, i naricati:"},{"book":"Otkrivenje","chapter":"18","verse":"11","text":"Zemaljski će trgovci za njom plakati i tugovati jer više neće imati kome prodavati"},{"book":"Otkrivenje","chapter":"18","verse":"12","text":"zlato, srebro, drago kamenje, biserje, fini lan, grimiz, svilu, skrlet, predmete od skupocjena mirisna drva, mjedi, željeza i mramora,"},{"book":"Otkrivenje","chapter":"18","verse":"13","text":"cimet, balzam, miomiris, pomasti, tamjan, vino, ulje, bijelo brašno, pšenicu, goveda, ovce, konje, kočije ni robove—žive duše."},{"book":"Otkrivenje","chapter":"18","verse":"14","text":"‘Sva dobra za kojima ti je duša žudjela nestala su,’ tužit će oni, ‘sva raskoš i sjaj zauvijek su propali—nema ih više.’"},{"book":"Otkrivenje","chapter":"18","verse":"15","text":"Trgovci što su se obogatili prodajući joj sve to, stajat će i gledati izdaleka, prestrašeni njezinim mukama."},{"book":"Otkrivenje","chapter":"18","verse":"16","text":"‘Teško tebi!’ plakat će i tugovati. ‘Teško tebi, veliki grade! Nekoć si bio obučen u fini lan, grimiz i skrlet, okićen zlatom, dragim kamenjem i biserjem!"},{"book":"Otkrivenje","chapter":"18","verse":"17","text":"Toliko je bogatstvo opustošeno u tren oka!’"},{"book":"Otkrivenje","chapter":"18","verse":"18","text":"Plakat će gledajući kako se diže dim njezina požara i zapomagati: ‘Ima li igdje ovakva grada?’"},{"book":"Otkrivenje","chapter":"18","verse":"19","text":"Posipat će se po glavi pepelom te plakati i tugovati: ‘Teško tebi! Teško tebi, veliki grade! Svi brodovlasnici obogatili su se njegovim raskošnim bogatstvom, a opustošen je u tren oka!’"},{"book":"Otkrivenje","chapter":"18","verse":"20","text":"Ali ti se, nebo, veseli zbog njezine sudbine! Veselite se svi sveti, svi apostoli i proroci jer je Bog osudivši nju vama dosudio pravdu!”"},{"book":"Otkrivenje","chapter":"18","verse":"21","text":"Snažni anđeo uzme zatim kamen velik poput mlinskoga i baci ga u more govoreći: “Ovako će silovito biti strmoglavljen veliki grad Babilon i zauvijek će nestati."},{"book":"Otkrivenje","chapter":"18","verse":"22","text":"Nikad se više u tebi neće čuti glazba—zvuci citre, pjevači, svirka i trublje. Neće više biti vještog obrtnika. Neće se čuti klopot žrvnja što melje žito."},{"book":"Otkrivenje","chapter":"18","verse":"23","text":"Svjetlo svjetiljke neće više u tebi sjati. Neće se čuti glasovi zaručnika i zaručnice. Jer tvoji su trgovci bili svjetski velikaši. Svojim si vračanjem zaveo sve narode."},{"book":"Otkrivenje","chapter":"18","verse":"24","text":"U tebi se stekla prolivena krv proroka i svetaca i svega poubijanoga Božjeg naroda na zemlji.”"}]}