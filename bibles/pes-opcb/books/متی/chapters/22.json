{"data":[{"book":"متی","chapter":"22","verse":"1-2","text":"عیسی برای تشریح ملکوت آسمان، حکایت دیگری بیان کرده، گفت: «پادشاهی برای عروسی پسرش جشن مفصلی ترتیب داد"},{"book":"متی","chapter":"22","verse":"3","text":"و عدهٔ بسیاری را نیز به این جشن دعوت کرد. وقتی همه چیز آماده شد، خدمتکاران خود را به دنبال دعوت‌شدگان فرستاد تا آنان را به جشن بیاورند. اما هیچ‌کس نیامد!"},{"book":"متی","chapter":"22","verse":"4","text":"پس بار دیگر افرادی فرستاد تا بگویند: ”عجله کنید! به عروسی بیایید! زیرا گاوهای پرواری خود را سر بریده‌ام و همه چیز آماده است!“"},{"book":"متی","chapter":"22","verse":"5","text":"«ولی مهمانان با بی‌اعتنایی، پوزخندی زدند و هر یک به سر کار خود رفتند، یکی به مزرعه‌اش و دیگری به محل کسب خود!"},{"book":"متی","chapter":"22","verse":"6","text":"حتی بعضی، فرستاده‌های پادشاه را زدند و چند نفرشان را نیز کشتند."},{"book":"متی","chapter":"22","verse":"7","text":"«وقتی خبر به گوش پادشاه رسید، به خشم آمد و فوری سپاهی فرستاده، همهٔ آنان را کشت و شهرشان را به آتش کشید."},{"book":"متی","chapter":"22","verse":"8","text":"سپس به افراد خود گفت: ”جشن عروسی سرجای خود باقی است، اما مهمانانی که من دعوت کرده بودم، لیاقت آن را نداشتند."},{"book":"متی","chapter":"22","verse":"9","text":"حال، به کوچه و بازار بروید و هر که را دیدید به عروسی دعوت کنید.“"},{"book":"متی","chapter":"22","verse":"10","text":"«پس ایشان رفته، هر که را یافتند، خوب و بد، با خود آوردند، به طوری که تالار عروسی از مهمانان پر شد."},{"book":"متی","chapter":"22","verse":"11","text":"ولی وقتی پادشاه وارد شد تا به مهمانان خوش آمد گوید، متوجه شد یکی از آنان لباس مخصوص عروسی را که برایش آماده کرده بودند، به تن ندارد."},{"book":"متی","chapter":"22","verse":"12","text":"«پادشاه از او پرسید: ”ای دوست، چرا بدون لباس عروسی به اینجا آمدی؟“ ولی او جوابی نداشت بدهد."},{"book":"متی","chapter":"22","verse":"13","text":"«پس پادشاه دستور داد: دست و پایش را ببندید و بیرون در تاریکی رهایش کنید تا در آنجا گریه و زاری کند."},{"book":"متی","chapter":"22","verse":"14","text":"«پس ملاحظه می‌کنید که دعوت‌شدگان بسیارند، اما برگزیدگان کم!»"},{"book":"متی","chapter":"22","verse":"15","text":"فریسیان با هم مشورت کردند تا راهی بیابند که عیسی را به هنگام بحث به دام بیندازند و مدرکی از سخنانش علیه او به دست آورند و دستگیرش کنند."},{"book":"متی","chapter":"22","verse":"16","text":"پس تصمیم گرفتند چند نفر از شاگردان خود را با عده‌ای از هیرودیان نزد عیسی بفرستند و این سؤال را از او بکنند: «استاد، می‌دانیم مردی صادق هستی و راه خدا را به‌درستی تعلیم می‌دهی و از کسی ترسی نداری، زیرا تحت تأثیر ظاهر و مقام افراد قرار نمی‌گیری."},{"book":"متی","chapter":"22","verse":"17","text":"حال به ما بگو آیا باید به دولت روم خَراج داد یا خیر؟»"},{"book":"متی","chapter":"22","verse":"18","text":"عیسی که می‌دانست آنها چه نقشه‌ای در سر دارند، جواب داد: «ای ریاکاران، با این سؤالها می‌خواهید مرا غافلگیر کنید؟"},{"book":"متی","chapter":"22","verse":"19","text":"یکی از سکه‌هایی را که با آن خَراج می‌دهید، به من نشان دهید.» به او سکه‌ای دادند."},{"book":"متی","chapter":"22","verse":"20","text":"از ایشان پرسید: «نقش و نام چه کسی روی این سکه است؟»"},{"book":"متی","chapter":"22","verse":"21","text":"جواب دادند: «قیصر روم.»"},{"book":"متی","chapter":"22","verse":"22","text":"جواب عیسی ایشان را مات و مبهوت ساخت؛ پس او را رها کرده، رفتند."},{"book":"متی","chapter":"22","verse":"23","text":"در همان روز، عده‌ای از صدوقی‌ها که منکر قیامت هستند، نزد او آمدند و پرسیدند:"},{"book":"متی","chapter":"22","verse":"24","text":"«استاد، موسی فرموده است که اگر مردی بی‌اولاد فوت شود، برادر آن مرد باید آن زن بیوه را به همسری بگیرد، و برای برادر خود نسلی باقی بگذارد."},{"book":"متی","chapter":"22","verse":"25","text":"ما خانواده‌ای را می‌شناختیم که هفت برادر بودند. اولی، زنی گرفت و بی‌اولاد مُرد. بنابراین همسر او، زن برادر دومی شد."},{"book":"متی","chapter":"22","verse":"26","text":"این یکی هم بی‌اولاد مرد، و آن زن به عقد برادر سومی درآمد؛ و این ادامه یافت و او زن هر هفت برادر شد."},{"book":"متی","chapter":"22","verse":"27","text":"در آخر، آن زن نیز مرد."},{"book":"متی","chapter":"22","verse":"28","text":"حال در روز قیامت، آن زن، همسر کدام یک از این برادران خواهد بود؟ چون او در واقع زن همهٔ ایشان بوده است.»"},{"book":"متی","chapter":"22","verse":"29","text":"عیسی جواب داد: «شما چقدر گمراهید، زیرا نه از کلام خدا چیزی می‌دانید نه از قدرت خدا."},{"book":"متی","chapter":"22","verse":"30","text":"زیرا در روز قیامت، انسانها دیگر ازدواج نمی‌کنند بلکه مثل فرشتگان آسمان خواهند بود."},{"book":"متی","chapter":"22","verse":"31","text":"اما دربارهٔ روز قیامت، مگر در کتب مقدّس نخوانده‌اید که خدا می‌فرماید:"},{"book":"متی","chapter":"22","verse":"32","text":"من هستم خدای ابراهیم، خدای اسحاق و خدای یعقوب؟ پس خدا، خدای مردگان نیست، بلکه خدای زندگان می‌باشد.»"},{"book":"متی","chapter":"22","verse":"33","text":"مردم وقتی جواب عیسی را شنیدند از تعلیم او در شگفت شدند."},{"book":"متی","chapter":"22","verse":"34","text":"اما فریسیان وقتی شنیدند که عیسی چه جواب دندان‌شکنی به صدوقیان داده است، تصمیم گرفتند خودشان او را در بحث گرفتار سازند."},{"book":"متی","chapter":"22","verse":"35","text":"از این رو، یکی از فریسی‌ها که فقیه بود، پرسید:"},{"book":"متی","chapter":"22","verse":"36","text":"«استاد، در میان دستورهای مذهبی کدام یک از همه بزرگتر است؟»"},{"book":"متی","chapter":"22","verse":"37","text":"عیسی جواب داد: «خداوند، خدای خود را با تمامی دل و با تمامی جان و با تمامی فکر خود دوست بدار."},{"book":"متی","chapter":"22","verse":"38","text":"این اولین و مهمترین دستور خداست."},{"book":"متی","chapter":"22","verse":"39","text":"دومین دستور مهم نیز مانند اولی است: همسایه‌ات را همچون جان خویش دوست بدار."},{"book":"متی","chapter":"22","verse":"40","text":"تمام احکام خدا و گفتار انبیا در این دو حکم خلاصه می‌شود و اگر شما این دو را انجام دهید، در واقع همه را انجام داده‌اید.»"},{"book":"متی","chapter":"22","verse":"41","text":"در همان حال که فریسیان دور عیسی را گرفته بودند، از ایشان پرسید:"},{"book":"متی","chapter":"22","verse":"42","text":"«دربارهٔ مسیح چه فکر می‌کنید؟ او پسر کیست؟» جواب دادند: «پسر داوود پیغمبر.»"},{"book":"متی","chapter":"22","verse":"43","text":"عیسی پرسید: «پس چرا داوود با الهام خدا، مسیح را خداوند می‌خواند؟ زیرا می‌گوید:"},{"book":"متی","chapter":"22","verse":"44","text":"”خداوند به خداوند من گفت: به دست راست من بنشین تا دشمنانت را به زیر پایت بیفکنم.“22‏:44 مزمور ۱۱۰‏:۱."},{"book":"متی","chapter":"22","verse":"45","text":"اگر داوود مسیح را ”خداوند من“ می‌خواند، چگونه ممکن است مسیح پسر او باشد؟»"},{"book":"متی","chapter":"22","verse":"46","text":"ایشان جوابی نداشتند بدهند؛ و پس از آن دیگر کسی جرأت نکرد سؤالی از او بپرسد."}]}