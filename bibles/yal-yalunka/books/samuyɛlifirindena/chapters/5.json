{"data":[{"book":"Samuyɛli Firindena","chapter":"5","verse":"1","text":"Isirayila bɔnsɔnne birin yi fa Dawuda fɛma Xebiron yi. E yi a fala, e naxa, “En wuli keden fasa keden."},{"book":"Samuyɛli Firindena","chapter":"5","verse":"2","text":"A fɔlɔni, Sɔli yi nxɔ mangan na waxatin naxan yi, i tan nan yi tixi Isirayila ganla yɛɛ ra. Alatala bata yi a fala i xa, a naxa, ‘I tan nan findima n ma yamana Isirayila kantan muxun na, i findi e yɛɛratiin na.’ ”"},{"book":"Samuyɛli Firindena","chapter":"5","verse":"3","text":"Nayi, Isirayila fonne birin yi fa mangan fɛma Xebiron yi, Manga Dawuda yi layirin tongo e xa Xebiron yi Alatala yɛtagi. E yi turen sa a xunni a dɔxɔ feen na Isirayila mangan na."},{"book":"Samuyɛli Firindena","chapter":"5","verse":"4","text":"Dawuda findi mangan na a ɲɛɛ tonge saxanden nan ma, a yi ɲɛɛ tonge naanin ti mangayani."},{"book":"Samuyɛli Firindena","chapter":"5","verse":"5","text":"A yi mangayaan liga Yuda xun na Xebiron yi ɲɛɛ solofere kike sennin, a yi ɲɛɛ tonge saxan nun saxan ti mangayani Yuda nun Isirayila birin xun na Yerusalɛn yi."},{"book":"Samuyɛli Firindena","chapter":"5","verse":"6","text":"Manga Dawuda nun a fɔxɔrabirane yi siga Yerusalɛn xili ma. Yebusu kaan naxanye yi na yamanani, ne yi a fala Dawuda xa, e naxa, “I mi soɛ be, bayo hali danxutɔne nun sankalatɔne nɔɛ i kedɛ nɛn.” Nanara, e mirixi a ma, e naxa, “Dawuda mi nɔɛ soɛ be.”"},{"book":"Samuyɛli Firindena","chapter":"5","verse":"7","text":"Koni, Dawuda yi Siyon yinna suxu a sɛnbɛni, a naxan xili sa Dawudaa Taana."},{"book":"Samuyɛli Firindena","chapter":"5","verse":"8","text":"Na lɔxɔni, Dawuda yi a fala, a naxa, “Naxan yo waxi Yebusu kaane nɔ feni, fɔ na kanna xa siga kiraan nan xɔn naxan gixi sa lan igen ma alogo a yi e masɔtɔ, Dawuda yi na ‘sankalatɔne nun danxutɔne’ raɲaxu.” Nanara, a falama a “Danxutɔne nun sankalatɔne” mi soma Ala Batu Banxini."},{"book":"Samuyɛli Firindena","chapter":"5","verse":"9","text":"Dawuda yi dɔxɔ taan yire makantanxini, a yi mɛn xili sa a Dawudaa Taana. Na xanbi ra, Dawuda yi mɛnna nun na rabilinna ti keli Milo gbingbinna ma siga han taa tagini."},{"book":"Samuyɛli Firindena","chapter":"5","verse":"10","text":"Nayi, Dawuda sɛnbɛn yi lu gbo ayi tun, bayo Alatala yi a xɔn, Ala Sɛnbɛn Birin Kanna."},{"book":"Samuyɛli Firindena","chapter":"5","verse":"11","text":"Tire taan mangan Xurami yi xɛrane rasiga Dawuda ma, e yi suman wudin xali na e nun wudi rawanle nun gɛmɛ masonle naxanye manga banxin ti Dawuda xa."},{"book":"Samuyɛli Firindena","chapter":"5","verse":"12","text":"Dawuda yi a kolon a Alatala yatin nan a findixi mangan na Isirayila xun na, a yi a mangayaan sɛnbɛ so masɔtɔ a yamana Isirayila fe ra."},{"book":"Samuyɛli Firindena","chapter":"5","verse":"13","text":"A keli xanbini Xebiron yi, Dawuda mɔn yi konyi ɲaxanla5.13 Konyi ɲaxanle sariyan sɛbɛxi Xɔrɔyaan 21.7-11 kui. Konyin nan ne ra, a naxanye sɔtɔ a ɲaxanla ra. ndee nun ɲaxanla ndee fen Yerusalɛn yi, a mɔn yi dii xɛmɛne nun dii tɛmɛne sɔtɔ."},{"book":"Samuyɛli Firindena","chapter":"5","verse":"14","text":"Naxanye sɔtɔ a xa Yerusalɛn yi, ne xinle ni itoe ra: Samuwa nun Sobaba nun Natan nun Sulemani"},{"book":"Samuyɛli Firindena","chapter":"5","verse":"15","text":"nun Yibixari nun Elisuwa nun Nefegi nun Yafiya"},{"book":"Samuyɛli Firindena","chapter":"5","verse":"16","text":"nun Elisama nun Eliyada nun Elifeleti."},{"book":"Samuyɛli Firindena","chapter":"5","verse":"17","text":"Filisitine yi a mɛ a Dawuda bata yi findi mangan na Isirayila xun na, e birin yi siga a fendeni. Dawuda yi na mɛ, a yi so yire makantanxini."},{"book":"Samuyɛli Firindena","chapter":"5","verse":"18","text":"Filisitine yi fa, e xuya ayi Refa lanbanna birin yi."},{"book":"Samuyɛli Firindena","chapter":"5","verse":"19","text":"Dawuda yi Alatala maxɔdin, a naxa, “N xa siga Filisitine xili ma ba? I e soɛ n yii ba?” Alatala yi a yabi, a naxa, “Siga, bayo n Filisitine soma nɛn i yii.”"},{"book":"Samuyɛli Firindena","chapter":"5","verse":"20","text":"Nayi, Dawuda yi siga Baali-Perasimi yi, a Filisitine nɔ dɛnaxan yi. A yi a fala, a naxa, “Alatala bata n yaxune raxuya ayi n yɛɛ ra, alo fufaan gbiligbinla kalan kii naxan yi.” Nanara, e mɛnna xili sa Baali-Perasimi.5.20 Baali-Perasimi bunna nɛn fa fala, “Halagin Kanna.”"},{"book":"Samuyɛli Firindena","chapter":"5","verse":"21","text":"E yi e suxurene rabeɲin mɛnni, Dawuda nun a fɔxɔrabirane yi e xali."},{"book":"Samuyɛli Firindena","chapter":"5","verse":"22","text":"Filisitine mɔn yi te, e dɔxɔ Refa lanbanna birin yi."},{"book":"Samuyɛli Firindena","chapter":"5","verse":"23","text":"Dawuda mɔn yi Alatala maxɔdin. Alatala yi a fala a xa, a naxa, “I nama te, dangu e xanbi ra, i yi i maso e ra fɔtɔnna dɛ."},{"book":"Samuyɛli Firindena","chapter":"5","verse":"24","text":"I na siga ti xuiin mɛ wudine kondene yi, i keli e yɛngɛdeni mafurɛn, bayo Alatala nan tima i yɛɛ ra, a Filisiti ganla nɔ i xa.”"},{"book":"Samuyɛli Firindena","chapter":"5","verse":"25","text":"Alatala naxan yamari Dawuda ma, a na liga, a Filisitine nɔ, a lu e faxɛ keli Geba han sa dɔxɔ Geseri taan na."}]}