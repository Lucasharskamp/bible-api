{"data":[{"book":"Yosua","chapter":"19","verse":"1","text":"Asase no nkyemu a ɛto so abien no kɔɔ Simeon abusuakuw no nsam. Na Yuda asase atwa wɔn ho ahyia."},{"book":"Yosua","chapter":"19","verse":"2","text":"Na nea edidi so yi ne Simeon agyapade:"},{"book":"Yosua","chapter":"19","verse":"3","text":"Hasar-Sual, Bala ne Esem,"},{"book":"Yosua","chapter":"19","verse":"4","text":"Eltolad, Betul ne Horma,"},{"book":"Yosua","chapter":"19","verse":"5","text":"Siklag, Bet-Markabot ne Hasar-Susa,"},{"book":"Yosua","chapter":"19","verse":"6","text":"Bet-Lebaot ne Saruhen. Nkurow dumiɛnsa ne wɔn nkuraa."},{"book":"Yosua","chapter":"19","verse":"7","text":"Nkurow a ɛka ho bio ne Ain, Rimon, Eter ne Asan, nkurow anan ne wɔn nkuraa,"},{"book":"Yosua","chapter":"19","verse":"8","text":"ne nkuraa a ɛwɔ anafo fam kosi Baalat-Beer, nea ɛwɔ Negeb a wɔfrɛ no Rama no."},{"book":"Yosua","chapter":"19","verse":"9","text":"Wɔn agyapade no yɛ Yuda de no fa bi a wɔde maa Yuda, efisɛ na Yuda asase no so dodo ma wɔn. Ɛno nti, Simeon abusuakuw no nyaa wɔn agyapade fii Yuda asase no mu."},{"book":"Yosua","chapter":"19","verse":"10","text":"Asase no nkyemu a ɛto so abiɛsa no kɔɔ mmusua a wɔbɔ mu yɛ Sebulon abusuakuw no nsam."},{"book":"Yosua","chapter":"19","verse":"11","text":"Efi hɔ kɔ atɔe fam, kɔpa Marala ho na akɔka Dabeset. Ɛfa hɔ kɔ Yokneam apuei fam asuwa ho."},{"book":"Yosua","chapter":"19","verse":"12","text":"Ɔhye no fa fi Sarid kɔ apuei fam kosi Kislot-Tabor; ɛtoa so kɔ Daberat na aforo akɔ Yafia."},{"book":"Yosua","chapter":"19","verse":"13","text":"Afei, ɛtoa so kɔ apuei fam kodu Gat-Hefer, Et-Kasin ne Rimon, na adan ahwɛ Nea."},{"book":"Yosua","chapter":"19","verse":"14","text":"Sebulon hye a ɛda atifi fam no fa Hanaton na ebewie wɔ Yifta-El bon mu."},{"book":"Yosua","chapter":"19","verse":"15","text":"Nkurow ɛwɔ asase yi so ne: Katat, Nahalal, Simron, Yidala ne Betlehem.19.15 Ɛsono Betlehem a wɔbɔ din wɔ ha yi na ɛsono Betlehem a ɛwɔ Yuda no (1 Sam 17.12; Rut 1.1). Nkurow dumien ne wɔn nkuraa a atwa ho ahyia."},{"book":"Yosua","chapter":"19","verse":"16","text":"Eyi ne mmusua a ɛbɔ mu yɛ Sebulon abusuakuw no agyapade."},{"book":"Yosua","chapter":"19","verse":"17","text":"Asase no nkyɛmufa a ɛto so anan no kɔɔ mmusua a wɔbɔ mu yɛ Isakar abusuakuw no nsam."},{"book":"Yosua","chapter":"19","verse":"18","text":"Nʼahye nenam saa nkurow yi so: Yesreel, Kesulot ne Sunem,"},{"book":"Yosua","chapter":"19","verse":"19","text":"Hafraim, Shion ne Anaharat,"},{"book":"Yosua","chapter":"19","verse":"20","text":"Rabit, Kision ne Abes,"},{"book":"Yosua","chapter":"19","verse":"21","text":"Remet, En-Ganim, En-Hada ne Bet-Pases."},{"book":"Yosua","chapter":"19","verse":"22","text":"Ɔhye no kɔfa Tabor, Sahasima ne Bet-Semes na akowie wɔ Asubɔnten Yordan ho."},{"book":"Yosua","chapter":"19","verse":"23","text":"Eyi ne mmusua a wɔbɔ mu yɛ Isakar abusuakuw no agyapade."},{"book":"Yosua","chapter":"19","verse":"24","text":"Asase no nkyemu a ɛto so anum no kɔɔ mmusua a wɔbɔ mu yɛ Aser abusuakuw no nsam."},{"book":"Yosua","chapter":"19","verse":"25","text":"Nʼahye no fa saa nkurow yi so:"},{"book":"Yosua","chapter":"19","verse":"26","text":"Alamelek, Amad ne Misal. Ɔhye a ɛda atɔe fam no fi Karmel kɔ Sihor-Libnat,"},{"book":"Yosua","chapter":"19","verse":"27","text":"na ebukaw fa apuei fam kɔ Bet-Dagon, kɔ ara kosi Sebulon wɔ Yifta-El bon no mu, kɔ atifi fam kodu Bet-Emek ne Neiel. Ɛtoa so kɔ atifi fam, kɔfa Kabul,"},{"book":"Yosua","chapter":"19","verse":"28","text":"ne Ebron ne Rehob ne Hamon ne Kana, kɔ ara kosi Sidon Kɛse."},{"book":"Yosua","chapter":"19","verse":"29","text":"Afei ɔhye no dan kɔfa Rama ne Kuropɔn Tiro a wɔabɔ ho ban no besi Po Kɛse no ho wɔ Hosa. Nkurow a ɛwɔ asase no so bi ne Mehebel ne Aksib,"},{"book":"Yosua","chapter":"19","verse":"30","text":"Uma, Afek ne Rehob,"},{"book":"Yosua","chapter":"19","verse":"31","text":"Eyi ne mmusua a ɛbɔ mu yɛ Aser abusuakuw no agyapade."},{"book":"Yosua","chapter":"19","verse":"32","text":"Asase no nkyemu a ɛto so asia no kɔɔ mmusua a wɔbɔ mu yɛ Naftali abusuakuw no nsam."},{"book":"Yosua","chapter":"19","verse":"33","text":"Ne hye no fi Helef, Saananim dupɔn no ho, kɔfa Adami-Nekeb ne Yabneel, toa so kɔ Lakum kɔpem Asubɔnten Yordan."},{"book":"Yosua","chapter":"19","verse":"34","text":"Atɔe fam hye no twam wɔ Asnot-Tabor kɔ Hukok, kosi Sebulon hye no wɔ anafo fam, Aser hye wɔ atɔe fam ne Asubɔnten Yordan wɔ apuei fam."},{"book":"Yosua","chapter":"19","verse":"35","text":"Mantam yi mu nkuropɔn a na wɔabɔ ho ban no ne Sidim, Ser, Hamat, Rakat ne Kineret,"},{"book":"Yosua","chapter":"19","verse":"36","text":"Adama, Rama ne Hasor,"},{"book":"Yosua","chapter":"19","verse":"37","text":"Kedes, Edrei ne En-Hasor,"},{"book":"Yosua","chapter":"19","verse":"38","text":"Yiron, Midgal-el, Horem, Bet-Anat ne Bet-Semes."},{"book":"Yosua","chapter":"19","verse":"39","text":"Eyi ne mmusua a wɔbɔ mu yɛ Naftali abusuakuw no agyapade."},{"book":"Yosua","chapter":"19","verse":"40","text":"Asase no nkyemu a ɛto so ason no kɔɔ mmusua a wɔbɔ mu yɛ Dan abusuakuw no nsam."},{"book":"Yosua","chapter":"19","verse":"41","text":"Nkurow a na ɛwɔ Dan agyapade mu no bi yɛ Sora, Estaol ne Ir-Semes,"},{"book":"Yosua","chapter":"19","verse":"42","text":"Saalabin, Ayalon ne Yitla,"},{"book":"Yosua","chapter":"19","verse":"43","text":"Elon, Timna ne Ekron,"},{"book":"Yosua","chapter":"19","verse":"44","text":"Elteke, Gibeton ne Baalat,"},{"book":"Yosua","chapter":"19","verse":"45","text":"Yehud, Bene-Berak ne Gat-Rimon,"},{"book":"Yosua","chapter":"19","verse":"46","text":"Me-Yarkon, Rakon ne asase a ɛda Yopa anim."},{"book":"Yosua","chapter":"19","verse":"47","text":"Nanso Dan abusuakuw no nyaa akwanside wɔ wɔn asase no fa ho enti wɔko tiaa Lesem. Wodii kurow no so, kunkum mu nnipa, faa hɔ, tenaa hɔ. Wɔde wɔn tete agya Dan din too kurow no."},{"book":"Yosua","chapter":"19","verse":"48","text":"Eyi ne mmusua a wɔbɔ mu yɛ Dan abusuakuw no agyapade, saa nkurow yi ne wɔn nkuraa."},{"book":"Yosua","chapter":"19","verse":"49","text":"Wɔkyekyɛɛ asase no mu maa Israel mmusuakuw no wiee no, Israelfo no maa Yosua asase sin sononko bi sɛ nʼagyapade."},{"book":"Yosua","chapter":"19","verse":"50","text":"Na Awurade aka se kurow biara a Yosua pɛ no, ɔmfa. Yosua faa Timmat-Sera a ɛwɔ Efraim bepɔw asase no so. Ɔkyekyeree kurow no foforo na ɔtenaa hɔ."},{"book":"Yosua","chapter":"19","verse":"51","text":"Eyinom ne agyapade a ɔsɔfo Eleasar, Nun babarima Yosua ne mmusuakuw mpanyimfo no nam ntontobɔ kronkron a wɔbɔɔ wɔ Awurade anim wɔ hyiadan pon no ano wɔ Silo no de maa Israel mmusuakuw no. Enti ɛmaa asase no mu kyekyɛ baa awiei."}]}