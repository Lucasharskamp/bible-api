{"data":[{"book":"Kwan","chapter":"22","verse":"1","text":"Eka jo-Israel nowuotho e pewe mag Moab mi gibworo e dho Aora Jordan momanyore gi Jeriko."},{"book":"Kwan","chapter":"22","verse":"2","text":"Balak wuod Zipor noneno gigo duto mane jo-Israel osetimo ni jo-Amor,"},{"book":"Kwan","chapter":"22","verse":"3","text":"kendo Moab ne nigi bwok maduongʼ nikech jogo ne ngʼeny ahinya. Adiera, Moab luoro nomako ahinya nikech jo-Israel."},{"book":"Kwan","chapter":"22","verse":"4","text":"Jo-Moab nowacho ne jodong Midian niya, “Oganda mangʼenyni biro tieko gimoro amora ma wan-go, mana kaka rwath tieko lum manie pap.”"},{"book":"Kwan","chapter":"22","verse":"5","text":"nooro joote mondo oluong Balaam wuod Beor, mane ni Pethor but Aora Yufrate, mantiere e piny mane onywole. Balak nowacho kama:"},{"book":"Kwan","chapter":"22","verse":"6","text":"Koro bi mondo ikwongʼ jogi, nikech tekregi thoth. Dibed ni bangʼ ma anyalo loyogi mi ariembgi gia e pinyni. Nimar angʼeyo ni joma igwedho ogwedhi, kendo joma ikwongʼo okwongʼ.”"},{"book":"Kwan","chapter":"22","verse":"7","text":"Jodong Moab kod Midian nowuok, ka gikawo chudo mar koro. Kane gichopo ir Balaam, neginyise gima Balak nowacho."},{"book":"Kwan","chapter":"22","verse":"8","text":"Balaam nowachonegi niya, “Ninduru ka kawuono kendo abiro miyou dwoko ma Jehova Nyasaye omiya.” Omiyo jotend jo-Moab nobedo kode."},{"book":"Kwan","chapter":"22","verse":"9","text":"Nyasaye nofwenyore ne Balaam mopenje niya, “Magi ngʼa gini man kodigi?”"},{"book":"Kwan","chapter":"22","verse":"10","text":"To Balaam nonyiso Nyasaye niya, “Balak wuod Zipor, ma ruodh Moab, noorona ote ni:"},{"book":"Kwan","chapter":"22","verse":"11","text":"‘Joma oa Misri opongʼo wangʼ piny. Koro bi kendo ikwongʼnagi. Dibed ni bangʼe anyalo kedo kodgi mi ariembgi.’ ”"},{"book":"Kwan","chapter":"22","verse":"12","text":"To Nyasaye nowacho ne Balaam niya, “Kik idhi kodgi. Kik ikwongʼ jogo, nikech gin joma ogwedhi.”"},{"book":"Kwan","chapter":"22","verse":"13","text":"Kinyne gokinyi Balaam noa malo mi owachone jotend Balak niya, “Doguru e pinyu, nimar Jehova Nyasaye osedagi weya mondo adhi kodu.”"},{"book":"Kwan","chapter":"22","verse":"14","text":"Omiyo jotend jo-Moab nodok ir Balak mi owacho niya, “Balaam nodagi biro kodwa.”"},{"book":"Kwan","chapter":"22","verse":"15","text":"Eka Balak nooro jotelo mamoko mangʼeny moloyo kendo mongirore moloyo mokwongo ka."},{"book":"Kwan","chapter":"22","verse":"16","text":"Negidok ir Balaam mi giwachone kama:"},{"book":"Kwan","chapter":"22","verse":"17","text":"nikech abiro chuli maber kendo timoni gimoro amora miwacho. Bi mondo ikwongʼna ogandani.”"},{"book":"Kwan","chapter":"22","verse":"18","text":"To Balaam nodwoko jotij Balak niya, “Kata ne bed ni Balak ne omiya kar dakne mopongʼ gi fedha gi dhahabu, to ok anyal timo gimoro amora maduongʼ kata matin makalo chik mar Jehova Nyasaye ma Nyasacha."},{"book":"Kwan","chapter":"22","verse":"19","text":"Koro ninduru ka otienoni kaka jowadu mamoko ka notimo, mondo abi awinjiane gima nyien ma Jehova Nyasaye biro nyisa kuom wachni.”"},{"book":"Kwan","chapter":"22","verse":"20","text":"Nyasaye nofwenyore ne Balaam otienono mowachone niya, “Nikech jogi obiro luongi, yie idhi kodgi, to kata kamano itim mana gima anyisi.”"},{"book":"Kwan","chapter":"22","verse":"21","text":"Balaam nochiewo gokinyi, moidho pundane kendo nodhi gi jotelo mag Moab."},{"book":"Kwan","chapter":"22","verse":"22","text":"To mirima nomako Nyasaye ahinya kane odhi, kendo malaika mar Jehova Nyasaye nochungʼ e yo mondo ogengʼne. Balaam noidho pundane, kendo jotijene ariyo bende ne ni kode."},{"book":"Kwan","chapter":"22","verse":"23","text":"Kane pundano oneno malaika mar Jehova Nyasaye kochungʼ e chuny yo kotingʼo ligangla e lwete, nobaro oko mar yo modhi e puodho. Balaam nogoye mondo oduog e wangʼ yo."},{"book":"Kwan","chapter":"22","verse":"24","text":"Eka malaika mar Jehova Nyasaye nodhi mochungʼ kamoro ma yo dinygo e kind puothe ariyo mag mzabibu kama ochiel gohinga koni gi koni."},{"book":"Kwan","chapter":"22","verse":"25","text":"Kane pundano oneno malaika mar Jehova Nyasaye, nosudo machiegni gohingano moreyo tiend Balaam gohingano. Omiyo nogoyo pundano kendo."},{"book":"Kwan","chapter":"22","verse":"26","text":"Eka malaika mar Jehova Nyasaye nosudo nyime mi ochungʼ kama diny maonge thuolo mar lokruok, korachwich kata koracham."},{"book":"Kwan","chapter":"22","verse":"27","text":"Kane pundano oneno malaika mar Jehova Nyasaye, nonindo piny e tiend Balaam, kendo ii Balaam nowangʼ mi ochwade gi luth."},{"book":"Kwan","chapter":"22","verse":"28","text":"Eka Jehova Nyasaye noyawo dho pundano, kendo nowacho ne Balaam niya, “En angʼo masetimoni momiyo isegoya nyadidek?”"},{"book":"Kwan","chapter":"22","verse":"29","text":"Balaam nodwoko pundano niya, “Isemiya achalo ngʼama ofuwo! Kane bed ni an-gi ligangla e lweta, to dikoro asenegi.”"},{"book":"Kwan","chapter":"22","verse":"30","text":"Pundano nopenjo Balaam niya, “Donge an mana pundani owuon, ma isebedo ka iidho, nyaka kawuononi? Bende iseneno ka an gi kido mar timoni gima chalo kama?”"},{"book":"Kwan","chapter":"22","verse":"31","text":"Bangʼe Jehova Nyasaye noyawo wenge Balaam, mi noneno malaika mar Jehova Nyasaye kochungʼ e wangʼ yo korieyo ligangla mare. Omiyo nokulore piny kendo nopodho auma e lowo."},{"book":"Kwan","chapter":"22","verse":"32","text":"Malaika mar Jehova Nyasaye nopenje niya, “Angʼo momiyo isechwado pundani nyadidek? Abiro mondo agengʼi nikech yoreni obam e nyima."},{"book":"Kwan","chapter":"22","verse":"33","text":"Punda nonena nyadidek mobaro oa yo. To ka dine ok obaro, to dine asenegi, to en to aweye odhi.”"},{"book":"Kwan","chapter":"22","verse":"34","text":"Balaam nowacho ne malaika mar Jehova Nyasaye niya, “Asetimo richo. Ne ok angʼeyo nine ichungʼ e wangʼ yo mondo igengʼna. Koro ka ok imor, to abiro dok dala.”"},{"book":"Kwan","chapter":"22","verse":"35","text":"Malaika mar Jehova Nyasaye nowacho ne Balaam niya, “Dhiyo adhiya gi jogi, to iwach mana gima awachoni.” Omiyo Balaam nodhi gi jodong Balak."},{"book":"Kwan","chapter":"22","verse":"36","text":"Kane Balak owinjo ni Balaam biro, nowuok mondo oromne e dala jo-Moab mokiewo gi aora Arnon, e giko mar pinye."},{"book":"Kwan","chapter":"22","verse":"37","text":"Balak nowacho ne Balaam niya, “Donge ne aoroni joote mondo ibi ira piyo? Angʼo ma nomoni biro ira? Koso iparo ni ok anyal chuli?”"},{"book":"Kwan","chapter":"22","verse":"38","text":"Balaam nodwoko niya, “Mano ber, eri asebiro. Koso iparo ni anyalo wacho gimoro amora? Ooyo, nyaka awach mana gima Nyasaye oketo e dhoga.”"},{"book":"Kwan","chapter":"22","verse":"39","text":"Eka Balaam nodhi gi Balak nyaka Kiriath Huzoth."},{"book":"Kwan","chapter":"22","verse":"40","text":"Balak nochiwo misango mar dhok kod rombe, kendo nochiwo moko ne Balaam kod jodongo mane ni kode."},{"book":"Kwan","chapter":"22","verse":"41","text":"Kinyne gokinyi Balak nokawo Balaam motero Bamoth Baal, kendo kanyo noneno bath oganda."}]}