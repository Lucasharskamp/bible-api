{"data":[{"book":"ЕРАМІІ","chapter":"12","verse":"1","text":"Справядлівы будзеш Ты, Госпадзе, калі я пачну судзіцца з Табою; і аднак жа буду гаварыць з Табою пра правасудзьдзе; чаму шлях бязбожных пасьпяховы, і ўсе вераломныя дабрашчасьцяцца?"},{"book":"ЕРАМІІ","chapter":"12","verse":"2","text":"Ты пасадзіў іх, і яны ўкараніліся, вырасьлі і даюць плод. У іхніх вуснах Ты блізкі, але далёкі ад сэрца іх."},{"book":"ЕРАМІІ","chapter":"12","verse":"3","text":"А мяне, Госпадзе, Ты ведаеш, бачыш мяне і выпрабоўваеш сэрца маё, якое яно к Табе. Аддзялі іх, як авечак на закол, і падрыхтуй іх на дзень забіваньня."},{"book":"ЕРАМІІ","chapter":"12","verse":"4","text":"Ці доўга будзе жаліцца зямля, і трава на ўсіх палях - сохнуць? быдла і птушкі гінуць за бязбожнасьць жыхароў яе; бо яны кажуць: Ён ня ўбачыць, што з намі будзе."},{"book":"ЕРАМІІ","chapter":"12","verse":"5","text":"Калі ты зь пешымі бег, і яны стамілі цябе, як жа табе спаборнічаць з конямі? і калі ў краіне мірнай ты быў у бясьпецы, дык што будзеш рабіць у павадак Ярдана."},{"book":"ЕРАМІІ","chapter":"12","verse":"6","text":"Бо і браты твае і дом бацькі твайго, і яны вераломна ўчыняюць з табою, і яны крычаць усьлед табе гучным голасам. Ня вер ім, калі яны кажуць табе і добрае."},{"book":"ЕРАМІІ","chapter":"12","verse":"7","text":"Я пакінуў Мой дом; пакінуў надзел Мой; самае ласкавае душы Маёй аддаў у рукі ворагаў яго."},{"book":"ЕРАМІІ","chapter":"12","verse":"8","text":"Доля Мая зрабілася Мне як леў у лесе; узвысіла на Мяне голас свой: за тое я ўзьненавідзеў яе."},{"book":"ЕРАМІІ","chapter":"12","verse":"9","text":"Доля Мая зрабілася ў Мяне, як стракатая птушка, на якую з усіх бакоў напалі іншыя драпежныя птушкі. Ідзеце, зьбірайцеся ўсе польныя зьвяры: ідзеце жэрці яго."},{"book":"ЕРАМІІ","chapter":"12","verse":"10","text":"Мноства пастухоў сапсавалі Мой вінаграднік, вытапталі нагамі дзялянку Маю; любімую дзялянку Маю зрабілі пустым стэпам,"},{"book":"ЕРАМІІ","chapter":"12","verse":"11","text":"зрабілі яе пустыняю, і ў запусьценьні яна плача перад Мною; уся зямля спустошана, бо ніводзін чалавек не бярэ гэтага да сэрца."},{"book":"ЕРАМІІ","chapter":"12","verse":"12","text":"На ўсе горы ў пустыні прыйшлі спусташальнікі; бо меч Госпада пажырае ўсё ад аднаго краю зямлі да другога: няма міру ніякай плоці."},{"book":"ЕРАМІІ","chapter":"12","verse":"13","text":"Яны сеялі пшаніцу, а зжалі церне; вымучыліся, і не атрымалі ніякай карысьці; пасаромейцеся ж такіх прыбыткаў вашых з прычыны палымянага гневу Госпада."},{"book":"ЕРАМІІ","chapter":"12","verse":"14","text":"Так кажа Гасподзь пра ўсіх ліхіх маіх суседзяў, якія нападаюць на надзел, які Я даў у спадчыну народу Майму, Ізраілю: вось, Я вырву іх зь зямлі іхняй, і дом Юдаў вырву з асяродзьдзя іх."},{"book":"ЕРАМІІ","chapter":"12","verse":"15","text":"Але пасьля таго, як Я вырву іх, зноў вярну і памілую іх, і прывяду кожнага ў надзел ягоны, і кожнага - у зямлю яго."},{"book":"ЕРАМІІ","chapter":"12","verse":"16","text":"І калі яны не навучацца шляхоў народу Майго, каб прысягаць імем Маім «жывы Гасподзь», як яны навучылі народ Мой прысягаць Ваалам, - дык уцьвердзяцца сярод народу Майго."},{"book":"ЕРАМІІ","chapter":"12","verse":"17","text":"Калі ж не паслухаюцца, дык Я выкарчую і зусім ўзьнішчу такі народ, кажа Гасподзь."}]}