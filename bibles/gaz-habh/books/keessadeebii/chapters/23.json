{"data":[{"book":"Keessa Deebii","chapter":"23","verse":"1","text":"Namni kolaafame yookaan dhagni saala isaa irraa murame kam iyyuu waldaa Waaqayyoo hin seenin."},{"book":"Keessa Deebii","chapter":"23","verse":"2","text":"Namni haraamuudhaan dhalate yookaan sanyiin isaa kam iyyuu hamma dhaloota kurnaffaatti waldaa Waaqayyoo hin seenin."},{"book":"Keessa Deebii","chapter":"23","verse":"3","text":"Namni gosa Amoon yookaan gosa Moʼaab yookaan sanyiin isaa kam iyyuu hamma dhaloota kurnaffaatti waldaa Waaqayyoo hin seenin."},{"book":"Keessa Deebii","chapter":"23","verse":"4","text":"Isaan yeroo ati Gibxii baatetti karaa irratti buddeenaan yookaan bishaaniin si hin simanne; qooda kanaa akka inni si abaaruuf Balaʼaam ilma Beʼoor namicha biyya Phetoor ishee Phaadaan Arraamitti argamtu sana keessa jiraatu sitti bitan."},{"book":"Keessa Deebii","chapter":"23","verse":"5","text":"Taʼus Waaqayyo Waaqni kee abaarsa sana eebbatti siif geeddare malee Balaʼaamin hin dhageenye; Waaqayyo Waaqni kee si jaallataatii."},{"book":"Keessa Deebii","chapter":"23","verse":"6","text":"Ati hamma lubbuudhaan jirtutti akka isaan nageenyaa fi badhaadhummaa qabaatan hin barbaadin."},{"book":"Keessa Deebii","chapter":"23","verse":"7","text":"Waan inni obboleessa kee taʼeef nama gosa Edoom hin tuffatin. Ati sababii akka alagaatti biyya isaa keessa jiraatteef nama Gibxi hin tuffatin."},{"book":"Keessa Deebii","chapter":"23","verse":"8","text":"Ijoolleen dhaloota sadaffaa kanneen isaaniif dhalatan waldaa Waaqayyoo seenuu ni dandaʼu."},{"book":"Keessa Deebii","chapter":"23","verse":"9","text":"Yommuu diinota kee loluuf baatutti xuraaʼummaa hunda irraa of eegi."},{"book":"Keessa Deebii","chapter":"23","verse":"10","text":"Namni tokko yoo halkan afeetaa dhangalaasuudhaan of xureesse inni qubata keessaa gad baʼee ala haa turu."},{"book":"Keessa Deebii","chapter":"23","verse":"11","text":"Gara galgalaa garuu dhiqatee yeroo aduun dhiitutti gara qubataatti haa deebiʼu."},{"book":"Keessa Deebii","chapter":"23","verse":"12","text":"Ati qubataan alatti lafa itti gad baatu qopheeffadhu."},{"book":"Keessa Deebii","chapter":"23","verse":"13","text":"Meeshaa kee keessaa waan ittiin lafa qottu qabaadhu; ati yommuu gad teessee kaatutti boolla qotiitii biyyoo itti deebisi."},{"book":"Keessa Deebii","chapter":"23","verse":"14","text":"Waaqayyo Waaqni kee si eeguu fi diinota kee dabarsee sitti kennuudhaaf qubata kee keessa deddeebiʼaatii; akka inni gidduu keetti waan xuraaʼaa argee sirraa hin deebineef qubanni kee qulqulluu taʼuu qaba."},{"book":"Keessa Deebii","chapter":"23","verse":"15","text":"Yoo garbichi tokko kooluu sitti gale, ati dabarsitee gooftaa isaatti isa hin kennin."},{"book":"Keessa Deebii","chapter":"23","verse":"16","text":"Inni gidduu kee lafa jaallatee fi magaalaa filate keessa haa jiraatu. Atis isa hin cunqursin."},{"book":"Keessa Deebii","chapter":"23","verse":"17","text":"Dhiirri yookaan dubartiin Israaʼel kam iyyuu sagaagaltuu mana waaqa tolfamaa hin taʼin."},{"book":"Keessa Deebii","chapter":"23","verse":"18","text":"Dubartii yookaan dhiira sagaagalu tokko irraa akka galchaatti kennaa fuutee mana Waaqayyo Waaqa keetiitti hin fidin; lachan isaanii iyyuu fuula Waaqayyo Waaqa keetii duratti jibbisiisoo dhaatii."},{"book":"Keessa Deebii","chapter":"23","verse":"19","text":"Ati maallaqa yookaan nyaata yookaan waan dhala argamsiisu kam iyyuu dhalaan obboleessa keetiif hin liqeessin."},{"book":"Keessa Deebii","chapter":"23","verse":"20","text":"Ati nama ormaa irraa dhala gaafachuu ni dandeessa; garuu akka Waaqayyo Waaqni kee biyya ati dhaaluuf itti galtutti waan harki kee tuqe hundaan si eebbisuuf obboleessa kee irraa dhala hin fudhatin."},{"book":"Keessa Deebii","chapter":"23","verse":"21","text":"Ati yoo Waaqayyo Waaqa keetiif wareega tokko wareegde, sababii Waaqayyo Waaqni kee cimsee waan sana sirraa barbaaduuf akka cubbuu sitti hin taaneef dafiitii of irraa baasi malee lafa irra hin harkisin."},{"book":"Keessa Deebii","chapter":"23","verse":"22","text":"Yoo wareeguu baatte garuu ati cubbamaa hin taatu."},{"book":"Keessa Deebii","chapter":"23","verse":"23","text":"Waan arrabni kee dubbate gochuuf of eeggadhu; afaanuma keetiin jaallattee Waaqayyo Waaqa keetiif wareegdeertaatii."},{"book":"Keessa Deebii","chapter":"23","verse":"24","text":"Ati yoo iddoo dhaabaa wayinii ollaa keetii keessa seente, ija feete hunda nyaadhu; garuu tokko illee guuboo kee keessa hin kaaʼatin."},{"book":"Keessa Deebii","chapter":"23","verse":"25","text":"Yoo lafa qotiisaa midhaan ollaa keetii keessa seente, asheetii cirachuu ni dandeessa; garuu midhaan isaa kan dhaabatutti haamtuu kee hin buusin."}]}