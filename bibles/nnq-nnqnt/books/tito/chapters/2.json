{"data":[{"book":"Tito","chapter":"2","verse":"1","text":"Nambu mwenga mpaligwa kubola maboulo ga kweli."},{"book":"Tito","chapter":"2","verse":"2","text":"Mabole akinanhota bapaligwa kuoto kikitawala babe na malango gambone, bandu ba maha, bapaligwa kube telatela muimani, baba na mapalano nu kuimbalila."},{"book":"Tito","chapter":"2","verse":"3","text":"Uyo mabole akikege akinanhota babe na majendo gukunhwalila Nnoongo, bakabe bukung'ing'iaje andaje akabanda bujembe. Kabe bapaligwa kubola minhalo jenie,"},{"book":"Tito","chapter":"2","verse":"4","text":"kupala kaunda achakabale bapale akangwana mundu ni ingota yabe,"},{"book":"Tito","chapter":"2","verse":"5","text":"baoto kikitawala nu kube chwapi, babegelele gwicho maengo ga kachabe kajoa akangwana mundu, kupala Lilobe lya Nnoongo lyakabembuligwaje."},{"book":"Tito","chapter":"2","verse":"6","text":"Nu uyo, makwajali achakakombo babe bikitawale."},{"book":"Tito","chapter":"2","verse":"7","text":"Na mmene mwe mpaligwa kube kilandanikio kuitendwa yambone. Mmola kwa kweli na makatenda nhwenyoje."},{"book":"Tito","chapter":"2","verse":"8","text":"Mmola malobe ga kweli kupala abatauka babe na oni bakakolaje kile kibaja chukulongela magambu gito."},{"book":"Tito","chapter":"2","verse":"9","text":"Mabola akabanda bapaligwa kajoa akakolongwa babe nu kaalalila kuilebe yoa. Bakataukana nabuje,"},{"book":"Tito","chapter":"2","verse":"10","text":"andaje kajiba ilebe yabe. Nambu bapaligwa kulaya bina kuaminika muno, kupala kuitendwa yabe yoa bagabeke maboulo ga Nnoongo Nkomboi jwito galumbigwe."},{"book":"Tito","chapter":"2","verse":"11","text":"Gambu gwambone gwa Nnoongo guleta ukoli gwapitile bandu boa."},{"book":"Tito","chapter":"2","verse":"12","text":"Gwambone gwa Nnoongo gutubeka tukane kamwa ubaja gwoa na tama mbaja ya padunia, tube bandu bikikitawala, tutame andi pipaligwa kukunhwalali Nnoongo mudunia jenje ja ngoe,"},{"book":"Tito","chapter":"2","verse":"13","text":"kongo takalendela lichoba likuala mwojo muno litulihyobalela, kingobu pikipakupitila kibumo cha Nnoongo ojwabi nkolongwa na Nkomboi jwito Yesu Kilisto."},{"book":"Tito","chapter":"2","verse":"14","text":"Jwombe ngakipanga mwene magambu gito kupala atukombole kuboke muubaja gwoa nu kutubeka bandu chwapi ababi bakwe mwene, bandu ababi na chuna chukamwa gambone."},{"book":"Tito","chapter":"2","verse":"15","text":"Mmole ilebe yenie, kukinala chinu choa makakwajalila na kakelebuya bandu abampenakia, mundu jwajoa akammembwaje."}]}