{"data":[{"book":"Ìṣe àwọn Aposteli","chapter":"8","verse":"1","text":"Saulu sì wà níbẹ̀, ó sì fi àṣẹ sí ikú rẹ̀."},{"book":"Ìṣe àwọn Aposteli","chapter":"8","verse":"2","text":"Àwọn ènìyàn olùfọkànsìn kan sì gbé òkú Stefanu lọ sin, wọ́n sì pohùnréré ẹkún kíkan sórí rẹ̀."},{"book":"Ìṣe àwọn Aposteli","chapter":"8","verse":"3","text":"Ṣùgbọ́n Saulu bẹ̀rẹ̀ sí da ìjọ ènìyàn Ọlọ́run rú. Ó ń wọ ilé dé ilé, ó sì ń mú àwọn ọkùnrin àti obìnrin, ó sì ń fi wọn sínú túbú."},{"book":"Ìṣe àwọn Aposteli","chapter":"8","verse":"4","text":"Àwọn tí wọ́n sì túká lọ sí ibi gbogbo ń wàásù ọ̀rọ̀ náà."},{"book":"Ìṣe àwọn Aposteli","chapter":"8","verse":"5","text":"Filipi sì sọ̀kalẹ̀ lọ sí ìlú Samaria, ó ń wàásù Kristi fún wọn."},{"book":"Ìṣe àwọn Aposteli","chapter":"8","verse":"6","text":"Nígbà tí ìjọ àwọn ènìyàn gbọ́, tí wọn sì rí iṣẹ́ àmì tí Filipi ń ṣe, gbogbo wọn sì fi ọkàn kan fiyèsí ohun tí ó ń sọ."},{"book":"Ìṣe àwọn Aposteli","chapter":"8","verse":"7","text":"Nítorí tí àwọn ẹ̀mí àìmọ́ ń kígbe sókè bí wọ́n ti ń jáde kúrò lára àwọn ènìyàn, ọ̀pọ̀ àwọn arọ àti amúnkùn ún ni ó sì gba ìmúláradá."},{"book":"Ìṣe àwọn Aposteli","chapter":"8","verse":"8","text":"Ayọ̀ púpọ̀ sì wà ni ìlú náà."},{"book":"Ìṣe àwọn Aposteli","chapter":"8","verse":"9","text":"Ṣùgbọ́n ọkùnrin kan wà, tí a ń pè ní Simoni, tí ó ti máa ń pa idán ní ìlú náà, ó sì mú kí ẹnu ya àwọn ará Samaria. Ó sì máa ń fọ́nnu pé ènìyàn ńlá kan ni òun."},{"book":"Ìṣe àwọn Aposteli","chapter":"8","verse":"10","text":"Ẹni tí gbogbo èwe àti àgbà fiyèsí tí wọ́n sì ń bu ọlá fún wí pé, “Ọkùnrin yìí ní agbára Ọlọ́run ti ń jẹ́ ńlá.”"},{"book":"Ìṣe àwọn Aposteli","chapter":"8","verse":"11","text":"Wọ́n bu ọlá fún un, nítorí ọjọ́ pípẹ́ ni ó ti ń pa idán fún ìyàlẹ́nu wọn."},{"book":"Ìṣe àwọn Aposteli","chapter":"8","verse":"12","text":"Ṣùgbọ́n nígbà tí wọ́n gba Filipi gbọ́ bí ó ti ń wàásù ìyìnrere ti ìjọba Ọlọ́run, àti orúkọ Jesu Kristi, a bamitiisi wọn."},{"book":"Ìṣe àwọn Aposteli","chapter":"8","verse":"13","text":"Simoni tìkára rẹ̀ sì gbàgbọ́ pẹ̀lú nígbà ti a sì bamitiisi rẹ̀, ó sì tẹ̀síwájú pẹ̀lú Filipi, ó wo iṣẹ́ àmì àti iṣẹ́ agbára tí ń ti ọwọ́ Filipi ṣe, ẹnu sì yà á."},{"book":"Ìṣe àwọn Aposteli","chapter":"8","verse":"14","text":"Nígbà tí àwọn aposteli tí ó wà ní Jerusalẹmu sí gbọ́ pé àwọn ara Samaria ti gba ọ̀rọ̀ Ọlọ́run, wọ́n rán Peteru àti Johanu sí wọn."},{"book":"Ìṣe àwọn Aposteli","chapter":"8","verse":"15","text":"Nígbà tí wọ́n sì lọ, wọ́n gbàdúrà fún wọn, kí wọn bá à lè gba Ẹ̀mí Mímọ́,"},{"book":"Ìṣe àwọn Aposteli","chapter":"8","verse":"16","text":"nítorí títí ó fi di ìgbà náà Ẹ̀mí Mímọ́ kò tí ì bà lé ẹnikẹ́ni nínú wọn; kìkì pè a bamitiisi wọn lórúkọ Jesu Olúwa ni."},{"book":"Ìṣe àwọn Aposteli","chapter":"8","verse":"17","text":"Nígbà náà ni Peteru àti Johanu gbé ọwọ́ lé wọn, wọn sí gba Ẹ̀mí Mímọ́."},{"book":"Ìṣe àwọn Aposteli","chapter":"8","verse":"18","text":"Nígbà tí Simoni rí i pé nípa gbígbé ọwọ́ lé ni ni a ń ti ọwọ́ àwọn aposteli fi Ẹ̀mí Mímọ́ fún ni, ó fi owó lọ̀ wọ́n,"},{"book":"Ìṣe àwọn Aposteli","chapter":"8","verse":"19","text":"ó wí pé, “Ẹ fún èmi náà ni àṣẹ yìí pẹ̀lú, kí ẹnikẹ́ni tí èmi bá gbé ọwọ́ lé lè gba Ẹ̀mí Mímọ́.”"},{"book":"Ìṣe àwọn Aposteli","chapter":"8","verse":"20","text":"Ṣùgbọ́n Peteru dá a lóhùn wí pé, “Kí owó rẹ ṣègbé pẹ̀lú rẹ, nítorí tí ìwọ rò láti fi owó ra ẹ̀bùn Ọlọ́run!"},{"book":"Ìṣe àwọn Aposteli","chapter":"8","verse":"21","text":"Ìwọ kò ni ipa tàbí ìpín nínú ọ̀ràn yìí, nítorí ọkàn rẹ kò ṣe déédé níwájú Ọlọ́run."},{"book":"Ìṣe àwọn Aposteli","chapter":"8","verse":"22","text":"Nítorí náà ronúpìwàdà ìwà búburú rẹ yìí, kí ó sì gbàdúrà sọ́dọ̀ Ọlọ́run bóyá yóò dárí ète ọkàn rẹ jì ọ́."},{"book":"Ìṣe àwọn Aposteli","chapter":"8","verse":"23","text":"Nítorí tí mo wòye pé, ìwọ wa nínú òróǹró ìkorò, àti ní ìdè ẹ̀ṣẹ̀.”"},{"book":"Ìṣe àwọn Aposteli","chapter":"8","verse":"24","text":"Nígbà náà ni Simoni dáhùn, ó sì wí pé, “Ẹ gbàdúrà sọ́dọ̀ Olúwa fún mi, kí ọ̀kan nínú ohun tí ẹ̀yin tí sọ má ṣe bá mi.”"},{"book":"Ìṣe àwọn Aposteli","chapter":"8","verse":"25","text":"Nígbà tí wọn sì ti jẹ́rìí, tiwọn ti sọ ọ̀rọ̀ Olúwa, Peteru àti Johanu padà lọ sí Jerusalẹmu, wọ́n sì wàásù ìyìnrere ni ìletò púpọ̀ ti àwọn ará Samaria."},{"book":"Ìṣe àwọn Aposteli","chapter":"8","verse":"26","text":"Angẹli Olúwa sì sọ fún Filipi pé, “Dìde kí ó sì máa lọ sí ìhà gúúsù, sí ọ̀nà ijù, tí ó ti Jerusalẹmu lọ sí Gasa.”"},{"book":"Ìṣe àwọn Aposteli","chapter":"8","verse":"27","text":"Nígbà tí ó sì dìde, ó lọ; sí kíyèsi, ọkùnrin kan ará Etiopia, ìwẹ̀fà ọlọ́lá púpọ̀ lọ́dọ̀ Kandake ọbabìnrin àwọn ara Etiopia, ẹni tí í ṣe olórí ìṣúra rẹ̀, tí ó sì ti wá sí Jerusalẹmu láti jọ́sìn,"},{"book":"Ìṣe àwọn Aposteli","chapter":"8","verse":"28","text":"Òun sì ń padà lọ, ó sì jókòó nínú kẹ̀kẹ́ rẹ̀, ó ń ka ìwé wòlíì Isaiah."},{"book":"Ìṣe àwọn Aposteli","chapter":"8","verse":"29","text":"Ẹ̀mí sì wí fún Filipi pé, “Lọ kí ó si da ara rẹ pọ̀ mọ́ kẹ̀kẹ́ yìí.”"},{"book":"Ìṣe àwọn Aposteli","chapter":"8","verse":"30","text":"Filipi si súré lọ, ó gbọ́ ti ó ń ka ìwé wòlíì Isaiah, Filipi sì bí i pé, “Ohun tí ìwọ ń kà yìí ha yé ọ bí?”"},{"book":"Ìṣe àwọn Aposteli","chapter":"8","verse":"31","text":"Ó sì dáhùn wí pé, “Yóò ha ṣe yé mi, bí kò ṣe pé ẹnìkan tọ́ mí sí ọ̀nà?” Ó sì bẹ Filipi kí ó gòkè wá, kí ó sì bá òun jókòó."},{"book":"Ìṣe àwọn Aposteli","chapter":"8","verse":"32","text":"Ibi ìwé mímọ́ tí ìwẹ̀fà náà ń kà náà ni èyí:"},{"book":"Ìṣe àwọn Aposteli","chapter":"8","verse":"33","text":"Nínú ìwà ìrẹ̀lẹ̀ rẹ̀ a fi ìdájọ́ òdodo dùn ún."},{"book":"Ìṣe àwọn Aposteli","chapter":"8","verse":"34","text":"Ìwẹ̀fà náà sì sọ fún Filipi pé, “Mo bẹ̀ ọ́ sọ fún mi, nípa ta ni wòlíì náà ń sọ ọ̀rọ̀ yìí, nípa ara rẹ̀ tàbí nípa ẹlòmíràn?”"},{"book":"Ìṣe àwọn Aposteli","chapter":"8","verse":"35","text":"Filipi sí ya ẹnu rẹ̀, bẹ̀rẹ̀ láti ibi ìwé mímọ́ yìí, ó sí wàásù ìyìnrere ti Jesu fún un."},{"book":"Ìṣe àwọn Aposteli","chapter":"8","verse":"36","text":"Bí wọ́n sì tí ń lọ lọ́nà, wọ́n dé ibi omi kan; ìwẹ̀fà náà sì wí pé, “Wò ó, omi nìyí. Kín ni ó dá mi dúró láti se ìrìbọmi?”8.36 Àwọn àkọsílẹ̀ àtijọ́ kan se àfikún ọ̀rọ̀ wọ̀nyí ìrìbọmi? 37 Filipi sì wí pé, “Bí ìwọ bá gbàgbọ́ tọkàntọkàn, a lè bamitiisi rẹ.” Ìwẹ̀fà náà sì dáhùn pé, “Mo gbàgbọ́ pé Jesu Kristi ni Ọmọ Ọlọ́run.”"},{"book":"Ìṣe àwọn Aposteli","chapter":"8","verse":"38","text":"Ó sì pàṣẹ kí kẹ̀kẹ́ dúró jẹ́; àwọn méjèèjì Filipi àti ìwẹ̀fà sì sọ̀kalẹ̀ lọ sínú omi, Filipi sì bamitiisi rẹ̀."},{"book":"Ìṣe àwọn Aposteli","chapter":"8","verse":"39","text":"Nígbà tí wọ́n sí jáde kúrò nínú, omi Ẹ̀mí Olúwa gbé Filipi lọ, ìwẹ̀fà kò sì rí i mọ́; nítorí tí ó ń bá ọ̀nà rẹ̀ lọ, ó ń yọ̀."},{"book":"Ìṣe àwọn Aposteli","chapter":"8","verse":"40","text":"Filipi sì bá ara rẹ̀ ní ìlú Asotu, bí ó ti ń kọjá lọ, o wàásù ìyìnrere ní gbogbo ìlú, títí ó fi dé Kesarea."}]}