{"data":[{"book":"5 Mojžíšova","chapter":"31","verse":"1","text":"Přišed tedy Mojžíš, mluvil slova ta ke všemu Izraelovi,"},{"book":"5 Mojžíšova","chapter":"31","verse":"2","text":"A řekl jim: Ve stu a ve dvadcíti letech jsem dnes, nemohuť již více vycházeti a vcházeti; a také řekl Hospodin ke mně: Nepřejdeš Jordánu tohoto."},{"book":"5 Mojžíšova","chapter":"31","verse":"3","text":"Hospodin Bůh tvůj předcházející tebe vyhladí ty národy od tváři tvé, a ty dědičně je opanuješ, a Jozue tento půjde před tebou, jakož řekl Hospodin."},{"book":"5 Mojžíšova","chapter":"31","verse":"4","text":"I učiní Hospodin jim, jakož učinil Seonovi a Ogovi králům Amorejským a zemi jejich, kteréž vyhladil."},{"book":"5 Mojžíšova","chapter":"31","verse":"5","text":"Protož když je dá Hospodin vám, tedy učiníte jim vedlé každého přikázaní, kteréž jsem přikázal vám."},{"book":"5 Mojžíšova","chapter":"31","verse":"6","text":"Buďte silní a zmužile se mějte, nebojte se, ani se lekejte tváři jejich, nebo Hospodin Bůh tvůj, on jde s tebou, neopustíť a nezanechá tebe."},{"book":"5 Mojžíšova","chapter":"31","verse":"7","text":"Tedy povolal Mojžíš Jozue a řekl jemu před očima všeho Izraele: Budiž silný a zmužile se měj, nebo ty vejdeš s lidem tímto do země, kterouž s přísahou zaslíbil Hospodin otcům jejich, že ji dá jim, a ty ji rozdělíš jim v dědictví."},{"book":"5 Mojžíšova","chapter":"31","verse":"8","text":"Hospodin pak předcházející tě, onť bude s tebou, neopustí tě, aniž tě zanechá; neboj se, ani se strachuj."},{"book":"5 Mojžíšova","chapter":"31","verse":"9","text":"I napsal Mojžíš zákon tento a dal jej kněžím, synům Léví, kteříž nosili truhlu smlouvy Hospodinovy, a všechněm starším Izraelským,"},{"book":"5 Mojžíšova","chapter":"31","verse":"10","text":"A přikázal jim Mojžíš, řka: Každého léta sedmého, v jistý čas léta odpuštění, v svátek stanů,"},{"book":"5 Mojžíšova","chapter":"31","verse":"11","text":"Když přijde všecken Izrael a postaví se před Hospodinem Bohem tvým na místě, kteréž by vyvolil, čísti budeš zákon tento přede vším Izraelem v uších jejich,"},{"book":"5 Mojžíšova","chapter":"31","verse":"12","text":"Shromáždě lid, muže i ženy, i děti, i příchozí své, kteříž jsou v branách tvých, aby slyšíce, učili se a báli se Hospodina Boha vašeho, a hleděli činiti všecka slova zákona tohoto."},{"book":"5 Mojžíšova","chapter":"31","verse":"13","text":"Synové také jejich, kteříž ještě toho nepoznali, ať slyší a učí se báti Hospodina Boha vašeho po všecky dny, v nichž živi budete na zemi, do níž, přejdouce Jordán, vejdete, abyste ji dědičně obdrželi."},{"book":"5 Mojžíšova","chapter":"31","verse":"14","text":"I řekl Hospodin Mojžíšovi: Aj, již se přiblížili dnové tvoji, abys umřel. Povolej Jozue, a postavte se oba v stánku úmluvy, a přikáži jemu. Šel tedy Mojžíš a Jozue, a postavili se v stánku úmluvy."},{"book":"5 Mojžíšova","chapter":"31","verse":"15","text":"I ukázal se Hospodin v stánku v sloupě oblakovém, a postavil se sloup oblakový nade dveřmi stánku."},{"book":"5 Mojžíšova","chapter":"31","verse":"16","text":"Řekl pak Hospodin Mojžíšovi: Aj, ty již usneš s otci svými, potom lid tento vstana, smilniti bude, následuje bohů cizozemců země této, do níž vchází, aby bydlil u prostřed ní; tu mne opustí a zruší smlouvu mou, kterouž jsem učinil s ním."},{"book":"5 Mojžíšova","chapter":"31","verse":"17","text":"Protož rozhněvá se na něj prchlivost má v ten den, a opustím je, i skryji tvář svou od nich, a bude sežrán, i přijdou na něj mnohé věci zlé a úzkosti. I řekne v ten den: Zdaliž ne proto přišly na mne tyto zlé věci, že Bůh můj není u prostřed mne?"},{"book":"5 Mojžíšova","chapter":"31","verse":"18","text":"Já pak daleko skryji tvář svou v ten den pro všecko to zlé, kteréž páchal, jakž se obrátil k bohům cizím."},{"book":"5 Mojžíšova","chapter":"31","verse":"19","text":"Protož nyní napište sobě píseň tuto, a uč jí syny Izraelské; vlož ji v ústa jejich, aby ta píseň byla mi za svědka proti synům Izraelským."},{"book":"5 Mojžíšova","chapter":"31","verse":"20","text":"Nebo uvedu jej do země, kterouž jsem s přísahou zaslíbil otcům jeho, oplývající mlékem a strdí, kdežto bude jísti a nasytí se a ztuční. Tehdy obrátí se k bohům cizím a sloužiti bude jim, i popudí mne a zruší smlouvu mou."},{"book":"5 Mojžíšova","chapter":"31","verse":"21","text":"A když přijdou na něj mnohé zlé věci a úzkosti, tehdy bude jemu tato píseň na svědectví, (nebo nepřijde v zapomenutí, aniž odejde od úst semene jeho). Známť zajisté myšlení jeho, a co on ještě dnes činiti bude, prvé nežli jej uvedu do země, kterouž jsem s přísahou zaslíbil."},{"book":"5 Mojžíšova","chapter":"31","verse":"22","text":"Tedy napsal Mojžíš tu píseň v ten den a učil jí syny Izraelské."},{"book":"5 Mojžíšova","chapter":"31","verse":"23","text":"Potom dal přikázaní Jozue, synu Nun, řka: Budiž silný, a měj se zmužile, nebo ty uvedeš syny Izraelské do země, kterouž jsem jim s přísahou zaslíbil, a já budu s tebou."},{"book":"5 Mojžíšova","chapter":"31","verse":"24","text":"Stalo se pak, když napsal Mojžíš slova zákona tohoto v knize, a dokonal je,"},{"book":"5 Mojžíšova","chapter":"31","verse":"25","text":"Že přikázal Levítům, kteříž nosili truhlu smlouvy Hospodinovy, řka:"},{"book":"5 Mojžíšova","chapter":"31","verse":"26","text":"Vezměte tu knihu zákona a vložte ji v straně truhly smlouvy Hospodina Boha vašeho, ať jest tam proti vám na svědectví."},{"book":"5 Mojžíšova","chapter":"31","verse":"27","text":"Nebo já znám zpouru tvou a zatvrdilost šíje tvé. Aj, poněvadž, když jsem já ještě živ nyní s vámi, zpurní jste bývali Hospodinu, čím tedy více, když já umru?"},{"book":"5 Mojžíšova","chapter":"31","verse":"28","text":"Shromažďte ke mně všecky starší pokolení svých a správce vaše, abych mluvil v uši jejich slova tato, a osvědčil proti nim nebem i zemí."},{"book":"5 Mojžíšova","chapter":"31","verse":"29","text":"Nebo vím, že po mé smrti velmi porušíte se a vystoupíte z cesty, kterouž jsem přikázal vám; pročež přijde na vás toto zlé v posledních dnech, když byste činili to, což se nelíbí Hospodinu, popouzejíce ho dílem rukou svých."},{"book":"5 Mojžíšova","chapter":"31","verse":"30","text":"Mluvil tedy Mojžíš v uši všeho shromáždění Izraelského slova písně této, až je i dokonal."}]}