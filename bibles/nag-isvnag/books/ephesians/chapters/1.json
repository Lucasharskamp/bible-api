{"data":[{"book":"Ephesians","chapter":"1","verse":"1","text":"Paul, Jisu Khrista laga ekjon apostle pora Ephesus sheher te thaka pobitro khan aru Khrista Jisu logote biswasi thaka khan ke likhi ase."},{"book":"Ephesians","chapter":"1","verse":"2","text":"Baba aru, Jisu Khrista laga anugrah aru shanti apuni logote thakibo dibi."},{"book":"Ephesians","chapter":"1","verse":"3","text":"Jisu Khrista laga Isor aru Baba ke proshansa thakibo dibi, jun pora amikhan ke atma laga sob asirbad dise, Khrista dwara,"},{"book":"Ephesians","chapter":"1","verse":"4","text":"jineka Isor amikhan ke prithibi bona age te bisari loise, tai usorte pobitro aru galti nohoikena thakibo nimite."},{"book":"Ephesians","chapter":"1","verse":"5","text":"Tai laga itcha te Jisu Khrista dwara amikhan ke Tai nijor laga pali luwa bacha khan hobole basi loise,"},{"book":"Ephesians","chapter":"1","verse":"6","text":"Tai laga anugrah laga mohima juntu Tai amikhan ke ene pora dise Tai laga Sobse Morom Thaka Ekjon dwara,"},{"book":"Ephesians","chapter":"1","verse":"7","text":"Tai laga khun pora he amikhan udhar kori loise, aru Tai laga dangor anugrah te amikhan laga paap sob maph paise,"},{"book":"Ephesians","chapter":"1","verse":"8","text":"sob gyaan aru buddhi pora amikhan ke bhorta kori dise."},{"book":"Ephesians","chapter":"1","verse":"9","text":"Khrista dwara sorgote aru prithibi te thaka sob manu ke Isor laga asurit kotha koidibole Isor laga itcha korise,"},{"book":"Ephesians","chapter":"1","verse":"10","text":"Isor laga itcha to kineka thik homoi te pura hobo etu he tai laga bhabona ase, aru sorgo aru prithibi te ki jinis khan ase, sob eke logote mili kene Khrista laga age te anibo,"},{"book":"Ephesians","chapter":"1","verse":"11","text":"Khrista te he amikhan ke Isor laga manu hobole basi loise. Amikhan ke age pora jaga bonai kene rakhise juntu hisab te tai laga itcha pora amikhan ke Isor laga maksad karone basi loise,"},{"book":"Ephesians","chapter":"1","verse":"12","text":"etu nimite he amikhan, jun Khrista uporte poila pora asha rakhise, tai laga mohima hobo nimite aradhana koribo."},{"book":"Ephesians","chapter":"1","verse":"13","text":"Apuni khan bhi Khrista ke biswas korise, aru jitia apnikhan laga poritran laga susamachar hunise, aru biswas korise, titia apuni ke Pobitro Atma laga kosom pora mohor lagai dise,"},{"book":"Ephesians","chapter":"1","verse":"14","text":"aru amikhan nimite pabole thaka to Pobitro Atma pora ji hoilebi rakhi diye, jitia tak amikhan etu pura pai naloi, Tai mohima karone."},{"book":"Ephesians","chapter":"1","verse":"15","text":"Etu nimite, jitia apuni laga biswas Jisu Khrista te thaka aru apnikhan sob pobitro manu ke morom kora moi hunise,"},{"book":"Ephesians","chapter":"1","verse":"16","text":"Moi apnikhan nimite dhanyavad dibole rukhanai, moi laga prathana te hodai yaad kori thake,"},{"book":"Ephesians","chapter":"1","verse":"17","text":"ami laga Probhu Jisu Khrista laga Isor, mohima laga Baba, apnikhan ke Tai laga buddhi laga atma aru Tai laga gyaan apnikhan ke jonai dibo nimite,"},{"book":"Ephesians","chapter":"1","verse":"18","text":"aru apnikhan laga mon laga suku khuli kene ujala hobo nimite titia apuni janibo paribo kele tai apnikhan ke Tai laga asha te matise aru pobitro khan nimite tai kineka dhun aru mohima rakhi dikene ase etu janibo,"},{"book":"Ephesians","chapter":"1","verse":"19","text":"aru tulona kori bole napara Tai laga mohan hokti juntu biswas kora khan logot ase, juntu hisab te tai kaam kore,"},{"book":"Ephesians","chapter":"1","verse":"20","text":"juntu hokti Khrista bhitor te kaam korise, aru Jisu ke mora pora uthai dise aru sorgote Tai laga dyna hathte rakhise,"},{"book":"Ephesians","chapter":"1","verse":"21","text":"sob niyom, adhikar aru takot pora ki kotha koise khali etiya he nohoi, kintu ahibole yug nimite bhi."},{"book":"Ephesians","chapter":"1","verse":"22","text":"Isor sob jinis to tai laga theng nichete rakhise aru sob hokti to taike dise aru sob girja uporte cholawta hobole dise1.22 Col. 2:10; Psa. 8:6,"},{"book":"Ephesians","chapter":"1","verse":"23","text":"girja to Khrista laga gaw ase aru tai pora he bhorta kore, Tai sob saman ke pura kore aru thik kore."}]}