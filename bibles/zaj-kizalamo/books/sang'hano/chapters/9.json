{"data":[{"book":"SANG'HANO","chapter":"9","verse":"1","text":"Kipigiti kikija, Sauli yang'hali yowadumbiza na kugelegeza kuwakoma wanahina wa Mndewa. Kachola ha Mkulu wa Wakulu wose wa Nhambiko, na"},{"book":"SANG'HANO","chapter":"9","verse":"2","text":"kupula lupwilili lwa kumtenda yatambulwe muna zing'anda zose za nhambiko ako kudiwambo da Damaski, giladi yahawavika, wambigalo ama watwanzi woiwinza Nzila hiyo ya Mulungu, yawagoge na kuwabweza Yelusalemu."},{"book":"SANG'HANO","chapter":"9","verse":"3","text":"Sauli viyakalile mnzila behi na kuvika Damaski, kedukila mulangaza kulawa kuulanga ummwemwesa ng'ambu zose."},{"book":"SANG'HANO","chapter":"9","verse":"4","text":"Kagwa hasi, kahulika dizwi dilonga, “Sauli, Sauli! Habali ungaza?”"},{"book":"SANG'HANO","chapter":"9","verse":"5","text":"Sauli kauza, “Gweye kwa munhu waki, Mndewa?”"},{"book":"SANG'HANO","chapter":"9","verse":"6","text":"Ila wime, wingile mdiwambo, ako kolongeligwa chuulondigwa kutenda.”"},{"book":"SANG'HANO","chapter":"9","verse":"7","text":"Wanhu wakalile mmwanza umwe na Sauli wema haja bila kulonga mbuli kuno wokanganya, wadihulika dija didizwi, ila hawamuwene munhu."},{"book":"SANG'HANO","chapter":"9","verse":"8","text":"Sauli kenuka, ila viyananule meso gake, honile kinhu. Avo wamgoga mkono wamulongoza mbaka mdiwambo da Damaski."},{"book":"SANG'HANO","chapter":"9","verse":"9","text":"Kakala hadahile kulola mmazua madatu, na kakala hadahile kuja ama kung'wa kinhu chochose."},{"book":"SANG'HANO","chapter":"9","verse":"10","text":"Ako Damaski kukala na mwanahina imwe yakemigwe Anania. Mndewa kamulongela kinhu mnzozi, kamkema, “Anania!”"},{"book":"SANG'HANO","chapter":"9","verse":"11","text":"Mndewa kamulongela, “Winuke uchole kung'anda ya Yuda kubitila nzila ikemigwa Nzila Igoloke, ukamuuze munhu yokemigwa Sauli, mwenekae wa Taliso, kwavija heyo kotambika."},{"book":"SANG'HANO","chapter":"9","verse":"12","text":"Na heyo muna inzozi kamona munhu, yokemigwa Anania, keza kamwikila makono gake uchana yake, giladi yadahe kulola mwanza uyagwe.”"},{"book":"SANG'HANO","chapter":"9","verse":"13","text":"Ila Anania kedika, “Mndewa, nizihulika mbuli za munhu ino mwa wanhu bwando na mbuli zose zihile ziyawatendele wanhu zako wang'alile muisi ya Yelusalemu."},{"book":"SANG'HANO","chapter":"9","verse":"14","text":"Na heyo keza hano yali na udaho kulawa ha wakulu wa wakulu wa nhambiko kuwagoga wanhu wose wotambika mditwaga jako.”"},{"book":"SANG'HANO","chapter":"9","verse":"15","text":"Ila Mndewa kamulongela, “Genda, kwavija munhu ino iyo kia changu kinisagule giladi yadipape twaga jangu ha Wamhazi, wandewa zao, na ha wanhu wa Islaeli."},{"book":"SANG'HANO","chapter":"9","verse":"16","text":"Na nie nomulagusila vija voyolondigwa kugaya ng'hani sama ya twaga jangu.”"},{"book":"SANG'HANO","chapter":"9","verse":"17","text":"Avo, Anania kachola kengila muna ing'anda. Abaho, kamwikila makono gake Sauli, kamulongela, “Ndugu yangu Sauli, Mndewa Yesu mwenyego, yakulawilile mnzila yuubitile, kanilagiza giladi udahe kulola mwanza uyagwe na umemezwe Loho wa Mulungu.”9:17 Umemezwe Loho wa Mulungu nhegulo yake ugweleligwe Loho wa Mulungu."},{"book":"SANG'HANO","chapter":"9","verse":"18","text":"Bahaja vinhu kamba vigome vilagala kulawa mmeso ga Sauli, na kadaha kulola kabili. Kema, abaho, kabatizigwa."},{"book":"SANG'HANO","chapter":"9","verse":"19","text":"Na viyamambukize kuja mandia, mhiko zimbwelela."},{"book":"SANG'HANO","chapter":"9","verse":"20","text":"Baho kasonga kuwapetela wanhu muna zing'anda za nhambiko kamba Yesu iyo Mwana wa Mulungu."},{"book":"SANG'HANO","chapter":"9","verse":"21","text":"Wanhu wose wamuhulike wakanganya, na kuuza, “Munhu ino si ija yakalile yowagaza waja wakalile wodikema twaga dino hiko Yelusalemu? Na hezile hano giladi yawagoge na kuwagala ha iwakulu wa wakulu wa nhambiko?”"},{"book":"SANG'HANO","chapter":"9","verse":"22","text":"Sauli kagendelela kuwa na mhiko, na kuwazanya Wayahudi wa Damaski mkulonga kamba Yesu iyo Kilisto."},{"book":"SANG'HANO","chapter":"9","verse":"23","text":"Vigabitile mazua bwando, Wayahudi watenda zundo giladi wamkome Sauli."},{"book":"SANG'HANO","chapter":"9","verse":"24","text":"Ila Sauli kazitanga sang'hano zao. Imisi na ikilo wemiliza zinyivi za idiwambo giladi wamkome."},{"book":"SANG'HANO","chapter":"9","verse":"25","text":"Ila kipigiti cha ikilo wanahina zake wamsola mumgelo na kumuhumulusa hasi kubitila hanhu hakalile na zonzo mkiwambaza cha idiwambo. Sauli kohumuluswa mumgelo."},{"book":"SANG'HANO","chapter":"9","verse":"26","text":"Sauli viyavikile Yelusalemu, kageza kuilumba na wanahina, ila wose wamdumba, hawatogole kamba kweli heyo kakala mwanahina."},{"book":"SANG'HANO","chapter":"9","verse":"27","text":"Ila Banaba kamsola na kumgala ha watumigwa wa Kilisto. Kawalongela vija Sauli viyamuwene Mndewa, na Mndewa viyalongile na Sauli viyakalile mmwanza wake, na vija Sauli viyakalile yowapetela wanhu Usenga Unogile mtwaga da Yesu ako Damaski bila kudumba."},{"book":"SANG'HANO","chapter":"9","verse":"28","text":"Avo Sauli kakala hamoja na hewo na kuzunguluka Yelusalemu yose kuno youpeta Usenga Unogile mditwaga da Mndewa bila kudumba."},{"book":"SANG'HANO","chapter":"9","verse":"29","text":"Kalonga na kuibamilila na Wayahudi wa Kigiliki, ila wageza kumkoma."},{"book":"SANG'HANO","chapter":"9","verse":"30","text":"Wanhu wamtogole Kilisto viwahulike mbuli zino, wamsola Sauli wamgala Kaisalia, abaho, wamuleka yachole Taliso."},{"book":"SANG'HANO","chapter":"9","verse":"31","text":"Abaho, kipigiti hicho wanhu wamtogole Kilisto wakala mditindiwalo muisi zose za Yudea, Galilaya, na Samalia. Na kubitila Loho wa Mulungu, wageligwa mhiko na kukula mkumnogela Mndewa, na mheta yao yongezeka."},{"book":"SANG'HANO","chapter":"9","verse":"32","text":"Petulo viyakalile yozunguluka kila hanhu, kachola kuwatembelela na wanhu wa Mulungu wakalile wokala Lida."},{"book":"SANG'HANO","chapter":"9","verse":"33","text":"Ako kamona munhu imwe twaga jake Enea yakalile yaholole, munhu hiyo kakala yatambalale mulusazi mkipigiti cha milao minane."},{"book":"SANG'HANO","chapter":"9","verse":"34","text":"Petulo kamulongela, “Enea, Yesu Kilisto kokuhonya. Winuke, utandike lusazi lwako.” Baho Enea kenuka."},{"book":"SANG'HANO","chapter":"9","verse":"35","text":"Wanhu wose wakalile Lida na Shaloni wamuwene Enea, wamtogola Mndewa."},{"book":"SANG'HANO","chapter":"9","verse":"36","text":"Kukala na mwanahina imwe mkiwambo cha Yopa twaga jake Tabita, nhegulo yake Mkigiliki Dolikasi, munhu yakalile na sang'hano zinogile na kuwagwelela vinhu wakumbulu."},{"book":"SANG'HANO","chapter":"9","verse":"37","text":"Kipigiti hicho kakala yolumwa, abaho, kadanganhika, na lukuli lwake vilukoshigwe, lwikigwa mdigati da uchana."},{"book":"SANG'HANO","chapter":"9","verse":"38","text":"Kiwambo cha Lida kikala behi na kiwambo cha Yopa, avo wanahina viwahulike kamba Petulo ka mkiwambo cha Lida, wamulagizila wanhu wabili na kumulongela, “Wize mbwisa kumwetu.”"},{"book":"SANG'HANO","chapter":"9","verse":"39","text":"Petulo kachola hamoja na hewo, na viyavikile, kagaligwa gati da uchana. Vizuka wose wema behi nayo kuno wolila na kumulagusila ng'hanzu na vivalo viyagwe viyavitendile Dolikasi viyakalile hamoja na hewo."},{"book":"SANG'HANO","chapter":"9","verse":"40","text":"Petulo kawalava kunze wanhu wose, kafugama mavindi, katambika. Abaho, kalugalukila luja ulukuli kalonga, “Tabita, lamuka.” Na heyo kananula meso gake, na viyamuwene Petulo, kenuka kakala."},{"book":"SANG'HANO","chapter":"9","verse":"41","text":"Kamgoga mkono na kumwinula. Abaho, kawakema wanhu wamtogole Kilisto na vizuka, kamwika haulongozi wao kuno yali mgima."},{"book":"SANG'HANO","chapter":"9","verse":"42","text":"Mbuli ino ibwililika muisi yose ya Yopa, na wanhu bwando wamtogola Mndewa."},{"book":"SANG'HANO","chapter":"9","verse":"43","text":"Petulo kagendelela kukala Yopa mazua bwando hakae ha munhu imwe twaga jake Simoni, yakalile msindika mikwembe."}]}