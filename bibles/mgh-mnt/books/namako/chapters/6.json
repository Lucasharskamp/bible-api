{"data":[{"book":"Namako","chapter":"6","verse":"1","text":"Yesu nkaathama wowo, nkahokolhia uwannyawe, attwariyaka ni owiittucha awe."},{"book":"Namako","chapter":"6","verse":"2","text":"Nihuku no Wiittuwa nkaachokholha wiittuchiha wi inupa yo unlhapelha Nlhuku. Attu enchi aari mwommo, veewelhenlhe aya nkayaashangacha ni wiikoha, “Yolha pantte vayi chechilha irusho chilha? Apani anvanhee ikuru yo upanga cho ushangiha chi?"},{"book":"Namako","chapter":"6","verse":"3","text":"Ama! Ulha kahiwe phi yolhe nokooroshacha milhako ni ihiche ulhe, mwaana a Amariamu, munnaya ashi Yakhobo ni Nayose ni Nayuda ni Nasimoni? Ashirokorawe kahiwena phi alha ninaakhalhana ihu alha?” Paahi etu nkayankhota."},{"book":"Namako","chapter":"6","verse":"4","text":"Yesu nkaahimeria wiira, “Namilhohi nottuniya ilhapo chonkhaye, yaahikhalhe uwannyawe ni wa amuchi awe.”"},{"book":"Namako","chapter":"6","verse":"5","text":"Yesu khaapannge cho ushangiha vavawo, ihikalhe yo weeshera miono areta vakani nkaalhamiha."},{"book":"Namako","chapter":"6","verse":"6","text":"Nkaashanga chinene, ukhalhawaya attu khayaari ni nrima."},{"book":"Namako","chapter":"6","verse":"7","text":"Nkeehana owiittucha awe khumi ni elhi, ni waaruma elhielhi. Nkaavaha ikuru yo woomolha mashoka o unanara"},{"book":"Namako","chapter":"6","verse":"8","text":"nkaalhehera wiira, “Vanorwaa inyu nhikushe ittu iriyoothe, nhiwie nrupa mena mashurupu mena nchurukhu vachiroroni, ihikalhe ikopo mmathathani."},{"book":"Namako","chapter":"6","verse":"9","text":"Mmwareke ikwakwata mmietoni, nansho nhikushe mwiinjiro wo nayelhi.”"},{"book":"Namako","chapter":"6","verse":"10","text":"Nkaahimeria tho wiira, “Vanophiya inyu vawani vanopocheria inyu, mwakhalheke vavawo mpaka vanohalha inyu uthama vawo."},{"book":"Namako","chapter":"6","verse":"11","text":"Vawani vahinopocheriya inyu ama uwiwelhelhani uhimiechesha winyu, mwathameke wo uhipicha uno ni ukukutta ntukurukhu nnyaani mwinyu wo waamuka!”"},{"book":"Namako","chapter":"6","verse":"12","text":"Paahi etu nkayaarwaa uwaahimiacherani attu iphiro cho ukhoroma ni uhiya uwonya."},{"book":"Namako","chapter":"6","verse":"13","text":"Nkayoomolhacha mashoka enchi o unanara, ni waahika makhura areta enchi, ni waalhamiha."},{"book":"Namako","chapter":"6","verse":"14","text":"Paahi amwene Naherode o Ugalilaya nkayeewa mwaha wonkhaye, ukhalhawaya nchina na Yesu naari niwanelhaka ilhapo yonkhaye. Nkawaakhalha attu akina eera wiira, “Nayohana Obatiiza ahohihimmwa! Phi ayo ari ni ikuru cho upangacha cho ushangiha chi.”"},{"book":"Namako","chapter":"6","verse":"15","text":"Ni attu akina eera, “Alha phi Naeliya.” Akhwawe nkayeera, “Ulha phi namilhohi, rii thoko mmoka a anamilhohi o khalhayi.”"},{"book":"Namako","chapter":"6","verse":"16","text":"Nansho Naherode veewilhe aya ni ayo nkayeera, “Yalha phi Nayohana Obatiiza, kaahinthe aka alhe! Nansho vano ahohihimmwa!”"},{"book":"Namako","chapter":"6","verse":"17","text":"Ukhalhawaya Naherode phi alhehenre uvariya u Nayohana, ni waattuka ujeerani. Naherode enre chiicho wo nlhatu ni Naherodiya, aathenlhe aya, achuwelhaka wiira yaari ahanu a Nafilipo ahima aya Naherode ayo."},{"book":"Namako","chapter":"6","verse":"18","text":"Nayohana ahaamuka Naherode wiira “Vavawo khampannge ittu yo urera ukelha manupa wa ahima inyu!”"},{"book":"Namako","chapter":"6","verse":"19","text":"Chiichammo etu, Naherodiya ahorushiya chinene athananaka weeva Nayohana nansho wo uhoria oovaka Naherode."},{"book":"Namako","chapter":"6","verse":"20","text":"Naherode aari oovaka Nayohana, ukhalhawaya ahochuwelha wiira aari ntu ntakatifu, ntu o nrima woombone, paahi etu nkeenanelha. Nkaachivelhiya weewelhelha, nansho uno achukulhaka munrimani wo malhove aahimeriya aya."},{"book":"Namako","chapter":"6","verse":"21","text":"Nkanaawa nihuku Naherodiya vaapantte aya nipesha. Naari nihuku no wuupuwelhiya uyaria u Naherode, vaalhatulhiye aya attu uwa uttapelhelhani. Yaalhatulhiye attu yaavara mitheko chulhupalhe, ni aholhelhi o Ugalilaya."},{"book":"Namako","chapter":"6","verse":"22","text":"Mwaamwanaya Naherodiya mwalhi, ahowa wiina vavawo, nkaatelhiha Naherode vamoka ni alheto aya onkhaye. Wo uteelhiya chinene, Amwene Naherode nkaamwirelha mwalhi uyo, “Unothanana kuuttuveke ishiyani? Uvekelheke ittu iriyoothe unothanana awo kinouvaha.”"},{"book":"Namako","chapter":"6","verse":"23","text":"Nkayaalhupelha ni umwiirelha mwalhi uyo, “Kinoulhupelha wiira kinouvaha ittu iriyoothe unovekelha awo, inakhalhaka unvekelha umeelhiya inusu yo imwene aka!”"},{"book":"Namako","chapter":"6","verse":"24","text":"Mwalhi uyo nkaarwa wa anumwanawe ni waakoha “Kavekelhekeni?”"},{"book":"Namako","chapter":"6","verse":"25","text":"Nkaahokolhia wo waakuviaa wa Amwene ni uvekelha, “Kinothanana nkivahe naanano va muru u Nayohana Obatiiza mphacheni!”"},{"book":"Namako","chapter":"6","verse":"26","text":"Amwene nkayaakelhiya ihuzuni chinene, nansho wo nlhatu wo ulhupelha waalhupenlhe aya, ni alheto yaakhalhanche vakaraamuni alhe, khayonrie unkhotelha."},{"book":"Namako","chapter":"6","verse":"27","text":"Paahi nkaayanlhehera nsikari arwee awiihe muru u Nayohana. Nsikari nkaarwa, nkaahitha Nayohana,"},{"book":"Namako","chapter":"6","verse":"28","text":"nkaawiha muru mphacheni nkammaha mwaamwana a Naherodiya, ni uyo nkaavaha anumwanawe."},{"book":"Namako","chapter":"6","verse":"29","text":"Owiittucha a Nayohana nkayeewa, nkayaawa ni ukusha iruttu aya, nkayaavitha umahiyeni."},{"book":"Namako","chapter":"6","verse":"30","text":"Akarumiya nkayaahokolhiacha wa Yesu, nkayaahimiacha chittu chonkhaye chapannge aya ni weetuchiha attu."},{"book":"Namako","chapter":"6","verse":"31","text":"Attu yaawaachilhe aari milhoko minchi cha attu, Yesu ni owiittucha awe nkayoochelha ukhalha ni ulhia yolhia. Paahi nkeehanacha ni uwerelha wiira, “Nkanngwe neevithe mwiittuwe vakani.”"},{"book":"Namako","chapter":"6","verse":"32","text":"Nkayaawelhacha nkalhavani nkaarwa vakittu vo wiivitha."},{"book":"Namako","chapter":"6","verse":"33","text":"Nansho attu enchi nkayoona Yesu ni owiittucha awe vaathama aya nkayaachuwelha waarwaa aya, paahi nkayantwarelhelha wowo attimakachaka ni uphiya Yesu ni owiittucha awe ahinaphiyacha."},{"book":"Namako","chapter":"6","verse":"34","text":"Yesu vaakhuruwa awe nkalhavani, nkoona nlhoko mulhupalhe wa attu, nrima awe nkawaakelhiya ikiriri, ukhalhawaya attu yaari ahuvaka thoko ikhondoro chihiri ni nshunga. Paahi etu nkaachokholha weettuchiha chittu chinchi."},{"book":"Namako","chapter":"6","verse":"35","text":"Nchuwa veelha aya, owiittucha awe nkayanrweelha ni unhimeria wiira, “Uheelha vano, ni va vakittu va vauthakoni."},{"book":"Namako","chapter":"6","verse":"36","text":"Mwaahiyeke attu ayo wiira ahokolhie mmawannyaya ni mmamatani mmo arwee athume choolhia.”"},{"book":"Namako","chapter":"6","verse":"37","text":"Nansho Yesu nkaakhulha eeraka, “Mwaavaheke yolhia mwaattiva.”"},{"book":"Namako","chapter":"6","verse":"38","text":"Yesu nkaakohacha, “Nrina mikatte nchani? Nkarwaani mwaweheke.”"},{"book":"Namako","chapter":"6","verse":"39","text":"Yesu nkaalhehera owiittucha awe tho wiira aanyulhacheke attu onkhaye ni waakhalhiha vathi vamanyashini."},{"book":"Namako","chapter":"6","verse":"40","text":"Attu nkaakhalhihiya mmapuroni, va imia imoka, akina mapuro a attu makhumi nthanu."},{"book":"Namako","chapter":"6","verse":"41","text":"Yesu nkaakusha mikatte nthanu ni ihopa pilhi chiyo, nkaaweha miitho wiirimu ni unlhapelhelha Nlhuku. Nkaamianihacha ni waavaha owiittucha awe wiira yaakawelhacheke attu. Ni ihopa pilhi chiyo nkeera chiicho."},{"book":"Namako","chapter":"6","verse":"42","text":"Attu onkhaye nkayaalhia ni uwona."},{"book":"Namako","chapter":"6","verse":"43","text":"Paahi owiittucha nkayaarokottacha mahalhahalha o mikatte ni ihopa alhe, nkaakushacha ni uchariha makaya khumi ni melhi."},{"book":"Namako","chapter":"6","verse":"44","text":"Milhoko cha manyaalhopwana chaalhilhie chaari attu maelufu nthanu."},{"book":"Namako","chapter":"6","verse":"45","text":"Yamalhekeru Yesu nkaakhanyereriha owiittucha awe awelhe nkalhavani anholhelhe Ubethsaida, ukhopelhelhe nttiya, uyo aahiyaka ni waalheha attu."},{"book":"Namako","chapter":"6","verse":"46","text":"Vaamanlhe awe waalheha attu nkaawelha umwaakoni ulhapelhani."},{"book":"Namako","chapter":"6","verse":"47","text":"Vaari aya uchechilho, ikalhava yaari variyari nttiya, ni Yesu aari vekha awe hinalhapuwa."},{"book":"Namako","chapter":"6","verse":"48","text":"Nkoona wiira owiittucha awe yaari athemwihiyaka ni iphioo, paahi vaatameria aya mapikoosha nkaawa, eetaka vachulhu maashi. Aari aatameriaka waaphwanya,"},{"book":"Namako","chapter":"6","verse":"49","text":"vaamwona aya eetaka vachulhu maashi, nkayaanyihera wiira aari “Nshoka!” Nkayaakhuwelhacha."},{"book":"Namako","chapter":"6","verse":"50","text":"Onkhaye yaari yoovaka chinene vaamwonne aya."},{"book":"Namako","chapter":"6","verse":"51","text":"Nkaawelha nkalhavani, iphioo nkayaamaalha. Owiittucha ayo aari anoomiye uwanoni,"},{"book":"Namako","chapter":"6","verse":"52","text":"ukhalhawaya aari bado ahinachuwelhacha mwaha wo mikatte nthanu waalhiha attu maelufu nthanu. Mirima chaya chaari chihinachuwelha."},{"book":"Namako","chapter":"6","verse":"53","text":"Nkayaalhapuwa nttiya ni uphiya ilhapo yo Ugenesareti, veemenshe aya ikalhava."},{"book":"Namako","chapter":"6","verse":"54","text":"Attu nkayanchuwelha Yesu vaakhuruwa awe nkalhavani."},{"book":"Namako","chapter":"6","verse":"55","text":"Nkayaarwaa ilhapo yonkhaye iyo, kila eewa wiira howa, nkaawiha areta aari mmalhilhini ni waarweha wowo."},{"book":"Namako","chapter":"6","verse":"56","text":"Nkaaviravira mmamatani ni mmawani mwonkhaye aalhamihaka attu aathalhelhiye mmapuwani mwaavira awe, akina anlhepelhaka inakhalhaka ammare ikuwo chawe, ni ayo ammanre onkhaye aholhama."}]}