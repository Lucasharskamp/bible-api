{"data":[{"book":"2 Ximttoossa","chapter":"3","verse":"1","text":"Gido attin wode wurssethan asi mettiza wodey yaanayssa ne erra."},{"book":"2 Ximttoossa","chapter":"3","verse":"2","text":"Asay bena dosizade gidana, miishshe siiqqizayta, ceeqqettizayta, benan otoranchata, caashshanchata, nena yelidayttas azazetonttayta, galatoonttaytane geeshshateth bayinddayta,"},{"book":"2 Ximttoossa","chapter":"3","verse":"3","text":"Siiqqoy bayinddayta, atto gi maaronttayta, asa sunth morizayta, berkka bena naagonttayta, manxxa iita, loo7o miishshe dosonttayta,"},{"book":"2 Ximttoossa","chapter":"3","verse":"4","text":"Kaadizayta, nagetontayta, coo mela otorettethan puurdayta, Xoossafe aaththidi loo7o deeth dosizayta gidana."},{"book":"2 Ximttoossa","chapter":"3","verse":"5","text":"Ammaniza asi milatanaashin ammanos diza wollqqa kaadana. Heyta malatappe ne haakka."},{"book":"2 Ximttoossa","chapter":"3","verse":"6","text":"Heytantti issi issi keeth kolxx gelidi daro deexxo nagaranine duumma duumma iita ammotetha garss gelidi heene ha qaaxxiza ammano laafa maaccashshata qaxxi oykkettes."},{"book":"2 Ximttoossa","chapter":"3","verse":"7","text":"Heyta mala maaccashshati wursso wode tamareetese shin tuma eri erettena."},{"book":"2 Ximttoossa","chapter":"3","verse":"8","text":"Iyaneeseyine Iyanbbaaresey Muse bolla denddida mala haytikka istta qofay mooretin bees ammanope kunddida gish tumateth ixxettes."},{"book":"2 Ximttoossa","chapter":"3","verse":"9","text":"Gido attin istta qofay kuumena. Gasooykka Iyaneessane Iyambbarasse eeyateth asas qoonccida malakka hayta hanoykka wurssos qonccana."},{"book":"2 Ximttoossa","chapter":"3","verse":"10","text":"Ne gidikko ta timirtteza, ta duussa, ta waana qofa, ta ammanoza, ta dandda7a, ta siiqqozane ta miinnotetha wurssa ne eraassa."},{"book":"2 Ximttoossa","chapter":"3","verse":"11","text":"Ta goodetethane ta waayeza anxxokiyan, iqoonyyonine lisxxirankka ta bolla gakkidayssa wurssa ta danddaidayssa ta goodetetha ne eraassa. Gidikkoka Goday hessa wurssofe tana ashshides."},{"book":"2 Ximttoossa","chapter":"3","verse":"12","text":"Tumappe Yesuss Kiristtoossa geeshsha wozinape ammani daana gizayti wurkka goodetizayta gidana."},{"book":"2 Ximttoossa","chapter":"3","verse":"13","text":"Iita baleththiza asati bees balettidi asa baleththishe iitatetha bolla iitateth gujji gujji baana."},{"book":"2 Ximttoossa","chapter":"3","verse":"14","text":"Ne gidikko kase ne tamarada erida ogen miinna. Hessa oonappe tamardakkone ne eraassa."},{"book":"2 Ximttoossa","chapter":"3","verse":"15","text":"Ne guutha naatethape ha7i gakkanaas Yesuss Kiristtoossa ammanon attottethi beettizayssane ciinccateth immiza geeshsha maxaafata lo7etha eraadasa."},{"book":"2 Ximttoossa","chapter":"3","verse":"16","text":"Geeshsha maxaafati wurikka Xoossa ayyanay kalethin xafetidaytanne as tamarssanas, hanqqanassine suurssanas qassekka xiillotetha ogen kaallethanas go7ettes."},{"book":"2 Ximttoossa","chapter":"3","verse":"17","text":"Hessikka Xoossa asi lo7o ootho wurssos beessizade gidana malakko."}]}