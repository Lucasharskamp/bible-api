{"data":[{"book":"مزامیر","chapter":"148","verse":"1","text":"خداوند را سپاس باد!"},{"book":"مزامیر","chapter":"148","verse":"2","text":"ای همهٔ فرشتگان، خداوند را ستایش کنید. ای همهٔ لشکرهای آسمانی، او را ستایش کنید."},{"book":"مزامیر","chapter":"148","verse":"3","text":"ای آفتاب و ماه، خداوند را ستایش کنید. ای همهٔ ستارگان درخشان، او را ستایش کنید."},{"book":"مزامیر","chapter":"148","verse":"4","text":"ای آسمانها و ای بخارهایی که فوق ابرهایید، او را ستایش کنید."},{"book":"مزامیر","chapter":"148","verse":"5","text":"همگی خداوند را ستایش کنید، زیرا به فرمان او آفریده شدید."},{"book":"مزامیر","chapter":"148","verse":"6","text":"او شما را تا ابد بر جایتان ثابت نموده است و آنچه او ثابت نموده است هرگز تغییر نخواهد کرد."},{"book":"مزامیر","chapter":"148","verse":"7","text":"ای همهٔ نهنگان و موجوداتی که در اعماق دریا هستید، خداوند را ستایش کنید."},{"book":"مزامیر","chapter":"148","verse":"8","text":"ای آتش و تگرگ و مه و تندباد که مطیع فرمان خداوند هستید، او را ستایش کنید."},{"book":"مزامیر","chapter":"148","verse":"9","text":"ای کوهها، ای تپه‌ها، ای درختان میوه‌دار، ای سروهای آزاد، خداوند را ستایش کنید."},{"book":"مزامیر","chapter":"148","verse":"10","text":"ای حیوانات وحشی و اهلی، ای پرندگان و خزندگان، خداوند را ستایش کنید."},{"book":"مزامیر","chapter":"148","verse":"11","text":"ای پادشاهان و قومهای جهان، ای رهبران و بزرگان دنیا،"},{"book":"مزامیر","chapter":"148","verse":"12","text":"ای پسران و دختران، ای پیران و جوانان، خداوند را ستایش کنید."},{"book":"مزامیر","chapter":"148","verse":"13","text":"همهٔ شما نام خداوند را ستایش کنید، زیرا تنها اوست خدای متعال؛ شکوه و جلال او برتر از زمین و آسمان است."},{"book":"مزامیر","chapter":"148","verse":"14","text":"او بنی‌اسرائیل را که قوم برگزیده‌اش هستند توانایی می‌بخشد تا او را ستایش کنند."}]}