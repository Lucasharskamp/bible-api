{"data":[{"book":"4 Mojžíšova","chapter":"22","verse":"1","text":"I táhli synové Izraelští a položili se na polích Moábských, nedocházeje k Jordánu, naproti Jerichu."},{"book":"4 Mojžíšova","chapter":"22","verse":"2","text":"A viděl Balák, syn Seforův, všecko, co učinil Izrael Amorejskému."},{"book":"4 Mojžíšova","chapter":"22","verse":"3","text":"I bál se Moáb toho lidu velmi, proto že ho bylo mnoho, a svíral se pro přítomnost synů Izraelských."},{"book":"4 Mojžíšova","chapter":"22","verse":"4","text":"Protož řekl Moáb k starším Madianským: Tudíž toto množství požere všecko, což jest vůkol nás, jako sžírá vůl trávu polní. Byl pak Balák, syn Seforův, toho času králem Moábským."},{"book":"4 Mojžíšova","chapter":"22","verse":"5","text":"I poslal posly k Balámovi, synu Beorovu, do města Petor, kteréž jest při řece v zemi vlasti jeho, aby povolal ho, řka: Aj, lid vyšel z Egypta, aj, přikryl svrchek země, a usazuje se proti mně."},{"book":"4 Mojžíšova","chapter":"22","verse":"6","text":"Protož nyní poď medle, zlořeč mně k vůli lidu tomuto, nebo silnější mne jest; snad svítězím nad ním, a porazím jej, aneb vyženu z země této. Vím zajisté, že komuž ty žehnáš, požehnaný bude, a komuž ty zlořečíš, bude zlořečený."},{"book":"4 Mojžíšova","chapter":"22","verse":"7","text":"Tedy šli starší Moábští a starší Madianští, nesouce v rukou svých peníze za zlořečení; i přišli k Balámovi, a vypravovali mu slova Balákova."},{"book":"4 Mojžíšova","chapter":"22","verse":"8","text":"On pak řekl jim: Pobuďte zde přes tuto noc, a dám vám odpověd, jakž mi mluviti bude Hospodin. I zůstala knížata Moábská s Balámem."},{"book":"4 Mojžíšova","chapter":"22","verse":"9","text":"Přišel pak Bůh k Balámovi a řekl: Kdo jsou ti muži u tebe?"},{"book":"4 Mojžíšova","chapter":"22","verse":"10","text":"Odpověděl Balám Bohu: Balák, syn Seforův, král Moábský, poslal ke mně, řka:"},{"book":"4 Mojžíšova","chapter":"22","verse":"11","text":"Aj, lid ten, kterýž vyšel z Egypta, přikryl svrchek země; protož nyní poď, proklň mi jej, snad svítězím, bojuje s ním, a vyženu jej."},{"book":"4 Mojžíšova","chapter":"22","verse":"12","text":"I řekl Bůh k Balámovi: Nechoď s nimi, aniž zlořeč lidu tomu, nebo požehnaný jest."},{"book":"4 Mojžíšova","chapter":"22","verse":"13","text":"Tedy Balám vstav ráno, řekl knížatům Balákovým: Navraťte se do země své, nebo nechce mi dopustiti Hospodin, abych šel s vámi."},{"book":"4 Mojžíšova","chapter":"22","verse":"14","text":"A vstavše knížata Moábská, přišli k Balákovi a řekli: Nechtěl Balám jíti s námi."},{"book":"4 Mojžíšova","chapter":"22","verse":"15","text":"Tedy opět poslal Balák více knížat a znamenitějších, nežli první."},{"book":"4 Mojžíšova","chapter":"22","verse":"16","text":"Kteříž přišedše k Balámovi, řekli jemu: Toto praví Balák, syn Seforův: Nezpěčuj se, prosím, přijíti ke mně."},{"book":"4 Mojžíšova","chapter":"22","verse":"17","text":"Nebo velikou ctí tě ctíti chci, a což mi koli rozkážeš, učiním; protož přiď, prosím, proklň mi lid tento."},{"book":"4 Mojžíšova","chapter":"22","verse":"18","text":"Odpovídaje pak Balám, řekl služebníkům Balákovým: Byť mi pak dal Balák plný dům svůj stříbra a zlata, nemohl bych přestoupiti slova Hospodina Boha svého, a učiniti proti němu malé neb veliké věci."},{"book":"4 Mojžíšova","chapter":"22","verse":"19","text":"Nyní však zůstaňte, prosím, zde i vy také této noci, abych zvěděl, co dále mluviti bude Hospodin se mnou."},{"book":"4 Mojžíšova","chapter":"22","verse":"20","text":"Přišed pak Bůh k Balámovi v noci, řekl jemu: Poněvadž proto, aby povolali tě, přišli muži tito, vstana, jdi s nimi, a však což přikáži tobě, to čiň."},{"book":"4 Mojžíšova","chapter":"22","verse":"21","text":"Tedy Balám vstav ráno, osedlal oslici svou, a bral se s knížaty Moábskými."},{"book":"4 Mojžíšova","chapter":"22","verse":"22","text":"Ale rozpálil se hněv Boží, proto že jel s nimi, a postavil se anděl Hospodinův na cestě, aby mu překazil; on pak seděl na oslici své, maje s sebou dva služebníky své."},{"book":"4 Mojžíšova","chapter":"22","verse":"23","text":"A když uzřela oslice anděla Hospodinova, an stojí na cestě, a meč jeho vytržený v ruce jeho, uhnula se s cesty, a šla polem. I bil ji Balám, aby ji navedl zase na cestu."},{"book":"4 Mojžíšova","chapter":"22","verse":"24","text":"A anděl Hospodinův stál na stezce u vinice mezi dvěma zídkami."},{"book":"4 Mojžíšova","chapter":"22","verse":"25","text":"Viduci pak oslice anděla Hospodinova, přitiskla se ke zdi, přitřela také nohu Balámovi ke zdi; pročež opět bil ji."},{"book":"4 Mojžíšova","chapter":"22","verse":"26","text":"Potom anděl Hospodinův šel dále, a stál v úzkém místě, kdež nebylo žádné cesty k uchýlení se na pravo neb na levo."},{"book":"4 Mojžíšova","chapter":"22","verse":"27","text":"A viduci oslice anděla Hospodinova, padla pod Balámem; pročež rozhněval se velmi Balám, a bil oslici kyjem."},{"book":"4 Mojžíšova","chapter":"22","verse":"28","text":"I otevřel Hospodin ústa oslice, a řekla Balámovi: Cožť jsem učinila, že již po třetí mne biješ?"},{"book":"4 Mojžíšova","chapter":"22","verse":"29","text":"Řekl Balám k oslici: To, že jsi mne v posměch uvedla. Ó bych měl meč v rukou, jistě bych tě již zabil."},{"book":"4 Mojžíšova","chapter":"22","verse":"30","text":"Odpověděla oslice Balámovi: Zdaliž nejsem oslice tvá? Jezdíval jsi na mně, jak jsi mne dostal, až do dnes; zdaliž jsem kdy obyčej měla tak činiti tobě? Kterýž odpověděl: Nikdy."},{"book":"4 Mojžíšova","chapter":"22","verse":"31","text":"V tom otevřel Hospodin oči Balámovy, i uzřel anděla Hospodinova, an stojí na cestě, maje meč dobytý v ruce své; a nakloniv hlavy, poklonu učinil na tvář svou."},{"book":"4 Mojžíšova","chapter":"22","verse":"32","text":"I mluvil k němu anděl Hospodinův: Proč jsi bil oslici svou po třikrát? Aj, já vyšel jsem, abych se protivil tobě; nebo uchýlil jsi se s cesty přede mnou."},{"book":"4 Mojžíšova","chapter":"22","verse":"33","text":"Když viděla mne oslice, vyhnula mi již po třikrát; a byť mi se byla nevyhnula, již bych byl také tebe zabil, a jí živé nechal."},{"book":"4 Mojžíšova","chapter":"22","verse":"34","text":"Odpověděl Balám andělu Hospodinovu: Zhřešilť jsem, nebo jsem nevěděl, že ty stojíš proti mně na cestě; protož nyní, jestliže se nelíbí tobě, raději navrátím se domů."},{"book":"4 Mojžíšova","chapter":"22","verse":"35","text":"Řekl anděl Hospodinův k Balámovi: Jdi s muži těmi, avšak slovo, kteréž mluviti budu tobě, to mluviti budeš. Tedy šel Balám s knížaty Balákovými."},{"book":"4 Mojžíšova","chapter":"22","verse":"36","text":"Uslyšev pak Balák o příchodu Balámovu, vyšel proti němu do města Moábského, kteréž bylo při řece Arnon, jenž jest při konci pomezí."},{"book":"4 Mojžíšova","chapter":"22","verse":"37","text":"I řekl Balák Balámovi: Zdaliž jsem víc než jednou neposílal pro tě? Pročež jsi tedy nepřišel ke mně? Proto-li, že bych tě náležitě uctiti nemohl?"},{"book":"4 Mojžíšova","chapter":"22","verse":"38","text":"Odpověděl Balám Balákovi: Aj, již jsem přišel k tobě; nyní pak zdaliž všelijak budu co moci mluviti? Slovo, kteréž vložil Bůh v ústa má, to mluviti budu."},{"book":"4 Mojžíšova","chapter":"22","verse":"39","text":"I bral se Balám s Balákem, a přijeli do města Husot."},{"book":"4 Mojžíšova","chapter":"22","verse":"40","text":"Kdežto nabiv Balák volů a ovec, poslal k Balámovi a k knížatům, kteříž s ním byli."},{"book":"4 Mojžíšova","chapter":"22","verse":"41","text":"Nazejtří pak ráno, pojav Balák Baláma, uvedl ho na výsosti modly Bál, odkudž shlédl i nejdalší díl lidu Izraelského."}]}