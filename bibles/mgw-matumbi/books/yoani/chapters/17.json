{"data":[{"book":"Yoani","chapter":"17","verse":"1","text":"Yesu paayomwi longela go, aaloi kunani, ngabaya, “Tati', yi'lu' saa yikite! Munkwi'ye Mwana winu li'nga naywembe ankwi'ye."},{"book":"Yoani","chapter":"17","verse":"2","text":"Mwanjaa mwaampei mwana winu utawala kwa bandu boti, li'nga apei ukoto wangayomoka boti bamwampeile."},{"book":"Yoani","chapter":"17","verse":"3","text":"Na ukoto wangayomoka nga gu'no, kukutanga wenga waubile kisako wa Nnu'ngu' wa kakape, na kuntanga Yesu Kilisitu ywauntumike."},{"book":"Yoani","chapter":"17","verse":"4","text":"Tati', nenga ninkwi'yite pano padunia, niyomolile li'lu' lyengo lyamwanipeile nilipange."},{"book":"Yoani","chapter":"17","verse":"5","text":"Nambi'yambi', Tati', munikwi'ye nnu'ngi' yinu kwa gu'lu' utukupu wanaabile nawo payabile balo dunia umbilwa."},{"book":"Yoani","chapter":"17","verse":"6","text":"“Nimpangite mutanganikwe kwa bandu bamwanipeile bu'ka mudunia. Baai bandu binu, na mwenga mwanipei babe bangu', nabembe balikamwile liyi'gi'yo linu."},{"book":"Yoani","chapter":"17","verse":"7","text":"Nambi'yambi' batangite panga kila samunipeile kibu'kite kasinu."},{"book":"Yoani","chapter":"17","verse":"8","text":"Nenga napeile yi'lu' abali yamwanipeile, nabembe baipokile, batangite panga kakape niuma kasinu, na bendau'bi'lya panga ngamwaanitumike."},{"book":"Yoani","chapter":"17","verse":"9","text":"“Nalu'bya bo, niilu'byali dunia, ila nalu'bya balu' bamwanipeile mwanjaa nga binu."},{"book":"Yoani","chapter":"17","verse":"10","text":"Boti banibile nabo nga binu, na binu nga bangu', na utukupu wangu' ubonekine mwa balu' bamunipeile."},{"book":"Yoani","chapter":"17","verse":"11","text":"Na nambi'yambi' niisa kasinu, nibileli kai' mudunia, lakini bembe bai mudunia. Mwa Tati' Mwaapeleteu! Kwa makakala ga lina linu lyamunipeile, nilu'ba mwali'ndi'le li'nga babe kili'be simo kati twenga mwatubile twabamo."},{"book":"Yoani","chapter":"17","verse":"12","text":"Panaabile nabo nenga, naatikwali'ndi'la kwa makakala ga lina linu lyamunipeile. Nenga naatikwali'ndi'la, ntu'pu' ata yumo ywaaobite ila yu'lu' ywapalikwa langamiswa, li'nga Maandiko Mapeleteu gatimi."},{"book":"Yoani","chapter":"17","verse":"13","text":"Bai, nambi'yambi' niisa kasinu, na nibaite makowe gano nibile balo padunia, li'nga bakombwe ba nsawani mupula yangu'."},{"book":"Yoani","chapter":"17","verse":"14","text":"Nenga naapeile abali yako, nabembe ba dunia ngabaasukwa, kwa mwanjaa bembe ba dunia li, kati nenga mwanibileli ywa dunia."},{"book":"Yoani","chapter":"17","verse":"15","text":"Nilu'bali mwabu'ye mudunia, ila nilu'ba mwali'ndi'le na yu'lu' nnau."},{"book":"Yoani","chapter":"17","verse":"16","text":"Bembe ba dunia li kati nenga mwanibile na ywa dunia li."},{"book":"Yoani","chapter":"17","verse":"17","text":"Mwabi'ke wiso kwa ukakape, liyi'gi'yo linu nga kakape."},{"book":"Yoani","chapter":"17","verse":"18","text":"Kati mwamunitumike mudunia, nanenga kai' natumike bembe mudunia,"},{"book":"Yoani","chapter":"17","verse":"19","text":"paali pa bembe nenga namwene niibi'ka wiso kukutumikia, li'nga nabembe babi'ki'lwe wiso muukakape."},{"book":"Yoani","chapter":"17","verse":"20","text":"“Nalu'byali abo bai, ila nalu'bya boti babaalu'a niu'bi'lya bu'kana na abali yabe."},{"book":"Yoani","chapter":"17","verse":"21","text":"Nilu'ba boti babe kili'be simo, Tati'! Nilu'ba babe nkati yitu kati mwenga mwamubile nkati yangu' nanenga nkati yinu. Nilu'ba babe kili'be simo li'nga dunia iu'bi'li panga mwenga nga mwamunitumike."},{"book":"Yoani","chapter":"17","verse":"22","text":"Nenga napei utukupu gu'gu'lu'gu'lu' wamwanipeile, li'nga babe kili'be simo kati twenga mwatubile twabamo,"},{"book":"Yoani","chapter":"17","verse":"23","text":"nenga nibe nkati yabe, na mwenga mube nkati yangu', nilu'ba babi'ki'lwe wiso no ba kili'be simo, li'nga dunia itange panga mwenga ngamwamunitumike na mwapendi bembe kati mwamunipendi nenga."},{"book":"Yoani","chapter":"17","verse":"24","text":"“Tati', mbala abo bamunipeile babe pamope nanenga palu' panibile li'nga baubone utukupu wangu' wamwanipeile, kwa mwanjaa mwalongwi wi'ti' kunipenda ibile balo umbilwa dunia."},{"book":"Yoani","chapter":"17","verse":"25","text":"Mwa Tati' Anogau! Dunia intangiteli, lakini nenga nintangite. Bano bembe batangite panga mwenga nga mwamunitumike."},{"book":"Yoani","chapter":"17","verse":"26","text":"Nimpangite mutanganikwe kwabe na nilu'a yendelya panga nyo, li'nga upendo wamubile nawo kasangu' ube nkati yabe, nanenga nibe nkati yabe.”"}]}