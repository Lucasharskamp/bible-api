{"data":[{"book":"Lug","chapter":"10","verse":"1","text":"Jithek pha idoh shii Ithong è bran samiley nyi10:1: samle è nyi; giak jigizey shii ne um samle. shii gua srane bijiu nyi nyi rek ne ai ibi shii awai wuii pha rek pha thawun nane ithua shii thoh ge."},{"book":"Lug","chapter":"10","verse":"2","text":"10:2: Mth 9:37,38 Ai è ithek shii yao, yamiing ne bajo um ro, jishii khrab pha brapho ne ìujia bie ro. Ji-è yamiing khrab pha thoh ge bo è yamiing pha muspho shii sia mage bo."},{"book":"Lug","chapter":"10","verse":"3","text":"10:3: Mth 10:16 Wuii mage bo, gu ne nathek shii shiishaithek duiine shaluiithek duchoi shii thoh ge phro."},{"book":"Lug","chapter":"10","verse":"4","text":"10:4-11: Mth 10:7-14; Mrg 6:8-11; Lug 9:3-5 Chiih-è nathek bang chab pha biia, chiih-è chayem pha buii, chiih-è lakhia de ayie rabo, chiih-è lumuii hà hanyie shii magunde wad khung ne yao pha athung rabo."},{"book":"Lug","chapter":"10","verse":"5","text":"Khuchung magungde ithek hò jia shii khud dun arone igobi shii ji pha hò shii ne liijiing um bo è yao bi bo."},{"book":"Lug","chapter":"10","verse":"6","text":"Chiih-è thiisa liijiing um pha bran murai arone nathek liijiing khung ne phi pha ji ai rog shii rai dun phro; ji oi arone nathek shii gu miphi pha liijiing ji idoh yie din bo."},{"book":"Lug","chapter":"10","verse":"7","text":"10:7: 1Khor 9:14; 1Thi 5:18 Chiih-è nathek ji pha hò shii rai bo, chiih-è ithek è nathek shii nyie phi pha ji chie ne niing ne rai bo, nyieliiene blia rek pho shii ne awai blia pha riinang phi ruii phro. Hò hò lai ne alua rabo."},{"book":"Lug","chapter":"10","verse":"8","text":"Chiih-è khuchung magunde ithek bajarai jia hà wuii dun shii ithek è nathek shii wie ho ne nyie phi pha ji chie mage bo,"},{"book":"Lug","chapter":"10","verse":"9","text":"ji pha rajan hà rad pho shii gang phi bo, chiih-è thiisa pha branthek shii yao bo; Hamangkhung-aphuii pha Sajathua pha ishak ne nathek shii nui thog sha ruii ro."},{"book":"Lug","chapter":"10","verse":"10","text":"10:10,11: Blk 13:51 Khuchung magunde bajarai jia hà wuii thog shii nathek shii wie aho arone nathek ne lumuii hà khia srane yao mage bo,"},{"book":"Lug","chapter":"10","verse":"11","text":"Chiih-è nawaithek bajarai pha nyiakphlab nathek lai shii mieg ne kham pha ji de nawaithek shii mak rek phro, Jishii nowbthan mage bo Hamangkhung-aphuii Sajathua pha ne ithek moe thog sha ruii ro!"},{"book":"Lug","chapter":"10","verse":"12","text":"10:12: Igo 19:24-28; Mth 11:24; Mth 10:15Gu nathek shii yao, chua pha inai shii ne Hamangkhung-aphuii bushun ne ji pha thawun è wie ne Sodom pha thiig shii bajo rek phi ruii phro."},{"book":"Lug","chapter":"10","verse":"13","text":"Khorazin nane Bethsaida! Hì è rek pha hì ne nathek shii khama duhug rey dun phro, ithek shii rek phi pha buangthek ne Thaire nane Sidon hà rek phi arone ithek khuchung mujo thulo yung guii srane siphie shun ne awaithek layog è thadoh khidjong ro è doh yijong iwa."},{"book":"Lug","chapter":"10","verse":"14","text":"Chua pha inai shii Hamangkhung-aphuii è ne ithek è de huak pha bushun ne Thaire nane Sidon shii phi ruii phro."},{"book":"Lug","chapter":"10","verse":"15","text":"10:15: Aij 14:13-15 Chiih-è Khaphernaum pho nathek, nathek ne Hamangkhung hà chiing yi pha now ne bey? Nathek ne thumluii hà fen muii phro!"},{"book":"Lug","chapter":"10","verse":"16","text":"Isu è awai samoythek shii yao, hanyie è ithek shii nuii pho ne, gu shii de nuii, hanyie è ithek shii snai arone gu shii de snai phro, chiih-è hanyie è gu shii snai arone gu shii thoh ge pha ji shii snai phro."},{"book":"Lug","chapter":"10","verse":"17","text":"Samiley è nyi10:17: Samle è nyi; giak jigizey shii um samle (riig 1 shii) jithek yi bajo lubo srane idoh dun thog. “Chiih-è ithek è Ithong shii yao, ibuiithek de na beng è yung mage shii nuii dang dun!”"},{"book":"Lug","chapter":"10","verse":"18","text":"Isu è ithek shii chang, “Sakhathong ne hamangkhung è haliao duiine bliak ne chiih pha doh muii ro."},{"book":"Lug","chapter":"10","verse":"19","text":"10:19: Chng 91:13 Yoi mage bo, gu è nathek shii riichai phi ro, ji è ithek phamthek, nane ragungphiethek lakhung shii de nyalua mua phro, chiih-è shuang pha bluthek è de nyayang mua phro, chiih-è ithek shii nyie è achun phro."},{"book":"Lug","chapter":"10","verse":"20","text":"Jishii ibuii ragungthek è ithek miyao nuii rone asang chid rabo; ithek beng hamangkhung pha siog hà zey ne um rone jishii sang bo.”"},{"book":"Lug","chapter":"10","verse":"21","text":"Ji pha ishak shii Isu yi Ragung So10:21: Ragung so re-è; giak jigizey shii um Ragung re-è; gai shii ne awai Ragung um. è ley srane lubo ne yao, Aphuii, Ithong hamangkhung nane sohnyiak pha! Gu na shii laso phi, nyieliieshii na è khani pho nane ìd pho è ug ne ruii pha ji ne adab pho shii phi. Aphuii, hì ne na è nyie khi-èrek chid pha ji rey ro."},{"book":"Lug","chapter":"10","verse":"22","text":"“Gu Aphuii è zab manathek gu shii phijong ro. Chiih-è Dufuii shii hanyie de athieg ro Aphuii mithieg bie ro, chiih-è Aphuii shii de hanyie de athieg Dufuii mithieg bie ro, chiih-è ai è hanyie shii dong phi pha ne Dufuii è gua ne ruii.”"},{"book":"Lug","chapter":"10","verse":"23","text":"Chiihphado Isu è idoh rei srane samoythek shii ug ne yao, “Nathek hì pha muna riig ramuii pha hì ne nathek shii ne khama pha khirzey um ro!"},{"book":"Lug","chapter":"10","verse":"24","text":"Gu nathek shii yao phro chaigthek nane sajathek de nathek è doh pha ji ithek de riig yang jishii ithek ne ariig mua, chiih-è nathek nyie yoi pha ji ne ithek de yoi yang pha now ne de ithek ayoi mua.”"},{"book":"Lug","chapter":"10","verse":"25","text":"Iphey yao pha masdo jia wuii srane Isu shii ichiig sow pha bidiang. Ai è sai, “Masdo,” “Gu idang pha chai mua pha nyie rek chid phlei?”"},{"book":"Lug","chapter":"10","verse":"26","text":"Isu è aishii chang, “Jigigam shii nyie ro è yao lei? Chiih-è na ithek shii khi-èrek ne yua ne yao phlei?”"},{"book":"Lug","chapter":"10","verse":"27","text":"Ji pha bran è chang, “Hamangkhung-aphuii Ithong shii lubu è miie bo, chiih-è zab nawai ragung è, chiih-è zab pha nawai chua è, chiih-è zab pha nawai khani è; chiih-è ‘nawai shii miie rek pha duiine na hadung-haluii pho shii de miie rek bo.’ ”"},{"book":"Lug","chapter":"10","verse":"28","text":"Isu è ji pha bran jishii chang; “Na ne izai chak ro,” chiih-è “Na de ji duiine rek arone na ne sieng ne rai phro.”"},{"book":"Lug","chapter":"10","verse":"29","text":"Jishii Iphey yao pha masdo a-ìd pha duiine rek srane, Isu shii sai, “Gu hadung-haluii pho hanyie lei?”"},{"book":"Lug","chapter":"10","verse":"30","text":"Isu è chang, luang jia bran jia yi Jerusalem è buzam Jerikho hà wuiiramuii shii mugo pho è aishii zum srane ai manathek zab pha riao srane ikhlen rek ne iytho dang pha zuang ne thoh marui."},{"book":"Lug","chapter":"10","verse":"31","text":"Ji-è rek pha ishak shii phabi de ji pha lumuii è luaramuii; jimagunde ai è ji pha bran shii doh mage ne, ai è ai moe pha yoh lumuii è lua marui."},{"book":"Lug","chapter":"10","verse":"32","text":"Ji duiine lewi jia de ji pha lumuii è luaramuii shii ji pha bran shii riig srane, chiih-è yoh pha ithua è lua marui."},{"book":"Lug","chapter":"10","verse":"33","text":"10:33,34: 2Phal 28:15 Jishii Samarithan jia de ji pha lumuii è lua ne ji pha bran moe shii wuii thog, chiih-è ai è aishii riig mage shii, ai lubu ne bushun now dun."},{"book":"Lug","chapter":"10","verse":"34","text":"Ai è ji pha bran shii wuii srane thiiliie nane phuii è airo saduii shii shun srane yung rek ne jiang phi; chiihphado è ji pha bran shii awai bambao lakhung hà gow srane thung pha hò hà noh ne, aishii ragia rek phi."},{"book":"Lug","chapter":"10","verse":"35","text":"Din pha inai shii ji pha bran è liiman pha simed nyi yie srane hò khan pha bran jishii phi marui srane yao. Aishii wie khagi rek bo ai è hò khan pha ji shii yao, chiih-è gu idoh hì pha lumuii hà de ruii shii, na è aishii khama pha phi pha ji gu na shii idoh phi din pha ro."},{"book":"Lug","chapter":"10","verse":"36","text":"Idohhè shii Isu è sai, “Na miigao è, ithek uom è hanyie yi mugo bran è zum ne ua mua pha airo hadung-haluii pho duiine hanyie munong phi lei?”"},{"book":"Lug","chapter":"10","verse":"37","text":"Iphey yao pha masdo è chang, “hanyie è aishii bushun rek phi pha ji ro.” Isu è chang, “Chiihphado, na de, ji duiine rek bo.”"},{"book":"Lug","chapter":"10","verse":"38","text":"Isu nane awai samoythek awaithek lumuii è lua ne ji pha thiig hà thog shii, hò-amuii Martha beng pha bimi ji è aishii hò hà wieho."},{"book":"Lug","chapter":"10","verse":"39","text":"Aishii de Mery beng pha bumuii jia um, hanyie Ithong lai luii shii dug ne miyao nuii pha ji ro."},{"book":"Lug","chapter":"10","verse":"40","text":"Martha yi airo blia rek ba pha um pha ji è bajo diig now srane, ai è wuii thog srane yao, “Ithong na ne agayiig bey gu bumuii è zab pha blia ne gu rek bo ne ruii muii ro? Aishii yao ne gu rog shii nong gieng yi bo!”"},{"book":"Lug","chapter":"10","verse":"41","text":"Ithong è aishii chang, “Martha, Martha! Na ne bajo shii monowthiig ne diig now ara ro,"},{"book":"Lug","chapter":"10","verse":"42","text":"Jishii jia hì ne mugak ro, Mery ne awairo zab è izai ji guajong ro, chiih-è hì ne ai ji è hanyie de ariao mua phro.”"}]}