{"data":[{"book":"ایوب","chapter":"27","verse":"1","text":"پھر ایوب نے اپنی بات جاری رکھی،"},{"book":"ایوب","chapter":"27","verse":"2","text":"”اللہ کی حیات کی قَسم جس نے میرا انصاف کرنے سے انکار کیا، قادرِ مطلق کی قَسم جس نے میری زندگی تلخ کر دی ہے،"},{"book":"ایوب","chapter":"27","verse":"3","text":"میرے جیتے جی، ہاں جب تک اللہ کا دم میری ناک میں ہے"},{"book":"ایوب","chapter":"27","verse":"4","text":"میرے ہونٹ جھوٹ نہیں بولیں گے، میری زبان دھوکا بیان نہیں کرے گی۔"},{"book":"ایوب","chapter":"27","verse":"5","text":"مَیں کبھی تسلیم نہیں کروں گا کہ تمہاری بات درست ہے۔ مَیں بےالزام ہوں اور مرتے دم تک اِس کے اُلٹ نہیں کہوں گا۔"},{"book":"ایوب","chapter":"27","verse":"6","text":"مَیں اصرار کرتا ہوں کہ راست باز ہوں اور اِس سے کبھی باز نہیں آؤں گا۔ میرا دل میرے کسی بھی دن کے بارے میں مجھے ملامت نہیں کرتا۔"},{"book":"ایوب","chapter":"27","verse":"7","text":"اللہ کرے کہ میرے دشمن کے ساتھ وہی سلوک کیا جائے جو بےدینوں کے ساتھ کیا جائے گا، کہ میرے مخالف کا وہ انجام ہو جو بدکاروں کو پیش آئے گا۔"},{"book":"ایوب","chapter":"27","verse":"8","text":"کیونکہ اُس وقت شریر کی کیا اُمید رہے گی جب اُسے اِس زندگی سے منقطع کیا جائے گا، جب اللہ اُس کی جان اُس سے طلب کرے گا؟"},{"book":"ایوب","chapter":"27","verse":"9","text":"کیا اللہ اُس کی چیخیں سنے گا جب وہ مصیبت میں پھنس کر مدد کے لئے پکارے گا؟"},{"book":"ایوب","chapter":"27","verse":"10","text":"یا کیا وہ قادرِ مطلق سے لطف اندوز ہو گا اور ہر وقت اللہ کو پکارے گا؟"},{"book":"ایوب","chapter":"27","verse":"11","text":"اب مَیں تمہیں اللہ کی قدرت کے بارے میں تعلیم دوں گا، قادرِ مطلق کا ارادہ تم سے نہیں چھپاؤں گا۔"},{"book":"ایوب","chapter":"27","verse":"12","text":"دیکھو، تم سب نے اِس کا مشاہدہ کیا ہے۔ تو پھر اِس قسم کی باطل باتیں کیوں کرتے ہو؟"},{"book":"ایوب","chapter":"27","verse":"13","text":"بےدین اللہ سے کیا اجر پائے گا، ظالم کو قادرِ مطلق سے میراث میں کیا ملے گا؟"},{"book":"ایوب","chapter":"27","verse":"14","text":"گو اُس کے بچے متعدد ہوں، لیکن آخرکار وہ تلوار کی زد میں آئیں گے۔ اُس کی اولاد بھوکی رہے گی۔"},{"book":"ایوب","chapter":"27","verse":"15","text":"جو بچ جائیں اُنہیں مہلک بیماری سے قبر میں پہنچایا جائے گا، اور اُن کی بیوائیں ماتم نہیں کر پائیں گی۔"},{"book":"ایوب","chapter":"27","verse":"16","text":"بےشک وہ خاک کی طرح چاندی کا ڈھیر لگائے اور مٹی کی طرح نفیس کپڑوں کا تودہ اکٹھا کرے،"},{"book":"ایوب","chapter":"27","verse":"17","text":"لیکن جو کپڑے وہ جمع کرے اُنہیں راست باز پہن لے گا، اور جو چاندی وہ اکٹھی کرے اُسے بےقصور تقسیم کرے گا۔"},{"book":"ایوب","chapter":"27","verse":"18","text":"جو گھر بےدین بنا لے وہ گھونسلے کی مانند ہے، اُس عارضی جھونپڑی کی مانند جو چوکیدار اپنے لئے بنا لیتا ہے۔"},{"book":"ایوب","chapter":"27","verse":"19","text":"وہ امیر حالت میں سو جاتا ہے، لیکن آخری دفعہ۔ جب اپنی آنکھیں کھول لیتا تو تمام دولت جاتی رہی ہے۔"},{"book":"ایوب","chapter":"27","verse":"20","text":"اُس پر ہول ناک واقعات کا سیلاب ٹوٹ پڑتا، اُسے رات کے وقت آندھی چھین لیتی ہے۔"},{"book":"ایوب","chapter":"27","verse":"21","text":"مشرقی لُو اُسے اُڑا لے جاتی، اُسے اُٹھا کر اُس کے مقام سے دُور پھینک دیتی ہے۔"},{"book":"ایوب","chapter":"27","verse":"22","text":"بےرحمی سے وہ اُس پر یوں جھپٹا مارتی رہتی ہے کہ اُسے بار بار بھاگنا پڑتا ہے۔"},{"book":"ایوب","chapter":"27","verse":"23","text":"وہ تالیاں بجا کر اپنی حقارت کا اظہار کرتی، اپنی جگہ سے آوازے کستی ہے۔"}]}