{"data":[{"book":"Jóhannes","chapter":"7","verse":"1","text":"Eftir þetta fór Jesús til Galíleu og ferðaðist frá einu þorpinu til annars. Hann vildi ekki vera í Júdeu því að leiðtogarnir þar sátu um líf hans."},{"book":"Jóhannes","chapter":"7","verse":"2","text":"Brátt leið að laufskálahátíðinni, en það er ein hinna árlegu trúarhátíða Gyðinga."},{"book":"Jóhannes","chapter":"7","verse":"3","text":"Bræður Jesú hvöttu hann til að fara til Júdeu á hátíðina og sögðu ertnislega:"},{"book":"Jóhannes","chapter":"7","verse":"4","text":"Þú verður ekki frægur af því að fela þig. Og fyrst þú ert svona mikill, skaltu reyna að sanna það fyrir heiminum!“"},{"book":"Jóhannes","chapter":"7","verse":"5","text":"Bræður Jesú trúðu sem sagt ekki á hann."},{"book":"Jóhannes","chapter":"7","verse":"6","text":"Jesús svaraði: „Minn tími til að fara er enn ekki kominn. Þið getið hins vegar farið hvenær sem þið viljið, það breytir engu,"},{"book":"Jóhannes","chapter":"7","verse":"7","text":"því heimurinn er ekki á móti ykkur. Hann er á móti mér, því ég ásaka hann fyrir illt athæfi og syndir."},{"book":"Jóhannes","chapter":"7","verse":"8","text":"Þið skuluð fara; ég kem seinna þegar minn tími er kominn.“"},{"book":"Jóhannes","chapter":"7","verse":"9","text":"Af þessari ástæðu varð Jesús eftir í Galíleu."},{"book":"Jóhannes","chapter":"7","verse":"10","text":"En þegar bræður hans voru farnir til hátíðarinnar fór Jesús líka, en á laun og lét ekkert á sér bera."},{"book":"Jóhannes","chapter":"7","verse":"11","text":"Leiðtogar þjóðarinnar reyndu að finna hann á hátíðinni og héldu uppi spurnum um hann."},{"book":"Jóhannes","chapter":"7","verse":"12","text":"Fólkið ræddi mikið um hann sín á milli og sumir sögðu: „Hann er dásamlegur maður.“ Aðrir sögðu: „Nei, hann blekkir fólkið.“"},{"book":"Jóhannes","chapter":"7","verse":"13","text":"Enginn þorði að taka málstað hans opinberlega af ótta við leiðtoga þjóðarinnar."},{"book":"Jóhannes","chapter":"7","verse":"14","text":"Þegar hátíðin var hálfnuð gekk Jesús inn í musterið og predikaði opinberlega."},{"book":"Jóhannes","chapter":"7","verse":"15","text":"Leiðtogar þjóðarinnar undruðust orð hans og spurðu: „Hvaðan hefur hann þessa þekkingu? Hann hefur aldrei gengið í skóla hjá okkur.“"},{"book":"Jóhannes","chapter":"7","verse":"16","text":"Jesús sagði þá við þá: „Ég kenni ekki eigin hugmyndir, heldur orð Guðs sem sendi mig."},{"book":"Jóhannes","chapter":"7","verse":"17","text":"Ef einhver ykkar vill gera vilja Guðs í raun og veru, þá mun hann örugglega sjá hvort boðskapur minn er frá Guði eða frá sjálfum mér."},{"book":"Jóhannes","chapter":"7","verse":"18","text":"Sá sem talar af sjálfum sér vonast eftir hrósi, en sá sem heiðrar þann sem sendi hann, er trúr og sannur."},{"book":"Jóhannes","chapter":"7","verse":"19","text":"Móse gaf ykkur lögin en hvers vegna hlýðið þið þeim þá ekki? Hvers vegna segið þið að ég brjóti þau og hver er ástæða þess að þið viljið lífláta mig?“"},{"book":"Jóhannes","chapter":"7","verse":"20","text":"Fólkið svaraði: „Þú ert ekki með öllum mjalla! Hver er það sem situr um líf þitt?“"},{"book":"Jóhannes","chapter":"7","verse":"21-23","text":"Jesús svaraði: „Ég læknaði mann á helgidegi og það kom ykkur á óvart, en samt vinnið þið sjálf á helgidögum þegar þið umskerið samkvæmt lögum Móse – reyndar er umskurnin eldri en lögmál Móse. Ef umskurnardag ber upp á helgidag, þá framkvæmið þið umskurnina eins og ekkert sé. Hvers vegna dæmið þið mig þá fyrir að lækna mann á helgidegi?"},{"book":"Jóhannes","chapter":"7","verse":"24","text":"Hugsið þetta mál og þá munuð þið komast að raun um að ég hef á réttu að standa.“"},{"book":"Jóhannes","chapter":"7","verse":"25","text":"Sumir íbúar Jerúsalem sögðu þá: „Er þetta ekki maðurinn sem leiðtogar okkar vilja feigan?"},{"book":"Jóhannes","chapter":"7","verse":"26","text":"Hvernig stendur þá á því að hann fær að predika óáreittur á almannafæri og þeir gera enga athugasemd? Getur verið að þeir hafi loksins komist að raun um að hann sé Kristur?"},{"book":"Jóhannes","chapter":"7","verse":"27","text":"En hvernig ætti hann annars að vera það? Við vitum, jú, hvar hann er fæddur, en þegar Kristur kemur mun enginn vita hvaðan hann kemur, hann mun birtast allt í einu.“"},{"book":"Jóhannes","chapter":"7","verse":"28","text":"Þetta varð til þess að eitt sinn er Jesús var að predika í musterinu, kallaði hann hátt: „Já, þið þekkið mig og vitið hvar ég fæddist og hvar ég ólst upp, en ég tala máli þess sem þið þekkið ekki og hann er sannleikurinn."},{"book":"Jóhannes","chapter":"7","verse":"29","text":"Ég þekki hann því ég var hjá honum og hann sendi mig til ykkar.“"},{"book":"Jóhannes","chapter":"7","verse":"30","text":"Þegar leiðtogarnir heyrðu hann segja þetta leituðust þeir við að handtaka hann."},{"book":"Jóhannes","chapter":"7","verse":"31","text":"Margir þeirra sem komu reglulega í musterið trúðu á hann og sögðu: „Hvaða kraftaverk haldið þið að Kristur geri, sem þessi maður hefur ekki gert?“"},{"book":"Jóhannes","chapter":"7","verse":"32","text":"Þegar farísearnir heyrðu þetta sendu þeir og æðstu prestarnir lögregluna til að handtaka hann."},{"book":"Jóhannes","chapter":"7","verse":"33","text":"Þá sagði Jesús: „Bíðið með þetta! Mér ber að vera hér enn um stund, en að því loknu sný ég aftur til hans sem sendi mig."},{"book":"Jóhannes","chapter":"7","verse":"34","text":"Þið munuð leita mín en án árangurs, því að þangað sem ég fer komist þið ekki.“"},{"book":"Jóhannes","chapter":"7","verse":"35","text":"Leiðtogarnir urðu undrandi á þessum tilsvörum og spurðu: „Hvert skyldi hann ætla? Skyldi hann ætla úr landi til að útbreiða kenningar sínar meðal Gyðinga í öðrum löndum, eða jafnvel meðal heiðingjanna?"},{"book":"Jóhannes","chapter":"7","verse":"36","text":"Hvað á hann við þegar hann segir að við munum leita hans, en ekki finna? Og hvað þýðir þetta: Þið komist ekki þangað sem ég fer?“"},{"book":"Jóhannes","chapter":"7","verse":"37","text":"Síðasta daginn – helgasta dag þjóðarinnar – hrópaði Jesús út yfir mannfjöldann: „Ef nokkurn þyrstir þá komi hann til mín og drekki,"},{"book":"Jóhannes","chapter":"7","verse":"38","text":"því Biblían segir um þann sem trúir á mig, að frá hans innra manni muni streyma lækir lifandi vatns.“"},{"book":"Jóhannes","chapter":"7","verse":"39","text":"Hér átti hann við heilagan anda, sem þeir mundu fá, sem tryðu á hann. En ennþá var andinn ekki gefinn, því að Jesús hafði þá ekki enn snúið aftur til dýrðar sinnar á himnum."},{"book":"Jóhannes","chapter":"7","verse":"40","text":"Þegar mannfjöldinn heyrði þetta sögðu sumir: „Þessi maður er áreiðanlega spámaðurinn, sem á að koma á undan Kristi.“"},{"book":"Jóhannes","chapter":"7","verse":"41-42","text":"Aðrir sögðu: „Hann er Kristur.“ Enn aðrir sögðu: „Það er útilokað að hann sé Kristur. Haldið þið að Kristur komi frá Galíleu? Biblían segir að Kristur muni verða af ætt Davíðs og fæðast í Betlehem þar sem Davíð fæddist.“"},{"book":"Jóhannes","chapter":"7","verse":"43","text":"Fólkið hafði sem sagt ýmsar skoðanir á Jesú."},{"book":"Jóhannes","chapter":"7","verse":"44","text":"Sumir vildu láta handtaka hann, en þó gerði það enginn."},{"book":"Jóhannes","chapter":"7","verse":"45","text":"Musterislögreglan, sem send hafði verið til að handtaka hann, sneri því tómhent aftur til æðstu prestanna og faríseanna. „Hvers vegna komið þið ekki með hann?“ spurðu þeir reiðilega."},{"book":"Jóhannes","chapter":"7","verse":"46","text":"„Hann segir svo margt stórkostlegt!“ svöruðu þeir. „Við höfum aldrei áður heyrt neitt þessu líkt.“"},{"book":"Jóhannes","chapter":"7","verse":"47","text":"„Jæja, er þá líka búið að villa um fyrir ykkur?“ spurðu farísearnir hæðnislega."},{"book":"Jóhannes","chapter":"7","verse":"48","text":"„Hver af okkar leiðtogum eða faríseunum trúir að hann sé Kristur?"},{"book":"Jóhannes","chapter":"7","verse":"49","text":"Fólkið trúir því, satt er það, en það er heimskt og hefur ekkert vit á slíkum hlutum, enda hvílir bölvun yfir því!“"},{"book":"Jóhannes","chapter":"7","verse":"50","text":"Þá spurði Nikódemus, einn af leiðtogum þjóðarinnar, sem heimsótti Jesú eitt sinn á laun til að ræða við hann:"},{"book":"Jóhannes","chapter":"7","verse":"51","text":"„Er leyfilegt að dæma nokkurn áður en hann hefur verið ákærður?“"},{"book":"Jóhannes","chapter":"7","verse":"52","text":"„Ha?“ spurðu hinir, „ert þú kannski einn af þessum auvirðilegu Galíleumönnum? Lestu Biblíuna – enginn spámannanna kom frá Galíleu!“"},{"book":"Jóhannes","chapter":"7","verse":"53","text":"Eftir þetta leystist fundurinn upp og fór hver heim til sín."}]}