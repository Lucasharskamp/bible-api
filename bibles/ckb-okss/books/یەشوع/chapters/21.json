{"data":[{"book":"یەشوع","chapter":"21","verse":"1","text":"ئەوە بوو گەورەی بنەماڵەکانی لێڤییەکان هاتنە لای ئەلعازاری کاهین و یەشوعی کوڕی نون و گەورەی بنەماڵەکانی هۆزەکانی دیکەی نەوەی ئیسرائیل،"},{"book":"یەشوع","chapter":"21","verse":"2","text":"لە شیلۆ لە خاکی کەنعان لەگەڵیاندا دوان و گوتیان: «یەزدان لە ڕێگەی موساوە فەرمانی داوە کە چەند شارۆچکەیەکمان پێبدرێت بۆ نیشتەجێبوون لەگەڵ لەوەڕگاکانیان بۆ ئاژەڵی ماڵیمان.»"},{"book":"یەشوع","chapter":"21","verse":"3","text":"بەپێی فەرمانی یەزدان نەوەی ئیسرائیلیش لە میراتەکەی خۆیان ئەم شارۆچکانە و لەوەڕگایانەیان دایە لێڤییەکان:"},{"book":"یەشوع","chapter":"21","verse":"4","text":"جا تیروپشک بۆ خێڵەکانی قەهاتییەکان کرا، لێڤییەکان کە لە نەوەی هارونی کاهین بوون بە تیروپشک سێزدە شارۆچکەیان بەرکەوت لە هۆزی یەهودا و هۆزی شیمۆن و هۆزی بنیامین."},{"book":"یەشوع","chapter":"21","verse":"5","text":"بۆ پاشماوەی نەوەی قەهاتیش دە شارۆچکە بە تیروپشک لە خێڵەکانی هۆزی ئەفرایم و هۆزی دان و نیوەی هۆزی مەنەشەیان بەرکەوت."},{"book":"یەشوع","chapter":"21","verse":"6","text":"بۆ نەوەی گێرشۆنیش سێزدە شارۆچکەیان بە تیروپشک بەرکەوت، لە خێڵەکانی هۆزی یەساخار و هۆزی ئاشێر و هۆزی نەفتالی و نیوەی هۆزی مەنەشە لە باشان."},{"book":"یەشوع","chapter":"21","verse":"7","text":"بۆ نەوەی مەراریش بەگوێرەی خێڵەکانیان دوازدە شارۆچکەیان بەرکەوت، لە هۆزی ڕەئوبێن و گاد و زەبولون."},{"book":"یەشوع","chapter":"21","verse":"8","text":"جا نەوەی ئیسرائیل بە تیروپشک ئەم شارۆچکە و لەوەڕگایانەیان بە لێڤییەکان دا، هەروەک یەزدان لە ڕێگەی موساوە فەرمانی دابوو."},{"book":"یەشوع","chapter":"21","verse":"9","text":"لە هۆزی نەوەی یەهودا و هۆزی نەوەی شیمۆن ئەم شارۆچکانەیان دا کە ئەمانە ناوەکانیان بوون،"},{"book":"یەشوع","chapter":"21","verse":"10","text":"جا ئەم شارۆچکانە بۆ نەوەی هارون دیاری کرا لە خێڵەکانی قەهاتییەکان لە نەوەی لێڤی، چونکە تیروپشکی یەکەم بۆ ئەوان بوو:"},{"book":"یەشوع","chapter":"21","verse":"11","text":"قیریەت ئەربەع باپیرە گەورەی عەناق کە حەبرۆنە لە ناوچە شاخاوییەکانی یەهودا لەگەڵ لەوەڕگاکانی دەوروبەری،"},{"book":"یەشوع","chapter":"21","verse":"12","text":"بەڵام کێڵگەکان و گوندەکانی دەوروبەری شارەکەیان بە کالێبی کوڕی یەفونە دا وەک موڵکی خۆی."},{"book":"یەشوع","chapter":"21","verse":"13","text":"ئەم شارۆچکانە بە لەوەڕگاکانیانەوە درانە نەوەی هارونی کاهین: حەبرۆن، کە شارێکی پەناگای تۆمەتبارکراوان بوو بە کوشتن، لەگەڵ لیڤنا،"},{"book":"یەشوع","chapter":"21","verse":"14","text":"یەتیر، ئەشتەمۆع،"},{"book":"یەشوع","chapter":"21","verse":"15","text":"حۆلۆن، دەڤیر،"},{"book":"یەشوع","chapter":"21","verse":"16","text":"عەین، یوتا و بێت‌شەمەش، واتا نۆ شارۆچکە لەم دوو هۆزە21‏:16 لەم دوو هۆزە: واتا یەهودا و شیمۆن، بڕوانە ئایەتی 9.‏."},{"book":"یەشوع","chapter":"21","verse":"17","text":"لە هۆزی بنیامینیش"},{"book":"یەشوع","chapter":"21","verse":"18","text":"عەناتۆت و عەلمۆن بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"19","text":"هەموو شارۆچکەکانی نەوەی هارون کە کاهینەکانن، سێزدە شارۆچکە بوون بە لەوەڕگاکانیانەوە."},{"book":"یەشوع","chapter":"21","verse":"20","text":"پاشماوەی خێڵەکانی قەهات لە لێڤییەکان، بە تیروپشک ئەم شارۆچکانەیان لە هۆزی ئەفرایم بەرکەوت:"},{"book":"یەشوع","chapter":"21","verse":"21","text":"لە ناوچە شاخاوییەکانی ئەفرایم شارۆچکەی شەخەمیان پێدرا،"},{"book":"یەشوع","chapter":"21","verse":"22","text":"قیڤچەیم و بێت‌حۆرۆن بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"23","text":"لە هۆزی دانیش ئەمانەیان وەرگرت:"},{"book":"یەشوع","chapter":"21","verse":"24","text":"ئەیالۆن و گەت ڕیمۆن بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"25","text":"لە نیوەی هۆزی مەنەشەش ئەمانەیان وەرگرت:"},{"book":"یەشوع","chapter":"21","verse":"26","text":"هەموو شارۆچکەکان دە بوون بە لەوەڕگاکانیانەوە بۆ پاشماوەی خێڵەکانی نەوەی قەهات بوو."},{"book":"یەشوع","chapter":"21","verse":"27","text":"بۆ نەوەی گێرشۆنیش لە خێڵەکانی لێڤییەکان:"},{"book":"یەشوع","chapter":"21","verse":"28","text":"لە هۆزی نەوەی یەساخاریش ئەمانەیان وەرگرت:"},{"book":"یەشوع","chapter":"21","verse":"29","text":"یەرموت و کانی گەنیم، بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"30","text":"لە هۆزی نەوەی ئاشێریش ئەمانەیان وەرگرت:"},{"book":"یەشوع","chapter":"21","verse":"31","text":"حەلقەت و ڕەحۆڤ، بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"32","text":"لە هۆزی نەفتالیش ئەمانەیان وەرگرت:"},{"book":"یەشوع","chapter":"21","verse":"33","text":"هەموو شارۆچکەکانی گێرشۆنییەکان بەگوێرەی خێڵەکانیان، سێزدە شارۆچکە بوون بە لەوەڕگاکانیانەوە."},{"book":"یەشوع","chapter":"21","verse":"34","text":"بۆ خێڵەکانی نەوەی مەراریش کە پاشماوەی لێڤییەکانن:"},{"book":"یەشوع","chapter":"21","verse":"35","text":"دیمنا و نەهەلال، بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"36","text":"لە هۆزی ڕەئوبێنیش ئەمانەیان پێدان:"},{"book":"یەشوع","chapter":"21","verse":"37","text":"قەدێمۆت و مێفەعەت بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"38","text":"لە هۆزی گادیش ئەمانەیان وەرگرت:"},{"book":"یەشوع","chapter":"21","verse":"39","text":"حەشبۆن و یەعزێر، بە لەوەڕگاکانیانەوە، واتا چوار شارۆچکە."},{"book":"یەشوع","chapter":"21","verse":"40","text":"جا هەموو ئەو شارۆچکانەی بۆ نەوەی مەراری بوون بەگوێرەی خێڵەکانیان، ئەوانەی لە خێڵەکانی لێڤییەکان مابوونەوە، تیروپشکەکەشیان دوازدە شارۆچکە بوو."},{"book":"یەشوع","chapter":"21","verse":"41","text":"هەموو شارۆچکەکانی لێڤییەکان لەناو ئەو موڵکەی نەوەی ئیسرائیل خاوەنی بوون، چل و هەشت شارۆچکە بوون بە لەوەڕگاکانیانەوە."},{"book":"یەشوع","chapter":"21","verse":"42","text":"ئەم شارۆچکانەش شار بە شار بوون و لەوەڕگاکانیشیان بە چواردەوریاندا بوو، هەموو ئەم شارۆچکانە وابوون."},{"book":"یەشوع","chapter":"21","verse":"43","text":"جا یەزدان هەموو ئەو زەوییەی دایە نەوەی ئیسرائیل کە سوێندی خواردبوو بیداتە باوباپیرانیان، ئەوانیش دەستیان بەسەردا گرت و تێیدا نیشتەجێ بوون."},{"book":"یەشوع","chapter":"21","verse":"44","text":"هەروەها یەزدان لە دەوروبەرەکەیان ئاسوودەی کردن بەپێی ئەو سوێندەی بۆ باوباپیرانی ئەوانی خوارد، تەنها پیاوێکیش لە هەموو دوژمنەکانیان بەرامبەریان نەوەستا، بەڵکو یەزدان هەموو دوژمنەکانی ئەوانی دایە دەستیان."},{"book":"یەشوع","chapter":"21","verse":"45","text":"هیچ بەڵێنێک لە هەموو ئەو بەڵێنە چاکانەی یەزدان بە بنەماڵەی ئیسرائیلی فەرمووبوو نەشکاوە، بەڵکو هەمووی هاتە دی."}]}