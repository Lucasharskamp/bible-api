{"data":[{"book":"Kirje Filemonille","chapter":"1","verse":"1","text":"Lähettäjät: Paavali, joka on vankilassa siksi, että levitti hyvää uutista Jeesuksesta, sekä hänen uskonveljensä Timoteus."},{"book":"Kirje Filemonille","chapter":"1","verse":"2","text":"Vastaanottajat: Rakas työtoverimme Filemon ja hänen kotonaan kokoontuva seurakunta sekä Appia-sisaremme ja Arkippus, Herran sotilas niin kuin mekin."},{"book":"Kirje Filemonille","chapter":"1","verse":"3","text":"Toivotamme teille Isän Jumalan ja Herran Jeesuksen Kristuksen siunausta ja rauhaa."},{"book":"Kirje Filemonille","chapter":"1","verse":"4","text":"Kiitän Jumalaa aina kun rukoilen puolestasi, rakas Filemon."},{"book":"Kirje Filemonille","chapter":"1","verse":"5","text":"Saan jatkuvasti kuulla, kuinka uskot Herraan Jeesukseen ja rakastat häntä ja hänen omiaan."},{"book":"Kirje Filemonille","chapter":"1","verse":"6","text":"Rukoilen, että uskosi tarttuisi muihinkin, kun kerrot heille Kristuksesta ja he huomaavat, miten rikkaaksi hän on tehnyt elämäsi."},{"book":"Kirje Filemonille","chapter":"1","verse":"7","text":"Rakkautesi on tuottanut minulle suurta iloa; olethan hyvin usein ystävällisyydelläsi virkistänyt uskovien mieltä."},{"book":"Kirje Filemonille","chapter":"1","verse":"8,9","text":"Tahtoisin nyt pyytää sinulta jotain. Voisin suorastaan vaatia, että sinun on Kristuksen tähden tehtävä, mitä käsken. Mutta koska rakastan sinua ja olen jo vanha mies ja sitä paitsi vankilassa Herran vuoksi,"},{"book":"Kirje Filemonille","chapter":"1","verse":"10","text":"esitän vain pyynnön: ole hyvä Onesimukselle! Hän on lapseni, jonka voitin Kristukselle täällä vankilassa."},{"book":"Kirje Filemonille","chapter":"1","verse":"11","text":"Onesimuksesta ei juuri ole viime aikoina ollut sinulle hyötyä1:11 Onesimus-nimi merkitsee »hyödyllinen»., mutta tästedes hänestä on apua meille molemmille"},{"book":"Kirje Filemonille","chapter":"1","verse":"12","text":"Kun nyt lähetän hänet luoksesi takaisin, tuntuu kuin lähettäisin oman sydämeni."},{"book":"Kirje Filemonille","chapter":"1","verse":"13","text":"Olisin kovin mielelläni pitänyt hänet täällä. Minuthan on vangittu siksi, että levitin hyvää uutista Jeesuksesta, ja Onesimus olisi voinut auttaa minua sinun sijastasi."},{"book":"Kirje Filemonille","chapter":"1","verse":"14","text":"En kuitenkaan halunnut pitää häntä ilman suostumustasi, ettet tekisi hyvää pakosta vaan omasta vapaasta tahdostasi."},{"book":"Kirje Filemonille","chapter":"1","verse":"15","text":"Hän karkasi, ja sinä menetit hänet vähäksi aikaa ehkä sen tähden, että nyt saisit hänet lopullisesti takaisin."},{"book":"Kirje Filemonille","chapter":"1","verse":"16","text":"Mutta enää hän ei ole orja, vaan paljon enemmän: rakas veli jopa minulle. Varmasti hän merkitsee sinullekin nyt enemmän kuin ennen, sillä hän ei ole vain palvelijasi, vaan myös uskonveljesi."},{"book":"Kirje Filemonille","chapter":"1","verse":"17","text":"Jos todella pidät minua ystävänäsi, ota hänet vastaan yhtä lämpimästi kuin ottaisit minut."},{"book":"Kirje Filemonille","chapter":"1","verse":"18","text":"Jos hän on tuottanut sinulle vahinkoa tai varastanut sinulta jotakin, lähetä vain lasku tänne niin maksan sen sinulle."},{"book":"Kirje Filemonille","chapter":"1","verse":"19","text":"Kirjoitan tähän vakuudeksi omakätisesti: minä maksan. Tosin sinäkin olet minulle hyvin paljon velkaa – jopa sielusi."},{"book":"Kirje Filemonille","chapter":"1","verse":"20","text":"Rakas veli, teethän niin kuin pyysin! Sellainen rakkaudenosoitus virkistäisi väsynyttä mieltäni, ja kiittäisin siitä Herraa."},{"book":"Kirje Filemonille","chapter":"1","verse":"21","text":"Olen kirjoittanut sinulle tämän kirjeen, koska uskon, että teet kuten pyysin ja paljon enemmänkin."},{"book":"Kirje Filemonille","chapter":"1","verse":"22","text":"Pidäthän vierashuoneesi minulle varattuna, sillä toivon, että Jumala vastaa rukouksiimme ja pääsen pian sinne."},{"book":"Kirje Filemonille","chapter":"1","verse":"23","text":"Epafras, joka on vankilassa samasta syystä kuin minäkin, lähettää sinulle terveisiä,"},{"book":"Kirje Filemonille","chapter":"1","verse":"24","text":"samoin työtoverini Markus, Aristarkus, Deemas ja Luukas."},{"book":"Kirje Filemonille","chapter":"1","verse":"25","text":"Herran Jeesuksen Kristuksen hyvyys olkoon kanssasi!"}]}