{"data":[{"book":"2 Wakolinso","chapter":"6","verse":"1","text":"Elo, kikanda wandima hamwenga na Mnungu chawaungani digeleko dya Mnungu kulawa kwa Mnungu disekwaga bule."},{"book":"2 Wakolinso","chapter":"6","verse":"2","text":"Kwaviya Mnungu agamba,"},{"book":"2 Wakolinso","chapter":"6","verse":"3","text":"Vileke kise kunda na nk'hindilo kwa yeyose mwe ndima yetu, hakikuunga kudamanya ivo vileke indima yetu ise kukalalizwa."},{"book":"2 Wakolinso","chapter":"6","verse":"4","text":"Mna mwe zimbuli zose kikudamanya chalagisa kugamba, suwe kiwandima wa Mnungu, mwo kufinyiliza kwingi mwa masulumizo yose, mwe makunt'ho na mwa maihi yose,"},{"book":"2 Wakolinso","chapter":"6","verse":"5","text":"kitoigwa, kivugailwa, kitoigwa, kitigizwa kudamanya ndima ndala, naho nekiswesa ugono, na kuswesa nk'hande."},{"book":"2 Wakolinso","chapter":"6","verse":"6","text":"Mwo uwedi, umanyi, mwo kufinyiliza, no ukise, kilagisa kugamba suwe kiwandima wa Mnungu, kwa Muye ywa Mnungu, na kwa lukunde lwetu lwa kindedi,"},{"book":"2 Wakolinso","chapter":"6","verse":"7","text":"kwo ulosi we kindedi, na kwo udahi wa Mnungu. Kuoneka kwetu hameso ya Mnungu kunda wawagilwa niyo int'hoanilo yetu, kulume na kumoso."},{"book":"2 Wakolinso","chapter":"6","verse":"8","text":"Kikala lumwe kutunywa no kubeligwa, kwa kusezengwa na kutogolwa. Chagambigwa chadant'ha, kumbe chalonga kindedi,"},{"book":"2 Wakolinso","chapter":"6","verse":"9","text":"enga want'hu hewemanyike, mna kimanyika kwa want'hu wose, enga want'hu wabanike, mna enga ivi mkuona haluse chagendeela no ugima. Hamwenga na kusulumizwa mna hakikomigwe."},{"book":"2 Wakolinso","chapter":"6","verse":"10","text":"Hata uneva kisulumizwa, hakibanike, hakikomigwe, hata uneva kina kinyulu mazuwa yose, mna kina kinyemi mazuwa yose, chaonwa kunda wakiwa, mna chawatenda want'hu wose kunda wagoli, wakikaula enga want'hu waswesile, mna kina kila kint'hu."},{"book":"2 Wakolinso","chapter":"6","verse":"11","text":"Wandugu zetu Wakolinso! Kilonga kwa mioyo ikomolwe kwenyu, kiitende mioyo yetu inde ikomolwa pwilili."},{"book":"2 Wakolinso","chapter":"6","verse":"12","text":"Uneva mwaona kuna nk'hindilo yoyose idya, nk'hindilo iyo ikwenyu nyuwe wenye, naho hiyo kwetu suwe."},{"book":"2 Wakolinso","chapter":"6","verse":"13","text":"Haluse nalonga na nyuwe enga wanangu, kilagiseni kugamba Kikomoeleni mioyo yenyu enga ivo suwe kili."},{"book":"2 Wakolinso","chapter":"6","verse":"14","text":"Mse kutimilana na hewekuhuwila. Togoleni wedi no wavu vazumilana? Mmweko no lwiza vadaha vivihi kwila hamwenga?"},{"book":"2 Wakolinso","chapter":"6","verse":"15","text":"Kilisito na mwavu wadaha kuivana vivihi? Mhuwila aivana vivihi na hakuhuwila?"},{"book":"2 Wakolinso","chapter":"6","verse":"16","text":"Vadahika vivihi Nyumba ya Mnungu kunda ya mahili ya udant'hi? Kwaviya suwe kinyumba ya Mnungu! Saviya Mnungu mwenye alongile,"},{"book":"2 Wakolinso","chapter":"6","verse":"17","text":"Naivo Zumbe agamba,"},{"book":"2 Wakolinso","chapter":"6","verse":"18","text":"Neninde Tati yenyu,"}]}