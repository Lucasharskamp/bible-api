{"data":[{"book":"यिर्मयाह","chapter":"22","verse":"1","text":"यहोवा ने यह कहा, “यहूदा के राजा के भवन में उतरकर यह वचन कह,"},{"book":"यिर्मयाह","chapter":"22","verse":"2","text":"‘हे दाऊद की गद्दी पर विराजमान यहूदा के राजा, तू अपने कर्मचारियों और अपनी प्रजा के लोगों समेत जो इन फाटकों से आया करते हैं, यहोवा का वचन सुन।"},{"book":"यिर्मयाह","chapter":"22","verse":"3","text":"यहोवा यह कहता है, न्याय और धार्मिकता के काम करो; और लुटे हुए को अंधेर करनेवाले के हाथ से छुड़ाओ। और परदेशी, अनाथ और विधवा पर अंधेर व उपद्रव मत करो, न इस स्थान में निर्दोषों का लहू बहाओ।"},{"book":"यिर्मयाह","chapter":"22","verse":"4","text":"देखो, यदि तुम ऐसा करोगे, तो इस भवन के फाटकों से होकर दाऊद की गद्दी पर विराजमान राजा रथों और घोड़ों पर चढ़े हुए अपने-अपने कर्मचारियों और प्रजा समेत प्रवेश किया करेंगे।"},{"book":"यिर्मयाह","chapter":"22","verse":"5","text":"परन्तु, यदि तुम इन बातों को न मानो तो, मैं अपनी ही सौगन्ध खाकर कहता हूँ, यहोवा की यह वाणी है, कि यह भवन उजाड़ हो जाएगा। (मत्ती 23:38, लूका 13:35)"},{"book":"यिर्मयाह","chapter":"22","verse":"6","text":"क्योंकि यहोवा यहूदा के राजा के इस भवन के विषय में यह कहता है, तू मुझे गिलाद देश सा और लबानोन के शिखर सा दिखाई पड़ता है, परन्तु निश्चय मैं तुझे मरुस्थल व एक निर्जन नगर22:6 मरुस्थल व एक निर्जन नगर: यदि दाऊद का घराना परमेश्वर का वचन नहीं सुनेगा तो वह वर्तमान में चाहे लबानोन का सा महान हो, तौभी परमेश्वर उसे जंगल बना देगा। बनाऊँगा।"},{"book":"यिर्मयाह","chapter":"22","verse":"7","text":"मैं नाश करनेवालों को हथियार देकर तेरे विरुद्ध भेजूँगा; वे तेरे सुन्दर देवदारों को काटकर आग में झोंक देंगे।"},{"book":"यिर्मयाह","chapter":"22","verse":"8","text":"जाति-जाति के लोग जब इस नगर के पास से निकलेंगे तब एक दूसरे से पूछेंगे, ‘यहोवा ने इस बड़े नगर की ऐसी दशा क्यों की है?’"},{"book":"यिर्मयाह","chapter":"22","verse":"9","text":"तब लोग कहेंगे, ‘इसका कारण यह है कि उन्होंने अपने परमेश्वर यहोवा की वाचा को तोड़कर दूसरे देवताओं को दण्डवत् किया और उनकी उपासना भी की।’”"},{"book":"यिर्मयाह","chapter":"22","verse":"10","text":"मरे हुए के लिये मत रोओ, उसके लिये विलाप मत करो। उसी के लिये फूट फूटकर रोओ जो परदेश चला गया है, क्योंकि वह लौटकर अपनी जन्म-भूमि को फिर कभी देखने न पाएगा।"},{"book":"यिर्मयाह","chapter":"22","verse":"11","text":"क्योंकि यहूदा के राजा योशिय्याह का पुत्र शल्लूम, जो अपने पिता योशिय्याह के स्थान पर राजा था और इस स्थान से निकल गया, उसके विषय में यहोवा यह कहता है “वह फिर यहाँ लौटकर न आने पाएगा।"},{"book":"यिर्मयाह","chapter":"22","verse":"12","text":"वह जिस स्थान में बँधुआ होकर गया है उसी में मर जाएगा, और इस देश को फिर कभी देखने न पाएगा।”"},{"book":"यिर्मयाह","chapter":"22","verse":"13","text":"“उस पर हाय जो अपने घर को अधर्म से और अपनी उपरौठी कोठरियों को अन्याय से बनवाता है; जो अपने पड़ोसी से बेगारी में काम कराता है और उसकी मजदूरी नहीं देता।"},{"book":"यिर्मयाह","chapter":"22","verse":"14","text":"वह कहता है, ‘मैं अपने लिये लम्बा-चौड़ा घर और हवादार ऊपरी कोठरी बना लूँगा,’ और वह खिड़कियाँ बनाकर उन्हें देवदार की लकड़ी से पाट लेता है, और सिन्दूर से रंग देता है।"},{"book":"यिर्मयाह","chapter":"22","verse":"15","text":"तू जो देवदार की लकड़ी का अभिलाषी है, क्या इस रीति से तेरा राज्य स्थिर रहेगा। देख, तेरा पिता न्याय और धार्मिकता के काम करता था, और वह खाता पीता और सुख से भी रहता था!"},{"book":"यिर्मयाह","chapter":"22","verse":"16","text":"वह इस कारण सुख से रहता था क्योंकि वह दीन और दरिद्र लोगों का न्याय चुकाता था। क्या यही मेरा ज्ञान रखना नहीं है? यहोवा की यह वाणी है।"},{"book":"यिर्मयाह","chapter":"22","verse":"17","text":"परन्तु तू केवल अपना ही लाभ देखता है, और निर्दोष की हत्या करने और अंधेर और उपद्रव करने में अपना मन और दृष्टि लगाता है।”"},{"book":"यिर्मयाह","chapter":"22","verse":"18","text":"इसलिए योशिय्याह के पुत्र यहूदा के राजा यहोयाकीम के विषय में यहोवा यह कहता है: “जैसे लोग इस रीति से कहकर रोते हैं, ‘हाय मेरे भाई, हाय मेरी बहन!’ इस प्रकार कोई ‘हाय मेरे प्रभु,’ या ‘हाय तेरा वैभव,’ कहकर उसके लिये विलाप न करेगा।"},{"book":"यिर्मयाह","chapter":"22","verse":"19","text":"वरन् उसको गदहे के समान मिट्टी दी जाएगी, वह घसीट कर यरूशलेम के फाटकों के बाहर फेंक दिया जाएगा।”"},{"book":"यिर्मयाह","chapter":"22","verse":"20","text":"“लबानोन पर चढ़कर हाय-हाय कर, तब बाशान जाकर ऊँचे स्वर से चिल्ला; फिर अबारीम पहाड़ पर जाकर हाय-हाय कर, क्योंकि तेरे सब मित्र नाश हो गए हैं।"},{"book":"यिर्मयाह","chapter":"22","verse":"21","text":"तेरे सुख के समय मैंने तुझको चिताया था, परन्तु तूने कहा, ‘मैं तेरी न सुनूँगी।’ युवावस्था ही से तेरी चाल ऐसी है कि तू मेरी बात नहीं सुनती।"},{"book":"यिर्मयाह","chapter":"22","verse":"22","text":"तेरे सब चरवाहे वायु से उड़ाए जाएँगे, और तेरे मित्र बँधुआई में चले जाएँगे; निश्चय तू उस समय अपनी सारी बुराइयों के कारण लज्जित होगी और तेरा मुँह काला हो जाएगा।"},{"book":"यिर्मयाह","chapter":"22","verse":"23","text":"हे लबानोन की रहनेवाली22:23 हे लबानोन की रहनेवाली: लबानोन किसी भी भव्य स्थान के लिए उपमा था। यहाँ वह यरूशलेम के लिए काम में ली गई है परन्तु इसका विशेष संदर्भ राजाओं से है जो देवदार की छत के राजमहलों में निवास करने पर घमण्ड करते थे। , हे देवदार में अपना घोंसला बनानेवाली, जब तुझको जच्चा की सी पीड़ाएँ उठें तब तू व्याकुल हो जाएगी!”"},{"book":"यिर्मयाह","chapter":"22","verse":"24","text":"“यहोवा की यह वाणी है: मेरे जीवन की सौगन्ध, चाहे यहोयाकीम का पुत्र यहूदा का राजा कोन्याह, मेरे दाहिने हाथ की मुहर वाली अंगूठी भी होता, तो भी मैं उसे उतार फेंकता।"},{"book":"यिर्मयाह","chapter":"22","verse":"25","text":"मैं तुझे तेरे प्राण के खोजियों के हाथ, और जिनसे तू डरता है उनके अर्थात् बाबेल के राजा नबूकदनेस्सर और कसदियों के हाथ में कर दूँगा।"},{"book":"यिर्मयाह","chapter":"22","verse":"26","text":"मैं तुझे तेरी जननी समेत एक पराए देश में जो तुम्हारी जन्म-भूमि नहीं है फेंक दूँगा, और तुम वहीं मर जाओगे।"},{"book":"यिर्मयाह","chapter":"22","verse":"27","text":"परन्तु जिस देश में वे लौटने की बड़ी लालसा करते हैं, वहाँ कभी लौटने न पाएँगे।”"},{"book":"यिर्मयाह","chapter":"22","verse":"28","text":"क्या, यह पुरुष कोन्याह तुच्छ और टूटा हुआ बर्तन है? क्या यह निकम्मा बर्तन है? फिर वह वंश समेत अनजाने देश में क्यों निकालकर फेंक दिया जाएगा?"},{"book":"यिर्मयाह","chapter":"22","verse":"29","text":"हे पृथ्वी, पृथ्वी, हे पृथ्वी, यहोवा का वचन सुन!"},{"book":"यिर्मयाह","chapter":"22","verse":"30","text":"यहोवा यह कहता है, “इस पुरुष को निर्वंश लिखो, उसका जीवनकाल कुशल से न बीतेगा; और न उसके वंश में से कोई समृद्ध होकर दाऊद की गद्दी पर विराजमान या यहूदियों पर प्रभुता करनेवाला होगा।”"}]}