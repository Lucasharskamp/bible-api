{"data":[{"book":"Paidāish","chapter":"36","verse":"1","text":"Yih Esau kī aulād kā nasabnāmā hai (Esau ko Adom bhī kahā jātā hai):"},{"book":"Paidāish","chapter":"36","verse":"2","text":"Esau ne tīn Kanānī auratoṅ se shādī kī: Hittī ādmī Ailon kī beṭī Adā se, Anā kī beṭī Uhlībāmā se jo Hiwwī ādmī Sibaon kī nawāsī thī"},{"book":"Paidāish","chapter":"36","verse":"3","text":"aur Ismāīl kī beṭī Bāsamat se jo Nabāyot kī bahan thī."},{"book":"Paidāish","chapter":"36","verse":"4","text":"Adā kā ek beṭā Ilīfaz aur Bāsamat kā ek beṭā Raūel paidā huā."},{"book":"Paidāish","chapter":"36","verse":"5","text":"Uhlībāmā ke tīn beṭe paidā hue, Yaūs, Yālām aur Qorah. Esau ke yih tamām beṭe Mulk-e-Kanān meṅ paidā hue."},{"book":"Paidāish","chapter":"36","verse":"6","text":"Bād meṅ Esau dūsre mulk meṅ chalā gayā. Us ne apnī bīwiyoṅ, beṭe-beṭiyoṅ aur ghar ke rahne wāloṅ ko apne tamām maweshiyoṅ aur Mulk-e-Kanān meṅ hāsil kie hue māl samet apne sāth liyā."},{"book":"Paidāish","chapter":"36","verse":"7","text":"Wuh is wajah se chalā gayā ki donoṅ bhāiyoṅ ke pās itne rewaṛ the ki charāne kī jagah kam paṛ gaī."},{"book":"Paidāish","chapter":"36","verse":"8","text":"Chunāṅche Esau pahāṛī ilāqe Saīr meṅ ābād huā. Esau kā dūsrā nām Adom hai."},{"book":"Paidāish","chapter":"36","verse":"9","text":"Yih Esau yānī Saīr ke pahāṛī ilāqe meṅ ābād Adomiyoṅ kā nasabnāmā hai:"},{"book":"Paidāish","chapter":"36","verse":"10","text":"Esau kī bīwī Adā kā ek beṭā Ilīfaz thā jabki us kī bīwī Bāsamat kā ek beṭā Raūel thā."},{"book":"Paidāish","chapter":"36","verse":"11","text":"Ilīfaz ke beṭe Temān, Omar, Safo, Jātām, Qanaz"},{"book":"Paidāish","chapter":"36","verse":"12","text":"aur Amālīq the. Amālīq Ilīfaz kī haram Timnā kā beṭā thā. Yih sab Esau kī bīwī Adā kī aulād meṅ shāmil the."},{"book":"Paidāish","chapter":"36","verse":"13","text":"Raūel ke beṭe Nahat, Zārah, Sammā aur Mizzā the. Yih sab Esau kī bīwī Bāsamat kī aulād meṅ shāmil the."},{"book":"Paidāish","chapter":"36","verse":"14","text":"Esau kī bīwī Uhlībāmā jo Anā kī beṭī aur Sibaon kī nawāsī thī ke tīn beṭe Yaūs, Yālām aur Qorah the."},{"book":"Paidāish","chapter":"36","verse":"15","text":"Esau se muḳhtalif qabīloṅ ke sardār nikle. Us ke pahlauṭhe Ilīfaz se yih qabāylī sardār nikle: Temān, Omar, Safo, Qanaz,"},{"book":"Paidāish","chapter":"36","verse":"16","text":"Qorah, Jātām aur Amālīq. Yih sab Esau kī bīwī Adā kī aulād the."},{"book":"Paidāish","chapter":"36","verse":"17","text":"Esau ke beṭe Raūel se yih qabāylī sardār nikle: Nahat, Zārah, Sammā aur Mizzā. Yih sab Esau kī bīwī Bāsamat kī aulād the."},{"book":"Paidāish","chapter":"36","verse":"18","text":"Esau kī bīwī Uhlībāmā yānī Anā kī beṭī se yih qabāylī sardār nikle: Yaūs, Yālām aur Qorah."},{"book":"Paidāish","chapter":"36","verse":"19","text":"Yih tamām sardār Esau kī aulād haiṅ."},{"book":"Paidāish","chapter":"36","verse":"20","text":"Mulk-e-Adom ke kuchh bāshinde Horī ādmī Saīr kī aulād the. Un ke nām Lotān, Sobal, Sibaon, Anā,"},{"book":"Paidāish","chapter":"36","verse":"21","text":"Dīson, Esar aur Dīsān the. Saīr ke yih beṭe Mulk-e-Adom meṅ Horī qabīloṅ ke sardār the."},{"book":"Paidāish","chapter":"36","verse":"22","text":"Lotān Horī aur Hemām kā bāp thā. (Timnā Lotān kī bahan thī.)"},{"book":"Paidāish","chapter":"36","verse":"23","text":"Sobal ke beṭe Alwān, Mānahat, Aibāl, Safo aur Onām the."},{"book":"Paidāish","chapter":"36","verse":"24","text":"Sibaon ke beṭe Aiyāh aur Anā the. Isī Anā ko garm chashme mile jab wuh bayābān meṅ apne bāp ke gadhe charā rahā thā."},{"book":"Paidāish","chapter":"36","verse":"25","text":"Anā kā ek beṭā Dīson aur ek beṭī Uhlībāmā thī."},{"book":"Paidāish","chapter":"36","verse":"26","text":"Dīson ke chār beṭe Hamdān, Ishbān, Yitrān aur Kirān the."},{"book":"Paidāish","chapter":"36","verse":"27","text":"Esar ke tīn beṭe Bilhān, Zāwān aur Aqān the."},{"book":"Paidāish","chapter":"36","verse":"28","text":"Dīsān ke do beṭe Ūz aur Arān the."},{"book":"Paidāish","chapter":"36","verse":"29-30","text":"Yihī yānī Lotān, Sobal, Sibaon, Anā, Dīson, Esar aur Dīsān Saīr ke mulk meṅ Horī qabāyl ke sardār the."},{"book":"Paidāish","chapter":"36","verse":"31","text":"Is se pahle ki Isrāīliyoṅ kā koī bādshāh thā zail ke bādshāh yake bād dīgare Mulk-e-Adom meṅ hukūmat karte the:"},{"book":"Paidāish","chapter":"36","verse":"32","text":"Bālā bin Bor jo Dinhābā Shahr kā thā Mulk-e-Adom kā pahlā bādshāh thā."},{"book":"Paidāish","chapter":"36","verse":"33","text":"Us kī maut par Yūbāb bin Zārah jo Busrā Shahr kā thā."},{"book":"Paidāish","chapter":"36","verse":"34","text":"Us kī maut par Hushām jo Temāniyoṅ ke mulk kā thā."},{"book":"Paidāish","chapter":"36","verse":"35","text":"Us kī maut par Hadad bin Bidad jis ne Mulk-e-Moāb meṅ Midiyāniyoṅ ko shikast dī. Wuh Awīt kā thā."},{"book":"Paidāish","chapter":"36","verse":"36","text":"Us kī maut par Samlā jo Masriqā kā thā."},{"book":"Paidāish","chapter":"36","verse":"37","text":"Us kī maut par Sāūl jo Dariyā-e-Furāt par Rahobot Shahr kā thā."},{"book":"Paidāish","chapter":"36","verse":"38","text":"Us kī maut par Bāl-hanān bin Akbor."},{"book":"Paidāish","chapter":"36","verse":"39","text":"Us kī maut par Hadad jo Fāū Shahr kā thā. (Bīwī kā nām Mahetabel bint Matrid bint Mezāhāb thā.)"},{"book":"Paidāish","chapter":"36","verse":"40-43","text":"Esau se Adomī qabīloṅ ke yih sardār nikle: Timnā, Alwah, Yatet, Uhlībāmā, Ailā, Fīnon, Qanaz, Temān, Mibsār, Majdiyel aur Irām. Adom ke sardāroṅ kī yih fahrist un kī maurūsī zamīn kī ābādiyoṅ aur qabīloṅ ke mutābiq hī bayān kī gaī hai. Esau un kā bāp hai."}]}