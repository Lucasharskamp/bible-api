{"data":[{"book":"कुलुस्सियों","chapter":"2","verse":"1","text":"अवं चाताईं कि तुस ज़ानथ, कि तुश्शे ते तैन केरे ज़ैना लौदीकिया नगरे मां आन, ते तैन सेब्भी केरे लेइ ज़ैनेई अवं नईं लोरोईं कि अवं केन्च़रे मेहनत केरताईं।"},{"book":"कुलुस्सियों","chapter":"2","verse":"2","text":"ताके तैन केरे मन्न मां शान्ति भोए ते तैना प्यारे सेइं एप्पू मांमेइं बनोरे रान, ते तैस पूरी समझ़रू धन हासिल केरन, बाजी परमेशरेरे भेदे मतलब मसीह पिशानन्।"},{"book":"कुलुस्सियों","chapter":"2","verse":"3","text":"ज़ैस मां समझ़रे ते ज्ञानेरे सारे भण्डार छ़पोरेन।"},{"book":"कुलुस्सियों","chapter":"2","verse":"4","text":"इन अवं एल्हेरेलेइ ज़ोताईं, कि कोई मैन्हु तुसन लालच़ देने बैली चीज़ी सेइं धोखो न दे।"},{"book":"कुलुस्सियों","chapter":"2","verse":"5","text":"किजोकि अवं अगर जिसमेरे लिहाज़े सेइं दूराई, फिरी भी आत्मिक लिहाज़े सेइं नेड़ो आईं, ते तुश्शे रीति सेइं तुश्शी हालती ते तुश्शे विश्वासे ज़ै मसीह यीशु मां मज़बूती हेरतां खुश भोव।"},{"book":"कुलुस्सियों","chapter":"2","verse":"6","text":"ते ज़ेन्च़रे तुसेईं मसीह यीशु अपनो प्रभु कबूल कियोरोए, तेन्च़रे तैस मां च़लते भी राथ।"},{"book":"कुलुस्सियों","chapter":"2","verse":"7","text":"ते तैस मां ज़ील छ़डते राथ ते बद्धते राथ; ते ज़ेन्च़रे तुस शिखालोरेथ तेन्च़रे विश्वासे मां मज़बूत भोते गाथ, ते खूब शुक्र केरते राथ।"},{"book":"कुलुस्सियों","chapter":"2","verse":"8","text":"खबरदार राथ कि तुसन कोई तैसेरे ज्ञाने ते धोखे सेइं शिकार न केरे, ज़ैन मैन्हु केरू रुवाज़ेरू ते दुनियारी पेइली शिक्षारे मुताबिके पन मसीहेरे नईं।"},{"book":"कुलुस्सियों","chapter":"2","verse":"9","text":"किजोकि तैस मां ईश्वरत्वेरी सारी भरपूरी जानी मां एइतां वास केरती।"},{"book":"कुलुस्सियों","chapter":"2","verse":"10","text":"ते तुस तैस मां भेरोरेथ ज़ै सैरी हकोमती ते अधिकारेरी क्रोड़ी।"},{"book":"कुलुस्सियों","chapter":"2","verse":"11","text":"तैस्से मां तुश्शो एरो खतनो भोरोए, ज़ै हाथेरो नईं, मतलब मसीहेरोए खतनो, ज़ैस सेइं तुश्शी पुरानी इन्सानयत अलग की गातीए।"},{"book":"कुलुस्सियों","chapter":"2","verse":"12","text":"ते तैस्से सेइं साथी बपतिस्मे मां दबे जे, ते तैस्से मां परमेशरेरी शेक्ति पुड़ विश्वास केरतां, ज़ैने तै मुड़दन मरां ज़ींतो कियो, तुस भी तैस सेइं साथी ज़ींते किये।"},{"book":"कुलुस्सियों","chapter":"2","verse":"13","text":"ते तैने तुस भी, ज़ैना अपने पापन, ते अपने जिसमेरे खतनेरे हालती मां फटरे थी, तैस सेइं साथी ज़ींते भी केरे, ते इश्शे सब पाप माफ़ केरे।"},{"book":"कुलुस्सियों","chapter":"2","verse":"14","text":"ते विधि केरो तै लेख ज़ै इश्शे नंव्वे पुड़ ते इश्शे खलाफ थियो मटाव; ते तैस क्रूसे पुड़ कील देइतां दूर केरो।"},{"book":"कुलुस्सियों","chapter":"2","verse":"15","text":"ते तैने प्रधान्न ते अधिकैरन हारेइतां तैन केरो खुल्लो मुखूल्लो तमाशो बनावं ते क्रूसे सेइं जयजयकार भी केरू।"},{"book":"कुलुस्सियों","chapter":"2","verse":"16","text":"एल्हेरेलेइ खानू पीनू या तिहार या नव्वीं चाँदनी, या आरामेरे दिहाड़ां केरे बारे मां तुश्शो कोई फैसलो न केरो।"},{"book":"कुलुस्सियों","chapter":"2","verse":"17","text":"किजोकि सब एजने बैली गल्लां केरि छावे, पन असली चीज़ां मसीहेरिन।"},{"book":"कुलुस्सियों","chapter":"2","verse":"18","text":"कोई मैन्हु दीनता ते स्वर्गदूतां केरि पूज़ा पसंद केरतां तुश्शी दौड़रे इनामे करां दूर न रखे। एरो मैन्हु लेवहरी गल्लां मां लग्गोरो रहते ते एपनी जिसमानी समझ़ी पुड़ बेफैइदो फुलते।"},{"book":"कुलुस्सियों","chapter":"2","verse":"19","text":"ते तैस क्रोड़ी ट्लेइतां न रखन ज़ै मसीह आए ते ज़ैस सेइं सारो जिसम जोड़न ते पठां केरे हफाज़ती सेइं ते एक्की सेइं साथी ज़ुड़तां, परमेशरेरे तरफां बद्धतो गाते।"},{"book":"कुलुस्सियों","chapter":"2","verse":"20","text":"ज़ैखन कि तुस मसीह सेइं साथी दुनियारे पेइली शिक्षाई सेइं मरोरेथ, त फिरी तैन केरे ज़ेरे ज़ैना दुनियाई मां ज़िन्दगी बीतातन मैन्हु केरे हुक्म ते शिक्षा सेइं,"},{"book":"कुलुस्सियों","chapter":"2","verse":"21","text":"ते एरी शिक्षा मां किजो रातथ कि इस सेइं नईं हुरनु, एन नईं खानू, ते तैस सेइं हथ नईं लानो?"},{"book":"कुलुस्सियों","chapter":"2","verse":"22","text":"(किजोकि इना सब चीज़ां कम्मे मां आनते-आनते नाश भोइ गैली)।"},{"book":"कुलुस्सियों","chapter":"2","verse":"23","text":"इन गल्लन मां एपनी मेर्ज़री मुताबिक अपनि बनेवरी भेक्ति सेइं, ते दीनता, ते जिसमानी कोशिश सेइं ज्ञानेरू कम त आए, पन जिसमानी खुवैइशन रोकने मां इन सेइं किछ भी फैइदो न भोए।"}]}