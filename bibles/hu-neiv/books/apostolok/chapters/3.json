{"data":[{"book":"Apostolok","chapter":"3","verse":"1","text":"Péter és János egyszer együtt mentek fel a templomba, a kilenc órai imádkozásra."},{"book":"Apostolok","chapter":"3","verse":"2","text":"Ekkor odahoztak egy embert, aki születésétől fogva sánta volt, és akit minden nap le szoktak tenni a templom kapujánál, melyet Ékesnek neveznek, hogy alamizsnát kérjen azoktól, akik bemennek a templomba."},{"book":"Apostolok","chapter":"3","verse":"3","text":"Amikor meglátta, hogy Péter és János a templomba akarnak bemenni, alamizsnát kért tőlük."},{"book":"Apostolok","chapter":"3","verse":"4","text":"Péter pedig rátekintett Jánossal együtt, és ezt mondta: „Nézz reánk!“"},{"book":"Apostolok","chapter":"3","verse":"5","text":"Ő pedig rájuk figyelt, remélve, hogy valamit kap tőlük."},{"book":"Apostolok","chapter":"3","verse":"6","text":"Péter pedig ezt mondta: „Ezüstöm és aranyam nincsen nekem, hanem amim van, azt adom neked: a Názáreti Jézus Krisztus nevében, kelj fel és járj!“"},{"book":"Apostolok","chapter":"3","verse":"7","text":"És jobb kezénél fogva felemelte őt, és azonnal megerősödtek a lábai és bokái,"},{"book":"Apostolok","chapter":"3","verse":"8","text":"és felugorva megállt, és járt. Bement velük a templomba is, járkálva, és szökdelve, és dicsérte az Istent."},{"book":"Apostolok","chapter":"3","verse":"9","text":"És látta az egész nép, hogy jár, és dicséri az Istent."},{"book":"Apostolok","chapter":"3","verse":"10","text":"Megismerték, hogy ő volt az, aki alamizsnáért ült a templomnak Ékes kapujában, és megteltek csodálkozással, és álmélkodtak, hogy mi történt vele."},{"book":"Apostolok","chapter":"3","verse":"11","text":"Amikor pedig a sánta, aki meggyógyult ragaszkodott Péterhez és Jánoshoz, az egész nép álmélkodva futott hozzájuk a csarnokba, melyet Salamonénak neveztek."},{"book":"Apostolok","chapter":"3","verse":"12","text":"Amikor pedig ezt látta Péter, ezt mondta a népnek: „Izrael férfiai, miért csodálkoztok ezen, vagy miért néztek reánk, mintha tulajdon erőnkkel vagy jámborságunkkal műveltük volna azt, hogy járjon?"},{"book":"Apostolok","chapter":"3","verse":"13","text":"Ábrahámnak, Izsáknak és Jákobnak Istene, a mi atyáinknak Istene megdicsőítette az ő Fiát, Jézust, akit ti elárultatok, és megtagadtatok Pilátus előtt, noha ő úgy ítélt, hogy elbocsátja."},{"book":"Apostolok","chapter":"3","verse":"14","text":"Ti pedig azt a szentet és igazat megtagadtátok, és azt kívántátok, hogy a gyilkos embert bocsássa szabadon nektek,"},{"book":"Apostolok","chapter":"3","verse":"15","text":"az életnek fejedelmét pedig megöltétek, akit az Isten feltámasztott a halálból, aminek mi vagyunk tanúi."},{"book":"Apostolok","chapter":"3","verse":"16","text":"Az ő nevébe vetett hit, az ő neve erősítette meg ezt, akit láttok és ismertek, és a hit, mely ő általa van, adta neki ezt az ép egészséget mindannyiótok szeme láttára."},{"book":"Apostolok","chapter":"3","verse":"17","text":"De most, atyámfiai, tudom, hogy tudatlanságból cselekedtetek, amikképpen a ti elöljáróitok is."},{"book":"Apostolok","chapter":"3","verse":"18","text":"Az Isten pedig, ekképpen töltötte be, amit előre megmondott prófétái által, hogy a Krisztus szenvedi fog."},{"book":"Apostolok","chapter":"3","verse":"19","text":"Bánjátok meg azért, és térjetek meg, hogy eltöröltessenek a ti bűneitek, hogy így eljöjjön az Úrtól a felüdülés ideje,"},{"book":"Apostolok","chapter":"3","verse":"20","text":"és elküldje a Jézus Krisztust, akit nektek előre hirdetett."},{"book":"Apostolok","chapter":"3","verse":"21","text":"Akit az égnek kell magába fogadnia mind addig az időkig, míg újjá teremtetnek mindazok, amelyekről az Isten kezdettől fogva szólott szent prófétái által."},{"book":"Apostolok","chapter":"3","verse":"22","text":"Mert Mózes ezt mondta az atyáknak: »Prófétát támaszt nektek az Úr, a ti Istenetek, atyátokfiai közül, mint engem: őt hallgassátok mindenben, amit csak szól nektek."},{"book":"Apostolok","chapter":"3","verse":"23","text":"Mindazokat pedig, akik nem hallgatnak arra a prófétára, ki fogják irtatni a nép közül.«"},{"book":"Apostolok","chapter":"3","verse":"24","text":"De a próféták is mindnyájan Sámueltől, és a következőktől fogva, akik csak szóltak, ezekről a napokról jövendöltek."},{"book":"Apostolok","chapter":"3","verse":"25","text":"Ti vagytok a prófétáknak és a szövetségnek fiai, melyet Isten szerzett a mi atyáinkkal, Ábrahámnak ígérve: A te magodban áldást nyer a földnek valamennyi nemzetsége."},{"book":"Apostolok","chapter":"3","verse":"26","text":"Az Isten az ő Fiát, Jézust első sorban nektek támasztotta fel, elküldte őt, hogy megáldjon titeket, mindegyikőtöket megtérítve bűneitekből.“"}]}