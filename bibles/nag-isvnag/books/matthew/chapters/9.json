{"data":[{"book":"Matthew","chapter":"9","verse":"1","text":"Titia Jisu naw te uthi loise aru nodi paar korise, aru tai nijor laga town, Capernaum te ahi jaise."},{"book":"Matthew","chapter":"9","verse":"2","text":"Sabi, manu khan ekjon jothor bemar thaka manu ke chatai te ghumai thaka ke loi anise. Jitia Jisu taikhan laga biswas dikhise, tai jothor bemar manu ke koise, “Putro, mon dangor koribi. Tumi laga paap sob maph kori dise.”"},{"book":"Matthew","chapter":"9","verse":"3","text":"Titia sabi, niyom likha manu khan taikhan majote koise, “Etu manu Isor laga biya kotha koi ase.”"},{"book":"Matthew","chapter":"9","verse":"4","text":"Kintu Jisu taikhan laga bhabona janikena koise, “Tumikhan ki hisab te mon bhitor te biya kotha bhabona kori ase?"},{"book":"Matthew","chapter":"9","verse":"5","text":"Kilekoile, kuntu he asan ase, ‘Tumikhan laga paapkhan sob maph kori dise,’ na, ‘Uthibi aru berabi’ etu thik ase?"},{"book":"Matthew","chapter":"9","verse":"6","text":"Kintu tumikhan ke jonai dibole, Manu laga Putro ke etu prithibi te adhikar dikena ase manu laga paapkhan maph kori bole, ...” Etu pichete Tai etu manu ke koise, “Uthibi, tumi laga chatai lobi, aru nijor laga ghor te jabi.”"},{"book":"Matthew","chapter":"9","verse":"7","text":"Titia etu manu uthise aru nijor ghor te jai jaise."},{"book":"Matthew","chapter":"9","verse":"8","text":"Jitia manu khan etu dikhise, taikhan asurit hoise aru Isor ke mohima dise, jun he manu khan ke eneka adhikar dise koi kene."},{"book":"Matthew","chapter":"9","verse":"9","text":"Jitia Jisu etu jaga paar hoi kene jai thakise, tai Matthew koi kene ekjon manu ke dikhise, jun poisa utha laga jagate kaam kori thakise. Tai pora taike koise, “Ami laga piche koribi.” Aru tai uthise aru Jisu laga piche korise."},{"book":"Matthew","chapter":"9","verse":"10","text":"Aru eneka hoise, jitia Jisu Matthew laga ghor te bohi kene bhat khabole hoise, sabi, bisi poisa utha manu khan9.10 Poisa utha manu khan ke paapi khan eneka koi thakisele, kelemane taikhan to Isor najana manu khan logote bhi kaam kori thaka nimite. aru dusra paapi manu khan bhi ahise aru Jisu aru tai laga chela khan sob eke logote khaise."},{"book":"Matthew","chapter":"9","verse":"11","text":"Jitia kunba Pharisee khan etu dikhise, taikhan Jisu laga chela khan ke hudise, “Kile apnikhan laga malik to poisa utha aru dusra paapi manu khan logote milikena khai ase?”"},{"book":"Matthew","chapter":"9","verse":"12","text":"Jitia Jisu etu hunise, Tai koise, “Jun laga gaw sob thik ase, taike bemar bhal kora manu nalage, khali jun khan bemar ase taikhan ke lage."},{"book":"Matthew","chapter":"9","verse":"13","text":"Kintu tumikhan jabi aru sikhibi Isor laga kotha te etu laga motlob ki ase: ‘Ami to tumikhan boli diya to nalage, hoilebi daya kora to Moi laga itcha ase.’ Kilekoile Ami dhormik khan ke mati bole aha nohoi, kintu paapi manu khan karone ahise9.13 Kilekoile Ami dhormik khan ke mati bole aha nohoi, kintu paapi manu khan karone ahise. Hos. 6:6.’”"},{"book":"Matthew","chapter":"9","verse":"14","text":"Aru ek din, John laga chela khan Tai logote ahikena koise, “Kile Pharisee aru amikhan upwas kore, kintu Apuni laga chela khan to nakore?”"},{"book":"Matthew","chapter":"9","verse":"15","text":"Jisu taikhan ke jawan dise, “Shadi te aha khan mon dukh hoi kene shadi kora jon logote thake naki? Kintu utu din ahibo jitia shadi kora jonke taikhan pora loijabo, aru etu pichete taikhan upwas lobo."},{"book":"Matthew","chapter":"9","verse":"16","text":"Kun manu bhi ekta notun kapra ke purana kapra logote silai kene nalagai, kele koile etu kapra laga silakhan sob ulai jabo, aru bisi biya pora phati jabo."},{"book":"Matthew","chapter":"9","verse":"17","text":"Nohoi lebi manu khan purana angur ros ke notun chamra laga jola te nadhale. Nohoile, chamra jola to phati jabo, aru angur ros to pura giri jabo aru chamra jola pura biya hoi jabo. Hoilebi, taikhan notun chamra jola te notun angur ros hale, eneka hoile duita bhi bhal thakibo.”"},{"book":"Matthew","chapter":"9","verse":"18","text":"Jitia Tai eitu khan taikhan ke koi thakise, sabi, ekjon sahab ahise aru Jisu age te matha jhukise. Tai koise, “Moi laga chukri etiya mori jaise, kintu Apuni ahibi aru tai uporte Apuni laga hath lagai dibi, aru tai jinda hoi jabo.”"},{"book":"Matthew","chapter":"9","verse":"19","text":"Etu pichete Jisu uthise aru tai logote jaise, aru Tai laga chela khan bhi piche ahise."},{"book":"Matthew","chapter":"9","verse":"20","text":"Sabi, ekjon mahila jun baroh saal pora khun jai thaka bemar pora dukh pai thakise, tai Jisu laga piche ahikena Tai laga kapra kinar te chuise."},{"book":"Matthew","chapter":"9","verse":"21","text":"Kilekoile etu mahila pora tai nijorke koise, “Khali Tai laga kapra chuile, ami bhal hoi jabo.”"},{"book":"Matthew","chapter":"9","verse":"22","text":"Kintu Jisu piche ghurise aru taike saikene koise, “Chukri, mon dangor kori lobi; apuni laga biswas pora bhal hoise.” Aru utu homoi te etu mahila ke changai paise."},{"book":"Matthew","chapter":"9","verse":"23","text":"Titia Jisu utu daruga laga ghor te punchise, aru Tai pora basuri baja manu khan9.23 Yehudi niyom hisab te manu mora ghor te, bisi gorib manu khan bhi komsekom duijon basuri baja manu aru ekjon kandibole maiki thaki bole lage eneka thakisele.  aru dangor bhir joma hoi kene hala kori thaka dikhise."},{"book":"Matthew","chapter":"9","verse":"24","text":"Tai koise, “Jai jabi, kele koile etu chukri mora nai, kintu tai ghumai ase.” Kintu etu manu khan Jisu ke hasi di thakise."},{"book":"Matthew","chapter":"9","verse":"25","text":"Jitia joma koi kene thaka manu khan sobke bahar te pathai dise, Tai ghor bhitor te ghusi se aru etu chukri ke hath pora dhurise, aru etu chukri uthijaise."},{"book":"Matthew","chapter":"9","verse":"26","text":"Aru etu laga khobor utu desh sob te punchi jaise."},{"book":"Matthew","chapter":"9","verse":"27","text":"Jisu jitia berai jai thakise, duijon andha manu tai piche korise. Taikhan hala kori kene koise, “Amikhan ke daya koribi, David laga Putro!”"},{"book":"Matthew","chapter":"9","verse":"28","text":"Jitia Jisu ghor te punchise, andha khan tai usorte ahise. Jisu taikhan ke koise, “Tumikhan biswas kore na nai ami etu koribo pare koi kene?” Taikhan koise, “Hoi, Probhu.”"},{"book":"Matthew","chapter":"9","verse":"29","text":"Aru Jisu taikhan laga suku chuise, aru koise, “Tumikhan laga biswas hisab te hoi jabi,”"},{"book":"Matthew","chapter":"9","verse":"30","text":"aru taikhan laga suku khuli jaise. Jisu pora taikhan ke kara pora hukum dikene eneka koise, “Sabi etu kotha khan kunke bhi janibo nadibi.”"},{"book":"Matthew","chapter":"9","verse":"31","text":"Kintu etu duijon manu bahar te ulai jaise aru sob desh te etu laga khobor koi dise."},{"book":"Matthew","chapter":"9","verse":"32","text":"Tai duijon jai thaka somoite, sabi, ekjon bhoot atma ghumai kene ghunga thaka manu ke Jisu usorte anise."},{"book":"Matthew","chapter":"9","verse":"33","text":"Jitia bhoot atma ke khedai dise, tai kotha kori bole parise. Sob manu dikhi kene asurit hoise, aru koise, “Eneka asurit kaam to kitia bhi Israel desh te dikha nai!”"},{"book":"Matthew","chapter":"9","verse":"34","text":"Kintu Pharisee khan eneka koise, “Bhoot atma laga cholawta huwa nimite, tai bhoot atma ke kheda bole pari ase.”"},{"book":"Matthew","chapter":"9","verse":"35","text":"Jisu sob sheher khan aru bosti khan te berai kene jaise. Tai mondoli khan te jai kene rajyo laga susamachar khan sikhai thakise aru sob biya bemar khan ke bhal korise."},{"book":"Matthew","chapter":"9","verse":"36","text":"Jitia Tai manu joma koi kene thaka dikhise, Tai bisi morom lagise, kele koile taikhan bisi dukh aru chinta hoi kene thakise, jineka mer khan laga ekjon rokhiya nathaka nisena9.36 Mer khan laga ekjon rokhiya nathaka nisena 1 Kin. 22:17."},{"book":"Matthew","chapter":"9","verse":"37","text":"Etu pichete Jisu taikhan laga chela khan ke koise, “Dhan bisi pakki kene ase, kintu kati bole manu komti ase."},{"book":"Matthew","chapter":"9","verse":"38","text":"Etu nimite, joldi Probhu ke prathana kori bhi, titia Tai kaam kori bole manu khan ke pathai dibo.”"}]}