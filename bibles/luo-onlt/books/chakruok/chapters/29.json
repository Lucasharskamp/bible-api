{"data":[{"book":"Chakruok","chapter":"29","verse":"1","text":"Eka Jakobo nodhi nyime gi wuoth kendo nochopo e piny ogendini man yo wuok chiengʼ."},{"book":"Chakruok","chapter":"29","verse":"2","text":"Nopo koneno soko ei pap kod kweth adek mag rombe konindo machiegni kanyo nikech kwethgo ne modho e sokono. To kidi mane nitie e dho sokono ne duongʼ."},{"book":"Chakruok","chapter":"29","verse":"3","text":"Jokwath nengʼielo kidi kane jamni osechokore kanyo mondo gimodhi. Bangʼ ka jamni duto osemodho, to ne gingʼielo kidino mondo odog oum dho soko."},{"book":"Chakruok","chapter":"29","verse":"4","text":"Jakobo nopenjo jokwath niya, “Owetena ua kanye?”"},{"book":"Chakruok","chapter":"29","verse":"5","text":"Nowachonegi niya, “Bende ungʼeyo Laban nyakwar Nahor?”"},{"book":"Chakruok","chapter":"29","verse":"6","text":"Eka Jakobo nopenjogi niya, “Ongima?”"},{"book":"Chakruok","chapter":"29","verse":"7","text":"Nowachonegi niya, “Neuru, piny pod chon, sa michokoe jamni podi. Weuru rombe omodhi bangʼe uduokgi e lek.”"},{"book":"Chakruok","chapter":"29","verse":"8","text":"Negidwoke niya, “Ok wanyal timo kamano kapok jokwath duto ochokore ma wangʼielo kidi manie dho soko oko mondo jamni omodhi.”"},{"book":"Chakruok","chapter":"29","verse":"9","text":"Kane pod oyudo owuoyo kodgi, Rael nochopo gi romb wuon-gi nikech en ema nokwayogi."},{"book":"Chakruok","chapter":"29","verse":"10","text":"Kane Jakobo oneno Rael, nyar Laban ner mare kod romb Laban, nodhi mongʼielo kidi oko e dho soko kendo omiyo romb ner mare omodho."},{"book":"Chakruok","chapter":"29","verse":"11","text":"Eka Jakobo nonyodho Rael kendo noywak gi dwol maduongʼ."},{"book":"Chakruok","chapter":"29","verse":"12","text":"Noyudo osenyiso Rael ni en wat wuon Rael kendo ni en wuod Rebeka. Kuom mano Rael nodhi monyiso wuon mare."},{"book":"Chakruok","chapter":"29","verse":"13","text":"To kane Laban owinjo wach mar Jakobo, wuod nyamin noringo mondo odhi oromne. Nokwake kendo omose gimor mi orwake dalane kendo Jakobo nonyise gik moko duto."},{"book":"Chakruok","chapter":"29","verse":"14","text":"Eka Laban nowachone niya, “In ringra awuon kendo remba.”"},{"book":"Chakruok","chapter":"29","verse":"15","text":"Laban nowachone niya, “Mana nikech in watna, bende en gima ber tiyona maonge chudo? Nyisa gima dachul.”"},{"book":"Chakruok","chapter":"29","verse":"16","text":"To Laban ne nigi nyiri ariyo: nyako maduongʼ ne nyinge Lea kendo nyako matin ne nyinge Rael."},{"book":"Chakruok","chapter":"29","verse":"17","text":"Lea ne nigi wangʼ ma ok nenre maber, to Rael ne nigi chia kendo jaber."},{"book":"Chakruok","chapter":"29","verse":"18","text":"Jakobo nohero Rael, kendo nowacho ni Laban niya, “Abiro tiyoni kuom higni abiriyo kuom Rael nyari matin.”"},{"book":"Chakruok","chapter":"29","verse":"19","text":"Laban nowacho niya, “Ber mondo amiyi godo moloyo chiwe ni jomoko. Koro dag mana koda ka.”"},{"book":"Chakruok","chapter":"29","verse":"20","text":"Omiyo Jakobo notiyone Laban higni abiriyo mondo oyud Rael, to hignigo nonenorene mana ka ndalo matin nikech hera manoherogo Rael."},{"book":"Chakruok","chapter":"29","verse":"21","text":"Eka Jakobo nowacho ne Laban, “Asetieko ndalo mane iketona, omiyo koro miya nyari mondo obed chiega.”"},{"book":"Chakruok","chapter":"29","verse":"22","text":"Kuom mano Laban noloso nyasi kendo nogwelo ji duto mae pinyno."},{"book":"Chakruok","chapter":"29","verse":"23","text":"To kane ochopo odhiambo, Laban nokawo nyare ma Lea mi omiyo Jakobo mondo obed chiege."},{"book":"Chakruok","chapter":"29","verse":"24","text":"Kendo Laban nochiwo Zilpa jatichne ma nyako ne nyare, Lea, mondo obed jatichne."},{"book":"Chakruok","chapter":"29","verse":"25","text":"Kane piny oru, Jakobo nofwenyo mana ni en Lea! Omiyo nopenjo Laban niya, “Angʼo momiyo isetimona kama? Donge natiyoni mondo imiya Rael? To angʼo momiyo isewuonda?”"},{"book":"Chakruok","chapter":"29","verse":"26","text":"Laban nodwoke niya, “Ok en timwa mondo nyako matin okuong odhi tedo ne nyako maduongʼ."},{"book":"Chakruok","chapter":"29","verse":"27","text":"Rit nyaka watiek juma achiel mar nyasi mar nyakoni; eka abiro miyi Rael kiyie tiyona kuom higni abiriyo mamoko.”"},{"book":"Chakruok","chapter":"29","verse":"28","text":"Kendo Jakobo notimo kamano. Notieko jumb kend mar Lea. Eka Laban nomiye Rael nyare mondo obed chiege."},{"book":"Chakruok","chapter":"29","verse":"29","text":"Laban nochiwo Bilha jatichne ma nyako ne Rael nyare kaka jatichne."},{"book":"Chakruok","chapter":"29","verse":"30","text":"Jakobo nobedoe achiel gi Rael bende kendo nohero Rael moloyo Lea. Kendo notiyone Laban higni abiriyo moko kendo."},{"book":"Chakruok","chapter":"29","verse":"31","text":"Kane Jehova Nyasaye oneno ni Lea ne ok oher, ne oyawo iye to Rael noketo obedo migumba."},{"book":"Chakruok","chapter":"29","verse":"32","text":"Lea nomako ich kendo nonywolo wuowi. Nowacho niya, “Jehova Nyasaye oseneno chandruokna, kendo koro chwora biro hera.”"},{"book":"Chakruok","chapter":"29","verse":"33","text":"Nochako omako ich, monywolo wuowi moro. Nowacho niya, “Jehova Nyasaye osemiya wuowi machielo nimar nowinjo ka chwora ok ohera.” Omiyo nochake ni Simeon.29:33 Simeon gi dho jo-Hibrania en Nyasaye mawinjo ywak joge."},{"book":"Chakruok","chapter":"29","verse":"34","text":"Nochako omako ich, kendo ochako onywolo wuowi. Nowacho niya, “Koro chwora biro padore kuoma nikech asenywolone yawuowi adek.” Omiyo nochake ni Lawi.29:34 Lawi gi dho jo-Hibrania en gima oher."},{"book":"Chakruok","chapter":"29","verse":"35","text":"Nochako omako ich, kendo kane ochako onywolo wuowi nowacho niya, “Koro abiro pako Jehova Nyasaye.” Omiyo nochake ni Juda.29:35 Juda gi dho jo-Hibrania en Pak. Bangʼ mano noweyo nywolo nyithindo."}]}