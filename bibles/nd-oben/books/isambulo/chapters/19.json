{"data":[{"book":"Isambulo","chapter":"19","verse":"1","text":"Emva kwalokhu ngezwa umsindo onjengokuhlokoma kwexuku elikhulu ezulwini limemeza lisithi:"},{"book":"Isambulo","chapter":"19","verse":"2","text":"ngoba ukwahlulela kwakhe kuqotho njalo kulungile."},{"book":"Isambulo","chapter":"19","verse":"3","text":"Bamemeza njalo bathi:"},{"book":"Isambulo","chapter":"19","verse":"4","text":"Abadala abangamatshumi amabili lane lezidalwa ezine eziphilayo bawela phansi bakhonza uNkulunkulu owayehlezi esihlalweni sobukhosi. Bamemeza njalo bathi:"},{"book":"Isambulo","chapter":"19","verse":"5","text":"Kwasekuzwakala ilizwi elavela esihlalweni sobukhosi, lisithi:"},{"book":"Isambulo","chapter":"19","verse":"6","text":"Ngabuya ngezwa okwakungathi lixuku elikhulu, kunjengokuhlokoma kwamanzi agelezayo lanjengokukhwaza kwezulu besithi:"},{"book":"Isambulo","chapter":"19","verse":"7","text":"Kasithokozeni sijabule"},{"book":"Isambulo","chapter":"19","verse":"8","text":"Ilineni elihle elicazimulayo"},{"book":"Isambulo","chapter":"19","verse":"9","text":"Ingilosi yasisithi kimi, “Loba ukuthi: Babusisiwe labo abanxusiweyo edilini lomtshado weWundlu!” Yengeza yathi, “La ngamazwi aqotho kaNkulunkulu.”"},{"book":"Isambulo","chapter":"19","verse":"10","text":"Ngawela ezinyaweni zayo ngayikhonza. Kodwa yathi kimi, “Ungakwenzi lokhu! Mina ngiyinceku kanye lawe kanye labazalwane bakho abalobufakazi bukaJesu. Khonza uNkulunkulu! Ngoba ubufakazi bukaJesu bungumoya wesiphrofethi.”"},{"book":"Isambulo","chapter":"19","verse":"11","text":"Ngabona izulu livulekile njalo khonapho phambi kwami kwakulebhiza elimhlophe, umgadi walo ethiwa nguThembekile loQiniso. Wahlulela ngokulunga alwe impi."},{"book":"Isambulo","chapter":"19","verse":"12","text":"Amehlo akhe anjengomlilo ovuthayo njalo ekhanda lakhe kulemiqhele eminengi. Ulebizo elilotshwe kuye elingaziwa muntu ngaphandle kwakhe yena ngokwakhe."},{"book":"Isambulo","chapter":"19","verse":"13","text":"Ugqoke isembatho esigxanyuzwe egazini njalo ibizo lakhe nguLizwi likaNkulunkulu."},{"book":"Isambulo","chapter":"19","verse":"14","text":"Amabutho asezulwini ayemlandela egade amabhiza amhlophe njalo egqoke ilineni elihle elimhlophe njalo lihlanzekile."},{"book":"Isambulo","chapter":"19","verse":"15","text":"Emlonyeni wakhe kuphuma inkemba ebukhali agalela ngayo izizwe. “Uzazibusa ngentonga yensimbi.”19.15 AmaHubo 2.9 Unyathela isikhamelo sewayini sentukuthelo yolaka lukaNkulunkulu uSomandla."},{"book":"Isambulo","chapter":"19","verse":"16","text":"Esambathweni sakhe lasemlenzeni wakhe kulotshwe ibizo leli elithi:"},{"book":"Isambulo","chapter":"19","verse":"17","text":"Ngasengibona ingilosi imi elangeni eyamemezela ngelizwi elikhulu ezinyonini zonke ezazindiza emoyeni isithi, “Wozani libuthanele idili elikhulu likaNkulunkulu"},{"book":"Isambulo","chapter":"19","verse":"18","text":"ukuze lidle inyama yemizimba yamakhosi, eyezinduna zempi, eyamadoda alamandla, eyamabhiza labagadi bawo kanye leyabantu bonke abakhululekileyo lezigqili, abancane labakhulu.”"},{"book":"Isambulo","chapter":"19","verse":"19","text":"Ngabuya ngabona isilo lamakhosi asemhlabeni lamabutho awo ebuthanele ukulwa impi lomgadi webhiza kanye lebutho lakhe."},{"book":"Isambulo","chapter":"19","verse":"20","text":"Kodwa isilo sathunjwa ndawonye lomphrofethi wamanga owayenze izibonakaliso ezimangalisayo emele sona. Ngalezi zibonakaliso wabedukisa labo ababebekwe uphawu lwesilo bakhonza umfanekiso waso. Sona lomphrofethi wamanga baphoselwa bephila echibini lomlilo wesolufa ovuthayo."},{"book":"Isambulo","chapter":"19","verse":"21","text":"Abanye babo babulawa ngenkemba eyaphuma emlonyeni womgadi webhiza njalo izinyoni zonke zazitika ngenyama yemizimba yabo."}]}