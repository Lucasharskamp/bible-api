{"data":[{"book":"Skutky apoštolské","chapter":"7","verse":"1","text":"Tedy řekl nejvyšší kněz: Jest-liž to tak?"},{"book":"Skutky apoštolské","chapter":"7","verse":"2","text":"A on řekl: Muži bratří a otcové, slyšte. Bůh slávy ukázal se otci našemu Abrahamovi, když byl v Mezopotamii, prve než bydlil v Cháran."},{"book":"Skutky apoštolské","chapter":"7","verse":"3","text":"A řekl k němu: Vyjdi z země své a z příbuznosti své, a pojď do země, kterouž ukáži tobě."},{"book":"Skutky apoštolské","chapter":"7","verse":"4","text":"Tedy vyšel z země Kaldejské a bydlil v Cháran. A odtud, když umřel otec jeho, přestěhoval jej do země této, v kteréžto vy nyní bydlíte."},{"book":"Skutky apoštolské","chapter":"7","verse":"5","text":"A nedal jemu dědictví v ní, ani šlépěje nožné, ač byl jemu ji slíbil dáti k vladařství, i semeni jeho po něm, když ještě neměl dědice."},{"book":"Skutky apoštolské","chapter":"7","verse":"6","text":"Mluvil pak jemu Bůh takto: Budeť símě tvé pohostinu v zemi cizí, a bude v službu podrobeno, a zle s ním budou nakládati za čtyři sta let."},{"book":"Skutky apoštolské","chapter":"7","verse":"7","text":"Ale národ ten, jemuž sloužiti budou, já souditi budu, pravíť Bůh. A potom zase vyjdou, a sloužiti mi budou na tomto místě."},{"book":"Skutky apoštolské","chapter":"7","verse":"8","text":"I vydal jemu smlouvu obřízky. A tak on zplodil Izáka, a obřezal jej osmého dne, a Izák zplodil Jákoba, a Jákob"},{"book":"Skutky apoštolské","chapter":"7","verse":"9","text":"A patriarchové v nenávisti měvše Jozefa, prodali jej do Egypta. Ale Bůh byl s ním,"},{"book":"Skutky apoštolské","chapter":"7","verse":"10","text":"A vysvobodil ho ze všech úzkostí jeho, a dal jemu milost a moudrost před tváří faraona, krále Egyptského, takže ho učinil úředníkem nad Egyptem a nade vším domem svým."},{"book":"Skutky apoštolské","chapter":"7","verse":"11","text":"Potom přišel hlad na všecku zemi Egyptskou i Kananejskou, a soužení veliké, aniž měli pokrmů otcové naši."},{"book":"Skutky apoštolské","chapter":"7","verse":"12","text":"A uslyšev Jákob, že by obilé bylo v Egyptě, poslal tam otce naše nejprve."},{"book":"Skutky apoštolské","chapter":"7","verse":"13","text":"A když je poslal po druhé, poznán jest Jozef od bratří svých, a zjevena jest rodina Jozefova faraonovi."},{"book":"Skutky apoštolské","chapter":"7","verse":"14","text":"Tedy poslav Jozef posly, přistěhoval otce svého Jákoba, i všecku rodinu svou v osobách sedmdesáti a pěti."},{"book":"Skutky apoštolské","chapter":"7","verse":"15","text":"I vstoupil Jákob do Egypta, a tam umřel on i otcové naši."},{"book":"Skutky apoštolské","chapter":"7","verse":"16","text":"I přeneseni jsou do Sichem, a pochováni v hrobě, kterýž byl koupil Abraham za stříbro od synů Emorových, otce Sichemova."},{"book":"Skutky apoštolské","chapter":"7","verse":"17","text":"Když se pak přibližoval čas zaslíbení, o kterémž byl přisáhl Bůh Abrahamovi, rostl lid a množil se v Egyptě,"},{"book":"Skutky apoštolské","chapter":"7","verse":"18","text":"Až vtom povstal jiný král, kterýž neznal Jozefa."},{"book":"Skutky apoštolské","chapter":"7","verse":"19","text":"Ten lstivě nakládaje s pokolením naším, trápil otce naše, takže musili vyhazovati nemluvňátka svá, aby se nerozplozovali."},{"book":"Skutky apoštolské","chapter":"7","verse":"20","text":"V tom času narodil se Mojžíš, a byl velmi krásný, kterýžto chován jest za tři měsíce v domu otce svého."},{"book":"Skutky apoštolské","chapter":"7","verse":"21","text":"A když vyložen byl na řeku, vzala jej dcera faraonova, a vychovala jej sobě za syna."},{"book":"Skutky apoštolské","chapter":"7","verse":"22","text":"I vyučen jest Mojžíš vší moudrosti Egyptské, a byl mocný v řečech i v skutcích."},{"book":"Skutky apoštolské","chapter":"7","verse":"23","text":"A když jemu bylo čtyřidceti let, vstoupilo na srdce jeho, aby navštívil bratří své, syny Izraelské."},{"book":"Skutky apoštolské","chapter":"7","verse":"24","text":"A uzřev jednoho, an bezpráví trpí, zastal ho a pomstil toho, kterýž bezpráví trpěl, zabiv Egyptského."},{"book":"Skutky apoštolské","chapter":"7","verse":"25","text":"Domníval se zajisté, že bratří jeho rozumějí tomu, že skrze ruku jeho chce jim dáti Bůh vysvobození, ale oni nerozuměli."},{"book":"Skutky apoštolské","chapter":"7","verse":"26","text":"Druhého pak dne ukázal se jim, když se vadili, i chtěl je v pokoj uvésti, řka: Muži, bratří jste, i proč křivdu činíte sobě vespolek?"},{"book":"Skutky apoštolské","chapter":"7","verse":"27","text":"Ten pak, kterýž činil křivdu bližnímu svému, odehnal ho, řka: Kdo tě ustanovil knížetem a soudcím nad námi?"},{"book":"Skutky apoštolské","chapter":"7","verse":"28","text":"Což ty mne chceš zamordovati, jako jsi včera zabil Egyptského?"},{"book":"Skutky apoštolské","chapter":"7","verse":"29","text":"I utekl Mojžíš pro ta slova a bydlil pohostinu v zemi Madianské, a tam zplodil dva syny."},{"book":"Skutky apoštolské","chapter":"7","verse":"30","text":"A když se vyplnilo let čtyřidceti, ukázal se jemu na poušti hory Sinai anděl Páně, v plameni ohně ve kři."},{"book":"Skutky apoštolské","chapter":"7","verse":"31","text":"A Mojžíš uzřev to, divil se tomu vidění. A když blíže přistoupil, aby to pilněji spatřil, stal se k němu hlas Páně:"},{"book":"Skutky apoštolské","chapter":"7","verse":"32","text":"Jáť jsem Bůh otců tvých, Bůh Abrahamův a Bůh Izákův a Bůh Jákobův. I zhroziv se Mojžíš, neodvážil se patřiti."},{"book":"Skutky apoštolské","chapter":"7","verse":"33","text":"I řekl jemu Pán: Zzuj obuv s noh svých; nebo místo, na kterémž stojíš, země svatá jest."},{"book":"Skutky apoštolské","chapter":"7","verse":"34","text":"Viděl jsem, viděl trápení lidu svého, kterýž jest v Egyptě, a vzdychání jejich uslyšel jsem a sstoupil jsem, abych je vysvobodil. Protož nyní pojď, pošli tě do Egypta."},{"book":"Skutky apoštolské","chapter":"7","verse":"35","text":"Toho Mojžíše, kteréhož se odepřeli, řkouce: Kdo tě ustanovil knížetem a soudcí? tohoť jest Bůh kníže a vysvoboditele poslal, skrze ruku anděla, kterýž se jemu ukázal ve kři."},{"book":"Skutky apoštolské","chapter":"7","verse":"36","text":"A ten je vyvedl, čině divy a zázraky v zemi Egyptské a na moři Èerveném, i na poušti za čtyřidceti let."},{"book":"Skutky apoštolské","chapter":"7","verse":"37","text":"Toť jest ten Mojžíš, kterýž řekl synům Izraelským: Proroka vám vzbudí Pán Bůh váš z bratří vašich, podobně jako mne, toho poslouchejte."},{"book":"Skutky apoštolské","chapter":"7","verse":"38","text":"Onť jest, kterýž byl mezi lidem na poušti s andělem, kterýž mluvíval k němu na hoře Sinai, i s otci našimi, kterýž přijal slova živá, aby je nám vydal."},{"book":"Skutky apoštolské","chapter":"7","verse":"39","text":"Jehož nechtěli poslušni býti otcové naši, ale zavrhli jej, a odvrátili se srdci svými do Egypta,"},{"book":"Skutky apoštolské","chapter":"7","verse":"40","text":"Řkouce k Aronovi: Učiň nám bohy, kteříž by šli před námi; nebo Mojžíšovi tomu, kterýž nás vyvedl z země Egyptské, nevíme, co se přihodilo."},{"book":"Skutky apoštolské","chapter":"7","verse":"41","text":"I udělali v těch dnech tele, a obětovali oběti modle, a veselili se v díle rukou svých."},{"book":"Skutky apoštolské","chapter":"7","verse":"42","text":"I odvrátil se od nich Bůh, a vydal je, aby sloužili vojsku nebeskému, jakož napsáno jest v knihách Prorockých: Zdaliž jste mi oběti aneb dary obětovali za čtyřidceti let na poušti, dome Izraelský?"},{"book":"Skutky apoštolské","chapter":"7","verse":"43","text":"Nýbrž nosili jste stánek modly Moloch, a hvězdu boha vašeho Remfan, ta podobenství, kteráž jste zdělali sobě, abyste se jim klaněli. Protož přestěhuji vás za Babylon."},{"book":"Skutky apoštolské","chapter":"7","verse":"44","text":"Stánek svědectví měli jsou otcové naši na poušti, jakož byl nařídil ten, jenž řekl Mojžíšovi, aby jej udělal, podle způsobu toho, kterýž byl viděl."},{"book":"Skutky apoštolské","chapter":"7","verse":"45","text":"Kterýžto přijavše otcové naši, vnesli jej s Jozue tam, kdež bylo prve vladařství pohanů, kteréž vyhnal Bůh od tváři otců našich, až do dnů Davida."},{"book":"Skutky apoštolské","chapter":"7","verse":"46","text":"Jenž nalezl milost před obličejem Božím, a prosil, aby nalezl stánek Bohu Jákobovu."},{"book":"Skutky apoštolské","chapter":"7","verse":"47","text":"Šalomoun pak udělal jemu dům."},{"book":"Skutky apoštolské","chapter":"7","verse":"48","text":"Ale Nejvyšší nebydlí v domích rukou udělaných, jakož dí prorok:"},{"book":"Skutky apoštolské","chapter":"7","verse":"49","text":"Nebe jest mi stolice a země podnož noh mých, i jakýž mi tedy dům uděláte? praví Pán. Anebo jaké jest místo odpočívání mého?"},{"book":"Skutky apoštolské","chapter":"7","verse":"50","text":"Zdaliž ruka má všeho toho neučinila?"},{"book":"Skutky apoštolské","chapter":"7","verse":"51","text":"Tvrdošijní a neobřezaného srdce i uší, vy jste se vždycky Duchu svatému protivili, jakož otcové vaši, takž i vy."},{"book":"Skutky apoštolské","chapter":"7","verse":"52","text":"Kterému z proroků otcové vaši se neprotivili? Zmordovali zajisté ty, jenž předzvěstovali příchod spravedlivého tohoto, jehožto vy nyní zrádci a vražedníci jste."},{"book":"Skutky apoštolské","chapter":"7","verse":"53","text":"Kteříž jste vzali Zákon působením andělským, a neostříhali jste ho."},{"book":"Skutky apoštolské","chapter":"7","verse":"54","text":"Tedy slyšíce to, rozzlobili se v srdcích svých a škřipěli zuby na něho."},{"book":"Skutky apoštolské","chapter":"7","verse":"55","text":"On pak pln jsa Ducha svatého, pohleděv do nebe, uzřel slávu Boží a Ježíše stojícího na pravici Boží."},{"book":"Skutky apoštolské","chapter":"7","verse":"56","text":"I řekl: Aj, vidím nebesa otevřená a Syna člověka stojícího na pravici Boží."},{"book":"Skutky apoštolské","chapter":"7","verse":"57","text":"A oni zkřikše hlasem velikým, zacpali uši své, a obořili se jednomyslně na něj."},{"book":"Skutky apoštolské","chapter":"7","verse":"58","text":"A vyvedše jej z města, kamenovali ho. A svědkové složili roucha svá u noh mládence, kterýž sloul Saul."},{"book":"Skutky apoštolské","chapter":"7","verse":"59","text":"I kamenovali Štěpána vzývajícího Boha a řkoucího: Pane Ježíši, přijmi ducha mého."},{"book":"Skutky apoštolské","chapter":"7","verse":"60","text":"A poklek na kolena, zvolal hlasem velikým: Pane, nepokládej jim toho za hřích. A to pověděv, usnul v Pánu."}]}