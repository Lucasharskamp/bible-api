{"data":[{"book":"1 Corinthia","chapter":"10","verse":"1","text":"Ule naingai, nipi nipu rakip ngaikha ziingkhum khan aleimakhu halli inmani rakip in Tuipui Kasen (Red Sea) kha inrakaanna inleisi tihi kei'n nangni kanaminjet tharzoot. Suok 13:21,22; Suok 14:22-29"},{"book":"1 Corinthia","chapter":"10","verse":"2","text":"Inmani rakip kha Moses nukkajui in-eya ziingkhum nuoiya khat-um tuipui suungnga baptize inleitho,"},{"book":"1 Corinthia","chapter":"10","verse":"3","text":"halli inmani rakip in in-angrip rathabu kha inleibak Suok 16:35"},{"book":"1 Corinthia","chapter":"10","verse":"4","text":"halli inmani rakip in in-angrip rathatui kha inlei-in; ajarchu inmani kajuichak rathalungpui makheiya kasuok tuikha inlei-in, halli khawa Lungpui kha Christa alei-eii. Suok 17:6; Teelna 20:11"},{"book":"1 Corinthia","chapter":"10","verse":"5","text":"Kha e-innum inmani katam takdiang Pathian'n amalung leitaimak; khawa jarra inmani kaluong ngaikha neelramma lei-inworchen. Teelna 14:29,30"},{"book":"1 Corinthia","chapter":"10","verse":"6","text":"Tuun, inmani'n kathamak inleitho angnga kathamak nimanuom maknasik, hiwa ngaihi'n eini sik-ah minkhina kha eii. Teelna 11:4"},{"book":"1 Corinthia","chapter":"10","verse":"7","text":"Ramil chubei katho emaru, inmani lekkhat in inleitho angnga; hintia lei-injiajei, “Mi ngaikha'n kabak ka-in sik-ah inlei-in-ong khat-um Pathian kajetmak laamsiam katho sik-ah inhong ngir.” Suok 32:6"},{"book":"1 Corinthia","chapter":"10","verse":"8","text":"Inmani lekkhat in inleitho angnga, eini'n zool-inthai kakhopmak chuon thomui, halli nisokhat bit-ah inmani lising soomni leithum inleithi. Teelna 25:1-8"},{"book":"1 Corinthia","chapter":"10","verse":"9","text":"Inmani lekkhat ngai'n inleitho angnga, eini'n Pumi10:9. Pumi; Manuscript lekkhat inchu Christa. kha deiimui, ajarchu inmani ngaikhan inleideii jarra maruul ngai'n inleimachukthat. Teelna 21:5,6"},{"book":"1 Corinthia","chapter":"10","verse":"10","text":"Inmani lekkhat ngai'n inmur katam angnga einichu mintammui, ajarchu inmani ngaikha kaminmang Marwaan Tirton kha'n aleiminmang. Teelna 16:41-49"},{"book":"1 Corinthia","chapter":"10","verse":"11","text":"Hiwa ngaihi inmani diangchu inrimnasik kaleisuok kha eii takkha eini sik-achu inchuna sik-ah lei-injia kha eii. Ajarchu eini khanghi huui tungnasik aphakha naijei."},{"book":"1 Corinthia","chapter":"10","verse":"12","text":"Khawa jarra, kacheet-ah kinngirjei kati nangni'n ningpurmak nasik-ah inringru."},{"book":"1 Corinthia","chapter":"10","verse":"13","text":"Miring diang kaheiwajol matheemna ngaikha elekleiya matheemna leiilaak in nangni nalamapurmak. Pathian chu ngamna kaom kha eii, halli ama'n nangni deimatormaksik chungtiang matheemna napenuni, takkha matheemna khale inruoiya suoknasik khat-um deimatornasik lam kha-um anapeii."},{"book":"1 Corinthia","chapter":"10","verse":"14","text":"Khawa jarra, minriang kaom ule naingai, ramil chubei katho kha dataru."},{"book":"1 Corinthia","chapter":"10","verse":"15","text":"Kei'n akasing mi ngaidiang kiril eii; kei iril chonghi nangni'n chong tanru."},{"book":"1 Corinthia","chapter":"10","verse":"16","text":"Niminpaak rawaan rabing khan Christa thisen kha eini-um tum nichang emak abe? waipool nikatheer khan eini-um Christa taksa kha tum nichang emak abe? Matt 26:26-28; Mk 14:22-24; Luk 22:19,20"},{"book":"1 Corinthia","chapter":"10","verse":"17","text":"Ajarchu waipool inkhatbit om, eini nitamthei innum taksa inkhatbit ni eii, ajarchu eini rakip in waipool inkhatbit khan tum nichangsuom."},{"book":"1 Corinthia","chapter":"10","verse":"18","text":"Israel mi ngaikha ngaidonru; kutchoi inhongpeii bakphur akabak inmani ngai'n maichaam innkhan tum inchangsuom emak abe? Levi 7:6"},{"book":"1 Corinthia","chapter":"10","verse":"19","text":"Ang katiname halle? Ramil diang inhongpeii bakphur khabe angmekhat ka-eii, emakli ramil khabe angmekhat ka-eii?"},{"book":"1 Corinthia","chapter":"10","verse":"20","text":"Emak, Pathian kajetmak ngai'n inhongpeii bakphur ngaikha raikhuo ngaidiang inhongpe eii, Pathian diang inhongpeii emak. Kei'n raikhuo ngai khale nangni'n ning-inlop kha manuommong. Innidan 32:17"},{"book":"1 Corinthia","chapter":"10","verse":"21","text":"Nangni'n Pumi rabing khanli raikhuo ngai rabingkhan insuom theinutun. Nangni'n Pumi khamtuol makheiya khat-um raikhuo ngai khamtuol makheiya baksuom theinutun."},{"book":"1 Corinthia","chapter":"10","verse":"22","text":"Eini'n Pumi kha kheella minraangnasik nithobe? Eini Pumi neek-ah ni-ngarbe? Innidan 32:21"},{"book":"1 Corinthia","chapter":"10","verse":"23","text":"Nangni'n ningti, “Angrakip kei'n thocha,” takkha angrakip kha katha emak. “Angrakip kha kei'n thocha,” takkha angrakip kha nemna ommak. 1 Cor 6:12"},{"book":"1 Corinthia","chapter":"10","verse":"24","text":"Tuteii miring innum ama hoinasik entok marase, takkha leiilaak ngai thanasik entokrase."},{"book":"1 Corinthia","chapter":"10","verse":"25","text":"Meii juorna-ah injuorrei meiikha namalungnga kachok kamang thellekleiya khat-um iteii rakellekleiya eiro."},{"book":"1 Corinthia","chapter":"10","verse":"26","text":"Ajarchu “Nuoipil khat-um nuoipil chungnga kaom rakip Pumi takha eii.” 1 Cor 6:12"},{"book":"1 Corinthia","chapter":"10","verse":"27","text":"Pathian kajetmak miring inkhat in bukabak anakoi inchu, halli nang in nasizoot-ah nasi inchu, namaikuungnga indoonrei kha nang in namalungnga iteii ngaidon lekleiya khat-um iteii rakellekleiya bakro."},{"book":"1 Corinthia","chapter":"10","verse":"28","text":"Takkha miring inkhat in nangdiang “Hiwa bak-in hi raikhuo ramil diang inpeii bakphur eii” ati inchu, ama malungnga i-ngaidon khat-um ama sik en-inlang nang in bakphur kha bakmaro."},{"book":"1 Corinthia","chapter":"10","verse":"29","text":"Nang namalungnga kachok kamang ni-ngaidon jarra emak takkha ama malung sik-ah eii."},{"book":"1 Corinthia","chapter":"10","verse":"30","text":"Kei'n Pathian diang kaniya kibak e-inle, angjarra bak-in sik-ah Pathian kiminpaak kha mipui ngai'n kei innarilseme?"},{"book":"1 Corinthia","chapter":"10","verse":"31","text":"Khawa jarra, nangni'n ningbak innum ning-in innum, emakli ning itho rakip-ah, Pathian lurnasik-ah angrakip thowiakru."},{"book":"1 Corinthia","chapter":"10","verse":"32","text":"Jihudi ngai, Greek mi ngai emakli Pathian koisuok ngai insuinasik thomaru,"},{"book":"1 Corinthia","chapter":"10","verse":"33","text":"Kei'n kachuon thona rakip-ah mi rakip malung mintainasik kitho angnga, kei kapum nemnasik thomong takkha inmani ngai'n ringna inmunasik kei'n mi rakip thanasik katho."}]}