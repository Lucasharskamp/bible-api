{"data":[{"book":"2 Timoseo","chapter":"3","verse":"1","text":"Umanye kugamba, mazuwa yo udumo nayatende ni mazuwa ya nkunto."},{"book":"2 Timoseo","chapter":"3","verse":"2","text":"Kwaviya wantu nawatende wakweunga wenye, wakungisa hela, naho wata kwetunya naho wata kweduvya, naho wata kuhuluta hewekuweva welesi wawo hewekuhongeza naho ni wantu wehiye."},{"book":"2 Timoseo","chapter":"3","verse":"3","text":"Nawatende hewena ungi, hewekunga kwivanywa na wakuzigana, hewekwechinda, naho wata mpula na hewekunga yedi."},{"book":"2 Timoseo","chapter":"3","verse":"4","text":"Nawatende wata nkumbizi, naho hewekwiva dya mntu, wata kweduvya naho wata kutenda na tama za kungisa vintu wakaleka kumunga Chohile."},{"book":"2 Timoseo","chapter":"3","verse":"5","text":"Kwa kuse nawelagise enga wantu wehamwenga mwe kumvikila Chohile, mna wabela nguvu zakwe. Kwenege na wantu awo."},{"book":"2 Timoseo","chapter":"3","verse":"6","text":"Kwaviya mgati mwawo kuna wamwenga wakwengiza mwe nyumba za wantu na kuwaluvya wavyele wahezi wazamilwe ni mizigo ya masa na kukweswa ni tama zilozize."},{"book":"2 Timoseo","chapter":"3","verse":"7","text":"Wavyele awo waunga kuhina mazuwa yose, mna hawakudaha kumanya ichindedi."},{"book":"2 Timoseo","chapter":"3","verse":"8","text":"Wantu wadya wahiga ichindedi enga viya Yane na Yambule wahiganaga na Musa. Fanyanyi za wantu awo zaga, naho uzumizi wawo uhitukila kutenda wa bule."},{"book":"2 Timoseo","chapter":"3","verse":"9","text":"Mna wantu awo hawajendese, kwaviya uhezi wawo nawelagise pwilili mwa meso ya wantu. Nivyo vyendile kwa wachina Yane na Yambule."},{"book":"2 Timoseo","chapter":"3","verse":"10","text":"Mna weye kutimila mahinyo yangu na lujendo lwangu na viya hunga mo wikazi wangu na uzumizi wangu na ujijimizi wangu na kunga kwangu na kugoja kwangu,"},{"book":"2 Timoseo","chapter":"3","verse":"11","text":"masulumizo yangu na nkunto zangu. Kumanya mbuli zinilaile kudya Antiyokiya na Ikoniya na Lisitila. Masulumizo ayo yatendese siyajijimiza, Zumbe niyo anambula mwe mbuli izo zose."},{"book":"2 Timoseo","chapter":"3","verse":"12","text":"Mntu yoyose akunga kwikala wikazi wa kumvikila Chohile mwe kulungana na Kulisito Yesu, nasulumizwe."},{"book":"2 Timoseo","chapter":"3","verse":"13","text":"Wantu wehiye na wadanti nawajendeleze kutenda wehise, wakawadanta wantu watuhu na wowo wakadantwa ni wantu watuhu."},{"book":"2 Timoseo","chapter":"3","verse":"14","text":"Mna weye wikale mwe mbuli uhinyigwe na kuzizumilisa. Kumanya niyuhi akuhinyize."},{"book":"2 Timoseo","chapter":"3","verse":"15","text":"Usekujala kugamba kukongela udodo wako kumanya Mawandiko Yakukile yakudaha kukwinka ubala chani wambulwe kwa sila ya kumzumila Kulisito Yesu."},{"book":"2 Timoseo","chapter":"3","verse":"16","text":"Mawandiko yose Yakukile yawandikwa kwa Muye wa Chohile naho yawagila kwa kuhinya, naho kufunda wantu wavu wawo na kuwogola na kuwalongoza mwe wikazi wedi wa Chohile,"},{"book":"2 Timoseo","chapter":"3","verse":"17","text":"chani mntu akumsankanila Chohile atende katoga naho emalanye vitendese kudamanya chila ndima yedi."}]}