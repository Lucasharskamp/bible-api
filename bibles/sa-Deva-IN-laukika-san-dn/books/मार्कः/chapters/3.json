{"data":[{"book":"मार्कः","chapter":"3","verse":"1","text":"अनन्तरं यीशुः पुन र्भजनगृहं प्रविष्टस्तस्मिन् स्थाने शुष्कहस्त एको मानव आसीत्।"},{"book":"मार्कः","chapter":"3","verse":"2","text":"स विश्रामवारे तमरोगिणं करिष्यति नवेत्यत्र बहवस्तम् अपवदितुं छिद्रमपेक्षितवन्तः।"},{"book":"मार्कः","chapter":"3","verse":"3","text":"तदा स तं शुष्कहस्तं मनुष्यं जगाद मध्यस्थाने त्वमुत्तिष्ठ।"},{"book":"मार्कः","chapter":"3","verse":"4","text":"ततः परं स तान् पप्रच्छ विश्रामवारे हितमहितं तथा हि प्राणरक्षा वा प्राणनाश एषां मध्ये किं करणीयं ? किन्तु ते निःशब्दास्तस्थुः।"},{"book":"मार्कः","chapter":"3","verse":"5","text":"तदा स तेषामन्तःकरणानां काठिन्याद्धेतो र्दुःखितः क्रोधात् चर्तुिदशो दृष्टवान् तं मानुषं गदितवान् तं हस्तं विस्तारय, ततस्तेन हस्ते विस्तृते तद्धस्तोऽन्यहस्तवद् अरोगो जातः।"},{"book":"मार्कः","chapter":"3","verse":"6","text":"अथ फिरूशिनः प्रस्थाय तं नाशयितुं हेरोदीयैः सह मन्त्रयितुमारेभिरे।"},{"book":"मार्कः","chapter":"3","verse":"7","text":"अतएव यीशुस्तत्स्थानं परित्यज्य शिष्यैः सह पुनः सागरसमीपं गतः;"},{"book":"मार्कः","chapter":"3","verse":"8","text":"ततो गालील्यिहूदा-यिरूशालम्-इदोम्-यर्दन्नदीपारस्थानेभ्यो लोकसमूहस्तस्य पश्चाद् गतः; तदन्यः सोरसीदनोः समीपवासिलोकसमूहश्च तस्य महाकर्म्मणां वार्त्तं श्रुत्वा तस्य सन्निधिमागतः।"},{"book":"मार्कः","chapter":"3","verse":"9","text":"तदा लोकसमूहश्चेत् तस्योपरि पतति इत्याशङ्क्य स नावमेकां निकटे स्थापयितुं शिष्यानादिष्टवान्।"},{"book":"मार्कः","chapter":"3","verse":"10","text":"यतोऽनेकमनुष्याणामारोग्यकरणाद् व्याधिग्रस्ताः सर्व्वे तं स्प्रष्टुं परस्परं बलेन यत्नवन्तः।"},{"book":"मार्कः","chapter":"3","verse":"11","text":"अपरञ्च अपवित्रभूतास्तं दृष्ट्वा तच्चरणयोः पतित्वा प्रोचैः प्रोचुः, त्वमीश्वरस्य पुत्रः।"},{"book":"मार्कः","chapter":"3","verse":"12","text":"किन्तु स तान् दृढम् आज्ञाप्य स्वं परिचायितुं निषिद्धवान्।"},{"book":"मार्कः","chapter":"3","verse":"13","text":"अनन्तरं स पर्व्वतमारुह्य यं यं प्रतिच्छा तं तमाहूतवान् ततस्ते तत्समीपमागताः।"},{"book":"मार्कः","chapter":"3","verse":"14","text":"तदा स द्वादशजनान् स्वेन सह स्थातुं सुसंवादप्रचाराय प्रेरिता भवितुं"},{"book":"मार्कः","chapter":"3","verse":"15","text":"सर्व्वप्रकारव्याधीनां शमनकरणाय प्रभावं प्राप्तुं भूतान् त्याजयितुञ्च नियुक्तवान्।"},{"book":"मार्कः","chapter":"3","verse":"16","text":"तेषां नामानीमानि, शिमोन् सिवदिपुत्रो"},{"book":"मार्कः","chapter":"3","verse":"17","text":"याकूब् तस्य भ्राता योहन् च आन्द्रियः फिलिपो बर्थलमयः,"},{"book":"मार्कः","chapter":"3","verse":"18","text":"मथी थोमा च आल्फीयपुत्रो याकूब् थद्दीयः किनानीयः शिमोन् यस्तं परहस्तेष्वर्पयिष्यति स ईष्करियोतीययिहूदाश्च।"},{"book":"मार्कः","chapter":"3","verse":"19","text":"स शिमोने पितर इत्युपनाम ददौ याकूब्योहन्भ्यां च बिनेरिगिश् अर्थतो मेघनादपुत्रावित्युपनाम ददौ।"},{"book":"मार्कः","chapter":"3","verse":"20","text":"अनन्तरं ते निवेशनं गताः, किन्तु तत्रापि पुनर्महान् जनसमागमो ऽभवत् तस्मात्ते भोक्तुमप्यवकाशं न प्राप्ताः।"},{"book":"मार्कः","chapter":"3","verse":"21","text":"ततस्तस्य सुहृल्लोका इमां वार्त्तां प्राप्य स हतज्ञानोभूद् इति कथां कथयित्वा तं धृत्वानेतुं गताः।"},{"book":"मार्कः","chapter":"3","verse":"22","text":"अपरञ्च यिरूशालम आगता ये येऽध्यापकास्ते जगदुरयं पुरुषो भूतपत्याबिष्टस्तेन भूतपतिना भूतान् त्याजयति।"},{"book":"मार्कः","chapter":"3","verse":"23","text":"ततस्तानाहूय यीशु र्दृष्टान्तैः कथां कथितवान् शैतान् कथं शैतानं त्याजयितुं शक्नोति?"},{"book":"मार्कः","chapter":"3","verse":"24","text":"किञ्चन राज्यं यदि स्वविरोधेन पृथग् भवति तर्हि तद् राज्यं स्थिरं स्थातुं न शक्नोति।"},{"book":"मार्कः","chapter":"3","verse":"25","text":"तथा कस्यापि परिवारो यदि परस्परं विरोधी भवति तर्हि सोपि परिवारः स्थिरं स्थातुं न शक्नोति।"},{"book":"मार्कः","chapter":"3","verse":"26","text":"तद्वत् शैतान् यदि स्वविपक्षतया उत्तिष्ठन् भिन्नो भवति तर्हि सोपि स्थिरं स्थातुं न शक्नोति किन्तूच्छिन्नो भवति।"},{"book":"मार्कः","chapter":"3","verse":"27","text":"अपरञ्च प्रबलं जनं प्रथमं न बद्धा कोपि तस्य गृहं प्रविश्य द्रव्याणि लुण्ठयितुं न शक्नोति, तं बद्व्वैव तस्य गृहस्य द्रव्याणि लुण्ठयितुं शक्नोति।"},{"book":"मार्कः","chapter":"3","verse":"28","text":"अतोहेतो र्युष्मभ्यमहं सत्यं कथयामि मनुष्याणां सन्ताना यानि यानि पापानीश्वरनिन्दाञ्च कुर्व्वन्ति तेषां तत्सर्व्वेषामपराधानां क्षमा भवितुं शक्नोति,"},{"book":"मार्कः","chapter":"3","verse":"29","text":"किन्तु यः कश्चित् पवित्रमात्मानं निन्दति तस्यापराधस्य क्षमा कदापि न भविष्यति सोनन्तदण्डस्यार्हो भविष्यति।"},{"book":"मार्कः","chapter":"3","verse":"30","text":"तस्यापवित्रभूतोऽस्ति तेषामेतत्कथाहेतोः स इत्थं कथितवान्।"},{"book":"मार्कः","chapter":"3","verse":"31","text":"अथ तस्य माता भ्रातृगणश्चागत्य बहिस्तिष्ठनतो लोकान् प्रेष्य तमाहूतवन्तः।"},{"book":"मार्कः","chapter":"3","verse":"32","text":"ततस्तत्सन्निधौ समुपविष्टा लोकास्तं बभाषिरे पश्य बहिस्तव माता भ्रातरश्च त्वाम् अन्विच्छन्ति।"},{"book":"मार्कः","chapter":"3","verse":"33","text":"तदा स तान् प्रत्युवाच मम माता का भ्रातरो वा के? ततः परं स स्वमीपोपविष्टान् शिष्यान् प्रति अवलोकनं कृत्वा कथयामास"},{"book":"मार्कः","chapter":"3","verse":"34","text":"पश्यतैते मम माता भ्रातरश्च।"},{"book":"मार्कः","chapter":"3","verse":"35","text":"यः कश्चिद् ईश्वरस्येष्टां क्रियां करोति स एव मम भ्राता भगिनी माता च।"}]}