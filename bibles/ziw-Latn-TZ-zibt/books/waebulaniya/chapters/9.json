{"data":[{"book":"Waebulaniya","chapter":"9","verse":"1","text":"Lagano dya nkongo dyendaga dina miko yakwe ya kuvikila na hantu hakwe hakuvikila hazengigwe ni wantu."},{"book":"Waebulaniya","chapter":"9","verse":"2","text":"Hadamanyagwa hema dya vyumba vidi cha nkongo nachiketangwa Hantu Hakukile. Umo mwendaga na chiya cha kwikiya taa na meza ikigwe migate ikigwe kulongozi kwa Chohile."},{"book":"Waebulaniya","chapter":"9","verse":"3","text":"Na kunyuma kwe dipaziya dya kaidi dye dihema kwendaga na hantu hakwitangwa Hantu Hakukise."},{"book":"Waebulaniya","chapter":"9","verse":"4","text":"Mndani mwendaga na nchanja ya kuvunkiziza ubani idamanywe kwa zahabu na shanduku dya lagano, diya dyendile dihakwa zahabu ntendele zose, na mndani mwakwe nendile mna nyungu ya zahabu yendile na nkande ikwitangwa mana na nkome ya Haluni yendile isuka mani na viya vibawo vidi vya mayuwe viwandikwe idilagano."},{"book":"Waebulaniya","chapter":"9","verse":"5","text":"Mlanga mwe dishanduku mwendaga na vyumbe vidi vikwitangwa makelubi vina mawawa yakulagisa ukulu wa Chohile, na mawawa yawo yakusulwa kugubika mlanga mwe hantu hadya masa yawo yakusigwa. Mna haluse hachikudaha kulongesa mwe mbuli izo."},{"book":"Waebulaniya","chapter":"9","verse":"6","text":"Vino nivyo mbuli izo zikigwe, ukajika walavyantambiko wengilaga mwe chumba cha nkongo che dihema kudamanya ndima zawo."},{"book":"Waebulaniya","chapter":"9","verse":"7","text":"Mna Mlavyantambiko Mkulu ichedu nuyo akwingila mwe chumba cha kaidi nkanana imwe du kwa chila mhilimo. Uyo aguhaga sakame idya akumlaviza Chohile kwachausa chakwe mwenye na kwachausa cha wantu wakoile masa hewemanyize."},{"book":"Waebulaniya","chapter":"9","verse":"8","text":"Nivyo kugamba Muye ukukile ahinya pwilili kugamba chiya ichumba cha nkongo che dihema chikatenda chichei chichimale sila ya kwingila hantu hakukise kwembingu hainati kuvugulwa."},{"book":"Waebulaniya","chapter":"9","verse":"9","text":"Mbuli ino ni mligano wa chipindi cha haluse kugamba, malavyo na ntambiko vikulavigwa kwa Chohile havikuwatenda wakuvika wadahe kwetula masa yawo."},{"book":"Waebulaniya","chapter":"9","verse":"10","text":"Ayo yose yalanga mbuli za nkande, vikunywegwa na sila zesimane za kulengusa mili. Yose iyo ni miko ya kuse du, udahi wakwe waduga umo Chohile navitende vintu vyose uhya."},{"book":"Waebulaniya","chapter":"9","verse":"11","text":"Mna Kulisito kabula saviya Mlavyantambiko Mkulu ywa mbuli zedi, ziya haluse zibuile kale. Uyo engilaga mwe dihema dyedi dichintise hedidamanywe ni wantu, ni kugamba sidyo dye isi ino yumbigwe."},{"book":"Waebulaniya","chapter":"9","verse":"12","text":"Uyo kengila lumwenga du Hantu Hakukise, hegale sakame ya vulata na ndama, mna kegala isakame yakwe mwenye. Na kwa idya kachinka wambulwa wa mazuwa yose."},{"book":"Waebulaniya","chapter":"9","verse":"13","text":"Wantu wendile ni wazavu mwe izisila za kumvikila Chohile nawadaha kulenguswa imili kwa kumyagilwa sakame ya vulata na njeku hamwenga na maivu ya moli."},{"book":"Waebulaniya","chapter":"9","verse":"14","text":"Mna Kulisito kelavya mwenye kwa Chohile atende ntambiko jejeje kwa nguvu ya Muye wa Chohile wa mazuwa yose, togola isakame yakwe haikudahisa kuchilengusa umanyi wetu wa masa yetu na kuchikombola mwe ntendwa zetu hezikuwagila ikuchidahiza kumsankanila Chohile mta ujima."},{"book":"Waebulaniya","chapter":"9","verse":"15","text":"Kwachausa icho, Kulisito ni mwivanyi ywa lagano hya diya wadya wetangwe ni Chohile wadaha kuhokela kujimbikwa kwa mazuwa yose alagane. File yakwe yawambula wantu mwa masa yawo wadamanye mwe chipindi che idilagano dya nkongo."},{"book":"Waebulaniya","chapter":"9","verse":"16","text":"Kwaviya lagano dya usiya uwandikwe nautende na nguvu uneva file ya yudya awandikwe file yakwe imanyika."},{"book":"Waebulaniya","chapter":"9","verse":"17","text":"Kwaviya lagano dya usiya hadina nguvu uneva mta kuuwandika achei mjima."},{"book":"Waebulaniya","chapter":"9","verse":"18","text":"Nivyo vikuleka hata lagano dya nkongo hadikigwe hehene sakame."},{"book":"Waebulaniya","chapter":"9","verse":"19","text":"Nkongo Musa kawagambila wantu wose malagizo yose saviya mwe miko Chohile amwinkile, vikaheza kaguha sakame ya moli hamwenga na ya vulata na mazi, uzi winkundu na mahuto ya zani dikwitangwa hisopo niyo achimyagila chiya ichitabu che sigilizi na wantu."},{"book":"Waebulaniya","chapter":"9","verse":"20","text":"Agamba, “Ino ni sakame ya lagano diya Chohile alagize mtoze.”"},{"book":"Waebulaniya","chapter":"9","verse":"21","text":"Seivyo Musa kamyagila idya isakame mwe dihema na mwe viya vya kuvikila."},{"book":"Waebulaniya","chapter":"9","verse":"22","text":"Mwe Sigilizi Chohile amwinkile Musa, vintu vilozize vyalenguswa kwa sakame, na masa yalekeilwa du uneva hetilwa sakame."},{"book":"Waebulaniya","chapter":"9","verse":"23","text":"Vintu ivyo ni chizuli du wa viya vikwembingu navyungwa vilenguswe mwe sila iyo. Mna vintu vya kwembingu vyaungwa vilenguswe kwa ntambiko zedi kujinka izo."},{"book":"Waebulaniya","chapter":"9","verse":"24","text":"Kwaviya Kulisito hengile hantu Hakukile hazengigwe ni wantu, chiya ni chizuli du wa chiya ichenye chi kwembingu. Uyo engilaga kwembingu kwenye kudya haluse akuchimala kulongozi kwa Chohile kwachausa chetu."},{"book":"Waebulaniya","chapter":"9","verse":"25","text":"Mlavyantambiko Mkulu ywa Wayahudi engila Hantu Hakukise chila mhilimo, akatenda kaguha sakame ya mnyama. Mna Kulisito hengile umo chani elavye mwenye nkanana zilozize,"},{"book":"Waebulaniya","chapter":"9","verse":"26","text":"Uneva nivyo, Kulisito nakaungwa asulumizwe nkanana zilozize kukongela kumbwa kwe isi. Mna haluse chipindi chino chikatenda chihajihi na kusila, uyo kalaila lumwenga du kusa masa kwa kwelavya ntambiko mwenye."},{"book":"Waebulaniya","chapter":"9","verse":"27","text":"Saviya wantu weikiwe kubanika lumwenga du ukajika wakantilwa ni Chohile."},{"book":"Waebulaniya","chapter":"9","verse":"28","text":"Seivyo Kulisito naye kelavya ntambiko nkanana imwenga abanike chani ause masa ya wantu walozize. Aho nalaile nkanana ya kaidi suko kwa kutowana na masa mna kwachausa cha kuwambula wadya wakumgoja kwa nkwina."}]}