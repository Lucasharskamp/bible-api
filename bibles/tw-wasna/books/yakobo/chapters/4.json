{"data":[{"book":"Yakobo","chapter":"4","verse":"1","text":"Ɔko ne akasakasa a asi mo mu yi firi he? Ɛfiri mo ara mo akɔnnɔ a ɛne mo onipadua di asie no."},{"book":"Yakobo","chapter":"4","verse":"2","text":"Morepɛ nneɛma bi nanso morentumi nnya, ɛno enti moayɛ mo adwene sɛ mobɛdi awu. Mo ani abere dendeenden repɛ nneɛma bi, nanso mo nsa nka, enti akasakasa ne ɔko nam so ba. Deɛ morehwehwɛ no, mo nsa renka ɛfiri sɛ, mommisa Onyankopɔn."},{"book":"Yakobo","chapter":"4","verse":"3","text":"Na sɛ mobisa koraa nso a, mo nsa renka, ɛfiri sɛ, mowɔ adwemmɔne. Mobisa nneɛma a ɛyɛ mo akɔnnɔdeɛ."},{"book":"Yakobo","chapter":"4","verse":"4","text":"Nnipa a monni gyidie! Monnim sɛ, sɛ mofa ewiase adamfo a, na moyɛ Onyankopɔn atamfoɔ? Obiara a ɔpɛ sɛ ɔyɛ ewiase adamfo no dane Onyankopɔn ɔtamfoɔ."},{"book":"Yakobo","chapter":"4","verse":"5","text":"Mosusu sɛ Atwerɛsɛm a ɛka sɛ, “Ninkunutwe ahyɛ honhom a Onyankopɔn de ahyɛ yɛn mu no ma” no wɔkaa no kwa?"},{"book":"Yakobo","chapter":"4","verse":"6","text":"Nanso, adom a Onyankopɔn dom yɛn no dɔɔso yie. Na Atwerɛsɛm no ka sɛ,"},{"book":"Yakobo","chapter":"4","verse":"7","text":"Enti, momfa mo ho nhyɛ Onyankopɔn ase. Monsi ɔbonsam kwan, na ɔbɛdwane afiri mo ho."},{"book":"Yakobo","chapter":"4","verse":"8","text":"Mommɛn Onyankopɔn, na ɔno nso bɛbɛn mo. Monhohoro mo nsa ho, mo nnebɔneyɛfoɔ! Monte mo akoma mu, mo a mo adwene yɛ ntanta!"},{"book":"Yakobo","chapter":"4","verse":"9","text":"Monni awerɛhoɔ, monsu, na montwa agyaadwoɔ; momma mo sereɛ nnane su, na mo anigyeɛ nnane awerɛhoɔ."},{"book":"Yakobo","chapter":"4","verse":"10","text":"Mommrɛ mo ho ase mma Awurade, na ɔbɛma mo so."},{"book":"Yakobo","chapter":"4","verse":"11","text":"Me nuanom, monnnidi mo ho nsekuro. Obiara a ɔkasa tia ne nua anaa ɔbu no atɛn no, kasa tia Mmara no. Na sɛ wobu Mmara no atɛn a, na ɛkyerɛ sɛ, afei deɛ wonni Mmara no so."},{"book":"Yakobo","chapter":"4","verse":"12","text":"Onyankopɔn nko na ɔma mmara na ɔbu atɛn. Ɔno nko na ɔgye nkwa na ɔsɛe. Wone hwan a wobu wo yɔnko atɛn?"},{"book":"Yakobo","chapter":"4","verse":"13","text":"Mo a moka sɛ, “Ɛnnɛ anaa ɔkyena yɛbɛtu kwan akɔ kuro bi so akɔdi afe akɔyɛ adwuma, apɛ sika” no, montie me."},{"book":"Yakobo","chapter":"4","verse":"14","text":"Monnim deɛ ɛbɛto mo ɔkyena: Mote sɛ huhuro a ɛba mmerɛ tiawa bi na ayera."},{"book":"Yakobo","chapter":"4","verse":"15","text":"Asɛm a ɛsɛ sɛ moka ne sɛ, “Sɛ Awurade pɛ a, yɛbɛyɛ yei anaa yei.”"},{"book":"Yakobo","chapter":"4","verse":"16","text":"Nanso, seesei mohoahoa mo ho de mo nsa si mo bo; saa ahohoahoa no nyinaa yɛ bɔne."},{"book":"Yakobo","chapter":"4","verse":"17","text":"Enti, deɛ ɔnim papayɛ na ɔnyɛ no, ɛyɛ bɔne ma no."}]}