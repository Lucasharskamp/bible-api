{"data":[{"book":"Izikiel","chapter":"15","verse":"1","text":"Okwu Onyenwe anyị ruru m ntị, sị,"},{"book":"Izikiel","chapter":"15","verse":"2","text":"“Nwa nke mmadụ, olee, ụzọ osisi vaịnị si pụọ iche site nʼalaka osisi ndị ọzọ dị nʼime oke ọhịa?"},{"book":"Izikiel","chapter":"15","verse":"3","text":"A na-esi nʼime osisi ya were mepụta ihe ọbụla bara uru? Ọ bụ site na ya ka a na-esi emepụta osisi nke e ji ekonye ihe?"},{"book":"Izikiel","chapter":"15","verse":"4","text":"Uru ha bara bụ iji ha menye ọkụ. Ma mgbe isi ya abụọ repịara, mgbe etiti ya rekwara ọkụ, o nwere ihe ọzọ mmadụ nwere ike iji ya mee?"},{"book":"Izikiel","chapter":"15","verse":"5","text":"Ọ bụrụ na ọ baghị uru mgbe o zuruoke, a ga-esi aṅa were ya mepụta ihe bara uru mgbe ọkụ repịasịrịla ya, ọ ghọọ unyi?"},{"book":"Izikiel","chapter":"15","verse":"6","text":"“Nʼihi ya, ihe ndị a ka Onye kachasị ihe niile elu, bụ Onyenwe anyị na-ekwu, dịka m sitere nʼetiti ọhịa niile wepụta osisi vaịnị nye ka ọ bụrụ nkụ e ji emenye ọkụ, otu a ka m ga-esi mesoo ndị bi na Jerusalem."},{"book":"Izikiel","chapter":"15","verse":"7","text":"Aga m eche ihu m15:7 Maọbụ, Aga m eguzo onwe m imegide ha. Ọ bụ ezie na ha esitela nʼọkụ pụta, ma ọkụ ga-erepịa ha. Unu ga-amata na mụ onwe m bụ Onyenwe anyị, mgbe m guzoro onwe m megide ha."},{"book":"Izikiel","chapter":"15","verse":"8","text":"Aga m emekwa ka ala ha tọgbọrọ nʼefu, nʼihi na ha bụ ndị na-ekwesighị ntụkwasị obi. Otu a ka Onye kachasị ihe niile elu, bụ Onyenwe anyị kwubiri.”"}]}