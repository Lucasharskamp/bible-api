{"data":[{"book":"خروج","chapter":"5","verse":"1","text":"پس از دیدار با بزرگان قوم، موسی و هارون نزد فرعون رفتند و به او گفتند: «ما از جانب یهوه خدای اسرائیل پیامی برای تو آورده‌ایم. او می‌فرماید: ”قوم مرا رها کن تا به بیابان بروند و مراسم عید را برای پرستش من بجا آورند.“»"},{"book":"خروج","chapter":"5","verse":"2","text":"فرعون گفت: «یهوه کیست که من به حرفهایش گوش بدهم و بنی‌اسرائیل را آزاد کنم؟ من خداوند را نمی‌شناسم و بنی‌اسرائیل را نیز آزاد نمی‌کنم.»"},{"book":"خروج","chapter":"5","verse":"3","text":"موسی و هارون گفتند: «خدای عبرانی‌ها ما را ملاقات کرده است. اکنون به ما اجازه بده که یک سفر سه روزه، به بیابان برویم و در آنجا برای خداوند خدای خود قربانی کنیم و گرنه او ما را به‌وسیله بلا یا شمشیر خواهد کشت.»"},{"book":"خروج","chapter":"5","verse":"4","text":"پادشاه مصر به موسی و هارون گفت: «چرا بنی‌اسرائیل را از کارشان باز می‌دارید؟ به کار خود برگردید!"},{"book":"خروج","chapter":"5","verse":"5","text":"حال که تعدادتان زیاد شده است، می‌خواهید دست از کار بکشید؟»"},{"book":"خروج","chapter":"5","verse":"6","text":"در آن روز فرعون به سرکارگران مصری و ناظران اسرائیلی خود چنین دستور داد:"},{"book":"خروج","chapter":"5","verse":"7","text":"«از این پس به اسرائیلی‌ها برای تهیه خشت، کاه ندهید؛ آنها باید خودشان کاه جمع کنند."},{"book":"خروج","chapter":"5","verse":"8","text":"اما تعداد خشتها نیز نباید کمتر شود. پیداست به اندازه کافی کار ندارند و گرنه فکر رفتن و قربانی کردن به سرشان نمی‌زد."},{"book":"خروج","chapter":"5","verse":"9","text":"چنان از آنها کار بکشید که فرصتی برای گوش دادن به حرفهای بیهوده نداشته باشند.»"},{"book":"خروج","chapter":"5","verse":"10","text":"پس ناظران و سرکارگران به قوم اسرائیل گفتند: «به فرمان فرعون از این پس به شما برای تهیه خشت، کاه داده نخواهد شد."},{"book":"خروج","chapter":"5","verse":"11","text":"خودتان بروید و از هر جا که می‌خواهید کاه جمع کنید و از آن خشت بسازید. مقدار خشتها نیز نباید از گذشته کمتر باشد.»"},{"book":"خروج","chapter":"5","verse":"12","text":"پس، بنی‌اسرائیل در سراسر مصر پراکنده شدند تا پوشال برای تهیۀ کاه جمع کنند."},{"book":"خروج","chapter":"5","verse":"13","text":"در این میان، ناظران مصری نیز بر آنها فشار می‌آوردند تا به همان اندازهٔ سابق خشت تولید کنند"},{"book":"خروج","chapter":"5","verse":"14","text":"و سرکارگران اسرائیلی را می‌زدند و می‌گفتند: «چرا کارتان را مثل گذشته انجام نمی‌دهید؟»"},{"book":"خروج","chapter":"5","verse":"15","text":"سرکارگران اسرائیلی نزد فرعون رفتند و شکایت کرده، گفتند: «چرا با ما اینچنین رفتار می‌شود؟"},{"book":"خروج","chapter":"5","verse":"16","text":"ناظران به ما کاه نمی‌دهند و انتظار دارند به اندازهٔ گذشته خشت تولید کنیم! آنها بی‌سبب ما را می‌زنند، در حالی که ما تقصیری نداریم، بلکه خودشان مقصرند.»"},{"book":"خروج","chapter":"5","verse":"17","text":"فرعون گفت: «شما تنبلید! تنبل! و گرنه نمی‌گفتید: ”اجازه بده برویم و برای خداوند قربانی کنیم.“"},{"book":"خروج","chapter":"5","verse":"18","text":"حال به سر کارتان بازگردید، همان‌طور که دستور داده‌ام کاه به شما داده نخواهد شد و به اندازهٔ گذشته باید خشت تحویل بدهید.»"},{"book":"خروج","chapter":"5","verse":"19","text":"سرکارگران اسرائیلی وقتی سخنان فرعون را شنیدند که نباید از تعداد خشتها چیزی کم شود، فهمیدند در وضع بدی گرفتار شده‌اند."},{"book":"خروج","chapter":"5","verse":"20","text":"وقتی آنها از قصر فرعون بیرون می‌آمدند، به موسی و هارون که بیرون قصر منتظر ایستاده بودند، برخوردند."},{"book":"خروج","chapter":"5","verse":"21","text":"پس به ایشان گفتند: «خداوند داد ما را از شما بگیرد که همهٔ ما را از چشم فرعون و درباریانش انداختید و بهانه‌ای به دست ایشان دادید تا ما را بکشند.»"},{"book":"خروج","chapter":"5","verse":"22","text":"پس، موسی نزد خداوند آمد و گفت: «خداوندا، چرا قوم خود را با سختیها مواجه می‌کنی؟ آیا برای همین مرا فرستادی؟"},{"book":"خروج","chapter":"5","verse":"23","text":"از وقتی که پیغام تو را به فرعون رسانده‌ام، بر این قوم ظلم می‌کند و تو هم به داد ایشان نمی‌رسی.»"}]}