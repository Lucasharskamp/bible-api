{"data":[{"book":"John","chapter":"7","verse":"1","text":"Masigi matungda Jisuna Galilee-gi lamda koina chatlammi. Maramdi Judea-da leiba Jihudisingna Ibungobu hatnaba hotnabagi maramna Ibungona Judea-da chatpa pamlamde."},{"book":"John","chapter":"7","verse":"2","text":"7:2 Levi 23:34; Aniwa 16:13 Khangpoksanggi chakkhangba hairiba Jihudigi chakkhangba adugi matam naksillaklammi,"},{"book":"John","chapter":"7","verse":"3","text":"maram aduna Ibungogi manaosingna Ibungoda hairak-i, “Nahakna touriba angakpa thabaksing adu nahakki tung-inbasingna ujanaba mapham asi thadoktuna Judea-da chatlu."},{"book":"John","chapter":"7","verse":"4","text":"Masak naiba mi ama oiba pamba kana amatana lonna karisu toude. Nahakna thabaksing asi touribanina nahak taibangpanda phongdok-u.”"},{"book":"John","chapter":"7","verse":"5","text":"Ibungogi manaosing phaobana Ibungobu thajaramde."},{"book":"John","chapter":"7","verse":"6","text":"Maduda Jisuna makhoida hairak-i, “Eigi achaba matam adu laktri adubu nakhoigidamakti matam khudingmak achabani."},{"book":"John","chapter":"7","verse":"7","text":"Taibangpan asina nakhoibudi yengthiba ngamde adubu makhoina eibudi yengthi maramdi makhoina toubasing adu phatte haina eina makhoida hai."},{"book":"John","chapter":"7","verse":"8","text":"Nakhoidi chakkhangba aduda chatlu adubu eidi chakkhangba aduda chatkhiroi maramdi eigi achaba matam adu laktri.”"},{"book":"John","chapter":"7","verse":"9","text":"Masi hairaba matungda Ibungona Galilee-da makha tana leitharammi."},{"book":"John","chapter":"7","verse":"10","text":"Ibungogi manaosingna chakkhangba aduda chatkhraba matungda Ibungosu chakkhangba aduda chatlammi adubu phongna nattaduna lonna chatlammi."},{"book":"John","chapter":"7","verse":"11","text":"Jihudigi luchingbasingna Ibungobu chakkhangba aduda thirammi aduga “Mahak kadaida lei?” haiduna makhoina koihang hanglammi."},{"book":"John","chapter":"7","verse":"12","text":"Miyamsing adugi marakta Ibungogi maramda murum murum sonnaduna ngangnarammi. Kharana hai, “Mahak aphaba mi amani.” Aduga khara amana amuk hai, “Natte, mahakti miyambu lanna lamjingba mini.”"},{"book":"John","chapter":"7","verse":"13","text":"Adum oinamak Jihudigi luchingbasingbu kibagi maramna makhoina Ibungogi maramda phongna wari saramde."},{"book":"John","chapter":"7","verse":"14","text":"Chakkhangba adu mayai chansillaklabada Jisuna Mapugi Sanglenda chatlaga tambiba hourammi."},{"book":"John","chapter":"7","verse":"15","text":"Maduda Jihudigi luchingbasing adu yamna ngakladuna hairak-i, “Mahakna suktamsu tamdana kamdouna asuk yamna khanglibano?”"},{"book":"John","chapter":"7","verse":"16","text":"Maram aduna Jisuna makhoida hairak-i, “Eigi tambiba asi eingondagi natte adubu eibu thabirakpa Ibungo mangondagini."},{"book":"John","chapter":"7","verse":"17","text":"Kanagumbana Tengban Mapugi aningba adu touninglabadi eigi tambiba asi Tengban Mapudagira nattraga eigi isadagira haibadu mahakna khanggani."},{"book":"John","chapter":"7","verse":"18","text":"Masagi matikna ngangba makhoidi thagatchaba makhoina phangnaba hotnabani. Adubu mahakpu thabirakpa Ibungo mahak adubu thagat-hannaba hotnariba mi adudi achumbani aduga mangonda chumdaba amata leite."},{"book":"John","chapter":"7","verse":"19","text":"Moses-na nakhoida Wayel Yathang adu pibiba nattra? Adubu nakhoi kana amatana Wayel Yathang adubu inde. Aduga karigi nakhoina eibu hatnaba hotnaribano?”"},{"book":"John","chapter":"7","verse":"20","text":"Maduda miyam aduna khumlak-i, “Nahak lai phattaba changba mini. Nahakpu kanana hatke hotnaribage?”"},{"book":"John","chapter":"7","verse":"21","text":"Jisuna makhoida hairak-i, “Eina angakpa thabak ama tou-i aduga maduda nakhoi loinamak ngak-i."},{"book":"John","chapter":"7","verse":"22","text":"7:22 Levi 12:3; Meihou 17:10Moses-na nakhoigi nachasingbu un-kakpagi yathang adu pire (tasengbadi madu Moses-tagi hourakpadi natte adubu ipa ipusingdagini), aduga nakhoina angang adubu potthaba numitta un-kak-i."},{"book":"John","chapter":"7","verse":"23","text":"7:23 Jn 5:9Karigumba angang amagi un-kakpagi numit adu potthaba numitta tarabadi nakhoina potthaba numit aduda adumak un kak-i. Madu toubada Wayel Yathang kaidraga eina potthaba numitta mi amabu anaba mapung phana phahanbada nakhoina karigi saogadouribano?"},{"book":"John","chapter":"7","verse":"24","text":"Mapanthongdata yenglaga wayel touganu adubu achumba wayelna wayel tou!”"},{"book":"John","chapter":"7","verse":"25","text":"Matang asida Jerusalem-da leiba mi kharana hairak-i, “Makhoina hatke haina hotnariba mi adu asi nattra?"},{"book":"John","chapter":"7","verse":"26","text":"Yeng-u! Mahakna iphong pongna ngangli aduga makhoina mangonda wahei amatasu haide. Eikhoigi luchingbasingna mahakpu Christtani haina tasengna lepkhrabara?"},{"book":"John","chapter":"7","verse":"27","text":"Adubu mahak asidi kadaidagi lakpano haiba eikhoina khang-i adubu Christta aduna lakpa matamdadi kana amatana mahak kadaidagino haiba khangloidabani.”"},{"book":"John","chapter":"7","verse":"28","text":"Mapugi Sanglenda Jisuna tambi tambina laona hairak-i, “Hoi, ei kanano amadi ei kadaidagi lakpano haiba nakhoina khang-i. Adubu ei isana iranai oina mapham asida lakpadi natte. Eibu thabirakpa Ibungo mahak adu achumbani. Nakhoinadi mahakpu khangde."},{"book":"John","chapter":"7","verse":"29","text":"Adubu einadi Ibungo mahakpu khang-i maramdi ei mangondagi lakpani amadi mahakna eibu thabirakpani.”"},{"book":"John","chapter":"7","verse":"30","text":"Maduda makhoina Ibungobu phanaba hotnarammi adubu Ibungo mahakki matam adu laktriba maramna makhoina khut tharamde."},{"book":"John","chapter":"7","verse":"31","text":"Adubu mi mayam amana Ibungobu thajare aduga makhoina hairak-i, “Christta aduna lakpa matamda mi asina toukhibasing adudagi henna mahakna angakpa thabaksing toukhigadra?”"},{"book":"John","chapter":"7","verse":"32","text":"Jisugi maramda mayamna ngangnaribasing adu tabada Pharisee-sing amadi athoiba purohitsingna Jisubu phananaba Mapugi Sanglen-gi lanmising tharaklammi."},{"book":"John","chapter":"7","verse":"33","text":"Maduda Jisuna hairak-i, “Eina nakhoiga matam kharaga leiminnakhigani adugi matungda eibu thabirakpa Ibungogi maphamda ei chatlagani."},{"book":"John","chapter":"7","verse":"34","text":"Nakhoina eibu thigani adubu nakhoina eibu phangloi maramdi eina leigadouriba mapham aduda nakhoi lakpa ngamloi.”"},{"book":"John","chapter":"7","verse":"35","text":"Maduda Jihudigi luchingbasingna makhoi masel amaga amaga hangnarak-i, “Eikhoina mahakpu phangloi hairibasi mahak kadaida chatke khallibano? Jihudi taba Greek-ki saharsingda chatkadouribra aduga Greek-ki misingbu tambigadouribra?"},{"book":"John","chapter":"7","verse":"36","text":"‘Nakhoina eibu thigani aduga nakhoina eibu phangloi’ aduga ‘Eina leiba maphamda nakhoi lakpa ngamloi’ haina mahakna hairibasi kari haininglibano?”"},{"book":"John","chapter":"7","verse":"37","text":"Chakkhangba adugi aroiba amadi khwaidagi maru-oiba numit aduda Jisuna lepkhatlaklaga ahouba khonjelna hairak-i, “Kanagumba mina khouranglabadi mahak eingonda laksanu"},{"book":"John","chapter":"7","verse":"38","text":"7:38 Eze 47:1; Zec 14:8aduga eingonda thajaba mahak aduna thakchasanu. Mapugi Puyana asumna takpi, ‘Mahakki nungdagi hingba piba isinggi iphutsing chellakkani.’ ”"},{"book":"John","chapter":"7","verse":"39","text":"Jisubu thajabasingna phangjagadouriba Thawai adugi maramda masi Jisuna haibani. Ibungogi matik mangal chaohandriba maramna houjik phaobadi Thawai Asengba asi pibidri."},{"book":"John","chapter":"7","verse":"40","text":"Ibungona hairiba asi tabada mi kharana hairak-i, “Tasengnamak mahak asi eikhoina ngaijariba Mapu Ibungogi wa phongdokpa maichou adumak oigani.”"},{"book":"John","chapter":"7","verse":"41","text":"Atoppa kharana hai, “Mahak asi Christta aduni.”"},{"book":"John","chapter":"7","verse":"42","text":"7:42 2 Samu 7:12; Mic 5:2Maramdi Christta adudi David ningthougi charon surondagi amadi David-na leiramba Bethlehem sahardagi oigani haina Mapugi puyana sengna takpiba nattra?”"},{"book":"John","chapter":"7","verse":"43","text":"Asumna Jisugi maramna miyamsing adu napak tanare."},{"book":"John","chapter":"7","verse":"44","text":"Mi kharana Jisubu phaba pamlammi adubu mi kana amatana Ibungoda khut tharamde."},{"book":"John","chapter":"7","verse":"45","text":"Mapugi Sanglen-gi lanmisingna Jisubu pharaktana hallakpa matamda athoiba purohitsing amadi Pharisee-singna makhoida hanglak-i, “Nakhoina mahakpu karigi puraktribano?”"},{"book":"John","chapter":"7","verse":"46","text":"“Nupa asina ngangbagumna mi kana amatanasu amukta ngangkhidri.” haina makhoina khumlak-i."},{"book":"John","chapter":"7","verse":"47","text":"Maduda Pharisee-sing aduna makhoida hairak-i, “Mahakna nakhoibusu lanna lamjingkhrabra?"},{"book":"John","chapter":"7","verse":"48","text":"Luchingbasinggi maraktagi nattraga Pharisee-singgi maraktagi kana amatana mangonda thajaba yaobra?"},{"book":"John","chapter":"7","verse":"49","text":"Masigi miyam asidi wayel yathang khangdaba sirapki makhada leiba ngaktani.”"},{"book":"John","chapter":"7","verse":"50","text":"Mamangngeida Jisugi manakta chatluba aduga Pharisee amasu oiriba Nicodemus-na makhoida hairak-i,"},{"book":"John","chapter":"7","verse":"51","text":"“Eikhoigi wayel yathangna mi amabu mahakna haiba hanna tadringei aduga mahakna touriba adu hanna khangdringeida mi adubu eikhoina wayenba yabra?”"},{"book":"John","chapter":"7","verse":"52","text":"Maduda makhoina khumlak-i, “Nahaksu Galilee-dagira? Mapu Ibungogi puya adu ningthijana neinou adu oirabadi Mapu Ibungogi wa phongdokpa maichou7:52 Ariba lairik amada “Maichou adu” haina iri amata Galilee-dagi thorakte haibasi nahakna khanggani.”"},{"book":"John","chapter":"7","verse":"53","text":"Adudagi mi khudingmak magi magi mayumda hannakhre."}]}