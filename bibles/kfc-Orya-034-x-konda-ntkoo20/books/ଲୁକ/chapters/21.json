{"data":[{"book":"ଲୁକ","chapter":"21","verse":"1","text":"ଇୟା ୱେନ୍‌କା ଜିସୁ ସାରିବେଡ଼୍‍ତି ସୁଡ଼୍‌ଜି ଏସୋ ମାଜନ୍‌ ଲୋକୁ ମନ୍ଦିର୍‌ତି ଡାବୁଙ୍ଗୁଁ ସିନି ପେଡ଼ାଦୁ ମାପୁରୁଦି ଉଣ୍ତିଙ୍ଗ୍‌ ଦାନ୍‍ ସିନିକା ସୁଡ଼ୁତାନ୍‌ ।"},{"book":"ଲୁକ","chapter":"21","verse":"2","text":"ମାରି, ୱାନ୍‌ ଅରେତ୍‌ କାକୁର୍ତି ରାଣ୍ତି ଆଇମା ଆୟା ପେଡ଼ାଦୁ ରୁନ୍‍ ଟାକେଙ୍ଗ୍‍ଁ ସିନିକା ସୁଡ଼୍‌ଜି ୱେର୍‌ତାର୍‌,"},{"book":"ଲୁକ","chapter":"21","verse":"3","text":"ନାନ୍ ମିଙ୍ଗିଁ ସତ୍‌ ଇଜିନା, ଇୟା କାକୁର୍ତି ରାଣ୍ତି ଆଇମା ୱିଜେରିଙ୍ଗ୍‌ ନାଣ୍ତ ସିତାମାନାତ୍‍ ।"},{"book":"ଲୁକ","chapter":"21","verse":"4","text":"ଇରିଙ୍ଗ୍‌ ଇକାର୍‌ ୱିଜେରେ ପେଡ଼ାଦୁ ନିଜେ ନିଜେଦି ଆମାକା ୱାରିଙ୍ଗ୍‌ ଦର୍‍କାର୍‍ ସିଲେତ୍‌ ଆୟା ଡାବୁଙ୍ଗୁଁ ଦାନ୍‍ ସିତାମାନାର୍‌, ମାତର୍‌ ଇକାତ୍‍ ନିଜେ ଜିଦେଙ୍ଗ୍‌ ଆମାକା ୱିଜୁ ତାନେମାନୁ ମାର୍‌ଆତ୍‌, ଆକା ୱିଜୁ ସିତାତ୍‌ ।"},{"book":"ଲୁକ","chapter":"21","verse":"5","text":"ମାରି, ଏସୋ ସିସୁର୍‍ ମନ୍ଦିର୍‌ ବିସୟ୍‌ତାନ୍‍ ୱାର୍‍ଗି ସାଜିମାର୍‍ଆର୍ । ୱାର୍‌ ଇଜିମାର୍‌ଆର୍‌, ଇକା ଉଣ୍ତ୍ରିନେଗି ମନ୍ଦିର୍‌ । ଇକା ନେଗି କାଲ୍‍କାଣ୍‍ ତିଆର୍‌ ଆତାମାନାତ୍‌ । ସୁଡ଼ୁଦୁ ମାପୁରୁଙ୍ଗୁଁ ସିତିମାନି ନେଗି ନେଗି ବିସୟ୍‌ ସିତାମାନାର୍‌ ।"},{"book":"ଲୁକ","chapter":"21","verse":"6","text":"ଜିସୁ ଇର୍‌ଆନ୍‌, “ମିର୍‌ ଆମାୱିଜୁ ଇବେ ସୁଡ଼ୁଜିନିଦେର୍‍, ଦିନ୍‍ୱାନାତ୍‍, ଏସ୍ତିୱାଲେ ଉଣ୍ତ୍ରି କାଲୁ ମାରି ଉନ୍‌ଡ୍ରି କାଲୁ ମୁସ୍‌କୁ ତେବାଏତ୍‍ ୱିଜୁ କାଲ୍‍କୁ ଗୁଣ୍ତ୍‍ ଗୁଣ୍ତା ଆନେ ।”"},{"book":"ଲୁକ","chapter":"21","verse":"7","text":"ଆବେଟ୍‌ ସିସୁର୍‍ ଜିସୁଙ୍ଗୁଁ ୱେନ୍‌ବାତାର୍‌, “ଏ ଗୁରୁ, ଆରିଙ୍ଗ୍‌ ଇୟାୱିଜୁ ଏସାଙ୍ଗ୍‍ ଗଟାନାତ୍‌ ? ମାରି, ଏମେ ଦିନ୍‍ତୁ ଇୟାୱିଜୁ ଗଟ୍‍ନା ଇଗାୱାନାତ୍‌, ଆୟାଦିନ୍‍ତି ସିନା ଇନିକା ?”"},{"book":"ଲୁକ","chapter":"21","verse":"8","text":"ଆବେଟ୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, “ଜାଗାର୍‌ତା, ମିର୍‌ ଏଣ୍ତେସ୍ ବାୟା ଆମାଟ୍‌; ଇରିଙ୍ଗ୍‌ ଏସୋ ଲୋକୁ ନା ଦର୍‌ତାନ୍‌ ୱାଜି, ନାନ୍ ଜିସୁ ମାରି ଦିନ୍‌ ଇଗା ୱାତାତ୍‍ ଇଜି ଇନାର୍‌; ୱାରି ୱେନ୍‌କା ସଲ୍‍ମାଟ୍‍ ।"},{"book":"ଲୁକ","chapter":"21","verse":"9","text":"ମାତର୍‌ ମିର୍‌ ଏସ୍ତିୱାଲେ ଜୁଦ୍‍ ମାରି ଲୋକୁ ଡାକ୍‍ସିସାନି ଆଉଲି ୱେନିଦେର୍‍, ନାସ୍ତିୱାଲେ ତିଲାମାଟ୍‌; ଇରିଙ୍ଗ୍‌ ଇୟାୱିଜୁ ସତେନେ ଆଗ୍‌ଡ଼ି ଗଟାନାତ୍‍, ମାତର୍‌ ଆୟାଦାପ୍ରେ ଜୁଗ୍‍ ସେସ୍‌ ଆଏଦେ ।”"},{"book":"ଲୁକ","chapter":"21","verse":"10","text":"ଆବେଟ୍‌ ୱାନ୍‌ ୱାରିଙ୍ଗ୍‌ ଇର୍‌ଆନ୍‌, “ଜାତି ବିରଦ୍‌ତାନ୍‌ ଜାତି ଲୋକା ଲୋଇ ଜୁଦ୍‍ କିନାର୍‍ ମାରି ଦେସ୍‌ ବିରଦ୍‌ତାନ୍‌ ଦେସ୍‍ ଲୋଇ ଜୁଦ୍‍ କିନାର୍,"},{"book":"ଲୁକ","chapter":"21","verse":"11","text":"ମାରି ନାଣ୍ତ ବୁମିକମ୍ପ ଆନାତ୍‌ ମାରି ବାଡି ବାଡିଆଙ୍ଗାଁ ମର୍‌ଡି ଆନାତ୍‌ ମାରି ଲୋକାଙ୍ଗ୍‌ ଉଣିକା ପୁଟ୍‌ଏତ୍‌, ମାରି ବାଦଡ଼୍‍ତୁ ବୟ୍‌ଙ୍କାର୍‌ ତର୍‌ନାତ୍‌ ମାରି ପେରି ପେରି ସିନେଙ୍ଗ୍‍ ତରାନେ ।"},{"book":"ଲୁକ","chapter":"21","verse":"12","text":"ମାତର୍‌ ଇୟାୱିଜୁ ଗଟାନି ଆଗ୍‌ଡ଼ି ଲୋକୁ ମିଙ୍ଗିଁ ଆସ୍‌ନାର୍‌ ମାରି ପାର୍‌ତନା ଇଲୁଦୁ ମାରି ଜଇଲ୍‍ତୁ ମିଙ୍ଗିଁ ପୋକ୍‌ସି କାସ୍ଟୁ ସିନାର୍‍, ମାରି ନା ଦରତି ଉଣ୍ତିଙ୍ଗ୍‌ ମିଙ୍ଗିଁ ରାଜା ନି ସାସନ୍‌କିନି ଲୋକା ଆଗ୍‌ଡ଼ି ଅନାର୍‍;"},{"book":"ଲୁକ","chapter":"21","verse":"13","text":"ମାତର୍‌ ଇକା ମିଙ୍ଗିଁ ନା ବିସୟ୍‌ତାନ୍‌ ଲୋକାଙ୍ଗ୍‌ ନେଗିକାବୁର୍‌ ସାକି ସିଦେଙ୍ଗ୍‍ ଇଜି ସାରି ପୟ୍‌ନିଦେର୍‌ ।"},{"book":"ଲୁକ","chapter":"21","verse":"14","text":"୨୧:୧୪ ଲୁକ ୧୨:୧୧,୧୨.ମାରି ନିଜେଦି ତରିଟାନ୍‍ ଇନିକା ଇନ୍‌ଡ୍ରେଙ୍ଗ୍‌ ଆନାତ୍‌, ଆୟା ବିସୟ୍‌ତାନ୍‌ ଆଗ୍‍ଡ଼ିରାନ୍‍ ସିନ୍ତା କିଇ ନିଜେ ନିଜେଦି ମୋନ୍‌ତୁ ତିର୍‌ କିଦୁ ।"},{"book":"ଲୁକ","chapter":"21","verse":"15","text":"ଇରିଙ୍ଗ୍‌ ନାନ୍ ମିଙ୍ଗିଁ ଇୟାୱାଜା ମାଟା ନି ବୁଦି ସିନା ଜେ, ମି ୱିଜୁ ସାତ୍ରୁ ଲୋକୁ ଆବେ ଆଙ୍ଗ୍‌ଦେଙ୍ଗ୍‌ ଆଟ୍‍ଏର୍‍ ।"},{"book":"ଲୁକ","chapter":"21","verse":"16","text":"ମାତର୍‌ ମିଙ୍ଗିଁ ମି ବୁବାୟାୟା, ତଡ଼ାନ୍‌, ନିଜେଦି ଲୋକୁ ମାରି ସାମ୍‍ନ୍ଦିବନ୍ଦୁର୍‌ ସାତ୍ରୁରି କିୟୁଦୁ ସର୍‍ପେ କିନାସିନାର୍‍, ମାରି ମି ଲୋଇ ଲୋକୁ ଏଙ୍ଗ୍‍ ଏଙ୍ଗ୍‍ କାତ୍‍ନାର୍‍,"},{"book":"ଲୁକ","chapter":"21","verse":"17","text":"ମାରି ନାବାନ୍‍ ମିର୍‌ ବିସ୍‌ବାସ୍‌ କିତିମାନି ଉଣ୍ତିଙ୍ଗ୍‌ ଲୋକୁ କାଡ଼୍‍ନାର୍‍ ।"},{"book":"ଲୁକ","chapter":"21","verse":"18","text":"ମାତର୍‌ ମି ତାଲାଦି କୁକୁଟି ବା ନାସ୍ଟୁ ଆଏତ୍‍ ।"},{"book":"ଲୁକ","chapter":"21","verse":"19","text":"ମିର୍‌ ସାସ୍‍ତାନ୍‍ ତେବାତିଙ୍ଗ୍‍ ନିଜେ ନିଜେଦିଙ୍ଗ୍‍ ରକିୟା କିଦେଙ୍ଗ୍‌ ଆଟ୍‌ନିଦେର୍‌ ।”"},{"book":"ଲୁକ","chapter":"21","verse":"20","text":"ମାତର୍‌ ମିର୍‌ ଏସ୍ତିୱାଲେ ଜିରୁସାଲାମ୍‍ତିଙ୍ଗ୍‍ ସନ୍ୟର୍‌ ସାରିବେଡ଼୍‍ତି କାପ୍‍କିନିମାନିକା ସୁଣିଦେର୍‍, ଆୟାୱାଲେ ଆକା ୱିର୍‍ଜି ସନି ଦିନ୍‌ ଜେ ଇଗା ୱାତାତ୍‍, ଇକା ମିର୍‌ ନେସ୍‌ତୁ ।"},{"book":"ଲୁକ","chapter":"21","verse":"21","text":"ନାସ୍ତିୱାଲେ ଆମାଲୋକ୍‍ ୱିଜେରେ ଜିହୁଦା ଗାଡ଼୍‌ତୁ ମାନାର୍‌, ୱାର୍‌ ଗରନ୍‌ ମୁସ୍‌କୁ ଉରୁକ୍‍ସି ସଲିର୍‍; ମାରି, ଏର୍‌ ଗାଡ଼୍‌କାଙ୍ଗ୍‌ ତେବାନାର୍‌, ଏଣ୍ତେସ୍‌ବା ୱାର୍‌ ଗାଡ଼୍‌ ଡ଼ିସ୍‌ସି ସଲିର୍‌; ମାରି, ଏର୍‌ ଇସ୍ରିନାର୍‍କାଙ୍ଗ୍‍ ତେବାନାର୍‌, ଏଣ୍ତେସ୍‌ବା ୱାର୍‌ ଗାଡ଼୍‌ତୁ ଡ଼ୁଗ୍‍ମାକିର୍‍;"},{"book":"ଲୁକ","chapter":"21","verse":"22","text":"ଇରିଙ୍ଗ୍‌ ରାସାତିମାନି ବିସୟୱିଜୁ ପୁରା ଆନି ଉଣ୍ତିଙ୍ଗ୍‌ ଆକା ୱିଜୁ ଦଣ୍ତତି ଦିନ୍‌ ଆନାତ୍‌ ।"},{"book":"ଲୁକ","chapter":"21","verse":"23","text":"ଆୟା ସମୟତୁ ପଟାଦୁମାନି ଆଇମାଲୋକ୍‍ ମାରି ଇସ୍ରି କଡ଼ରିଙ୍ଗ୍‌ ଆସ୍‌ସି ପାଲ୍‍ ଉଟ୍‍ପିସ୍‍କିଜିମାନି ଆଇସିକା ଅବସ୍ତା ଏସ ତାଗ୍‌ଇକା ଆନାତ୍‌, ୱାକ୍‍ ନାଣ୍ତ ଦୁଃକ୍‌ ପୟ୍‍ନେ ! ଇରିଙ୍ଗ୍‌ ଦେସ୍‍ତୁ ନାଣ୍ତ ଦୁଃକ୍‌କାସ୍ଟୁ ୱାନାତ୍‌ ମାରି ମାପୁରୁଦି ଦଣ୍ଡ୍‌ ଇୟା ଜାତି ମୁସ୍‌କୁ ୱାନାତ୍‌ ।"},{"book":"ଲୁକ","chapter":"21","verse":"24","text":"ମାରି ୱାର୍‌ କୁଡ଼ାମ୍‍କାଣ୍‍ ସାନାର୍‍ ମାରି ତର୍‍ଆୟ୍‌ ଆଜି ଆଇଜାତିଦି ଲୋଇ ପୋକ୍‌ନାର୍‌, ମାରି ଅଣଜିହୁଦି ଲୋକା ଦିନ୍‌ ୱିଜ୍‌ଇ ସାନ୍ଦି ଜିରୁସାଲାମ୍‍ ୱାରି କାଲ୍‌କୁ ଆଡ୍‍ଗି ତେବାନାତ୍‍ ।"},{"book":"ଲୁକ","chapter":"21","verse":"25","text":"“ମାରି ୱେଡ଼ା, ଲେଞ୍ଜୁ ନି ସୁକେଙ୍ଗାଁଙ୍ଗ୍‍ ସିନେଙ୍ଗ୍‍ ତରାନେ, ମାରି ଦୁନିଆଦୁ ଜାତିଦି ଲୋକା ଲୋଇ ବାଦା ୱାନାତ୍‌; ସାମ୍‌ଦୁରୁ ମାରି ଏରୁଗାତିସ୍‌ୱାନି ଆଉଲିଦିଙ୍ଗ୍‌ ୱାର୍‌ ବାୟାବେମ୍‍ରି ଆନାର୍‌ ।"},{"book":"ଲୁକ","chapter":"21","verse":"26","text":"ମାରି ଦୁନିଆଦି ମୁସ୍‌କୁ ୱାଜିମାନି ଗଟନା ୱିଜୁଦିଙ୍ଗ୍‌ କାପ୍‍କିଜି ଲୋକୁ ୱିଜେରେ ମୁର୍ସା ଆନାର୍‌, ଇରିଙ୍ଗ୍‌ ବାଦଡ଼୍‍ତି ସାକ୍ତିୱିଜୁ ଦୁଙ୍ଗ୍‍ନେ ସନେ ।"},{"book":"ଲୁକ","chapter":"21","verse":"27","text":"୨୧:୨୭ ପ୍ରକାଶିତ ୧:୭.ନାସ୍ତିୱାଲେ ଲୋକୁ ମନୁସ୍ୟପୁତ୍ରଦିଙ୍ଗ୍‍ ନାଣ୍ତ ସାକ୍ତିଦାନ୍‍ ମାରି ନାଣ୍ତ ମହିମାଦି ୱାଲେ ବାଦଡ଼୍‍ତାନ୍‍ ୱାନିକା ସୁଣାର୍‍ ।"},{"book":"ଲୁକ","chapter":"21","verse":"28","text":"ମାତର୍‌ ଇୟାୱିଜୁ ଗଟେନେଙ୍ଗ୍‍ ଆରାମ୍ଆତିଙ୍ଗ୍‍ ମିର୍‌ ମୁସ୍‌କୁ ସୁଡ଼ୁଦୁ ମାରି ତାଲା ପେର୍‍ଦୁ, ଏଣ୍ତେସ୍‍କି ମି ରକିୟା ପଇନିକା ଲାକ୍‌ତୁ ଇଗା ୱାତାତ୍‌ନି ।”"},{"book":"ଲୁକ","chapter":"21","verse":"29","text":"ମାରି, ଜିସୁ ୱାରିଙ୍ଗ୍‌ ଉଣ୍ତ୍ରି କାତା ଇର୍‌ଆନ୍‌, “ତଗା ମାରାନ୍‌, ମାରି ଆଇ ୱିଜୁ ମାରାକା ବିସୟ୍‌ତାନ୍‌ ଅଡ଼୍‍ବିଦୁ ।"},{"book":"ଲୁକ","chapter":"21","verse":"30","text":"ଏସ୍ତିୱାଲେ ଆୟା ମାରାକା ଆକ୍‍ ପୁନାକାୟ୍‍ନେ, ନାସ୍ତିୱାଲେ ମିର୍‌ ଆକା ସୁଡ଼ୁଜି ଜେଟାପ୍‌ ଲେଞ୍ଜୁ ଇଗା ୱାତାତ୍‌ନି ଇଜି ନିଜେନିଜେ ନେସ୍‌ନିଦେର୍‌ ।"},{"book":"ଲୁକ","chapter":"21","verse":"31","text":"ଆୟାୱାଜା ମିର୍‌ ବା ଇୟାୱିଜୁ ଗଟନା ସୁଡ଼ୁତିଙ୍ଗ୍‌ ମାପୁରୁଦି ରାଜି ଜେ ଇଗା ୱାତାତ୍‍, ଇକା ନେସ୍‌ତୁ ।"},{"book":"ଲୁକ","chapter":"21","verse":"32","text":"“ନାନ୍ ମିଙ୍ଗିଁ ସତ୍‌ ଇଜିନା, ଇୟାୱିଜୁ ଗଟେଆଇ ସାନ୍ଦି ଇୟା ଦିନ୍‌ତି ଲୋକୁ ଏଣ୍ତେସ୍‌ ୱିଜ୍‌ଏର୍‌ ।"},{"book":"ଲୁକ","chapter":"21","verse":"33","text":"ବାଦଡ଼୍‍ ନି ଦୁନିଆ ୱିଜ୍‌ନାତ୍‌, ମାତର୍‌ ନା ବାକ୍ୟୱିଜୁ ଏସାଙ୍ଗ୍‍ ବା ୱିଜ୍‍ଏତ୍‍ ।"},{"book":"ଲୁକ","chapter":"21","verse":"34","text":"“ମାତର୍‌ ମିର୍‌ ନିଜେ ନିଜେଦି ବିସୟ୍‌ତାନ୍‌ ଜାଗାର୍‌ତା ମାଡ୍ରୁ, ଏସ୍ତିୱାଲେ ମି ଜିବନ୍‌ ନାଣ୍ତ ୱେଡ଼ିକାଦୁ ପୁରା ତେବାନାତ୍‍ ମାରି କାଡ଼ୁଉଣ୍‍ଜିସସ୍‌ତେଙ୍ଗ୍‍, ମାରି ଜିନି ବିସୟ୍‌ତାନ୍‌ ସିନ୍ତାଦାନ୍‌ ଦୁଃକ୍‌ ୱାନାତ୍‌, ମାରି ଆୟାନାଣ୍ତିଙ୍ଗ୍‌ ଦାପ୍ରେ ମି ମୁସ୍‌କୁ ୱାନା ଆର୍‍ନାତ୍‍;"},{"book":"ଲୁକ","chapter":"21","verse":"35","text":"ଇରିଙ୍ଗ୍‌ ଆକା ଜାଡ଼ିଦି ୱାଜା ୱିଜୁ ଦେସ୍‍ଦୁନିଆଦି ୱିଜୁ ଲୋକା ମୁସ୍‌କୁ ୱାନାତ୍‌ ।"},{"book":"ଲୁକ","chapter":"21","verse":"36","text":"ମାତର୍‌ ମିର୍‌ ଏଣ୍ତେସ୍‌କି ଇୟାୱିଜୁ ୱାଜିନିଆଗ୍‍ଡ଼ି ଗଟ୍‌ନାଦାନ୍‌ ରକିୟା ପୟ୍‌ଦେଙ୍ଗ୍‍ ମାରି ମନୁସ୍ୟପୁତ୍ରଦି ଲାକ୍‌ତୁ ନିନ୍‍ଡ୍ରେଙ୍ଗ୍‍ ଡାଟ୍‍ ଆଦୁ, ଇୟାଉଣ୍ତିଙ୍ଗ୍‌ ଦିନାମି ପାର୍‌ତନା କିଜି ଜାଗାର୍‌ତା ମାଡ୍ରୁ ।”"},{"book":"ଲୁକ","chapter":"21","verse":"37","text":"ଜିସୁ ୱିଜୁଦିନ୍‌ ମନ୍ଦିର୍‌ତୁ ସିକିୟା ସିଜିମାର୍ହାନ୍‍, ମାରି ୱିଜୁ ନାଡ଼ା ସହସି ସଲ୍‍ସି ଜିତ ଗରନ୍‌ତୁ ତେବାଜି ମାର୍ହାନ୍‌ ।"},{"book":"ଲୁକ","chapter":"21","verse":"38","text":"ମାରି, ୱିଜେରେ ଲୋକୁ ମନ୍ଦିର୍‌ତୁ ୱାନି ସିକିୟା ୱେନ୍‌ଡ୍ରେଙ୍ଗ୍‌ ଇଜି ସାଲ୍‍ଦି ୱାନି ଲାକ୍‌ତୁ ୱାଜି ମାର୍ହାର୍‍ ।"}]}