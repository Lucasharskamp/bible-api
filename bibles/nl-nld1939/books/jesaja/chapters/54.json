{"data":[{"book":"Jesaja","chapter":"54","verse":"1","text":"Jubel, onvruchtbare, die nooit hebt gebaard, Breek uit in gejuich en gejubel, die geen barensnood kent; Want talrijker zullen de zonen der verlatene zijn, Dan die der gehuwde, spreekt Jahweh!"},{"book":"Jesaja","chapter":"54","verse":"2","text":"Kies ruime plaats voor uw tent, Span wijd uw tentdoeken uit; Maak langer uw koorden, Sla vaster uw pinnen!"},{"book":"Jesaja","chapter":"54","verse":"3","text":"Want naar rechts en naar links Breekt gij uit; Uw kroost zal naties bezitten, Verwoeste steden bevolken."},{"book":"Jesaja","chapter":"54","verse":"4","text":"Heb dus geen vrees, want ge komt niet te schande, Bloos niet, want ge wordt niet beschaamd. Neen, ge moet de schande uwer jeugd maar vergeten, De smaad van uw weduwschap niet langer gedenken."},{"book":"Jesaja","chapter":"54","verse":"5","text":"Want uw Schepper zelf wordt uw gade, Jahweh der heirscharen is zijn Naam; Israëls Heilige wordt uw Verlosser, God van heel de aarde wordt Hij genoemd."},{"book":"Jesaja","chapter":"54","verse":"6","text":"Ja, als een eenzame vrouw, van droefheid verslagen, Heeft Jahweh u geroepen; Als een vrouw, van haar jeugd af versmaad, Zegt uw God!"},{"book":"Jesaja","chapter":"54","verse":"7","text":"Wel heb Ik u voor een korte stonde verlaten, Maar in grote ontferming neem Ik u terug;"},{"book":"Jesaja","chapter":"54","verse":"8","text":"In ziedende gramschap een ogenblik lang U mijn aanschijn verborgen, Maar in eeuwig erbarmen ontferm Ik Mij over u, Spreekt Jahweh, uw Verlosser!"},{"book":"Jesaja","chapter":"54","verse":"9","text":"Waarachtig, als in de dagen van Noë Zal ‘t nu voor Mij zijn! Zoals Ik toen heb gezworen, Dat Noë’s wateren nooit meer de aarde zouden bedekken: Zo zweer Ik, op u niet te toornen, Niet langer u te bedreigen."},{"book":"Jesaja","chapter":"54","verse":"10","text":"En al wijken de bergen, Al wankelen de heuvels: Mijn genade wijkt niet van u, Mijn Bond van Vrede wankelt niet, zegt Jahweh, uw Ontfermer!"},{"book":"Jesaja","chapter":"54","verse":"11","text":"Gij arme, gejaagde en troosteloze, Zie, uw grondvesten leg Ik met jaspis, Uw fundament met saffieren;"},{"book":"Jesaja","chapter":"54","verse":"12","text":"Van robijnen maak Ik uw tinnen, Van karbonkels uw poorten, Al uw wallen van edelgesteente;"},{"book":"Jesaja","chapter":"54","verse":"13","text":"En al die u bouwen, Worden door Jahweh zelf onderricht! Een heerlijke vrede valt uw zonen ten deel,"},{"book":"Jesaja","chapter":"54","verse":"14","text":"Als gij in gerechtigheid zijt bevestigd. Verban dus de vrees: ge hebt niets te duchten; En de verschrikking: zij nadert u niet."},{"book":"Jesaja","chapter":"54","verse":"15","text":"Zie, die u aangrijpt, Krijgt zijn einde van Mij; Die ù overvalt, Zal over ù vallen."},{"book":"Jesaja","chapter":"54","verse":"16","text":"Zie, Ik zelf schiep den smid, Die het kolenvuur aanblaast, En naar zijn ambacht er wapens uit smeedt: Maar Ik schiep ook den verdelger, om ze te vernielen."},{"book":"Jesaja","chapter":"54","verse":"17","text":"Neen, geen wapen zal treffen, dat tegen u is gesmeed; Elke tong, die u beschuldigt, zult ge in ‘t ongelijk stellen: Dit is het erfdeel van de dienaars van Jahweh, Hun aanspraak bij Mij: is de godsspraak van Jahweh!"}]}