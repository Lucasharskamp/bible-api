{"data":[{"book":"Ephesi","chapter":"2","verse":"1","text":"Zora vunsai han chu chongdonloi le sietnangei sikin rathatieng nin thi ani.2:1-5: Kol 2:13"},{"book":"Ephesi","chapter":"2","verse":"2","text":"Mâlâia hanchu rammuola lampui saloingei nin jûia; munronga ratha sinthotheinangei, rachamneipungei chong nin don ania, atûna Pathien chongdonloingei lâia sinthotit ratha hih ani."},{"book":"Ephesi","chapter":"2","verse":"3","text":"Adiktakin eini khom ei rêngin anni angin ei om ani, ei taksa ngâituina dungjûiin ei oma, ei takpum le ei mulungrîl lungdongei ei sin ngâi ani. Eini khom midangngei angin eini sikin, Pathien ningthikna tuong rang piela inzir ei leini."},{"book":"Ephesi","chapter":"2","verse":"4","text":"Aniatachu, Pathien moroina hah atamin a lungkhamna hah alien ani,"},{"book":"Ephesi","chapter":"2","verse":"5","text":"ei chongdonloina sika rathatieng athi eini lâitak khomin ama'n Khrista leh mi minring zoi ani. Pathien moroina han kêng sanminring nin ni zoi."},{"book":"Ephesi","chapter":"2","verse":"6","text":"Khrista Jisua leh ei inzomna sika han invânrama ama leh roijêk rangin ama leh mi kaithoi zoia."},{"book":"Ephesi","chapter":"2","verse":"7","text":"Mangei murdi hah a lei thôna abi chu, zora lahong rang ngeia Khrista Jisua han mi lungkhamna le mi moroina alieka lien tie hah ei chunga a minlang theina ranga ani."},{"book":"Ephesi","chapter":"2","verse":"8","text":"Pathien moroina sikin nin taksônna han sanminring kêng nin ni. Nangni renga suok nimaka, Pathien neinunpêk ani."},{"book":"Ephesi","chapter":"2","verse":"9","text":"Sinthona sika khom nimak, masikin tute insong thei mak ngei."},{"book":"Ephesi","chapter":"2","verse":"10","text":"Pathien kutsuokngei eini, Khrista Jisua han sin asa tho ranga mi sin ani, ma sin sa hah ei tho ranga a lei minsûk piel kêng ani."},{"book":"Ephesi","chapter":"2","verse":"11","text":"Nangni, ânzir renga Jentailngei, Juda “Sertan” (maha miriemngei an takpuma an tho, a rokôkna ani) ki ni inti ngâi ngeiin “Sertanloingei” nangni an ti ngâi hah, zora vunsaia nin nina hah riettit roi."},{"book":"Ephesi","chapter":"2","verse":"12","text":"Ma lâia han chu Khrista leh nin tei ani, Ramdangmingei nin nia, Pathien mi thangngei nimak cheia. Pathien'n a mingei kôma a chonginkhâm chongtung han rangtum dôn mak chei, male sabeina boi le Pathien boiin hi rammuola hin nin om ani."},{"book":"Ephesi","chapter":"2","verse":"13","text":"Aniatachu, atûn chu Khrista Jisua han, nangni ala taka om ngâi ngei hah Khrista thisen2:13 Khrista thisen sikin; aninônchu Khrista thina inbôlna sika. sikin nangni hong minnâi zoia."},{"book":"Ephesi","chapter":"2","verse":"14","text":"Khrista'n, Judangei le Jentailngei hih mi inkhata sinin inngêina mi pêk zoi. An insenna le râl an inchangna banglâi hah ama takpum lelên a misim pe ngei zoi."},{"book":"Ephesi","chapter":"2","verse":"15","text":"Ama han Judangei balam leh chongpêkngei le jûiruongei murdi a minboia, ama'n inik ngei hah miriem thar, inkhata sinin, inngêina a sin ani.2:15: Kol 2:14"},{"book":"Ephesi","chapter":"2","verse":"16","text":"Khrosa a thina sika han, Khrista'n râl an inchangna hah a minboia, ma khros sika han jât inik ngei hah molopin takpum inkhata sinin Pathien tieng a hong mikhîr nôk ani.2:16: Kol 1:20"},{"book":"Ephesi","chapter":"2","verse":"17","text":"Masikin, Khrista a juonga mingei murdi kôma inngêina Thurchi Sa hih a misîr ani, nangni Jentail Pathien leh inkârzana omngei kôm khom, Juda ama nâikik ngei kôm khom.2:17: Isa 57:19"},{"book":"Ephesi","chapter":"2","verse":"18","text":"Khrista jârin ei rêngin Judangei le Jentailngei Ratha inkhatin Pa kôm ei lût thei ani."},{"book":"Ephesi","chapter":"2","verse":"19","text":"Masikin nangni Jentailngei khom ramdangmingei le khuolmi ni khâi mak cheia, atûn chu Pathien mingei le ramkhatmi le Pathien insûngmingei kêng nin ni zoi."},{"book":"Ephesi","chapter":"2","verse":"20","text":"Nangni khom tîrtonngei le dêipungei2:20: tîrtonngei le dêipungei lungphûm; aninônchu lungphûm hah, tîrtonngei le dêipungei an ni. lungphûm chunga sinminding nin ni, akila lung kâmomtak chu Khrista Jisua lelê hah ani."},{"book":"Ephesi","chapter":"2","verse":"21","text":"Ama hah a in pumpui sûra Pathien biekin inthieng minsôna Pumapa kôma minlang ngâipu ani."},{"book":"Ephesi","chapter":"2","verse":"22","text":"Ama leh inzomin nangni khom midangngei leh Ratha taka, Pathien omna mun ranga sinminding nin ni."}]}