{"data":[{"book":"2 ЦАРСТВАЎ","chapter":"15","verse":"1","text":"Пасьля гэтага Авэсалом завёў у сябе калясьніцы і коней і пяцьдзясят скараходаў."},{"book":"2 ЦАРСТВАЎ","chapter":"15","verse":"2","text":"І ўставаў Авэсалом рана раніцай, і станавіўся пры дарозе каля брамы, і калі хто-небудзь, маючы цяжбіну, ішоў да цара на суд, дык Авэсалом падклікаў яго да сябе і пытаўся: зь якога ты горада? І калі той адказваў: з такога племя Ізраілевага раб твой,"},{"book":"2 ЦАРСТВАЎ","chapter":"15","verse":"3","text":"тады казаў яму Авэсалом: вось, справа твая добрая і справядлівая, але ў цара няма каму выслухаць цябе."},{"book":"2 ЦАРСТВАЎ","chapter":"15","verse":"4","text":"І казаў Авэсалом: о, калі б мяне паставілі судзьдзёю ў гэтай зямлі! да мяне прыходзіў бы кожны, хто мае спрэчку і цяжбіну, і я судзіў бы яго па праўдзе."},{"book":"2 ЦАРСТВАЎ","chapter":"15","verse":"5","text":"І калі падыходзіў хто-небудзь пакланіцца яму, дык ён працягваў руку сваю і абдымаў яго і цалаваў яго."},{"book":"2 ЦАРСТВАЎ","chapter":"15","verse":"6","text":"Так рабіў Авэсалом з кожным Ізраільцянінам, які ішоў на суд да цара, і ўкрадваўся Авэсалом у сэрцы Ізраільцянам."},{"book":"2 ЦАРСТВАЎ","chapter":"15","verse":"7","text":"Як прайшло сорак гадоў цараваньня Давіда, Авэсалом сказаў цару: пайду я і выканаю абяцаньне маё, якое я даў Госпаду ў Хэўроне;"},{"book":"2 ЦАРСТВАЎ","chapter":"15","verse":"8","text":"бо я, раб твой, жывучы ў Гесуры ў Сірыі, даў абяцаньне: калі Гасподзь верне мяне ў Ерусалім, я прынясу ахвяру Госпаду."},{"book":"2 ЦАРСТВАЎ","chapter":"15","verse":"9","text":"І сказаў яму цар: ідзі зь мірам. І ўстаў ён і пайшоў у Хэўрон."},{"book":"2 ЦАРСТВАЎ","chapter":"15","verse":"10","text":"І разаслаў Авэсалом выведнікаў ва ўсе плямёны Ізраіля, сказаўшы: калі вы пачуеце гук трубы, дык кажэце: Авэсалом зацараваў у Хэўроне."},{"book":"2 ЦАРСТВАЎ","chapter":"15","verse":"11","text":"З Авэсаломам пайшлі зь Ерусаліма дзьвесьце чалавек, якія былі запрошаны ім, і пайшлі па прастаце сваёй, ня ведаючы, што сталася."},{"book":"2 ЦАРСТВАЎ","chapter":"15","verse":"12","text":"У час ахвяраваньня Авэсалом паслаў і паклікаў Ахітатэла Гіланяніна, дарадцу Давідавага, зь ягонага горада Гіло. І склалася моцная змова, і народ сьцякаўся і множыўся вакол Авэсалома."},{"book":"2 ЦАРСТВАЎ","chapter":"15","verse":"13","text":"І прыйшоў вястун да Давіда і сказаў: сэрца Ізраільцянаў ухілілася на бок Авэсалома."},{"book":"2 ЦАРСТВАЎ","chapter":"15","verse":"14","text":"І сказаў Давід усім слугам сваім, якія былі пры ім у Ерусаліме: устаньце, уцячэм, бо ня будзе нам ратунку ад Авэсалома; сьпяшайцеся, каб нам уцячы, каб ён не застаў нас і не навёў на нас бяды і ня зьнішчыў горада мечам."},{"book":"2 ЦАРСТВАЎ","chapter":"15","verse":"15","text":"І сказалі слугі царскія цару: ва ўсім, што да спадобы гаспадару нашаму цару, мы - рабы твае."},{"book":"2 ЦАРСТВАЎ","chapter":"15","verse":"16","text":"І выйшаў цар і ўвесь дом ягоны за ім пеша. А пакінуў цар дзесяць жонак, наложніц дзеля догляду дома."},{"book":"2 ЦАРСТВАЎ","chapter":"15","verse":"17","text":"І выйшаў цар і ўвесь народ пешыя, і спыніліся каля Бэт-Мэрхата."},{"book":"2 ЦАРСТВАЎ","chapter":"15","verse":"18","text":"І ўсе слугі ягоныя ішлі абапал яго, і ўсе Хэлэтэі, і ўсе Фэлэтэі, і ўсе Гэцяне да шасьцісот чалавек, якія прыйшлі разам зь ім з Гэта, ішлі наперадзе цара."},{"book":"2 ЦАРСТВАЎ","chapter":"15","verse":"19","text":"І сказаў цар Этэю Гэцяніну: навошта і ты ідзеш з намі? вярніся і заставайся з тым царом, бо ты чужаземец і прыйшоў сюды з свайго месца;"},{"book":"2 ЦАРСТВАЎ","chapter":"15","verse":"20","text":"учора ты прыйшоў, а сёньня я прымушу цябе ісьці з намі? я іду, куды надарыцца; вярніся і вярні братоў сваіх з сабою; хай учыніць Гасподзь міласьць і ісьціну з табою!"},{"book":"2 ЦАРСТВАЎ","chapter":"15","verse":"21","text":"І адказваў Этэй цару і сказаў: жывы Гасподзь, і хай жыве гаспадар мой цар: дзе б ні быў гаспадар мой цар, ці ў жыцьці, а ці ў сьмерці, там будзе і раб твой."},{"book":"2 ЦАРСТВАЎ","chapter":"15","verse":"22","text":"І сказаў Давід Этэю: тады ідзі і хадзі са мною. І пайшоў Этэй Гэцянін і ўсе людзі ягоныя і ўсе дзеці, якія былі зь ім."},{"book":"2 ЦАРСТВАЎ","chapter":"15","verse":"23","text":"І плакала ўся зямля вялікім голасам. І ўвесь народ пераходзіў, і цар перайшоў паток Кедрон; і пайшоў увесь народ і цар па дарозе да пустыні."},{"book":"2 ЦАРСТВАЎ","chapter":"15","verse":"24","text":"Вось, і Садок сьвятар, і ўсе лявіты зь ім несьлі каўчэг запавета Божага з Вэтары і паставілі каўчэг Божы; Авіятар жа стаяў на ўзвышэньні, пакуль увесь народ ня выйшаў з горада."},{"book":"2 ЦАРСТВАЎ","chapter":"15","verse":"25","text":"І сказаў цар Садоку: вярні каўчэг Божы ў горад. Калі я здабуду міласьць прад вачыма Госпада, дык Ён верне мяне і дасьць мне бачыць яго і жытлішча ягонае."},{"book":"2 ЦАРСТВАЎ","chapter":"15","verse":"26","text":"А калі Ён скажа так: «няма Маёй добрай волі да цябе», дык вось я: хай робіць са мною, што Яму заўгодна."},{"book":"2 ЦАРСТВАЎ","chapter":"15","verse":"27","text":"І сказаў цар Садоку сьвятару: бачыш, - вярніся ў горад зь мірам, і Ахімаас, сын твой, і Ёнатан, сын Авіятара, абодва сыны вашыя з вамі;"},{"book":"2 ЦАРСТВАЎ","chapter":"15","verse":"28","text":"бачыце, я памаруджу на раўніне ў пустыні, пакуль ня прыйдзе вестка ад вас да мяне."},{"book":"2 ЦАРСТВАЎ","chapter":"15","verse":"29","text":"І вярнулі Садок і Авіятар каўчэг Божы ў Ерусалім і засталіся там."},{"book":"2 ЦАРСТВАЎ","chapter":"15","verse":"30","text":"А Давід пайшоў на гару Элеонскую, ішоў і плакаў; галава ў яго была пакрытая; ён ішоў босы, і ўсе людзі, якія былі зь ім, накрылі кожны галаву сваю, ішлі і плакалі."},{"book":"2 ЦАРСТВАЎ","chapter":"15","verse":"31","text":"Данесьлі Давіду і сказалі: і Ахітатэл у ліку змоўшчыкаў з Авэсаломам. І сказаў Давід: Госпадзе! разбуры раду Ахітатэлаву."},{"book":"2 ЦАРСТВАЎ","chapter":"15","verse":"32","text":"Калі Давід падняўся на вяршыню гары, дзе ён пакланяўся Богу, вось, насустрач яму ідзе Хусій Архіцянін, сябар Давідаў: вопратка на ім была падраная, і пыл на галаве ягонай."},{"book":"2 ЦАРСТВАЎ","chapter":"15","verse":"33","text":"І сказаў яму Давід: калі ты пойдзеш са мною, ты будзеш мне цяжарам;"},{"book":"2 ЦАРСТВАЎ","chapter":"15","verse":"34","text":"але калі вернешся ў горад і скажаш Авэсалому: «цару, прайшлі міма цары твае, і цар бацька твой прайшоў, і сёньня і раб твой; пакінь мяне жывым, дагэтуль я быў рабом бацькі твайго, а цяпер я твой раб», дык ты разладзіш мне раду Ахітатэлаву."},{"book":"2 ЦАРСТВАЎ","chapter":"15","verse":"35","text":"Вось, там з табою Садок і Авіятар сьвятары, і ўсякае слова, якое пачуеш з дома цара, пераказвай Садоку і Авіятару сьвятарам."},{"book":"2 ЦАРСТВАЎ","chapter":"15","verse":"36","text":"Там зь імі і два сыны іхнія, Ахімаас, сын Садокаў, і Ёнатан, сын Авіятараў; празь іх пасылайце мне кожную вестку, якую пачуеце."},{"book":"2 ЦАРСТВАЎ","chapter":"15","verse":"37","text":"І прыйшоў Хусій, сябар Давідаў, у горад; а Авэсалом уступіў тады ў Ерусалім."}]}