{"data":[{"book":"2 Mojžíšova","chapter":"35","verse":"1","text":"Tedy svolal Mojžíš všecko shromáždění synů Izraelských, a řekl jim: Tato jsou slova, kteráž přikázal vám Hospodin, abyste je činili."},{"book":"2 Mojžíšova","chapter":"35","verse":"2","text":"Šest dní děláno bude dílo, ale v sedmý den mějte svátek, sobotu odpočinutí Hospodinova. Kdo by dělal v něm dílo, umře."},{"book":"2 Mojžíšova","chapter":"35","verse":"3","text":"Nezanítíte ohně nikdež v příbytcích svých v den sobotní."},{"book":"2 Mojžíšova","chapter":"35","verse":"4","text":"Mluvil také Mojžíš ke všemu shromáždění synů Izraelských takto: Toto jest slovo, kteréž přikázal Hospodin, řka:"},{"book":"2 Mojžíšova","chapter":"35","verse":"5","text":"Sebeřte z sebe obět pozdvižení Hospodinu. Každý, kdož jest ochotný v srdci svém, přinese tu obět Hospodinu: Zlato, stříbro a měď,"},{"book":"2 Mojžíšova","chapter":"35","verse":"6","text":"A postavec modrý, a šarlat, a červec dvakrát barvený, a bílé hedbáví, a kozí srsti;"},{"book":"2 Mojžíšova","chapter":"35","verse":"7","text":"Též kůže skopců na červeno barvené, a kůže jezevčí, a dříví setim,"},{"book":"2 Mojžíšova","chapter":"35","verse":"8","text":"A olej k svícení a vonné věci na olej ku pomazání a pro kadění vonné,"},{"book":"2 Mojžíšova","chapter":"35","verse":"9","text":"A kamení onychinové, a jiné kamení k vsazování do náramenníku a náprsníku."},{"book":"2 Mojžíšova","chapter":"35","verse":"10","text":"A všickni, kdož jsou vtipní mezi vámi, přijdou a dělati budou, cožkoli přikázal Hospodin:"},{"book":"2 Mojžíšova","chapter":"35","verse":"11","text":"Příbytek, stánek jeho i přikrytí jeho a háky jeho, dsky jeho, svlaky jeho, sloupy jeho i podstavky jeho;"},{"book":"2 Mojžíšova","chapter":"35","verse":"12","text":"Truhlu s sochory jejími, slitovnici a oponu zastření;"},{"book":"2 Mojžíšova","chapter":"35","verse":"13","text":"Stůl i sochory k němu se všemi nádobami jeho, i chléb předložení;"},{"book":"2 Mojžíšova","chapter":"35","verse":"14","text":"A svícen k svícení s nádobami jeho i lampy jeho, a olej k svícení;"},{"book":"2 Mojžíšova","chapter":"35","verse":"15","text":"Též oltář pro kadění a sochory jeho, i olej pomazání a kadidlo z vonných věcí, i zastření dveří v příbytku;"},{"book":"2 Mojžíšova","chapter":"35","verse":"16","text":"Oltář k zápalu a rošt jeho měděný a sochory jeho, i všecka nádobí jeho, i umyvadlo s podstavkem jeho;"},{"book":"2 Mojžíšova","chapter":"35","verse":"17","text":"Koltry očkovaté k síni, sloupy její a podstavky její, i zastření brány do síně;"},{"book":"2 Mojžíšova","chapter":"35","verse":"18","text":"Kolíky k příbytku, a kolíky síně s provázky jejich;"},{"book":"2 Mojžíšova","chapter":"35","verse":"19","text":"Roucha k službě, k přisluhování v svatyni, i roucho svaté Arona kněze, i roucho synů jeho k konání úřadu kněžského."},{"book":"2 Mojžíšova","chapter":"35","verse":"20","text":"Vyšlo tedy všecko shromáždění synů Izraelských od tváři Mojžíšovy,"},{"book":"2 Mojžíšova","chapter":"35","verse":"21","text":"A přišli, každý muž, kteréhož ponuklo srdce jeho, a každý, v němž duch jeho byl dobrovolný, a přinesli obět pozdvižení Hospodinu, k dílu stánku úmluvy a ke vší službě jeho, i k rouchu svatému."},{"book":"2 Mojžíšova","chapter":"35","verse":"22","text":"Přicházeli muži i ženy, každý, kdož byl ochotný v srdci, a přinášeli spinadla, a náušnice, a prsteny, a záponky z pravých rukou, všelijaké nádobí zlaté, a kdožkoli obětoval obět zlata Hospodinu."},{"book":"2 Mojžíšova","chapter":"35","verse":"23","text":"Každý, kdož měl postavec modrý a šarlat, a červec dvakrát barvený, a bílé hedbáví a kozí srsti, a kůže skopců na červeno barvené, a kůže jezevčí, přinesl to."},{"book":"2 Mojžíšova","chapter":"35","verse":"24","text":"Kdokoli obětoval obět stříbra a mědi, přinášeli to za obět pozdvižení Hospodinu; každý také, kdo měl dříví setim, ke všelikému dílu služebnosti, přinášeli je."},{"book":"2 Mojžíšova","chapter":"35","verse":"25","text":"Ano i všecky ženy vtipné rukama svýma předly, a přinesly, co napředly, postavec modrý a šarlat, a červec dvakrát barvený a bílé hedbáví."},{"book":"2 Mojžíšova","chapter":"35","verse":"26","text":"Všecky pak ženy, kterýchž ponuklo srdce jejich, aby předly uměle, předly srsti kozí."},{"book":"2 Mojžíšova","chapter":"35","verse":"27","text":"Knížata pak přinášeli kamení onychinové, a jiné kamení k vsazování do náramenníku a náprsníku,"},{"book":"2 Mojžíšova","chapter":"35","verse":"28","text":"Též vonné věci a olej k svícení, a k oleji pomazání, a k vonnému kadidlu."},{"book":"2 Mojžíšova","chapter":"35","verse":"29","text":"Každý muž i žena, v nichž ochotné srdce jejich bylo k tomu, aby přinášeli potřeby ke všelikému dílu, kteréž byl přikázal dělati Hospodin skrze Mojžíše, přinášeli synové Izraelští obět dobrovolnou Hospodinu."},{"book":"2 Mojžíšova","chapter":"35","verse":"30","text":"Tedy řekl Mojžíš synům Izraelským: Pohleďte, povolal ze jména Hospodin Bezeleele, syna Uri, syna Hur, z pokolení Judova."},{"book":"2 Mojžíšova","chapter":"35","verse":"31","text":"A naplnil ho duchem Božím, moudrostí, rozumností i uměním všelijakého řemesla,"},{"book":"2 Mojžíšova","chapter":"35","verse":"32","text":"Aby vtipně smysliti uměl, jak by se co dělati mělo na zlatu a stříbru a mědi,"},{"book":"2 Mojžíšova","chapter":"35","verse":"33","text":"I v řemeslném strojení kamenů k vsazování, i v díle od dřeva, aby dělal všelijakým řemeslem vtipným."},{"book":"2 Mojžíšova","chapter":"35","verse":"34","text":"Dal nadto v srdce jeho i to, aby učiti mohl on i Aholiab, syn Achisamechův z pokolení Dan."},{"book":"2 Mojžíšova","chapter":"35","verse":"35","text":"Naplnil je moudrostí srdce, aby dělali všelijaké dílo tesařské a řemeslné, i krumpéřské a vytkávané z postavce modrého a šarlatu, a červce dvakrát barveného, a bílého hedbáví, a aby dělali všelijaké dílo a vymýšleli vtipné věci."}]}