{"data":[{"book":"ЕЗЭКІІЛЯ","chapter":"28","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"28","verse":"2","text":"сыне чалавечы! скажы начальніку ў Тыры: так кажа Гасподзь Бог: за тое, што ўзьнеслася сэрца тваё і ты кажаш: «я бог, сяджу на пасадзе божым, у сэрцы мораў», і, як што я чалавек, а ня Бог, ставіш розум твой нароўні з розумам Божым,"},{"book":"ЕЗЭКІІЛЯ","chapter":"28","verse":"3","text":"і вось, ты мудрэйшы за Данііла, няма таямніцы, схаванай ад цябе;"},{"book":"ЕЗЭКІІЛЯ","chapter":"28","verse":"4","text":"твёй мудрасьцю і тваім розумам ты здабыў сабе багацьце і ў свае скарбніцы сабраў золата і срэбра;"},{"book":"ЕЗЭКІІЛЯ","chapter":"28","verse":"5","text":"вялікай тваёй мудрасьцю, шляхам твайго гандлю, ты памножыў сваё багацьце, і твой розум заганарыўся тваім багацьцем,"},{"book":"ЕЗЭКІІЛЯ","chapter":"28","verse":"6","text":"за тое так кажа Гасподзь Бог: як што ты свой розум ставіш нароўні з розумам Божым,"},{"book":"ЕЗЭКІІЛЯ","chapter":"28","verse":"7","text":"вось, Я навяду на цябе іншаземцаў, самых лютых з народаў, і яны аголяць свае мечы супроць красы тваёй мудрасьці і запамрочаць твой бляск;"},{"book":"ЕЗЭКІІЛЯ","chapter":"28","verse":"8","text":"зьвядуць цябе ў магілу, і памрэш у сэрцы мораў сьмерцю забітых."},{"book":"ЕЗЭКІІЛЯ","chapter":"28","verse":"9","text":"Ці скажаш тады перад тваім забойцам: «я бог», тым часам як у руцэ ў таго, хто цябе пабівае, ты будзеш чалавек, а ня бог?"},{"book":"ЕЗЭКІІЛЯ","chapter":"28","verse":"10","text":"Ты памрэш ад рукі іншаземцаў сьмерцю неабрэзаных; бо я сказаў гэта, кажа Гасподзь Бог."},{"book":"ЕЗЭКІІЛЯ","chapter":"28","verse":"11","text":"І было мне слова Гасподняе:"},{"book":"ЕЗЭКІІЛЯ","chapter":"28","verse":"12","text":"сыне чалавечы! плач па цары Тырскім і скажы яму: так кажа Гасподзь Бог: ты пячатка дасканаласьці, паўната мудрасьці і вянок прыгажосьці."},{"book":"ЕЗЭКІІЛЯ","chapter":"28","verse":"13","text":"Ты быў у Эдэме, у садзе Божым; твая вопратка была ўпрыгожана рознымі каштоўнымі камянямі; рубін, тапаз і алмаз, хрызаліт, анікс, ясьпіс, сапфір, карбункул і смарагд і золата, усё па-майстэрску пасаджанае ў цябе ў гнязьдзечках і нанізанае на цябе, прыгатавана было ў дзень твайго стварэньня."},{"book":"ЕЗЭКІІЛЯ","chapter":"28","verse":"14","text":"Ты быў памазаны херувім, каб асяняць, і Я паставіў цябе на тое; ты быў на сьвятой гары Божай, хадзіў сярод агнявых камянёў."},{"book":"ЕЗЭКІІЛЯ","chapter":"28","verse":"15","text":"Ты беззаганны быў на шляхах тваіх з дня твайго стварэньня, пакуль не знайшлося ў табе пахібы."},{"book":"ЕЗЭКІІЛЯ","chapter":"28","verse":"16","text":"Ад пашыранасьці гандлю твайго сярэдзіна твая напоўнілася няпраўдаю, і ты зграшыў; і Я скінуў цябе, як нячыстага, з гары Божай, выгнаў цябе, херувіме асяняльны, з асяродзьдзя агністых камянёў."},{"book":"ЕЗЭКІІЛЯ","chapter":"28","verse":"17","text":"Ад прыгажосьці тваёй заганарылася сэрца тваё, ад славалюбства твайго загубіў сваю мудрасьць; за тое Я скіну цябе на зямлю, перад царамі аддам цябе на ганьбу."},{"book":"ЕЗЭКІІЛЯ","chapter":"28","verse":"18","text":"Мноствам пахібаў тваіх у няправедным тваім гандлі ты апаганіў свае сьвятыні; і Я дастану спасярод цябе агонь, які і зжарэ цябе: і Я ператвару цябе ў попел на зямлі перад вачыма ўсіх, хто цябе бачыць."},{"book":"ЕЗЭКІІЛЯ","chapter":"28","verse":"19","text":"Усе, хто ведаў цябе сярод народаў, дзіву дадуцца зь цябе; ты зробішся жахам, і ня будзе цябе вавекі."},{"book":"ЕЗЭКІІЛЯ","chapter":"28","verse":"20","text":"І было мне слова Гасподняе:"},{"book":"ЕЗЭКІІЛЯ","chapter":"28","verse":"21","text":"сыне чалавечы! павярні аблічча тваё да Сідона і вымаві на яго прароцтва,"},{"book":"ЕЗЭКІІЛЯ","chapter":"28","verse":"22","text":"і скажы: вось, Я на цябе, Сідоне, і праслаўлюся сярод цябе, і ўведаюць, што Я - Гасподзь, калі ўчыню суд над ім і яўлю ў ім сьвятасьць Маю;"},{"book":"ЕЗЭКІІЛЯ","chapter":"28","verse":"23","text":"і пашлю на яго згубную пошасьць і праліцьцё крыві на вуліцы яго, і ўпадуць сярод яго забітыя мечам, які пажырацьме яго адусюль; і ўведаюць, што Я - Гасподзь."},{"book":"ЕЗЭКІІЛЯ","chapter":"28","verse":"24","text":"І ня будзе ён больш дому Ізраілеваму калючым цернем і болепрычынным ваўчком, больш за ўсіх суседзяў зласьлівым да яго, і ўведаюць, што Я - Гасподзь Бог."},{"book":"ЕЗЭКІІЛЯ","chapter":"28","verse":"25","text":"Так кажа Гасподзь Бог: калі я зьбяру дом Ізраілеў з народаў, сярод якіх яны расьсеяныя, і аб'яўлю сярод іх сьвятасьць Маю перад вачыма плямёнаў, і яны будуць жыць на сваёй зямлі, якую Я даў рабу Майму Якаву;"},{"book":"ЕЗЭКІІЛЯ","chapter":"28","verse":"26","text":"тады яны будуць жыць на ёй ў бясьпецы і пабудуюць дамы, і насадзяць вінаграднікі і жыцьмуць у бясьпецы, бо Я ўчыню суд над усімі зласьліўцамі іхнімі і вакол іх, і ўведаюць, што Я - Гасподзь Бог іхні."}]}