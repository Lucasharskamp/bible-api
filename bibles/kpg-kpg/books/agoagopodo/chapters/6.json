{"data":[{"book":"Agoago Podo","chapter":"6","verse":"1","text":"Dagu dama daane, e hai behee? Goe gu hagababa bolo e hui di boibana o tangada dela i golo?"},{"book":"Agoago Podo","chapter":"6","verse":"2","text":"E hai behee? Goe gu daahi go au helekai donu? Guu kumi go au hagababa ne hai?"},{"book":"Agoago Podo","chapter":"6","verse":"3","text":"Deenei laa, dagu dama nei, goe gu i lala nia mogobuna o tangada deelaa. Malaa, deenei dau hai e doo iei goe gi daha mo di maa: hana hagalellele gi mee, dangidangi gi mee gi hagamehede ina goe."},{"book":"Agoago Podo","chapter":"6","verse":"4","text":"Goe hudee kii be hagamolooloo."},{"book":"Agoago Podo","chapter":"6","verse":"5","text":"Lele gi daha mo di hele, lele be di ee dela e lele gi daha mo tangada puu manu."},{"book":"Agoago Podo","chapter":"6","verse":"6","text":"Nia daangada hagatoo, kabe ina nia hangahaihai o nia loada ala e mouli ai!"},{"book":"Agoago Podo","chapter":"6","verse":"7","text":"Digaula di nadau dagi e dagi ginaadou ai."},{"book":"Agoago Podo","chapter":"6","verse":"8","text":"Gei digaula e benebene nadau meegai i di madagoaa dela e mahanahana gi togomaalia gi di madagoaa magalillili ma gaa dae mai."},{"book":"Agoago Podo","chapter":"6","verse":"9","text":"E waalooloo behee taane hagatoo dono kiikii hua? Mee e duu i nua ma gaa hee?"},{"book":"Agoago Podo","chapter":"6","verse":"10","text":"Ana helekai e hai boloo, “Au ga habini ogu lima ga kii laa, e haga molooloo haga dulii.”"},{"book":"Agoago Podo","chapter":"6","verse":"11","text":"Malaa, di madagoaa hua dela e kii iei mee, di hagaloale gaa tale ang gi mee, ga heebagi gi mee gadoo be tangada gaiaa.6.11 Agoago Podo 24.33-34"},{"book":"Agoago Podo","chapter":"6","verse":"12","text":"Balu daangada huaidu e helehelekai tilikai."},{"book":"Agoago Podo","chapter":"6","verse":"13","text":"Digaula e gemugemu mo di haga hagailoo gi nadau wae mo nadau lima, e halahalau goe."},{"book":"Agoago Podo","chapter":"6","verse":"14","text":"I nia madagoaa huogodoo, digaula e bilabilaan huaidu i lodo nadau hagamamaanadu, e haga logo nia haingadaa i nia madagoaa huogodoo."},{"book":"Agoago Podo","chapter":"6","verse":"15","text":"Di haingadaa damana gaa tale ang gi digaula i di ingoo hua di madagoaa, gei digaula ga lauwa kono."},{"book":"Agoago Podo","chapter":"6","verse":"16-19","text":"Aanei la nia mee e hidu Dimaadua e de hiihai ginai, hagalee hai gii hai: tangada e bida hagalaamua ia, tolole hai kai tilikai, nia lima ala e dadaaligi nia daangada nadau ihala ai, di libogo haga maanadu huaidu, nia wae ala e limalima di haele e hai nia mee huaidu, tangada hagadootonu e tataanga nia kai tilikai, mo tangada e hai nia daangada gi hagawelewele i nadau mehanga."},{"book":"Agoago Podo","chapter":"6","verse":"20","text":"Dagu dama daane, heia nia mee o do damana ne hagi adu, hudee de langahia nia mee o do dinana ne aago adu."},{"book":"Agoago Podo","chapter":"6","verse":"21","text":"Benabena ina nau helekai gi oo lodo i nia madagoaa huogodoo, benebene ina gi lodo do manawa."},{"book":"Agoago Podo","chapter":"6","verse":"22","text":"Nau aago gaa dagi do heehee, ga benebene goe i di boo, ga hagamaamaa goe i di aa."},{"book":"Agoago Podo","chapter":"6","verse":"23","text":"Nau helekai aago la go di maahina maalama, e hagadonu au mee hala ge e aago do mouli e mouli ai goe."},{"book":"Agoago Podo","chapter":"6","verse":"24","text":"E mee di duuli goe gi daha mo nia ahina huaidu, mo nia helekai maangala o nia lodo nia daane ala i golo."},{"book":"Agoago Podo","chapter":"6","verse":"25","text":"Hudee heia goe gi halahalau go nadau huaidina madamada. Hudee heia goe gii kumi go nadau hadumada madadele."},{"book":"Agoago Podo","chapter":"6","verse":"26","text":"Taane le e mee hua di hui dana ahina huihui dono huaidina gi di hui o di gunga palaawaa, malaa di mouli be di manu ga daa gi daha ana mee huogodoo ala e hai mee ginai."},{"book":"Agoago Podo","chapter":"6","verse":"27","text":"E hai behee? Goe e mee di kae di ahi i do hadahada, gei oo gahu hagalee wwele?"},{"book":"Agoago Podo","chapter":"6","verse":"28","text":"E hai behee? Goe e mee di haele i hongo nia hadu wwele, gei oo wae hagalee wwele?"},{"book":"Agoago Podo","chapter":"6","verse":"29","text":"Dela gadoo di hagalliga di kii i baahi di lodo o tuai daane. Koai e hai di maa, gaa tale gi di haingadaa."},{"book":"Agoago Podo","chapter":"6","verse":"30","text":"Nia daangada e hagalee hagawelewele gi tangada gaiaa, maa mee ne gaiaa ana meegai i dono hiigai."},{"book":"Agoago Podo","chapter":"6","verse":"31","text":"Mee gaa gida, mee e hai loo gii hui nnolongo e hidu gi nonua. Mee e hai loo gi dahi aga ana mee huogodoo ala e hai mee ginai."},{"book":"Agoago Podo","chapter":"6","verse":"32","text":"Malaa taane ne hai dana hala mouli be di manu, le e deai ono hagamaanadu ai. Mee e bida oho eia gi daha."},{"book":"Agoago Podo","chapter":"6","verse":"33","text":"Mee ga haga balumee go nia daangada, ga dadaaligi, ga hagauwwou hua beelaa."},{"book":"Agoago Podo","chapter":"6","verse":"34","text":"Di manawa dubua o taane hai lodo la koia e kono, e deemee di dugu."},{"book":"Agoago Podo","chapter":"6","verse":"35","text":"Mee hagalee hiihai gi di hui, deai di wanga dehuia gaa mee di dugu di hagawelewele o maa ai."}]}