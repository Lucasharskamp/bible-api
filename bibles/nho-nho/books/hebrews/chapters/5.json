{"data":[{"book":"HEBREWS","chapter":"5","verse":"1","text":"Te maatua hakamau raa se tama e hakamaatinoria i naa tama i tana noho, teenaa te tama naa e tukua ki heheuna i TeAtua ki tokonaki ki naa tama laatou. A ia e tukua ki hakaara naa manu te henua raa i te olta ki uiia naa haisara laatou."},{"book":"HEBREWS","chapter":"5","verse":"2","text":"I aa ia se tama koi i te maarama nei raa, a ia ma ki lavaa te meemee hakaraaoi ki naa tama teelaa see illoa maa naa vana laatou e mee raa e ssara."},{"book":"HEBREWS","chapter":"5","verse":"3","text":"Aa i aa ia se tama koi i te maarama nei raa, teenaa a ia ki hakaara ni manu ki TeAtua ki uiia naa haisara te henua aa ki uiia hoki ana tino haisara.5.3 Lev 9.7"},{"book":"HEBREWS","chapter":"5","verse":"4","text":"See hai tama e ahu kiaa ia no hakanoho soko ia ma se maatua hakamau. Te maatua hakamau raa, teenaa se tama ni kannaatia ake iloo TeAtua ki te heuna naa, e mee pee ko Aaron.5.4 Ex 28.1"},{"book":"HEBREWS","chapter":"5","verse":"5","text":"Teenaa ko te vana Christ ni see ahu kiaa Ia no hakanoho soko Ia ma se maatua hakamau. TeAtua ni huri are no vanaake kiaa Ia peelaa:5.5 Ps 2.7"},{"book":"HEBREWS","chapter":"5","verse":"6","text":"TeAtua ni taratara hoki i telaa kina iloto te Laupepa Tapu peelaa,5.6 Ps 110.4"},{"book":"HEBREWS","chapter":"5","verse":"7","text":"I te saaita Jesus ni noho i te maarama nei raa, a Ia maraa e taku ma te tani ki te tama e lavaa te hakaora iaa ia. Aa i aa Ia se tama e meemee seemuu aa e hakannoo ki naa taratara TeAtua raa, teenaa TeAtua ni lono ki ana taku.5.7 Mt 26.36-46; Mk 14.32-42; Lk 22.39-46"},{"book":"HEBREWS","chapter":"5","verse":"8","text":"Niaaina maa Jesus ko te Tama TeAtua raa, a Ia ni iloa i te tiputipu te hakannoo ki te taratara raa i tana saaita ni hakallono isu."},{"book":"HEBREWS","chapter":"5","verse":"9","text":"Aa i te saaita te ora ttama naa ni haka kaatoaina raa, a Ia ni mee ma ko ttama e tau te hakasao naa tama katoo e hakannoo kiaa Ia."},{"book":"HEBREWS","chapter":"5","verse":"10","text":"Teenaa TeAtua ni hakanoho iaa Ia ma ko te Maatua Hakamau i te noho Melkisedek."},{"book":"HEBREWS","chapter":"5","verse":"11","text":"E tammaki iloo naa taratara maatou e lavaa te kauatu i te mee nei, tevana iaa maatou see illoa maa maatou ma ki taratara atu peehea ki kootou. I te aa, i kootou ku llono nataa iloo."},{"book":"HEBREWS","chapter":"5","verse":"12","text":"Kootou kunaa tau are te akonaki aaraa tama i naa taratara TeAtua, tevana iaa kootou koi ssee ma ki hanatu se tama no kauatu naa akonaki mua i naa taratara TeAtua. Kootou koi mee pee ko naa tamalliki seki lavaa te kkai ki naa kaikai e makattau; kootou koi unu naa suusuu naa tamalliki punammea."},{"book":"HEBREWS","chapter":"5","verse":"13","text":"Ttama e hakaunumia ki te suusuu raa, teenaa ko te tamariki koi punaamea seki lavaa te hakatuu soko ia i te mee e tonu aa ma te mee e sara.5.13 1 Cor 3.2"},{"book":"HEBREWS","chapter":"5","verse":"14","text":"Naa kaikai e makattau raa iaa, teenaa ni kaikai naa tama ku mattua teelaa ku lavaa te ilotia laatou te tiputipu e taukareka aa ma te tiputipu e hakallika."}]}