{"data":[{"book":"Waeburaniya","chapter":"6","verse":"1","text":"Lelo tugheke hambali ghamalangulitso gha mwanduso gha mbuli tsa Kiristu, tughende hambele kwa ghamalangulitso ighakomale. Si kughendelela kwika keli ghumsingi ghwa kuleka ghamatendo ghalihela sang'ano, na ghwa kumtoghola Imulungu,"},{"book":"Waeburaniya","chapter":"6","verse":"2","text":"ghamalangulitso gha ubatitso, ukwikighwa ghamoko, kutsilihuka kwe iwanu na ukuhighighwa kwa ghamatsuwa ghose."},{"book":"Waeburaniya","chapter":"6","verse":"3","text":"Tughendele hambele Imulungu ang'abama."},{"book":"Waeburaniya","chapter":"6","verse":"4","text":"Kwaapfila iwanu iwaghubulilighwe ukweli we Imulungu na kulanza pfigholelo pfa kulanga, na ukwilunga na Ghumuhe Mwenzeluka,"},{"book":"Waeburaniya","chapter":"6","verse":"5","text":"na kulanza umta we mbuli tse Imulungu, na ingupfu ye ghamatsuwa ighakutsa,"},{"book":"Waeburaniya","chapter":"6","verse":"6","text":"ng'aidahika bae kuwoyitsa watoghole keli kutsileka nzambi tsawo, kwaapfila kwa kuleka kwawo kutoghola, wawo wenyegho ka womuwamba keli Imwana we Imulungu mna msalaba na kumghela chinyala hambele he iwanu."},{"book":"Waeburaniya","chapter":"6","verse":"7","text":"Mghunda ighubokela imvula ighutowela ghamatsuwa ghose na ukotetsa imimeya inoghile kwaajili ye imunu iyolima, ghubalikighwa ne Imulungu."},{"book":"Waeburaniya","chapter":"6","verse":"8","text":"Lekeni mghunda ighukotetsa imibiki ye tsimiwa na mighughu, wahela sang'ano, ghwabehi kulighitighwa ne Imulungu, kuya yolakatsighwa mmoto."},{"book":"Waeburaniya","chapter":"6","verse":"9","text":"Lekeni sale tsetu, hata ka twolonga pfino, twomanya ghendo ka mwa mne inzila inoghile imlongotsani mne ukombotsi."},{"book":"Waeburaniya","chapter":"6","verse":"10","text":"Imulungu ng'ohigha pfihile bae. Yeye ng'atsoisemwa bae isang'ano yenu au unoghelo wenu yamuulanguse kuna yeye kwa kuwapfila iwanu wake na pfamghendelela kuwapfila."},{"book":"Waeburaniya","chapter":"6","verse":"11","text":"Twobama chila munu mna mwemwe alanguse ukwiyunda kuko mbaka utsighilo, ili achila chambetetsa chitimile."},{"book":"Waeburaniya","chapter":"6","verse":"12","text":"Ng'atubama bae muwe wadebwe, ila muwe ka awala iwatoghole na kududumila, kuya tsawabokela chalaghane Imulungu."},{"book":"Waeburaniya","chapter":"6","verse":"13","text":"Imulungu hayekile laghano na Abrahamu, tsakatumila taghwa lyake kwilaha kwaapfila kuduhu imkulu kubita Imulungu, kuna yeye ang'elahile."},{"book":"Waeburaniya","chapter":"6","verse":"14","text":"Imulungu tsakalonga, “Nitsokubaliki ghendo, nitsokwing'a iwana wengi.”"},{"book":"Waeburaniya","chapter":"6","verse":"15","text":"Abrahamu tsakabetetsa kwa ukududumila, kuya kabokela achila chayalongelighwe ne Imulungu."},{"book":"Waeburaniya","chapter":"6","verse":"16","text":"Iwanu hawelaha, welaha kwa yula iyali imkulu kubita wawo, na ukwilaha kolangusa ka ichilongighwe cholongesa, na kwilaha komalitsa ukwihisanya kwose."},{"book":"Waeburaniya","chapter":"6","verse":"17","text":"Naye Imulungu pfipfo tsakakindilisa chalaghane kwa ukwilaha, kwa kutenda apfo kawalangusa awala yelaghane nawo ka ng'atsoghalusa chayobama."},{"book":"Waeburaniya","chapter":"6","verse":"18","text":"Hana pfinu pfino pfibili ng'apfidaha kughaluka, mna apfo Imulungu ng'odaha bae kulonga ughutsu. Lelo twetwe yatutsumilile hanu tseghamba twoghumighwa ghumoyo kukindilisa ghendo lolelo ilikighwe hambele hetu."},{"book":"Waeburaniya","chapter":"6","verse":"19","text":"Tuna lolelo lino ka nanga"},{"book":"Waeburaniya","chapter":"6","verse":"20","text":"amwo hayengile Yesu kwaajili yetu, chilongotsi wetu, kawa mtambika mkulu kwa ghamatsuwa ghose ka pfayakalile Melikisedeki."}]}