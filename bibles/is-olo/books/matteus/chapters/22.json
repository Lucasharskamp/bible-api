{"data":[{"book":"Matteus","chapter":"22","verse":"1","text":"Jesús sagði fólkinu fleiri sögur til þess að auka skilning þess á mætti og valdi Guðs. Hér er ein þeirra:"},{"book":"Matteus","chapter":"22","verse":"2","text":"„Guðsríki má líkja við konung sem undirbjó brúðkaupsveislu sonar síns."},{"book":"Matteus","chapter":"22","verse":"3","text":"Fjöldi gesta var boðinn, og þegar stundin nálgaðist sendi hann þjóna sína til þess að segja öllum að veislan væri að hefjast. En fólkið vildi ekki koma!"},{"book":"Matteus","chapter":"22","verse":"4","text":"Hann sendi því aðra með þessi skilaboð: „Allt er tilbúið. Steikin er í ofninum. Flýtið ykkur!“"},{"book":"Matteus","chapter":"22","verse":"5","text":"En þeir sem boðnir voru hlógu aðeins og sneru sér að vinnu sinni, eins og ekkert hefði í skorist. Einn að búskapnum, annar að versluninni,"},{"book":"Matteus","chapter":"22","verse":"6","text":"enn aðrir börðu sendiboðana, svívirtu þá og drápu suma þeirra."},{"book":"Matteus","chapter":"22","verse":"7","text":"Þá reiddist konungurinn heiftarlega og sendi þangað herlið, drap morðingjana og brenndi borg þeirra."},{"book":"Matteus","chapter":"22","verse":"8","text":"Síðan sagði hann við þjóna sína: „Brúðkaupsveislan skal haldin, en gestirnir, sem boðnir voru, eru ekki verðir þessa heiðurs."},{"book":"Matteus","chapter":"22","verse":"9","text":"Farið nú út á göturnar og bjóðið þeim sem þið sjáið að koma!“"},{"book":"Matteus","chapter":"22","verse":"10","text":"Þjónarnir fóru og náðu í alla sem þeir gátu, bæði vonda og góða, og veislusalurinn varð fullur af brúðkaupsgestum."},{"book":"Matteus","chapter":"22","verse":"11","text":"En þegar konungurinn kom inn til að heilsa gestunum, tók hann eftir manni sem ekki var í brúðkaupsklæðum (þeim sem gestunum hafði verið séð fyrir)."},{"book":"Matteus","chapter":"22","verse":"12","text":"„Heyrðu vinur,“ sagði konungurinn, „Hvernig stendur á því að þú ert ekki í brúðkaupsklæðum?“ Maðurinn svaraði engu."},{"book":"Matteus","chapter":"22","verse":"13","text":"Þá sagði konungurinn við þjóna sína: „Bindið hann á höndum og fótum og kastið honum út í myrkrið – þar verður grátið og kveinað.“"},{"book":"Matteus","chapter":"22","verse":"14","text":"Margir eru kallaðir en fáir útvaldir.“"},{"book":"Matteus","chapter":"22","verse":"15","text":"Farísearnir sátu nú á fundi, til að ræða hvernig þeir gætu flækt Jesú í orðum, svo hægt væri að handtaka hann."},{"book":"Matteus","chapter":"22","verse":"16","text":"Niðurstaðan varð sú að þeir ákváðu að senda lærisveina sína ásamt öðrum úr hópi Heródesarsinna til þess að leggja fyrir hann spurningar og segja:"},{"book":"Matteus","chapter":"22","verse":"17","text":"Segðu okkur nú, er rétt af okkur að greiða skatt til rómverska ríkisins, eða ekki?“"},{"book":"Matteus","chapter":"22","verse":"18","text":"En Jesús skildi bragðið og kallaði:"},{"book":"Matteus","chapter":"22","verse":"19","text":"Sýnið mér mynt.“ Þá réttu þeir honum pening."},{"book":"Matteus","chapter":"22","verse":"20","text":"„Af hverjum er myndin á peningnum,“ spurði hann, „og hvaða nafn er undir myndinni?“"},{"book":"Matteus","chapter":"22","verse":"21","text":"„Keisarans,“ svöruðu þeir."},{"book":"Matteus","chapter":"22","verse":"22","text":"Þeir urðu orðlausir af undrun við þetta svar og fóru burt."},{"book":"Matteus","chapter":"22","verse":"23","text":"Þennan sama dag komu nokkrir saddúkear til hans, en þeir héldu því fram að upprisa dauðra ætti sér aldrei stað. Þeir spurðu:"},{"book":"Matteus","chapter":"22","verse":"24","text":"„Herra, Móse segir að deyi maður barnlaus, eigi bróðir hans að kvænast ekkjunni og börn þeirra síðan að erfa eignir hins látna."},{"book":"Matteus","chapter":"22","verse":"25","text":"Einu sinni voru sjö bræður. Sá fyrsti kvæntist en dó án þess að eignast börn. Konan giftist þá elsta bróðurnum,"},{"book":"Matteus","chapter":"22","verse":"26","text":"en sá bróðir dó einnig barnlaus, og þá giftist konan þeim sem næstur var í röðinni. Svona gekk þetta koll af kolli þangað til hún hafði verið gift þeim öllum, og"},{"book":"Matteus","chapter":"22","verse":"27","text":"að lokum dó hún einnig."},{"book":"Matteus","chapter":"22","verse":"28","text":"Nú spyrjum við: Kona hvers þeirra verður hún í upprisunni, fyrst hún var gift þeim öllum?“"},{"book":"Matteus","chapter":"22","verse":"29","text":"Jesús svaraði:"},{"book":"Matteus","chapter":"22","verse":"30","text":"Í upprisunni verður ekkert hjónaband, því þá verða allir eins og englarnir á himnum."},{"book":"Matteus","chapter":"22","verse":"31","text":"En hafið þið ekki lesið það sem Biblían segir um upprisu dauðra? Skiljið þið ekki að Guð talar til ykkar þegar hann segir:"},{"book":"Matteus","chapter":"22","verse":"32","text":"„Ég er Guð Abrahams, Ísaks og Jakobs.“ Guð er ekki Guð hinna dauðu heldur þeirra sem lifa.“"},{"book":"Matteus","chapter":"22","verse":"33","text":"Mannfjöldanum þótti mikið til um svör Jesú"},{"book":"Matteus","chapter":"22","verse":"34-35","text":"en farísearnir voru ekki á sama máli."},{"book":"Matteus","chapter":"22","verse":"36","text":"„Herra, hvert er mikilvægasta boðorðið í lögum Móse?“ Jesús svaraði:"},{"book":"Matteus","chapter":"22","verse":"37","text":"„Elska skalt þú Drottin Guð þinn af öllu hjarta þínu, allri sálu þinni og öllum huga þínum."},{"book":"Matteus","chapter":"22","verse":"38-39","text":"Þetta er fyrsta og jafnframt æðsta boðorðið. Það næstæðsta er svipað, en það er þannig: „Elskaðu meðbróður þinn eins og sjálfan þig.“"},{"book":"Matteus","chapter":"22","verse":"40","text":"Öll hin boðorðin og fyrirmæli spámannanna – já, öll Biblían – byggja á þessu tvöfalda boði. Ef þið hlýðið því, þá hlýðið þið öllum hinum um leið.“"},{"book":"Matteus","chapter":"22","verse":"41","text":"En nú spurði Jesús faríseana:"},{"book":"Matteus","chapter":"22","verse":"42","text":"„Getið þið sagt mér hvers son Kristur er?“"},{"book":"Matteus","chapter":"22","verse":"43","text":"„Hvers vegna talar þá Davíð, knúinn af heilögum anda, um hann sem Drottin?“ spurði Jesús. „Var það ekki Davíð sem sagði:"},{"book":"Matteus","chapter":"22","verse":"44","text":"„Guð sagði við minn Drottin: sittu mér til hægri handar uns ég hef lagt óvini þína að fótum þér.“"},{"book":"Matteus","chapter":"22","verse":"45","text":"Fyrst Davíð kallar hann „Drottin,“ hvernig getur hann þá verið sonur hans?“"},{"book":"Matteus","chapter":"22","verse":"46","text":"Þessu gátu þeir ekki svarað og eftir það þorði enginn að spyrja hann neins."}]}