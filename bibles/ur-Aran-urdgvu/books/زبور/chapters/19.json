{"data":[{"book":"زبور","chapter":"19","verse":"1","text":"داؤد کا زبور۔ موسیقی کے راہنما کے لئے۔"},{"book":"زبور","chapter":"19","verse":"2","text":"ایک دن دوسرے کو اطلاع دیتا، ایک رات دوسری کو خبر پہنچاتی ہے،"},{"book":"زبور","chapter":"19","verse":"3","text":"لیکن زبان سے نہیں۔ گو اُن کی آواز سنائی نہیں دیتی،"},{"book":"زبور","chapter":"19","verse":"4","text":"توبھی اُن کی آواز نکل کر پوری دنیا میں سنائی دیتی، اُن کے الفاظ دنیا کی انتہا تک پہنچ جاتے ہیں۔ وہاں اللہ نے آفتاب کے لئے خیمہ لگایا ہے۔"},{"book":"زبور","chapter":"19","verse":"5","text":"جس طرح دُولھا اپنی خواب گاہ سے نکلتا ہے اُسی طرح سورج نکل کر پہلوان کی طرح اپنی دوڑ دوڑنے پر خوشی مناتا ہے۔"},{"book":"زبور","chapter":"19","verse":"6","text":"آسمان کے ایک سرے سے چڑھ کر اُس کا چکر دوسرے سرے تک لگتا ہے۔ اُس کی تپتی گرمی سے کوئی بھی چیز پوشیدہ نہیں رہتی۔"},{"book":"زبور","chapter":"19","verse":"7","text":"رب کی شریعت کامل ہے، اُس سے جان میں جان آ جاتی ہے۔ رب کے احکام قابلِ اعتماد ہیں، اُن سے سادہ لوح دانش مند ہو جاتا ہے۔"},{"book":"زبور","chapter":"19","verse":"8","text":"رب کی ہدایات باانصاف ہیں، اُن سے دل باغ باغ ہو جاتا ہے۔ رب کے احکام پاک ہیں، اُن سے آنکھیں چمک اُٹھتی ہیں۔"},{"book":"زبور","chapter":"19","verse":"9","text":"رب کا خوف پاک ہے اور ابد تک قائم رہے گا۔ رب کے فرمان سچے اور سب کے سب راست ہیں۔"},{"book":"زبور","chapter":"19","verse":"10","text":"وہ سونے بلکہ خالص سونے کے ڈھیر سے زیادہ مرغوب ہیں۔ وہ شہد بلکہ چھتے کے تازہ شہد سے زیادہ میٹھے ہیں۔"},{"book":"زبور","chapter":"19","verse":"11","text":"اُن سے تیرے خادم کو آگاہ کیا جاتا ہے، اُن پر عمل کرنے سے بڑا اجر ملتا ہے۔"},{"book":"زبور","chapter":"19","verse":"12","text":"جو خطائیں بےخبری میں سرزد ہوئیں کون اُنہیں جانتا ہے؟ میرے پوشیدہ گناہوں کو معاف کر!"},{"book":"زبور","chapter":"19","verse":"13","text":"اپنے خادم کو گستاخوں سے محفوظ رکھ تاکہ وہ مجھ پر حکومت نہ کریں۔ تب مَیں بےالزام ہو کر سنگین گناہ سے پاک رہوں گا۔"},{"book":"زبور","chapter":"19","verse":"14","text":"اے رب، بخش دے کہ میرے منہ کی باتیں اور میرے دل کی سوچ بچار تجھے پسند آئے۔ تُو ہی میری چٹان اور میرا چھڑانے والا ہے۔"}]}