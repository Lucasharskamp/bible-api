{"data":[{"book":"Deuteronomy","chapter":"22","verse":"1","text":"“Maa goodou ga gidee di kau be siibi tangada Israel, e heehee i daha, hudee mmada hua ginai, kaina gi muli, wanga ina gi mee.22.1 Exodus 23.4-5"},{"book":"Deuteronomy","chapter":"22","verse":"2","text":"Maa tangada dana manu le e noho mogowaa, be goe e de iloo be di maa di manu ni aai, la kaina di maa dalia goe gi doo hale. Tangada dana manu ma ga hanimoi e halahala di maa, wanga ina gi mee."},{"book":"Deuteronomy","chapter":"22","verse":"3","text":"Heia go di hai la hua, ma gaa gida dau ‘donkey’, be di bida gahu, be di ingoo hua di mee tangada Israel ma gaa ngala."},{"book":"Deuteronomy","chapter":"22","verse":"4","text":"“Dolomaa di ‘donkey’ be di kau tangada Israel ne hinga gi lala, hudee noho hua, hagamaamaa ina a mee, e hagaduu aga a mee labelaa."},{"book":"Deuteronomy","chapter":"22","verse":"5","text":"“Nia ahina la hagalee ulu nia gahu daane, gei nia daane hagalee ulu nia gahu ahina. Dimaadua di godou God e ginagina digau ala e hai nadau mee beelaa."},{"book":"Deuteronomy","chapter":"22","verse":"6","text":"“Dolomaa goe gaa gida dau waehongo manu i tomo di laagau, be i hongo di gelegele, ge tinana e noho i hongo nia ngogo, be madalia ana dama, goe hagalee kae tinana nia dama."},{"book":"Deuteronomy","chapter":"22","verse":"7","text":"Goodou e mee di kae nia dama manu, malaa, goodou e hai loo gi hagau tinana gii hana, gei goodou ga mouli waalooloo ge humalia adu gi goodou."},{"book":"Deuteronomy","chapter":"22","verse":"8","text":"“Goodou ma gaa hau godou hale hoou, heia laa di abaaba e haganiga di longodala di hale. Gei goodou ga hagalee dau gi di made o tangada ma gaa doo i golo."},{"book":"Deuteronomy","chapter":"22","verse":"9","text":"“Hudee dogi huai mee i lodo godou hadagee waini. Ma gaa hai beelaa, gei goodou gaa bule gi di hai hegau gi nia huwa nia mee aalaa, be nia ‘grape’.22.9 Leviticus 19.19"},{"book":"Deuteronomy","chapter":"22","verse":"10","text":"“Hudee nneennagia di kau daane mo di ‘donkey’ bolo e hagamaluu nia gelegele."},{"book":"Deuteronomy","chapter":"22","verse":"11","text":"“Hudee ulu nia goloo ala ne llanga gi nia gili siibi mo nia deleedu gahu."},{"book":"Deuteronomy","chapter":"22","verse":"12","text":"“Duia nia tasel hagamadamada mee gi nia madaaduge e haa o godou goloo.22.12 Numbers 15.37-41"},{"book":"Deuteronomy","chapter":"22","verse":"13","text":"“Dolomaa taane ma gaa lodo gi dahi dama ahina, ga nomuli ga hagamaanadu bolo ia gu de hiihai gi mee."},{"book":"Deuteronomy","chapter":"22","verse":"14","text":"Gei mee gaa hai ana kai dilikai, ga helekai hai baahi gi mee bolo mee hagalee di ahina digi kii i baahi taane di nau madagoaa ne haga hai lodo."},{"book":"Deuteronomy","chapter":"22","verse":"15","text":"Maa di mee beenei gaa gila aga, gei nia maadua tama ahina gi kaina di tei haga hai lodo, dela e bigibigi dodo, dela e hagamodongoohia bolo mee di ahina digi kii i baahi taane. Gei meemaa gi haga gida ina di maa i di gowaa hai gabunga, ang gi nia dagi o di guongo."},{"book":"Deuteronomy","chapter":"22","verse":"16","text":"Tamana tama ahina gi helekai gi digaula boloo, ‘Au guu wanga dagu dama ahina gi taane deenei gi lodo ginai, dolomeenei gei mee gu de hiihai gi mee."},{"book":"Deuteronomy","chapter":"22","verse":"17","text":"Mee guu hai ana kai dilikai hai baahi gi mee, e hai bolo mee hagalee nogo di ahina digi kii i baahi taane dono madagoaa ne lodo gi mee. Gei di maa, deelaa dono hagadonu i golo, bolo dagu dama ahina la digi kii i baahi taane: mmada gi di angammee dodo dela i di gili di tei haga hai lodo!’"},{"book":"Deuteronomy","chapter":"22","verse":"18","text":"Malaa, nia dagi di guongo gi lahia taane hai lodo deelaa, daaligidia."},{"book":"Deuteronomy","chapter":"22","verse":"19","text":"Digaula e hai a mee gii hui ana silber e lau labelaa, gaa wanga nia bahi hadu aalaa gi tamana tama ahina, idimaa taane la gu haga balumee tama ahina Israel. Ga hagapuni anga, tama ahina le e lodo hua gi mee, gei taane e deemee di hagamaewae ginaua, i di waalooloo o dono mouli."},{"book":"Deuteronomy","chapter":"22","verse":"20","text":"“Maa bolo nnelekai hai baahi taane le e donu, gei di maa deai di hagamodongoohia ai bolo ma tama ahina digi kii i baahi taane i mua dono hai lodo gi mee,"},{"book":"Deuteronomy","chapter":"22","verse":"21","text":"gei digaula gi lahia tama ahina gi di bontai di hale dono damana, ga dilidili a mee gii made go nia daane o dono guongo. Mee guu hai dana mee haga langaadia dangada i mehanga tadau daangada, dela ne kii i baahi taane i mua gei mee digi hai dono lodo, dono madagoaa nogo noho i lodo di hale dono damana. Malaa, deenei di godou hai ga tanga iei goodou gi daha mo di hagadilinga hai huaidu beenei."},{"book":"Deuteronomy","chapter":"22","verse":"22","text":"“Maa dahi daane ma gaa gida bolo mee guu kii ginaua mo di lodo tuai daane, meemaa dogolua e daaligi gii mmade. Malaa, deenei di godou hai ga tanga iei goodou gi daha mo di hagadilinga hai huaidu beenei."},{"book":"Deuteronomy","chapter":"22","verse":"23","text":"“Dolomaa dahi daane ne mmada ginai digau di guongo e kii ginaua mo tama ahina gu hagababa gi tuai dangada."},{"book":"Deuteronomy","chapter":"22","verse":"24","text":"Goodou lahia meemaa gi daha mo di waahale, ga dilidili meemaa gii mmade. Tama ahina e hai gii made i mee digi gahigahi dana hagamaamaa, gei mee hogi nogo i lodo di waahale di lee o maa belee mee hua di longono. Taane e hai gii made i mee dela ne kii ginaua mo tama ahina gu hagababa. Malaa, deenei di godou hai gaa tanga iei goodou gi daha mo di hagadilinga hai huaidu beenei."},{"book":"Deuteronomy","chapter":"22","verse":"25","text":"“Dolomaa taane ga mada maaloo, gaa kumi dana dama ahina gu hagababa gi tuai dangada, i di gowaa mogowaa ono hale ai. Malaa, go taane la hua dela e hai gii made,"},{"book":"Deuteronomy","chapter":"22","verse":"26","text":"hagalee di hai e hai gi tama ahina ai, idimaa mee digi hai di huaidu dela e tau gi di made. Di mee deenei le e hai dono ala be di huaidu o dahi daane ma ga heebagi gi tei daane, ga daaligi a mee gii made."},{"book":"Deuteronomy","chapter":"22","verse":"27","text":"Taane ne mada maaloo gaa kumi tama ahina dela guu lawa di hagababa, i di gowaa mogowaa, gei mee hogi gu wolowolo bolo gi hagamaamaa ina ia, gei di maa tangada e hagamaamaa a mee ai."},{"book":"Deuteronomy","chapter":"22","verse":"28","text":"“Dolomaa taane gaa gida bolo mee ne mada maaloo gaa kumi dana dama ahina dono hagababa ai.22.28 Exodus 22.16-17"},{"book":"Deuteronomy","chapter":"22","verse":"29","text":"Taane deelaa le e hui gi tamana tama ahina di hui o di ahina nogo hai hua dono lodo, nia silber e madalima ge tama ahina le e noho gi taane, idimaa taane la ne mada maaloo gi tama ahina gii kii ginaua. Taane e deemee di hudu a mee gi daha, i di waalooloo o dono mouli."},{"book":"Deuteronomy","chapter":"22","verse":"30","text":"“Deai taane e haga langaadia be e haga balumee dono damana ai, i dono kii i baahi tei o nia lodo o dono damana.22.30 Leviticus 18.8; 20.11; Deuteronomy 27.20"}]}