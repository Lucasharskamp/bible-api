{"data":[{"book":"1. Korinter","chapter":"2","verse":"1","text":"Da jeg første gangen kom til dere, kjære søsken, forsøkte jeg ikke å overtale dere ved hjelp av godt uttenkte formuleringer og overbevisende argumentasjon når jeg fortalte Guds budskap2:1 Andre håndskrifter har: Guds hemmelighet.."},{"book":"1. Korinter","chapter":"2","verse":"2","text":"Nei, jeg hadde bestemt meg for bare å tale enkelt om Jesus Kristus, at han døde på korset for å ta straffen for våre synder på seg."},{"book":"1. Korinter","chapter":"2","verse":"3","text":"Jeg var svak, redd og nervøs da jeg sto foran dere."},{"book":"1. Korinter","chapter":"2","verse":"4","text":"Det var slett ikke metodene mine, mine naturlig talegaver eller mine menneskelige evner til å overtale som overbeviste dere. Nei, det var Guds Ånds kraft som overbeviste dere om at budskapet var sant."},{"book":"1. Korinter","chapter":"2","verse":"5","text":"Gud ville ikke at dere skulle tro på Jesus på grunn av naturlig talegaver, men på grunn av hans kraft."},{"book":"1. Korinter","chapter":"2","verse":"6","text":"Likevel når vi er blant mennesker som har en moden tro, da er også vår undervisning fylt av kunnskap. Denne kunnskapen har ikke noe med verdens kunnskap å gjøre. Den kommer ikke fra denne verdens onde makthavere, som Gud en dag vil la gå under."},{"book":"1. Korinter","chapter":"2","verse":"7-8","text":"Nei, vår lære er fylt av Guds egen kunnskap. Den handler om Guds hemmelige plan. En plan som har ligget skjult fra tidenes begynnelse. I tråd med denne planen hadde Gud bestemt at Herren Jesus skulle dø for å frelse oss, slik at vi får del i Guds herlighet. Denne verdens onde makthavere, forsto ikke Guds plan. Derfor lot de Jesus bli henrettet på et kors, han som har del i Guds makt og herlighet."},{"book":"1. Korinter","chapter":"2","verse":"9","text":"Ja, denne herligheten, som i tråd med Guds kunnskap og plan skal bli vår, er det vi underviser om. Det står i Skriften:"},{"book":"1. Korinter","chapter":"2","verse":"10","text":"Gud har ved sin Ånd vist oss alt dette som han har forberedt."},{"book":"1. Korinter","chapter":"2","verse":"11","text":"Guds Ånd er den eneste som virkelig kjenner til Guds innerste tanker, akkurat som bare Ånden hos mennesket kjenner til menneskets innerste tanker."},{"book":"1. Korinter","chapter":"2","verse":"12","text":"Vi blir ikke lenger drevet av den naturlige måten å tenke på, for vi har fått Guds egen Ånd, slik at vi kan kjenne til det Gud har gitt oss i sin godhet."},{"book":"1. Korinter","chapter":"2","verse":"13","text":"Når vi forteller om alt som Gud i tråd med sin plan har lovet oss, benytter vi oss ikke av menneskelige talegaver for å overtale noen. Nei, vi lar Guds Ånd styre oss når vi taler, etter som vi underviser om Guds tanker og taler til personer som selv har fått Guds Ånd.2:13 ”etter som vi underviser om Guds tanker og taler til mennesker som selv har fått Guds Ånd” kan også tolkes som: ”slik at Ånden får hjelpe oss til å forklare sannheten om Gud.”"},{"book":"1. Korinter","chapter":"2","verse":"14","text":"De menneskene som ikke tilhører Jesus Kristus og ikke har fått Guds Ånd, nekter å høre etter på det som Guds Ånd forkynner. Det høres ut som rent nonsens for disse. De kan ikke forstå undervisningen, etter som det bare er ved hjelp av Guds Ånd de kan forstå."},{"book":"1. Korinter","chapter":"2","verse":"15","text":"Den som har Guds Ånd, kan forstå Guds plan. Andre derimot, forstår ikke det de troende snakker om."},{"book":"1. Korinter","chapter":"2","verse":"16","text":"Hvordan skulle de kunne forstå? Det står i Skriften:"}]}