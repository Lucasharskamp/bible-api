{"data":[{"book":"1 Moseboken","chapter":"34","verse":"1","text":"Och Dina, Leas dotter, som hon hade fött till Jakob, gick ut för att se (träffa) landets döttrar."},{"book":"1 Moseboken","chapter":"34","verse":"2","text":"Och Shechem, Chamors son, hivéen, landets furste, såg henne och han tog henne och låg med henne och förödmjukade henne."},{"book":"1 Moseboken","chapter":"34","verse":"3","text":"Och hans själ fäste sig vid Dina, Jakobs dotter, och han älskade ungmön och talade till ungmöns hjärta."},{"book":"1 Moseboken","chapter":"34","verse":"4","text":"Och Shechem talade med sin far Chamor och sade: ”Ge mig denna ungmö till hustru.”"},{"book":"1 Moseboken","chapter":"34","verse":"5","text":"Nu hörde Jakob att han hade skändat hans dotter Dina och hans söner var på fältet med boskapen, och Jakob teg till dess de kom."},{"book":"1 Moseboken","chapter":"34","verse":"6","text":"Och Chamor, Shechems far, gick ut till Jakob för att tala med honom."},{"book":"1 Moseboken","chapter":"34","verse":"7","text":"Och Jakobs söner kom in från fältet när de hörde det. Och männen var bedrövade och de var mycket arga eftersom han hade gjort en vidrig gärning i Israel när han låg med Jakobs dotter, något som aldrig skulle ha gjorts."},{"book":"1 Moseboken","chapter":"34","verse":"8","text":"Och Chamor talade med dem och sade: ”Min son Shechems själ längtar efter din dotter, jag ber dig, ge henne som hustru till honom."},{"book":"1 Moseboken","chapter":"34","verse":"9","text":"Och ingå äktenskap med oss, ge era döttrar till oss och ta våra döttrar till er."},{"book":"1 Moseboken","chapter":"34","verse":"10","text":"Och ni ska bo med oss och landet finns framför er (ligger öppet för er), bo och idka handel där och få era besittningar där.”"},{"book":"1 Moseboken","chapter":"34","verse":"11","text":"Och Shechem sade till hennes far och till hennes bröder: ”Låt mig finna nåd (oförtjänt kärlek – hebr. chen) i era ögon, och det ni säger till mig ska jag ge."},{"book":"1 Moseboken","chapter":"34","verse":"12","text":"Be mig om mycket, en stor hemgift, och jag ska ge er vad ni säger (begär), bara ni ger mig ungmön till hustru.”"},{"book":"1 Moseboken","chapter":"34","verse":"13","text":"Och Jakobs söner svarade Shechem och hans far Chamor med list och talade eftersom han hade vanhelgat deras syster Dina"},{"book":"1 Moseboken","chapter":"34","verse":"14","text":"och sade till dem: ”Vi kan inte göra detta, att ge vår syster till någon som är oomskuren, för det är en förebråelse mot oss."},{"book":"1 Moseboken","chapter":"34","verse":"15","text":"Endast på det villkoret kan vi samtycka med er, om ni blir som vi är, att alla era män blir omskurna,"},{"book":"1 Moseboken","chapter":"34","verse":"16","text":"sedan kan vi ge våra döttrar till er och vi kan ta era döttrar till oss och vi kan bo tillsammans med er och vi kan bli ett folk."},{"book":"1 Moseboken","chapter":"34","verse":"17","text":"Men om ni inte vill lyssna till oss och omskära er, då tar vi våra döttrar och går vår väg.”"},{"book":"1 Moseboken","chapter":"34","verse":"18","text":"Och deras ord var goda i Chamors ögon och i Shechems, Chamors sons ögon."},{"book":"1 Moseboken","chapter":"34","verse":"19","text":"Och ynglingen dröjde inte med att göra detta eftersom han älskade Jakobs dotter. Och han var upphöjd över alla i sin fars hus."},{"book":"1 Moseboken","chapter":"34","verse":"20","text":"Och Chamor och hans son Shechem kom till stadens port och talade med stadens män och sade:"},{"book":"1 Moseboken","chapter":"34","verse":"21","text":"”Dessa män är fridsamma mot oss, låt dem därför bo i landet och idka handel där, för se, landet är stort nog för dem, låt oss ta deras döttrar åt oss som hustrur och låt oss ge dem våra döttrar."},{"book":"1 Moseboken","chapter":"34","verse":"22","text":"Bara på det villkoret ska männen samtycka med oss (bo med oss), att vi blir ett folk, om varje man bland oss blir omskuren som de är omskurna."},{"book":"1 Moseboken","chapter":"34","verse":"23","text":"Ska inte deras boskap och deras ägodelar bli våra? Låt oss bara samtycka med dem så att de vill leva med oss.”"},{"book":"1 Moseboken","chapter":"34","verse":"24","text":"Och alla som gick ut genom stadens port lyssnade till Chamor och till hans son Shechem, och varje man blev omskuren, alla som gick ut genom stadens port."},{"book":"1 Moseboken","chapter":"34","verse":"25","text":"Och det skedde på den tredje dagen när de var i smärta, att två av Jakobs söner, Simon och Levi, Dinas bröder, tog var man sitt svärd och kom över staden obemärkt och slog alla dess män."},{"book":"1 Moseboken","chapter":"34","verse":"26","text":"Och de slog Chamor och hans son Shechem med svärdsegg och tog ut Dina från Shechems hus, och gick vidare."},{"book":"1 Moseboken","chapter":"34","verse":"27","text":"Jakobs söner kom över de slagna och ödelade staden eftersom de hade vanhelgat deras syster."},{"book":"1 Moseboken","chapter":"34","verse":"28","text":"De tog deras flockar och deras hjordar och deras åsnor och det som fanns i staden och det som fanns på fältet,"},{"book":"1 Moseboken","chapter":"34","verse":"29","text":"och allt deras av värde, och alla deras små och deras hustrur tog de som fångar, och ödelade allt som fanns i deras hus."},{"book":"1 Moseboken","chapter":"34","verse":"30","text":"Och Jakob sade till Simon och Levi: ”Ni har gett mig bekymmer, att göra mig förhatlig för landets invånare, för kananéerna och periséerna, och jag är få i antal, de kommer att samla ihop sig mot mig och slå mig, och jag blir fördärvad, jag och mitt hus.”"},{"book":"1 Moseboken","chapter":"34","verse":"31","text":"Och de sade: ”Ska någon få hantera vår syster som en sköka?”"}]}