{"data":[{"book":"ሉቃሴ","chapter":"12","verse":"1","text":"ዬኖ ዎዶ''ና ኮሺ'' ሚርጌ ዓሲ ቡኪንቴኔ፤ ዔያቶኮ ዺቡማፓ ዔቄያና ዎሊ ዓሳ ሂዒ ሂዒ ሄ'ርቃኔ፤ ዬሱሴ ዒዛኮ ጊንፆ ሃንታ ናኣቶ'' ኮራ፦ «ፔርሴ ዓሶኮ ሙኑቆ ፃኣዛፓ ካፒንቱዋቴ፤ ዬይ፦ ዔያቶኮ ፔና ጌኤሺ ማሊሲፆፓ ሃኩዋቴ ታኣኮ ጌይፆኬ።"},{"book":"ሉቃሴ","chapter":"12","verse":"2","text":"ካንቂንቴ ባኣዚ'' ፔጋዹዋዖ፥ ዓኣሺንቴ ባኣዚ'' ዔርቱዋዖ ዓታዓኬ።"},{"book":"ሉቃሴ","chapter":"12","verse":"3","text":"ዬያሮ ዹሞይዳ ዒንሢ ኬኤዜ ባካ ቢያ ፖዒዳ ዋይዚንታንዳኔ፤ ካራ ዎዺንቴ ማኣሪዳ ካሽካሺ፥ ዋይካ ዒንሢ ጌስቴ ባካ ዼ'ጌ ቤሲዳ ፔጌና ኬኤዚንታንዳኔ» ጌዔኔ።"},{"book":"ሉቃሴ","chapter":"12","verse":"4","text":"ሃሣ ዒንሢ፥ ታ ዒጊኖንሢም፦ «ዓሽኮ ዎዺሢዳፓ ዓታዛ ሜሌ'' ዓይጎ ባኣዚ''ያ ማዻኒ ዳንዳዑዋዞንሢ ዒጊጪፖቴ፤"},{"book":"ሉቃሴ","chapter":"12","verse":"5","text":"ጋዓንቴ ዖና ዒጊጫንዳያ ዒንሢ ኮይሳቴ ታ ዒንሢም ኬኤዛንዳኔ፤ ዬይያ፦ ዎዼሢኮ ጊንፃ ባይቁዋ ታሞይዳ ዓጋኒ ቢታንቶ ዓኣ፥ ፆኦዛሢኬ፤ ሂዮ! ዒዛ ሌሊ ዒጊጩዋቴ ታ ጋዓኔ።"},{"book":"ሉቃሴ","chapter":"12","verse":"6","text":"«ዶንጎ ሱኡታ ፔቴ'' ሳንቲፔም ሻንቺንታያቱዋይ? ዔያቶይዳፓ ፔቴ''ታዖ ፆኦሲ ቤርቶይዳ ዋሊ''ንቱዋሴ።"},{"book":"ሉቃሴ","chapter":"12","verse":"7","text":"ዬያጉዲ ዒንሢኮ ቶኦኮ'' ጋፓና ቢያ ፓይዲንቴያኬ፤ ዬያሮ ዒጊጪፖቴ፥ ዒንሢ ሚርጌ ሱኡቶ''ይዳፓ ባሼታንቴሞ!» ጌዔኔ።"},{"book":"ሉቃሴ","chapter":"12","verse":"8","text":"ዬካፓ ዬሱሴ፦ «ቦርሲንቱዋዖ ዓሲ ቤርቲዳ ታ ዛሎ'' ማርካዺ ኬኤዛሢም፥ ታኣኒ ሃሣ ፆኦሲ ኪኢታንቾም ዒዛ ዛሎ'' ማርካዺ ኬኤዛንዳኔ፤ ታ ዒንሢም ጋዓኣኬ።"},{"book":"ሉቃሴ","chapter":"12","verse":"9","text":"ዓሲ ቤርቲዳ ታና ዔሩዋሴ ጋዓሢ፡ ታኣኒያ ሃሣ ፆኦዛሢ ኪኢታንቾም ዒዛ ዔሩዋሴ ጋዓንዳኔ።"},{"book":"ሉቃሴ","chapter":"12","verse":"10","text":"«ዓሲ ናዓሢ ጫሽካይ ዓኣቶ ዻቢንታ ዒዛም ዓቶም ጌይንታንዳኔ፤ ዓያኖ ጌኤዦ ጫሽካይ ዓኣቶ ጋዓንቴ ዻቢንታ ዒዛም ዓቶም ጌይንታዓኬ።"},{"book":"ሉቃሴ","chapter":"12","verse":"11","text":"«ዓሳ ዓይሁዶ ዓሶኮ ቡኪንቶ ቤዞ ቢያ ዒንሢ ዔኪ ዓኣዻኣና፥ ዎይሣ ዓሶንታ ቢታንታ ዓኣ ዓሶ ቤርታ ቢያ ዒንሢዳ ዎጊሳኒ ሺኢሻ ዎዶ''ና ‹ዓይጎ ኑ ማሃንዳይ? ዎዚ ጌይ ኑ ኬኤዛንዳይ?› ጌዒ ሜታዺፖቴ።"},{"book":"ሉቃሴ","chapter":"12","verse":"12","text":"ዓይጎሮ ጌዔቶ ዒንሢ ኬኤዛኒ ኮይሳ ባኮ ዬማና ዓያኖ ጌኤዣ ዒንሢም ኬኤዛንዳኔ» ጌዔኔ።"},{"book":"ሉቃሴ","chapter":"12","verse":"13","text":"ዴሮ'' ባኣኮ''ይዳፓ ፔቴ'' ዓሲስኬይ ዬሱሴ ኮራ፦ «ዔርዛሢዮ! ኑ ዓዳሢ ኑም ዻካልሴ ቤዞ ታኣና ዎላ'' ጊሽታንዳጉዲ ታ ጌርሲንሢም ኬኤዜ» ጌዔኔ።"},{"book":"ሉቃሴ","chapter":"12","verse":"14","text":"ዬሱሴ ጋዓንቴ ማሃዖ፦ «ዔኤዛይ፥ ዒንሢ ባኣኮ''ይዳ ታ ዎጋያ ማዓንዳጉዲና ዓጪ ታ ዒንሢም ጊሽካንዳጉዲ ዖ ታና ጌሤይ?» ጌዔኔ።"},{"book":"ሉቃሴ","chapter":"12","verse":"15","text":"ሄሊ''ሳዖ ሃሣ ቢያሢም፦ «ዓሲኮ ሼምፓ ጴዻሢ ቆሎ ሚርጉሞፓቱዋኣሢሮ ቢያ ባኣዚ'' ናሽኪሢና ቢያ ባኣዚ''ም ጎጋይቂሢዳፓ ዒንሢ ካፑዋቴ፤ ሃሣ ዔሩዋቴ» ጌዔኔ።"},{"book":"ሉቃሴ","chapter":"12","verse":"16","text":"ዬካፓ ዬሱሴ ኮኦኪንሢና፦ «ጎዣ ዒዛኮ ሚርጌ ሃኣኮ ካፄ፥ ፔቴ'' ዖርጎቺ ዓሲ ዓኣኔ፤"},{"book":"ሉቃሴ","chapter":"12","verse":"17","text":"ዒዚያ ፔ ማሊፆና ‹ሃያ ቢያ ሃኣኮ ታ ዓርሣንዳ ቤሲ ታኣኮ ባኣሢሮ ታ ዎዳ''ንዳይ?› ጌዒ ማሌኔ።"},{"book":"ሉቃሴ","chapter":"12","verse":"18","text":"ዬካፓ ሃሣ ‹ታ ዓካሪ ሂዳንዳኔ፤ ቤርታ ታኣኮ ዓኣ ኮኖ ቢያ ሻሂጋፓ ሜሌ'' ዼኤፒ ዼኤፒ ኮና ታ ማዢ፥ ዒኢካ ታኣኮ ሃኣኮና ዓኣ ባኮና ቢያ ቡኩሲ ታ ዓርሣንዳኔ።"},{"book":"ሉቃሴ","chapter":"12","verse":"19","text":"ዬካፓ ታኣኒ ታኣም፦ ሃይሾ! ዓካሪ ኔኤም ሚርጌ ሌዔይዳ ጊዳ ሚርጌ ባኣዚ'' ኔኤኮ ዓኣኔ፤ ዬያሮ ሜታ ባኣያ ማዒ፥ ሃውሺጋፓ ሙዔ፤ ዑሽኬ፥ ዎዛዼ፥ ታ ጋዓንዳኔ› ጌዔኔ።"},{"book":"ሉቃሴ","chapter":"12","verse":"20","text":"ፆኦሲ ጋዓንቴ ‹ዔኤዛይ፥ ኔ ዔኤያሢ! ሃኖ'' ዒባኒ ኔ ሃይቃንዳኔ፤ ዓካሪ ሃይ ኔ ቡኩሴ ባካ'' ቢያ ዖኦም ማዓንዳይ?› ጌዔኔ።"},{"book":"ሉቃሴ","chapter":"12","verse":"21","text":"«ዬያሮ ፔኤም ሳዖይዳ ቆሎ ቡኩሳ ዓሲ፥ ፆኦሲ ቤርቶይዳ ጋዓንቴ ማንቆ ማዔ ዓሲ ዬያጉዲ ማዓንዳኔ» ዔያቶም ጌዔኔ።"},{"book":"ሉቃሴ","chapter":"12","verse":"22","text":"ዬካፓ ዬሱሴ ዒዛኮ ጊንፆ ሃንታ ናኣቶ''ም፦ «ዓካሪ ‹ዓይጎ ኑ ሙዒ፥ ዓይጎ ዑሽካንዳይ?› ሂዚ ጌይሢና ዒንሢኮ ናንጎ ዛሎ'' ሜታዺፖቴ ታ ዒንሢም ጋዓኔ።"},{"book":"ሉቃሴ","chapter":"12","verse":"23","text":"ዓይጎሮ ጌዔቶ ሙኡዚ''ዳፓ ሼምፓ፥ ማኣዖይዳፓ ዑሢ ባሼኬ።"},{"book":"ሉቃሴ","chapter":"12","verse":"24","text":"ሂንዳ ቁራኮ ዛጉዋቴ፦ ዔያታ ጎሽኪ ሃኣኮ ቡኩሱዋሴ፤ ሃሣ ዔያቶኮ ኮናኣ ባኣሴ፤ ማዔቶዋ ፆኦሲ ዔያቶ ሙኡዛኔ፤ ዒንሢ ዓካሪ ካፖይዳፓ ባሼቱዋዓዳ?"},{"book":"ሉቃሴ","chapter":"12","verse":"25","text":"ጎዖንቴ ዒንሢዳፓ ማሊ ሜታዺሢና ፔ ናንጎ ሌዖይዳ ፔቴ'' ኬሊ'' ቃሳ''ኒ ዳንዳዓሢ ዖናዳይ?"},{"book":"ሉቃሴ","chapter":"12","verse":"26","text":"ዓካሪ ዬማ ዻኮ'' ባኮማታዖ ማዻኒ ዳንዳዑዋያታዖ ዓይጎሮ ሜሌ'' ባኮሮ ዒንሢ ሜታዻይ?"},{"book":"ሉቃሴ","chapter":"12","verse":"27","text":"ካዮ ቡና'' ዎይቲ ዑጋቴ ሂንዳ ዛጉዋቴ፦ ዔያታ ማዺ ላቡ''ዋሴ፥ ሱኩዋሴ፥ ማዔቶዋ ካኣቲ ሴሎሞኔታዖ ፔ ቦንቾ ዎዶ''ና ቢያ ዔያቶይዳፓ ፔቴ''ማጉዲ ሚዛጳ ማኣዖ ማይንቲባኣሴ።"},{"book":"ሉቃሴ","chapter":"12","verse":"28","text":"ዓካሪ ፆኦሲ ሃኖ'' ጴዺ ዚሮ ታሞይዳ ዓጊንታንዳ ካዮ ማኣቶ ዬያይዲ ፓልሚሲ ማይሳያ ማዔቶ፥ ዒንሢ ጉሙርቂፃ ፓጬ ዓሳ፤ ዒንሢ ዒዚ ዎይቲ ዬያይዳፓ ባሼና ማይሲንዱዋይ?"},{"book":"ሉቃሴ","chapter":"12","verse":"29","text":"«ዬያሮ ‹ዓይጎ ኑ ሙዒ ዑሽካንዳይ?› ጌዒ ጌዒ ማሊሢና ሜታዺፖቴ።"},{"book":"ሉቃሴ","chapter":"12","verse":"30","text":"ዬያ ዴንቃኒ ሓያ ዓጮ'' ዓሳ ሜታዻኔ፤ ዒንሢም ጋዓንቴ ዬይ ቢያ ኮይሳሢ ዒንሢኮ ጫሪንጮ ዓዳሢ ዔራኔ።"},{"book":"ሉቃሴ","chapter":"12","verse":"31","text":"ዬያይዳፓ ባሼ ፆኦሲ ካኣቱሞ ዛሎ''ም ኮይሳ ባኮ ቤርታሱዋቴ፤ ዒንሢም ኮይሳ ባካ ቢያ ቃሲ''ንታንዳኔ» ጌዔኔ።"},{"book":"ሉቃሴ","chapter":"12","verse":"32","text":"ዬሱሴ ሓሣ ኬኤዛዖ፦ «ዒንሢ ሚርጌቱዋ፥ ዻኮ'' ታ ዒጊኖንሢዮቴ ዒጊጪፖቴ፤ ዓይጎሮ ጌዔቶ ዒንሢኮ ጫሪንጮ ዓዳሢ ዒዛ ካኣቱሞይዳ ዒንሢ ጌልዛኒ ኮዔኔ።"},{"book":"ሉቃሴ","chapter":"12","verse":"33","text":"ዒንሢኮ ዓኣ ባኮ ቢያ ሻንቺ፥ ሚኢሾ ማንቆ ዓሶም ዒንጉዋቴ፤ ሚኢሾ ዓጎ ጪንቁዋ ቡራሾይዳ፥ ዉዛ ሄሉ''ዋ ቤዞይዳ፥ ቁንቁናሢያ ሙዒ ፑርቲሱዋ ቤዞና ፔቴ''ታዖ ጋፑዋ ቤዞ፥ ጫሪንጮ ማኣራ ዒንሢኮ ሚኢሾ ጌሡዋቴ።"},{"book":"ሉቃሴ","chapter":"12","verse":"34","text":"ዓይጎሮ ጌዔቶ ሚኢሻ ዒንሢኮ ዓኣ ቤዛ ዒና''ኣ ሃሣ ዒንሢኮ ዒኢካ ማዓንዳኔ» ጌዔኔ።"},{"book":"ሉቃሴ","chapter":"12","verse":"35","text":"ሃሣ ዬሱሴ ኬኤዛዖ፦ «ጊኢጊንቲ ቱኡቲ፥ ቢያ ዎዴና ማዾም ጊኢጊንቱዋቴ፤ ፖዓኣ ዒንሢኮ ፖዓያ ማዖንጎ።"},{"book":"ሉቃሴ","chapter":"12","verse":"36","text":"ዬያይዲ ዔያቶ ጎዳሢኮ ዔፖ ቤዞይዳፓ ማዒ ሙኪፆ ካፓ፥ ማዻ ዓሶንሢ ማሉዋቴ፤ ዔያታ ፔኤኮ ጎዳሢ ሙኪ ካራ'' ዔቂ ዔኤላ''ኣና ዑኬና ሩኡሪ ቡላ''ኒ ጊኢጊንቴያኬ።"},{"book":"ሉቃሴ","chapter":"12","verse":"37","text":"ዬንሢ ዔያቶኮ ጎዳሢ ዔሩዋንቴ ሙኪ፥ ጴጪ ዔያታ ካፓንቴ ዔያቶ ዴንቆና ማዾ'' ማዻዞንሢ ዎዚጉዲ ጋላቲንቴያዳይ! ጎኔ ታ ዒንሢም ጋዓኔ፦ ዒዚያ ጊኢጊንቲ፥ ቱኡቲ ሙዖ ሙዎ ቤዛ ዔያቶ ዴይሣንዳኔ፤ ሙዖ ሙኡዚ''፥ ዔያቶ ሾኦቺንሣንዳኔ።"},{"book":"ሉቃሴ","chapter":"12","verse":"38","text":"ዔያቶኮ ጎዳሢ፦ ሳዓ ጊዲሚሺ ሓሣ ጊዲሚሺፓ ዑሣ ዓኣዼም ሙኪ፥ ጴጪ ጊኢጊንቲ፥ ካፓንቴ ዴንቄ ማዻዞንሢ ጋላቲንቴያኬ!"},{"book":"ሉቃሴ","chapter":"12","verse":"39","text":"ኮሺ'' ዔሩዋቴ፤ ዉሲ ሙካ ዎዴ ዓሲ ዱማሲ ዔራያ ማዔቶ ጊንዑዋዖ ካፒ፥ ዉዞና ማኣሮ ቦኦኪሲንዱዋያታዖ፥ ዔሩዋ ዓቲፆና ዉዛ ማኣሪ ጌላሢጉዲ፥"},{"book":"ሉቃሴ","chapter":"12","verse":"40","text":"ዓሲኮ ናዓሢ ዒንሢ ማሊባኣ ዎዴና ዔሩዋንቴ ሙካንዳኔ፤ ዬያሮ ዒንሢ ጊኢጊ ካፑዋቴ» ጌዔኔ።"},{"book":"ሉቃሴ","chapter":"12","verse":"41","text":"ዬማና ጴፂሮሴ፦ «ጎዳሢዮ! ሃያ ኮኦኪንሦ ኔ ኬኤዛሢ ኑምሞ? ቢያ ዓሲምዳይ?» ጌይ ዬሱሴ ኮራ ዖኦጬኔ።"},{"book":"ሉቃሴ","chapter":"12","verse":"42","text":"ጎዳ፥፥ ዬሱሴ ማሃዖ፦ «ዓካሪ ፔኤኮ ማኣሮ ዓሶ ዎይሣንዳጉዲና ማዻ ዓሶማኣ ሙዓ ኮይሳ ዎዶ''ና ዒንጋንዳጉዲ፥ ጎዳ ዶኦሪ ጌሣ ጉሙርቂንታያና ጪንጫ ማዔሢ ዖናዳይ?"},{"book":"ሉቃሴ","chapter":"12","verse":"43","text":"ዒዛኮ ጎዳሢ ዓኣዼ ቤዛፓ ማዔ ዎዶ''ና ዒዛም ዓይሢንቴማጉዴያ ማዺ ጴዻ ማዻ ዓሢ ዎዚ ጋላቲንቴያዳይ!"},{"book":"ሉቃሴ","chapter":"12","verse":"44","text":"ጎኔ ታ ዒንሢም ጋዓኔ፤ ጎዳሢ ዬያ ማዻ ዓሢ ፔኤኮ ማኣሮይዳ ዓኣ ባኮ ቢያኮ ዑፃ ማሂ ዶኦሪ ጌሣንዳኔ።"},{"book":"ሉቃሴ","chapter":"12","verse":"45","text":"ጋዓንቴ ዬይ ማዻ ዓሢ ‹ታ ጎዳ ዑኬ ሙካዓኬ፥ ኔጋንዳኔ› ጌይ ማሊሢና ሙዒ ሙዒ ሃሣ ዑሽኪ ዑሽኪ፥ ማሢንቲ ማዾ'' ማዻ ዓቲንቆና ላኣሎና ጳዺ ዓርቄቶ፥"},{"book":"ሉቃሴ","chapter":"12","verse":"46","text":"ጎዳሢ ዒዛኮ ዔርቲባኣ ዎዴይዳ ሙኪ፥ ዬያ ማዻሢ ኮሺ'' ጳርቃንዳኔ፤ ሓሣ ዒዛ ጉሙርቂንቱዋ ዓሲ ማሂ ፓይዳንዳኔ።"},{"book":"ሉቃሴ","chapter":"12","verse":"47","text":"«ዒዛኮ ጎዳሢ ማሊፆ ዔራያታዖ ጎዳሢ ማሊፆጉዲ ማዺባኣሢ ሃሣ ዬያጉዲ ጎዳሢኮ ዓይሢፆ ኩንሡዋ ማዻ ዓሢ ኮሺ'' ጳርቂንታንዳኔ።"},{"book":"ሉቃሴ","chapter":"12","verse":"48","text":"ጋዓንቴ ጎዳኮ ማሊፆ ዔሪባኣዖ ዒዛ ጳርቂሳ ባኣዚ'' ማዼቶዋ ዒዛ ጳርቆንዶ ጳዻ'' ሼሌዔኬ፤ ዓይጎሮ ጌዔቶ ሚርጌ ዒንጊንቴ ዓሲዳፓ ሚርጌ ኮይንታኔ፤ ሚርጌ ባኣዚ''ዳ ቢታንቶ ዒንጊንቴ ዓሲዳፓ ሚርጌ ባኣዚ'' ካፒንታኔ» ጌዔኔ።"},{"book":"ሉቃሴ","chapter":"12","verse":"49","text":"ሄሊ''ሳዖ ዬሱሴ፦ «ሃኣዛጉዋቴ፤ ታኣኒ ሳዖይዳ ታሚ ዔኪ ሙኬኔ፤ ዬይ ታማ'' ዑኬና ታኣም ዔኤቴቴ ዎዚ ታና ናሻንዳይ!"},{"book":"ሉቃሴ","chapter":"12","verse":"50","text":"ጋዓንቴ ታኣኒ ፑኡፒ ዔካንዳ ሜታ ዓኣሢሮ ዬይ ኩማንዳያ ሄላ''ንዳኣና ሃውሺሢ ታኣኮ ባኣሴ።"},{"book":"ሉቃሴ","chapter":"12","verse":"51","text":"ታኣኒ ሳዖም ኮሹሞ ዔኪ ሙኬጉዲ ዒንሢም ማላ? ታኣኒ ዔኪ ሙኬሢ ፓቂንቲሢ ማዓንዳኣፓዓቴም ኮሹሞቱዋሴ።"},{"book":"ሉቃሴ","chapter":"12","verse":"52","text":"ሃሢፓ ዓርቃዖ ፔቴ'' ማኣሪዳ ዓኣ ዶንጎ ዓሲ ዎሊፓ ዱማዻንዳኔ፤ ሃይሦንሢ ላምዖንሢዳ ጊንሣ ሃሣ ላምዖንሢ ሃይሦንሢዳ ዔቂ ዎላ'' ዑራዻንዳኔ።"},{"book":"ሉቃሴ","chapter":"12","verse":"53","text":"ዓዴ ናዖ ዑፆይዳ፥ ናዓ ዓዶ ዑፆይዳ፥ ዒንዳ ናዎ ዑፆይዳ፥ ናኣ ዒንዶ ዑፆይዳ፥ ማዔ ናኣዚ'' ማቾ ዑፆይዳ ናኣዚ'' ማቻ ሃሣ ማዖ ዑፆይዳ ፑርቱሞና ዔቂ ዱማዻንዳኔ» ጌዔኔ።"},{"book":"ሉቃሴ","chapter":"12","verse":"54","text":"ላሚ ሃሣ ዬሱሴ ዴሮ''ም፦ «ዓባ'' ጌላ ዛሎ''ና ሻኣሬ ዒንሢ ዴንቃዖ ‹ሃይሾ፥ ሃኖ'' ዒርዚ ዋርቃንዳኔ!› ዒንሢ ጋዓዛ፥ ዔርዚ ዋዋርቃኔ።"},{"book":"ሉቃሴ","chapter":"12","verse":"55","text":"ዬያጉዲ ሃሣ ዓባ'' ኬስኪ ጌላ ዛሎ''ኮ ዾኦሎ'' ዛሎ''ና ቱሮ'' ዢባርሼቶ ‹ሃኖ'' ዓቢኬ› ዒንሢ ጋዓዛ፥ ጎኔ ዒማዺ ማዓኔ።"},{"book":"ሉቃሴ","chapter":"12","verse":"56","text":"ዒንሢ ሃይ ዒንሢና ጌኤሺ ማሊሳ ዓሳ ጫሪንጮና ሳዖና ዓኣ ጎይፆ ዛጊ ማዓንዳ ባኮ ዒንሢ ዔሪ ዔራኔ፤ ዓካሪ ሃሢ ሃያ ዎዶ''ና ማዺንታ ባኮ ዓይጎሮ ዒንሢ ዔሩዋይ?» ጌዔኔ።"},{"book":"ሉቃሴ","chapter":"12","verse":"57","text":"ዬካፓ ዬሱሴ፦ «ዓካሪ ዒንሢ ዒ'ንሢ ቶኦኪና ፒዜ ማዔ ባኣዚ'' ዔሪ ዓይጎሮ ዎጉዋይ?"},{"book":"ሉቃሴ","chapter":"12","verse":"58","text":"ኔኤኮ ሞርኬ ኔና ዎጌና ዓይሢሲ ዎጎ ዎጎ ማኣሪ ዔኪ ዓኣዻ ዎዶ''ና ጎይፃ ዓኣዖ ኔ ሞርካሢና ጊኢጋኒ ኮሺ'' ማሌ፤ ያዺ ማዒባኣያታቶ ዒዚ ኔና ዎጎ ዓሢ ኮይላ'' ዔኪ ዓኣዻንዳኔ፤ ዎጋሢ ሃሣ ፖኦሊሳሢም ዓኣሢ ዒንጋንዳኔ፤ ጋፒንፃ ፖኦሊሳሢ ኔና ቱኡዞ ማኣራ ቱካ''ንዳኔ።"},{"book":"ሉቃሴ","chapter":"12","verse":"59","text":"ኔ ዻቤ ባኮ ዛሎ'' ቢያ ጋፒሲ ጪጉዋዖ ቱኡዞ ማኣራፓ ኬስካኒ ኔ ዳንዳዑዋኣሢ ታ ኔኤም ኬኤዛኔ» ጌዔኔ።"}]}