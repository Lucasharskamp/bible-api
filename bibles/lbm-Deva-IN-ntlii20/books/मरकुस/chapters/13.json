{"data":[{"book":"मरकुस","chapter":"13","verse":"1","text":"जब यीशु मन्दिर सी निकल रह्यो होतो, त ओको चेलावों म सी एक न ओको सी कह्यो, “हे गुरु, देख, कसो अद्भुत बड़ो गोटा अऊर भवन हंय!”"},{"book":"मरकुस","chapter":"13","verse":"2","text":"यीशु न ओको सी कह्यो, “का तुम यो बड़ो-बड़ो भवन देखय हय: इत गोटा पर गोटा भी बच्यो नहीं रहेंन जो गिरायो जायेंन।”"},{"book":"मरकुस","chapter":"13","verse":"3","text":"जब यीशु जैतून पहाड़ी पर मन्दिर को आगु बैठ गयो, त पतरस, याकूब, यूहन्ना अऊर अन्द्रियास न अलग जाय क ओको सी पुच्छ्यो,"},{"book":"मरकुस","chapter":"13","verse":"4","text":"“हम्ख बताव कि या बाते कब होयेंन? अऊर कौन्सो चिन्ह सी पता चलेंन कि यो सब पूरो होन पर हय?”"},{"book":"मरकुस","chapter":"13","verse":"5","text":"यीशु उन्को सी कह्यो, “चौकस रहो कि कोयी तुम्ख भरमानो नहीं पाये।"},{"book":"मरकुस","chapter":"13","verse":"6","text":"बहुत सो मोरो नाम सी आय क कहेंन, ‘मय मसीह आय!’ अऊर बहुत सो ख भरमायेंन।"},{"book":"मरकुस","chapter":"13","verse":"7","text":"जब तुम लड़ाईयों, अऊर लड़ाईयों की चर्चा सुनो, त मत घबरायजो; कहालीकि इन्को होनो जरूरी हय, पर उन्को मतलब यो नोहोय कि अन्त होय जायेंन।"},{"book":"मरकुस","chapter":"13","verse":"8","text":"कहालीकि एक राष्ट्र को विरोध म दूसरों राष्ट्र, अऊर एक राज्य को विरोध म दूसरों राज्य चढ़ायी करेंन। बहुत जागा म भूईडोल होयेंन, अऊर अकाल पड़ेंन। यो त सब दु:ख, पीड़ावों की सुरूवात होयेंन।"},{"book":"मरकुस","chapter":"13","verse":"9","text":"“पर तुम अपनो बारे म चौकस रहो; कहालीकि लोग तुम्ख न्यायालयों म लिजायेंन अऊर तुम सभावों म पिट्यो जावो, अऊर मोरो वजह शासकों अऊर राजावों को आगु खड़ो करयो जायेंन, ताकि तुम्ख उन्को लायी सुसमाचार सुनावन को अवसर मिलेंन।"},{"book":"मरकुस","chapter":"13","verse":"10","text":"पर जरूरी हय कि अन्त आवन सी पहिले, सुसमाचार सब लोगों म प्रचार करयो जाये।"},{"book":"मरकुस","chapter":"13","verse":"11","text":"जब हि तुम्ख न्यायालयों म बन्दी बनाय क् सौंपेंन, त पहिले चिन्ता मत करजो कि हम का कहबो; पर जो कुछ तुम्ख ऊ समय बतायो जायेंन उच कहजो; कहालीकि बोलन वालो तुम नोहोय, पर पवित्र आत्मा आय।"},{"book":"मरकुस","chapter":"13","verse":"12","text":"भाऊ भाऊ ख धोका देयेंन अऊर बाप ख बेटा मारन लायी ओको विरोध म होयेंन, अऊर बच्चां माय-बाप को विरोध म उठ क् उन्ख मरवाय डालेंन।"},{"book":"मरकुस","chapter":"13","verse":"13","text":"१३:१३ मत्ती १०:२२अऊर मोरो नाम को वजह सब लोग तुम सी बैर करेंन; पर जो आखरी समय तक विश्वास म बन्यो रहेंन, उन्को उद्धार होयेंन।"},{"book":"मरकुस","chapter":"13","verse":"14","text":"“येकोलायी जब तुम वा उजाड़न वाली१३:१४ दानिय्येल९:२७; ११:३१; १२:११ घृणित चिज ख जित ठीक नहाय उत खड़ी देखो।” पढ़न वालो समझ लेवो, तब जो यहूदिया म हय, हि पहाड़ी पर भग जाये।"},{"book":"मरकुस","chapter":"13","verse":"15","text":"१३:१५ लूका १७:३१बिना समय गवायो जो घर को छत पर हय, ऊ कुछ लेन खल्लो मत उतरे अऊर नहीं अन्दर जाये;"},{"book":"मरकुस","chapter":"13","verse":"16","text":"अऊर जो खेत म हय, ओख घर म कपड़ा लावन लायी वापस नहीं जानो चाहिये।"},{"book":"मरकुस","chapter":"13","verse":"17","text":"उन दिनो म जो गर्भवती अऊर बच्चां ख दूध पिलावन वाली होना उन्को लायी कितनो भयानक होयेंन!"},{"book":"मरकुस","chapter":"13","verse":"18","text":"अऊर परमेश्वर सी प्रार्थना करतो रहो कि यो ठन्डी को दिन म मत होय।"},{"book":"मरकुस","chapter":"13","verse":"19","text":"१३:१९ प्रकाशितवाक्य ७:१४कहालीकि ऊ दिन असो कठिन होयेंन कि सृष्टि को सुरूवात सी, जो परमेश्वर न रच्यो हय, अब तक नहीं भयो अऊर नहीं फिर कभी होयेंन।"},{"book":"मरकुस","chapter":"13","verse":"20","text":"यदि प्रभु उन दिनो ख नहीं घटातो, त कोयी प्रानी भी नहीं बचतो; पर उन चुन्यो हुयो लोगों को वजह ओन मुसीबत को दिनो ख घटायो हय।"},{"book":"मरकुस","chapter":"13","verse":"21","text":"ऊ समय यदि कोयी तुम सी कहेंन, देखो, मसीह इत हय, यो देखो, उत हय, त विश्वास मत करो।"},{"book":"मरकुस","chapter":"13","verse":"22","text":"कहालीकि झूठो मसीह अऊर झूठो भविष्यवक्ता उठ खड़ो होयेंन, अऊर चिन्ह अऊर अचम्भा को काम दिखायेंन कि यदि होय सकय त परमेश्वर को चुन्यो हुयो लोगों ख भी भरमायो डालेंन।"},{"book":"मरकुस","chapter":"13","verse":"23","text":"पर तुम चौकस रहो; देखो, मय न तुम्ख सब बाते पहिले सीच बताय दियो हय।"},{"book":"मरकुस","chapter":"13","verse":"24","text":"“उन दिनो म, ऊ कठिनायी को बाद सूरज अन्धारो होय जायेंन, अऊर चन्दा प्रकाश नहीं देयेंन;"},{"book":"मरकुस","chapter":"13","verse":"25","text":"१३:२५ प्रकाशितवाक्य ६:१३अऊर आसमान सी चांदनी गिरेंन; अऊर आसमान की शक्तियां हिलायी जायेंन।"},{"book":"मरकुस","chapter":"13","verse":"26","text":"१३:२६ प्रकाशितवाक्य १:७तब लोग आदमी को बेटा ख बड़ी सामर्थ अऊर महिमा को संग बादलो म आवतो देखेंन।"},{"book":"मरकुस","chapter":"13","verse":"27","text":"ऊ समय ऊ अपनो दूतों ख भेज क, धरती को यो कोना सी ले क दूसरों कोना तक, चारयी दिशा सी अपनो परमेश्वर को चुन्यो हुयो लोगों ख जमा करेंन।"},{"book":"मरकुस","chapter":"13","verse":"28","text":"“अंजीर को झाड़ सी यो दृष्टान्त सीखो: जब ओकी डगाली कवली हो, अऊर ओको म पाना निकलन लगय हय; त तुम जान लेवय हय कि गरमी को मौसम जवर हय।"},{"book":"मरकुस","chapter":"13","verse":"29","text":"असो तरह सी जब तुम या बाते ख होतो देखो, त जान लेवो कि ऊ समय जवर हय बल्की बहुतच जवर हय।"},{"book":"मरकुस","chapter":"13","verse":"30","text":"मय तुम सी सच कहू हय कि जब तक या सब बाते पूरी नहीं होय जाये, तब तक यो पीढ़ी को अन्त नहीं होयेंन।"},{"book":"मरकुस","chapter":"13","verse":"31","text":"आसमान अऊर धरती टल जायेंन, पर मोरी बाते कभी नहीं टलेंन।"},{"book":"मरकुस","chapter":"13","verse":"32","text":"“ऊ दिन यां ऊ समय को बारे म कोयी नहीं जानय, नहीं स्वर्गदूत अऊर नहीं बेटा; केवल बापच जानय हय।"},{"book":"मरकुस","chapter":"13","verse":"33","text":"देखो, चौकस अऊर जागतो रहो; कहालीकि तुम नहीं जानय कि ऊ समय कब आयेंन।"},{"book":"मरकुस","chapter":"13","verse":"34","text":"१३:३४ लूका १२:३६-३८ऊ असोच हय जसो कोयी आदमी कोयी यात्रा पर जातो हुयो सेवकों को ऊपर अपनो घर छोड़ जावय, अऊर हर एक ख अपनो काम दे जाये। अऊर पहरेदार ख या आज्ञा दे कि ऊ जागतो रहे।"},{"book":"मरकुस","chapter":"13","verse":"35","text":"येकोलायी जागतो रहो, कहालीकि तुम नहीं जानय कि घर को मालिक कब आयेंन, शाम म यां अरधी रात म, यां भुन्सारे ख, यां सबेरे सी पहिले।"},{"book":"मरकुस","chapter":"13","verse":"36","text":"कहीं असो नहीं होय की ऊ अचानक आय जाये अऊर तुम्ख सोतो हुयो देखे।"},{"book":"मरकुस","chapter":"13","verse":"37","text":"अऊर जो मय तुम सी कहू हय, उच सब सी कहू हय: जागतो रहो!”"}]}