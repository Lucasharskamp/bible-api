{"data":[{"book":"Genesis","chapter":"23","verse":"1","text":"Sarah ne mouli nia ngadau e lau madalua maa hidu (127)."},{"book":"Genesis","chapter":"23","verse":"2","text":"Mee ne made i Hebron, i tenua go Canaan, gei Abraham gu lodo huaidu gi di made o maa."},{"book":"Genesis","chapter":"23","verse":"3","text":"Mee ga hagatanga i di gowaa e moe ai dono lodo, gaa hana gi digau Hittite, ga helekai,"},{"book":"Genesis","chapter":"23","verse":"4","text":"“Au tangada tuadimee e noho i kinei i godou baahi. Huia mai tei gowaa gii mee au di danu dogu lodo.”23.4 Hebrews 11.9,13; Nnegau 7.16"},{"book":"Genesis","chapter":"23","verse":"5","text":"Digaula ga helekai,"},{"book":"Genesis","chapter":"23","verse":"6","text":"“Meenei, hagalongo mai gi gimaadou, gimaadou e mmada adu bolo goe taane aamua gei e mogobuna. Danumia doo lodo i taalunga dela e kaedahi e humalia i madau baahi. Tei gimaadou e tenetene di gowadu taalunga e danu iei mee.”"},{"book":"Genesis","chapter":"23","verse":"7","text":"Abraham ga bala gi lala i mua digaula,"},{"book":"Genesis","chapter":"23","verse":"8","text":"ga helekai, “Maa goodou e hiihai gi di au e danu dogu lodo i kinei, dumaalia, hai gi Ephron tama daane a Zohar"},{"book":"Genesis","chapter":"23","verse":"9","text":"gi huia mai di Bagungoo Machpelah dela e hoohoo gi taalinga di gowaa o maa. Dangi ang gi mee gi huia mai di maa gi di hui o di gowaa hagatau i godou mua e hai dagu gowaa danu dangada.”"},{"book":"Genesis","chapter":"23","verse":"10","text":"Ephron nogo noho dalia digau Hittite i di gowaa hai dagabuli i di bontai di abaaba di waahale, gei mee ga helekai gi Abraham i mua nia daangada huogodoo,"},{"book":"Genesis","chapter":"23","verse":"11","text":"“Hagalongo mai mua meenei. Au e gowadu di gowaa hagatau mo di bagungoo no lodo. I mua ogu daangada donu, au ga gowadu di maa gii mee goe di danu doo lodo.”"},{"book":"Genesis","chapter":"23","verse":"12","text":"Abraham gaa bala gi lala i mua digau Hittite,"},{"book":"Genesis","chapter":"23","verse":"13","text":"ga helekai gi Ephron gi longono nia daangada huogodoo, “Goe gi dumaalia mai mua, hagalongo mai. Au e hui di gowaa hagatau. Kaina di hui di maa, gei au gaa danu dogu lodo i golo.”"},{"book":"Genesis","chapter":"23","verse":"14","text":"Ephron ga helekai,"},{"book":"Genesis","chapter":"23","verse":"15","text":"“Meenei, di gowaa le e hui gi nia bahihadu silber haa lau (400), gei nia bahi hadu aalaa la di aha i tau mehanga? Danu mia doo lodo i lodo di gowaa.”"},{"book":"Genesis","chapter":"23","verse":"16","text":"Abraham guu donu ginai, ga pauna di hulu be di helekai Ephron ne hai i mua digau dogologo aalaa ala go nia bahihadu silber haa lau (400), e hagatau gi di hui dela e hai hegau ai digau huihui mee."},{"book":"Genesis","chapter":"23","verse":"17","text":"Deelaa di hai o di gowaa Ephron i Machpelah i bahi i dua o Mamre ne hai di gowaa ni Abraham. Di gowaa deelaa la iai di gowaa dogi mee mo di bagungoo no lodo, mo nia laagau huogodoo e tugi i taalinga di gowaa."},{"book":"Genesis","chapter":"23","verse":"18","text":"Di gowaa deenei guu dugu go digau Hittite huogodoo ala nogo dagabuli bolo di gowaa ni Abraham."},{"book":"Genesis","chapter":"23","verse":"19","text":"Nomuli, gei Abraham gaa danu dono lodo Sarah i lodo di bagungoo deelaa i tenua Canaan."},{"book":"Genesis","chapter":"23","verse":"20","text":"Malaa, di gowaa digau Hittite mo dono bagungoo guu hai di gowaa ni Abraham belee hai di gowaa danu dangada."}]}