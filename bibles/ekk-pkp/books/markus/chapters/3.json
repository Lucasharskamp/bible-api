{"data":[{"book":"Markus","chapter":"3","verse":"1","text":"Jeesus läks taas sünagoogi. Seal oli üks mees, kellel oli vigane käsi."},{"book":"Markus","chapter":"3","verse":"2","text":"Seal oli ka neid, kes jälgisid, kas Jeesus teeb mehe hingamispäeval terveks, sest nad otsisid põhjust, et teda seaduserikkumises süüdistada."},{"book":"Markus","chapter":"3","verse":"3","text":"Jeesus ütles vigase käega mehele: „Tule ja seisa siia kõikide ette.“"},{"book":"Markus","chapter":"3","verse":"4","text":"„Kas hingamispäeval on seaduslik teha head või halba? Kas peaks elu säästma või tapma?“ küsis ta neilt. Kuid nemad ei vastanud sõnagi."},{"book":"Markus","chapter":"3","verse":"5","text":"Ta vaatas neid ärritunult ja nende halastamatuse pärast ägestudes. Seejärel ütles ta mehele: „Siruta käsi välja.“ Mees sirutas käe välja ja käsi sai terveks."},{"book":"Markus","chapter":"3","verse":"6","text":"Variserid lahkusid ja hakkasid kohe Heroodese pooldajatega salaplaane pidama, kuidas nad saaksid Jeesuse tappa."},{"book":"Markus","chapter":"3","verse":"7","text":"Vahepeal läks Jeesus tagasi mere3:7. Galilea järve äärde. äärde ja suur hulk rahvast järgnes talle. Nad olid pärit Galileast, Juudamaalt,"},{"book":"Markus","chapter":"3","verse":"8","text":"Jeruusalemmast, Idumeast, Jordani-taguselt alalt ning Tüürose ja Siidoni piirkonnast. Nii palju rahvast tuli teda vaatama sellepärast, et nad olid kuulnud kõigest, mida ta teeb."},{"book":"Markus","chapter":"3","verse":"9","text":"Jeesus käskis oma jüngritel väikese paadi valmis panna juhuks, kui rahvas talle väga peale tungib,"},{"book":"Markus","chapter":"3","verse":"10","text":"sest ta oli nii paljud terveks teinud, et haiged tunglesid tema poole, et nad saaksid teda puudutada."},{"book":"Markus","chapter":"3","verse":"11","text":"Iga kord kui kurjad vaimud teda nägid, langesid nad tema ette maha ja kisendasid: „Sina oled Jumala Poeg!“"},{"book":"Markus","chapter":"3","verse":"12","text":"Kuid ta keelas neil avaldada, kes ta on."},{"book":"Markus","chapter":"3","verse":"13","text":"Seejärel läks Jeesus mägismaale. Ta kutsus need, keda ta soovis, enda juurde, ja nad tulid tema juurde."},{"book":"Markus","chapter":"3","verse":"14","text":"Ta valis neist kaksteist, kes oleksid temaga koos, ja nimetas nad apostliteks. Nad pidid olema temaga koos ning ta kavatses nad saata välja head sõnumit kuulutama"},{"book":"Markus","chapter":"3","verse":"15","text":"ja nad pidid saama voli kurje vaime välja ajada."},{"book":"Markus","chapter":"3","verse":"16","text":"Need on kaksteist, kelle ta valis: Siimon (kelle ta nimetas Peetruseks),"},{"book":"Markus","chapter":"3","verse":"17","text":"Sebedeuse poeg Jaakobus ja tema vend Johannes (kelle kohta ta ütles Boanerges, mis tähendab „kõuepojad“),"},{"book":"Markus","chapter":"3","verse":"18","text":"Andreas, Filippus, Bartolomeus, Matteus, Toomas, Alfeuse poeg Jaakobus, Taddeus, revolutsionäär Siimon"},{"book":"Markus","chapter":"3","verse":"19","text":"ja Juudas Iskariot (kes ta reetis)."},{"book":"Markus","chapter":"3","verse":"20","text":"Jeesus läks koju, kuid taas kogunes nii suur rahvahulk, et temal ja ta jüngritel ei olnud isegi aega süüa."},{"book":"Markus","chapter":"3","verse":"21","text":"Kui Jeesuse perekond3:21. Sõna-sõnalt „need, kes olid temaga lähedased“. sellest kuulis, tulid nad talle järele, öeldes: „Ta on aru kaotanud.“"},{"book":"Markus","chapter":"3","verse":"22","text":"Ent Jeruusalemma vaimulikud juhid ütlesid: „Ta on Peltsebuli võimuses! Ta ajab kurje vaime välja kurjade vaimude valitseja abil!“"},{"book":"Markus","chapter":"3","verse":"23","text":"Aga Jeesus kutsus nad enda juurde ning näitlikku selgitust3:23. Ehk „tähendamissõna“, mis tähendab „analoogia“, „võrdlus“, „illustratsioon“. kasutades küsis neilt: „Kuidas saab Saatan Saatanat välja ajada?"},{"book":"Markus","chapter":"3","verse":"24","text":"Kuningriik, mis on iseendaga sõjajalal, ei jää püsima."},{"book":"Markus","chapter":"3","verse":"25","text":"Riidlev leibkond on hukule määratud."},{"book":"Markus","chapter":"3","verse":"26","text":"Kui Saatan on iseendaga riius ja sõjajalal, ei kesta ta kaua − peagi oleks tal lõpp."},{"book":"Markus","chapter":"3","verse":"27","text":"Kindel on see, et kui keegi murrab tugeva mehe majja ja üritab tema asju võtta, ei jõua ta röövsaagiga kaugele, kui ta seda tugevat meest kõigepealt kinni ei seo."},{"book":"Markus","chapter":"3","verse":"28","text":"Ma räägin teile tõtt: kõik patud ja jumalateotus on võimalik andeks saada,"},{"book":"Markus","chapter":"3","verse":"29","text":"aga kui inimesed teotavad Jumalat sellega, et lükkavad tagasi Püha Vaimu, siis ei saa nad kunagi andeks, sest nad on süüdi igaveses patus.“"},{"book":"Markus","chapter":"3","verse":"30","text":"(Jeesus ütles nii3:30. Mitte otsesõnu, kaudselt. sellepärast, et nad ütlesid: „Tal on kuri vaim.“)"},{"book":"Markus","chapter":"3","verse":"31","text":"Seejärel jõudsid kohale Jeesuse ema ja vennad. Nad ootasid väljas ja saatsid talle teate, milles palusid tal välja tulla."},{"book":"Markus","chapter":"3","verse":"32","text":"Tema ümber istuv rahvas ütles talle: „Sinu ema ja vennad küsivad väljas sinu järele.“"},{"book":"Markus","chapter":"3","verse":"33","text":"„Kes on mu ema? Kes on mu vennad?“ vastas ta."},{"book":"Markus","chapter":"3","verse":"34","text":"Heitnud pilgu kõigile, kes istusid tema ümber ringis, ütles ta: „Siin on mu ema! Siin on mu vennad!"},{"book":"Markus","chapter":"3","verse":"35","text":"Kes iganes teeb seda, mis on Jumala tahtmine, on minu vend, õde ja ema.“"}]}