{"data":[{"book":"1 Maũndũ Ma Matukũ Ma Tene","chapter":"15","verse":"1","text":"Daudi aarĩkia gwaka nyũmba ciake mwene kũu Itũũra Inene rĩa Daudi, nĩahaarĩirie handũ ha kũiga ithandũkũ rĩa Ngai, na akĩrĩambĩra hema."},{"book":"1 Maũndũ Ma Matukũ Ma Tene","chapter":"15","verse":"2","text":"Ningĩ Daudi akiuga atĩrĩ, “Gũtirĩ mũndũ ũngĩ wagĩrĩirwo nĩ gũkuua ithandũkũ rĩa Ngai tiga o Alawii, tondũ nĩo Jehova aathuurire makuuage ithandũkũ rĩu rĩa Jehova na mamũtungatagĩre nginya tene.”"},{"book":"1 Maũndũ Ma Matukũ Ma Tene","chapter":"15","verse":"3","text":"Daudi nĩacookanĩrĩirie andũ othe a Isiraeli hamwe kũu Jerusalemu nĩguo marehe ithandũkũ rĩa Jehova handũ harĩa aarĩthondekeire."},{"book":"1 Maũndũ Ma Matukũ Ma Tene","chapter":"15","verse":"4","text":"Nĩacookanĩrĩirie njiaro cia Harũni na Alawii ta ũũ:"},{"book":"1 Maũndũ Ma Matukũ Ma Tene","chapter":"15","verse":"5","text":"Kuuma kũrĩ njiaro cia Kohathu,"},{"book":"1 Maũndũ Ma Matukũ Ma Tene","chapter":"15","verse":"6","text":"kuuma kũrĩ njiaro cia Merari,"},{"book":"1 Maũndũ Ma Matukũ Ma Tene","chapter":"15","verse":"7","text":"kuuma kũrĩ njiaro cia Gerishoni,"},{"book":"1 Maũndũ Ma Matukũ Ma Tene","chapter":"15","verse":"8","text":"kuuma kũrĩ njiaro cia Elizafani,"},{"book":"1 Maũndũ Ma Matukũ Ma Tene","chapter":"15","verse":"9","text":"kuuma kũrĩ njiaro cia Hebironi,"},{"book":"1 Maũndũ Ma Matukũ Ma Tene","chapter":"15","verse":"10","text":"kuuma kũrĩ njiaro cia Uzieli,"},{"book":"1 Maũndũ Ma Matukũ Ma Tene","chapter":"15","verse":"11","text":"Ningĩ Daudi agĩĩta Zadoku na Abiatharu arĩa athĩnjĩri-Ngai, na Urieli, na Asaia, na Joeli, na Shemaia, na Elieli, na Aminadabu arĩa Alawii."},{"book":"1 Maũndũ Ma Matukũ Ma Tene","chapter":"15","verse":"12","text":"Akĩmeera atĩrĩ, “Nĩ inyuĩ anene a nyũmba cia Alawii; inyuĩ ene na Alawii arĩa angĩ no nginya mwĩtherie na mwambatie ithandũkũ rĩa Jehova Ngai wa Isiraeli nginya handũ harĩa ndĩrĩthondekeire."},{"book":"1 Maũndũ Ma Matukũ Ma Tene","chapter":"15","verse":"13","text":"Nĩ ũndũ inyuĩ, Alawii, mũtiarĩambatirie ihinda rĩa mbere, nĩkĩo Jehova Ngai witũ aatũũkĩrĩire na marakara. Tũtiigana gũtuĩria ũhoro wa ũrĩa tũngĩekire kũrĩ we, kũringana na ũrĩa gwatuĩtwo.”"},{"book":"1 Maũndũ Ma Matukũ Ma Tene","chapter":"15","verse":"14","text":"Nĩ ũndũ ũcio, athĩnjĩri-Ngai na Alawii magĩĩtheria nĩgeetha maambatie ithandũkũ rĩa Jehova, Ngai wa Isiraeli."},{"book":"1 Maũndũ Ma Matukũ Ma Tene","chapter":"15","verse":"15","text":"Nao Alawii magĩkuua ithandũkũ rĩa Ngai na mĩtĩ mĩraaya mamĩigĩrĩire ciande, o ta ũrĩa Musa aathanĩte kũringana na kiugo kĩa Jehova."},{"book":"1 Maũndũ Ma Matukũ Ma Tene","chapter":"15","verse":"16","text":"Daudi akĩĩra atongoria a Alawii mathuure ariũ a ithe wao matuĩke aini, nao maine nyĩmbo cia gĩkeno makĩhũũraga inanda cia kĩnũbi, na cia mũgeeto, na thaani iria ihũũrithanagio ikagamba."},{"book":"1 Maũndũ Ma Matukũ Ma Tene","chapter":"15","verse":"17","text":"Nĩ ũndũ ũcio Alawii magĩthuura Hemani mũrũ wa Joeli; kuuma harĩ ariũ a ithe, na magĩthuura Asafu mũrũ wa Berekia; na kuuma harĩ ariũ a ithe Amerari magĩthuura Ethani mũrũ wa Kushaia;"},{"book":"1 Maũndũ Ma Matukũ Ma Tene","chapter":"15","verse":"18","text":"na ningĩ hamwe nao magĩthuura ariũ a ithe matuĩke anini ao wathani-inĩ. nao nĩ: Zekaria, na Jaazieli, na Shemiramothu, na Jehieli, na Uni, na Eliabu, na Benaia, na Maaseia, na Matithia, na Elifelehu, na Mikineia, na Obedi-Edomu, na Jeieli, arĩa arangĩri ihingo."},{"book":"1 Maũndũ Ma Matukũ Ma Tene","chapter":"15","verse":"19","text":"Hemani, na Asafu na Ethani maarĩ aini na maahũũrithanagia thaani cia gĩcango;"},{"book":"1 Maũndũ Ma Matukũ Ma Tene","chapter":"15","verse":"20","text":"Zekaria, na Azieli, na Shemiramothu, na Jehieli, na Uni, na Eliabu, na Maaseia, na Benaia maarĩ a kũhũũra inanda cia kĩnũbi, kũringana na Alamothu."},{"book":"1 Maũndũ Ma Matukũ Ma Tene","chapter":"15","verse":"21","text":"Nake Matithia, na Elifelehu, na Mikineia, na Obedi-Edomu, na Jeieli, na Azazia maarĩ a kũhũũra inanda cia mũgeeto, matongoretie kũringana na Sheminithu (ũguo nĩ ta kuuga mũgambo ũkũruruma)."},{"book":"1 Maũndũ Ma Matukũ Ma Tene","chapter":"15","verse":"22","text":"Kenania ũrĩa mũtongoria wa Alawii nĩwe warũgamĩrĩire ũini; ũcio nĩguo warĩ wĩra wake tondũ aarĩ na ũũgĩ wa guo."},{"book":"1 Maũndũ Ma Matukũ Ma Tene","chapter":"15","verse":"23","text":"Berekia na Elikana nĩo maarĩ a kũrangĩra mĩrango nĩ ũndũ wa ithandũkũ rĩu."},{"book":"1 Maũndũ Ma Matukũ Ma Tene","chapter":"15","verse":"24","text":"Athĩnjĩri-Ngai, nĩo Shebania, na Joshafatu, na Nethaneli, na Amasai, na Zekaria, na Benaia, na Eliezeri maarĩ a kũhuha tũrumbeta mbere ya ithandũkũ rĩa Ngai. Obedi-Edomu na Jehia o nao maarĩ arangĩri a mĩrango nĩ ũndũ wa ithandũkũ rĩu."},{"book":"1 Maũndũ Ma Matukũ Ma Tene","chapter":"15","verse":"25","text":"Nĩ ũndũ ũcio Daudi na athuuri a Isiraeli, na anene a ikundi cia ngiri, magĩthiĩ kwambatia ithandũkũ rĩa kĩrĩkanĩro kĩa Jehova kuuma nyũmba ya Obedi-Edomu makenete."},{"book":"1 Maũndũ Ma Matukũ Ma Tene","chapter":"15","verse":"26","text":"Tondũ Ngai nĩateithĩtie Alawii arĩa maakuuaga ithandũkũ rĩa kĩrĩkanĩro kĩa Jehova-rĩ, ndegwa mũgwanja na ndũrũme mũgwanja nĩciarutirwo igongona."},{"book":"1 Maũndũ Ma Matukũ Ma Tene","chapter":"15","verse":"27","text":"Hĩndĩ ĩyo Daudi eehumbĩte nguo ya igũrũ ndaaya ya gatani ĩrĩa njega, na noguo Alawii othe arĩa makuuĩte ithandũkũ rĩu mehumbĩte, o na aini na Kenania ũrĩa warĩ mũtongoria wa ũini. O na ningĩ Daudi nĩehumbĩte ebodi ya gatani."},{"book":"1 Maũndũ Ma Matukũ Ma Tene","chapter":"15","verse":"28","text":"Nĩ ũndũ ũcio andũ othe a Isiraeli makĩambatia ithandũkũ rĩa kĩrĩkanĩro kĩa Jehova makĩanagĩrĩra, makĩhuhaga macoro na tũrumbeta, na makĩhũũrithanagia thaani iria ihũũrithanagio na ikagamba, na makĩhũũraga inanda cia kĩnũbi na cia mũgeeto."},{"book":"1 Maũndũ Ma Matukũ Ma Tene","chapter":"15","verse":"29","text":"Hĩndĩ ĩrĩa ithandũkũ rĩa kĩrĩkanĩro kĩa Jehova rĩatoonyaga Itũũra Inene rĩa Daudi-rĩ, Mikali mwarĩ wa Saũlũ nĩacũthĩrĩirie arĩ ndirica-inĩ. Na rĩrĩa onire Mũthamaki Daudi akĩina akĩrũgarũgaga, akĩmũnyarara ngoro-inĩ yake."}]}