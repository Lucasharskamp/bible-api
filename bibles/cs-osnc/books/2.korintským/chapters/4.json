{"data":[{"book":"2. Korintským","chapter":"4","verse":"1","text":"Sám Bůh mi z milosti svěřil úkol, proto neklesám na mysli."},{"book":"2. Korintským","chapter":"4","verse":"2","text":"Své posluchače nezískáváme pro křesťanství nějakými lacinými triky ani překrucováním Božího slova. Mluvíme čistou pravdu, a proto nás rád přijme každý, kdo zpytuje své svědomí před Bohem."},{"book":"2. Korintským","chapter":"4","verse":"3","text":"Zůstává-li naše poselství někomu nesrozumitelné, pak jen těm, kdo směřují k záhubě."},{"book":"2. Korintským","chapter":"4","verse":"4","text":"Zlo, které je ovládá, je natolik zaslepilo, že světlo Božího slova k nim nepronikne a oni nejsou schopni pochopit kázání o slávě Ježíše Krista, v němž se Bůh viditelně ztělesnil."},{"book":"2. Korintským","chapter":"4","verse":"5","text":"Účelem našich kázání není přitahovat pozornost k našim osobám, ale k Ježíši Kristu jako Pánu. My jsme jen služebníci, kteří vám slouží na jeho příkaz."},{"book":"2. Korintským","chapter":"4","verse":"6","text":"Vždyť tentýž Bůh, který řekl: „Budiž světlo uprostřed tmy“, rozzářil své světlo i v nás, aby lidé viděli božskou krásu vyzařující z Ježíše Krista."},{"book":"2. Korintským","chapter":"4","verse":"7","text":"My jsme jen křehké nádoby, do nichž Bůh nádherný poklad vložil. Každý hned musí poznat, že ta zvláštní moc nepochází z člověka, nýbrž z Boha."},{"book":"2. Korintským","chapter":"4","verse":"8","text":"Ačkoliv se na nás útočí ze všech stran, přece nepodléháme. Někdy jsme bezradní a nevíme jak dál, ale nevzdáváme se."},{"book":"2. Korintským","chapter":"4","verse":"9","text":"Býváme štváni jako divoká zvěř, ale cítíme, že Bůh je při nás. Sráženi k zemi, přece znovu vstáváme a jdeme dál."},{"book":"2. Korintským","chapter":"4","verse":"10","text":"Utrpení a smrt se nám nevyhýbají, jako se nevyhnuly Kristovi."},{"book":"2. Korintským","chapter":"4","verse":"11","text":"Dnes a denně nám hrozí mučednická smrt kvůli Ježíšovu jménu, ale právě v takové situaci se na nás nejzřetelněji projevuje Ježíšův život."},{"book":"2. Korintským","chapter":"4","verse":"12","text":"Naším údělem je umírat, abyste vy žili."},{"book":"2. Korintským","chapter":"4","verse":"13","text":"Pisatel jednoho ze žalmů říká: „Mluvím, protože důvěřuji Boží moci.“ Totéž mohu říci o sobě i já. Protože jsem poznal Boží moc, nedám se ničím odradit od hlásání Božího poselství."},{"book":"2. Korintským","chapter":"4","verse":"14","text":"Bůh vzkřísil z mrtvých Ježíše a já nepochybuji, že vzkřísí i mne a že se s vámi u něho shledám."},{"book":"2. Korintským","chapter":"4","verse":"15","text":"Vždyť to všechno konám jen kvůli vám. Čím více vás bude získáno pro Krista; tím více hlasů bude pak Boha oslavovat."},{"book":"2. Korintským","chapter":"4","verse":"16","text":"Proto není důvod k malomyslnosti. Náš přirozený život směřuje ke konci, ale život, který nám dává Bůh, se každým dnem obnovuje."},{"book":"2. Korintským","chapter":"4","verse":"17","text":"Co musíme dnes podstupovat, to je konec konců stále ještě snesitelné a brzy to přejde. Zato radost, která nás očekává, překonává všechnu lidskou představivost a navíc je věčná, je bez konce."},{"book":"2. Korintským","chapter":"4","verse":"18","text":"Naše budoucnost nestojí na tom, co lze vidět a hmatat, protože všechno hmotné je pomíjivé. My stavíme na základech neviditelných, neboť jen ty jsou trvalé."}]}