{"data":[{"book":"KORENTI 1","chapter":"2","verse":"1","text":"Min non, yo musiɓɓe an, fewndo mi yahunoo ka mon fii feɲɲinangol on goonga Alla wirninooɗo on, hinaa ɓurnondiro konguɗi maa faamu mi yaari."},{"book":"KORENTI 1","chapter":"2","verse":"2","text":"Ko fii mi taw moƴƴaa ka mi ndaara goɗɗun goo hakkunde mon, si hinaa Iisaa Almasiihu, fempaaɗo on."},{"book":"KORENTI 1","chapter":"2","verse":"3","text":"Min tigi miɗo wonirnoo takko mon e noone no lo'iri e kulol e diwnol tiiɗungol."},{"book":"KORENTI 1","chapter":"2","verse":"4","text":"Kongol an ngol e waaju an ngun aldaano e konguɗi welɗi e faamu neɗɗanke, kono ko wondunooɗi e maandeeji ɓanginɗi bawgal Ruuhu Alla on,"},{"book":"KORENTI 1","chapter":"2","verse":"5","text":"fii wota gomɗinal mon ngal iwru e faamuuji yimɓe ɓen, kono e bawgal Alla ngal."},{"book":"KORENTI 1","chapter":"2","verse":"6","text":"Kono fow e mun, ko faamu men waajotoo mokobaaɓe ɓen, hara ko faamu ngu tawata hinaa ngu oo aduna, hinaa ngu laamuuji oo aduna kadi muloyteeɗi."},{"book":"KORENTI 1","chapter":"2","verse":"7","text":"Ko faamu Alla wonɗen waajaade, ɗun ko ngun wirninoongu e nder gundoo, ngu Alla eɓɓannoo fii darja men on ado aduna on tageede."},{"book":"KORENTI 1","chapter":"2","verse":"8","text":"Laamu woo e ɗii laamuuji oo aduna andaano ɗun. Ko fii si ɓe anduno, ɓe fempataano on Jom mangural."},{"book":"KORENTI 1","chapter":"2","verse":"9","text":"Kono ko wano windori non:"},{"book":"KORENTI 1","chapter":"2","verse":"10","text":"Ko e men Alla ɓanginiri ɗun Ruuhu mun on."},{"book":"KORENTI 1","chapter":"2","verse":"11","text":"Ko hombo e hakkunde yimɓe ɓen andi ko woni e neɗɗo, si hinaa ruuhu wonɗo e makko on. Ko wano non kadi, gooto waawataa andude ko woni e Alla, si wonaa Ruuhu Allaahu on."},{"book":"KORENTI 1","chapter":"2","verse":"12","text":"E hin-le enen, hinaa ruuhu oo aduna hendiɗen, kono ko Ruuhu iwruɗo e Alla, fii no andiren ko Alla yeɗiri en sulfu makko on kon."},{"book":"KORENTI 1","chapter":"2","verse":"13","text":"En alaa wowlirde ɗun yewtereeji ɗi faamu neɗɗanke jannata, kono ko ɗi Ruuhu Allaahu on jannata ɗin, e nder sifanagol yimɓe ɓe on Ruuhu woni e mun ɓen haqiiqaaji iwruɗi e on Ruuhu."},{"book":"KORENTI 1","chapter":"2","verse":"14","text":"Kono neɗɗo mo aldaa e Ruuhu Allaahu on jaɓataa piiji Ruuhu Alla ɗin, ko fii ko ɗi feetere e makko, o waawataa ɗi andude, ko fii ko Ruuhu Allaahu on ɗi taskortee."},{"book":"KORENTI 1","chapter":"2","verse":"15","text":"Kono neɗɗo mo Ruuhu Allaahu on woni e mun on taskoto ko woni woo, kono kanko hay gooto hewtaa taskagol mo."},{"book":"KORENTI 1","chapter":"2","verse":"16","text":"E hoore ɗun:"}]}