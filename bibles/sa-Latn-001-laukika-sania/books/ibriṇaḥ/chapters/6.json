{"data":[{"book":"ibriṇaḥ","chapter":"6","verse":"1","text":"vayaṁ mṛtijanakakarmmabhyo manaḥparāvarttanam īśvare viśvāso majjanaśikṣaṇaṁ hastārpaṇaṁ mṛtalokānām utthānam"},{"book":"ibriṇaḥ","chapter":"6","verse":"2","text":"anantakālasthāyivicārājñā caitaiḥ punarbhittimūlaṁ na sthāpayantaḥ khrīṣṭaviṣayakaṁ prathamopadeśaṁ paścātkṛtya siddhiṁ yāvad agrasarā bhavāma|"},{"book":"ibriṇaḥ","chapter":"6","verse":"3","text":"īśvarasyānumatyā ca tad asmābhiḥ kāriṣyate|"},{"book":"ibriṇaḥ","chapter":"6","verse":"4","text":"ya ekakṛtvo dīptimayā bhūtvā svargīyavararasam āsvaditavantaḥ pavitrasyātmano'ṁśino jātā"},{"book":"ibriṇaḥ","chapter":"6","verse":"5","text":"īśvarasya suvākyaṁ bhāvikālasya śaktiñcāsvaditavantaśca te bhraṣṭvā yadi"},{"book":"ibriṇaḥ","chapter":"6","verse":"6","text":"svamanobhirīśvarasya putraṁ punaḥ kruśe ghnanti lajjāspadaṁ kurvvate ca tarhi manaḥparāvarttanāya punastān navīnīkarttuṁ ko'pi na śaknoti|"},{"book":"ibriṇaḥ","chapter":"6","verse":"7","text":"yato yā bhūmiḥ svopari bhūyaḥ patitaṁ vṛṣṭiṁ pivatī tatphalādhikāriṇāṁ nimittam iṣṭāni śākādīnyutpādayati sā īśvarād āśiṣaṁ prāptā|"},{"book":"ibriṇaḥ","chapter":"6","verse":"8","text":"kintu yā bhūmi rgokṣurakaṇṭakavṛkṣān utpādayati sā na grāhyā śāpārhā ca śeṣe tasyā dāho bhaviṣyati|"},{"book":"ibriṇaḥ","chapter":"6","verse":"9","text":"he priyatamāḥ, yadyapi vayam etādṛśaṁ vākyaṁ bhāṣāmahe tathāpi yūyaṁ tata utkṛṣṭāḥ paritrāṇapathasya pathikāścādhva iti viśvasāmaḥ|"},{"book":"ibriṇaḥ","chapter":"6","verse":"10","text":"yato yuṣmābhiḥ pavitralokānāṁ ya upakāro 'kāri kriyate ca teneśvarasya nāmne prakāśitaṁ prema śramañca vismarttum īśvaro'nyāyakārī na bhavati|"},{"book":"ibriṇaḥ","chapter":"6","verse":"11","text":"aparaṁ yuṣmākam ekaiko jano yat pratyāśāpūraṇārthaṁ śeṣaṁ yāvat tameva yatnaṁ prakāśayedityaham icchāmi|"},{"book":"ibriṇaḥ","chapter":"6","verse":"12","text":"ataḥ śithilā na bhavata kintu ye viśvāsena sahiṣṇutayā ca pratijñānāṁ phalādhikāriṇo jātāsteṣām anugāmino bhavata|"},{"book":"ibriṇaḥ","chapter":"6","verse":"13","text":"īśvaro yadā ibrāhīme pratyajānāt tadā śreṣṭhasya kasyāpyaparasya nāmnā śapathaṁ karttuṁ nāśaknot, ato hetoḥ svanāmnā śapathaṁ kṛtvā tenoktaṁ yathā,"},{"book":"ibriṇaḥ","chapter":"6","verse":"14","text":"\"satyam ahaṁ tvām āśiṣaṁ gadiṣyāmi tavānvayaṁ varddhayiṣyāmi ca|\""},{"book":"ibriṇaḥ","chapter":"6","verse":"15","text":"anena prakāreṇa sa sahiṣṇutāṁ vidhāya tasyāḥ pratyāśāyāḥ phalaṁ labdhavān|"},{"book":"ibriṇaḥ","chapter":"6","verse":"16","text":"atha mānavāḥ śreṣṭhasya kasyacit nāmnā śapante, śapathaśca pramāṇārthaṁ teṣāṁ sarvvavivādāntako bhavati|"},{"book":"ibriṇaḥ","chapter":"6","verse":"17","text":"ityasmin īśvaraḥ pratijñāyāḥ phalādhikāriṇaḥ svīyamantraṇāyā amoghatāṁ bāhulyato darśayitumicchan śapathena svapratijñāṁ sthirīkṛtavān|"},{"book":"ibriṇaḥ","chapter":"6","verse":"18","text":"ataeva yasmin anṛtakathanam īśvarasya na sādhyaṁ tādṛśenācalena viṣayadvayena sammukhastharakṣāsthalasya prāptaye palāyitānām asmākaṁ sudṛḍhā sāntvanā jāyate|"},{"book":"ibriṇaḥ","chapter":"6","verse":"19","text":"sā pratyāśāsmākaṁ manonaukāyā acalo laṅgaro bhūtvā vicchedakavastrasyābhyantaraṁ praviṣṭā|"},{"book":"ibriṇaḥ","chapter":"6","verse":"20","text":"tatraivāsmākam agrasaro yīśuḥ praviśya malkīṣedakaḥ śreṇyāṁ nityasthāyī yājako'bhavat|"}]}