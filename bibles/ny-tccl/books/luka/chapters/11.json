{"data":[{"book":"Luka","chapter":"11","verse":"1","text":"Tsiku lina Yesu amapemphera pamalo ena. Atamaliza, mmodzi wa ophunzira ake anati kwa Iye, “Ambuye tiphunzitseni kupemphera, monga momwe Yohane anaphunzitsira ophunzira ake.”"},{"book":"Luka","chapter":"11","verse":"2","text":"Yesu anawawuza kuti, “Pamene mukupemphera muzinena kuti:"},{"book":"Luka","chapter":"11","verse":"3","text":"Mutipatse chakudya chathu chalero,"},{"book":"Luka","chapter":"11","verse":"4","text":"mutikhululukire machimo athu,"},{"book":"Luka","chapter":"11","verse":"5","text":"Kenaka anawawuza kuti, “Tiyerekeze: Mmodzi mwa inu atakhala ndi bwenzi lake, ndipo iye nʼkupita ku nyumba yake pakati pa usiku, nakanena kuti, ‘Mnzanga, bwereke malofu atatu abuledi,"},{"book":"Luka","chapter":"11","verse":"6","text":"chifukwa ndalandira bwenzi langa amene ali pa ulendo ndipo ine ndilibe choti ndimupatse.’"},{"book":"Luka","chapter":"11","verse":"7","text":"“Ndipo yerekezani kuti amene ali mʼnyumbamo ndi kuyankha kuti, ‘Usandivutitse ine, ndatseka kale chitseko, ndipo ine ndi ana anga tagona. Ine sindingadzukenso kuti ndidzakupatse.’"},{"book":"Luka","chapter":"11","verse":"8","text":"Ine ndikukuwuzani kuti adzadzuka ndi kumupatsa bulediyo, osati chifukwa ndi bwenzi lake, koma chifukwa cha liwuma la munthu wopemphayo, ndipo kudzamupatsa zonse zimene akuzifuna."},{"book":"Luka","chapter":"11","verse":"9","text":"“Choncho Ine ndikunena kwa inu kuti: Pemphani ndipo adzakupatsani. Funafunani ndipo mudzapeza. Gogodani ndipo adzakutsekulirani."},{"book":"Luka","chapter":"11","verse":"10","text":"Pakuti aliyense amene amapempha amalandira. Munthu amene amafunafuna amapeza. Iye amene amagogoda amamutsekulira."},{"book":"Luka","chapter":"11","verse":"11","text":"“Ndani mwa inu abambo, kodi mwana wanu atapempha nsomba, mʼmalo mwake mungamupatse njoka?"},{"book":"Luka","chapter":"11","verse":"12","text":"Kapena atapempha dzira, kodi mungamupatse chinkhanira?"},{"book":"Luka","chapter":"11","verse":"13","text":"Tsono ngati inu, anthu oyipa, mumadziwa kupereka mphatso zabwino kwa ana anu, koposa kotani Atate anu akumwamba, angalephere bwanji kupereka Mzimu Woyera kwa amene awapempha!”"},{"book":"Luka","chapter":"11","verse":"14","text":"Yesu amatulutsa chiwanda chimene chinali chosayankhula. Chiwandacho chitatuluka, munthu wosayankhulayo anayankhula, ndipo gulu la anthu linadabwa."},{"book":"Luka","chapter":"11","verse":"15","text":"Koma ena mwa iwo anati, “Iye akutulutsa ziwanda ndi mphamvu ya Belezebabu mfumu ya ziwanda.”"},{"book":"Luka","chapter":"11","verse":"16","text":"Ena anamuyesa pomufunsa chizindikiro chochokera kumwamba."},{"book":"Luka","chapter":"11","verse":"17","text":"Yesu anadziwa maganizo awo ndipo anawawuza kuti, “Ufumu uliwonse wogawikana udzawonongeka, ndipo nyumba yogawikana idzapasuka."},{"book":"Luka","chapter":"11","verse":"18","text":"Ngati Satana adziwukira yekha, ufumu wake ungalimbe bwanji? Ine ndikunena izi chifukwa inu mukuti Ine ndimatulutsa ziwanda ndi mphamvu ya Belezebabu."},{"book":"Luka","chapter":"11","verse":"19","text":"Tsopano ngati Ine ndimatulutsa ziwanda ndi mphamvu ya Belezebabu, nanga ophunzira anu amazitulutsa ndi mphamvu ya ndani? Choncho, iwowo ndiye adzakhala oweruza anu."},{"book":"Luka","chapter":"11","verse":"20","text":"Koma ngati ndimatulutsa ziwanda ndi mphamvu ya Mulungu, ndiye kuti ufumu wa Mulungu wafika pakati panu."},{"book":"Luka","chapter":"11","verse":"21","text":"“Munthu wamphamvu, amene ali ndi zida, akamalondera nyumba yake, katundu wake amatetezedwa."},{"book":"Luka","chapter":"11","verse":"22","text":"Koma pakabwera wina wamphamvu zoposa namugonjetsa, amalanda zida zimene munthuyo amazidalirazo ndi kugawa katundu wake."},{"book":"Luka","chapter":"11","verse":"23","text":"“Munthu amene sali mbali yanga ndi wotsutsana nane. Ndipo wosandithandiza kusonkhanitsa, ameneyo ndi womwaza."},{"book":"Luka","chapter":"11","verse":"24","text":"“Mzimu woyipa ukatuluka mwa munthu, umakayendayenda ku malo owuma, kufunafuna malo opumulirako ndipo suwapeza. Kenaka umati, ‘Ndibwerera ku nyumba kwanga kumene ndachokera.’"},{"book":"Luka","chapter":"11","verse":"25","text":"Ukafika umapeza mʼnyumba mosesedwa bwino ndi mokonza."},{"book":"Luka","chapter":"11","verse":"26","text":"Pamenepo umakatenga mizimu ina isanu ndi iwiri yoyipa kwambiri kuposa iwowo ndipo imakalowa ndi kukhala mʼmenemo. Ndipo makhalidwe otsiriza a munthuyo amakhala oyipa kuposa oyamba aja.”"},{"book":"Luka","chapter":"11","verse":"27","text":"Pamene Yesu ankanena zonsezi, mayi wina mʼgulu la anthuwo anafuwula nati, “Ndi wodala amayi amene anakubalani ndi kukulerani!”"},{"book":"Luka","chapter":"11","verse":"28","text":"Koma Yesu anayankha kuti, “Odala ndi amene amamva mawu a Mulungu ndi kuwasunga.”"},{"book":"Luka","chapter":"11","verse":"29","text":"Pamene gulu la anthu limachuluka, Yesu anati, “Uno ndi mʼbado oyipa. Umafuna kuona chizindikiro chodabwitsa. Koma sadzachiona kupatula chizindikiro chija cha Yona."},{"book":"Luka","chapter":"11","verse":"30","text":"Monga Yona uja anali chizindikiro kwa anthu ku Ninive, momwemonso Mwana wa Munthu adzakhala chizindikiro kwa anthu a mʼbado uno."},{"book":"Luka","chapter":"11","verse":"31","text":"Mfumu yayikazi yakummwera idzayimirira tsiku lachiweruzo pamodzi ndi anthu a mʼbado uno ndipo idzawatsutsa, chifukwa iyo inachokera kumapeto a dziko lapansi kudzamva nzeru za Solomoni. Ndipo tsopano pano pali wina woposa Solomoni."},{"book":"Luka","chapter":"11","verse":"32","text":"Anthu a ku Ninive adzayimirira tsiku lachiweruzo pamodzi ndi mʼbado uno ndipo adzawutsutsa, pakuti anatembenuka mtima ndi ulaliki wa Yona. Ndipo tsopano pano pali wina woposa Yona."},{"book":"Luka","chapter":"11","verse":"33","text":"“Palibe amene amayatsa nyale ndi kuyiika pa malo poti sionekera, kapena pansi pa mtsuko. Mʼmalo mwake amayika pa choyikapo chake, kuti iwo amene akulowamo aone kuwunika."},{"book":"Luka","chapter":"11","verse":"34","text":"Diso lanu ndi nyale ya thupi lanu. Pamene maso anu ali bwino, thupi lanu lonse limadzaza ndi kuwunika. Koma ngati ali oyipa, thupi lanunso ndi lodzaza ndi mdima."},{"book":"Luka","chapter":"11","verse":"35","text":"Onetsetsani tsono, kuti kuwunika kuli mwa inu si mdima."},{"book":"Luka","chapter":"11","verse":"36","text":"Choncho, ngati thupi lanu lonse ndi lodzaza ndi kuwunika, ndiye kuti palibe dera lina lili mdima, lonselo lidzakhala kuwunika, monga momwe kuwunika kwa nyale kumakuwalirani.”"},{"book":"Luka","chapter":"11","verse":"37","text":"Yesu atamaliza kuyankhula, Mfarisi wina anamuyitana kuti akadye naye. Tsono Yesu analowa mʼnyumba ndi kukhala podyera."},{"book":"Luka","chapter":"11","verse":"38","text":"Mfarisiyo anadabwa atazindikira kuti Yesu anayamba kudya wosatsata mwambo wawo wakasambidwe ka mʼmanja."},{"book":"Luka","chapter":"11","verse":"39","text":"Kenaka Ambuye anamuwuza kuti, “Inu Afarisi mumatsuka kunja kwa chikho ndi mbale, koma mʼkati mwanu ndi modzaza ndi kudzikonda ndi zoyipa."},{"book":"Luka","chapter":"11","verse":"40","text":"Anthu opusa inu! Kodi amene anapanga zamʼkati sanapangenso zakunja?"},{"book":"Luka","chapter":"11","verse":"41","text":"Koma popereka kwa osauka, perekani chimene chili mʼkati ndipo chilichonse chidzakhala choyera."},{"book":"Luka","chapter":"11","verse":"42","text":"“Tsoka kwa inu Afarisi, chifukwa mumapereka kwa Mulungu chakhumi cha timbewu tonunkhira, ndi timbewu tokometsera chakudya ndi mbewu zina zonse za mʼmunda, koma mumakana chilungamo ndi chikondi cha Mulungu. Mumayenera kuchita zomalizirazi osalekanso kuchita zoyambazi."},{"book":"Luka","chapter":"11","verse":"43","text":"“Tsoka kwa inu Afarisi, chifukwa mumakonda mipando yofunika kwambiri mʼmasunagoge ndi malonje mʼmalo a pa msika."},{"book":"Luka","chapter":"11","verse":"44","text":"“Tsoka kwa inu Afarisi, chifukwa muli ngati manda osawaka, amene anthu amangoyendapo, osawadziwa.”"},{"book":"Luka","chapter":"11","verse":"45","text":"Mmodzi mwa akatswiri a Malamulo anamuyankha Iye nati, “Aphunzitsi, pamene mukunena zinthu izi, mukutinyoza ifenso?”"},{"book":"Luka","chapter":"11","verse":"46","text":"Yesu anayankha kuti, “Tsoka kwa inunso akatswiri a Malamulo chifukwa mumawalemetsa anthu ndi mtolo umene iwo sangathe kunyamula, ndipo inu eni ake simutenga chala chanu kuti muwathandize."},{"book":"Luka","chapter":"11","verse":"47","text":"“Tsoka kwa inu, chifukwa mumawaka manda a aneneri, komatu ndi makolo anu amene anawapha."},{"book":"Luka","chapter":"11","verse":"48","text":"Tsono potero mumachitira umboni za zimene makolo anu anachita. Anapha aneneri, ndipo inu mumawaka manda awo."},{"book":"Luka","chapter":"11","verse":"49","text":"Chifukwa cha ichi, Mulungu mu nzeru zake anati, ‘Ine ndidzawatumizira aneneri ndi atumwi, ena mwa iwo adzawapha ndipo ena adzawazunza.’"},{"book":"Luka","chapter":"11","verse":"50","text":"Choncho mʼbado uwu udzasenza magazi a aneneri onse amene anakhetsedwa kuyambira pachiyambi cha dziko,"},{"book":"Luka","chapter":"11","verse":"51","text":"kuyambira magazi a Abele kufikira magazi a Zakariya amene anaphedwa pakati pa guwa lansembe ndi malo opatulika. Inde, Ine ndikuwuzani inu, mʼbado uno udzasenza zonsezi."},{"book":"Luka","chapter":"11","verse":"52","text":"“Tsoka kwa inu akatswiri a Malamulo, chifukwa mwachotsa kiyi wachidziwitso inu eni akenu musanalowemo, ndipo mwatsekerezanso iwo amene amalowa.”"},{"book":"Luka","chapter":"11","verse":"53","text":"Pamene Yesu anachokamo, Afarisi ndi aphunzitsi a Malamulo anayamba kumamutsutsa koopsa ndi kumupanikiza ndi mafunso,"},{"book":"Luka","chapter":"11","verse":"54","text":"pofuna kumukola muchina chilichonse chimene Iye angayankhule."}]}