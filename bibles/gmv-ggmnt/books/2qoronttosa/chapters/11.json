{"data":[{"book":"2 Qoronttosa","chapter":"11","verse":"1","text":"Ta guutha eeyatetha inte danda7ana mala ta ufayss oothoyssa hayana danda7ite."},{"book":"2 Qoronttosa","chapter":"11","verse":"2","text":"Issi gelontta geesha geela7oya ba geela7ottethan issi azinas giigiza mala taka intena Kiristoosas giigisida gishshi ta inte gishshi lo7o qofa qofayss."},{"book":"2 Qoronttosa","chapter":"11","verse":"3","text":"Shooshay ba genera Hiwano balethidayssatho oone erizay inte qofayka moorettin Kiristoosas diza suurene geesh gidida ammanetetha intena aggaagandeto gaada ta hirgayss."},{"book":"2 Qoronttosa","chapter":"11","verse":"4","text":"Issi uray inteko yiidi nu kase intes sabakidayssa gidontta hara Yesusa sabakiko woykko kase ekkida ayana gidontta hara ayana ekkiko woykko kase inte ekkida miishiracho qaala gidontta hara miishiracho qaala ekikko coo mela inte xoonettanayssako."},{"book":"2 Qoronttosa","chapter":"11","verse":"5","text":"Gidikokka tani hayta gita hawarettape aazanka ta guuxizazi taas miilatena."},{"book":"2 Qoronttosa","chapter":"11","verse":"6","text":"Hasa7an cincca gidontta aggikoka taas eray paccibeyna. Hessa nuni intes duma duma ogera qonccen ersidos."},{"book":"2 Qoronttosa","chapter":"11","verse":"7","text":"Tani intes Xoossa mishiracho qaala damosay bayinda sabakidayne intena dhoqu histtanas tani tana kawushidayss oonne erizay taas nagara gidi qoodettideshaa?"},{"book":"2 Qoronttosa","chapter":"11","verse":"8","text":"Intes oothanas hankko woossa keethattape tani maado ekkidayssi isttafe shiisha ekkadakko."},{"book":"2 Qoronttosa","chapter":"11","verse":"9","text":"Tani intenara dishin tana mettin Maqedoniyape yida ishati taas kooshizazan tana maadida gishshi oonasika tooho gidabeyke. Hano gakkanaasika ay miishanka intes tooho gidabeyke. Sinthafeka ta intes tooho gidike."},{"book":"2 Qoronttosa","chapter":"11","verse":"10","text":"Kiristoosa tumatethi tanan diza gishshi tani ceeqetontta mala tana diggizay Akaya deren oonka baawa."},{"book":"2 Qoronttosa","chapter":"11","verse":"11","text":"Hessas gaasoy aazee? Tani intena siiqonta gishshee? Ta intena siiqizayssa Xoossi erees."},{"book":"2 Qoronttosa","chapter":"11","verse":"12","text":"Heyti wordo hawareti “Nuka isttatho oothosu” gishshe istti ceeqizayssa digganas ta ha7i oothizayssatho sinthafeka oothana."},{"book":"2 Qoronttosa","chapter":"11","verse":"13","text":"Heytantta mala asati Kiristoosa hawarista milatanas berka bena laamiza wordancha hawaristanne balethiza oothanchatakko."},{"book":"2 Qoronttosa","chapter":"11","verse":"14","text":"Hessika daro malalisizazi gidena. Xala7eyka bena po7o kiittancha milatisid laametees."},{"book":"2 Qoronttosa","chapter":"11","verse":"15","text":"Hessa gishshi heyti Xala7e oothanchati hanko xiillo oothanchata milatanas berkka benatetha laammiko aykoka malalisena. Wurisethan istti ba ootho waaga ekkana."},{"book":"2 Qoronttosa","chapter":"11","verse":"16","text":"Oonasika tani eeya gididazi milatopo gaada qasseka yootadis. Ta isttas eeya milatikoka guutha wodes ta ceeqistana mala tana inte eeya mala qoodite."},{"book":"2 Qoronttosa","chapter":"11","verse":"17","text":"Tani hessaththo duuna kunththa hasa7izay Goda shene mala gidontta eeya ura mala gidadakko."},{"book":"2 Qoronttosa","chapter":"11","verse":"18","text":"Daroti ba asho qofan ceeqetizayssatho taka ceeqistana."},{"book":"2 Qoronttosa","chapter":"11","verse":"19","text":"Inten qass yuushi qopizayta gidida mala hankko eeyata ufayssanas danda7ista."},{"book":"2 Qoronttosa","chapter":"11","verse":"20","text":"Hessaththoka oonikka intena bessi aylesikkone oonikka intena bonqqiko, oonikka intenan go7ettiko, oonikka intena leqqiko, oonikka intes shagalan baqiko inte danda7eista."},{"book":"2 Qoronttosa","chapter":"11","verse":"21","text":"Izi tana yeelasizazi gidikkoka hayta ha hanota oothanas nuni mino gidonttayssa tani intes qonccisayss. Gido attin oonikka ceqeistanass xaaliiko taka izatho xaalada ceeqeistana. Tani hessa gizay ha7ika eeya gidadako."},{"book":"2 Qoronttosa","chapter":"11","verse":"22","text":"Heytantti istti Ibirawe asatee? Taka Ibirawoko. Istti Isiraa7eele asatee? taka Isiraa7eele asako. Istti Abiraame zerethatee? taka Abirame zerethiko."},{"book":"2 Qoronttosa","chapter":"11","verse":"23","text":"Heytantti Kiristoosa oothanchatee? Tani qass isttafe bollara Kiristoosas oothizadekko. Ta hessaththo gizay goosha mala gidadakko; Tani isttafe daro wode oothon daaburadis, daro wode qashettadis, daro wode garafettadis, daro wode hayqos gakkadis,"},{"book":"2 Qoronttosa","chapter":"11","verse":"24","text":"Hedzdzu tammane uddufun xuuriqafe ichachu too Ayhudatan garafettadis."},{"book":"2 Qoronttosa","chapter":"11","verse":"25","text":"Hedzdzu too durqan bukettadis, issi too shuchan cadettadis, hedzdzu too marikabe giddon ta bolla metoy gakkides, issi omarisine issi gallas abba gidon gammi7adis."},{"book":"2 Qoronttosa","chapter":"11","verse":"26","text":"Ta hamutha daro geedon haatha kixxayne di7oy, pangatape metoy tana gakkides. Ta qommo Ayhuda asapene hankko dere asape wayeyne metoy tana gakkides. Katamankka bazonkka abba bollanka tana metoy, hessathoka worido ammanizaytapeka metoy tana gakkides."},{"book":"2 Qoronttosa","chapter":"11","verse":"27","text":"Daro ootha daburadis, Daro wode dhisikabeykke, Gafanine haatha saamon waayetadis, Daro wode miza kathi taasi dhaydes, meegoyne kaloteth tana gakkides."},{"book":"2 Qoronttosa","chapter":"11","verse":"28","text":"Tani hara miishi qopontta, gallas gallas tana qopisizay woossa keethata wuriso gishshi qopiza qofakko."},{"book":"2 Qoronttosa","chapter":"11","verse":"29","text":"Issi uray daaburishin tani izara daaburontta ayde aggadinaa? Issi uray nagaran kundishin ta qasse iza hanqetontta ayde aadha erazinaa?"},{"book":"2 Qoronttosa","chapter":"11","verse":"30","text":"Ceeqistanas koshshizazi gidiko ta ceeqistanay ta daburancha gididayssa tana bessiza miishan ceeqistayss."},{"book":"2 Qoronttosa","chapter":"11","verse":"31","text":"Medhinas galatetida Goda Yesus Kiristoosa Aawa Xoossi ta wordotonttayssa erees."},{"book":"2 Qoronttosa","chapter":"11","verse":"32","text":"Tani Demasiqo kataman dishin kawo Arisixosiyossape garisara dere ayssizayss tana oykkanas koyid he katama pengeta zabetan naagissides."},{"book":"2 Qoronttosa","chapter":"11","verse":"33","text":"Gidikoka asay tana keechen yeggidi he katama ginbbe masikotera duge wothi yeddin kessa ekka attadis. Si7il yaasifeligal."}]}