{"data":[{"book":"Dəkəcop","chapter":"23","verse":"1","text":"Kəwon ka Sara doru kənasɔtɔ meren tasar tin wəco mɛrəŋ kɔ camət-mɛrəŋ (127), meren mamɔkɔ mɔ Sara ɛnasɔtɔ doru."},{"book":"Dəkəcop","chapter":"23","verse":"2","text":"Sara ɛnafi nde dare da Kiriyat-Harba, ti tɔ tatɔkɔ Hɛbərɔŋ atɔf ŋa Kanaŋ. Kɔ Abraham ender kətəŋnɛ kəwup ka Sara, pəbok kɔ."},{"book":"Dəkəcop","chapter":"23","verse":"3","text":"Kɔ Abraham ɛyɛfɛ pəsak wəran kɔn wəfi, k'oloku aHewy moloku mmɛ:"},{"book":"Dəkəcop","chapter":"23","verse":"4","text":"«Wəcikəra iyɔnɛ, wəcepərɛnɛ tɛm nnɔ ndoronu, nəpoc em tofo towupɛnɛ nnɔ ndoronu, intam kəwup wəran kem, ibɔlɛn'em kɔ.»"},{"book":"Dəkəcop","chapter":"23","verse":"5","text":"Kɔ aHewy ŋaloku Abraham:"},{"book":"Dəkəcop","chapter":"23","verse":"6","text":"«Məcəŋkəl su, Wəbɛ! Fum wəpɔŋ wəka Kanu məyɔnɛ su dacɔ. Məmɔmən kəfo nkɛ kəmbɔt əm mɔ, məwup wəran kam dəkəwupɛnɛ dosu dacɔ. Ali fum ɔfɔdefatɛnɛ dəkəwupɛnɛ dɔn kəwup ka wəran kam.»"},{"book":"Dəkəcop","chapter":"23","verse":"7","text":"Kɔ Abraham ɛyɛfɛ k'ontontnɛnɛ afum a dɔtɔf, aHewy fɔr kiriŋ."},{"book":"Dəkəcop","chapter":"23","verse":"8","text":"Kɔ Abraham oloku ŋa ntɛ: «Kɔ nəwosɛ a iwup wəran kem nnɔ ibɔlɛn'em kɔ-ɛ, nəcəŋkəl im, nəluksɛ tɛfaŋ tem Hɛfəroŋ, wan ka Cohar."},{"book":"Dəkəcop","chapter":"23","verse":"9","text":"A pəsak em kumbuŋkum 23.9  Bi yɔkɔ yeyi nde mɔrɔ dəntɔf, nde ŋancwupɛnɛ cɔkɔ-cɔkɔ mɔ.  ka Makpela nkɛ kəyɔnɛ kɔn mɔ, nde dalɛ dəkusu. Pəwayər im di gbeti mbɛ bɛntam kəsɔtɔ di mɔ, ntɛ tɔŋsɔŋɛ pəyɔnɛ di dəkəwupɛnɛ dem nəna dacɔ mɔ.»"},{"book":"Dəkəcop","chapter":"23","verse":"10","text":"Hɛfəroŋ ɛnandɛ aHewy dacɔ. Kɔ Hɛfəroŋ wəHewy oloku Abraham aHewy fɔr kiriŋ kɔ aŋɛ ŋancbɛrɛ dare daŋan dəkusuŋka mɔ:"},{"book":"Dəkəcop","chapter":"23","verse":"11","text":"«Ala, wəbɛ kem. Məcəŋkəl im! Isɔŋ əm dalɛ, k'isɔŋ əm sɔ kumbuŋkum kəŋkɔ kəyi di mɔ. Isɔŋ əm ki, fɔr ya awut a atɔf ŋem kiriŋ. Məwup di wəran kam.»"},{"book":"Dəkəcop","chapter":"23","verse":"12","text":"Kɔ Abraham ontontnɛnɛ afum aka dɔtɔf."},{"book":"Dəkəcop","chapter":"23","verse":"13","text":"K'oloku ntɛ Hɛfəroŋ, fɔr ya afum a dɔtɔf kiriŋ: «Məna sɔ məkafəlɛ məcəŋkəl im! Iŋsɔŋ kəway ka dalɛ! Məwosɛn'em ti, a idewup di wəran kem.»"},{"book":"Dəkəcop","chapter":"23","verse":"14","text":"Kɔ Hɛfəroŋ oloku Abraham:"},{"book":"Dəkəcop","chapter":"23","verse":"15","text":"«Wəbɛ kem, məcəŋkəl im! Antɔf ŋa gbeti mɛncəmbəl masar maŋkəlɛ ( 400), ake babɔkɔ bɔyɔnɛ ina kɔ məna dacɔ-ɛ? Məwup di wəran kam!»"},{"book":"Dəkəcop","chapter":"23","verse":"16","text":"Ntɛ Abraham ene moloku ma Hɛfəroŋ mɔ, k'ɔsɔŋ kɔ gbeti mbɛ ɛnabonc mɔ, gbeti mɛncəmbəl masar maŋkəlɛ ( 400), fɔr ya aHewy kiriŋ. Gbeti mɛncəmbəl masar maŋkəlɛ( 400) babɔkɔ, bɛnayɔnɛ hakɛ ŋa kəway ka antɔf ŋaŋɔkɔ tɛm tatɔkɔ nnɔ acaməs ŋayi mɔ."},{"book":"Dəkəcop","chapter":"23","verse":"17","text":"Kɔ tɔyɔnɛ oŋ dalɛ da Hɛfəroŋ ndɛ deyi Makpela, pətɛfərɛnɛ di kɔ Mamre mɔ, kəyɛfɛ dalɛ kəkɔ kumbuŋkum haŋ tɔk nyɛ yɛnacəmɛ dəkələncər mɔ fəp,"},{"book":"Dəkəcop","chapter":"23","verse":"18","text":"kɔ yɔyɔnɛ oŋ ya Abraham fɔr ya aHewy kiriŋ kɔ akɔ ŋancbɛrɛ dare dadɔkɔ dəkusuŋka mɔ."},{"book":"Dəkəcop","chapter":"23","verse":"19","text":"Ntɛ tencepər mɔ, kɔ Abraham owup wəran kɔn Sara nde kumbuŋkum ka dalɛ da Makpela, nde pəntɛfərɛnɛ kɔ Mamre mɔ, ti tɔ tatɔkɔ Hɛbərɔŋ atɔf ŋa Kanaŋ."},{"book":"Dəkəcop","chapter":"23","verse":"20","text":"Dalɛ kɔ kumbuŋkum nkɛ kənayi di mɔ, kɔ pəyɔnɛ di oŋ dəkəwupɛnɛ da Abraham ndɛ ɛnaway fɔr ya aHewy kiriŋ mɔ."}]}