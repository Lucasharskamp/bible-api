{"data":[{"book":"Fe Fɔlɔ Fɔlɛ","chapter":"19","verse":"1","text":"Nunmare tɛmui, na malekɛ firinyie naxa so Sodoma. Loti nu dɔxɔxi na taa sode dɛ ra. A to malekɛe to fa ra, a naxa keli a sa e ralan kira ra. A naxa a igoro bɔxi ma e bɛ."},{"book":"Fe Fɔlɔ Fɔlɛ","chapter":"19","verse":"2","text":"Loti naxa a masen e bɛ, «N bara wo maxandi wo xa tin n xa wo yigiya n xɔnyi. Wo nɔma wo sanyie maxade, wo wo malabu. Tina gɛɛsɛgɛ wo kurun wo xa biyaasi ra.» Malekɛe naxa a yaabi, «Ade! Fo muxu xa xi taa tagi nɛ to kɔɛ ra.»"},{"book":"Fe Fɔlɔ Fɔlɛ","chapter":"19","verse":"3","text":"Kɔnɔ Loti naxa a maxɔrɔxɔ han e naxa siga a xɔnyi. A naxa donse fanyi rafala e bɛ, a naxa taami lɛbinitare gan. E naxa e dɛge."},{"book":"Fe Fɔlɔ Fɔlɛ","chapter":"19","verse":"4","text":"Sa tɛmui mu nu a lixi, Sodomakae naxa Loti xa banxi rabilin. Keli sɛgɛtalae ma, a sa dɔxɔ xɛmɔxie ra, e birin nu na naa."},{"book":"Fe Fɔlɔ Fɔlɛ","chapter":"19","verse":"5","text":"E naxa Loti xili, e a maxɔrin, «Na mixie na minden, naxee soxi i xɔnyi to nunmare ra? E ramini muxu ma, muxu xa kafu yire keren.»"},{"book":"Fe Fɔlɔ Fɔlɛ","chapter":"19","verse":"6","text":"Loti naxa mini a xa banxi kui, a ti naadɛ ra, a naadɛ ragali a xanbi ra."},{"book":"Fe Fɔlɔ Fɔlɛ","chapter":"19","verse":"7","text":"A naxa a masen e bɛ, «Ade! N ngaxakerenyie, wo naxa fe ɲaaxi raba."},{"book":"Fe Fɔlɔ Fɔlɛ","chapter":"19","verse":"8","text":"N ma di ginɛ firinyie na be naxee mu nu xɛmɛ fe kolon. N bara tin a ra n xa nee sa wo sagoe, wo xa wo waxɔnfe birin naba e ra, alako wo naxa sese raba n ma xɔɲɛe ra. N tan bara findi e yatigi ra.»"},{"book":"Fe Fɔlɔ Fɔlɛ","chapter":"19","verse":"9","text":"Na mixie naxa a fala Loti bɛ, «Mini muxu tagi. Xɔɲɛ nan i ra be. I mu nɔma kiiti sade muxu ma. Xa i mu i kata, muxu fama fe xɔnɛ dɔxɔde i ma dangife e tan na.» E naxa sonson Loti ma, alako e xa naadɛ kana."},{"book":"Fe Fɔlɔ Fɔlɛ","chapter":"19","verse":"10","text":"Na malekɛ firinyie naxa Loti suxu, e naxa a raso banxi kui, e naadɛ balan e xun ma."},{"book":"Fe Fɔlɔ Fɔlɛ","chapter":"19","verse":"11","text":"Malekɛe naxa gali radɔnxu, naxee nu tixi naadɛ ra. Keli sɛgɛtalae ma, sa dɔxɔ xɛmɔxie ra, e mu nu sese toma fa. Kira naxa ifu e ma."},{"book":"Fe Fɔlɔ Fɔlɛ","chapter":"19","verse":"12","text":"Na malekɛ firinyie naxa Loti maxɔrin, «I xa mixi nde na be? I xa i xa di birin namini yi taa kui. I xabilɛ xa keli be,"},{"book":"Fe Fɔlɔ Fɔlɛ","chapter":"19","verse":"13","text":"barima muxu fafe yi taa kanade. Yi taakae xa wali kobi bara findi seedeɲɔxɔya ra Alatala bɛ. Alatala man muxu rasanbaxi nɛ, muxu xa fa yi taa kana.»"},{"book":"Fe Fɔlɔ Fɔlɛ","chapter":"19","verse":"14","text":"Loti naxa siga a fala a xa die xa mɔrie bɛ, «Wo keli be mafuren! Alatala na fafe be kanade yakɔsi.» E naxa a maɲɔxun a na gbɛntɛnfe nɛ."},{"book":"Fe Fɔlɔ Fɔlɛ","chapter":"19","verse":"15","text":"Na subaxɛ ma, malekɛe naxa gbata Loti ra, e naxa a masen a bɛ, «Keli, i xa ginɛ tongo, a nun i xa di ginɛ firinyi naxee na be. Wo xa keli be alako wo naxa sɔntɔ a nun yi taa mixi kobie ra.»"},{"book":"Fe Fɔlɔ Fɔlɛ","chapter":"19","verse":"16","text":"A to nu wama bufe, malekɛe naxa Loti suxu a bɛlɛxɛ ma, a nun a xa ginɛ, sa a xa di ginɛ firinyie xun ma. E naxa e ramini taa kui, barima Alatala nu bara kinikini e ma."},{"book":"Fe Fɔlɔ Fɔlɛ","chapter":"19","verse":"17","text":"Malekɛe to e ramini, keren naxa a masen Loti bɛ, «I gi, alako i xa i nii ratanga. I naxa i kobe rato de! I naxa i mati yi taa yire yoe. Xa i mu wama i xa sɔntɔ, siga na geya yire.»"},{"book":"Fe Fɔlɔ Fɔlɛ","chapter":"19","verse":"18","text":"Loti naxa a fala, «Ade, n Marigi, n bara i maxandi, n mu nɔma na rabade."},{"book":"Fe Fɔlɔ Fɔlɛ","chapter":"19","verse":"19","text":"N a kolon, i bara hinnɛ i xa konyi di ra. I bara kinikini n ma a gbegbe ra. I bara n nii ratanga. Kɔnɔ, n tan mu nɔma n gide han geya ma, xa na mu a ra n faxama nɛ."},{"book":"Fe Fɔlɔ Fɔlɛ","chapter":"19","verse":"20","text":"I bara na taa lanmadi to naxan makɔrɛxi won na? N nɔma na tan lide. A lu n xa siga naa, n nii xa ratanga. A mato, taa xurudi xa mu a ra?»"},{"book":"Fe Fɔlɔ Fɔlɛ","chapter":"19","verse":"21","text":"Malekɛ naxa a yaabi, «N bara tin na birin na. N mu na taa kanama."},{"book":"Fe Fɔlɔ Fɔlɛ","chapter":"19","verse":"22","text":"Siga mafuren. Han i sa soma tɛmui naxɛ, n mu fefe rabama.» Na taa xili saxi nɛ Sowari, barima a xurun."},{"book":"Fe Fɔlɔ Fɔlɛ","chapter":"19","verse":"23","text":"Soge nu tefe tɛmui naxɛ, Loti naxa so Sowari taa kui."},{"book":"Fe Fɔlɔ Fɔlɛ","chapter":"19","verse":"24","text":"Na tɛmui, Alatala naxa sooda nun tɛ ragoro Gomora taa nun Sodoma taa ma."},{"book":"Fe Fɔlɔ Fɔlɛ","chapter":"19","verse":"25","text":"A naxa na taae tuxunsan, keli sansie ma, a sa dɔxɔ mixie ra naxee birin sabatixi na taae kui."},{"book":"Fe Fɔlɔ Fɔlɛ","chapter":"19","verse":"26","text":"Loti xa ginɛ naxa a kobe rato, na nan lan a naxa findi fɔxɛ xuti ra."},{"book":"Fe Fɔlɔ Fɔlɛ","chapter":"19","verse":"27","text":"Na subaxɛ ma, Iburahima naxa keli, a a xunsa yire ma a nun Alatala dɛ masara dɛnnaxɛ."},{"book":"Fe Fɔlɔ Fɔlɛ","chapter":"19","verse":"28","text":"A to a ya rasiga Gomora nun Sodoma ma, a nun na rabilinyi birin, a naxa tuuri gbegbe to te ra."},{"book":"Fe Fɔlɔ Fɔlɛ","chapter":"19","verse":"29","text":"Ala to na taae kana Loti nu sabatixi dɛnnaxɛ, a a ratanga na gbaloe ma Iburahima xa fe nan na."},{"book":"Fe Fɔlɔ Fɔlɛ","chapter":"19","verse":"30","text":"Loti nu bara gaaxu lufe ra Sowari taa kui. A naxa keli naa, a siga geya fari. A naxa sabati a nun a xa di ginɛ firinyie ra fɔnmɛ nde kui gɛmɛ longori ra."},{"book":"Fe Fɔlɔ Fɔlɛ","chapter":"19","verse":"31","text":"Lɔxɔɛ nde, a xa di ginɛ singe naxa a fala a xunya bɛ, «Won baba bara fori. Won na dɛnnaxɛ yi ki, xɛmɛ yo mu na won dɔxɔma naxan xɔn alɔ adama darixi a ra ki naxɛ."},{"book":"Fe Fɔlɔ Fɔlɛ","chapter":"19","verse":"32","text":"Fa be, won xa won baba rasiisi alako won xa xi a xɔn ma, alako won xa di fi a ma naxan findima a bɔnsɔɛ ra.»"},{"book":"Fe Fɔlɔ Fɔlɛ","chapter":"19","verse":"33","text":"Na kɔɛ ra, e naxa e baba rasiisi. A xa di ginɛ singe naxa xi a baba xɔn ma. A mu a xun ma fe yo kolon, a xa di sa tɛmui, nun a keli tɛmui."},{"book":"Fe Fɔlɔ Fɔlɛ","chapter":"19","verse":"34","text":"Kuye to iba, a xa di ginɛ singe naxa a fala a xunya bɛ, «A bara ɲɔn, n tan nun n baba bara xi yire keren to. To kɔɛ ra, i nun won baba fama xide yire keren. Na tɛmui won nɔma bɔnsɔɛ fide a ma.»"},{"book":"Fe Fɔlɔ Fɔlɛ","chapter":"19","verse":"35","text":"Na kɔɛ man na, e naxa e baba rasiisi. A xunya fan naxa xi a baba xɔn ma. A mu a xun ma fe yo kolon, a xa di sa tɛmui, nun a keli tɛmui."},{"book":"Fe Fɔlɔ Fɔlɛ","chapter":"19","verse":"36","text":"Loti xa di ginɛ firinyie naxa furi tongo e baba xa di ma."},{"book":"Fe Fɔlɔ Fɔlɛ","chapter":"19","verse":"37","text":"Na di ginɛ singe to di bari, a xili naxa sa Mowaba. Na nan findi Mowabakae birin benba ra. Han yakɔsi e na na."},{"book":"Fe Fɔlɔ Fɔlɛ","chapter":"19","verse":"38","text":"A xa di ginɛ firin nde fan naxa di bari, a xili naxa sa Ben Ami. Na nan findi Amonikae birin benba ra. Han yakɔsi e na na."}]}