{"data":[{"book":"Ruth","chapter":"1","verse":"1","text":"E ndalo mane jongʼad bura ni e loch, kech ne nitie e piny, kendo ngʼat moro moa Bethlehem e piny Juda, kaachiel gi chiege kod yawuote ariyo, nodhi mondo odag e piny Moab kuom kinde moko."},{"book":"Ruth","chapter":"1","verse":"2","text":"Nying ngʼatno ne Elimelek, to nying chiege ne Naomi, kendo nying yawuote ariyogo ne gin Malon gi Kilion. Ne gin jo-Efrath moa Bethlehem e piny Juda. Kendo negidhi e piny Moab mi gidak kuno."},{"book":"Ruth","chapter":"1","verse":"3","text":"To koro Elimelek ma chwor Naomi notho, mi nodongʼ gi yawuote ariyo."},{"book":"Ruth","chapter":"1","verse":"4","text":"Negikendo nyi Moab, ma achiel ne nyinge Orpa, to machielo Ruth. Kane gisedak kuno kuom kinde madirom higni apar,"},{"book":"Ruth","chapter":"1","verse":"5","text":"Malon gi Kilion bende notho, kendo Naomi koro nodongʼ kende maonge yawuote ariyo kaachiel gi chwore."},{"book":"Ruth","chapter":"1","verse":"6","text":"Kane owinjo wach gie piny Moab ni Jehova Nyasaye osekecho joge komiyogi chiemo, Naomi kod mond yawuote ne joikore mar dok thurgi ka gia kanyo."},{"book":"Ruth","chapter":"1","verse":"7","text":"Ne giwuok kanyo, en kaachiel gi mond yawuote ariyo, kendo negimako wuoth ka giluwo yo mane dwokogi nyaka e piny Juda."},{"book":"Ruth","chapter":"1","verse":"8","text":"Eka Naomi nowachone mond yawuote ariyo niya, “Doguru, ngʼato ka ngʼato kuomu, nyaka ute mineu. Mad Jehova Nyasaye timnu ngʼwono, mana kaka usetimo ne chwou mosetho kendo ne an bende."},{"book":"Ruth","chapter":"1","verse":"9","text":"Mad Jehova Nyasaye tim ni ngʼato ka ngʼato kuomu ngʼwono mondo ubed gi kwe kod mor e kend ma ubiro donjoe.”"},{"book":"Ruth","chapter":"1","verse":"10","text":"kagiwacho niya, “Wabiro dok kodi thuru ir jou.”"},{"book":"Ruth","chapter":"1","verse":"11","text":"To Naomi nowacho niya, “Nyiga, doguru thucheu. Angʼo momiyo udwaro dhi koda? Bende pod anyalo nywolo yawuowi ma dikendu?"},{"book":"Ruth","chapter":"1","verse":"12","text":"Doguru thucheu, nyiga; aseti ma ok anyal bedo gi dichwo machielo. To kata dine bed ni pod aparo ni an gi geno, kata dine bed ni abedo gi dichwo otienoni mi anywolo yawuowi"},{"book":"Ruth","chapter":"1","verse":"13","text":"bende duritgi nyaka gibed jomadongo? Bende dusiki ma ok okendu kapod uritogi? Ooyo, nyiga. An ema an-gi lit moloyou, nikech Jehova Nyasaye osekuma!”"},{"book":"Ruth","chapter":"1","verse":"14","text":"Kane giwinjo ma, ne giywak kendo. Eka Orpa nogone wuon odgi oriti, to Ruth to notwere kode."},{"book":"Ruth","chapter":"1","verse":"15","text":"Naomi nowachone Ruth niya, “Ne, nyieki osewuok dok ir jogi kendo ir nyisechegi. In bende dog kode.”"},{"book":"Ruth","chapter":"1","verse":"16","text":"Ruth nodwoke niya “We chuna mondo aweyi kata apogra kodi. Kuma idhiyo ema an bende abiro dhiye, kendo kama idakie ema abiro dakie. Jogi ema nobed joga kendo Nyasachi ema nobed Nyasacha."},{"book":"Ruth","chapter":"1","verse":"17","text":"Kama inithoe ema anathoe kendo kuno ema noyikae. Mad Jehova Nyasaye timna marach, kendo otimna marach ahinya, kapo ni gimoro amora opoga kodi ma ok mana tho kende!”"},{"book":"Ruth","chapter":"1","verse":"18","text":"Kane Naomi oneno kaka Ruth noketo chunye mar dhi kode, noweyo chune."},{"book":"Ruth","chapter":"1","verse":"19","text":"Omiyo Naomi gi chi wuode nomedo dhiyo nyaka negichopo Bethlehem. Kane gichopo Bethlehem, dala duto nobwok kane onene, kendo mon nopenjore kendgi niya, “Ma bende dibed Naomi adier?”"},{"book":"Ruth","chapter":"1","verse":"20","text":"To Naomi nokonegi niya, “Kik uluonga ni Naomi, to luongauru ni Mara (tiende ni Makech), nikech Jehova Nyasaye Maratego osemiyo ngimana obedo makech miwuoro."},{"book":"Ruth","chapter":"1","verse":"21","text":"Ne adhi ka an-gi gik moko duto, to Jehova Nyasaye oseduoga ka an-gi lweta nono. Uluonga ni Naomi nangʼo? Jehova Nyasaye Maratego osechwada kendo osekuma malit.”"},{"book":"Ruth","chapter":"1","verse":"22","text":"Kamano e kaka Naomi noduogo koa Moab, ka Ruth nyar Moab, ma chi wuode, ni kode. Negichopo Bethlehem ka kinde mikaye shairi chakore."}]}