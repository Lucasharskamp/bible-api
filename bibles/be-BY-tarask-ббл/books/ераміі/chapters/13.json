{"data":[{"book":"ЕРАМІІ","chapter":"13","verse":"1","text":"Так сказаў мне Гасподзь: ідзі, купі сабе льняны пояс і пакладзі яго на сьцёгны твае, але ў ваду не кладзі яго."},{"book":"ЕРАМІІ","chapter":"13","verse":"2","text":"І я купіў пояс, паводле слова Гасподняга, і паклаў яго на сьцёгны мае."},{"book":"ЕРАМІІ","chapter":"13","verse":"3","text":"І было мне слова Гасподняе другі раз, і сказана:"},{"book":"ЕРАМІІ","chapter":"13","verse":"4","text":"вазьмі пояс, які ты купіў, які на сьцёгнах тваіх, і ўстань, ідзі да Еўфрата і схавай яго там, у расколіне скалы."},{"book":"ЕРАМІІ","chapter":"13","verse":"5","text":"Я пайшоў і схаваў яго каля Еўфрата, як загадаў мне Гасподзь."},{"book":"ЕРАМІІ","chapter":"13","verse":"6","text":"Як прайшло многа дзён, сказаў мне Гасподзь: устань, ідзі да Еўфрата і вазьмі адтуль пояс, які Я загадаў табе схаваць там."},{"book":"ЕРАМІІ","chapter":"13","verse":"7","text":"І я прыйшоў да Еўфрата, выкапаў і ўзяў пояс з таго месца, дзе схаваў яго, і вось - пояс быў сапсаваны, стаў ні на што не прыдатны"},{"book":"ЕРАМІІ","chapter":"13","verse":"8","text":"І было мне слова Гасподняе:"},{"book":"ЕРАМІІ","chapter":"13","verse":"9","text":"так кажа Гасподзь: так паламаю я гардунства Юды і вялікае гардунства Ерусаліма"},{"book":"ЕРАМІІ","chapter":"13","verse":"10","text":"Гэты нягодны народ, які ня хоча слухаць слоў Маіх, жыве паводле ўпартасьці сэрца свайго і ходзіць па сьледзе іншых багоў, каб служыць ім і пакланяцца ім, будзе як гэты пояс, які ні на што не прыдатны."},{"book":"ЕРАМІІ","chapter":"13","verse":"11","text":"Бо, як пояс блізка ляжыць да сьцёгнаў чалавека, так Я наблізіў да сябе ўвесь дом Ізраілеў і ўвесь дом Юдаў, кажа Гасподзь, каб яны былі Маім народам і Маёю славаю, хвалою і акрасаю; але яны не паслухаліся."},{"book":"ЕРАМІІ","chapter":"13","verse":"12","text":"Таму скажы ім слова гэтае: так кажа Гасподзь Бог Ізраілеў: кожны вінны мех напаўняецца віном. Яны скажуць табе: хіба мы ня ведаем, што кожны вінны мех напаўняецца віном?"},{"book":"ЕРАМІІ","chapter":"13","verse":"13","text":"А ты скажы ім: так кажа Гасподзь: вось, Я напоўню віном да ап'яненьня ўсіх жыхароў гэтай зямлі і цароў, якія сядзяць на троне Давідавым, і сьвятароў і прарокаў і ўсіх жыхароў Ерусаліма,"},{"book":"ЕРАМІІ","chapter":"13","verse":"14","text":"І паламаю іх адзін аб аднаго, і бацькоў і сыноў разам, кажа Гасподзь; ня літую і не памілую і не пашкадую вынішчыць іх."},{"book":"ЕРАМІІ","chapter":"13","verse":"15","text":"Слухайце і ўважайце; ня будзьце ганарыстыя, бо Гасподзь прамаўляе."},{"book":"ЕРАМІІ","chapter":"13","verse":"16","text":"Узьнясеце славу Госпаду Богу вашаму, пакуль Ён яшчэ не навёў цемры, і пакуль яшчэ ногі вашыя не спатыкаюцца на горах мораку: тады вы будзеце чакаць сьвятла, а Ён аберне яго ў цень сьмерці і зробіць цемраю."},{"book":"ЕРАМІІ","chapter":"13","verse":"17","text":"Калі ж вы не паслухаеце гэтага, дык душа мая ў запаветных мясьцінах будзе аплакваць гардунства ваша, будзе плакаць горка, і вочы мае будуць вылівацца сьлязьмі; бо статак Гасподні заведзены будзе ў палон."},{"book":"ЕРАМІІ","chapter":"13","verse":"18","text":"Скажы цару і царыцы: упакорцеся, сядзьце ніжэй, бо ўпаў з галавы вашай вянок славы вашай."},{"book":"ЕРАМІІ","chapter":"13","verse":"19","text":"Паўднёвыя гарады зачынены, і няма каму адчыняць іх; Юда ўвесь заводзіцца ў палон, заводзіцца ў палон увесь цалкам."},{"book":"ЕРАМІІ","chapter":"13","verse":"20","text":"Узьвядзеце вочы вашыя і паглядзеце на тых, што шукаюць з поўначы: дзе статак, які быў дадзены табе, прыгожы статак твой?"},{"book":"ЕРАМІІ","chapter":"13","verse":"21","text":"Што скажаш, дачка Сіёна, калі Ён наведае цябе? Ты сама прывучыла іх начальнічаць над табою, ці ня схопяць цябе болі, як парадзіху?"},{"book":"ЕРАМІІ","chapter":"13","verse":"22","text":"І калі скажаш у сэрцы тваім: «за што спасьцігла мяне гэта?» - За безьліч беззаконьняў тваіх адгорнены прыпол у цябе, аголены пяты твае."},{"book":"ЕРАМІІ","chapter":"13","verse":"23","text":"Ці можа Эфіоп перамяніць скуру сваю і барс - плямы свае? так і вы ці ж можаце рабіць добрае, прызвычаіўшыся рабіць благое?"},{"book":"ЕРАМІІ","chapter":"13","verse":"24","text":"Таму разьвею іх, як пыл, што разносіцца ветрам пустынным."},{"book":"ЕРАМІІ","chapter":"13","verse":"25","text":"Вось доля твая, намераная табе Мною частка, кажа Гасподзь, бо ты забылася пра Мяне і паспадзявалася на няпраўду."},{"book":"ЕРАМІІ","chapter":"13","verse":"26","text":"За тое будзе падняты прыпол твой, каб агалілася сарамата твая."},{"book":"ЕРАМІІ","chapter":"13","verse":"27","text":"Бачыў Я распусту тваю і шалёныя пахацінствы твае, твае непатрэбствы і твае гідоты на пагорках у полі. Гора табе, Ерусаліме! ты і пасьля гэтага не ачысьцішся. Дакуль жа?"}]}