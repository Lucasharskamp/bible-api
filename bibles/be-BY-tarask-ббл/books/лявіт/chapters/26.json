{"data":[{"book":"ЛЯВІТ","chapter":"26","verse":"1","text":"Не рабеце сабе куміраў і выяваў, і слупоў ня стаўце ў сябе, і камянёў з выявамі не кладзеце ў зямлі вашай, каб кланяцца перад імі, бо Я Гасподзь, Бог ваш."},{"book":"ЛЯВІТ","chapter":"26","verse":"2","text":"Суботы Мае шануйце і сьвятыню Маю паважайце: Я Гасподзь."},{"book":"ЛЯВІТ","chapter":"26","verse":"3","text":"Калі вы будзеце рабіць паводле статутаў Маіх і запаведзі Мае будзеце шанаваць і выконваць іх,"},{"book":"ЛЯВІТ","chapter":"26","verse":"4","text":"дык Я дам вам дажджы ў свой час, і зямля дасьць парасьліны сваёй, і дрэвы польныя дадуць плод свой;"},{"book":"ЛЯВІТ","chapter":"26","verse":"5","text":"і малацьба хлеба будзе дасягаць у вас збору вінаграду, збор вінаграду будзе дасягаць севу, і будзеце есьці хлеб свой удосыць, і будзеце жыць на зямлі ў бясьпецы;"},{"book":"ЛЯВІТ","chapter":"26","verse":"6","text":"пашлю мір на зямлю, ляжаце, і ніхто вас не занепакоіцца, выганю лютых зьвяроў зь зямлі, і меч ня пройдзе па зямлі вашай;"},{"book":"ЛЯВІТ","chapter":"26","verse":"7","text":"і праганяцьмеце ворагаў вашых, і ўпадуць яны перад вамі ад меча;"},{"book":"ЛЯВІТ","chapter":"26","verse":"8","text":"пяцёра з вас прагоняць сто, і сто з вас прагоняць дзесяць тысяч, і ўпадуць ворагі вашы перад вамі ад меча;"},{"book":"ЛЯВІТ","chapter":"26","verse":"9","text":"пагляджу на вас, і пладаноснымі зраблю вас, і памножу вас, і ўстанаўлю запавет Мой з вамі;"},{"book":"ЛЯВІТ","chapter":"26","verse":"10","text":"і будзеце есьці старое леташняе, і выкінеце старое дзеля новага;"},{"book":"ЛЯВІТ","chapter":"26","verse":"11","text":"і пастаўлю селішча Маё сярод вас, і душа Мая не пагрэбуе вамі;"},{"book":"ЛЯВІТ","chapter":"26","verse":"12","text":"і хадзіцьму сярод вас і буду вашым Богам, і вы будзеце Маім народам."},{"book":"ЛЯВІТ","chapter":"26","verse":"13","text":"Я Гасподзь Бог ваш, Які вывеў вас зь зямлі Егіпецкай, каб вы ня былі там рабамі, і разарваў повязі ярма вашага і павёў вас з паднятаю галавою."},{"book":"ЛЯВІТ","chapter":"26","verse":"14","text":"Калі ж не паслухаецеся Мяне і ня будзеце выконваць усіх наказаў гэтых,"},{"book":"ЛЯВІТ","chapter":"26","verse":"15","text":"і калі пагардзіце Маімі пастановамі, і калі душа вашая пагрэбуе Маімі законамі, так што вы ня будзеце выконваць усіх наказаў Маіх, парушыўшы запавет Мой, -"},{"book":"ЛЯВІТ","chapter":"26","verse":"16","text":"дык Я зраблю з вамі так: пашлю на вас жудасьць, чэзласьць і гарачку, ад якіх стомяцца вочы і вымучыцца душа, і будзеце сеяць насеньне вашае марна, і ворагі вашыя зьядуць яго;"},{"book":"ЛЯВІТ","chapter":"26","verse":"17","text":"павярну аблічча Маё на вас, і будзеце перад ворагамі вашымі, і будуць валадарыць над вамі непрыяцелі вашыя, і пабяжыце, калі ніхто ня гнацьмецца за вамі."},{"book":"ЛЯВІТ","chapter":"26","verse":"18","text":"І калі пры ўсім гэтым не паслухаецеся Мяне, дык Я сямікроць павялічу пакараньне за грахі вашыя,"},{"book":"ЛЯВІТ","chapter":"26","verse":"19","text":"і зламаю ганарыстую зацятасьць вашую, і неба вашае зраблю, як жалеза, і зямлю вашую, як медзь;"},{"book":"ЛЯВІТ","chapter":"26","verse":"20","text":"і марна будзе вычэрпвацца сіла вашая, і зямля вашая ня дасьць парасьліны сваёй, і дрэвы зямлі не дадуць пладоў сваіх."},{"book":"ЛЯВІТ","chapter":"26","verse":"21","text":"А калі пойдзеце супроць Мяне і не захочаце слухацца Мяне, дык Я дадам вам удараў сямікроць за грахі вашыя:"},{"book":"ЛЯВІТ","chapter":"26","verse":"22","text":"пашлю на вас зьвяроў польных, якія пазбавяць вас дзяцей, зьнішчаць быдла ваша і вас паменшаць, так што апусьцеюць дарогі вашыя."},{"book":"ЛЯВІТ","chapter":"26","verse":"23","text":"Калі і пасьля гэтага не паправіцеся і пойдзеце супроць Мяне,"},{"book":"ЛЯВІТ","chapter":"26","verse":"24","text":"дык і Я пайду супроць вас і пабэю вас сямікроць за грахі вашыя,"},{"book":"ЛЯВІТ","chapter":"26","verse":"25","text":"і навяду на вас помсны меч у адплату за запавет; калі ж пахаваецеся ў гарады вашыя, дык пашлю на вас пошасьць, і аддадзены будзеце ў рукі ворага;"},{"book":"ЛЯВІТ","chapter":"26","verse":"26","text":"хлеб, які мацуе чалавека, зьнішчу ў вас; дзесяць жанчын будуць пячы хлеб ваш у адной печы і аддавацьмуць хлеб ваш на вагу; вы будзеце есьці і ня будзеце сытыя."},{"book":"ЛЯВІТ","chapter":"26","verse":"27","text":"А калі і пасьля гэтага не паслухаецеся Мяне і пойдзеце супроць Мяне,"},{"book":"ЛЯВІТ","chapter":"26","verse":"28","text":"дык і Я ў лютасьці пайду супроць вас і пакараю вас сямікроць за грахі вашыя,"},{"book":"ЛЯВІТ","chapter":"26","verse":"29","text":"і будзеце есьці плоць сыноў вашых, і плоць дочак вашых есьцімеце:"},{"book":"ЛЯВІТ","chapter":"26","verse":"30","text":"спустошу вышыні вашыя, і разбуру слупы вашыя, і скіну трупы вашыя на руіны ідалаў вашых, і пагрэбуе душа Мая вамі;"},{"book":"ЛЯВІТ","chapter":"26","verse":"31","text":"гарады вашыя зраблю пустыняю, і спустошу сьвятыні вашыя, і ня буду нюхаць прыемнай духмянасьці ахвяраў вашых;"},{"book":"ЛЯВІТ","chapter":"26","verse":"32","text":"і спустошу зямлю вашу, так што зьдзівяцца зь яе ворагі вашы, што пасяліліся на ёй;"},{"book":"ЛЯВІТ","chapter":"26","verse":"33","text":"а вас расьсею сярод народаў і агалю сьледам за вамі меч, і будзе зямля ваша пустая і гарады вашы разбураныя."},{"book":"ЛЯВІТ","chapter":"26","verse":"34","text":"Тады адшкадуе сябе зямля за суботы свае ва ўсе дні запусьценьня свайго; а калі вы будзеце ў зямлі ворагаў вашых, тады будзе пакоіцца зямля і адшкадуе сябе за суботы свае;"},{"book":"ЛЯВІТ","chapter":"26","verse":"35","text":"ва ўсе дні запусьценьня будзе яна пакоіцца, колькі не пакоілася ў суботы вашыя, калі вы жылі на ёй."},{"book":"ЛЯВІТ","chapter":"26","verse":"36","text":"Астаткам вашым пашлю ў сэрца баязьлівасьць у зямлі ворагаў іхніх, і шум трапятаньня ліста пагоніць іх, і пабягуць як ад меча, і ўпадуць, калі ніхто не даганяе,"},{"book":"ЛЯВІТ","chapter":"26","verse":"37","text":"і спатыкнуцца адзін аб аднаго, як ад меча, тым часам як ніхто не даганяцьме, і ня будзе ў вас сілы супроцьстаяць ворагам вашым;"},{"book":"ЛЯВІТ","chapter":"26","verse":"38","text":"і загінеце сярод народаў, і зжарэ вас зямля ворагаў вашых;"},{"book":"ЛЯВІТ","chapter":"26","verse":"39","text":"а астаткі вашыя счэзнуць за свае беззаконьні ў землях ворагаў вашых і за беззаконьні бацькоў сваіх счэзнуць;"},{"book":"ЛЯВІТ","chapter":"26","verse":"40","text":"тады прызнаюцца яны ў беззаконьні сваім і ў беззаконьні бацькоў сваіх, як яны ўчынялі злачынствы супроць Мяне і ішлі супроць Мяне,"},{"book":"ЛЯВІТ","chapter":"26","verse":"41","text":"за што і Я ішоў супроць іх і ўвёў іх у зямлю ворагаў іхніх; тады ўпакорыцца неабрэзанае сэрца іхняе, і тады пацерпяць яны за беззаконьні свае."},{"book":"ЛЯВІТ","chapter":"26","verse":"42","text":"І Я ўзгадаю запавет Мой зь Якавам і запавет Мой зь Ісаакам, і запавет Мой з Абрагамам узгадаю, і зямлю ўзгадаю;"},{"book":"ЛЯВІТ","chapter":"26","verse":"43","text":"тым часам як зямля пакінута будзе імі і будзе адшкадоўваць сябе за суботы свае, апусьцеўшы ад іх, і яны будуць цярпець за сваё беззаконьне, за тое, што пагарджалі законамі Маімі і душа іхняя грэбавала пастановамі Маімі,"},{"book":"ЛЯВІТ","chapter":"26","verse":"44","text":"і тады як яны будуць у зямлі ворагаў іхніх, - Я не пагляджу на іх і не пагрэбую імі настолькі, каб зьнішчыць іх, каб разбурыць запавет Мой зь імі, бо Я Гасподзь, Бог іхні;"},{"book":"ЛЯВІТ","chapter":"26","verse":"45","text":"нагадаю ім пра запавет іхні з продкамі, якіх вывеў Я зь зямлі Егіпецкай перад вачыма народаў, каб быць іхнім Богам. Я Гасподзь."},{"book":"ЛЯВІТ","chapter":"26","verse":"46","text":"Вось пастановы і вызначэньні і законы, якія пастанавіў Гасподзь паміж Сабою і сынамі Ізраілевымі на гары Сінай праз Майсея."}]}