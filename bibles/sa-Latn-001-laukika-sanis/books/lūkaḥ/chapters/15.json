{"data":[{"book":"lūkaḥ","chapter":"15","verse":"1","text":"tadā karasañcāyinaḥ pāpinaśca lōkā upadēśkathāṁ śrōtuṁ yīśōḥ samīpam āgacchan|"},{"book":"lūkaḥ","chapter":"15","verse":"2","text":"tataḥ phirūśina upādhyāyāśca vivadamānāḥ kathayāmāsuḥ ēṣa mānuṣaḥ pāpibhiḥ saha praṇayaṁ kr̥tvā taiḥ sārddhaṁ bhuṁktē|"},{"book":"lūkaḥ","chapter":"15","verse":"3","text":"tadā sa tēbhya imāṁ dr̥ṣṭāntakathāṁ kathitavān,"},{"book":"lūkaḥ","chapter":"15","verse":"4","text":"kasyacit śatamēṣēṣu tiṣṭhatmu tēṣāmēkaṁ sa yadi hārayati tarhi madhyēprāntaram ēkōnaśatamēṣān vihāya hāritamēṣasya uddēśaprāptiparyyanataṁ na gavēṣayati, ētādr̥śō lōkō yuṣmākaṁ madhyē ka āstē?"},{"book":"lūkaḥ","chapter":"15","verse":"5","text":"tasyōddēśaṁ prāpya hr̥ṣṭamanāstaṁ skandhē nidhāya svasthānam ānīya bandhubāndhavasamīpavāsina āhūya vakti,"},{"book":"lūkaḥ","chapter":"15","verse":"6","text":"hāritaṁ mēṣaṁ prāptōham atō hētō rmayā sārddham ānandata|"},{"book":"lūkaḥ","chapter":"15","verse":"7","text":"tadvadahaṁ yuṣmān vadāmi, yēṣāṁ manaḥparāvarttanasya prayōjanaṁ nāsti, tādr̥śaikōnaśatadhārmmikakāraṇād ya ānandastasmād ēkasya manaḥparivarttinaḥ pāpinaḥ kāraṇāt svargē 'dhikānandō jāyatē|"},{"book":"lūkaḥ","chapter":"15","verse":"8","text":"aparañca daśānāṁ rūpyakhaṇḍānām ēkakhaṇḍē hāritē pradīpaṁ prajvālya gr̥haṁ sammārjya tasya prāptiṁ yāvad yatnēna na gavēṣayati, ētādr̥śī yōṣit kāstē?"},{"book":"lūkaḥ","chapter":"15","verse":"9","text":"prāptē sati bandhubāndhavasamīpavāsinīrāhūya kathayati, hāritaṁ rūpyakhaṇḍaṁ prāptāhaṁ tasmādēva mayā sārddham ānandata|"},{"book":"lūkaḥ","chapter":"15","verse":"10","text":"tadvadahaṁ yuṣmān vyāharāmi, ēkēna pāpinā manasi parivarttitē, īśvarasya dūtānāṁ madhyēpyānandō jāyatē|"},{"book":"lūkaḥ","chapter":"15","verse":"11","text":"aparañca sa kathayāmāsa, kasyacid dvau putrāvāstāṁ,"},{"book":"lūkaḥ","chapter":"15","verse":"12","text":"tayōḥ kaniṣṭhaḥ putraḥ pitrē kathayāmāsa, hē pitastava sampattyā yamaṁśaṁ prāpsyāmyahaṁ vibhajya taṁ dēhi, tataḥ pitā nijāṁ sampattiṁ vibhajya tābhyāṁ dadau|"},{"book":"lūkaḥ","chapter":"15","verse":"13","text":"katipayāt kālāt paraṁ sa kaniṣṭhaputraḥ samastaṁ dhanaṁ saṁgr̥hya dūradēśaṁ gatvā duṣṭācaraṇēna sarvvāṁ sampattiṁ nāśayāmāsa|"},{"book":"lūkaḥ","chapter":"15","verse":"14","text":"tasya sarvvadhanē vyayaṁ gatē taddēśē mahādurbhikṣaṁ babhūva, tatastasya dainyadaśā bhavitum ārēbhē|"},{"book":"lūkaḥ","chapter":"15","verse":"15","text":"tataḥ paraṁ sa gatvā taddēśīyaṁ gr̥hasthamēkam āśrayata; tataḥ sataṁ śūkaravrajaṁ cārayituṁ prāntaraṁ prēṣayāmāsa|"},{"book":"lūkaḥ","chapter":"15","verse":"16","text":"kēnāpi tasmai bhakṣyādānāt sa śūkaraphalavalkalēna piciṇḍapūraṇāṁ vavāñcha|"},{"book":"lūkaḥ","chapter":"15","verse":"17","text":"śēṣē sa manasi cētanāṁ prāpya kathayāmāsa, hā mama pituḥ samīpē kati kati vētanabhujō dāsā yathēṣṭaṁ tatōdhikañca bhakṣyaṁ prāpnuvanti kintvahaṁ kṣudhā mumūrṣuḥ|"},{"book":"lūkaḥ","chapter":"15","verse":"18","text":"ahamutthāya pituḥ samīpaṁ gatvā kathāmētāṁ vadiṣyāmi, hē pitar īśvarasya tava ca viruddhaṁ pāpamakaravam"},{"book":"lūkaḥ","chapter":"15","verse":"19","text":"tava putra̮iti vikhyātō bhavituṁ na yōgyōsmi ca, māṁ tava vaitanikaṁ dāsaṁ kr̥tvā sthāpaya|"},{"book":"lūkaḥ","chapter":"15","verse":"20","text":"paścāt sa utthāya pituḥ samīpaṁ jagāma; tatastasya pitātidūrē taṁ nirīkṣya dayāñcakrē, dhāvitvā tasya kaṇṭhaṁ gr̥hītvā taṁ cucumba ca|"},{"book":"lūkaḥ","chapter":"15","verse":"21","text":"tadā putra uvāca, hē pitar īśvarasya tava ca viruddhaṁ pāpamakaravaṁ, tava putra̮iti vikhyātō bhavituṁ na yōgyōsmi ca|"},{"book":"lūkaḥ","chapter":"15","verse":"22","text":"kintu tasya pitā nijadāsān ādidēśa, sarvvōttamavastrāṇyānīya paridhāpayatainaṁ hastē cāṅgurīyakam arpayata pādayōścōpānahau samarpayata;"},{"book":"lūkaḥ","chapter":"15","verse":"23","text":"puṣṭaṁ gōvatsam ānīya mārayata ca taṁ bhuktvā vayam ānandāma|"},{"book":"lūkaḥ","chapter":"15","verse":"24","text":"yatō mama putrōyam amriyata punarajīvīd hāritaśca labdhōbhūt tatasta ānanditum ārēbhirē|"},{"book":"lūkaḥ","chapter":"15","verse":"25","text":"tatkālē tasya jyēṣṭhaḥ putraḥ kṣētra āsīt| atha sa nivēśanasya nikaṭaṁ āgacchan nr̥tyānāṁ vādyānāñca śabdaṁ śrutvā"},{"book":"lūkaḥ","chapter":"15","verse":"26","text":"dāsānām ēkam āhūya papraccha, kiṁ kāraṇamasya?"},{"book":"lūkaḥ","chapter":"15","verse":"27","text":"tataḥ sōvādīt, tava bhrātāgamat, tava tātaśca taṁ suśarīraṁ prāpya puṣṭaṁ gōvatsaṁ māritavān|"},{"book":"lūkaḥ","chapter":"15","verse":"28","text":"tataḥ sa prakupya nivēśanāntaḥ pravēṣṭuṁ na sammēnē; tatastasya pitā bahirāgatya taṁ sādhayāmāsa|"},{"book":"lūkaḥ","chapter":"15","verse":"29","text":"tataḥ sa pitaraṁ pratyuvāca, paśya tava kāñcidapyājñāṁ na vilaṁghya bahūn vatsarān ahaṁ tvāṁ sēvē tathāpi mitraiḥ sārddham utsavaṁ karttuṁ kadāpi chāgamēkamapi mahyaṁ nādadāḥ;"},{"book":"lūkaḥ","chapter":"15","verse":"30","text":"kintu tava yaḥ putrō vēśyāgamanādibhistava sampattim apavyayitavān tasminnāgatamātrē tasyaiva nimittaṁ puṣṭaṁ gōvatsaṁ māritavān|"},{"book":"lūkaḥ","chapter":"15","verse":"31","text":"tadā tasya pitāvōcat, hē putra tvaṁ sarvvadā mayā sahāsi tasmān mama yadyadāstē tatsarvvaṁ tava|"},{"book":"lūkaḥ","chapter":"15","verse":"32","text":"kintu tavāyaṁ bhrātā mr̥taḥ punarajīvīd hāritaśca bhūtvā prāptōbhūt, ētasmāt kāraṇād utsavānandau karttum ucitamasmākam|"}]}