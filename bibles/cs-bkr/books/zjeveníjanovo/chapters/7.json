{"data":[{"book":"Zjevení Janovo","chapter":"7","verse":"1","text":"Potom jsem viděl čtyři anděly, stojící na čtyřech úhlech země, držící čtyři větry zemské, aby nevál vítr na zemi, ani na moře, ani na žádný strom."},{"book":"Zjevení Janovo","chapter":"7","verse":"2","text":"A viděl jsem jiného anděla, vystupujícího od východu slunce, majícího pečet Boha živého. Kterýž zvolal hlasem velikým na ty čtyři anděly, jimž dáno, aby škodili zemi a moři,"},{"book":"Zjevení Janovo","chapter":"7","verse":"3","text":"Řka: Neškoďte zemi, ani moři, ani stromům, dokudž neznamenáme služebníků Boha našeho na čelích jejich."},{"book":"Zjevení Janovo","chapter":"7","verse":"4","text":"I slyšel jsem počet znamenaných, sto čtyřidceti a čtyři tisíce jich zapečetěno ze všech pokolení synů Izraelských."},{"book":"Zjevení Janovo","chapter":"7","verse":"5","text":"Z pokolení Juda dvanácte tisíců znamenaných, z pokolení Ruben dvanácte tisíců znamenaných, z pokolení Gád dvanácte tisíců znamenaných;"},{"book":"Zjevení Janovo","chapter":"7","verse":"6","text":"Z pokolení Aser dvanácte tisíců znamenaných, z pokolení Neftalím dvanácte tisíců znamenaných, z pokolení Manases dvanácte tisíců znamenaných;"},{"book":"Zjevení Janovo","chapter":"7","verse":"7","text":"Z pokolení Simeon dvanácte tisíců znamenaných, z pokolení Léví dvanácte tisíců znamenaných, z pokolení Izachar dvanácte tisíců znamenaných;"},{"book":"Zjevení Janovo","chapter":"7","verse":"8","text":"Z pokolení Zabulon dvanácte tisíců znamenaných, z pokolení Jozef dvanácte tisíců znamenaných, z pokolení Beniamin dvanácte tisíců znamenaných."},{"book":"Zjevení Janovo","chapter":"7","verse":"9","text":"Potom pohleděl jsem, a aj, zástup veliký, kteréhož by žádný přečísti nemohl, ze všech národů a pokolení a lidí i jazyků, ani stojí před trůnem a před obličejem Beránka, oblečeni jsouce v bílé roucho, a palmy v rukou jejich."},{"book":"Zjevení Janovo","chapter":"7","verse":"10","text":"A volali hlasem velikým, řkouce: Spasení jest od Boha našeho na trůnu sedícího a od Beránka."},{"book":"Zjevení Janovo","chapter":"7","verse":"11","text":"A všickni andělé stáli okolo trůnu a starců a čtyř zvířat. I padli před trůnem na tváři své a klaněli se Bohu,"},{"book":"Zjevení Janovo","chapter":"7","verse":"12","text":"Řkouce: Amen. Požehnání, a sláva, a moudrost, a díků činění, a čest, a moc, i síla Bohu našemu na věky věků. Amen."},{"book":"Zjevení Janovo","chapter":"7","verse":"13","text":"I promluvil ke mně jeden z těch starců, a řekl mi: Kdo jsou tito, kteříž oblečeni jsou v bílé roucho? A odkud přišli?"},{"book":"Zjevení Janovo","chapter":"7","verse":"14","text":"I řekl jsem jemu: Pane, ty víš. I řekl mi: To jsou ti, kteříž přišli z velikého soužení, a umyli roucha svá, a zbílili je ve krvi Beránkově."},{"book":"Zjevení Janovo","chapter":"7","verse":"15","text":"Protož jsou před trůnem Božím, a slouží jemu dnem i nocí v chrámě jeho; a ten, jenž sedí na trůnu, přebývati bude s nimi."},{"book":"Zjevení Janovo","chapter":"7","verse":"16","text":"Nebudouť lačněti ani žízniti více, a nebude bíti na ně slunce, ani žádné horko."},{"book":"Zjevení Janovo","chapter":"7","verse":"17","text":"Nebo Beránek, kterýž jest uprostřed trůnu, pásti je bude, a dovedeť je k živým studnicím vod, a setře Bůh všelikou slzu s očí jejich."}]}