{"data":[{"book":"Numeri","chapter":"3","verse":"1","text":"Iyi ndiyo nhoroondo yemhuri yaAroni naMozisi panguva iyo Jehovha akataura naMozisi paGomo reSinai."},{"book":"Numeri","chapter":"3","verse":"2","text":"Mazita avanakomana vaAroni aiva Nadhabhi dangwe rake, naAbhihu, naEreazari naItamari."},{"book":"Numeri","chapter":"3","verse":"3","text":"Ndiwo akanga ari mazita avanakomana vaAroni, ivo vaprista vakazodzwa, vakanga vagadzwa kuti vashumire savaprista."},{"book":"Numeri","chapter":"3","verse":"4","text":"Kunyange zvakadaro, Nadhabhi naAbhihu, vakafa pamberi paJehovha panguva yavakaita chipiriso nomoto wakanga usingabvumirwi pamberi pake muRenje reSinai. Vakanga vasina vanakomana; saka Ereazari naItamari chete ndivo vakashumira sevaprista, Aroni baba vavo vachiri vapenyu."},{"book":"Numeri","chapter":"3","verse":"5","text":"Jehovha akati kuna Mozisi,"},{"book":"Numeri","chapter":"3","verse":"6","text":"“Uyisa rudzi rwaRevhi ugovaisa pamberi paAroni muprista kuti vagomubatsira."},{"book":"Numeri","chapter":"3","verse":"7","text":"Vanofanira kuita mabasa ake uye vagoshandira ungano yose paTende Rokusangana nokubata basa retabhenakeri."},{"book":"Numeri","chapter":"3","verse":"8","text":"Vanofanira kuchengeta midziyo yose yeTende roKusangana, vazadzise mabasa avaIsraeri pakuita kwavo basa retabhenakeri."},{"book":"Numeri","chapter":"3","verse":"9","text":"VaRevhi uvape kuna Aroni navanakomana vake; ndivo vaIsraeri vanofanira kupiwa kwaari zvachose."},{"book":"Numeri","chapter":"3","verse":"10","text":"Ugadze Aroni navanakomana vake kuti vagoshumira savaprista; ani zvake mumwewo anoswedera panzvimbo tsvene anofanira kuurayiwa.”"},{"book":"Numeri","chapter":"3","verse":"11","text":"Jehovha akatizve kuna Mozisi,"},{"book":"Numeri","chapter":"3","verse":"12","text":"“Ndakatora vaRevhi kubva pakati pavaIsraeri pachinzvimbo chedangwe romukomana rinoberekwa nomukadzi wose weIsraeri. VaRevhi ndevangu,"},{"book":"Numeri","chapter":"3","verse":"13","text":"nokuti matangwe ose ndeangu. Pandakauraya matangwe muIjipiti, ndakazvitsaurira dangwe rimwe nerimwe muIsraeri, angava munhu kana mhuka. Zvinofanira kuva zvangu. Ndini Jehovha.”"},{"book":"Numeri","chapter":"3","verse":"14","text":"Jehovha akati kuna Mozisi ari murenje reSinai,"},{"book":"Numeri","chapter":"3","verse":"15","text":"“Verenga vaRevhi nemhuri dzavo uye nedzimba dzavo. Uverenge vanhurume vose vane mwedzi mumwe chete kana kupfuura pakuberekwa.”"},{"book":"Numeri","chapter":"3","verse":"16","text":"Saka Mozisi akavaverenga. Sezvaakanga arayirwa neshoko raJehovha."},{"book":"Numeri","chapter":"3","verse":"17","text":"Aya ndiwo mazita avanakomana vaRevhi:"},{"book":"Numeri","chapter":"3","verse":"18","text":"Aya ndiwo aiva mazita edzimba dzavaGerishoni:"},{"book":"Numeri","chapter":"3","verse":"19","text":"Dzimba dzavaKohati:"},{"book":"Numeri","chapter":"3","verse":"20","text":"Dzimba dzavaMerari:"},{"book":"Numeri","chapter":"3","verse":"21","text":"Kuna Gerishoni ndiko kwaiva nedzimba dzavaRibhini navaShimei; ndivo vakanga vari vedzimba dzavaGerishoni."},{"book":"Numeri","chapter":"3","verse":"22","text":"Kuwanda kwavanhurume vose vaiva nomwedzi mumwe chete kana kupfuura pakuberekwa kwaisvika zviuru zvinomwe, namazana mashanu."},{"book":"Numeri","chapter":"3","verse":"23","text":"Vedzimba dzavaGerishoni vaifanira kuvaka misasa nechokumavirira, shure kwetabhenakeri."},{"book":"Numeri","chapter":"3","verse":"24","text":"Mutungamiri wemhuri yavaGerishoni akanga ari Eriasafi mwanakomana waRaeri."},{"book":"Numeri","chapter":"3","verse":"25","text":"VaGerishoni ndivo vaifanira kuchengeta tabhenakeri netende, zvifukidzo zvaro, chidzitiro chapamukova wokuTende Rokusangana,"},{"book":"Numeri","chapter":"3","verse":"26","text":"zvidzitiro zvaparuvazhe, chidzitiro chapamukova wokupinda paruvazhe runopoteredza tabhenakeri nearitari, uye netambo, nezvinhu zvose zvaishandiswapo."},{"book":"Numeri","chapter":"3","verse":"27","text":"Kuna Kohati ndiko kwaiva nedzimba dzavaAmiramu, vaIsraeri, vaHebhuroni navaIzhari; ava ndivo vakanga vari vedzimba dzavaKohati."},{"book":"Numeri","chapter":"3","verse":"28","text":"Kuwanda kwavanhu vose vaiva nomwedzi mumwe chete kana kupfuura pakuberekwa kwaisvika zviuru zvisere namazana matanhatu."},{"book":"Numeri","chapter":"3","verse":"29","text":"VaKohati vaifanira kudzika matende avo nechezasi kwetabhenakeri."},{"book":"Numeri","chapter":"3","verse":"30","text":"Mutungamiri wemhuri yedzimba dzavaKohati akanga ari Erizafani mwanakomana waUzieri."},{"book":"Numeri","chapter":"3","verse":"31","text":"Ndivo vaiva nebasa rokuchengeta areka, tafura, chigadziko chomwenje, aritari, midziyo yomunzvimbo tsvene yaishandiswa pakushumira, chidzitiro, nezvose zvaidiwa pakuzvishandisa."},{"book":"Numeri","chapter":"3","verse":"32","text":"Mutungamiri mukuru wavaRevhi akanga ari Ereazari mwanakomana waAroni, muprista. Ndiye akagadzwa kuti ave pamusoro paavo vaiva nebasa rokuchengeta nzvimbo tsvene."},{"book":"Numeri","chapter":"3","verse":"33","text":"Kuna Merari ndiko kwaiva nedzimba dzavaMari navaMushi; ava ndivo vakanga vari vedzimba dzavaMerari."},{"book":"Numeri","chapter":"3","verse":"34","text":"Kuwanda kwavanhurume vose vaiva nomwedzi mumwe chete, kana kupfuura, pakuberekwa avo vakaverengwa, vakanga vachisvika zviuru zvitanhatu, namazana maviri."},{"book":"Numeri","chapter":"3","verse":"35","text":"Mutungamiri wemhuri yedzimba dzavaMerari akanga ari Zurieri mwanakomana waAbhihairi; uye ndivo vaifanira kuvaka misasa yavo nechokumusoro kwetabhenakeri."},{"book":"Numeri","chapter":"3","verse":"36","text":"VaMerari vakanga vagadzwa kuti vave vachengeti vamatende etabhenakeri, mbariro dzayo, mbiru, hwaro, nhumbi dzayo dzose, nezvinhu zvose zvaishandiswa pamwe chete nazvo,"},{"book":"Numeri","chapter":"3","verse":"37","text":"pamwe chete nembiru dzinopoteredza ruvazhe nehwaro hwadzo, mbambo dzetende netambo dzadzo."},{"book":"Numeri","chapter":"3","verse":"38","text":"Mozisi naAroni navanakomana vake vaifanira kudzika misasa yavo nechokumabvazuva kwetabhenakeri, kwakatarisana nokumabudazuva, mberi kweTende Rokusangana."},{"book":"Numeri","chapter":"3","verse":"39","text":"Kuwanda kwavaRevhi vakaverengwa pakurayira kwaJehovha kubudikidza naMozisi naAroni maererano nedzimba dzavo, zvichisanganisira vanhurume vose vaiva nomwedzi mumwe chete kana kupfuura pakuberekwa, kwaisvika zviuru makumi maviri nezviviri."},{"book":"Numeri","chapter":"3","verse":"40","text":"Jehovha akati kuna Mozisi, “Verenga matangwe ose avanhurume avaIsraeri ano mwedzi mumwe chete kana kupfuura pakuberekwa ugonyora mazita avo."},{"book":"Numeri","chapter":"3","verse":"41","text":"Unditorere vaRevhi pachinzvimbo chamatangwe ose avaIsraeri, uye nezvipfuwo zvavaRevhi pachinzvimbo chezvibereko zvokutanga zvose zvezvipfuwo zvavana vavaIsraeri. Ndini Jehovha.”"},{"book":"Numeri","chapter":"3","verse":"42","text":"Saka Mozisi akaverenga matangwe ose avaIsraeri, sezvaakarayirwa naJehovha."},{"book":"Numeri","chapter":"3","verse":"43","text":"Kuwanda kwamatangwe avanhurume vaiva nomwedzi mumwe kana kupfuura pakuberekwa vakanyorwa mazita avo, kwaisvika zviuru makumi maviri nezviviri, namazana maviri namakumi manomwe navatatu."},{"book":"Numeri","chapter":"3","verse":"44","text":"Jehovha akatizve kuna Mozisi,"},{"book":"Numeri","chapter":"3","verse":"45","text":"“Tora vaRevhi pachinzvimbo chamatangwe ose eIsraeri, uye zvipfuwo zvavaRevhi pachinzvimbo chezvipfuwo zvavo. VaRevhi vanofanira kuva vangu. Ndini Jehovha."},{"book":"Numeri","chapter":"3","verse":"46","text":"Kuti udzikinure mazana maviri namakumi manomwe navatatu vamatangwe avaIsraeri,"},{"book":"Numeri","chapter":"3","verse":"47","text":"unofanira kutora mashekeri mashanu3:47 magiramu angaita 55  kubva kuno mumwe nomumwe wavo maererano namashekeri enzvimbo tsvene, anorema magera makumi maviri."},{"book":"Numeri","chapter":"3","verse":"48","text":"Upe mari yokudzikinurwa kwavaIsraeri vanopfuura uwandu hunodiwa kuna Aroni navanakomana vake.”"},{"book":"Numeri","chapter":"3","verse":"49","text":"Saka Mozisi akatora mari yedzikinuro kubva kuna vakanga vapfuurira uwandu hwavaya vakanga vadzikinurwa navaRevhi."},{"book":"Numeri","chapter":"3","verse":"50","text":"Kubva kumatangwe eIsraeri akatora sirivha yairema chiuru chimwe, namazana matatu namakumi matanhatu namashanu amashekeri3:50 makirogiramu angaita 15.5, maererano neshekeri renzvimbo tsvene."},{"book":"Numeri","chapter":"3","verse":"51","text":"Mozisi akapa mari yedzikinuro kuna Aroni navanakomana vake, sezvaakanga arayirwa neshoko raJehovha."}]}