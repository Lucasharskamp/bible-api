{"data":[{"book":"Galatians","chapter":"6","verse":"1","text":"Ogu duaahina nei, maa tangada guu doo gi lodo di hala, gei goodou ala guu honu di Hagataalunga, heia a mee gii donu, helekai maamaa gi mee, gei gii pula i goodou, gi dee too gi lodo nia hagamada labelaa."},{"book":"Galatians","chapter":"6","verse":"2","text":"Goodou gi hagadau maamaa i godou mee daamaha ala e kae. Deenei di godou hai e haga kila aga taganoho a Christ."},{"book":"Galatians","chapter":"6","verse":"3","text":"Maa tangada ga hagamaanadu bolo ia la di mee, gei mee la hagalee di mee, ia ne bida halahalau hua ia."},{"book":"Galatians","chapter":"6","verse":"4","text":"Tangada nei mo tangada nei gii bida hagadina ina ono hangaahai. Maa ono hangaahai le e humalia, geia e mee di tenetene ginai. Hudee hagataulia gi nia mee o tuai dangada ne hai."},{"book":"Galatians","chapter":"6","verse":"5","text":"Idimaa tangada nei mo tangada nei le e bida kae ono hagadaamaha."},{"book":"Galatians","chapter":"6","verse":"6","text":"Tangada dela ne agoago ginai di Longo Humalia, gi hagadau bale gi dana dangada agoago i ono maluagina."},{"book":"Galatians","chapter":"6","verse":"7","text":"Goodou hudee bida halahalau ina goodou. Deai tangada e halahalau a God ai. Tangada ma gaa dogi dana mee, deelaa hua dana mee e hadi."},{"book":"Galatians","chapter":"6","verse":"8","text":"Maa ia gaa dogi gi lodo di hadagee dono hiihai, geia e hadi di made. Maa ia gaa dogi gi lodo di gowaa dogi mee di Hagataalunga, geia e hadi di mouli dee odi mai di Hagataalunga."},{"book":"Galatians","chapter":"6","verse":"9","text":"Gidaadou hudee buhi i tadau hai di humalia. Idimaa, maa gidaadou ga hagalee buhi, di madagoaa e dau mai, gei gidaadou gaa hadi nia huwa humalia."},{"book":"Galatians","chapter":"6","verse":"10","text":"Di madagoaa gidaadou ga iai tadau madagoaa humalia, gidaadou gi heia di humalia ang gi nia daangada huogodoo, gei e donu ang gi digau ala go tadau ihoo hagadonu."},{"book":"Galatians","chapter":"6","verse":"11","text":"Goodou mmada gi agu helekai ala ne hihi haga llauehe adu gi goodou gi dogu lima donu."},{"book":"Galatians","chapter":"6","verse":"12","text":"Digau ala e hiihai e hono goodou gi sirkumsais, aalaa go digau e hagaamu ginaadou mo e helehelekai llauehe i nia mee i tua. E hai nadau mee beenei, bolo gi dee dau ginaadou gi taaligi i di gili di loobuu o Christ."},{"book":"Galatians","chapter":"6","verse":"13","text":"Gei digau ala gu sirkumsais, hagalee haga kila aga Nnaganoho. Digaula e hiihai huoloo bolo goodou gi sirkumsais, bolo gi iai di nadau helekai hagaamu bolo goodou guu hai di mee deenei."},{"book":"Galatians","chapter":"6","verse":"14","text":"Gei au, au e hagaamu di loobuu o tadau Dagi go Jesus Christ, idimaa, di loobuu deenei la dono hadinga bolo henuailala guu made gi di au, gei au guu made gi henuailala."},{"book":"Galatians","chapter":"6","verse":"15","text":"Di sirkumsais tangada la dono hadinga ai. Go di huli hoou hua, dela dono hadinga i golo."},{"book":"Galatians","chapter":"6","verse":"16","text":"Di noho i di aumaalia mo tumaalia gi madalia digau ala e daudali nia agoago aanei, mo nia dama a God huogodoo."},{"book":"Galatians","chapter":"6","verse":"17","text":"Di haga lawa agu helekai: Tangada e haga haingadaa au ai, idimaa, nia lohongo magibala ala i dogu gili e haga modongoohia bolo au tangada hai hegau ni Jesus."},{"book":"Galatians","chapter":"6","verse":"18","text":"Ogu duaahina nei, tumaalia o tadau Dagi go Jesus Christ gi madalia goodou. Amen."}]}