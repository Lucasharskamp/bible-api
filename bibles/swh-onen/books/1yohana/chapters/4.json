{"data":[{"book":"1 Yohana","chapter":"4","verse":"1","text":"Wapendwa, msiamini kila roho, bali zijaribuni hizo roho mwone kama zimetoka kwa Mungu, kwa sababu manabii wengi wa uongo wametokea ulimwenguni."},{"book":"1 Yohana","chapter":"4","verse":"2","text":"Hivi ndivyo mnavyoweza kutambua Roho wa Mungu: Kila roho inayokubali kwamba Yesu Kristo amekuja katika mwili yatoka kwa Mungu."},{"book":"1 Yohana","chapter":"4","verse":"3","text":"Lakini kila roho ambayo haimkubali Yesu haitoki kwa Mungu. Hii ndiyo roho ya mpinga Kristo, ambayo mmesikia kwamba inakuja na sasa tayari iko ulimwenguni."},{"book":"1 Yohana","chapter":"4","verse":"4","text":"Watoto wapendwa, ninyi mmetokana na Mungu, nanyi mmewashinda kwa sababu yeye aliye ndani yenu ni mkuu kuliko yeye aliye katika ulimwengu."},{"book":"1 Yohana","chapter":"4","verse":"5","text":"Wao wanatokana na ulimwengu na kwa hiyo hunena yaliyo ya ulimwengu, hivyo ulimwengu huwasikiliza."},{"book":"1 Yohana","chapter":"4","verse":"6","text":"Sisi twatokana na Mungu na yeyote anayemjua Mungu hutusikiliza, lakini asiyetokana na Mungu hatusikilizi. Hivi ndivyo tunavyoweza kutambua Roho wa Kweli na roho ya upotovu."},{"book":"1 Yohana","chapter":"4","verse":"7","text":"Wapendwa, tupendane, kwa kuwa pendo latoka kwa Mungu. Kila apendaye amezaliwa na Mungu, naye anamjua Mungu."},{"book":"1 Yohana","chapter":"4","verse":"8","text":"Yeye asiyependa hamjui Mungu, kwa sababu Mungu ni pendo."},{"book":"1 Yohana","chapter":"4","verse":"9","text":"Hivi ndivyo Mungu alivyoonyesha pendo lake kwetu: Mungu alimtuma Mwanawe wa pekee ulimwenguni, ili tupate uzima kupitia kwake."},{"book":"1 Yohana","chapter":"4","verse":"10","text":"Hili ndilo pendo: si kwamba tulimpenda Mungu, bali yeye alitupenda, akamtuma Mwanawe, ili yeye awe dhabihu ya upatanisho kwa ajili ya dhambi zetu."},{"book":"1 Yohana","chapter":"4","verse":"11","text":"Marafiki wapendwa, kama Mungu alivyotupenda sisi, imetupasa na sisi kupendana."},{"book":"1 Yohana","chapter":"4","verse":"12","text":"Hakuna mtu yeyote aliyemwona Mungu wakati wowote. Lakini tukipendana, Mungu anakaa ndani yetu, na pendo lake limekamilika ndani yetu."},{"book":"1 Yohana","chapter":"4","verse":"13","text":"Tunajua kwamba twakaa ndani yake na yeye ndani yetu, kwa sababu ametupa sisi sehemu ya Roho wake."},{"book":"1 Yohana","chapter":"4","verse":"14","text":"Nasi tumeona na kushuhudia kwamba Baba amemtuma Mwanawe ili awe Mwokozi wa ulimwengu."},{"book":"1 Yohana","chapter":"4","verse":"15","text":"Kila akiriye kwamba Yesu ni Mwana wa Mungu, basi Mungu hukaa ndani yake, naye ndani ya Mungu."},{"book":"1 Yohana","chapter":"4","verse":"16","text":"Hivyo nasi twajua na kulitumainia pendo la Mungu alilo nalo kwa ajili yetu."},{"book":"1 Yohana","chapter":"4","verse":"17","text":"Kwa njia hii, pendo hukamilishwa miongoni mwetu ili tupate kuwa na ujasiri katika siku ya hukumu, kwa sababu kama alivyo ndivyo tulivyo sisi katika ulimwengu huu."},{"book":"1 Yohana","chapter":"4","verse":"18","text":"Katika pendo hakuna hofu. Lakini pendo lililo kamili huitupa nje hofu, kwa sababu hofu inahusika na adhabu. Kila mwenye hofu hakukamilika katika pendo."},{"book":"1 Yohana","chapter":"4","verse":"19","text":"Twampenda yeye kwa sababu yeye alitupenda kwanza."},{"book":"1 Yohana","chapter":"4","verse":"20","text":"Ikiwa mtu atasema, “Nampenda Mungu,” lakini anamchukia ndugu yake, yeye ni mwongo. Kwa maana kila mtu asiyempenda ndugu yake ambaye anamwona, atampendaje Mungu asiyemuona?"},{"book":"1 Yohana","chapter":"4","verse":"21","text":"Naye ametupa amri hii: Yeyote anayempenda Mungu lazima pia ampende ndugu yake."}]}