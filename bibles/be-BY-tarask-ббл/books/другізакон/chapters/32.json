{"data":[{"book":"ДРУГІ ЗАКОН","chapter":"32","verse":"1","text":"Слухай, неба, я прамаўляцьму; і слухай, зямля, словы вуснаў маіх."},{"book":"ДРУГІ ЗАКОН","chapter":"32","verse":"2","text":"Пральецца як дождж вучэньне маё, як раса мова мая, як дробны дождж на зяленіва, як зьліва на траву."},{"book":"ДРУГІ ЗАКОН","chapter":"32","verse":"3","text":"Імя Госпада праслаўлю; узьнясеце славу Госпаду нашаму."},{"book":"ДРУГІ ЗАКОН","chapter":"32","verse":"4","text":"Ён цьвярдыня; дасканалыя дзеі Ягоныя, і ўсе шляхі Яго праведныя; Бог правільны і няма няпраўды ў Ім; Ён праведны і ісьціны;"},{"book":"ДРУГІ ЗАКОН","chapter":"32","verse":"5","text":"але яны разбэсьціліся прад Ім, яны ня дзеці Ягоныя ў сваіх заганах, род упарцісты і разбэшчаны."},{"book":"ДРУГІ ЗАКОН","chapter":"32","verse":"6","text":"Ці гэта аддаяце вы Госпаду, народ неразумны і няцямны? ці ж ня Ён Айцец твой, Які засвоіў цябе, стварыў цябе і ўладзіў цябе?"},{"book":"ДРУГІ ЗАКОН","chapter":"32","verse":"7","text":"Згадай пра дні старадаўнія, падумай пра гады ранейшых родаў; спытайся ў бацькі тайго, і абвесьціць табе, у старцаў тваіх, і яны скажуць табе."},{"book":"ДРУГІ ЗАКОН","chapter":"32","verse":"8","text":"Калі Ўсявышні даваў надзелы народам і расьсяляў сыноў чалавечых, тады паставіў межы народаў па ліку сыноў Ізраілевых;"},{"book":"ДРУГІ ЗАКОН","chapter":"32","verse":"9","text":"бо доля Госпада народ Ягоны; Якаў спадчынны надзел Ягоны."},{"book":"ДРУГІ ЗАКОН","chapter":"32","verse":"10","text":"Ён знайшоў яго ў пустыні, у стэпе панылым і дзікім, асланяў яго, даглядаў яго, ахоўваў яго, як вока Сваё;"},{"book":"ДРУГІ ЗАКОН","chapter":"32","verse":"11","text":"як арол будзіць гняздо сваё, носіцца над птушанятамі сваімі, распасьцірае крылы свае, бярэ іх і носіць іх на перэі сваім,"},{"book":"ДРУГІ ЗАКОН","chapter":"32","verse":"12","text":"так Гасподзь адзін вадзіў яго, і ня было зь ім чужога бога."},{"book":"ДРУГІ ЗАКОН","chapter":"32","verse":"13","text":"Ён узьнёс яго на вышыні зямлі і карміў пладамі палёў, і паіў яго мёдам з каменя і алеем зь цьвёрдай скалы,"},{"book":"ДРУГІ ЗАКОН","chapter":"32","verse":"14","text":"маслам каровіным і малаком авечым, і тлушчам ягнятаў і бараноў Васанскіх і казлоў, і тлустаю пшаніцаю, і ты піў віно, кроў вінаградных ягад."},{"book":"ДРУГІ ЗАКОН","chapter":"32","verse":"15","text":"І атлусьцеў Ізраіль, і зрабіўся зацяты; атлусьцеў, патаўсьцеў і распасьвіўся; і пакінуў ён Бога, які стварыў яго, і пагардзіў цьвярдыняю выратаваньня свайго."},{"book":"ДРУГІ ЗАКОН","chapter":"32","verse":"16","text":"Багамі чужымі яны раздражнілі Яго, і мярзотамі Яго ўгневілі:"},{"book":"ДРУГІ ЗАКОН","chapter":"32","verse":"17","text":"прыносілі ахвяры дэманам, а ня Богу, божышчам, якіх яны ня ведалі, новым, якія прыйшлі ад суседзяў і пра якіх ня думалі бацькі вашыя."},{"book":"ДРУГІ ЗАКОН","chapter":"32","verse":"18","text":"А Скала, Якая спарадзіла цябе, ты забыў, і не памятаў Бога, Які стварыў цябе."},{"book":"ДРУГІ ЗАКОН","chapter":"32","verse":"19","text":"Гасподзь убачыў, і ў абурэньні пагардзіў сынамі Сваімі і дочкамі Сваімі,"},{"book":"ДРУГІ ЗАКОН","chapter":"32","verse":"20","text":"і сказаў: схаваю аблічча Маё ад іх і ўбачу, які будзе іхні канец; бо яны род разбэшчаны, дзеці, у якіх няма вернасьці;"},{"book":"ДРУГІ ЗАКОН","chapter":"32","verse":"21","text":"ня богам яны раздражнілі Мяне, марнасьцю сваёю Мяне засмуцілі: і Я раздражню іх не народам, народам бязглуздым іх засмучу;"},{"book":"ДРУГІ ЗАКОН","chapter":"32","verse":"22","text":"бо агонь запаліўся ў гневе Маім, паліць да пекла апраметнага, і паядае зямлю і плады яе, і спальвае падваліны гор;"},{"book":"ДРУГІ ЗАКОН","chapter":"32","verse":"23","text":"зьбяру на іх бядоты і патрачу на іх стрэлы Мае:"},{"book":"ДРУГІ ЗАКОН","chapter":"32","verse":"24","text":"будуць зьнясілены голадам, зьнішчаны гарачкаю і заразаю лютай; і пашлю на іх іклы зьвярыныя і яд паўзуноў зямных;"},{"book":"ДРУГІ ЗАКОН","chapter":"32","verse":"25","text":"звонку будзе губіць іх меч, а ў дамах - вусьцішнасьць - і хлапца і дзяўчыну, і немаўля і пакрытага сівізнаю старца."},{"book":"ДРУГІ ЗАКОН","chapter":"32","verse":"26","text":"Я сказаў бы: «расьсею іх і згладжу з асяродзьдзя людзей памяць пра іх»;"},{"book":"ДРУГІ ЗАКОН","chapter":"32","verse":"27","text":"але адклаў гэта дзеля азлабленьня ворагаў, каб ворагі ягоныя не заносіліся і не сказалі: нашая рука высокая, і не Гасподзь зрабіў усё гэта."},{"book":"ДРУГІ ЗАКОН","chapter":"32","verse":"28","text":"Бо яны народ, які страціў розум, і няма ў іх сэнсу."},{"book":"ДРУГІ ЗАКОН","chapter":"32","verse":"29","text":"О, калі б яны памеркавалі, падумалі пра гэта, уразумелі, што зь імі будзе!"},{"book":"ДРУГІ ЗАКОН","chapter":"32","verse":"30","text":"як бы мог адзін перасьледаваць тысячу і двое прагнаць цемру, калі б Скала іхняя ня выдаў іх, і Гасподзь не аддаў іх!"},{"book":"ДРУГІ ЗАКОН","chapter":"32","verse":"31","text":"бо скала іхняя не такая, як нашая Скала; самі ворагі нашыя судзьдзі ў тым."},{"book":"ДРУГІ ЗАКОН","chapter":"32","verse":"32","text":"Бо вінаград іхні ад вінаграднай лазы Садомскай і з палёў Гаморскіх; ягады іхнія ядавітыя, гронкі іх горкія;"},{"book":"ДРУГІ ЗАКОН","chapter":"32","verse":"33","text":"віно іхняе яд драконаў і пагібельная труцізна асьпідаў."},{"book":"ДРУГІ ЗАКОН","chapter":"32","verse":"34","text":"Ці не схавана гэта ў Мяне? ці не запячатана ў сховах Маіх?"},{"book":"ДРУГІ ЗАКОН","chapter":"32","verse":"35","text":"У Мяне помста і аддача, калі пахісьнецца нага іхняя; бо блізкі дзень пагібелі іх, неўзабаве настане ўгатаванае ім."},{"book":"ДРУГІ ЗАКОН","chapter":"32","verse":"36","text":"Але Гасподь судзіцьме народ Свой і з рабоў Сваіх умілажаліцца, калі Ён угледзіць, што рука іхняя аслабла, і не засталося ні заключаных, ні тых, што засталіся звонку."},{"book":"ДРУГІ ЗАКОН","chapter":"32","verse":"37","text":"Тады скажа Гасподзь; дзе багі іхнія, цьвярдыня, на якую яны спадзяваліся,"},{"book":"ДРУГІ ЗАКОН","chapter":"32","verse":"38","text":"якія елі тлушч ад ахвяраў іхніх і пілі віно паліваньняў іхніх? няхай яны паўстануць і дапамогуць вам, няхай будуць ім покрывам!"},{"book":"ДРУГІ ЗАКОН","chapter":"32","verse":"39","text":"Бачыце сёньня, што гэта Я, Я - і няма Бога, апрача Мяне; Я ўсьмерчваю і ажыўляю, Я бэю і ацаляю, і ніхто ня выбавіць ад рукі Маёй."},{"book":"ДРУГІ ЗАКОН","chapter":"32","verse":"40","text":"Я падымаю да нябёсаў руку Маю і кажу: Я жыву вечна!"},{"book":"ДРУГІ ЗАКОН","chapter":"32","verse":"41","text":"Калі навастру бліскучы Мой меч, і рука Мая прыме суд, дык адпомшчу ворагам Маім і ненавісьнікам Маім аддам;"},{"book":"ДРУГІ ЗАКОН","chapter":"32","verse":"42","text":"напаю стрэлы Маёю крывёю, і меч Мой насыціцца целам, крывёю забітых і палонных, галовамі правадыроў ворага."},{"book":"ДРУГІ ЗАКОН","chapter":"32","verse":"43","text":"Радуйцеся, язычнікі, з народам Ягоным! бо Ён адпомсьціць за кроў рабоў Сваіх, і аддасьць помсту ворагам Сваім, і ачысьціць зямлю Сваю і народ Свой!"},{"book":"ДРУГІ ЗАКОН","chapter":"32","verse":"44","text":"І прыйшоў Майсей і прамовіў усе словы песьні гэтай у слых народу, ён і Ісус, сын Наваў."},{"book":"ДРУГІ ЗАКОН","chapter":"32","verse":"45","text":"Калі Майсей прамовіў усе словы гэтыя ўсяму Ізраілю,"},{"book":"ДРУГІ ЗАКОН","chapter":"32","verse":"46","text":"тады сказаў ім: пакладзеце на сэрца ваша ўсе словы, якія я абвясьціў вам сёньня, і накажэце іх дзецям сваім, каб яны стараліся выконваць усе словы закона гэтага;"},{"book":"ДРУГІ ЗАКОН","chapter":"32","verse":"47","text":"бо гэта ня пустое для вас, а гэта жыцьцё вашае, і праз гэта вы доўгі час прабудзеце на той зямлі, у якую вы ідзяце церазь Ярдан, каб авалодаць ёю."},{"book":"ДРУГІ ЗАКОН","chapter":"32","verse":"48","text":"І казаў Гасподзь Майсею ў той самы дзень і сказаў:"},{"book":"ДРУГІ ЗАКОН","chapter":"32","verse":"49","text":"узыдзі на гэтую гару Аварым, на гару Нэво, якая ў зямлі Маавіцкай, насупраць Ерыхона, і паглядзі на зямлю Ханаанскую, якую Я даю вам у валоданьне сынам Ізраілевым;"},{"book":"ДРУГІ ЗАКОН","chapter":"32","verse":"50","text":"і памры на гары, на якую ты ўзыдзеш, і прыкладзіся да народу твайго, як памёр Аарон, брат твой, на гары Ор, і прыклаўся да народу свайго,"},{"book":"ДРУГІ ЗАКОН","chapter":"32","verse":"51","text":"за тое, што вы зграшылі супроць Мяне сярод сыноў Ізраілевых каля водаў Мэрывы ў Кадэсе, у пустыні Сін, за тое, што не паказалі сьвятасьці Маёй сярод сыноў Ізраілевых;"},{"book":"ДРУГІ ЗАКОН","chapter":"32","verse":"52","text":"перад сабою ты ўбачыш зямлю, а ня ўвойдзеш туды, у зямлю, якую Я даю сынам Ізраілевым."}]}