{"data":[{"book":"لاویان","chapter":"7","verse":"1","text":"«قوانین قربانی جبران که قربانی بسیار مقدّسی است، از این قرار می‌باشد:"},{"book":"لاویان","chapter":"7","verse":"2","text":"حیوان قربانی باید در مکانی که قربانی سوختنی را سر می‌برند، ذبح شود و خونش بر چهار طرف مذبح پاشیده شود."},{"book":"لاویان","chapter":"7","verse":"3","text":"کاهن تمام چربی آن را تقدیم کند، یعنی دنبه و چربی داخل شکم،"},{"book":"لاویان","chapter":"7","verse":"4","text":"دو قلوه و چربی روی آنها در قسمت تهیگاه، و نیز سفیدی روی جگر. اینها باید همراه قلوه‌ها جدا شوند."},{"book":"لاویان","chapter":"7","verse":"5","text":"سپس، کاهن آنها را به عنوان قربانی جبران بر آتش مذبح برای خداوند بسوزاند."},{"book":"لاویان","chapter":"7","verse":"6","text":"پسران کاهنان می‌توانند از این گوشت بخورند. این گوشت باید در جای مقدّسی خورده شود. این قربانی، بسیار مقدّس است."},{"book":"لاویان","chapter":"7","verse":"7","text":"«قانونی که باید در مورد قربانی گناه و قربانی جبران رعایت شود این است: گوشت قربانی به کاهنی تعلق خواهد داشت که مراسم کفاره را اجرا می‌کند."},{"book":"لاویان","chapter":"7","verse":"8","text":"(در ضمن پوست قربانی سوختنی نیز به آن کاهن تعلق دارد.)"},{"book":"لاویان","chapter":"7","verse":"9","text":"هر هدیهٔ آردی که در تنور یا در تابه یا روی ساج پخته می‌شود به کاهنی تعلق خواهد گرفت که آن را به خداوند تقدیم می‌کند."},{"book":"لاویان","chapter":"7","verse":"10","text":"تمام هدایای آردی دیگر، خواه مخلوط با روغن زیتون و خواه خشک، به طور مساوی به پسران هارون تعلق دارد."},{"book":"لاویان","chapter":"7","verse":"11","text":"«قوانین قربانی سلامتی که به خداوند تقدیم می‌شود از این قرار است:"},{"book":"لاویان","chapter":"7","verse":"12","text":"اگر قربانی به منظور شکرگزاری باشد، همراه آن باید این نانهای بدون خمیرمایه نیز تقدیم شوند قرصهای نان که با روغن زیتون مخلوط شده باشند، نانهای نازک که روغن مالی شده باشند، نانهایی که از مخلوط آرد مرغوب و روغن زیتون تهیه شده باشند."},{"book":"لاویان","chapter":"7","verse":"13","text":"همچنین همراه قربانی باید قرصهای نان خمیرمایه‌دار نیز تقدیم شوند."},{"book":"لاویان","chapter":"7","verse":"14","text":"از هر نوع نان باید یک قسمت به عنوان هدیهٔ مخصوص به خداوند تقدیم شود تا به کاهنی تعلق گیرد که خون حیوان قربانی را روی مذبح می‌پاشد."},{"book":"لاویان","chapter":"7","verse":"15","text":"گوشت حیوان قربانی سلامتی باید در روزی که به عنوان هدیۀ شکرگزاری تقدیم می‌گردد، خورده شود و چیزی از آن برای روز بعد باقی نماند."},{"book":"لاویان","chapter":"7","verse":"16","text":"«اگر قربانی، داوطلبانه یا نذری باشد، گوشت قربانی در روزی که آن را تقدیم می‌کنند، باید خورده شود. اگر از گوشت قربانی چیزی باقی بماند می‌توان آن را روز بعد نیز خورد."},{"book":"لاویان","chapter":"7","verse":"17","text":"ولی هر چه تا روز سوم باقی بماند، باید کاملاً سوزانده شود."},{"book":"لاویان","chapter":"7","verse":"18","text":"اگر در روز سوم چیزی از گوشت قربانی خورده شود، خداوند آن قربانی را قبول نخواهد کرد و به حساب نخواهد آورد زیرا آن گوشت نجس شده است. کسی هم که آن را بخورد مجرم می‌باشد."},{"book":"لاویان","chapter":"7","verse":"19","text":"«گوشتی را که به چیزی نجس خورده است نباید خورد، بلکه باید آن را سوزاند. گوشت قربانی را فقط کسانی می‌توانند بخورند که طاهر هستند."},{"book":"لاویان","chapter":"7","verse":"20","text":"هر که طاهر نباشد و گوشت قربانی سلامتی را که از آنِ خداوند است، بخورد باید از میان قوم منقطع شود."},{"book":"لاویان","chapter":"7","verse":"21","text":"اگر کسی به چیزی نجس دست بزند، خواه نجاست انسان باشد، خواه حیوان نجس و یا هر چیز نجس دیگر، و بعد از گوشت قربانی سلامتی که از آنِ خداوند است، بخورد، باید از میان قوم خدا منقطع شود.»"},{"book":"لاویان","chapter":"7","verse":"22","text":"خداوند به موسی فرمود:"},{"book":"لاویان","chapter":"7","verse":"23","text":"«این دستورها را به بنی‌اسرائیل بده. هرگز چربی گاو و گوسفند و بز را نخورید."},{"book":"لاویان","chapter":"7","verse":"24","text":"چربی حیوانی که مرده یا توسط جانوری دریده شده باشد هرگز خورده نشود بلکه از آن برای کارهای دیگر استفاده شود."},{"book":"لاویان","chapter":"7","verse":"25","text":"هر کس چربی حیوانی را که بر آتش به خداوند تقدیم می‌شود بخورد باید از میان قوم منقطع شود."},{"book":"لاویان","chapter":"7","verse":"26","text":"هر جا که ساکن باشید، هرگز خون نخورید، نه خون پرنده و نه خون چارپا."},{"book":"لاویان","chapter":"7","verse":"27","text":"هر کس، در هر جا، خون بخورد، باید از میان قوم خدا منقطع شود.»"},{"book":"لاویان","chapter":"7","verse":"28","text":"سپس خداوند به موسی فرمود:"},{"book":"لاویان","chapter":"7","verse":"29","text":"«این دستورها را به بنی‌اسرائیل بده: هر کس بخواهد قربانی سلامتی به خداوند تقدیم کند باید قسمتی از آن قربانی را به عنوان هدیه نزد خداوند بیاورد."},{"book":"لاویان","chapter":"7","verse":"30","text":"او باید به دست خود آن را همچون هدیۀ مخصوص به خداوند تقدیم کند. چربی حیوان را با سینه تقدیم کند و سینهٔ قربانی را به عنوان هدیهٔ مخصوص، در حضور خداوند تکان دهد."},{"book":"لاویان","chapter":"7","verse":"31","text":"کاهن چربی را بر مذبح بسوزاند، ولی سینهٔ قربانی متعلق به هارون و پسرانش باشد."},{"book":"لاویان","chapter":"7","verse":"32-33","text":"ران راست قربانی، به عنوان هدیهٔ مخصوص، به کاهنی داده شود که خون و چربی قربانی را تقدیم می‌کند؛"},{"book":"لاویان","chapter":"7","verse":"34","text":"زیرا خداوند سینه و ران قربانی سلامتی را از قوم اسرائیل گرفته و آنها را به عنوان هدیهٔ مخصوص به کاهنان داده است و همیشه به ایشان تعلق خواهند داشت."},{"book":"لاویان","chapter":"7","verse":"35","text":"(این قسمت از هدایایی که بر آتش به خداوند تقدیم می‌شود در روز انتصاب هارون و پسرانش به خدمت خداوند، به ایشان داده شد."},{"book":"لاویان","chapter":"7","verse":"36","text":"در روزی که ایشان مسح شدند، خداوند دستور داد که قوم اسرائیل این قسمت را به ایشان بدهند. این، قانونی برای تمام نسلهای ایشان می‌باشد.)»"},{"book":"لاویان","chapter":"7","verse":"37","text":"اینها قوانینی بود در مورد قربانی سوختنی، هدیهٔ آردی، قربانی گناه، قربانی جبران، قربانی انتصاب و قربانی سلامتی"},{"book":"لاویان","chapter":"7","verse":"38","text":"که خداوند در بیابان، در کوه سینا به موسی داد تا قوم اسرائیل بدانند چگونه قربانیهای خود را به خداوند تقدیم کنند."}]}