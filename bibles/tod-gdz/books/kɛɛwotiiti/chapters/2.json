{"data":[{"book":"Kɛɛwotiiti","chapter":"2","verse":"1","text":"Pantekote voloi zeeliai ma, ti pɛ ti ɠaalɛa ɠɛni de ba ada ɠila."},{"book":"Kɛɛwotiiti","chapter":"2","verse":"2","text":"Gaamago, zɔngɔ wolai zeɠeni geezuʋɛ, eɠɛ fiilɛ wola, é pɛlɛi wu ná pɛ daave, ʋɛ ti ɠɛni zeini ná."},{"book":"Kɛɛwotiiti","chapter":"2","verse":"3","text":"Nɛgiti, ti ɠulaai ga abuzogi, ti ɠulani ti ʋɛ kɛlɛma, ti ɠaaɠwɛ ma, ti zei ti ɠilagilagiti unma."},{"book":"Kɛɛwotiiti","chapter":"2","verse":"4","text":"Naati pɛ ti laaveni ga Zɛnvu Ɲadegai, ti tɔɔzei ga ti ɗa ɓɔɛ zii woo ɠiligiti su, eɠɛʋelei Zɛnvu Ɲadegai ɠɛni feezu la ti ya ga ti bo."},{"book":"Kɛɛwotiiti","chapter":"2","verse":"5","text":"Naama ziɛgiti su, Zuifui tanigaa ti ɠɛni ɲii wosu Zeluzalɛme, ti ɠɛni ga GALA gaazuluaba nuiti ti zeɠeai eteai zu ná pɛ."},{"book":"Kɛɛwotiiti","chapter":"2","verse":"6","text":"Naama wooi ziaai ma, ti ma ʋɛbɛ wolai ʋaani, ti wola laavɔɔni, tɔɔzei ti pɛ ti ɠɛni ti woomɛnisu ti ɓɔɠɔ wooiti su."},{"book":"Kɛɛwotiiti","chapter":"2","verse":"7","text":"Ti laavɔɔni, ti ɗa ɠɛ ma: «Nui niiti ti ɓɔɛzu ɠani, kɛbɛ ti pɛ ta ga Galilé nu, kɛlɛ?"},{"book":"Kɛɛwotiiti","chapter":"2","verse":"8","text":"É leʋe ɠale mu, ade pɛ ade ti woomɛnisu ade ɓɔɠɔ wooiti su?"},{"book":"Kɛɛwotiiti","chapter":"2","verse":"9","text":"Adɛi de ga, Paate nuiti, ta Mɛde, Elame, Mezopotami, Zudé, Kapadɔse, Pɔn, Azi ɠoʋii,"},{"book":"Kɛɛwotiiti","chapter":"2","verse":"10","text":"Filizi, Panfili, Ezipete, naa ʋɛɛ Silɛne lugi zu ʋa Liɓi yooi zu, ta zɔiti ti zeɠeai Wɔlɔme,"},{"book":"Kɛɛwotiiti","chapter":"2","verse":"11","text":"Kelɛte ta Aalaɓi: Zuifuiti be-o ɓaa wɛɛinti be-o, niiti ti ʋilɛgai Zuifuiti ta-ƓALA pelei ma. Ade pɛ, ada ti woomɛnisu ade ɓɔɠɔ wooiti su, ti ɗa GALA ná-kɛɛwoti wolaiti bo.»"},{"book":"Kɛɛwotiiti","chapter":"2","verse":"12","text":"Ti pɛ ti laavɔɔni, tanigaa ti ɠɛ unga wuulee, ti ɗa ɠɛ ɓɔɠɔ ma: «Niima vai ʋoluʋɛ ɠa ga lee?»"},{"book":"Kɛɛwotiiti","chapter":"2","verse":"13","text":"Taɠiligaa ti ɠɛni ɠɛɛzu ma: «Dɔɔ nɛɛnɛgi ɠa é ti zogai!»"},{"book":"Kɛɛwotiiti","chapter":"2","verse":"14","text":"Piyɛlɛ wuzeɠeni é lo, keela puugɔ maazu ɠilagi (11) zɔiti saama, é wooɠulani, é ɠɛ ma: «À woilo ma-o! Zudé nuiti ta wɔigi wo ɲii wosu Zeluzalɛme, wo niima vaiti gaaɠa, niiti ti ɠɛɛzu."},{"book":"Kɛɛwotiiti","chapter":"2","verse":"15","text":"Dɔ lɛi é ʋa ɠɛ niima nuiti ba, eɠɛʋelei wo ɠisiɛzu la, folo liegi kpaazuʋɛ nɔ ɠa dɛ ade su."},{"book":"Kɛɛwotiiti","chapter":"2","verse":"16","text":"Kɛlɛ nii GALA goo wo nui Zowɛle boni, naa ɠa é ɠɛɛzu ɠani. É ɠɛni ma:"},{"book":"Kɛɛwotiiti","chapter":"2","verse":"17","text":"‹GALA ge ɠɛ ma: Folo ɠaaɓelagiti su,"},{"book":"Kɛɛwotiiti","chapter":"2","verse":"18","text":"Ungo, naama voloiti su, nà nà-Zɛnvui yei nà-botiɠɛ zunuiti ta nà-botiɠɛ anzanuiti ma,"},{"book":"Kɛɛwotiiti","chapter":"2","verse":"19","text":"Nà maaɓɛlɛ vaiti kɛ geeɠɔlɔgi zu, ta poogiti zooi ma,"},{"book":"Kɛɛwotiiti","chapter":"2","verse":"20","text":"Foloi ɠa ʋote ga kpidii,"},{"book":"Kɛɛwotiiti","chapter":"2","verse":"21","text":"Naazu zɔi nɔpɛ a wooɠula Maliɠii ma, toɠa ɠizo.›2:21 Zow 3:1-5 bogɛ é zoloo Gɛlɛke woo zɛʋɛ wɔlɔmai ma."},{"book":"Kɛɛwotiiti","chapter":"2","verse":"22","text":"«À woilo niima wooiti ma, wɔi wo ga Izilayɛle nuiti, wa ɓɔɠɔi wo kwɛni ga GALA ge yeezeini Yesu Nazalɛte nui wu wo ɠaazu, mazɔlɔɔ GALA ge ɠɛni laavɔɔ vaiti, maaɓɛlɛ vaiti ta laavɔɔ vaiti kɛɛzu ga tɔun maaʋele wo zaama."},{"book":"Kɛɛwotiiti","chapter":"2","verse":"23","text":"Zunui naa ɠwɛɛni wo ma, é zoloo GALA ná-devei ta ná-seikpasui ma, nii é kɛɛni ma yeeluɠɔ kaite, wo paaʋɛ siɛgi zu wo zɛga la tɔ koloɠolo nuiti zea, ti kpadɔ saa wului ma."},{"book":"Kɛɛwotiiti","chapter":"2","verse":"24","text":"GALA ge buzeɠeʋɛ ʋolu, é kula saai ma zoolɛiti su, mazɔlɔɔ naa la ɠɛni zolooga ga saai ʋa makɛ ba ná-zobogi wu."},{"book":"Kɛɛwotiiti","chapter":"2","verse":"25","text":"Davide niima wooi woni, é ʋilɛ Yesu ʋa, é ɠɛ ma:"},{"book":"Kɛɛwotiiti","chapter":"2","verse":"26","text":"Naa ɠa é ba, zìi ɠaanɛa, gòoiti daavegɛ ga koozunɛɛi,"},{"book":"Kɛɛwotiiti","chapter":"2","verse":"27","text":"Mazɔlɔɔ è la ɠɛlɛa bà, gè ʋa yɛ gɔvɛalaazu,"},{"book":"Kɛɛwotiiti","chapter":"2","verse":"28","text":"È zɛnvu ʋelei lɛa ga ze,"},{"book":"Kɛɛwotiiti","chapter":"2","verse":"29","text":"«Kɛ̀ɛlointi, zobogi veeʋɛ bɛ̀ ga gè ɠɛ wo ma: Ade-mɛmɛwola Davide zaaʋɛ, maaɠulu, ná-kabai ɓalaa ka ade zaama zaaɠaza."},{"book":"Kɛɛwotiiti","chapter":"2","verse":"30","text":"Kɛlɛ é ɠɛni ga GALA goo wo nui ta, é ɠɛni kwɛɛni ga GALA ge minazeɠeni bɛ, é ɠona ga mavofodai ta ɠa zei ná-masa kpɔkpɔgi ɠa."},{"book":"Kɛɛwotiiti","chapter":"2","verse":"31","text":"Kilista wuzeɠe vai, é ɠula saai ya, naa ɠa Davide kaani ma yeeluɠɔ, naama wooi ɠa é boni ga: ‹GALA ge la ɠɛlɛa bà, gè ʋa yɛ gɔvɛalaazu, é la vaa bu, kpùsɛi ʋa luula kabayeɠei zu.›"},{"book":"Kɛɛwotiiti","chapter":"2","verse":"32","text":"GALA ge Yesu nii wuzeɠeʋɛ, é kula saai ya, gi pɛ gá ga naama zeeleiti."},{"book":"Kɛɛwotiiti","chapter":"2","verse":"33","text":"Buzeɠeʋɛ, é zei GALA zeezazuʋɛ, é Zɛnvu Ɲadegai zɔlɔɔ Kɛɛɠɛ ya, nii ma minazeɠegi woni, naa ɠa é feai, eɠɛʋelei wo mɛnisu da, ta wo kaazu la."},{"book":"Kɛɛwotiiti","chapter":"2","verse":"34","text":"Mazɔlɔɔ Davide la lɛɛni geeɠɔlɔgi zu, kɛlɛ tɔ ɓɔɠɔi bogɛ ga:"},{"book":"Kɛɛwotiiti","chapter":"2","verse":"35","text":"eyɛsu gè è zili nuiti kɛ ga ɗa-ɠɔɠɔloma anii.›"},{"book":"Kɛɛwotiiti","chapter":"2","verse":"36","text":"Izilayɛle ʋɛlɛyeɠei pɛ maanɛɛʋɛ ti kwɛɛ, ti la da, ga Yesu nii wo kpadɔni saa wului ma, naa ɠa GALA ge kɛai ga Maliɠii ta Kilista.»"},{"book":"Kɛɛwotiiti","chapter":"2","verse":"37","text":"Ti naama wooiti mɛnigai ma, é ti yiizoni ga gola, ti ɠɛni Piyɛlɛ ta keelai zɔiti ma: «Gi-ɠɛɛlointi, gá kɛ ɠale mu?»"},{"book":"Kɛɛwotiiti","chapter":"2","verse":"38","text":"Piyɛlɛ ti wooɠaaʋoteni, é ɠɛ ti ma: «À wo-ziɛ ʋelei maavalibo, wo ɠilagilagi pɛ ge ɓatize Yesu Kilista laaseigi zu, nii a kɛ wo zuvaayɛ ga wa-ɠotoiti, wa Zɛnvu Ɲadegai zɔlɔɔ ga faanɛɛ."},{"book":"Kɛɛwotiiti","chapter":"2","verse":"39","text":"Mazɔlɔɔ minazeɠegi ɠa ga wɔnɔ, wa wo-lointi, ta naati tɔnɔ niiti ti maaɠoozaai, naati pɛ de-Maliɠii da-ƓALAGI ʋaazu ti lolisu.»"},{"book":"Kɛɛwotiiti","chapter":"2","verse":"40","text":"Piyɛlɛ ɠɛni zeele wooi wosu ti ma wooi taɠiligaa zu, é ɗa ti iɲɔdɔ, é ɗa ɠɛ ti ma: «À ɓɔɠɔ ɠula tukpɔi laawu, nii é ʋaazu zeelizu yamani ɲɔi nii zu nuɓusɛiti ma.»"},{"book":"Kɛɛwotiiti","chapter":"2","verse":"41","text":"Zɔiti ti yeezeini gooi wu, naati ti ɓatizeni, naama voloi nu waasaʋagɔ (3.000) ɠɛɠala ɠa é ʋɛɛni kidaaleʋe nuiti ba."},{"book":"Kɛɛwotiiti","chapter":"2","verse":"42","text":"Ti ɠɛni woilosu yeenɔpɛ kalagi ma, nii keelaiti ti ɠɛni feezu, ti ɠɛ kpɔfaamai zu, ti ɗa daamii wo, ta ti ɗa GALA falii wo ʋɔɔma."},{"book":"Kɛɛwotiiti","chapter":"2","verse":"43","text":"Dualuagi ɠɛni ɛsɛ pɛ su, mazɔlɔɔ GALA ge ɠɛni maaɓɛlɛ vaiti ta laavɔɔ vaiti kɛɛzu ga gola ga keelaiti maaʋele."},{"book":"Kɛɛwotiiti","chapter":"2","verse":"44","text":"Kidaaleʋe nuiti pɛ ti ɠilini ʋa, ti-ɠɔligiti ti ɠɛ su ɠila kpe."},{"book":"Kɛɛwotiiti","chapter":"2","verse":"45","text":"Ti ɠɛni ta-yooiti ta ti-ɠɔligiti pɔdizu, ti ʋa ga ma walii, ti gaaɠwɛ ɛsɛ ba, é zoloo ma nu ɓɛdɛma vai ma."},{"book":"Kɛɛwotiiti","chapter":"2","verse":"46","text":"Ti pɛ ti ɠɛni ɠaalɛɛzu ba folo-o-folo GALA sei ʋɛlɛi wu, ti ɠɛni ɓului ɠaleɠalezu ta-ʋɛlɛiti bu, ti daamii wo koozunɛɛi zu, ta zii ʋagɔlai zu."},{"book":"Kɛɛwotiiti","chapter":"2","verse":"47","text":"Ti ɠɛni GALA maamusɛzu, naa ʋoluma ta-vai ɠɛni nuɓusɛi pɛ ziilaazu. Folo-o-folo Maliɠii ɠɛni ta ɓɔsu kidaaleʋe nuiti ma ɓɔgi ʋa ga niiti é ɠɛni ti ɠizosu."}]}