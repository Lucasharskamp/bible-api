{"data":[{"book":"Bliathek","chapter":"28","verse":"1","text":"Gathek ne nyie de achun dang pha iring hà ran thog mage shii gathek è ji ne gachung pha ithua ne Maltha rone thieg ruii."},{"book":"Bliathek","chapter":"28","verse":"2","text":"Thiichiih shii rai pho ne gathek shii bajo masangmaliang pho ro, thiichiih shii haphie jao ne phie ruii pha ji è hakhang khang ruii, ji-è, ithek ne bai fu srane gathek shii ho ne ang yi."},{"book":"Bliathek","chapter":"28","verse":"3","text":"Phaul è hing pho jia khrab srane bai shii fu mage shii, bai ilua rey mage ne pham jia wuii srane Phaul wad shii chong mage."},{"book":"Bliathek","chapter":"28","verse":"4","text":"Thiichiih rai pha branthek è Phaul wad shii pham chong pha ji riig ne awaithek chung yao rai, “Hì pha bran ne sgohpho rek ara! Ai ne khamuii è ragia rey dun magungde, airo khirzey è aishii asieng yi ro.”"},{"book":"Bliathek","chapter":"28","verse":"5","text":"Jishii, Phaul è ji pha pham shii kho srane nyie de achun dang pha bai shii ziao muii."},{"book":"Bliathek","chapter":"28","verse":"6","text":"Ithek ne, ai ne phieng ne hamblo shii thud ne iy dun pha ji riig pha khan ne rai ne de. Bajo phiang ishak thog dang pha khan ne riig magungde aishii nyie chun pha adoh ro. Ji-è, ithek de awaithek khani lai srane yao, “Ai ne jangbang ara!”"},{"book":"Bliathek","chapter":"28","verse":"7","text":"Ji pha ithua è bajo ruang asi pha raigthek ne Phublius ro ro, bajo boh gachung. Ai è gathek shii wie ho ne wuii yi ne gathek da-uom airo biwen rey ne rai dun."},{"book":"Bliathek","chapter":"28","verse":"8","text":"Phublius pha aphuii ne hakhangzia ne lui khey ne rad srane biang shii thiang ne rai ne um iang. Phaul è ai ùgud shii wuii srane sia phi ne wad kho ne gang rek phi."},{"book":"Bliathek","chapter":"28","verse":"9","text":"Ji è rey mage shii, zab gai rad pha gachung pho de wuii ne gang dun."},{"book":"Bliathek","chapter":"28","verse":"10","text":"Ithek è gathek shii bajo lasen phi ge. Chiih è, gathek è run bucho shii in mage shii gathek è lumuii hà nyie chid phajithek ithek è zab phi gieng."},{"book":"Bliathek","chapter":"28","verse":"11","text":"Habie uom idoh gathek ne run shii in ne ji yi Alezendria è ran pha ji ro, “jangbang Iwen Beng” pha ji ro, ji pha run ne gachung shii hakhang shak thog dang pha rai marui srane dinne run shii in din ne wuii dun."},{"book":"Bliathek","chapter":"28","verse":"12","text":"Gathek ne Syrakhus beng pha rajan shii wuii thog ne ji pha rajan shii inai da-uom rai marui."},{"book":"Bliathek","chapter":"28","verse":"13","text":"Thiichiih è de gathek ne run shii in dinne Rhegium pha rajan shii wuii thog dun. Ji pha thimiang duiine è rey mage shii, hasam ne hayang è sam ruii, ji è gathek ne danyi shii Phutheoli pha bajrai shii wuii thog ruii."},{"book":"Bliathek","chapter":"28","verse":"14","text":"Thiichiih shii gathek ne migiphothek shii si ne ithek è gathek shii inai mile thog pha rai marui pha yao. Chiih-è gathek ne Rom hà wuii thog dun."},{"book":"Bliathek","chapter":"28","verse":"15","text":"Rom hà migipho è gathek thog pha mua yoi mage shii gathek shii si pha ruang ruang pha Aphius pha bajaraithek pha iring hà rai phothek de wuii thog ne riu ne khan iang. Phaul è ji doh mage ne Hamangkhung-aphuii shii laso phi ne bajo lububo now dun."},{"book":"Bliathek","chapter":"28","verse":"16","text":"Gathek ne Rom shii wuii thog mage shii, Phaul shii awai lum ne rai ba yi srane aishii riig pha siphahi jia ilkhi rek yi."},{"book":"Bliathek","chapter":"28","verse":"17","text":"Inai uom rey ched pha idoh è Phaul è Jewish khothek shii maley ho ne jung, ithek khrab ne maley jung thog shii, Phaul è ithek shii yao, “Gu ijak Israelthek wo, gu è branthek shii nyie achun habuii shii, chiih-è, gethek blang mizen marui pha Iphey shii de buii arek, gu shii Jerusalem hà phatheg chab muii srane Romanthek wad shii phi muii ro."},{"book":"Bliathek","chapter":"28","verse":"18","text":"Roman pho è gu shii miyao sai ched ne gu shii thoh din pha noh, nyieliieshii ithek è gu shii gu iy shapho pha nyie blia rek pha adoh phi."},{"book":"Bliathek","chapter":"28","verse":"19","text":"Jishii, Jewthek è gu shii layog nin pha ji è gune Bisiu ibi shii khung ne yao pha dun mey ruii. Gune gui branthek shii layog nin pha lumuii oi magungde yao pha rey dun ro."},{"book":"Bliathek","chapter":"28","verse":"20","text":"Ji-è, gu è nathek shii riig yang chiih-è nathek rog shii miyao yao yang muii ro. Zai yao chak arone, gune hì è rek ne shiirnai è phang phane hanyie shii Israel pha branthek è luthong pha chiang è phang dun ro.”"},{"book":"Bliathek","chapter":"28","verse":"21","text":"Ithek è aishii yao, “Gathek shii ne Judea è na chiang nyie jigigam aphi thog ro. Chiih è, hanyie de mua yie ne awuiithog ro, chiih-è na shii buii yao phade ayoi ro."},{"book":"Bliathek","chapter":"28","verse":"22","text":"Jishii, gathek ne naro munow ji nuii pha now muii ro. Nyieliieshii, branthek è na hanyie rog um pho shii bajo gidieg yao ramuii ro.”"},{"book":"Bliathek","chapter":"28","verse":"23","text":"Ji-è, ithek ne ji nuii pha inai jia shii dashab rek srane ithek zab Phaul rai pha ithua shii wuii thog ruii. Phaul è, hamiang è habjuang thog dang pha Hamangkhung-aphuii ro zab riichai pha ji yao phi. Ai è ithek shii Isu shii izai now yi pha Moses pha Iphey nane chaigpho miyao marui pha jigigamthek è yie srane yao ne izai now yi."},{"book":"Bliathek","chapter":"28","verse":"24","text":"Giak ne ai miyaogamthek ji izai now gieng, chiih-è giak ne izai anow phi."},{"book":"Bliathek","chapter":"28","verse":"25","text":"Phaul è miyao jia yao ched mage shii, awaithek chung de a-ò rai pha ithua ji thoh ne dun dun: “Khi è rek ne Ragung So è chaig Aijaya rog phi ne ithek pha blangthek shii yao pha miyao hì ro!”"},{"book":"Bliathek","chapter":"28","verse":"26","text":"Ai ne hì è yao marui ro,"},{"book":"Bliathek","chapter":"28","verse":"27","text":"nyieliieshii, hìthek pha bran ne khani bajo liing pha branthek ro,"},{"book":"Bliathek","chapter":"28","verse":"28","text":"Phaul è miyao jia yao srane maley ji jong yi: “Nathek de thieg mage bo! Hamangkhung-aphuii pha giawo rey pha mua hì ne Gaibranthek shii thoh ge phro, chiih-è, ithek ne hì pha mua ji shii yoi ruii phro!”"},{"book":"Bliathek","chapter":"28","verse":"29","text":"Phaul è ji è yao ched mage ne Jewthek ne awaithek chung khnaing rai ne dun dun."},{"book":"Bliathek","chapter":"28","verse":"30","text":"Dam nyi thog dang pha Phaul ne gai hò shii rai pha igong phi ne rai marui. Thiichiih shii ai è branthek hanyie aishii si wuii pho shii wie wuii yi."},{"book":"Bliathek","chapter":"28","verse":"31","text":"Thiichiih shii ai è hong ne ai ne bajo boh rek ne Hamangkhung-aphuii pha Sajathua pha ji yao ne Ithong Isu Masi pha miyaothek yua marui."}]}