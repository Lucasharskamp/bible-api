{"data":[{"book":"Ermiyaas","chapter":"52","verse":"1","text":"Zedeqiyaa yeroo mootii taʼetti nama umuriin isaa waggaa digdamii tokkoo ture; innis Yerusaalem keessa taaʼee waggaa kudha tokko bulche. Maqaan haadha isaa Hamuutaal ture; isheenis intala Ermiyaas kan magaalaa Libnaatii dhufte turte."},{"book":"Ermiyaas","chapter":"52","verse":"2","text":"Innis akkuma Yehooyaaqiim hojjete sana, fuula Waaqayyoo duratti waan hamaa ni hojjete."},{"book":"Ermiyaas","chapter":"52","verse":"3","text":"Wanni kun hundi sababii dheekkamsa Waaqayyootiif Yerusaalemii fi Yihuudaa irra gaʼe; dhuma irrattis inni fuula isaa duraa isaan balleesse."},{"book":"Ermiyaas","chapter":"52","verse":"4","text":"Bara mootummaa Zedeqiyaa keessa waggaa saglaffaatti, bultii kurnaffaa jiʼa kurnaffaatti Nebukadnezar mootiin Baabilon guutummaa loltoota isaa wajjin Yerusaalemitti duule; isaanis magaalattiin ala qubatanii naannoo ishee hundatti tuullaa biyyoo marsan."},{"book":"Ermiyaas","chapter":"52","verse":"5","text":"Magaalaan sunis hamma waggaa kudha tokkoffaa bara Zedeqiyaa Mootichaatti akkuma marfamtetti turte."},{"book":"Ermiyaas","chapter":"52","verse":"6","text":"Bultii saglaffaa jiʼa afuraffaatti, magaalattii keessatti beelli akka malee hammaatee namni waan nyaatu tokko illee dhabe."},{"book":"Ermiyaas","chapter":"52","verse":"7","text":"Ergasii dallaan magaalattii cabsamee loltoonni hundinuus baʼanii baqatan. Isaanis utuma Baabilononni magaalaa sana marsanii jiranuu karaa karra dallaa iddoo biqiltuu mootichaa bira jiru lamaan gidduu baasu sanaatiin halkaniin baʼanii baqatan. Isaanis Arabbaatti baqatan;"},{"book":"Ermiyaas","chapter":"52","verse":"8","text":"loltoonni Baabilon garuu Zedeqiyaa Mooticha ariʼanii dirree Yerikoo irratti isa qaqqaban; loltoonni isaa hundis isa irraa gargar baʼanii bibittinnaaʼanii turan;"},{"book":"Ermiyaas","chapter":"52","verse":"9","text":"innis ni qabame."},{"book":"Ermiyaas","chapter":"52","verse":"10","text":"Mootiin Baabilonis Riiblaatti ijuma isaa duratti ilmaan Zedeqiyaa gorraʼe; qondaaltota Yihuudaa hundas fixe."},{"book":"Ermiyaas","chapter":"52","verse":"11","text":"Innis ergasii Zedeqiyaa keessaa ija isaa baasee foncaa naasiitiin hidhee Baabilonitti isa geesse; hamma gaafa inni duʼuuttis manuma hidhaa keessa isa tursiise."},{"book":"Ermiyaas","chapter":"52","verse":"12","text":"Bara mootummaa Nebukadnezar mooticha Baabilon keessa waggaa kudha saglaffaatti, bultii kurnaffaa jiʼa shanaffaatti Nebuzaradaan ajajaan eegumsa mootummaa inni mootii Baabilon tajaajilu sun gara Yerusaalem dhufe."},{"book":"Ermiyaas","chapter":"52","verse":"13","text":"Innis mana qulqullummaa Waaqayyootti, masaraa mootummaattii fi manneen Yerusaalem hundatti ibidda qabsiise; manneen gurguddaa hundas ni gube."},{"book":"Ermiyaas","chapter":"52","verse":"14","text":"Loltoonni Baabilon kanneen ajajaa eegumsa mootummaa jala turan hundi dallaawwan naannoo Yerusaalem turan hunda diigan."},{"book":"Ermiyaas","chapter":"52","verse":"15","text":"Nebuzaradaan ajajaan eegumsaa sun namoota hiyyeeyyii tokko tokkoo fi warra magaalaa keessatti hafan, warra ogummaa harkaa qabanii fi warra baqatanii mootii Baabilonitti kooluu galan boojiʼee fudhate."},{"book":"Ermiyaas","chapter":"52","verse":"16","text":"Nebuzaradaan garuu hiyyeeyyii biyyattii warra hafan akka wayinii kunuunsanii fi lafa qotaniif achitti dhiise."},{"book":"Ermiyaas","chapter":"52","verse":"17","text":"Baabilononni sun utubaawwan naasii, baattuuwwan iddoodhaa sochoʼanii fi Gaanii naasii irraa hojjetamee mana qulqullummaa Waaqayyoo keessa ture caccabsanii naasii sana hunda immoo Baabilonitti geessan."},{"book":"Ermiyaas","chapter":"52","verse":"18","text":"Akkasumas okkoteewwan, waan ittiin daaraa hammaaran, waan ittiin ibsaa irraa daaraa dhadhaʼan, waciitiiwwan ittiin dhiiga facaasan, caabiiwwanii fi miʼoota naasii irraa hojjetaman kanneen tajaajila mana qulqullummaatiif oolan hunda fudhatan."},{"book":"Ermiyaas","chapter":"52","verse":"19","text":"Ajajaan eegumsaa sunis miʼoota warqee qulqulluu fi meetii irraa hojjetaman hunda jechuunis caabii dhooqaa, girgiraawwan, waciitiiwwan ittiin dhiiga facaasan, okkoteewwan, baattuuwwan ibsaa, caabiiwwanii fi waciitiiwwan ittiin dhibaafatan fudhatee deeme."},{"book":"Ermiyaas","chapter":"52","verse":"20","text":"Ulfinni naasii kan Solomoon Mootichi ittiin utubaawwan lamaan, Gaanii fi jiboota kudha lamaan isa jala jiranii fi baattuuwwan iddoodhaa sochoʼaniin mana qulqullummaa Waaqayyootiif hojjetee ture waan madaalliin madaaluu dandaʼuu oli turan."},{"book":"Ermiyaas","chapter":"52","verse":"21","text":"Tokkoon tokkoon utubaa sanaa dhundhuma kudha saddeet ol dheeratee marsaan isaa immoo dhundhuma kudha lama ture; yabbinni isaa quba afur taʼee keessi isaas banaa ture."},{"book":"Ermiyaas","chapter":"52","verse":"22","text":"Guutuun naasii kan utubaa tokko irraas dhundhuma shan ol dheeratee naannoon isaa guutuun sibiila wal keessa loofamee tolfamee fi roomaanii naasiitiin miidhagfamee ture. Utubaan kaanis roomaanii naasii wajjin kanuma fakkaata ture."},{"book":"Ermiyaas","chapter":"52","verse":"23","text":"Roomaanoonni bitaa mirgaan turan sagaltamii sagal turan; walumatti faaya naannoo utubichaa gubbaan jiru wajjin roomanoota dhibba tokkootu ture."},{"book":"Ermiyaas","chapter":"52","verse":"24","text":"Ajajaan eegumsaa sun Seraayaa lubicha hangafa, Sefaaniyaa lubicha Sadarkaan isatti aanuu fi eegdota balbalaa sadan hidhee fuudhee deeme."},{"book":"Ermiyaas","chapter":"52","verse":"25","text":"Warra amma illee magaalaa keessatti hafan keessaa ajajaa loltootaatii fi gorsitoota mootii torba fudhate. Akkasumas barreessaa qondaala ol aanaa ture kan saba keessaa loltummaaf namoota filatu sanaa fi namoota magaalaa keessatti argaman jaatama fudhate."},{"book":"Ermiyaas","chapter":"52","verse":"26","text":"Nebuzaradaan ajajaan sun hunda isaanii guuree Riiblaatti gara mooticha Baabilonitti geesse."},{"book":"Ermiyaas","chapter":"52","verse":"27","text":"Mootichis achuma Riiblaat biyya Hamaati keessatti isaan ni fixe."},{"book":"Ermiyaas","chapter":"52","verse":"28","text":"Baayʼinni namoota Nebukadnezar boojuudhaan fudhatee kanaa dha:"},{"book":"Ermiyaas","chapter":"52","verse":"29","text":"bara Nebukadnezar keessa waggaa kudha saddeettaffaatti,"},{"book":"Ermiyaas","chapter":"52","verse":"30","text":"waggaa digdamii sadaffaa isaa keessa Yihuudoonni 745,"},{"book":"Ermiyaas","chapter":"52","verse":"31","text":"Yehooyaakiin mootiin Yihuudaa boojiʼamee waggaa soddomii torbaffaa isaatti, Eewiil Marodaak mootii Baabilon taʼe; innis wagguma sana keessa bultii digdamii shanaffaa jiʼa kudha lammaffaatti Yehooyaakiin mooticha Yihuudaa sana mana hidhaatii gad dhiisee bilisa isa baase."},{"book":"Ermiyaas","chapter":"52","verse":"32","text":"Afaan tolaadhaanis isatti dubbatee barcuma ulfinaa kan barcuma mootota isa wajjin Baabilon keessa turan kaanii caalu kenneef."},{"book":"Ermiyaas","chapter":"52","verse":"33","text":"Kanaafuu Yehooyaakiin uffata isaa kan mana hidhaatti uffachaa ture sana of irraa baasee bara jireenya isaa guutuu yeroo hunda maaddii mootichaa irraa nyaate."},{"book":"Ermiyaas","chapter":"52","verse":"34","text":"Mootiin Baabilonis hamma inni lubbuudhaan jiraatetti guyyuma guyyaadhaan waan isaaf barbaachisu Yehooyaakiiniif kennaa ture."}]}