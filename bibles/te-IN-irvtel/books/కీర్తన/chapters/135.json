{"data":[{"book":"కీర్తన","chapter":"135","verse":"1","text":"యెహోవా సేవకులారా, యెహోవాను స్తుతించండి. ఆయన నామాన్ని కీర్తించండి."},{"book":"కీర్తన","chapter":"135","verse":"2","text":"యెహోవా మందిరంలో, మన దేవుని మందిరపు ఆవరణంలో నిలబడే వాళ్ళంతా యెహోవాను స్తుతించండి."},{"book":"కీర్తన","chapter":"135","verse":"3","text":"యెహోవా మంచి వాడు. ఆయనను స్తుతించండి. ఆయన నామాన్ని కీర్తించడం అత్యంత మనోహరం!"},{"book":"కీర్తన","chapter":"135","verse":"4","text":"యెహోవా తన కోసం యాకోబును ఎన్నుకున్నాడు. ఇశ్రాయేలు ప్రజను తన ఆస్తిగా ఏర్పాటు చేసుకున్నాడు."},{"book":"కీర్తన","chapter":"135","verse":"5","text":"యెహోవా గొప్పవాడని నాకు తెలుసు. దేవుళ్ళని పిలిచే వాళ్ళందరికంటే మన ప్రభువు గొప్పవాడు."},{"book":"కీర్తన","chapter":"135","verse":"6","text":"భూమి పైన, ఆకాశంలో, సముద్రాల్లో, అగాధ సముద్రాల్లో ఆయన ఏమనుకుంటే అది చేస్తాడు."},{"book":"కీర్తన","chapter":"135","verse":"7","text":"భూమి అంచుల నుంచి ఆయన మేఘాలను రప్పిస్తాడు. వర్షంతో బాటు ఆకాశంలో మెరుపులు పుట్టిస్తాడు. తన గిడ్డంగిలోనుంచి గాలిని బయటికి తెస్తాడు."},{"book":"కీర్తన","chapter":"135","verse":"8","text":"ఈజిప్టు ప్రజల తొలిచూలు సంతానాన్ని, పశువుల తొలి సంతతిని ఆయన హతం చేశాడు."},{"book":"కీర్తన","chapter":"135","verse":"9","text":"ఐగుప్తూ, నీ మధ్య ఆయన సూచకక్రియలు, అద్భుతాలు కనపరచాడు. ఫరోకు, అతని పరివారానికీ వ్యతిరేకంగా వాటిని చేశాడు."},{"book":"కీర్తన","chapter":"135","verse":"10","text":"ఆయన అనేక జాతులపై దాడి చేసాడు. బలిష్టులైన రాజులను ఆయన హతం చేశాడు."},{"book":"కీర్తన","chapter":"135","verse":"11","text":"అమోరీయుల రాజు సీహోనును, బాషాను రాజు ఓగును కనాను రాజ్యాలన్నిటినీ నేలమట్టం చేశాడు."},{"book":"కీర్తన","chapter":"135","verse":"12","text":"ఆయన వాళ్ళ దేశాలను స్వాస్థ్యంగా, తన ప్రజలైన ఇశ్రాయేలీయులకు వారసత్వంగా ఇచ్చాడు."},{"book":"కీర్తన","chapter":"135","verse":"13","text":"యెహోవా, నీ నామం శాశ్వతంగా నిలుస్తుంది. యెహోవా, నిన్ను గూర్చిన జ్ఞాపకం తరతరాలకు నిలిచి ఉంటుంది."},{"book":"కీర్తన","chapter":"135","verse":"14","text":"యెహోవా తన ప్రజల పక్షంగా నిలబడతాడు. అయితే తన సేవకుల విషయం కనికరం చూపిస్తాడు."},{"book":"కీర్తన","chapter":"135","verse":"15","text":"ఇతర ప్రజల దేవుళ్ళు మనుషులు తమ చేతులతో తయారు చేసిన వెండి, బంగారం విగ్రహాలు."},{"book":"కీర్తన","chapter":"135","verse":"16","text":"వాటికి నోళ్ళు ఉన్నప్పటికీ మాట్లాడవు. కళ్ళు ఉన్నా చూడలేవు."},{"book":"కీర్తన","chapter":"135","verse":"17","text":"వాటికి చెవులు ఉన్నాయి గానీ వినలేవు. వాటికి నోట్లో ఊపిరి లేదు."},{"book":"కీర్తన","chapter":"135","verse":"18","text":"వాటిని తయారు చేసేవాళ్ళు, వాటిపై నమ్మకముంచి పూజించే వాళ్లంతా వాటిలాగే అవుతారు."},{"book":"కీర్తన","chapter":"135","verse":"19","text":"ఇశ్రాయేలు వంశానికి చెందిన ప్రజలారా, యెహోవాను కీర్తించండి. అహరోను వంశస్థులందరూ యెహోవాను స్తుతించండి."},{"book":"కీర్తన","chapter":"135","verse":"20","text":"లేవి వంశస్థులందరూ యెహోవాను స్తుతించండి. యెహోవా అంటే భయభక్తులు ఉన్నవాళ్ళంతా యెహోవాను కీర్తించండి."},{"book":"కీర్తన","chapter":"135","verse":"21","text":"యెరూషలేములో నివసించే యెహోవాకు సీయోనులో స్తుతి కలుగు గాక. యెహోవాను స్తుతించండి."}]}