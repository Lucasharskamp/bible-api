{"data":[{"book":"Dɔwɔwɔwo","chapter":"15","verse":"1","text":"Le ɣeyiɣi si me Paulo kple Barnabas wonɔ Antioxia la, ame aɖewo tso Yudea va Antioxia dua me. Ame siawo va nɔ nu fiam xɔsetɔawo be ehiã vevie be woatso aʋa na wo ɖe Mose ƒe kɔnuwo nu hafi woakpɔ ɖeɖe."},{"book":"Dɔwɔwɔwo","chapter":"15","verse":"2","text":"Paulo kple Barnabas melɔ̃ ɖe nya sia dzi kura o, ale wohe nya kple ame siawo vevie. Mlɔeba la, Antioxia Hame la ɖe hametɔ aɖewo kpe ɖe Paulo kple Barnabas ŋu heɖo wo ɖe Yerusalem be woaɖadzro nya sia me kple Apostoloawo kple hamemegãwo, anya woƒe susu le eŋu ava gblɔ na yewo."},{"book":"Dɔwɔwɔwo","chapter":"15","verse":"3","text":"Hametɔwo katã yi ɖaɖo ame dɔdɔawo ɖa va se ɖe Antioxia dua godo, eye woyi woƒe mɔzɔzɔ dzi. Le mɔa dzi la, ame dɔdɔawo tɔ ɖe Foenisia kple Samaria, du siwo le mɔa dzi la me, eye wogblɔ ale si Mawu le dɔ wɔm le ame siwo menye Yudatɔwo o dome la na xɔsetɔ siwo le afi ma. Nya sia do dzidzɔ blibo na ame sia ame si see."},{"book":"Dɔwɔwɔwo","chapter":"15","verse":"4","text":"Esi ame dɔdɔawo va ɖo Yerusalem la, hamea kple apostoloawo kpakple hamemegãwo xɔ wo, eye woka nu siwo katã Mawu wɔ kpli wo la ta na wo."},{"book":"Dɔwɔwɔwo","chapter":"15","verse":"5","text":"Ke ame siwo nye Farisitɔwo tsã hafi trɔ zu Kristotɔwo la tsi tsitre, eye wogblɔ be, “Ele be woatso aʋa na ame siwo menye Yudatɔwo o, siwo trɔ zu xɔsetɔwo la katã, eye woawɔ ɖe Mose ƒe sewo dzi.”"},{"book":"Dɔwɔwɔwo","chapter":"15","verse":"6","text":"Ke apostolowo kple hamemegãwo ɖe kpɔ hedzro biabia sia me nyuie."},{"book":"Dɔwɔwɔwo","chapter":"15","verse":"7","text":"Le nyamedzodzro geɖe megbe la, Petro tsi tsitre gblɔ na wo be, “Nɔvinyewo, miawo ŋutɔ mienya be anɔ abe ƒe aɖewoe nye esi va yi ene la, Mawu tiam le mia dome, eye wòdɔm ɖa be magblɔ nyanyui la na ame siwo menye Yudatɔwo o, ale be woawo hã woaxɔ se."},{"book":"Dɔwɔwɔwo","chapter":"15","verse":"8","text":"Mawu si nya amegbetɔ ɖe sia ɖe ƒe dzi me la xɔ wo hena Gbɔgbɔ Kɔkɔe la wo abe ale si wòna míawo hã ene."},{"book":"Dɔwɔwɔwo","chapter":"15","verse":"9","text":"Mede vovototo aɖeke mí kple woawo dome o, elabena eɖe woƒe nu vɔ̃wo ɖa to xɔse me abe míawo ke ene."},{"book":"Dɔwɔwɔwo","chapter":"15","verse":"10","text":"Ke nɔvinyewo, nu ka ta miedi be miate Mawu kpɔ adi be yewoatsɔ agba kpekpe si míawo ŋutɔ kple mía tɔgbuitɔgbuiwo mete ŋu tsɔ o la ada ɖe wo dzi be woatsɔ mahã?"},{"book":"Dɔwɔwɔwo","chapter":"15","verse":"11","text":"Ao, míexɔe se to mía Aƒetɔ Yesu Kristo ƒe amenuveve me, eye esia me míekpɔ xɔxɔ abe woawo ke ene le.”"},{"book":"Dɔwɔwɔwo","chapter":"15","verse":"12","text":"Le nuƒo sia megbe la, ƒuƒoƒe la zi ɖoɖoe, eye nyahehe aɖeke megayi edzi o. Esia na mɔnukpɔkpɔ Paulo kple Barnabas be wogblɔ nukunu kple dzesi gã siwo Mawu wɔ to wo dzi le ame siwo menye Yudatɔwo o dome la na wo."},{"book":"Dɔwɔwɔwo","chapter":"15","verse":"13","text":"Esi woƒo nu vɔ la, Yakobo hã tsi tsitre ƒo nu gblɔ be, “Nɔviwo, miɖo tom."},{"book":"Dɔwɔwɔwo","chapter":"15","verse":"14","text":"Simɔn gblɔ ale si Mawu ŋutɔ tia amewo tso ame siwo menye Yudatɔwo o dome be woasubɔ ye la na mi."},{"book":"Dɔwɔwɔwo","chapter":"15","verse":"15","text":"Nyagblɔɖilawo ƒe nya sɔ kple nu siwo wogblɔ na mi abe ale si woŋlɔ ɖi ene be,"},{"book":"Dɔwɔwɔwo","chapter":"15","verse":"16","text":"“ ‘Le nu siawo megbe la, magatrɔ ava,"},{"book":"Dɔwɔwɔwo","chapter":"15","verse":"17","text":"ale be ame mamlɛawo adi Aƒetɔ la ƒe mɔ"},{"book":"Dɔwɔwɔwo","chapter":"15","verse":"18","text":"Esiwo le nyanya me nɛ tso blema ke."},{"book":"Dɔwɔwɔwo","chapter":"15","verse":"19","text":"“Esia ta nye nyametsotsoe nye be mehiã be míaɖe fu na ame siwo menye Yudatɔwo o, eye wole tɔtrɔm ɖe Mawu ŋu la o."},{"book":"Dɔwɔwɔwo","chapter":"15","verse":"20","text":"Ke ɖeko míaŋlɔ na wo be woadzudzɔ lã siwo wotsɔ sa vɔe na trɔ̃wo kple lã siwo tsi ʋu me la ɖuɖu, eye hekpe ɖe esiawo ŋu la, woadzudzɔ ahasiwɔwɔ."},{"book":"Dɔwɔwɔwo","chapter":"15","verse":"21","text":"Elabena tso blema ke la, wogblɔ Mose ƒe se la na mí le du sia du me le ƒuƒoƒewo katã le Dzudzɔgbe sia Dzudzɔgbe dzi na Yudatɔwo katã.”"},{"book":"Dɔwɔwɔwo","chapter":"15","verse":"22","text":"Azɔ la, apostoloawo kple hamemegãwo katã va lɔ̃ ɖe edzi be yewoaɖe ame aɖewo woakplɔ Paulo kple Barnabas ɖo ayi Antioxia be woaɖagblɔ nu si dzi woɖo kpee la na hame si le afi ma. Wotia Yuda (si wogayɔna be Barsaba) kple Silas, ame siwo nye amegãwo le hamea me."},{"book":"Dɔwɔwɔwo","chapter":"15","verse":"23","text":"Woŋlɔ agbalẽ de ame dɔdɔawo si, eye emenyawo yi ale:"},{"book":"Dɔwɔwɔwo","chapter":"15","verse":"24","text":"Míese be xɔsetɔ aɖewo, siwo tso mía gbɔ le afi sia la va mia dome, eye wova gblɔ nya aɖewo, siwo ɖe fu na miaƒe susu, eye woʋuʋu miaƒe xɔse kple ɖeɖekpɔkpɔ. Míedi be mianya be menye míawoe dɔ ame siawo ɖo ɖe mi o."},{"book":"Dɔwɔwɔwo","chapter":"15","verse":"25","text":"Ke esi míawo hã míebu nya la ŋu, eye mí katã míeɖo kpe nu si nye nyateƒea dzi vɔ la, míeɖoe be anye susu nyui aɖe ŋutɔ be míaɖe ame dɔdɔ eve siwo akplɔ mía nɔvi lɔlɔ̃awo, Paulo kple Barnabas, ɖo ava mia gbɔ."},{"book":"Dɔwɔwɔwo","chapter":"15","verse":"26","text":"Ame dɔdɔ eve siawoe nye Yuda kple Sila, ame siwo tsɔ woƒe agbe ke faa na míaƒe Aƒetɔ Yesu Kristo."},{"book":"Dɔwɔwɔwo","chapter":"15","verse":"27","text":"Azɔ míedɔ Yuda kple Silas ɖa, ame siawo aƒo nu, aɖo kpe nu si nye míaƒe susu le nya siwo le fu ɖem na miaƒe susuwo la dzi na mi."},{"book":"Dɔwɔwɔwo","chapter":"15","verse":"28","text":"Míekpɔe dze sii be enyo Gbɔgbɔ Kɔkɔe la kple míawo hã ŋu be, menyo be míatsɔ agba gã aɖeke ada ɖe mia dzi wu nu vevi siawo ko o,"},{"book":"Dɔwɔwɔwo","chapter":"15","verse":"29","text":"be miatsri trɔ̃wo ƒe vɔsawo kple ʋu kple lã tsiʋumewo ɖuɖu, eye miatsri ahasiwɔwɔ hã. Ne miekpɔ mia ɖokui dzi nyuie le nu siawo me la, ekema miewɔe nyuie."},{"book":"Dɔwɔwɔwo","chapter":"15","verse":"30","text":"Ame dɔdɔ eneawo dze mɔ ɖo ta Antioxia enumake. Esi wova ɖo la, woƒo kristotɔwo katã nu ƒu, eye wotsɔ gbedeasi la ɖo woƒe ŋkume."},{"book":"Dɔwɔwɔwo","chapter":"15","verse":"31","text":"Esi woxlẽ agbalẽ la, eye wose emenyawo la, hame la katã kpɔ dzidzɔ manyagblɔ aɖe."},{"book":"Dɔwɔwɔwo","chapter":"15","verse":"32","text":"Hekpe ɖe agbalẽa ŋu la, Yuda kple Silas, ame siwo hã nye nyagblɔɖilawo la gaƒo nu geɖe na hame la hedo ŋusẽ woƒe xɔse."},{"book":"Dɔwɔwɔwo","chapter":"15","verse":"33","text":"Wonɔ Antioxia ŋkeke geɖe hafi wodo mɔ wo kple dzidzɔgbedoname tso Antioxia Hame gbɔ vɛ na Yerusalem hame si dɔ wo. ["},{"book":"Dɔwɔwɔwo","chapter":"15","verse":"34","text":"Ke enyo Sila ŋu be yeatsi afi ma.]"},{"book":"Dɔwɔwɔwo","chapter":"15","verse":"35","text":"Paulo kple Barnabas hã gatsi Antioxia hena kpekpe ɖe ame siwo nɔ Aƒetɔ la ƒe nya gblɔm henɔ nu fiam amewo le afi ma la ŋu."},{"book":"Dɔwɔwɔwo","chapter":"15","verse":"36","text":"Le ŋkeke aɖewo megbe la, Paulo doe ɖe Barnabas gbɔ be, “Na míatrɔ ayi aɖakpɔ nɔvi siwo le du siwo me míegblɔ Aƒetɔ la ƒe nya la le la, akpɔ ale si wole zɔzɔmee la ɖa.”"},{"book":"Dɔwɔwɔwo","chapter":"15","verse":"37","text":"Barnabas lɔ̃, ke edi be yewoakplɔ Yohanes si woyɔna be Marko la akpe ɖe yewo ɖokui ŋu."},{"book":"Dɔwɔwɔwo","chapter":"15","verse":"38","text":"Ke le ale si Marko gblẽ wo ɖi le Pamfilia, eye meyi dɔa dzi kple wo o ta la, Paulo mebui be enyo be wòagayi kpli yewo o."},{"book":"Dɔwɔwɔwo","chapter":"15","verse":"39","text":"Nu sia he masɔmasɔ de Paul kple Barnabas dome ale gbegbe be wo dome ma. Barnabas kplɔ Marko ɖe asi, eye woɖo tɔdziʋu yi Kipro."},{"book":"Dɔwɔwɔwo","chapter":"15","verse":"40","text":"Ke Paulo hã kplɔ Silas kpe ɖe eɖokui ŋu, eye nɔviawo tsɔ wo de asi na Aƒetɔ la ƒe amenuveve."},{"book":"Dɔwɔwɔwo","chapter":"15","verse":"41","text":"Woto Siria kple Kilikia nutowo me henɔ ŋusẽ dom hame siwo le afi mawo."}]}