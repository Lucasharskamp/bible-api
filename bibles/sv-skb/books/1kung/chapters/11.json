{"data":[{"book":"1 Kung","chapter":"11","verse":"1","text":"Och kungen Salomo älskade många främmande kvinnor vid sidan av faraos dotter, moabitiska kvinnor, ammoniter, edomiter, sidonier och hettiter"},{"book":"1 Kung","chapter":"11","verse":"2","text":"från folkslagen om vilka Herren (Jahve) sagt till Israels söner: ”Ni ska inte komma och gå bland dem och de ska inte komma och gå bland er, för de ska med säkerhet vända bort era hjärtan efter deras gudar.” Salomo höll (klistrade) sig till dessa i kärlek."},{"book":"1 Kung","chapter":"11","verse":"3","text":"Och han hade 700 fruar, prinsessor, och 300 konkubiner, och hans fruar vände bort hans hjärta."},{"book":"1 Kung","chapter":"11","verse":"4","text":"Och det hände när Salomo var gammal att hans fruar vände bort hans hjärta till andra gudar, och hans hjärta var inte fullkomligt med Herren hans Gud (Jahve Elohim), som hans far Davids hjärta. [Ordet fullkomligt här är shalam och delar rot med ordet shalom som handlar om att ha både frid och fred med Gud, men också om att vara komplett, helöverlåten och ”en-hjärtad”]."},{"book":"1 Kung","chapter":"11","verse":"5","text":"Och Salomo gick efter Ashtoret [Ishtar – kärlekens och krigets gudinna; himmelens drottning Baals hustru], sidoniernass gudinna och efter Milkom [även kallad Molok] amoréernas vidrighet."},{"book":"1 Kung","chapter":"11","verse":"6","text":"Och Salomo gjorde det som var ont i Herrens (Jahves) ögon, och inte fullt efter Herren (Jahve) som David, hans far."},{"book":"1 Kung","chapter":"11","verse":"7","text":"Vid den tiden byggde Salomo en hög plats till Chemos, Moavs vidrighet, på berget som är framför Jerusalem, och till Molok, Ammons söners vidrighet."},{"book":"1 Kung","chapter":"11","verse":"8","text":"Och så gjorde han till alla sina främmande fruar som offrade offer till sina gudar."},{"book":"1 Kung","chapter":"11","verse":"9","text":"Och Herren (Jahve) var vred på Salomo eftersom hans hjärta var bortvänt från Herren (Jahve) Israels Gud (Elohim), som hade uppenbarat (visat) sig för honom två gånger,"},{"book":"1 Kung","chapter":"11","verse":"10","text":"och hade befallt honom angående dessa ting, för att han inte skulle gå efter andra gudar, men han höll (vaktade, skyddade, bevarade) inte det som Herren (Jahve) hade befallt."},{"book":"1 Kung","chapter":"11","verse":"11","text":"Och Herren (Jahve) sade till Salomo: ”Eftersom detta finns i ditt sinne och du inte har hållit (vaktat, skyddat, bevarat) mitt förbund och mina förordningar (ordagrant ”saker inristat”) som jag har befallt dig, ska jag med säkerhet riva isär kungariket från dig och ska ge det till dina tjänare."},{"book":"1 Kung","chapter":"11","verse":"12","text":"Men jag ska inte göra det i dina dagar, för din far Davids skull, men jag ska riva isär det ur handen på din son."},{"book":"1 Kung","chapter":"11","verse":"13","text":"Men jag ska inte riva bort hela kungariket, jag ska ge en stam till din son, för min tjänare Davids skull och för Jerusalems skull som jag har utvalt.”"},{"book":"1 Kung","chapter":"11","verse":"14","text":"Och Herren (Jahve) reste upp en motståndare till Salomo, edomiten Hadad, han var av kungens säd i Edom (ättling till Edoms kung)."},{"book":"1 Kung","chapter":"11","verse":"15","text":"För det skedde när David var i Edom att Joav, arméns hövitsman, gick upp för att begrava de slagna och han slog alla män i Edom,"},{"book":"1 Kung","chapter":"11","verse":"16","text":"för Joav och hela Israel stannade där sex månader till dess han hade huggit av varje man i Edom,"},{"book":"1 Kung","chapter":"11","verse":"17","text":"att Hadad flydde, han och några edomiter från hans fars tjänare med honom, och de gick till Egypten, då var Hadad en liten yngling (förmodligen i 5-10 års ålder)."},{"book":"1 Kung","chapter":"11","verse":"18","text":"Och de steg upp från Midjan och kom till Paran och de tog män med sig från Paran och kom till Egypten, till farao, Egyptens kung som gav honom ett hus och tilldelade honom underhåll och gav honom mark."},{"book":"1 Kung","chapter":"11","verse":"19","text":"Och Hadad fann nåd (oförtjänt kärlek – hebr. chen) i faraos ögon så att han gav honom till hustru sin egen frus syster, drottningmoderns – tachpeneis – syster. [Ordet tachpeneis är troligtvis inte ett namn utan en transkribering av den egyptiska frasen t-h-p-nsw som motsvarar drottning/drottningmoder, jmf 1 Kung 2:19; 15:13.]"},{"book":"1 Kung","chapter":"11","verse":"20","text":"Och tachpeneis [drottningmoderns] syster födde en son till honom, Genuvat, som tachpeneis [drottningmoderns] avvande i faraos hus, och Genuvat var i faraos hus bland faraos söner."},{"book":"1 Kung","chapter":"11","verse":"21","text":"Och när Hadad i Egypten hörde att David sov hos sina fäder och att Joav, arméns hövitsman var död, sade Hadad till farao: ”Låt mig lämna så att jag kan gå till mitt eget land.”"},{"book":"1 Kung","chapter":"11","verse":"22","text":"Och farao sade till honom: ”Men vad har du saknat hos mig, varför ber du att få gå till ditt eget land?” Och han svarade: ”Ingenting, men låt mig få lämna ändå.”"},{"book":"1 Kung","chapter":"11","verse":"23","text":"Och Gud (Elohim) reste upp en annan motståndare till honom, Rezon Eljadas son, som hade flytt från sin herre Hadadezer, Tsovas kung."},{"book":"1 Kung","chapter":"11","verse":"24","text":"Och han samlade män runt honom och blev hövitsman för en trupp när David slog dem, och de gick till Damaskus och bodde där och regerade i Damaskus."},{"book":"1 Kung","chapter":"11","verse":"25","text":"Och han var en motståndare till Israel alla Salomos dagar, förutom de bekymmer som Hadad orsakade, och han avskydde Israel och regerade över Aram."},{"book":"1 Kung","chapter":"11","verse":"26","text":"Och Jerovam, Nevats son, en efraimit från Tsereda, en Salomos tjänare vars mor var Tseroa, en änka, han lyfte också sin hand mot kungen."},{"book":"1 Kung","chapter":"11","verse":"27","text":"Och detta var anledningen till att han lyfte upp sin hand mot kungen: Salomo byggde Millo och reparerade sprickorna i sin far Davids stad."},{"book":"1 Kung","chapter":"11","verse":"28","text":"Och mannen Jerovam var en mäktig stridsman, och Salomo såg den unga mannen att han var flitig och han gav honom ansvar över alla arbetare från Josefs hus."},{"book":"1 Kung","chapter":"11","verse":"29","text":"Och det skedde vid den tiden när Jerovam gick ut från Jerusalem att profeten Achija, shiloniten, fann honom på vägen. Och han hade klätt sig själv i en ny mantel och de två var ensamma på fältet."},{"book":"1 Kung","chapter":"11","verse":"30","text":"Och Achija tog den nya manteln som han hade på sig och rev isär den i tolv bitar."},{"book":"1 Kung","chapter":"11","verse":"31","text":"Och han sade till Jerovam: Ta dig tio bitar, för så säger Herren (Jahve) Israels Gud (Elohim): Se jag ska riva kungariket ur Salomos hand och ska ge tio stammar till dig,"},{"book":"1 Kung","chapter":"11","verse":"32","text":"men han ska ha en stam för min tjänare Davids skull och för Jerusalems skull, staden som jag har utvalt bland alla Israels stammar,"},{"book":"1 Kung","chapter":"11","verse":"33","text":"eftersom de har övergett mig och har tillbett"},{"book":"1 Kung","chapter":"11","verse":"34","text":"Men jag ska inte ta hela kungariket ur hans hand utan jag ska låta honom vara furste alla hans livs dagar, för min tjänare Davids skull som jag valde, eftersom han höll (vaktade, skyddade, bevarade) mina budord (tydliga befallningar) och mina förordningar (ordagrant ”saker inristat”)."},{"book":"1 Kung","chapter":"11","verse":"35","text":"Men jag ska ta kungariket ur hans söners händer och ska ge det till dig, 10 stammar."},{"book":"1 Kung","chapter":"11","verse":"36","text":"Och till hans son ska jag ge en stam, så att David min tjänare alltid har en lampa inför mitt ansikte i Jerusalem, staden som jag har valt åt mig för att placera mitt namn där."},{"book":"1 Kung","chapter":"11","verse":"37","text":"Och jag ska ta dig och du ska regera över allt som din själ önskar och ska vara kung över Israel."},{"book":"1 Kung","chapter":"11","verse":"38","text":"Och det ska ske om du lyssnar till allt jag befaller dig och vandrar på mina vägar och gör allt som är rätt i mina ögon till att hålla (vakta, skydda, bevara) mina förordningar (ordagrant ”saker inristat”) och mina budord (tydliga befallningar), som David min tjänare gjorde, att jag ska vara med dig och ska bygga till dig ett stadigt hus, som jag byggde för David, och ska ge Israel till dig."},{"book":"1 Kung","chapter":"11","verse":"39","text":"Och för detta ska jag hemsöka Davids säd, men inte för alltid."},{"book":"1 Kung","chapter":"11","verse":"40","text":"Salomo försökte därför döda Jerovam, men Jerovam steg upp och flydde till Egypten, till Shishaq, Egyptens kung, och var i Egypten till Salomos död."},{"book":"1 Kung","chapter":"11","verse":"41","text":"Vad mer som är att säga om Salomo och allt som han gjorde och hans vishet, det finns skrivet i Salomos gärningars bok (Salomos krönika)."},{"book":"1 Kung","chapter":"11","verse":"42","text":"Och tiden som Salomo regerade i Jerusalem över hela Israel var 40 år."},{"book":"1 Kung","chapter":"11","verse":"43","text":"Och Salomo sov med sina fäder och blev begraven i sin far Davids stad, och Rechavam, hans son regerade i hans ställe."}]}