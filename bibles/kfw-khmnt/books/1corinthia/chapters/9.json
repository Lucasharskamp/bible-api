{"data":[{"book":"1 Corinthia","chapter":"9","verse":"1","text":"Kei innamasuojei mi emong ngabe? Kei tirton emong ngabe? Kei'n Jisu eini Pumi kha mumong ngabe? nangni ngaihi kei'n Pumi choun kathoman emakchu abe?"},{"book":"1 Corinthia","chapter":"9","verse":"2","text":"Kei'n aleiilaak mi ngaidiang tirton ka-emak innum, kei nangnidiang chu ka eii; ajarchu nangni ngaihi kei'n Pumi tirton ka-ena jetnabi indeeng ngaikha ning-eii."},{"book":"1 Corinthia","chapter":"9","verse":"3","text":"Hiwahi kei chungnga chong katansik ngaidiang kei in-ookna kha eii."},{"book":"1 Corinthia","chapter":"9","verse":"4","text":"Kei'n kibakzoot khat-um ki-inzoot khan kalungdou ommak abe?"},{"book":"1 Corinthia","chapter":"9","verse":"5","text":"Tirton leiilaak ngai, Pumi ule naingai khat-um Cephas itho angnga kei'n Christian ka-eii kanumei inruoipui li sinasik kalungdou ommak abe?"},{"book":"1 Corinthia","chapter":"9","verse":"6","text":"Emakli Barnabas li keibit kin ebe eini ringnasik-ah chuon kathosik?"},{"book":"1 Corinthia","chapter":"9","verse":"7","text":"Apum tak-in abak a-insik akeisuoli raalmi ka eii hi tu ommame? Tume theibombil tholi theibom kara kabakmak? tume keelngam rahooi doolli keelngam ranutui ka-inmak?"},{"book":"1 Corinthia","chapter":"9","verse":"8","text":"Hiwahi kei'n manmasi ranak dungjuiya kirilbe? Sina dan khan hiwajek iti emak abe?"},{"book":"1 Corinthia","chapter":"9","verse":"9","text":"Ajarchu Moses dan khan hintia lei-injiajei, “Saang ningmintouchul saraatchal kha amur khuopmaru.” Saraatchal sikbit abe Pathian'n i-ngaidon kha? Innidan 25:4; 1 Tim 5:18"},{"book":"1 Corinthia","chapter":"9","verse":"10","text":"Ama'n iril rakip hi eini sik-ah emak abe? Eini sik-ah lei-injia kha eii, ajarchu leikakhuoi khat-um leikarakhool inmani inni'n tum inchangsuomsik eii intia ngamna dungjuiya chuon inthosik eii."},{"book":"1 Corinthia","chapter":"9","verse":"11","text":"Keini'n ratha lamtiang aru nangnidiang kinworli, taksa nemnasikbit nangni diang makheiya kinrakhool inle, khawa kha tihei mak-abe? Rom 15:27"},{"book":"1 Corinthia","chapter":"9","verse":"12","text":"Aleiilaak mi ngai'n nangni chungnga inchangsik om-inchu, keini'n khawa neek-ah kalok kinchangsik emak abe?"},{"book":"1 Corinthia","chapter":"9","verse":"13","text":"Biak-inn khan chuon katho mi ngai'n Biak-inn makheiya bak-in inchang tihi nangni'n jetmak chube, halli maichaam inn khan chuon katho ngai'n inhongpeii kutchoi ngaikhan inmani'n intum inlei tihi nangni'n jetmakchube? Innidan 18:1"},{"book":"1 Corinthia","chapter":"9","verse":"14","text":"Khawale in-ang rip-ah, Pumi'n chong apeii khachu Pathian chongpui karil ngai'n Pathian chongpui khan inringsik eii. Matt 10:10; Luk 10:7"},{"book":"1 Corinthia","chapter":"9","verse":"15","text":"Takkha hiwa ka-ang ranak ngaihi kei'n iteii inliingnamong, khat-um khawa ngaikha kachangnasik-ah kei'n hiwahi kimajia kha-um emak. Miring inkhat in kei in-orna hi lailam amin-esik neekchu kathiram keisik-ah athawiai."},{"book":"1 Corinthia","chapter":"9","verse":"16","text":"Ajarchu kei'n Pathian chongpui karil innum, kei'n in-or nuning, ajarchu kei'n thomak kachamak kei kachuon kha eii. Angtuk chikaomme, Pathian chongkahoi kha karilmak inchu!"},{"book":"1 Corinthia","chapter":"9","verse":"17","text":"Kei kalungdouwa hiwahi katho inchu, kei kathoman om; takkha kei kalungdouwa emak inchu, Pathian in keidiang thosik-ah innapeii chuon kha kitho eii."},{"book":"1 Corinthia","chapter":"9","verse":"18","text":"Halle kei kathoman kha angme? Hiwa hi eii: Pathian chongpui kei'n karil phakhan aman kaboiya karilsik eii, Pathian chongpui kha kei lungdouwa inliingnanuning."},{"book":"1 Corinthia","chapter":"9","verse":"19","text":"Kei tuteii suok ka-emak innum, miring katamtak mator nasik-ah kei kapumtak in mirakip suok ka eii."},{"book":"1 Corinthia","chapter":"9","verse":"20","text":"Jihudi ngai matornasik-ah Jihudi mi ngaidiang kei Jihudi ka eii, dan nuoiya kaom ngaidiang kei kapumtak dan nuoiya kaom ka-emak innum, dan nuoiya kaom inmani matornasik-ah kei-um dan nuoiya kiom angnga kaom."},{"book":"1 Corinthia","chapter":"9","verse":"21","text":"Dan kaneimak mi ngai matornasik bit-ah, dan kaboi mi ngaidiang kei-um dan kaneimak ka-ang, (Pathian dan kha kei juimong kiti emak; takkha Christa dan nuoiya kei kaom)."},{"book":"1 Corinthia","chapter":"9","verse":"22","text":"Kasuol mi matornasik-ah, kasuol mi ngaidiang kei-um kasuol ka eii. Kei'n miring lekkhat matornasik bit-ah, ekatha angrakip kha kei'n mi rakipdiang ka-ejei."},{"book":"1 Corinthia","chapter":"9","verse":"23","text":"Pathian chongkahoi khan rawaan kamunasik bit-ah hiwa rakip hi kei'n Pathian chongkahoi sikbit-ah kitho kha eii."},{"book":"1 Corinthia","chapter":"9","verse":"24","text":"Kataan insiak nakhan kataansik mi rakip in intaan, takkha miring inkhat bit-in tum achangsik eii tihi nangni'n jetmakchube? khantia tum ningchang nasik-ah nangni'n taanru."},{"book":"1 Corinthia","chapter":"9","verse":"25","text":"Kataansik mi rakip in katha tak-ah inpum inbool. Inmani'n kalamangsik ataanman renglukhu changnasik-ah intho kha eii, takkha einichu kamangmaksik renglukhu changnasik eii."},{"book":"1 Corinthia","chapter":"9","verse":"26","text":"Khawa jarra atungnasik mun jetleiya kataan ngai angnga kei'n taanmong, insuk mi kha'n arouk isuk angnga keichu sukmong."},{"book":"1 Corinthia","chapter":"9","verse":"27","text":"Kei'n mi leiilaak ngaidiang karilsuo phakhan, kapumtak hi taanman kachang sik-ah rahoi suoknasik, kei kapum hi insurna nuoiya kada."}]}