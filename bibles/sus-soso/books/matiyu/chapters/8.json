{"data":[{"book":"Matiyu","chapter":"8","verse":"1","text":"Isa to goro geya fari, ɲama gbegbe naxa bira a fɔxɔ ra."},{"book":"Matiyu","chapter":"8","verse":"2","text":"Kunɛ kanyi nde naxa a maso Isa ra, a suyidi a bɛ, a a fala a bɛ, «N Marigi, xa i tin, i nɔma n nasɛniyɛnde.»"},{"book":"Matiyu","chapter":"8","verse":"3","text":"Isa naxa a bɛlɛxɛ itala, a a sa kunɛ kanyi ma, a a fala a bɛ, «N tinxi. Findi mixi sɛniyɛnxi ra.» Kunɛ fure naxa ba a ma keren na."},{"book":"Matiyu","chapter":"8","verse":"4","text":"Isa man naxa a masen a bɛ, «I naxa yi fe fala mixi yo bɛ. Siga i sa i yɛtɛ dɛntɛgɛ sɛrɛxɛdubɛ bɛ, i sɛrɛxɛ ba alɔ Annabi Munsa a yamarixi ki naxɛ. Na findima seedeɲɔxɔya nan na e bɛ.»"},{"book":"Matiyu","chapter":"8","verse":"5","text":"Isa to so Kapɛrɛnamu, sɔɔri mixi kɛmɛ xunmati naxa fa a yire, a a maxandi,"},{"book":"Matiyu","chapter":"8","verse":"6","text":"«Marigi, n ma walikɛ saxi banxi, a bara namata, a ɲaxankataxi ki fanyi ra.»"},{"book":"Matiyu","chapter":"8","verse":"7","text":"Isa naxa a fala a bɛ, «N xa siga, n xa sa a rayalan.»"},{"book":"Matiyu","chapter":"8","verse":"8","text":"Sɔɔri mixi kɛmɛ xunmati naxa a yaabi, «Marigi, na binyɛ mu na n yi ra i tan xa so n ma banxi kui. I xa yaamari gbansan nan fi, n ma konyi yalanma nɛ."},{"book":"Matiyu","chapter":"8","verse":"9","text":"N a kolon barima n fan na mangɛ ndee nan xa yaamari bun ma, sɔɔri ndee man na n fan yi, naxee na n ma yaamari bun ma. N na a fala sɔɔri nde bɛ, ‹Siga,› a sigama nɛ. N na a fala, ‹Fa,› a fama nɛ. N na n ma konyi nde yamari, ‹Yi fe raba,› a a rabama nɛ.»"},{"book":"Matiyu","chapter":"8","verse":"10","text":"Isa to na sɔɔri xa masenyi mɛ, a naxa kaaba, a fa a fala a fɔxirabirɛe bɛ, «N xa nɔndi fala wo bɛ, n mu yi danxaniya mɔɔli toxi Isirayila bɔxi dɛdɛ."},{"book":"Matiyu","chapter":"8","verse":"11","text":"N xa a fala wo bɛ, mixi gbegbe fama nɛ keli sogetede nun sogegorode biri, e e dɛge e nun Iburahima, Isiyaga, nun Yaxuba Ala xa mangɛya niini bun ma."},{"book":"Matiyu","chapter":"8","verse":"12","text":"Kɔnɔ mangɛ xa die tan wolima nɛ tande dimi kui, wa nun ɲinyi raxinyi na dɛnnaxɛ.»"},{"book":"Matiyu","chapter":"8","verse":"13","text":"Na tɛmui Isa naxa a fala sɔɔri mixi kɛmɛ xunmati bɛ, «Siga, a xa raba i bɛ alɔ i laxi a ra ki naxɛ.» Na waxati kerenyi yati, sɔɔri xa konyi naxa yalan."},{"book":"Matiyu","chapter":"8","verse":"14","text":"Na dangi xanbi, Isa naxa siga Piyɛri xɔnyi. A naxa Piyɛri bitanyi ginɛma to, a saxi, a fate wolenxi ki fanyi."},{"book":"Matiyu","chapter":"8","verse":"15","text":"Isa to a bɛlɛxɛ suxu, fure naxa a bɛɲin keren na. A naxa keli, a fa kuri so e bɛ."},{"book":"Matiyu","chapter":"8","verse":"16","text":"Nunmare tɛmui, e naxa fa mixi gbegbe ra Isa xɔn ma ɲinnɛ nu naxee fɔxɔ ra. A naxa ɲinnɛe keri a xa wɔyɛnyi ra, a furemae birin nayalan."},{"book":"Matiyu","chapter":"8","verse":"17","text":"Na kui, Annabi Esayi xa masenyi naxa kamali, naxan sɛbɛxi,"},{"book":"Matiyu","chapter":"8","verse":"18","text":"Isa to ɲama gbegbe to a rabilinyi, a naxa a fɔxirabirɛe yamari e xa baa igiri."},{"book":"Matiyu","chapter":"8","verse":"19","text":"Sɛriyɛ karamɔxɔ nde naxa a maso Isa ra, a a fala a bɛ, «Karamɔxɔ, i siga dɛdɛ, n na i fɔxɔ ra.»"},{"book":"Matiyu","chapter":"8","verse":"20","text":"Isa naxa a yaabi,"},{"book":"Matiyu","chapter":"8","verse":"21","text":"A fɔxirabirɛ nde fan naxa a fala a bɛ, «Marigi, a lu n xa siga n baba ragatade sinden.»"},{"book":"Matiyu","chapter":"8","verse":"22","text":"Kɔnɔ Isa naxa a yaabi, «Bira n fɔxɔ ra. A lu faxamixie xa e xa faxamixie ragata.»"},{"book":"Matiyu","chapter":"8","verse":"23","text":"Isa naxa baki kunkui kui, a fɔxirabirɛe naxa bira a fɔxɔ ra."},{"book":"Matiyu","chapter":"8","verse":"24","text":"Foye belebele naxa keli baa ma, mɔrɔnyi nu fa sa kunkui kui. Kɔnɔ Isa tan nu na xife."},{"book":"Matiyu","chapter":"8","verse":"25","text":"A fɔxirabirɛe naxa fa a raxunu, e a fala a bɛ, «Marigi, won nakisi, won faxafe nɛ yi ki!»"},{"book":"Matiyu","chapter":"8","verse":"26","text":"A naxa e yaabi, «Wo gaaxuxi munfe ra? Wo xa danxaniya xurun!» A naxa keli, a foye nun baa yamari, baa naxa xinbeli yen!"},{"book":"Matiyu","chapter":"8","verse":"27","text":"A fɔxirabirɛe naxa kaaba, e e bore maxɔrin, «Mixi mɔɔli mundun lanxi yi ma? Hali foye nun baa, e a xui rabatuma.»"},{"book":"Matiyu","chapter":"8","verse":"28","text":"E to naakiri li Gadara bɔxi ma, mixi firin naxa mini gaburi longori ra ɲinnɛe nu naxee fɔxɔ ra, e sa Isa ralan. E nu magaaxu ki fanyi, mixi yo ɲan mu nu nɔma dangide na biri."},{"book":"Matiyu","chapter":"8","verse":"29","text":"E naxa sɔnxɔ, «Ala xa Di, i waxi munse xɔn ma muxu bɛ? I faxi be muxu ɲaxankatade nɛ beenun a lɔxɔɛ xa a li?»"},{"book":"Matiyu","chapter":"8","verse":"30","text":"Xɔsɛ gali nu na e dɛmadonfe na longori."},{"book":"Matiyu","chapter":"8","verse":"31","text":"Ɲinnɛe naxa Isa mayandi, «Xa i sa muxu keri, muxu raso yi xɔsɛ gali.»"},{"book":"Matiyu","chapter":"8","verse":"32","text":"Isa naxa a fala e bɛ, «Wo siga.» E naxa mini na xɛmɛ firinyie, e so na xɔsɛe i. Xɔsɛ gali birin naxa goro e gi ra tentenyi ra, e sa sin baa ma, e madula."},{"book":"Matiyu","chapter":"8","verse":"33","text":"Naxee nu na xɔsɛe dɛmadonfe, e naxa e gi. E to so taa kui, e naxa dɛntɛgɛ sa fe ma naxan dangixi, e a fala taakae bɛ ɲinnɛe gbilenxi na xɛmɛ firin fɔxɔ ra ki naxɛ."},{"book":"Matiyu","chapter":"8","verse":"34","text":"Na tɛmui taa birin naxa mini Isa ralande. E to a to, e naxa a mayandi a xa keli e xa bɔxi ma."}]}