{"data":[{"book":"Luke","chapter":"4","verse":"1","text":"Иисус, Йэмәӈ Ԓыԓән тэкәнман, Иордан йŏхан эԓты йŏхԓы мӑнәс, пӑ щи Ԓыԓән хӑр пӑ таԓ мўва тўвман уса."},{"book":"Luke","chapter":"4","verse":"2","text":"Щита Ԓўв ԋӑԓйаӈ хӑтәԓ хиԋән4:2 дьяволән хўщман уса пӑ щи хӑтԓәтән Иисус нэмәԓты ӑт ԓэс, щи хӑтԓәт мӑнәм йўпийән, мет йўхәт Ԓўв ԓэты ԓӑӈхаты питса."},{"book":"Luke","chapter":"4","verse":"3","text":"Хиԋ Ԓўвеԓа йастәс: \"Нӑӈ – Турәм Пŏх ки, тӑм кев шуп, ԋаԋа йитыйа парты\"."},{"book":"Luke","chapter":"4","verse":"4","text":"Иисус йŏхԓы йастәс: \"Йэмәӈ Нэпекән xӑшман уԓԓа: ”Ӑнта туп ԋаԋ йурән хŏйат уԓты питәԓ, пӑ кашәӈ Турәм йасәӈ йурән”\"."},{"book":"Luke","chapter":"4","verse":"5","text":"Щӑԓта Ԓўв хиԋән пӑԓ кев ԓŏӈԓа нŏх туса пӑ щиԓта ищи кумат хŏԓыйэ мўв ԓŏватән уԓты хон мўвәт аԉиԓысԓы,"},{"book":"Luke","chapter":"4","verse":"6","text":"хиԋ ики пӑ йастәс: \"Нӑӈен тӑм хон мўвәт хŏща кущайа уԓты пŏнԓэм, пӑ ԓыв вŏсԓәты–вŏрԓәты щирэԓ Нӑӈен мӑԓэм, щит иса мӑнэма мӑса, пӑ ма, хŏйа ԓӑӈхаԓәм, щита мӑԓэм."},{"book":"Luke","chapter":"4","verse":"7","text":"Нӑӈ ма йэԓпемән шаншен иԓ эсәԓԓэн ки, тӑм иса Нӑӈен мӑԓэм\"."},{"book":"Luke","chapter":"4","verse":"8","text":"Туп Иисус йŏхԓы йастәс: \"Сатана4:8 сатана, дьйавол, ‘хиԋ’, Ма эԓтайэм пўӈԓа мӑна; Йэмәӈ Нэпекән xӑшман уԓԓа: ”Турәм Кущайэн йэԓпийән туп шаншен иԓ эсԓы, Ԓўвеԓа туп митхуйа уԓа”\"."},{"book":"Luke","chapter":"4","verse":"9","text":"Щӑԓта Иисус сатанайән Иерусалим воша туса, Турәм Хот ԓоӈәԓ йира ԓощәԓтәса, пӑ йастәса: \"Нӑӈ Турәм Пŏх ки, тӑԓта иԓ керәптыйа,"},{"book":"Luke","chapter":"4","verse":"10","text":"хӑшман ӑт уԓ: “Ԓўв ангелԓаԓа Нӑӈен шавиты партԓәԓы”,"},{"book":"Luke","chapter":"4","verse":"11","text":"пӑ “Нӑӈен нŏх аԓәмман туԓэԓ, Нӑӈ кўрэн кева аԓт вакләпәԓ”\"."},{"book":"Luke","chapter":"4","verse":"12","text":"Иисус йŏхԓы йастәс: \"Йастәман уԓ: ”Турәм Кущайэн, Турмен аԓ хўщи”\"."},{"book":"Luke","chapter":"4","verse":"13","text":"Хун хиԋ ики хўщәпсайԓаԓ вŏԓәтсәԓԓы, Ԓўв эԓтайәԓ мӑтты пŏра унты шӑшән мӑнәс."},{"book":"Luke","chapter":"4","verse":"14","text":"Иисус, Йэмәӈ Ԓыԓ йурән тэкәнман, Галилея мўва йŏхԓы йŏхтәс. Ԓўв айкеԓәԓ Галилея мўв керәтман лакки ԓӑрпиԓәс."},{"book":"Luke","chapter":"4","verse":"15","text":"Ԓўв Турәм йасӈа утәԓтәты хотԓаԓән4:15 Турәм йасӈа утәԓтәты хот 'синагога'; Словарь ванта. ԓывиԓаԓ утәԓтәс, пӑ хŏԓыйэ Ԓўвеԓ ишәксэԓ."},{"book":"Luke","chapter":"4","verse":"16","text":"Иисус Назарета, энмәм вошәԓа, йŏхтәс, пӑ шаббат хӑтәԓән4:16 шаббат хӑтәԓ 'суббота' - эврейәт ԓапәтмет хӑтәԓ, ԓўв йэмәӈ хӑтԓа ԓўӈәтԓа, щи хӑтәԓән щўтщәԓа;, Ԓўв уԓтаԓ иты, Турәм йасӈа утәԓтәты хота ԓŏӈәс, пӑ щита Йэмәӈ Нэпек эԓты сыйәӈа ԓуӈәтты ԓойәс."},{"book":"Luke","chapter":"4","verse":"17","text":"Ԓўвеԓа Исаия, Турәм йасәӈ туты ху, нэпек мӑса: Ԓўв нэпек нŏх ԓӑрпитмаԓ йўпийән, щи тӑха уйәтсәԓы, хŏта хӑшман уса:"},{"book":"Luke","chapter":"4","verse":"18","text":"\"Турәм Куща Ԓыԓ Ма хŏщайэм уԓ; Ԓўв Мӑнэм, куԋарәта Йӑм айкеԓ йастәты урәӈән, ԋŏсәтсәԓы4:18 словарь Христос ванта;, пӑ Мӑнэм, сӑмԓаԓ рӑкнәм хŏйатәт тўмтака верты урәӈән, китсәԓы, ԋӑрэмәм хŏйатәта хŏԓт сŏхәнты вер пӑ сэмԓы хŏйатәта – сэмәӈа йиты вер аԉты китсәԓы, шукатты хŏйатәт хŏԓт эсәԓты китсәԓы,"},{"book":"Luke","chapter":"4","verse":"19","text":"Турәм Куща йӑм ŏт тӑԓ-ԓўӈ йŏхтәм такан айәԓтты китсәԓы\"."},{"book":"Luke","chapter":"4","verse":"20","text":"Иисус, нэпек лӑп йŏвәртман, ԋотты хŏйата мӑсԓы пӑ иԓ опсәс. Турәм йасӈа утәԓтәты хот тэԓ хŏйат хŏԓ Ԓўв пеԓайәԓ тŏрԓы ватԓәт."},{"book":"Luke","chapter":"4","verse":"21","text":"Щӑԓта Ԓўв ԓыв пеԓайэԓ пŏтәртты питәс: \"Тӑмхӑтәԓ, нын хуԓәм тӑм Йэмәӈ Нэпек йасӈәт, йӑнәпсәт\"."},{"book":"Luke","chapter":"4","verse":"22","text":"Хŏԓыйэ ԓыв кўтэԓән Ԓўвеԓ ишәксэԓ, пӑ Ԓўв эԓтэԓ этты сӑма рӑхты йасәӈԓаԓ эԓты ощатыԓәт, пӑ пŏтәрԓәт: \"Тӑм мўй ӑнта Иосиф пŏх?\""},{"book":"Luke","chapter":"4","verse":"23","text":"Иисус ԓывиԓаԓа йастәс: \"Нын, уйәтман, Мӑнэма щимәщ йасәӈ йастәԓты: ”Ԉэккар, Нӑӈен Нӑӈ йӑмәԓты!”, хŏԓна: ”Тӑта Нӑӈ вошенән па щит вера, мўй, мўӈ хуԓмевән, Капернаум вошән версән”\"."},{"book":"Luke","chapter":"4","verse":"24","text":"Щӑԓта йастәс: \"Йӑна нынана йастәԓәм: Турәм йасәӈ туты и ху нэш энмәм мўвәԓән вана ӑт уԓа."},{"book":"Luke","chapter":"4","verse":"25","text":"Вещката нынана пŏтәртԓәм: Илия Турәм йасәӈ туты ху уԓмаԓән, Израиль мўвән ар икиԓы хӑщәм ими ус, щи пŏрайән хуԓәм тӑԓ пӑ хут тыԓәщ турәм хӑр щиты лӑп йэртман уса, пӑ иса мўв ԓŏвата ун ԓэԓԓы пŏра йŏхтәс,"},{"book":"Luke","chapter":"4","verse":"26","text":"ԓыв кўтэԓа ий ими хŏща нэш Илия ӑт китса, туп Сидон вош пўӈәԓән уԓты Сарепта курта икиԓы ий ими хŏща китса."},{"book":"Luke","chapter":"4","verse":"27","text":"Елисей Турәм йасәӈ туты ху уԓәм пŏрайән, йэмәӈ ԓайӈәӈ ԋўлмәт тӑйты ар хŏйат Израиль мўвән ус, Нееман нэмпи Сирия мўвәӈ ики тўмпийән, нэмәԓты хŏйат ӑт сыстапса\"."},{"book":"Luke","chapter":"4","verse":"28","text":"Щит хуԓмеԓ кемән, Турәм йасӈа утәԓтәты хотән уԓты хŏйатәт хŏԓыйэ ԉикән йŏхәтсайәт."},{"book":"Luke","chapter":"4","verse":"29","text":"Ԓыв нŏх ԓойәпсәт, Иисус вош эԓты ким воштәсэԓ; вошеԓ кев пай эԓты омәсман уԓ, пӑ пӑԓ кев пай венша тусэԓ, иԓ вŏщкәты урәӈән."},{"book":"Luke","chapter":"4","verse":"30","text":"Туп Ԓўв, хŏйатәт кўтән шушман, пўӈԓа йирԓәс."},{"book":"Luke","chapter":"4","verse":"31","text":"Иисус Галилея мўвән уԓты Капернаум воша йŏхтәс, пӑ шаббат хӑтәԓән ԓывиԓаԓ утәԓтәс."},{"book":"Luke","chapter":"4","verse":"32","text":"Мŏхет Ԓўв утәԓтәпсайәԓ эԓты ӑԓ пакнысыԓәт, Ԓўв йасӈәԓ партатты щир тӑйәс."},{"book":"Luke","chapter":"4","verse":"33","text":"Турәм йасӈа утәԓтәты хотән кўԉ сŏх тӑйәм хŏйат ус, пӑ ԓўв сыйәӈ тўрән ўваԓтәс:"},{"book":"Luke","chapter":"4","verse":"34","text":"\"А-а-а: Назарет эԓты уԓты Иисус, мўӈ эԓтэв мўй Нӑӈен мосәԓ? Нӑӈ мўӈев пӑратты йŏхәтсән; уйәтԓэм, Хŏй Нӑӈ! Нӑӈ – Турәм Йэмәӈ Ŏт!\""},{"book":"Luke","chapter":"4","verse":"35","text":"Иисус ԓўвеԓ такан партсәԓы: \"Мӑшйайа йўвәмта па ԓўв эԓтэԓ ким эта!\" Кўԉ сŏх Турәм йасӈа утәԓтәты хот кўтәпән хŏйат иԓ вŏщкәсԓы, щӑԓта ԓўв эԓтэԓ ким этәс, нэмәԓты атәм ин хŏйата ӑт верәс."},{"book":"Luke","chapter":"4","verse":"36","text":"Мŏхет хŏԓыйэ хŏрщәмән йŏхәтсайәт, пӑ кўтԓаԓән пŏтәртсәт: \"Мўй щит? Ԓўв щиты партатты щирән пӑ йуртат кўԉ сŏхәта пӑртәԓ пӑ ԓыв ким этԓәт?\""},{"book":"Luke","chapter":"4","verse":"37","text":"Пӑ Ԓўв эԓтэԓ айкеԓ керәтман куртәт хўват лакки мӑнәс."},{"book":"Luke","chapter":"4","verse":"38","text":"Турәм йасӈа утәԓтәты хот эԓты ким этмаԓ йўпийән, Иисус Симон хота ԓŏӈәс. Симон утпәԓ ими шек кӑшаӈ ус; пӑ Иисус щи ими урәӈән вохса."},{"book":"Luke","chapter":"4","verse":"39","text":"Ԓўв щи ими хŏща ԋўрман, муш нŏх вŏԓыты партсәԓы; ин ими мушән хӑйса. Ԓўв ищи мŏхты нŏх ԓойәс, пӑ мŏхета пӑсан омәсты питәс."},{"book":"Luke","chapter":"4","verse":"40","text":"Хӑтәԓ иԓ опсәм сыс хŏԓыйэ, хŏй мушән йŏхтәм хŏйат тӑйәс, щи ар сыр мушпи хŏйатԓаԓ Ԓўв хŏщайәԓа тусԓаԓ. Ԓўв пӑ, кашәӈ мушәӈ хŏйат эԓты йошԓаԓ пŏныԓыман, ԓывиԓаԓ тўмтака версәԓы."},{"book":"Luke","chapter":"4","verse":"41","text":"Ар хŏйат эԓты ищиты кўԉ сŏхәт, ўвман, ким этсәт пӑ пŏтәртсәт: \"Нӑӈ – Христос, Турәм Пŏх!\" Ԓыв уйәтԓәт - Ԓўв – Христос, туп Иисус щит ԓывиԓаԓа йастыты ӑт эсәԓсәԓы."},{"book":"Luke","chapter":"4","verse":"42","text":"Хун хӑтԓа йис, Ԓўв хот эԓты ким этмаԓ йўпийән, таԓ шитам тӑхайа мӑнәс. Ар хŏйатән кӑшса, пӑ Ԓўв хŏщайәԓ йŏхәтмеԓән, Ԓўвеԓ иԓ рŏнатԓэԓ, ԓыв эԓтайэԓ ӑт ат мӑнәс."},{"book":"Luke","chapter":"4","verse":"43","text":"Ԓўв пӑ ԓывиԓаԓа йастәс: \"Мӑнэм па вошәтән ищи Турәм Хон Уԓәпса эԓты Йӑм айкеԓ йастәты мосәԓ. Щи урәӈән Ма китсайәм\"."},{"book":"Luke","chapter":"4","verse":"44","text":"Щиты Ԓўв Галилея Турәм йасӈа утәԓтәты хотәтән сыйәӈа пŏтәртәс."}]}