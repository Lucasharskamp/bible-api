{"data":[{"book":"Xɔrɔyana","chapter":"40","verse":"1","text":"Alatala yi falan ti Musa xa, a naxa,"},{"book":"Xɔrɔyana","chapter":"40","verse":"2","text":"“Kike singen xii singena, i xa Ala Batu Bubun ti, Naralan Bubuna."},{"book":"Xɔrɔyana","chapter":"40","verse":"3","text":"I xa Layiri Sereya Kankiraan dɔxɔ a kui, ɛ yi a yɛ masansan dugin na."},{"book":"Xɔrɔyana","chapter":"40","verse":"4","text":"I xa tabanla xali i yi a dɔxɔ. I xa lɛnpu dɔxɔ seen xali, i yi a lɛnpune yitɔn."},{"book":"Xɔrɔyana","chapter":"40","verse":"5","text":"I xa wusulan saraxa gande xɛma daxin dɔxɔ Layiri Sereya Kankiraan yɛtagi, i yi dugin singan Ala Batu Bubun soden dɛ ra."},{"book":"Xɔrɔyana","chapter":"40","verse":"6","text":"I xa saraxa gan daxin baden lu Ala Batu Bubun soden yɛtagi, Naralan Bubuna."},{"book":"Xɔrɔyana","chapter":"40","verse":"7","text":"I xa ige ramaraden dɔxɔ saraxa ganden nun Naralan Bubun tagi, i yi igen sa a kui."},{"book":"Xɔrɔyana","chapter":"40","verse":"8","text":"I xa bubun nabilin sansanna ra, i yi dugin singan sansanna soden dɛɛn na."},{"book":"Xɔrɔyana","chapter":"40","verse":"9","text":"I xa masusan turen tongo, i yi Ala Batu Bubun masusan e nun a yi seen birin. I xa a rasariɲan e nun a waliseene birin, nayi a sariɲanma nɛn."},{"book":"Xɔrɔyana","chapter":"40","verse":"10","text":"I xa saraxa gan daxin baden masusan e nun a waliseene birin. I xa saraxa ganden nasariɲan, nayi a sariɲanma nɛn fefe!"},{"book":"Xɔrɔyana","chapter":"40","verse":"11","text":"I xa ige ramaraden masusan e nun a bundɔxɔna, i yi a rasariɲan."},{"book":"Xɔrɔyana","chapter":"40","verse":"12","text":"I xa fa Haruna nun a dii xɛmɛne ra Naralan Bubun dɛɛn na, i yi e maxa."},{"book":"Xɔrɔyana","chapter":"40","verse":"13","text":"I dugi rasariɲanxine ragodo Haruna ma, i yi a masusan, i yi a rasariɲan, alogo a xa saraxarali wanla kɛ."},{"book":"Xɔrɔyana","chapter":"40","verse":"14","text":"I yi fa a dii xɛmɛne ra, i yi e maxidi dugine yi."},{"book":"Xɔrɔyana","chapter":"40","verse":"15","text":"I yi e masusan alo i e baba masusan kii naxan yi, alogo e xa saraxarali wanla kɛ n xa. Ne masusanma e so feen nan na saraxaraliyani naxan luma e yixɛtɛne birin xa habadan.”"},{"book":"Xɔrɔyana","chapter":"40","verse":"16","text":"Musa yi Alatalaa yamarine birin liga."},{"book":"Xɔrɔyana","chapter":"40","verse":"17","text":"Ɲɛɛ firinden kike singena, kiken xii singena, Ala Batu Bubun yi ti."},{"book":"Xɔrɔyana","chapter":"40","verse":"18","text":"Musa to Ala Batu Bubun ti, a yi a bundɔxɔne dɔxɔ, a yi a buntine ti e kui, a yi gaalane so e yinle ra, a yi a sɛnbɛtɛnne ti."},{"book":"Xɔrɔyana","chapter":"40","verse":"19","text":"A yi kidine sa bubun fari a xunna soon na. A na fan xunna soon so a xun na alo Alatala Musa yamari kii naxan yi."},{"book":"Xɔrɔyana","chapter":"40","verse":"20","text":"A yi Layiri Sereya gɛmɛ walaxane tongo a e sa Layiri Kankiraan kui. A yi a tongo tamine so yinle ra Layiri Kankiraan ma. A yi kankiraan dɛraganla sa a dɛ ra Ala solonama dɛnaxan yi."},{"book":"Xɔrɔyana","chapter":"40","verse":"21","text":"A yi Layiri Sereya Kankiraan xali Ala Batu Bubun kui, a yi a yɛ masansan dugin singan, alo Alatala a yamari Musa ma kii naxan yi."},{"book":"Xɔrɔyana","chapter":"40","verse":"22","text":"A yi tabanla ti Naralan Bubun kui, Ala Batu Bubun kɔmɛn fɔxɔni, kankiraan yɛ masansan dugin fari ma."},{"book":"Xɔrɔyana","chapter":"40","verse":"23","text":"A yi burune sa tabanla fari Alatala yɛtagi, alo Alatala a yamari Musa ma kii naxan yi."},{"book":"Xɔrɔyana","chapter":"40","verse":"24","text":"A yi lɛnpu dɔxɔ seen dɔxɔ Naralan Bubun kui tabanla yɛtagi Ala Batu Bubun yiifari fɔxɔn ma."},{"book":"Xɔrɔyana","chapter":"40","verse":"25","text":"A yi lɛnpune yitɔn Alatala yɛtagi, alo Alatala a yamari Musa ma kii naxan yi."},{"book":"Xɔrɔyana","chapter":"40","verse":"26","text":"A yi wusulan gande xɛma daxin dɔxɔ Naralan Bubun kui, dugin yɛtagi."},{"book":"Xɔrɔyana","chapter":"40","verse":"27","text":"A yi wusulan xiri ɲaxumɛn gan a fari alo Alatala a yamari Musa ma kii naxan yi."},{"book":"Xɔrɔyana","chapter":"40","verse":"28","text":"A yi dugin singan Ala Batu Bubun dɛɛn na."},{"book":"Xɔrɔyana","chapter":"40","verse":"29","text":"A yi saraxa gan daxin baden dɔxɔ Ala Batu Bubun soden dɛxɔn, Naralan Bubuna. A saraxa gan daxine ba na fari, e nun bogise saraxane, alo Alatala a yamari Musa ma kii naxan yi."},{"book":"Xɔrɔyana","chapter":"40","verse":"30","text":"A yi ige sa seen dɔxɔ Naralan Bubun nun saraxa ganden tagi, a yi maxa igen sa a kui."},{"book":"Xɔrɔyana","chapter":"40","verse":"31","text":"Musa nun Haruna nun a dii xɛmɛne yi e yiine nun e sanne maxama na igen nan na."},{"book":"Xɔrɔyana","chapter":"40","verse":"32","text":"E nɛma yi soɛ Naralan Bubun kui, hanma e nɛma e masoɛ saraxa ganden na, e yi e maxama nɛn, alo Alatala a yamari Musa ma kii naxan yi."},{"book":"Xɔrɔyana","chapter":"40","verse":"33","text":"A yi sansanna ti Ala Batu Bubun nun saraxa ganden nabilinni, a yi dugin singan sansanna dɛɛn na. Musa yi wanla raɲan na kiini."},{"book":"Xɔrɔyana","chapter":"40","verse":"34","text":"Nayi, kundaan yi so Naralan Bubun xun na, Alatalaa nɔrɔn yi Ala Batu Bubun nafe."},{"book":"Xɔrɔyana","chapter":"40","verse":"35","text":"Musa mi yi nɔɛ soɛ Naralan Bubuni, bayo kundaan yi a fari, e nun Alatalaa nɔrɔn yi Ala Batu Bubun nafexi."},{"book":"Xɔrɔyana","chapter":"40","verse":"36","text":"Na kundaan nɛma yi kelɛ Ala Batu Bubun xun ma waxati yo yi, Isirayila kaane birin yi sigama nɛn a fɔxɔ ra."},{"book":"Xɔrɔyana","chapter":"40","verse":"37","text":"Koni xa kundaan mi yi bama na, e fan mi yi sigama han a yi ba lɔxɔn naxan yi."},{"book":"Xɔrɔyana","chapter":"40","verse":"38","text":"Alatalaa kundaan nan yi Ala Batu Bubun xun ma yanyin na, tɛɛn nan yi basanxi a ra kɔɛɛn na. Isirayila yamaan birin yi a to e sigatiin birin yi."}]}