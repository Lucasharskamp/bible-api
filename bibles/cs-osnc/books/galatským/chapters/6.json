{"data":[{"book":"Galatským","chapter":"6","verse":"1","text":"Bratři, když už se někomu stane, že klopýtne a dopustí se něčeho nesprávného, snažte se vy, kteří jste duchovně na výši, podat mu pomocnou ruku bez vší povýšenosti; nezapomeňte, že zítra se vám může přihodit totéž."},{"book":"Galatským","chapter":"6","verse":"2","text":"Berte na sebe trampoty druhých, jako to za nás udělal Kristus."},{"book":"Galatským","chapter":"6","verse":"3","text":"Kdo si o sobě myslí, já jsem „pan Někdo“, klame sám sebe; takový je u Boha jen velká nula."},{"book":"Galatským","chapter":"6","verse":"4","text":"Každý se kriticky podívej sám na sebe. Objevíš-li u sebe nějaké přednosti, nech si to pro sebe a nevytahuj se nad druhé."},{"book":"Galatským","chapter":"6","verse":"5","text":"Nakonec stejně každý bude před Bohem zodpovídat za svoje činy."},{"book":"Galatským","chapter":"6","verse":"6","text":"Těm, kteří vás obdarovávají bohatstvím Božího slova, ochotně oplácejte ze všeho, co máte."},{"book":"Galatským","chapter":"6","verse":"7","text":"A nemylte se: s Bohem nejsou žerty. Co zasejete, to taky sklidíte."},{"book":"Galatským","chapter":"6","verse":"8","text":"Kdo staví na svých vlastních schopnostech, spěje do záhuby, protože myslí jenom na sebe. Kdo však jedná tak, jak chce Bůh, sklidí od něj věčný život."},{"book":"Galatským","chapter":"6","verse":"9","text":"Proto vytrvejme v dobré setbě; jen ten, kdo vydrží, dočká se sklizně."},{"book":"Galatským","chapter":"6","verse":"10","text":"A tak dokud máme příležitost, prokazujme lásku všem lidem, především těm, s nimiž jsme spojeni vírou."},{"book":"Galatským","chapter":"6","verse":"11","text":"Závěrem vám píšu vlastní rukou; to poznáte podle mého velkého písma."},{"book":"Galatským","chapter":"6","verse":"12","text":"Těm, kteří vám vnucují obřízku, jde jenom o to, aby se vyhnuli šikanování kvůli nepopulárnímu Kristovu kříži."},{"book":"Galatským","chapter":"6","verse":"13","text":"Oni sami však, i když jsou obřezáni, zákon nedodržují. Vaše obřízka má sloužit jenom jejich vlastní reklamě: Získali jsme tolik a tolik nových členů."},{"book":"Galatským","chapter":"6","verse":"14","text":"Mně je taková reklama cizí. Nechci se dovolávat ničeho jiného než Kristova kříže. Na něm zemřel svět pro mne a já pro svět."},{"book":"Galatským","chapter":"6","verse":"15","text":"Být obřezán neznamená nic, stejně jako nebýt obřezán. To jediné, na čem záleží, je být „novým stvořením“."},{"book":"Galatským","chapter":"6","verse":"16","text":"Boží pokoj a milosrdenství ať provází všechny, kdo se tímto zlatým pravidlem řídí, a vůbec všechny, kdo Bohu náleží."},{"book":"Galatským","chapter":"6","verse":"17","text":"A ať už mi nikdo nemluví o nějakém tělesném „odznaku vyvolení“. S Kristem jsem spojen utrpením, o tom svědčí jizvy na mém těle."},{"book":"Galatským","chapter":"6","verse":"18","text":"Ať milost našeho Pána, Ježíše Krista, zůstává se všemi vámi."}]}