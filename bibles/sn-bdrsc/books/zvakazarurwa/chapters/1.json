{"data":[{"book":"Zvakazarurwa","chapter":"1","verse":"1","text":"Zvakazarurwa zvaJesu Kristu, zvaakapiwa naMwari kuti aratidze varanda vake zvinofanira kuitika nokukurumidza. Akazvizivisa nokutumira kwaakaita mutumwa wake kumuranda wake Johani,"},{"book":"Zvakazarurwa","chapter":"1","verse":"2","text":"iye anopupura zvose zvaakaona, iro shoko raMwari uye nouchapupu hwaJesu Kristu."},{"book":"Zvakazarurwa","chapter":"1","verse":"3","text":"Akaropafadzwa uyo anoverenga mashoko ouprofita uhu, uye vakaropafadzwa avo vanohunzwa uye vagochengeta pamwoyo yavo zvakanyorwa imomo, nokuti nguva yava pedyo."},{"book":"Zvakazarurwa","chapter":"1","verse":"4","text":"Johani, kukereke nomwe dziri mudunhu reEzhia:"},{"book":"Zvakazarurwa","chapter":"1","verse":"5","text":"nokuna Jesu Kristu, iye chapupu chakatendeka, dangwe kubva kuvakafa, nomutongi wamadzimambo enyika."},{"book":"Zvakazarurwa","chapter":"1","verse":"6","text":"uye akatiita ushe nouprista kuti tishumire Mwari naBaba vake, ngaave nokubwinya nesimba nokusingaperi-peri! Ameni."},{"book":"Zvakazarurwa","chapter":"1","verse":"7","text":"Tarirai, ari kuuya namakore,"},{"book":"Zvakazarurwa","chapter":"1","verse":"8","text":"“Ndini Arifa naOmega,” ndizvo zvinotaura Ishe Mwari, “iye aripo, akanga aripo, uye achazouya, Wamasimba Ose.”"},{"book":"Zvakazarurwa","chapter":"1","verse":"9","text":"Ini Johani, hama yenyu nomufambidzani wenyu mumatambudziko, muumambo, nomukutsungirira nomwoyo murefu wedu muna Jesu, ndakanga ndiri pachitsuwa chePatimosi nokuda kweshoko raMwari uye nouchapupu hwaJesu."},{"book":"Zvakazarurwa","chapter":"1","verse":"10","text":"Pazuva raShe, ndakanga ndiri muMweya, uye ndikanzwa mushure mangu inzwi guru rinenge rehwamanda,"},{"book":"Zvakazarurwa","chapter":"1","verse":"11","text":"richiti, “Nyora mubhuku rakapetwa zvaunoona ugozvitumira kukereke nomwe: dzokuEfeso, Simina, Pegamo, Tiatira, Sadhisi, Firadherifia neRaodhikea.”"},{"book":"Zvakazarurwa","chapter":"1","verse":"12","text":"Ndakatendeuka ndikatarisa kuti ndione inzwi rakanga richitaura kwandiri. Uye ndakatendeuka ndikaona zvigadziko zvemwenje,"},{"book":"Zvakazarurwa","chapter":"1","verse":"13","text":"uye pakati pezvigadziko zvemwenje pakanga pano mumwe akanga “akaita somwanakomana womunhu,” akafuka nguo yaisvika kutsoka dzake uye ane bhanhire regoridhe pachipfuva chake."},{"book":"Zvakazarurwa","chapter":"1","verse":"14","text":"Musoro wake nebvudzi rake zvakanga zvakachena samakushe, zvakachena sechando, uye meso ake akanga akaita somurazvo womoto."},{"book":"Zvakazarurwa","chapter":"1","verse":"15","text":"Tsoka dzake dzakanga dzakaita sendarira inopenya muvira romoto, uye inzwi rake rakanga rakaita somubvumo wemvura zhinji."},{"book":"Zvakazarurwa","chapter":"1","verse":"16","text":"Akanga akabata nyeredzi nomwe muruoko rwake rworudyi, uye mumuromo make makabuda munondo unopinza, unocheka mativi ose. Chiso chake chakanga chakaita sezuva rinopenya nokupenya kwaro kwose."},{"book":"Zvakazarurwa","chapter":"1","verse":"17","text":"Pandakamuona, ndakawira patsoka dzake kunge ndafa. Ipapo akaisa ruoko rwake rworudyi pamusoro pangu akati, “Usatya. Ndini Wokutanga neWokupedzisira."},{"book":"Zvakazarurwa","chapter":"1","verse":"18","text":"Ndini iye Mupenyu; ndakanga ndafa, uye tarira, ndiri mupenyu nokusingaperi-peri! Uye ndakabata kiyi dzorufu neHadhesi."},{"book":"Zvakazarurwa","chapter":"1","verse":"19","text":"“Naizvozvo, nyora zvawaona, zviripo zvino nezvichazoitika shure kwaizvozvi."},{"book":"Zvakazarurwa","chapter":"1","verse":"20","text":"Chakavanzika chenyeredzi nomwe dzawaona muruoko rwangu rworudyi nechezvigadziko zvinomwe zvemwenje ndechichi: Nyeredzi nomwe ndivo vatumwa vekereke nomwe, uye zvigadziko zvinomwe zvemwenje ndidzo kereke nomwe."}]}