{"data":[{"book":"LINJIILA MATTA","chapter":"15","verse":"1","text":"Onsay *Fariisiyaaɓe e jannooɓe fii Sariya on iwri Yerusalaam, ari tawi Iisaa, ɓe landii mo, ɓe wi'i:"},{"book":"LINJIILA MATTA","chapter":"15","verse":"2","text":"«Ko fii honɗun taalibaaɓe maa ɓen jaggitanta naamuuji mawɓe ɓen? Ko fii ɓe sooɗotaako nde hiɓe ɲaama.»"},{"book":"LINJIILA MATTA","chapter":"15","verse":"3","text":"O jaabii ɓe, o wi'i: «Onon non ko honɗun jaggitanton yamirooje Alla ɗen sabu naamuuji mon ɗin?"},{"book":"LINJIILA MATTA","chapter":"15","verse":"4","text":"Ko fii Allaahu on no daali: ‹Teddin yumma maa e ben maa›,"},{"book":"LINJIILA MATTA","chapter":"15","verse":"5","text":"Kono onon, hiɗon wi'a wonde kala wi'uɗo ben mun maa yumma mun: ‹mi yeɗii Alla ko mi nafiraynoo on kon›,"},{"book":"LINJIILA MATTA","chapter":"15","verse":"6","text":"haray fawaaki ontigi wallugol ben mun maa yumma mun. Si ko nii, haray on mehinɗinii daaluyee Alla on sabu naamu mon on."},{"book":"LINJIILA MATTA","chapter":"15","verse":"7","text":"Ko onon yo faasiqiiɓe, Isaaya no haalunoo ko Alla longini mo fii mon moƴƴa, o wi'i:"},{"book":"LINJIILA MATTA","chapter":"15","verse":"8","text":"‹Oo jamaa ko ka toni mun woni lan mawninde,"},{"book":"LINJIILA MATTA","chapter":"15","verse":"9","text":"Ko e nder meere ɓe woni lan rewude,"},{"book":"LINJIILA MATTA","chapter":"15","verse":"10","text":"Onsay Iisaa noddi jamaa on e makko, o wi'i ɓe: «Heɗee, faamon."},{"book":"LINJIILA MATTA","chapter":"15","verse":"11","text":"Hinaa ko naatiri ka hunduko tuuninta neɗɗo, kono ko ko yaltirta ka hunduko kon tuuninta neɗɗo.»"},{"book":"LINJIILA MATTA","chapter":"15","verse":"12","text":"Onsay taalibaaɓe makko ɓen ɓadii mo, wi'i: «Hiɗon andi Fariisiyaaɓe ɓen mettinii sabu nanugol ngol kongol?»"},{"book":"LINJIILA MATTA","chapter":"15","verse":"13","text":"O jaabii ɓe, o wi'i: «Kala ko tutaa, ko tawi hinaa Ben an Kammuyankeejo on tuti, ɓorete."},{"book":"LINJIILA MATTA","chapter":"15","verse":"14","text":"Tertee ɓe, ko bumɓe woni ɗowude bumɓe. Si bunɗo non ɗowii bunɗo, ɓe ɗiɗoo non ɓe yanay e nder ngayka.»"},{"book":"LINJIILA MATTA","chapter":"15","verse":"15","text":"Petruusu ƴetti haala kan, wi'i: «Sifanee men fii ngal misal.»"},{"book":"LINJIILA MATTA","chapter":"15","verse":"16","text":"Iisaa wi'i mo: «E onon kadi haa jooni ko on ɓe alaa faamu?"},{"book":"LINJIILA MATTA","chapter":"15","verse":"17","text":"E on andaa kala ko naati ka hunduko ko ka nder reedu yahata, ɓawto ɗun hawkoyee ka weddii?"},{"book":"LINJIILA MATTA","chapter":"15","verse":"18","text":"Kono ko yaltiri ka hunduko kon ko ka ɓernde iwri, e ko ɗun-le tuuninta neɗɗo."},{"book":"LINJIILA MATTA","chapter":"15","verse":"19","text":"Ko fii, ko e nder ɓernde neɗɗo miijooji bonɗi yaltata, kaɲun e waru-hoore e jinaa e cagayaagal e nguyka e seeditagol fenaande e hoyre."},{"book":"LINJIILA MATTA","chapter":"15","verse":"20","text":"Ko ɗun woni ko tuuninta neɗɗo. Kono ɲaamugol hara sooɗaaki, ɗun tuunintaa neɗɗo.»"},{"book":"LINJIILA MATTA","chapter":"15","verse":"21","text":"Ɓay Iisaa iwii e nden nokkuure, o yahi e ndii leydi ɗee ca'e Tiiri e Siduuna."},{"book":"LINJIILA MATTA","chapter":"15","verse":"22","text":"Tun, debbo Kanaaniyankeejo hoɗuɗo ɗon ari tawi mo, no ewnoo, wi'a: «Koohoojo, ɓii Daawuuda, yurminee lan! Jinna no tampini jiwo an on no hawnori!»"},{"book":"LINJIILA MATTA","chapter":"15","verse":"23","text":"Laatii kanko Iisaa o jaabaaki mo hay kongol. Taalibaaɓe makko ɓen ɓadii mo, wi'i: «Yiltee oo debbo, ko fii himo sonkude ɓaawo men.»"},{"book":"LINJIILA MATTA","chapter":"15","verse":"24","text":"O jaabii, o wi'i: «Ko fii ko baali suudu Isra'iila majjuɗi ɗin tun mi addiraa.»"},{"book":"LINJIILA MATTA","chapter":"15","verse":"25","text":"Kono kanko debbo on o ari, o jiccii yeeso makko e hoore himo wi'a: «Koohoojo, faabee lan!»"},{"book":"LINJIILA MATTA","chapter":"15","verse":"26","text":"O jaabii debbo on, o wi'i: «Moƴƴaa ka bireedi paykoy koy ƴettee, buganee bareeji ɗin.»"},{"book":"LINJIILA MATTA","chapter":"15","verse":"27","text":"Debbo on jaabii: «Hiiyii, Koohoojo, kono hay bareeji ɗin ɲaamay ko iwata ka taabal jom majji, saama kon.»"},{"book":"LINJIILA MATTA","chapter":"15","verse":"28","text":"Onsay Iisaa jaabii mo, wi'i: «Debbo, gomɗinal maa ngal no tiiɗi. Yo wonirane no faaliraɗaa non.» E on saa'i tigi jiwo makko on ndikki."},{"book":"LINJIILA MATTA","chapter":"15","verse":"29","text":"Ɓay feƴƴii e ɗun, Iisaa iwi e nden nokkuure, o takkii sera *Weendu Jaliilu ndun. O ƴawoyi ɗon e fello, o jooɗii."},{"book":"LINJIILA MATTA","chapter":"15","verse":"30","text":"Jamaa moolanaaɗo kadi ɓadii mo, wondude e boofooɓe e bumɓe e laƴooɓe e pahiɗuɓe-mbobiɗi e ɲawɓe goo buy. Ɓe wallini ɓen e ley koyɗe makko, o sellini ɓe."},{"book":"LINJIILA MATTA","chapter":"15","verse":"31","text":"Ɓay jamaa on yi'ii pahiɗuɓe-mbobiɗi ɓen wowlii, laƴooɓe ɓen kadi hettii cellal, boofooɓe ɓen yahii, bumɓe ɓen yi'ii, ɓe ŋalɗi, ɓe mawnini Alla Isra'iilayankeeɓe ɓen."},{"book":"LINJIILA MATTA","chapter":"15","verse":"32","text":"Onsay Iisaa noddi taalibaaɓe mun ɓen, o wi'i: «Oo jamaa no yurmammi, wonii nii balɗe tati hiɓe wondi e an, ɓe alaa ko ɓe ɲaama. Mi faalaaka ɓe yiltude hiɓe weelaa, sakko ɓe lo'a ka laawol.»"},{"book":"LINJIILA MATTA","chapter":"15","verse":"33","text":"Kono taalibaaɓe ɓen wi'i mo: «Ko honto men heɓata bireedi ko yonata oo jamaa ɗoo fow e ndee nokkuure wulɗinnde?»"},{"book":"LINJIILA MATTA","chapter":"15","verse":"34","text":"Iisaa landii ɓe, wi'i: «Ko bireediije jelu marɗon?»"},{"book":"LINJIILA MATTA","chapter":"15","verse":"35","text":"Onsay o torii jamaa on jooɗagol ka leydi."},{"book":"LINJIILA MATTA","chapter":"15","verse":"36","text":"Ɓay o ƴettii bireediije ɗen jeeɗiɗi e liƴƴi ɗin, o jarnii Alla, o taƴiti, o woni e jonnugol taalibaaɓe makko ɓen, taalibaaɓe ɓen kadi hewtini jamaa on."},{"book":"LINJIILA MATTA","chapter":"15","verse":"37","text":"Fow ɲaami haa haari, mooɓitaa debeeje jeeɗiɗi tew ko lutti."},{"book":"LINJIILA MATTA","chapter":"15","verse":"38","text":"Tawi ɓen ɲaamuɓe ko ɓe worɓe guluuje nayo, hara rewɓe e fayɓe lintaaka."},{"book":"LINJIILA MATTA","chapter":"15","verse":"39","text":"Ɓawto ɗun o yilti jamaa on, o bakii e laana, o yahi e ndii leydi Magaduuna."}]}