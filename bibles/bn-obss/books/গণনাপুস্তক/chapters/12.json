{"data":[{"book":"গণনা পুস্তক","chapter":"12","verse":"1","text":"মরিয়ম ও হারোণ, মোশির কূশীয়া স্ত্রীর জন্য, তাঁর বিপক্ষে কথা বলা শুরু করলেন, কারণ তিনি এক কূশীয়া নারীকে বিয়ে করেছিলেন।"},{"book":"গণনা পুস্তক","chapter":"12","verse":"2","text":"তাঁরা প্রশ্ন করলেন, “সদাপ্রভু কি শুধু মোশির মাধ্যমেই কথা বলেছেন? তিনি কি আমাদের মাধ্যমেও কথা বলেননি?” সদাপ্রভু সেই কথা শুনলেন।"},{"book":"গণনা পুস্তক","chapter":"12","verse":"3","text":"(এদিকে মোশি, একজন অত্যন্ত নম্র, ভূপৃষ্ঠ নিবাসী যে কোনো ব্যক্তি অপেক্ষা অধিকতর নম্র ছিলেন।)"},{"book":"গণনা পুস্তক","chapter":"12","verse":"4","text":"সদাপ্রভু অনতিবিলম্বে মোশি, হারোণ ও মরিয়মকে বললেন, “তোমরা তিনজনই বেরিয়ে সমাগম তাঁবুর কাছে এসো।” তাঁরা তিনজনই বেরিয়ে এলেন।"},{"book":"গণনা পুস্তক","chapter":"12","verse":"5","text":"তখন সদাপ্রভু এক মেঘস্তম্ভে অবতরণ করলেন; তিনি তাঁবুর প্রবেশপথে দাঁড়িয়ে হারোণ ও মরিয়মকে ডাকলেন। তাঁরা উভয়েই যখন সামনে এগিয়ে গেলেন,"},{"book":"গণনা পুস্তক","chapter":"12","verse":"6","text":"তিনি বললেন, “আমার কথা শোনো,"},{"book":"গণনা পুস্তক","chapter":"12","verse":"7","text":"কিন্তু আমার দাস মোশি সেরকম নয়,"},{"book":"গণনা পুস্তক","chapter":"12","verse":"8","text":"আমি তাঁর সঙ্গে সরাসরি আলাপ করি,"},{"book":"গণনা পুস্তক","chapter":"12","verse":"9","text":"সদাপ্রভুর রোষ তাঁদের প্রতি বহ্নিমান হল এবং তিনি তাঁদের ত্যাগ করে চলে গেলেন।"},{"book":"গণনা পুস্তক","chapter":"12","verse":"10","text":"যখন সেই মেঘ, তাঁবুর উপর থেকে প্রস্থান করল, মরিয়ম হিমের মতো কুষ্ঠরোগাক্রান্ত হয়ে সেখানে দাঁড়িয়েছিলেন। হারোণ তাঁর দিকে ফিরে দৃষ্টিপাত করলেন, দেখলেন তাঁর কুষ্ঠ হয়েছে।"},{"book":"গণনা পুস্তক","chapter":"12","verse":"11","text":"তিনি মোশিকে বললেন, “আমার প্রভু, নির্বোধের মতো করে ফেলা আমাদের পাপ, দয়া করে আমাদের বিপক্ষে ধরে রাখবেন না।"},{"book":"গণনা পুস্তক","chapter":"12","verse":"12","text":"সে মাতৃগর্ভ থেকে নিঃসৃত, অর্ধ-ক্ষয়িষ্ণু, মৃতজাত শিশুর মতো না হোক।”"},{"book":"গণনা পুস্তক","chapter":"12","verse":"13","text":"মোশি তাই সদাপ্রভুর কাছে কেঁদে বললেন, “হে ঈশ্বর, কৃপাবশত তাকে সুস্থ করো!”"},{"book":"গণনা পুস্তক","chapter":"12","verse":"14","text":"সদাপ্রভু মোশিকে উত্তর দিলেন, “যদি তাঁর বাবা, তাঁর মুখে থুতু দিত, তাহলে সাত দিন সে কি লজ্জিত হত না? ছাউনির বাইরে তাঁকে সাত দিন আবদ্ধ রাখো; তারপর ফিরিয়ে আনা যেতে পারে।”"},{"book":"গণনা পুস্তক","chapter":"12","verse":"15","text":"অতএব, মরিয়ম সাত দিন, ছাউনির বাইরে আবদ্ধ রইলেন এবং তাঁর ফিরে না আসা অবধি, লোকেরা যাত্রায় অগ্রসর হল না।"},{"book":"গণনা পুস্তক","chapter":"12","verse":"16","text":"তারপর সেই লোকেরা হৎসেরোৎ ত্যাগ করে পারণ মরুভূমিতে গিয়ে ছাউনি স্থাপন করল।"}]}