{"data":[{"book":"Matthew","chapter":"3","verse":"1","text":"Etu somoite Baptizma diya John ahise aru Isor laga kotha prochar kori kene Judea laga sunsan jagate ahise,"},{"book":"Matthew","chapter":"3","verse":"2","text":"aru eneka koise, “Mon ghura bhi, kele koile sorgo laga rajyo to usorte ahi jaise.”"},{"book":"Matthew","chapter":"3","verse":"3","text":"Kilekoile bhabobadi Isaiah pora tai laga he kotha koi diya eneka likha ase,"},{"book":"Matthew","chapter":"3","verse":"4","text":"Etiya, John to uth janwar laga chuli pora bona kapra lagai aru komor te chamra laga peti pora bandhe. Aru tai pango aru jongol laga mou pani he khai."},{"book":"Matthew","chapter":"3","verse":"5","text":"Titia Jerusalem sheher, aru pura Judea desh, aru Jordan Nodi laga sob jaga pora manu khan taike lok kori bole ahe."},{"book":"Matthew","chapter":"3","verse":"6","text":"Taikhan laga paap shikar kora pichete, John pora Jordan Nodi te taikhan ke baptizma di thakise."},{"book":"Matthew","chapter":"3","verse":"7","text":"Kintu tai logot bisi Pharisee aru Sadducee khan baptizma lobole ahi thaka dikhise, aru tai taikhan ke koise, “Tumikhan saph laga bacha khan, kun koise tumikhan Isor laga khong pora polabo karone?"},{"book":"Matthew","chapter":"3","verse":"8","text":"Etu nimite, mon ghura laga bijon apnikhan laga kaam pora dikhai dibi."},{"book":"Matthew","chapter":"3","verse":"9","text":"Apnikhan laga monte ‘Amikhan laga purbojo Abraham ase’ eneka nabhabi bhi. Moi tumikhan ke koi ase Isor to etu pathor khan loi kene Abraham laga khandan bonabo pare."},{"book":"Matthew","chapter":"3","verse":"10","text":"Kintu sob ghas khan kati bole kuthar to age pora taiyar hoi kene ase. Juntu ghas bhal phol nadhure etu ghas ke katikena jui te phelai dibo."},{"book":"Matthew","chapter":"3","verse":"11","text":"Moi to tumikhan ke pani pora he baptizma dibo. Kintu Jun ami laga pichete ahi ase, Tai to ami pora bisi hokti thaka ase, Tai laga chapal moi dhori bole layak nai. Tai tumikhan ke Pobitro Atma aru jui pora baptizma dibo."},{"book":"Matthew","chapter":"3","verse":"12","text":"Tai dhaan kati bole dao loi kene ahi ase, sob dhaan ke dhaan ghor te joma kori kene ghas khan ke kitia bhi khotom nohobole jui te phelai dibo.3.12 Mark 1:9-11; Luke 3:21,22; John 1:31-34.”"},{"book":"Matthew","chapter":"3","verse":"13","text":"Etu pichete Jisu Galilee jaga pora ulaikena baptizma lobole Jordan Nodi te John logot ahise."},{"book":"Matthew","chapter":"3","verse":"14","text":"Hoilebi John to Jisu ke rukhabole bisi kosis korise, aru eneka koise, “Ami he Apuni laga hath pora baptizma lobo lage, hoilebi Apuni he moi logote ahise?”"},{"book":"Matthew","chapter":"3","verse":"15","text":"Kintu Jisu taike eneka koise, “Etiya karone to eneka koridi bhi, kele koile Amikhan bhi dharmikta kaam sob pura korile he thik ase.” Etu pichete John pora kotha mani loise."},{"book":"Matthew","chapter":"3","verse":"16","text":"Jitia Jisu baptizma loi kene pani pora ulaise, sorgo pora ekta pohor ahise aru Isor laga Atma kopu chiriya nisena hoi kene Tai uporte rukhi jaise."},{"book":"Matthew","chapter":"3","verse":"17","text":"Etu pichete, sabi, ekta awaj sorgo pora koise, “Etu Ami laga bisi morom thaka Putro ase. Ami Tai uporte bisi khushi ase.”"}]}