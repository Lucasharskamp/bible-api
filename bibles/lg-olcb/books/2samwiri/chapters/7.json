{"data":[{"book":"2 Samwiri","chapter":"7","verse":"1","text":"Awo olwatuuka kabaka n’atereera mu lubiri lwe, Mukama n’amuwa okuwummula eri abalabe be bonna abaamwetooloola."},{"book":"2 Samwiri","chapter":"7","verse":"2","text":"N’agamba Nasani nnabbi nti, “Laba ntudde mu lubiri olwazimbibwa n’emivule, naye essanduuko ya Katonda eri mu weema.”"},{"book":"2 Samwiri","chapter":"7","verse":"3","text":"Nasani n’addamu kabaka nti, “Genda okole ng’omutima gwo bwe gukugamba, kubanga Mukama ali wamu naawe.”"},{"book":"2 Samwiri","chapter":"7","verse":"4","text":"Ekiro ekyo ekigambo kya Mukama ne kijjira Nasani nti,"},{"book":"2 Samwiri","chapter":"7","verse":"5","text":"“Genda otegeeze omuddu wange Dawudi nti, ‘Bw’ati bw’ayogera Mukama nti, Ggwe olinzimbira ennyumba ey’okubeeramu?"},{"book":"2 Samwiri","chapter":"7","verse":"6","text":"Sibeeranga mu nnyumba okuva ku lunaku lwe naggya Abayisirayiri mu Misiri, ne leero. Ntambudde okuva mu kifo ekimu okudda mu kirala nga mbeera mu weema."},{"book":"2 Samwiri","chapter":"7","verse":"7","text":"Mu bifo byonna bye ntambudde n’Abayisirayiri bonna, nnina ekigambo n’ekimu kye nagamba abafuzi baabwe be nalagira okukulembera abantu bange, Isirayiri nti, “Kiki ekibalobedde okunzimbira ennyumba ey’emivule?” ’"},{"book":"2 Samwiri","chapter":"7","verse":"8","text":"“Kaakano tegeeza omuddu wange Dawudi nti, ‘Bw’ati bw’ayogera Mukama, ow’Eggye nti, “Nakuggya mu ddundiro gye walundiranga endiga ne nkufuula omukulembeze w’abantu bange Isirayiri."},{"book":"2 Samwiri","chapter":"7","verse":"9","text":"Mbadde naawe buli gy’ogenze, era nzikiririzza abalabe bo bonna mu maaso go. Ndifuula erinnya lyo okuba ekkulu, ne liba ng’erimu ku g’abasajja ab’ekitiibwa ennyo mu nsi."},{"book":"2 Samwiri","chapter":"7","verse":"10","text":"Ndifunira abantu bange Isirayiri ekifo ekyabwe ku bwabwe, balemenga okutawanyizibwanga. Abantu ababi tebalibacocca nate, nga bwe baakolanga olubereberye,"},{"book":"2 Samwiri","chapter":"7","verse":"11","text":"okuva lwe nalonda abalamuzi okufuga abantu bange Isirayiri. Era ndikuwa ebiseera eby’emirembe abalabe bo baleme okukuyigganya."},{"book":"2 Samwiri","chapter":"7","verse":"12","text":"Ennaku zo bwe ziriggwaako, n’owummula ne bajjajjaabo, ndikuza ezzadde lyo eririva munda yo likusikire, era ndinyweza obwakabaka bwe."},{"book":"2 Samwiri","chapter":"7","verse":"13","text":"Oyo yalizimbira Erinnya lyange ennyumba, era ndinyweza entebe ye ey’obwakabaka bwe ennaku zonna."},{"book":"2 Samwiri","chapter":"7","verse":"14","text":"Nnaabeeranga kitaawe, naye aliba mwana wange. Bw’anasobyanga nnaamukangavvulanga n’omuggo ogw’abantu n’enga ez’abantu."},{"book":"2 Samwiri","chapter":"7","verse":"15","text":"Naye okwagala kwange tekumuvengako, nga bwe kwava ku Sawulo, gwe naggya mu maaso go."},{"book":"2 Samwiri","chapter":"7","verse":"16","text":"Ennyumba yo n’obwakabaka bwo birifuuka bya nkalakkalira ennaku zonna mu maaso gange, era entebe yo ey’obwakabaka erinywezebwa ennaku zonna.” ’ ”"},{"book":"2 Samwiri","chapter":"7","verse":"17","text":"Nasani n’ategeeza Dawudi ebigambo byonna eby’okubikkulirwa kwe."},{"book":"2 Samwiri","chapter":"7","verse":"18","text":"Awo kabaka Dawudi n’ayingira n’atuula mu maaso ga Mukama, n’ayogera nti,"},{"book":"2 Samwiri","chapter":"7","verse":"19","text":"Gy’obeera ekyo tekimala, Ayi Mukama Katonda, oyogedde ku bigenda okubaawo mu biro eby’omu maaso ku nnyumba ey’omuddu wo. Bw’otyo bw’okolagana n’omuntu, Ayi Mukama Katonda?"},{"book":"2 Samwiri","chapter":"7","verse":"20","text":"“Kiki ekirala Dawudi kyayinza okukugamba, kubanga ggwe, Ayi Mukama Katonda omanyi omuddu wo."},{"book":"2 Samwiri","chapter":"7","verse":"21","text":"Olw’ekigambo kyo n’olw’okusiima kwo, okoze ebintu bino ebikulu, n’obimanyisa omuddu wo."},{"book":"2 Samwiri","chapter":"7","verse":"22","text":"“Ng’oli mukulu, Ayi Mukama Katonda! Tewali akwenkana, era tewali Katonda wabula ggwe, nga bwe twewuliridde n’amatu gaffe."},{"book":"2 Samwiri","chapter":"7","verse":"23","text":"Era ggwanga ki mu nsi erifaanana ng’abantu bo Isirayiri, eggwanga Katonda lye yeenunulira, ne yeekolera erinnya, n’abakolera ebintu ebikulu eby’amagero bwe yagoba amawanga ne balubaale baabwe mu maaso g’abantu bo be weenunulira okuva mu Misiri?"},{"book":"2 Samwiri","chapter":"7","verse":"24","text":"Onywezezza abantu bo, Isirayiri ng’ababo ddala emirembe gyonna era ggwe Ayi Mukama wafuuka Katonda waabwe."},{"book":"2 Samwiri","chapter":"7","verse":"25","text":"“Kaakano, Ayi Mukama Katonda, otuukirize ekyo kye wasuubiza omuddu wo n’ennyumba ye okole nga bwe wasuubiza,"},{"book":"2 Samwiri","chapter":"7","verse":"26","text":"erinnya lyo ligulumizibwenga emirembe gyonna, n’abantu boogerenga nti, ‘Mukama ow’Eggye ye Katonda wa Isirayiri,’ era n’ennyumba ey’omuddu wo Dawudi erinywezebwa mu maaso go."},{"book":"2 Samwiri","chapter":"7","verse":"27","text":"“Ayi Mukama ow’Eggye, Katonda wa Isirayiri, ekyo okibikkulidde omuddu wo ng’ogamba nti, ‘Ndikuzimbira ennyumba,’ omuddu wo kyavudde ayaŋŋanga okuwaayo okusaba okwo gy’oli."},{"book":"2 Samwiri","chapter":"7","verse":"28","text":"Ayi Mukama Katonda, oli Katonda, n’ebigambo byo bya mazima, era omuddu wo omusuubizza ebintu ebirungi."},{"book":"2 Samwiri","chapter":"7","verse":"29","text":"Kale nno okkirize okuwa ennyumba ey’omuddu wo omukisa enywerere mu maaso go ennaku zonna, kubanga ggwe Ayi Mukama Katonda oyogedde, era ennyumba ey’omuddu wo eneebanga n’omukisa ennaku zonna.”"}]}