{"data":[{"book":"4 Mojžíšova","chapter":"16","verse":"1","text":"Chóre pak syn Izarův, syna Kahat z pokolení Léví, vytrhl se z jiných, tolikéž Dátan a Abiron, synové Eliabovi, také Hon, syn Feletův, z synů Rubenových,"},{"book":"4 Mojžíšova","chapter":"16","verse":"2","text":"A povstali proti Mojžíšovi, i jiných mužů z synů Izraelských dvě stě a padesáte, knížata shromáždění, kteříž svoláváni byli do rady, muži slovoutní."},{"book":"4 Mojžíšova","chapter":"16","verse":"3","text":"A sebravše se proti Mojžíšovi a proti Aronovi, řekli jim: Příliště to již na vás; všecko zajisté množství toto, všickni tito svatí jsou, a u prostřed nich jest Hospodin. Pročež se tedy vyzdvihujete nad shromážděním Hospodinovým?"},{"book":"4 Mojžíšova","chapter":"16","verse":"4","text":"To když uslyšel Mojžíš, padl na tvář svou,"},{"book":"4 Mojžíšova","chapter":"16","verse":"5","text":"A mluvil k Chóre a ke vší rotě jeho, řka: Ráno ukáže Hospodin, kdo jsou jeho, a kdo jest svatý, i kdo před něj předstupovati má; nebo kohožkoli vyvolil, tomu rozkáže přistoupiti k sobě."},{"book":"4 Mojžíšova","chapter":"16","verse":"6","text":"Toto učiňte: Vezměte sobě kadidlnice, ty Chóre i všecko shromáždění tvé,"},{"book":"4 Mojžíšova","chapter":"16","verse":"7","text":"A naklaďte do nich uhlí, a vložte na ně kadidla před Hospodinem zítra; i stane se, že kohožkoli vyvolí Hospodin, ten bude svatý. Příliště to již na vás, synové Léví."},{"book":"4 Mojžíšova","chapter":"16","verse":"8","text":"I řekl Mojžíš k Chóre: Slyšte, prosím, synové Léví."},{"book":"4 Mojžíšova","chapter":"16","verse":"9","text":"Zdaliž málo vám to jest, že vás oddělil Bůh Izraelský ode všeho množství Izraelského, a rozkázal vám přistupovati k sobě, abyste vykonávali službu příbytku Hospodinova, a abyste stáli před shromážděním, a sloužili jim,"},{"book":"4 Mojžíšova","chapter":"16","verse":"10","text":"A vzal tě sobě, a všecky bratří tvé syny Léví s tebou, a že ještě přes to i kněžství hledáte?"},{"book":"4 Mojžíšova","chapter":"16","verse":"11","text":"Protož věz, že ty a všickni tvoji jste ti, kteříž se rotíte proti Hospodinu; nebo Aron co jest, že jste reptali proti němu?"},{"book":"4 Mojžíšova","chapter":"16","verse":"12","text":"Tedy poslal Mojžíš, aby zavolali Dátana a Abirona, synů Eliabových. Kteříž odpověděli: Nepůjdem."},{"book":"4 Mojžíšova","chapter":"16","verse":"13","text":"Cožť se ještě málo zdá, že jsi vyvedl nás z země oplývající mlékem a strdí, abys nás zmořil na poušti, že také chceš i panovati nad námi, a rozkazovati nám?"},{"book":"4 Mojžíšova","chapter":"16","verse":"14","text":"A ještě jsi nás neuvedl do země oplývající mlékem a strdí, aniž jsi nám dal v dědictví rolí a vinic. Zdali oči mužům těmto vyloupiti chceš? Nepůjdeme."},{"book":"4 Mojžíšova","chapter":"16","verse":"15","text":"I rozhněval se Mojžíš velmi, a řekl k Hospodinu: Nepatřiž na oběti jejich. Ani jednoho osla od nich jsem nevzal, aniž jsem komu z nich co zlého učinil."},{"book":"4 Mojžíšova","chapter":"16","verse":"16","text":"Potom řekl Mojžíš k Chóre: Ty a všickni tvoji, postavte se zítra před Hospodinem, ty i oni, též i Aron."},{"book":"4 Mojžíšova","chapter":"16","verse":"17","text":"A vezmouce jeden každý kadidlnici svou, dáte do nich kadidla, a postavíte se před Hospodinem, jeden každý s kadidlnicí svou; dvě stě a padesáte kadidlnic bude, ty také i Aron, každý s kadidlnicí svou."},{"book":"4 Mojžíšova","chapter":"16","verse":"18","text":"Tedy vzal jeden každý kadidlnici svou, a nabravše do nich uhlí, vložili na ně i kadidla, a stáli u dveří stánku úmluvy, i Mojžíši Aron."},{"book":"4 Mojžíšova","chapter":"16","verse":"19","text":"Chóre pak již byl sebral proti nim všecko množství ke dveřím stánku úmluvy; i ukázala se sláva Hospodinova všemu množství."},{"book":"4 Mojžíšova","chapter":"16","verse":"20","text":"I mluvil Hospodin k Mojžíšovi a k Aronovi, řka:"},{"book":"4 Mojžíšova","chapter":"16","verse":"21","text":"Oddělte se z prostředku množství tohoto, ať je v okamžení zahladím."},{"book":"4 Mojžíšova","chapter":"16","verse":"22","text":"Kteřížto padše na tváři své, řekli: Bože silný, Bože duchů i všelikého těla, jediný tento člověk zhřešil, a což na všecko shromáždění hněvati se budeš?"},{"book":"4 Mojžíšova","chapter":"16","verse":"23","text":"Tedy mluvil Hospodin k Mojžíšovi, řka:"},{"book":"4 Mojžíšova","chapter":"16","verse":"24","text":"Mluv k množství a rci: Odstupte od příbytku Chóre, Dátana a Abirona."},{"book":"4 Mojžíšova","chapter":"16","verse":"25","text":"A vstav Mojžíš, šel k Dátanovi a Abironovi; i šli za ním starší Izraelští."},{"book":"4 Mojžíšova","chapter":"16","verse":"26","text":"A mluvil k množství, řka: Odstupte, prosím, od stanů bezbožných mužů těchto, aniž se čeho dotýkejte, což jejich jest, abyste nebyli zachváceni ve všech hříších jejich."},{"book":"4 Mojžíšova","chapter":"16","verse":"27","text":"I odstoupili se všech stran od příbytku Chóre, Dátana a Abirona; ale Dátan a Abiron vyšedše, stáli u dveří stanů svých, i ženy jejich a synové jejich, i maličcí jejich."},{"book":"4 Mojžíšova","chapter":"16","verse":"28","text":"Tedy řekl Mojžíš: Po tomto poznáte, že Hospodin poslal mne, abych činil všecky skutky tyto, a že nic o své ujmě nečiním:"},{"book":"4 Mojžíšova","chapter":"16","verse":"29","text":"Jestliže tak jako jiní lidé mrou, zemrou i tito, a navštívením obecným všechněm lidem jestliže navštíveni budou, neposlal mne Hospodin."},{"book":"4 Mojžíšova","chapter":"16","verse":"30","text":"Pakliť něco nového učiní Hospodin, a země, otevra ústa svá, požře je se vším, což mají, a sstoupí-li za živa do pekla, tedy poznáte, že jsou popouzeli muži ti Hospodina."},{"book":"4 Mojžíšova","chapter":"16","verse":"31","text":"I stalo se, když přestal mluviti slov těch, že rozstoupila se země pod nimi."},{"book":"4 Mojžíšova","chapter":"16","verse":"32","text":"A otevřevši země ústa svá, požřela je i domy jejich i všecky lidi, kteříž byli s Chóre, i všecken statek jejich."},{"book":"4 Mojžíšova","chapter":"16","verse":"33","text":"A tak sstoupili oni se vším, což měli, za živa do pekla, a přikryla je země; i zahynuli z prostředku shromáždění."},{"book":"4 Mojžíšova","chapter":"16","verse":"34","text":"Všickni pak Izraelští, kteříž byli vůkol nich, utíkali, slyšíce křik jejich; nebo řekli: Utecme, aby i nás nesehltila země."},{"book":"4 Mojžíšova","chapter":"16","verse":"35","text":"Vyšel také oheň od Hospodina, a spálil těch dvě stě a padesáte mužů, kteříž kadili."},{"book":"4 Mojžíšova","chapter":"16","verse":"36","text":"Tedy mluvil Hospodin k Mojžíšovi, řka:"},{"book":"4 Mojžíšova","chapter":"16","verse":"37","text":"Rci Eleazarovi, synu Arona kněze, ať sbéře kadidlnice z toho spáleniště, a uhlí z nich pryč rozmece, nebo posvěceny jsou,"},{"book":"4 Mojžíšova","chapter":"16","verse":"38","text":"Kadidlnice totiž těch, kteříž proti svým dušem hřešili, a ať je rozkuje na plechy k obložení oltáře; nebo kadili jimi před Hospodinem, protož posvěceny jsou, a budou na znamení synům Izraelským."},{"book":"4 Mojžíšova","chapter":"16","verse":"39","text":"I sebral Eleazar kněz kadidlnice měděné, jimiž kadili ti, kteříž spáleni jsou, a rozkovali je k obložení oltáře,"},{"book":"4 Mojžíšova","chapter":"16","verse":"40","text":"Pro budoucí pamět synům Izraelským, aby nepřistupoval žádný jiný, kdož by nebyl z rodu Aronova, k kadění před Hospodinem, aby se mu nestalo jako Chóre a jako rotě jeho, jakož byl mluvil jemu Hospodin skrze Mojžíše."},{"book":"4 Mojžíšova","chapter":"16","verse":"41","text":"Nazejtří pak reptalo všecko množství synů Izraelských na Mojžíše a na Arona, řkouce: Vy jste příčinou smrti lidu Hospodinova."},{"book":"4 Mojžíšova","chapter":"16","verse":"42","text":"I stalo se, když se opět sbíral lid proti Mojžíšovi a proti Aronovi, že se ohlédli k stánku úmluvy, a aj, přikryl jej oblak, a ukázala se sláva Hospodinova."},{"book":"4 Mojžíšova","chapter":"16","verse":"43","text":"Přišel také Mojžíš s Aronem před stánek úmluvy."},{"book":"4 Mojžíšova","chapter":"16","verse":"44","text":"I mluvil Hospodin k Mojžíšovi, řka:"},{"book":"4 Mojžíšova","chapter":"16","verse":"45","text":"Vyjděte z prostředku množství tohoto, a zahladím je v okamžení. I padli na tváři své."},{"book":"4 Mojžíšova","chapter":"16","verse":"46","text":"Tedy řekl Mojžíš Aronovi: Vezma kadidlnici, dej do ní uhlí z oltáře, a vlož kadidla, a běž rychle k množství a očisť je; nebo vyšla prchlivost od tváři Hospodinovy, a již rána se začala."},{"book":"4 Mojžíšova","chapter":"16","verse":"47","text":"I vzav Aron kadidlnici, jakž rozkázal Mojžíš, běžel do prostřed shromáždění, (a aj, rána již se byla začala v lidu,) a zakadiv, očistil lid."},{"book":"4 Mojžíšova","chapter":"16","verse":"48","text":"A stál mezi mrtvými a živými; i zastavena jest rána."},{"book":"4 Mojžíšova","chapter":"16","verse":"49","text":"Bylo pak těch, kteříž od té rány zemřeli, čtrnácte tisíců a sedm set, kromě těch, jenž zemřeli příčinou Chóre."},{"book":"4 Mojžíšova","chapter":"16","verse":"50","text":"I navrátil se Aron k Mojžíšovi, ke dveřím stánku úmluvy, když ta rána přetržena byla."}]}