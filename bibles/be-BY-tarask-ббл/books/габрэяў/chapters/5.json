{"data":[{"book":"ГАБРЭЯЎ","chapter":"5","verse":"1","text":"Бо кожны першасьвятар зь людзей выбіраны, людзям жа і пастаўляецца на служэньне Богу, каб прыносіць дары і ахвяры за грахі,"},{"book":"ГАБРЭЯЎ","chapter":"5","verse":"2","text":"каб мог паблажаць неабазнаным і заблуканым; бо і сам абложаны немаччу,"},{"book":"ГАБРЭЯЎ","chapter":"5","verse":"3","text":"і таму ён павінен як за людзей, так і за сябе прыносіць ахвяры за грахі."},{"book":"ГАБРЭЯЎ","chapter":"5","verse":"4","text":"І ніхто сам сабою ня прымае гэтага гонару, а толькі пакліканы Богам, як і Аарон."},{"book":"ГАБРЭЯЎ","chapter":"5","verse":"5","text":"Так і Хрыстос ня Сам Сабе прысвоіў славу быць першасьвятаром, а Той, Хто сказаў Яму: «Ты Сын Мой, Я сёньня нарадзіў Цябе»;"},{"book":"ГАБРЭЯЎ","chapter":"5","verse":"6","text":"як і ў іншым месцы кажа: «Ты сьвятар навек па чыне Мелхісэдэка»."},{"book":"ГАБРЭЯЎ","chapter":"5","verse":"7","text":"Ён, у дні плоці Сваёй, зь вялікім галашэньнем і са сьлязьмі прынёс малітвы і маленьні Таму, Хто меў моц уратаваць Яго ад сьмерці, і пачуты быў за Сваю богабаязнасьць;"},{"book":"ГАБРЭЯЎ","chapter":"5","verse":"8","text":"хоць Ён і Сын, аднак празь цярпеньні навучыўся паслушэнству;"},{"book":"ГАБРЭЯЎ","chapter":"5","verse":"9","text":"і, удасканаліўшыся, спрычыніўся да вечнага збавеньня ўсіх паслухмяных Яму,"},{"book":"ГАБРЭЯЎ","chapter":"5","verse":"10","text":"і быў названы ад Бога Першасьятаром па чыне Мелхісэдэка."},{"book":"ГАБРЭЯЎ","chapter":"5","verse":"11","text":"Пра гэта сьлед было б нам гаварыць многа; але цяжка патлумачыць, бо вы зрабіліся няздольныя слухаць."},{"book":"ГАБРЭЯЎ","chapter":"5","verse":"12","text":"Бо, мяркуючы па часе, вам належала быць настаўнікамі; але вас зноў трэба вучыць першаасновам слова Божага, і вам патрэбнае малако, а ня цьвёрдая ежа."},{"book":"ГАБРЭЯЎ","chapter":"5","verse":"13","text":"Кожны, кормлены малаком, неабазнаны ў слове праўды, бо ён дзіця;"},{"book":"ГАБРЭЯЎ","chapter":"5","verse":"14","text":"а цьвёрдая ежа ўласьцівая дасканалым, у якіх пачуцьці навыкам прывучаны адрозьніваць дабро і зло."}]}