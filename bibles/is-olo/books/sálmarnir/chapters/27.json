{"data":[{"book":"Sálmarnir","chapter":"27","verse":"1","text":"Drottinn er ljós mitt og frelsari, hvern ætti ég að óttast? Hann er skjól mitt og vígi, og því hræðist ég ekki."},{"book":"Sálmarnir","chapter":"27","verse":"2","text":"Þegar illmenni reyna að uppræta mig, þá hrasa þeir sjálfir og falla."},{"book":"Sálmarnir","chapter":"27","verse":"3","text":"Þótt voldugur her umkringi mig á alla vegu, þá óttast ég ekki hót! Ég er öruggur og veit að Guð mun frelsa mig."},{"book":"Sálmarnir","chapter":"27","verse":"4","text":"Drottinn, þetta þrái ég mest af öllu: Að hugleiða í helgidómi þínum, og vera frammi fyrir þér alla mína ævidaga. Þar vil ég gleðjast yfir dýrð hans og fullkomnun, hún er engu lík!"},{"book":"Sálmarnir","chapter":"27","verse":"5","text":"Þar verð ég öruggur á óheilladeginum – öruggur í skjóli Drottins. Hann lyftir mér upp á háan klett"},{"book":"Sálmarnir","chapter":"27","verse":"6","text":"þar sem óvinirnir ná ekki til mín. Þá mun ég færa honum fórnir og lofa hann fagnandi."},{"book":"Sálmarnir","chapter":"27","verse":"7","text":"Drottinn, heyrðu hróp mitt! Ég kalla hátt! Sendu mér miskunn þína og hjálp!"},{"book":"Sálmarnir","chapter":"27","verse":"8","text":"Drottinn, ég minnist þess sem þú sagðir: „Þú þjóð mín, kom þú og leitaðu mín.“ „Já, Drottinn! Ég kem!“ svara ég."},{"book":"Sálmarnir","chapter":"27","verse":"9","text":"Drottinn, hyl þig ekki fyrir mér. Hafnaðu ekki þjóni þínum í reiði. Þú varst mér skjól þegar á móti blés, yfirgefðu mig ekki. Hafnaðu mér ekki, þú Guð hjálpræðis míns."},{"book":"Sálmarnir","chapter":"27","verse":"10","text":"Þótt faðir minn og móðir vísuðu mér á bug, þá tækir þú mér tveim höndum og huggaðir mig."},{"book":"Sálmarnir","chapter":"27","verse":"11","text":"Drottinn, hvað á ég til bragðs að taka? Svaraðu mér fljótt! Óvinir umkringja mig!"},{"book":"Sálmarnir","chapter":"27","verse":"12","text":"Láttu þá ekki ná mér, Drottinn! Láttu mig ekki falla þeim í hendur! Þeir ásaka mig að ástæðulausu og sitja á svikráðum við mig."},{"book":"Sálmarnir","chapter":"27","verse":"13","text":"En ég treysti því að Drottinn frelsi mig og að ég sjái hjálp hans, því að enn er von, – enn er ég á lífi!"},{"book":"Sálmarnir","chapter":"27","verse":"14","text":"Þú, hver sem þú ert, misstu ekki vonina! Treystu Drottni og hann mun frelsa þig! Vertu hugrakkur og djarfur og óttastu ekki. Bíddu um stund og hann mun senda þér hjálp!"}]}