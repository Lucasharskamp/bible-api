{"data":[{"book":"ROOMU","chapter":"10","verse":"1","text":"Musiɓɓe an, faale ɓernde an nden, e ko mi woni toraade Alla fii *Isra'iilayankeeɓe ɓen, ko yo ɓe dande."},{"book":"ROOMU","chapter":"10","verse":"2","text":"Kono miɗo seeditanaade ɓe ɗunɗoo: hiɓe himmani fii Alla, kono hinaa tippude e gandal."},{"book":"ROOMU","chapter":"10","verse":"3","text":"Ɓay ɓe andaali peewal iwrungal e Alla ngal, e ɓay ɓe ɗaɓɓii no ɓe tabintinira peewal maɓɓe ngal kamɓe tigi, ɓe ronki yankinanaade peewal Alla ngal."},{"book":"ROOMU","chapter":"10","verse":"4","text":"Ko fii, ko *Almasiihu on woni timmoode Sariya on fii no kala gomɗinɗo heɓira peewal."},{"book":"ROOMU","chapter":"10","verse":"5","text":"Ko ɗun waɗi, Muusaa no windi fii peewal iwrungal e Sariya on ngal, o wi'i: «Kala ɗoftiiɗo ɗee yamirooje, o wuuriray ɗe.»"},{"book":"ROOMU","chapter":"10","verse":"6","text":"Kono e hino ko peewal iwrungal e gomɗinal ngal wi'i kon: «Wota a miijo ka ɓernde maa: ‹ko hombo ƴawata ka kammu?› » (ɗun haray ko tippingol Almasiihu on),"},{"book":"ROOMU","chapter":"10","verse":"7","text":"«maa: ‹ko hombo tippotoo ka *gaygii ngii alaa kattudi ngin?› » (ɗun haray ko suutugol Almasiihu on e hakkunde mayɓe ɓen)."},{"book":"ROOMU","chapter":"10","verse":"8","text":"Awa ko honɗun bindi ɗin wi'i? Ko: «Daaluyee on no takko maa, ɗun ko ka nder hunduko maa e ka ɓernde maa.»"},{"book":"ROOMU","chapter":"10","verse":"9","text":"wonde: si a qirritorii hunduko maa kon ko Iisaa woni Joomi on, e si a gomɗinii ka ɓernde maa wonde Allaahu on immintinii mo e hakkunde mayɓe ɓen, a dandete."},{"book":"ROOMU","chapter":"10","verse":"10","text":"Ko fii ko ɓernde nden gomɗinirtee, ontigi jogoree wa feewuɗo, ko hunduko kon qirritortee, ontigi dandee."},{"book":"ROOMU","chapter":"10","verse":"11","text":"Wano bindi ɗin wi'iri non: «Kala gomɗinɗo e makko hersinoytaake.»"},{"book":"ROOMU","chapter":"10","verse":"12","text":"Awa, alaa ko sendindiri Yahuudiyanke e ɓe wonaa Yahuudiyanke, ɓe fow ko Joomiraaɗo gooto ɓe mari, on Alɗanɗo kala jantiiɗo mo."},{"book":"ROOMU","chapter":"10","verse":"13","text":"Ko fii: «Onsay kala jantotooɗo innde Joomiraaɗo on dandoyte.»"},{"book":"ROOMU","chapter":"10","verse":"14","text":"Ko honno non ɓe jantoroyta innde on mo ɓe gomɗinaali? E ko honno ɓe gomɗinirta on mo ɓe nanaali fii mun no wowlee? E ko honno ɓe nanirta fii makko no wowlee e ɓaawo waajotooɗo?"},{"book":"ROOMU","chapter":"10","verse":"15","text":"E ko honno ɓe waajorta si ɓe imminaaka? Ko fii no windii: «Emba teppe yottinooɓe Kibaaru Moƴƴo on no labaa!»"},{"book":"ROOMU","chapter":"10","verse":"16","text":"Kono hinaa fow ɗoftii Kibaaru Moƴƴo on. Ɓay Isaaya wi'uno: «Joomiraaɗo, ko hombo gomɗini waaju amen ngun?»"},{"book":"ROOMU","chapter":"10","verse":"17","text":"Ko ɗun waɗi, gomɗinal ko e nanugol iwata, ko nanetee kon kadi ko e kongol Almasiihu on iwi."},{"book":"ROOMU","chapter":"10","verse":"18","text":"Kono mi wi'i: hara ɓe nanaali? Oo'o:"},{"book":"ROOMU","chapter":"10","verse":"19","text":"Kono mi wi'i: e hara Isra'iilayankeeɓe ɓen faamaali ɗun? Ko Muusaa adii wi'ude wonde Allaahu on daalii:"},{"book":"ROOMU","chapter":"10","verse":"20","text":"Awa Isaaya heɓuno cuucal haa o wi'i wonde Allaahu on daalii:"},{"book":"ROOMU","chapter":"10","verse":"21","text":"Kono e telen-ma Isra'iilayankeeɓe ɓen, o daali:"}]}