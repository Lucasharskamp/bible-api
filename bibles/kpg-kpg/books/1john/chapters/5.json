{"data":[{"book":"1 John","chapter":"5","verse":"1","text":"Be koai hua dela e hagadonu bolo Jesus la go di Mesaia, geia di tama ni God. Ma koai dela e aloho i Tamana, geia e aloho labelaa i Tama."},{"book":"1 John","chapter":"5","verse":"2","text":"Deenei di hai ga iloo bolo gidaadou e aloho i nia dama a God: gidaadou e aloho i God ge e daudali ana haganoho."},{"book":"1 John","chapter":"5","verse":"3","text":"Di aloho i God la go tadau daudali ana haganoho. Ana haganoho la hagalee haingadaa. 5.3 John 14.15"},{"book":"1 John","chapter":"5","verse":"4","text":"Idimaa, nia dama a God huogodoo e mee di haga magedaa henuailala. Gei gidaadou e haga magedaa henuailala gi tadau hagadonu."},{"book":"1 John","chapter":"5","verse":"5","text":"Ma koai dela e mee di haga magedaa henuailala? Go tangada hua dela e hagadonu a Jesus, bolo Mee Tama ni God."},{"book":"1 John","chapter":"5","verse":"6","text":"Jesus Christ go Tama a God ne hanimoi e haga modongoohia go nia wai o dono babdais mo di hali ono dodo. Hagalee go nia wai la hua, nia wai mo ono dodo. Di Hagataalunga Dabu e haga modongoohia di mee deenei, bolo e donu, idimaa, di Hagataalunga le e donu."},{"book":"1 John","chapter":"5","verse":"7","text":"Nia hagadootonu o Jesus le e dolu:"},{"book":"1 John","chapter":"5","verse":"8","text":"di Hagataalunga, nia wai, mo nia dodo. Nia mee e dolu aanei e haga modongoohia di mee e dahi."},{"book":"1 John","chapter":"5","verse":"9","text":"Gidaadou e hagadonu nia haga modongoohia mai baahi nia daangada, gei nia haga modongoohia a God i di gili dana Dama la koia e maaloo."},{"book":"1 John","chapter":"5","verse":"10","text":"Tangada ma ga hagadonu Tama a God, gei di haga modongoohia deenei la i ono lodo. Gei tangada dela hagalee hagadonu a God, geia ne haga tilikai a God, idimaa, ia hagalee hagadonu di haga modongoohia a God ne hai i di gili dana Dama."},{"book":"1 John","chapter":"5","verse":"11","text":"Di haga modongoohia la deenei: God gu gaamai di mouli dee odi, gei di mouli deenei la i baahi dana Dama.5.11 John 3.36"},{"book":"1 John","chapter":"5","verse":"12","text":"Maa tangada e hai mee gi Tama, geia e hai mee gi di mouli deenei. Maa tangada hagalee hai mee gi Tama a God, geia dono mouli ai."},{"book":"1 John","chapter":"5","verse":"13","text":"Au e hihi adu gi goodou ala gu hagadonu di ingoo Tama a God, bolo gi iloo bolo goodou e hai mee gi di mouli dee odi."},{"book":"1 John","chapter":"5","verse":"14","text":"Dela tadau mee ga dee mmaadagu ai gidaadou i mua o God, idimaa, gidaadou e hagadonu bolo Mee e longono tadau dangidangi, maa gidaadou ga tangi anga be dana hiihai."},{"book":"1 John","chapter":"5","verse":"15","text":"Maa gidaadou ga hagadonu bolo Mee e longono tadau dangidangi i nia mee huogodoo, gei gidaadou ga iloo labelaa bolo Mee e dugu mai gi gidaadou tadau mee ala e tangi ai."},{"book":"1 John","chapter":"5","verse":"16","text":"Maa tangada gaa mmada gi dono duaahina e hai di huaidu dela hagalee hidi ai di made, geia gi dalodalo ang gi God, gi dugu anga gi mee di mouli. Di mee deenei ang gi digau nadau huaidu i golo, gei nadau huaidu ga hagalee dagi ginaadou gi di made. Gei di maa di huaidu i golo dela e hidi ai di made, gei au hagalee hai adu gi goodou bolo gi dalodalo ang gi God i di huaidu deelaa."},{"book":"1 John","chapter":"5","verse":"17","text":"Nia haihai hala huogodoo la nia huaidu, gei di maa di huaidu i golo e hagalee dagi gi di made."},{"book":"1 John","chapter":"5","verse":"18","text":"Gidaadou gu iloo bolo tangada dela guu hai di tama a God, la hagalee haihai di huaidu, idimaa, Tama a God e madamada humalia i mee, gei di huaidu e deemee di tale gi mee."},{"book":"1 John","chapter":"5","verse":"19","text":"Gidaadou gu iloo bolo gidaadou nia dama ni God, ma e aha maa henuailala hagatau la gu i lala nia mogobuna o tangada huaidu."},{"book":"1 John","chapter":"5","verse":"20","text":"Gidaadou gu iloo bolo di Tama a God la ne hanimoi, ne hai gidaadou gi iloo nia mee, bolo gidaadou gi iloo di God e donu. Gidaadou gu hagadaubuni ang gi di God e donu, i tadau mouli hagadaubuni gi dana Dama go Jesus Christ. Deenei di God donu, ge deenei di mouli dee odi."},{"book":"1 John","chapter":"5","verse":"21","text":"Agu dama nei, haga mogowaa ina goodou gi daha mo nia balu god tilikai!"}]}