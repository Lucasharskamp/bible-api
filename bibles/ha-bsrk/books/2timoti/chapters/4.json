{"data":[{"book":"2 Timoti","chapter":"4","verse":"1","text":"A gaban Allah da kuma Kiristi Yesu, wanda zai yi wa masu rai da matattu shari’a, saboda kuma bayyanuwarsa da mulkinsa, ina ba ka umarni."},{"book":"2 Timoti","chapter":"4","verse":"2","text":"Ka yi wa’azin Maganar Allah, ka zama a shirye a kullum, ko da zarafi, ko babu zarafi, ka yi gyara, ka kwaɓe, ka kuma ƙarfafa, da matuƙar haƙuri da koyarwa cikin natsuwa."},{"book":"2 Timoti","chapter":"4","verse":"3","text":"Gama lokaci yana zuwa da mutane ba za su jure da sahihiyar koyarwa ba. A maimako, don cimma burinsu, za su taro wa kansu malamai masu yawa, domin su faɗi abin da kunnuwansu masu ƙaiƙayi suke so su ji."},{"book":"2 Timoti","chapter":"4","verse":"4","text":"Za su juye kunnuwansu daga gaskiya zuwa ga jin tatsuniyoyi."},{"book":"2 Timoti","chapter":"4","verse":"5","text":"Amma kai, ka natsu cikin kowane hali, ka jure shan wahala, ka yi aikin mai bishara, ka cika dukan ayyukan hidimarka."},{"book":"2 Timoti","chapter":"4","verse":"6","text":"Gama an riga an tsiyaye ni kamar hadaya ta sha, kuma lokacin tashina ya yi."},{"book":"2 Timoti","chapter":"4","verse":"7","text":"Na yi fama mai kyau, na gama tseren, na riƙe bangaskiya."},{"book":"2 Timoti","chapter":"4","verse":"8","text":"Yanzu kuwa an ajiye mini rawanin adalci, wanda Ubangiji, Alƙali mai adalci zai ba ni a ranan nan ba kuwa ni kaɗai ba, amma ga duk waɗanda suka yi marmarin bayyanuwarsa."},{"book":"2 Timoti","chapter":"4","verse":"9","text":"Ka yi iyakacin ƙoƙarinka ka zo wurina da sauri,"},{"book":"2 Timoti","chapter":"4","verse":"10","text":"gama Demas, saboda ƙaunar wannan duniya, ya yashe ni ya tafi Tessalonika. Kirssens ya tafi Galatiya, Titus kuwa ya tafi Dalmatiya."},{"book":"2 Timoti","chapter":"4","verse":"11","text":"Luka ne kaɗai yake tare da ni. Ka nemi Markus ku zo tare, domin yana da amfani a gare ni cikin hidimata."},{"book":"2 Timoti","chapter":"4","verse":"12","text":"Na aiki Tikikus zuwa Afisa."},{"book":"2 Timoti","chapter":"4","verse":"13","text":"Sa’ad da za ka dawo, ka zo mini da alkyabbar da na bari a wurin Karbus a Toruwas, da kuma naɗaɗɗun littattafaina, tun ba ma fatun nan masu rubutu ba."},{"book":"2 Timoti","chapter":"4","verse":"14","text":"Alekzanda maƙerin ƙarafan nan ya yi mini mugunta ƙwarai. Ubangiji zai sāka masa saboda abin da ya yi."},{"book":"2 Timoti","chapter":"4","verse":"15","text":"Kai ma sai ka lura da shi, domin ya yi gāba sosai da saƙonmu."},{"book":"2 Timoti","chapter":"4","verse":"16","text":"A lokacin da na kāre kaina da farko, ba wanda ya goyi bayana, sai ma kowa ya yashe ni. Ina fata ba za a lasafta wannan laifi a kansu ba."},{"book":"2 Timoti","chapter":"4","verse":"17","text":"Amma Ubangiji ya tsaya tare da ni, ya kuma ba ni ƙarfi, don ta wurina a yi cikakkiyar shelar saƙon har Al’ummai duka su ji. Aka kuma cece ni daga bakin zaki."},{"book":"2 Timoti","chapter":"4","verse":"18","text":"Ubangiji zai cece ni daga kowane mugun hari yă kuma kai ni mulkinsa na sama lafiya. A gare shi ɗaukaka ta tabbata har abada abadin. Amin."},{"book":"2 Timoti","chapter":"4","verse":"19","text":"Ka gai da Firiskila da Akwila da iyalin Onesiforus."},{"book":"2 Timoti","chapter":"4","verse":"20","text":"Erastus ya dakata a Korint, na kuma bar Turofimus cikin rashin lafiya a Miletus."},{"book":"2 Timoti","chapter":"4","verse":"21","text":"Ka yi iyakacin ƙoƙarinka ka iso nan kafin damina."},{"book":"2 Timoti","chapter":"4","verse":"22","text":"Ubangiji yă zama tare da ruhunka. Alheri yă zama tare da ku."}]}