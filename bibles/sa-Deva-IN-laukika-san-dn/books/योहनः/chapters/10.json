{"data":[{"book":"योहनः","chapter":"10","verse":"1","text":"अहं युष्मानतियथार्थं वदामि, यो जनो द्वारेण न प्रविश्य केनाप्यन्येन मेषगृहं प्रविशति स एव स्तेनो दस्युश्च।"},{"book":"योहनः","chapter":"10","verse":"2","text":"यो द्वारेण प्रविशति स एव मेषपालकः।"},{"book":"योहनः","chapter":"10","verse":"3","text":"दौवारिकस्तस्मै द्वारं मोचयति मेषगणश्च तस्य वाक्यं शृणोति स निजान् मेषान् स्वस्वनाम्नाहूय बहिः कृत्वा नयति।"},{"book":"योहनः","chapter":"10","verse":"4","text":"तथा निजान् मेषान् बहिः कृत्वा स्वयं तेषाम् अग्रे गच्छति, ततो मेषास्तस्य शब्दं बुध्यन्ते, तस्मात् तस्य पश्चाद् व्रजन्ति।"},{"book":"योहनः","chapter":"10","verse":"5","text":"किन्तु परस्य शब्दं न बुध्यन्ते तस्मात् तस्य पश्चाद् व्रजिष्यन्ति वरं तस्य समीपात् पलायिष्यन्ते।"},{"book":"योहनः","chapter":"10","verse":"6","text":"यीशुस्तेभ्य इमां दृष्टान्तकथाम् अकथयत् किन्तु तेन कथितकथायास्तात्पर्य्यं ते नाबुध्यन्त।"},{"book":"योहनः","chapter":"10","verse":"7","text":"अतो यीशुः पुनरकथयत्, युष्मानाहं यथार्थतरं व्याहरामि, मेषगृहस्य द्वारम् अहमेव।"},{"book":"योहनः","chapter":"10","verse":"8","text":"मया न प्रविश्य य आगच्छन् ते स्तेना दस्यवश्च किन्तु मेषास्तेषां कथा नाशृण्वन्।"},{"book":"योहनः","chapter":"10","verse":"9","text":"अहमेव द्वारस्वरूपः, मया यः कश्चित प्रविशति स रक्षां प्राप्स्यति तथा बहिरन्तश्च गमनागमने कृत्वा चरणस्थानं प्राप्स्यति।"},{"book":"योहनः","chapter":"10","verse":"10","text":"यो जनस्तेनः स केवलं स्तैन्यबधविनाशान् कर्त्तुमेव समायाति किन्त्वहम् आयु र्दातुम् अर्थात् बाहूल्येन तदेव दातुम् आगच्छम्।"},{"book":"योहनः","chapter":"10","verse":"11","text":"अहमेव सत्यमेषपालको यस्तु सत्यो मेषपालकः स मेषार्थं प्राणत्यागं करोति;"},{"book":"योहनः","chapter":"10","verse":"12","text":"किन्तु यो जनो मेषपालको न, अर्थाद् यस्य मेषा निजा न भवन्ति, य एतादृशो वैतनिकः स वृकम् आगच्छन्तं दृष्ट्वा मेजव्रजं विहाय पलायते, तस्माद् वृकस्तं व्रजं धृत्वा विकिरति।"},{"book":"योहनः","chapter":"10","verse":"13","text":"वैतनिकः पलायते यतः स वेतनार्थी मेषार्थं न चिन्तयति।"},{"book":"योहनः","chapter":"10","verse":"14","text":"अहमेव सत्यो मेषपालकः, पिता मां यथा जानाति, अहञ्च यथा पितरं जानामि,"},{"book":"योहनः","chapter":"10","verse":"15","text":"तथा निजान् मेषानपि जानामि, मेषाश्च मां जानान्ति, अहञ्च मेषार्थं प्राणत्यागं करोमि।"},{"book":"योहनः","chapter":"10","verse":"16","text":"अपरञ्च एतद् गृहीय मेषेभ्यो भिन्ना अपि मेषा मम सन्ति ते सकला आनयितव्याः; ते मम शब्दं श्रोष्यन्ति तत एको व्रज एको रक्षको भविष्यति।"},{"book":"योहनः","chapter":"10","verse":"17","text":"प्राणानहं त्यक्त्वा पुनः प्राणान् ग्रहीष्यामि, तस्मात् पिता मयि स्नेहं करोति।"},{"book":"योहनः","chapter":"10","verse":"18","text":"कश्चिज्जनो मम प्राणान् हन्तुं न शक्नोति किन्तु स्वयं तान् समर्पयामि तान् समर्पयितुं पुनर्ग्रहीतुञ्च मम शक्तिरास्ते भारमिमं स्वपितुः सकाशात् प्राप्तोहम्।"},{"book":"योहनः","chapter":"10","verse":"19","text":"अस्मादुपदेशात् पुनश्च यिहूदीयानां मध्ये भिन्नवाक्यता जाता।"},{"book":"योहनः","chapter":"10","verse":"20","text":"ततो बहवो व्याहरन् एष भूतग्रस्त उन्मत्तश्च, कुत एतस्य कथां शृणुथ?"},{"book":"योहनः","chapter":"10","verse":"21","text":"केचिद् अवदन् एतस्य कथा भूतग्रस्तस्य कथावन्न भवन्ति, भूतः किम् अन्धाय चक्षुषी दातुं शक्नोति?"},{"book":"योहनः","chapter":"10","verse":"22","text":"शीतकाले यिरूशालमि मन्दिरोत्सर्गपर्व्वण्युपस्थिते"},{"book":"योहनः","chapter":"10","verse":"23","text":"यीशुः सुलेमानो निःसारेण गमनागमने करोति,"},{"book":"योहनः","chapter":"10","verse":"24","text":"एतस्मिन् समये यिहूदीयास्तं वेष्टयित्वा व्याहरन् कति कालान् अस्माकं विचिकित्सां स्थापयिष्यामि? यद्यभिषिक्तो भवति तर्हि तत् स्पष्टं वद।"},{"book":"योहनः","chapter":"10","verse":"25","text":"तदा यीशुः प्रत्यवदद् अहम् अचकथं किन्तु यूयं न प्रतीथ, निजपितु र्नाम्ना यां यां क्रियां करोमि सा क्रियैव मम साक्षिस्वरूपा।"},{"book":"योहनः","chapter":"10","verse":"26","text":"किन्त्वहं पूर्व्वमकथयं यूयं मम मेषा न भवथ, कारणादस्मान् न विश्वसिथ।"},{"book":"योहनः","chapter":"10","verse":"27","text":"मम मेषा मम शब्दं शृण्वन्ति तानहं जानामि ते च मम पश्चाद् गच्छन्ति।"},{"book":"योहनः","chapter":"10","verse":"28","text":"अहं तेभ्योऽनन्तायु र्ददामि, ते कदापि न नंक्ष्यन्ति कोपि मम करात् तान् हर्त्तुं न शक्ष्यति।"},{"book":"योहनः","chapter":"10","verse":"29","text":"यो मम पिता तान् मह्यं दत्तवान् स सर्व्वस्मात् महान्, कोपि मम पितुः करात् तान् हर्त्तुं न शक्ष्यति।"},{"book":"योहनः","chapter":"10","verse":"30","text":"अहं पिता च द्वयोरेकत्वम्।"},{"book":"योहनः","chapter":"10","verse":"31","text":"ततो यिहूदीयाः पुनरपि तं हन्तुं पाषाणान् उदतोलयन्।"},{"book":"योहनः","chapter":"10","verse":"32","text":"यीशुः कथितवान् पितुः सकाशाद् बहून्युत्तमकर्म्माणि युष्माकं प्राकाशयं तेषां कस्य कर्म्मणः कारणान् मां पाषाणैराहन्तुम् उद्यताः स्थ?"},{"book":"योहनः","chapter":"10","verse":"33","text":"यिहूदीयाः प्रत्यवदन् प्रशस्तकर्म्महेतो र्न किन्तु त्वं मानुषः स्वमीश्वरम् उक्त्वेश्वरं निन्दसि कारणादस्मात् त्वां पाषाणैर्हन्मः।"},{"book":"योहनः","chapter":"10","verse":"34","text":"तदा यीशुः प्रत्युक्तवान् मया कथितं यूयम् ईश्वरा एतद्वचनं युष्माकं शास्त्रे लिखितं नास्ति किं?"},{"book":"योहनः","chapter":"10","verse":"35","text":"तस्माद् येषाम् उद्देशे ईश्वरस्य कथा कथिता ते यदीश्वरगणा उच्यन्ते धर्म्मग्रन्थस्याप्यन्यथा भवितुं न शक्यं,"},{"book":"योहनः","chapter":"10","verse":"36","text":"तर्ह्याहम् ईश्वरस्य पुत्र इति वाक्यस्य कथनात् यूयं पित्राभिषिक्तं जगति प्रेरितञ्च पुमांसं कथम् ईश्वरनिन्दकं वादय?"},{"book":"योहनः","chapter":"10","verse":"37","text":"यद्यहं पितुः कर्म्म न करोमि तर्हि मां न प्रतीत;"},{"book":"योहनः","chapter":"10","verse":"38","text":"किन्तु यदि करोमि तर्हि मयि युष्माभिः प्रत्यये न कृतेऽपि कार्य्ये प्रत्ययः क्रियतां, ततो मयि पितास्तीति पितर्य्यहम् अस्मीति च क्षात्वा विश्वसिष्यथ।"},{"book":"योहनः","chapter":"10","verse":"39","text":"तदा ते पुनरपि तं धर्त्तुम् अचेष्टन्त किन्तु स तेषां करेभ्यो निस्तीर्य्य"},{"book":"योहनः","chapter":"10","verse":"40","text":"पुन र्यर्द्दन् अद्यास्तटे यत्र पुर्व्वं योहन् अमज्जयत् तत्रागत्य न्यवसत्।"},{"book":"योहनः","chapter":"10","verse":"41","text":"ततो बहवो लोकास्तत्समीपम् आगत्य व्याहरन् योहन् किमप्याश्चर्य्यं कर्म्म नाकरोत् किन्त्वस्मिन् मनुष्ये या यः कथा अकथयत् ताः सर्व्वाः सत्याः;"},{"book":"योहनः","chapter":"10","verse":"42","text":"तत्र च बहवो लोकास्तस्मिन् व्यश्वसन्।"}]}