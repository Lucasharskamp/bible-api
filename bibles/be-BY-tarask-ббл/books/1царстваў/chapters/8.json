{"data":[{"book":"1 ЦАРСТВАЎ","chapter":"8","verse":"1","text":"А калі састарыўся Самуіл, дык паставіў сыноў сваіх судзьдзямі над Ізраілем."},{"book":"1 ЦАРСТВАЎ","chapter":"8","verse":"2","text":"Імя старэйшага сына ягонага Ёіль, а імя другога сына ягонага Авія; яны былі судзьдзямі ў Вірсавіі."},{"book":"1 ЦАРСТВАЎ","chapter":"8","verse":"3","text":"Але сыны яго не хадзілі шляхамі ягонымі, а ўхіляліся ў карысьлівасьць і бралі дарункі і судзілі несправядліва."},{"book":"1 ЦАРСТВАЎ","chapter":"8","verse":"4","text":"І сабраліся ўсе старэйшыны Ізраіля, і прыйшлі да Самуіла ў Раму,"},{"book":"1 ЦАРСТВАЎ","chapter":"8","verse":"5","text":"і сказалі яму: вось, ты састарыўся, а сыны твае ня ходзяць шляхамі тваімі; дык вось пастаў над намі цара, каб ён судзіў нас, як у іншых народаў."},{"book":"1 ЦАРСТВАЎ","chapter":"8","verse":"6","text":"І не спадабалася слова гэтае Самуілу, калі яны сказалі: дай нам цара, каб ён судзіў нас. І маліўся Самуіл Госпаду."},{"book":"1 ЦАРСТВАЎ","chapter":"8","verse":"7","text":"І сказаў Гасподзь Самуілу: паслухай голасу народу ва ўсім, што яны кажуць табе; бо не цябе яны адхілілі, а адхілілі Мяне, каб Я не валадарыў над імі;"},{"book":"1 ЦАРСТВАЎ","chapter":"8","verse":"8","text":"як яны рабілі з таго дня, калі Я вывеў іх зь Егіпта, і да гэтага дня, пакідалі Мяне і служылі іншым багам, так робяць яны з табою;"},{"book":"1 ЦАРСТВАЎ","chapter":"8","verse":"9","text":"дык вось паслухай голасу іхняга; толькі абвясьці ім і пакажы ім правы цара, які будзе валадарыць над імі."},{"book":"1 ЦАРСТВАЎ","chapter":"8","verse":"10","text":"І пераказаў Самуіл усе словы Госпада народу, што прасіў у яго цара,"},{"book":"1 ЦАРСТВАЎ","chapter":"8","verse":"11","text":"і сказаў: вось якія будуць правы ў цара, які будзе валадарыць над вамі: сыноў вашых ён возьме і прыставіць іх да калясьніц сваіх і зробіць верхаўцамі сваімі, і будуць яны бегаць перад калясьніцамі ягонымі;"},{"book":"1 ЦАРСТВАЎ","chapter":"8","verse":"12","text":"і паставіць іх у сябе тысячнікамі і пяцідзясяцкімі, каб яны ўраблялі палеткі ягоныя і жалі хлеба яго і рабілі яму воінскую зброю і калясьнічныя прылады ягоныя;"},{"book":"1 ЦАРСТВАЎ","chapter":"8","verse":"13","text":"і дочак вашых возьме, каб яны складвалі масьці, гатавалі ежу і пяклі хлеб;"},{"book":"1 ЦАРСТВАЎ","chapter":"8","verse":"14","text":"і палі вашыя і вінаградныя і аліўкавыя сады вашыя лепшыя возьме і аддасьць слугам сваім;"},{"book":"1 ЦАРСТВАЎ","chapter":"8","verse":"15","text":"і з пасеваў вашых і зь вінаградных садоў вашых возьме дзясятую частку і аддасьць еўнухам сваім і слугам сваім;"},{"book":"1 ЦАРСТВАЎ","chapter":"8","verse":"16","text":"і рабоў вашых і рабынь вашых, і юнакоў вашых найлепшых і аслоў вашых возьме і ўжыве на свае патрэбы;"},{"book":"1 ЦАРСТВАЎ","chapter":"8","verse":"17","text":"з дробнага быдла вашага возьме дзясятую частку, і самі вы будзеце яму рабамі;"},{"book":"1 ЦАРСТВАЎ","chapter":"8","verse":"18","text":"і застогнеце тады ад цара вашага, якога вы выбралі сабе, і ня будзе Гасподзь адказваць вам тады."},{"book":"1 ЦАРСТВАЎ","chapter":"8","verse":"19","text":"Але народ не згадзіўся паслухацца голасу Самуіла і сказаў: не, хай цар будзе над намі,"},{"book":"1 ЦАРСТВАЎ","chapter":"8","verse":"20","text":"і мы будзем як іншыя народы: будзе судзіць нас цар наш, і хадзіць перад намі, і весьці войны нашыя."},{"book":"1 ЦАРСТВАЎ","chapter":"8","verse":"21","text":"І выслухаў Самуіл усе словы народу і пераказаў іх у вушы Госпаду."},{"book":"1 ЦАРСТВАЎ","chapter":"8","verse":"22","text":"І сказаў Гасподзь Самуілу: паслухай голасу іхняга і пастаў ім цара. І сказаў Самуіл Ізраільцянам: ідзеце кожны ў свой горад."}]}