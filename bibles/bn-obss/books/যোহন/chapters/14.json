{"data":[{"book":"যোহন","chapter":"14","verse":"1","text":"“তোমাদের হৃদয় যেন উদ্বিগ্ন না হয়। ঈশ্বরকে বিশ্বাস করো,14:1 বা, তোমরা ঈশ্বরের উপরে বিশ্বাস করো। আমাকেও বিশ্বাস করো।"},{"book":"যোহন","chapter":"14","verse":"2","text":"আমার পিতার গৃহে অনেক ঘর আছে, যদি না থাকত, আমি তোমাদের বলতাম। তোমাদের জন্য আমি সেখানে স্থান প্রস্তুত করতে যাচ্ছি।"},{"book":"যোহন","chapter":"14","verse":"3","text":"আর যখন আমি সেখানে যাই ও তোমাদের জন্য স্থানের ব্যবস্থা করি, আমি আবার ফিরে আসব এবং আমি যেখানে থাকি, সেখানে আমার সঙ্গে থাকার জন্য তোমাদের নিয়ে যাব।"},{"book":"যোহন","chapter":"14","verse":"4","text":"আমি যেখানে যাচ্ছি, সেখানে যাওয়ার পথ তোমরা জানো।”"},{"book":"যোহন","chapter":"14","verse":"5","text":"থোমা তাঁকে বললেন, “প্রভু, আপনি কোথায় যাচ্ছেন, আমরা জানি না, তাহলে সেই পথ আমরা জানব কী করে?”"},{"book":"যোহন","chapter":"14","verse":"6","text":"যীশু উত্তর দিলেন, “আমিই পথ ও সত্য ও জীবন। আমার মাধ্যমে না এলে, কোনো মানুষই পিতার কাছে আসতে পারে না।"},{"book":"যোহন","chapter":"14","verse":"7","text":"তোমরা যদি আমাকে প্রকৃতই জানো, তাহলে আমার পিতাকেও জানবে। এখন থেকে তোমরা তাঁকে জেনেছ এবং দেখেছ।”"},{"book":"যোহন","chapter":"14","verse":"8","text":"ফিলিপ বললেন, “প্রভু, পিতাকে আমাদের দেখান, তাই আমাদের পক্ষে যথেষ্ট হবে।”"},{"book":"যোহন","chapter":"14","verse":"9","text":"যীশু বললেন, “ফিলিপ, এত কাল আমি তোমাদের মধ্যে আছি, তবুও কি তুমি আমাকে চেনো না? যে আমাকে দেখেছে, সে পিতাকেও দেখেছে। তাহলে ‘পিতাকে আমাদের দেখান,’ একথা তুমি কী করে বলছ?"},{"book":"যোহন","chapter":"14","verse":"10","text":"তোমরা কি বিশ্বাস করো না যে, আমি পিতার মধ্যে আছি এবং পিতা আমার মধ্যে আছেন? আমি তোমাদের যা কিছু বলি, তা শুধু আমার নিজের কথা নয়, বরং পিতা, যিনি আমার মধ্যে আছেন, তিনি তাঁর কাজ সম্পাদন করছেন।"},{"book":"যোহন","chapter":"14","verse":"11","text":"তোমরা আমাকে বিশ্বাস করো যে, আমি পিতার মধ্যে আমি আছি এবং পিতা আমার মধ্যে আছেন, না হলে অন্তত অলৌকিক সব কাজ দেখে বিশ্বাস করো।"},{"book":"যোহন","chapter":"14","verse":"12","text":"আমি তোমাদের সত্যি বলছি, আমার উপর যার বিশ্বাস আছে, আমি যে কাজ করছি, সেও সেরকম কাজ করবে, এমনকি, এর চেয়েও মহৎ সব কাজ করবে, কারণ আমি পিতার কাছে যাচ্ছি।"},{"book":"যোহন","chapter":"14","verse":"13","text":"আর আমার নামে তোমরা যা কিছু চাইবে, আমি তাই পূরণ করব, যেন পুত্র পিতাকে মহিমান্বিত করেন।"},{"book":"যোহন","chapter":"14","verse":"14","text":"আমার নামে তোমরা যা কিছু চাইবে, আমি তা পূরণ করব।"},{"book":"যোহন","chapter":"14","verse":"15","text":"“তোমরা যদি আমাকে ভালোবেসে থাকো, তাহলে আমার সব আদেশ পালন করবে।"},{"book":"যোহন","chapter":"14","verse":"16","text":"আমি পিতার কাছে নিবেদন করব এবং তোমাদের সঙ্গে চিরকাল থাকার জন্য তিনি আর এক সহায়14:16 অথবা, পক্ষসমর্থনকারী, বা উকিল। তোমাদের দান করবেন।"},{"book":"যোহন","chapter":"14","verse":"17","text":"তিনি সত্যের আত্মা। জগৎ তাঁকে গ্রহণ করতে পারে না। কারণ জগৎ তাঁকে দেখে না, তাঁকে জানেও না। কিন্তু তোমরা তাঁকে জানো, কারণ তিনি তোমাদের সঙ্গে আছেন এবং তিনি তোমাদের অন্তরে থাকবেন।14:17 কতগুলি পাণ্ডুলিপিতে আছে, থাকেন।"},{"book":"যোহন","chapter":"14","verse":"18","text":"আমি তোমাদের অনাথ রেখে যাব না, আমি তোমাদের কাছে আসব।"},{"book":"যোহন","chapter":"14","verse":"19","text":"অল্পকাল পরে জগৎ আর আমাকে দেখতে পাবে না, কিন্তু তোমরা আমাকে দেখতে পাবে। কারণ আমি জীবিত আছি, এই জন্য তোমরাও জীবিত থাকবে।"},{"book":"যোহন","chapter":"14","verse":"20","text":"সেদিন তোমরা উপলব্ধি করবে যে, আমি পিতার মধ্যে আছি, আর তোমরা আমার মধ্যে এবং আমি তোমাদের মধ্যে আছি।"},{"book":"যোহন","chapter":"14","verse":"21","text":"যে আমার আদেশ লাভ করে সেগুলি পালন করে, সেই আমাকে প্রেম করে। আমাকে যে প্রেম করে, আমার পিতাও তাকে প্রেম করবেন, আর আমিও তাকে প্রেম করব এবং নিজেকে তারই কাছে প্রকাশ করব।”"},{"book":"যোহন","chapter":"14","verse":"22","text":"তখন যিহূদা (যিহূদা ইষ্কারিয়োৎ নয়) বললেন, “কিন্তু প্রভু, আপনি জগতের কাছে নিজেকে প্রকাশ না করে, শুধুমাত্র আমাদের কাছে প্রকাশ করতে চান কেন?”"},{"book":"যোহন","chapter":"14","verse":"23","text":"যীশু উত্তর দিলেন, “কেউ যদি আমাকে প্রেম করে, সে আমার বাক্য পালন করবে। আমার পিতা তাকে প্রেম করবেন। আমরা তার কাছে আসব এবং তারই সঙ্গে বাস করব।"},{"book":"যোহন","chapter":"14","verse":"24","text":"যে আমাকে প্রেম করে না, সে আমার শিক্ষাও পালন করে না। তোমরা আমার যেসব বাণী শুনছ, তা আমার নিজের নয়, সেগুলি পিতার, যিনি আমাকে পাঠিয়েছেন।"},{"book":"যোহন","chapter":"14","verse":"25","text":"“তোমাদের মধ্যে থাকার সময়ে আমি এ সমস্ত কথা বললাম,"},{"book":"যোহন","chapter":"14","verse":"26","text":"কিন্তু সেই সহায়, সেই পবিত্র আত্মা, যাঁকে পিতা আমার নামে পাঠাবেন, তিনি সমস্ত বিষয়ে তোমাদের শিক্ষা দেবেন এবং তোমাদের কাছে আমার বলা সমস্ত বাক্য তোমাদের স্মরণ করিয়ে দেবেন।"},{"book":"যোহন","chapter":"14","verse":"27","text":"আমি তোমাদের মধ্যে শান্তি রেখে যাচ্ছি, আমারই শান্তি তোমাদের দিয়ে যাচ্ছি। জগৎ যেভাবে দেয়, আমি সেভাবে তোমাদের দান করি না। তোমাদের হৃদয় যেন উদ্বিগ্ন না হয় এবং তোমরা ভীত হোয়ো না।"},{"book":"যোহন","chapter":"14","verse":"28","text":"“তোমরা আমার কাছে শুনেছ, ‘আমি চলে যাচ্ছি, কিন্তু তোমাদের কাছে আবার ফিরে আসছি।’ তোমরা যদি আমাকে প্রেম করতে, আমি পিতার কাছে যাচ্ছি বলে তোমরা উল্লসিত হতে, কারণ পিতা আমার চেয়ে মহান।"},{"book":"যোহন","chapter":"14","verse":"29","text":"এসব ঘটবার আগেই আমি এখন তোমাদের সেসব বলে দিলাম, যেন তা ঘটলে তোমরা বিশ্বাস করতে পারো।"},{"book":"যোহন","chapter":"14","verse":"30","text":"আমি তোমাদের সঙ্গে আর বেশিক্ষণ কথা বলব না, কারণ এই জগতের অধিকর্তা আসছে। আমার উপর তার কোনো অধিকার নেই।"},{"book":"যোহন","chapter":"14","verse":"31","text":"কিন্তু জগৎ যেন শিক্ষাগ্রহণ করে যে, আমি পিতাকে প্রেম করি এবং পিতা আমাকে যা আদেশ করেন, আমি ঠিক তাই পালন করি।"}]}