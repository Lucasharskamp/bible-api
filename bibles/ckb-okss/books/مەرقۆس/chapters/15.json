{"data":[{"book":"مەرقۆس","chapter":"15","verse":"1","text":"هەر بەیانی زوو، کاهینانی باڵا و پیران و مامۆستایانی تەورات و هەموو ئەندامانی ئەنجومەنی باڵای جولەکە ڕاوێژیان کرد. عیسایان قۆڵبەست کرد و بردیان و دایانە دەست پیلاتۆس."},{"book":"مەرقۆس","chapter":"15","verse":"2","text":"پیلاتۆس لێی پرسی: «تۆ پاشای جولەکەی؟»"},{"book":"مەرقۆس","chapter":"15","verse":"3","text":"کاهینانی باڵا سکاڵای زۆریان لێ دەکرد."},{"book":"مەرقۆس","chapter":"15","verse":"4","text":"پیلاتۆس لێی پرسییەوە: «ئایا هیچ وەڵام نادەیتەوە؟ بزانە چەند سکاڵات لێدەکەن.»"},{"book":"مەرقۆس","chapter":"15","verse":"5","text":"بەڵام عیسا هیچ وەڵامێکی نەدایەوە و پیلاتۆسیش بەمە سەرسام بوو."},{"book":"مەرقۆس","chapter":"15","verse":"6","text":"لە هەر جەژنێکدا فەرمانڕەوا بەگوێرەی داواکاری خەڵکەکە بەندکراوێکی ئازاد دەکرد."},{"book":"مەرقۆس","chapter":"15","verse":"7","text":"پیاوێک بە ناوی باراباس لەگەڵ یاخیبووان گیرابوو کە لە ڕاپەڕینەکەدا کوشتاریان کردبوو15‏:7 لەو سەردەمە یاخیبووان لە دژی ئیمپراتۆریەتی ڕۆمانی ڕاپەڕینێکیان ئەنجام دابوو.‏."},{"book":"مەرقۆس","chapter":"15","verse":"8","text":"ئینجا خەڵکەکە هاتن و داوایان کرد ئەوەیان بۆ بکات کە هەمیشە دەیکرد بۆیان."},{"book":"مەرقۆس","chapter":"15","verse":"9","text":"پیلاتۆسیش لێی پرسین: «دەتانەوێ پاشای جولەکەتان بۆ ئازاد بکەم؟»"},{"book":"مەرقۆس","chapter":"15","verse":"10","text":"چونکە دەیزانی کاهینانی باڵا لە ئیرەییدا عیسایان بە گرتن دابوو."},{"book":"مەرقۆس","chapter":"15","verse":"11","text":"بەڵام کاهینانی باڵا خەڵکەکەیان جۆشدا کە باراباسیان بۆ ئازاد بکات."},{"book":"مەرقۆس","chapter":"15","verse":"12","text":"پیلاتۆس دیسان لێی پرسین: «ئەی باشە چی لەوە بکەم کە پێی دەڵێن، ”پاشای جولەکە“؟»"},{"book":"مەرقۆس","chapter":"15","verse":"13","text":"هاواریان کرد: «لە خاچی بدە!»"},{"book":"مەرقۆس","chapter":"15","verse":"14","text":"پیلاتۆس لێی پرسین: «بۆ؟ چ خراپەیەکی کردووە؟»"},{"book":"مەرقۆس","chapter":"15","verse":"15","text":"پیلاتۆسیش دەیویست خەڵکەکە ڕازی بکات، لەبەر ئەوە باراباسی بۆ ئازاد کردن، بەڵام فەرمانی دا کە عیسا بدرێتە بەر قامچی و پاشان لە خاچ بدرێت."},{"book":"مەرقۆس","chapter":"15","verse":"16","text":"سەربازەکان عیسایان بردە کۆشکی فەرمانڕەوا و تەواوی سەربازەکانیان کۆکردەوە."},{"book":"مەرقۆس","chapter":"15","verse":"17","text":"کەوایەکی ئەرخەوانییان لەبەرکرد، تاجێکیان لە دڕک هۆنییەوە و لەسەریان نا."},{"book":"مەرقۆس","chapter":"15","verse":"18","text":"دەستیان کرد بە سڵاو لێکردنی و دەیانگوت: «سڵاو، ئەی پاشای جولەکە!»"},{"book":"مەرقۆس","chapter":"15","verse":"19","text":"بە قامیش لەسەریان دەدا و تفیان لێی دەکرد، چۆکیان دادەدا و لەبەردەمی کڕنۆشیان دەبرد."},{"book":"مەرقۆس","chapter":"15","verse":"20","text":"کاتێک گاڵتەیان پێ کرد، کراسە ئەرخەوانییەکەیان لەبەر داکەند و جلەکەی خۆیان لەبەرکردەوە و بۆ لەخاچدان بردیانە دەرەوە."},{"book":"مەرقۆس","chapter":"15","verse":"21","text":"ڕێبوارێک لە کێڵگە دەهاتەوە، ناوی شیمۆنی کورێنی15‏:21 گەورەترین شار لە وڵاتی لیبیا لەم سەردەمەدا.‏ بوو، باوکی ئەسکەندەر و ڕوفوس، ناچاریان کرد خاچەکەی ئەو هەڵبگرێت."},{"book":"مەرقۆس","chapter":"15","verse":"22","text":"ئینجا عیسایان بردە شوێنێک کە پێی دەگوترا گولگۆسا، واتا «شوێنی کاسەسەر»."},{"book":"مەرقۆس","chapter":"15","verse":"23","text":"شەرابی تێکەڵ بە موڕیان15‏:23 موڕ: بۆنێک بووە بۆ کەمکردنەوەی ئازار تێکەڵ بە شەراب کراوە.‏ پێدا، بەڵام نەیخواردەوە."},{"book":"مەرقۆس","chapter":"15","verse":"24","text":"لە خاچیان دا و جلەکانیان دابەش کرد، تیروپشکیان لەسەر کرد، بۆ ئەوەی بزانن هەریەکەیان چی بەردەکەوێت."},{"book":"مەرقۆس","chapter":"15","verse":"25","text":"کاتێک لە خاچیان دا کاتژمێر نۆی15‏:25 یۆنانی: کاتژمێری سێیەم.‏ بەیانی بوو،"},{"book":"مەرقۆس","chapter":"15","verse":"26","text":"ناونیشانی تاوانەکەشی نووسرابوو:"},{"book":"مەرقۆس","chapter":"15","verse":"27","text":"دوو دزیشیان لەگەڵی لە خاچ دا، یەکێک لەلای ڕاستی و ئەوەی دیکەش لەلای چەپی. ["},{"book":"مەرقۆس","chapter":"15","verse":"28","text":"نووسراوە پیرۆزەکە هاتە دی کە دەڵێت: ﴿لەگەڵ یاخیبووان ژمێردرا.﴾15‏:28 ئیشایا 53‏:12‏‏.‏]"},{"book":"مەرقۆس","chapter":"15","verse":"29","text":"ئەوانەی بەوێدا تێدەپەڕین، جنێویان پێی دەدا و سەریان بادەدا و دەیانگوت: «ها! ئەی ڕووخێنەری پەرستگا و بنیادنەرەوەی لە سێ ڕۆژدا،"},{"book":"مەرقۆس","chapter":"15","verse":"30","text":"خۆت ڕزگار بکە و لە خاچەکە دابەزە.»"},{"book":"مەرقۆس","chapter":"15","verse":"31","text":"بە هەمان شێوە کاهینانی باڵا و مامۆستایانی تەورات گاڵتەیان دەکرد و بە یەکتریان دەگوت: «خەڵکی دیکەی ڕزگار کرد، بەڵام ناتوانێ خۆی ڕزگار بکات!"},{"book":"مەرقۆس","chapter":"15","verse":"32","text":"با ئێستا مەسیحی پاشای ئیسرائیل لە خاچەکە دابەزێت، تاکو ببینین و باوەڕ بهێنین.» ئەوانەش کە لەگەڵی لە خاچ دەدران قسەیان پێ دەگوت."},{"book":"مەرقۆس","chapter":"15","verse":"33","text":"کە بووە کاتژمێر دوازدە15‏:33 یۆنانی: کاتژمێری شەشەم.‏ تاریکی باڵی بەسەر هەموو زەویدا کێشا هەتا کاتژمێر سێ15‏:33 یۆنانی: کاتژمێری نۆیەم.‏."},{"book":"مەرقۆس","chapter":"15","verse":"34","text":"لە کاتژمێر سێ، عیسا بە دەنگێکی بەرز هاواری کرد: «﴿ئێلی، ئێلی، لەما شەبەقتانی؟﴾» کە بە واتای ﴿خودای من، خودای من، بۆ وازت لێ هێنام؟﴾15‏:34 زەبوورەکان 22‏:1‏‏ دێت."},{"book":"مەرقۆس","chapter":"15","verse":"35","text":"کاتێک هەندێک لەوانەی لەوێ ڕاوەستابوون گوێیان لێی بوو، گوتیان: «ئەوە بانگی ئەلیاس دەکات.»"},{"book":"مەرقۆس","chapter":"15","verse":"36","text":"یەکێک ڕایکرد و ئیسفەنجێکی لە سرکە هەڵکێشا و بەسەر قامیشێکەوە پێیدا تاکو بیخواتەوە و گوتی: «لێگەڕێن، با بزانین ئەلیاس دێت دایبگرێت؟»"},{"book":"مەرقۆس","chapter":"15","verse":"37","text":"عیساش بە دەنگێکی بەرز هاواری کرد و گیانی سپارد."},{"book":"مەرقۆس","chapter":"15","verse":"38","text":"پەردەی پەرستگاش لە سەرەوە هەتا خوارەوە شەق بوو و بوو بە دوو پارچەوە."},{"book":"مەرقۆس","chapter":"15","verse":"39","text":"ئەو سەرپەلەی15‏:39 وشە یۆنانییەکە مەبەست لە سەرکردەی سەد سەربازە لە سوپای ڕۆم.‏ بەرامبەر عیسا ڕاوەستابوو، گوێی لە هاواری بوو و بینی چۆن گیانی سپارد، گوتی: «بەڕاستی ئەم کەسە کوڕی خودا بوو!»"},{"book":"مەرقۆس","chapter":"15","verse":"40","text":"چەند ژنێک لە دوورەوە تەماشایان دەکرد، لەنێوانیاندا مریەمی مەجدەلی و مریەمی دایکی یاقوبی بچووک و یوسی و سالومە دەبینران."},{"book":"مەرقۆس","chapter":"15","verse":"41","text":"ئەمانە لە جەلیلەوە دوای عیسا کەوتبوون و خزمەتیان دەکرد، زۆری دیکەش لەگەڵی هاتبوونە ئۆرشەلیم."},{"book":"مەرقۆس","chapter":"15","verse":"42","text":"ئێوارە داهات، ڕۆژی خۆ ئامادەکردن بوو، واتا ڕۆژی پێش شەممە،"},{"book":"مەرقۆس","chapter":"15","verse":"43","text":"یوسفی خەڵکی ڕامە ئەندامێکی بەرزی ئەنجومەن بوو، ئەویش چاوەڕێی شانشینی خودای دەکرد، وێرای و چوو بۆ لای پیلاتۆس و داوای تەرمەکەی عیسای کرد."},{"book":"مەرقۆس","chapter":"15","verse":"44","text":"پیلاتۆس سەرسام بوو ئاوا بە زوویی عیسا مردووە، سەرپەلەکەی بانگکرد و لێی پرسی ئاخۆ دەمێکە مردووە."},{"book":"مەرقۆس","chapter":"15","verse":"45","text":"کاتێک لە سەرپەلەکەوە زانی، تەرمەکەی دایە یوسف."},{"book":"مەرقۆس","chapter":"15","verse":"46","text":"ئەویش کەتانی کڕی، دایگرت و بە کەتان کفنی کرد، لە گۆڕێکدا ناشتی کە لە تاشەبەرد هەڵکەنرابوو. ئینجا بەردێکی گلۆر کردەوە سەر دەرگای گۆڕەکە."},{"book":"مەرقۆس","chapter":"15","verse":"47","text":"مریەمی مەجدەلی و مریەمی دایکی یاقوب، بینییان لەکوێ نێژرا."}]}