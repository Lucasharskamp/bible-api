{"data":[{"book":"Mark","chapter":"15","verse":"1","text":"Luada loo, gei tagi aamua hai mee dabu gu limalima di heetugi gi nia dagi mmaadua, digau haga donudonu haganoho, digau hai gabunga aamua huogodoo, ga haga taele di nadau hai. Digaula ga lawalawa a Jesus gi tiini baalanga, gaa lahi gi Pilate."},{"book":"Mark","chapter":"15","verse":"2","text":"Gei Pilate ga heeu gi mee, “Ma Kooe dela go di king o digau o Jew?”"},{"book":"Mark","chapter":"15","verse":"3","text":"Nia dagi hai mee dabu gu hagahuaidu a Jesus i nia mee e logo."},{"book":"Mark","chapter":"15","verse":"4","text":"Malaa, Pilate ga heeu labelaa gi Mee, “Goe hagalee helekai gi nia helekai digaula? Hagalongo gi nia hagahuaidu huogodoo digaula i di Goe!”"},{"book":"Mark","chapter":"15","verse":"5","text":"Jesus e noho hua dee muu, gei Pilate gu gologolo huoloo."},{"book":"Mark","chapter":"15","verse":"6","text":"Nia Hagamiami Pasoobaa huogodoo, gei Pilate e nnoo mau e hai gi hagamehede dana dangada galabudi dela e hiihai ginai nia daangada."},{"book":"Mark","chapter":"15","verse":"7","text":"Taane go Barabbas nogo galabudi madalia digau hai baahi ala ne daaligi nia daangada gii mmade i lodo nneebagi."},{"book":"Mark","chapter":"15","verse":"8","text":"Digau dogologo ne dagabuli mai, ga daamada ga huuhuli a Pilate gi heia go dana hai dela nogo hai ang gi ginaadou."},{"book":"Mark","chapter":"15","verse":"9","text":"Mee ga heeu, “Goodou e hiihai bolo au gi haga mehede ina adu di king o digau o Jew?”"},{"book":"Mark","chapter":"15","verse":"10","text":"Mee gu iloo humalia, bolo nia dagi hai mee dabu la ne wanga a Jesus gi deia, i di nadau dubua i Mee."},{"book":"Mark","chapter":"15","verse":"11","text":"Gei nia dagi hai mee dabu ga huuhuli digau dogologo aalaa gi helekai gi Pilate gi hagamehede ina a Barabbas."},{"book":"Mark","chapter":"15","verse":"12","text":"Pilate ga helekai labelaa gi digaula, “Malaa di aha dela e hiihai ginai goodou bolo au gi heia gi taane dela e hagaingoo go goodou bolo di king o digau o Jew?”"},{"book":"Mark","chapter":"15","verse":"13","text":"Gei digaula gaa wwolo, “Daudaulia a Mee!”"},{"book":"Mark","chapter":"15","verse":"14","text":"Pilate ga heeu, “Malaa, di huaidu aha, dela ne hai go Mee?”"},{"book":"Mark","chapter":"15","verse":"15","text":"Pilate e hiihai e haga manawa lamalia lodo digau dogologo aalaa, dela ga hagamehede a Barabbas gi digaula, nomuli geia gaa dugu ang gi digaula gi haga mamaawa dia Jesus, gi daudau ina a Mee."},{"book":"Mark","chapter":"15","verse":"16","text":"Digau dauwa gaa lahi a Jesus gi lodo di abaaba di hale gobinaa, ga gahigahi mai nadau ihoo gau dauwa huogodoo."},{"book":"Mark","chapter":"15","verse":"17","text":"Digaula ga haga ulu a Jesus gi di gahu mmee uli, gaa bini di nadau hau laagau duduia, gaa wanga gi di libogo o Maa."},{"book":"Mark","chapter":"15","verse":"18","text":"Gei digaula gaa pala ga hagaaloho gi Mee ga helekai, “Di king o digau o Jew gi mouli waalooloo!”"},{"book":"Mark","chapter":"15","verse":"19","text":"Gei digaula ga haga mamaawa dono libogo gi di laagau, ga buibui nadau haawale gi Mee, ga dogoduli, ga palapala gi Mee."},{"book":"Mark","chapter":"15","verse":"20","text":"Gaa lawa loo di nadau hagahuaidu a Mee, gaa daa gi daha di gahu mmee uli, ga haga ulu a Mee labelaa gi ono gahu donu, gaa dagi a Mee gi tua di waahale belee daudau gi di loobuu."},{"book":"Mark","chapter":"15","verse":"21","text":"Digaula ga heetugi gi taane dono ingoo go Simon, tangada o Cyrene, tamana o Alexander mo Rufus. Mee ne haneia i tenua gi di waahale deelaa, gei digau dauwa gaa hai a mee gi aamo ina di loobuu a Jesus.15.21 Romans 16.13"},{"book":"Mark","chapter":"15","verse":"22","text":"Digaula gaa lahi a Jesus gi di gowaa dela e haga ingoo bolo Golgotha, dela dono hadinga boloo, “Di Gowaa Hangaibu Libogo”."},{"book":"Mark","chapter":"15","verse":"23","text":"Digaula ga hagamada gaa wanga nadau waini gu unugi gi nia ‘myrrh’, gei Jesus digi inu mia nia maa."},{"book":"Mark","chapter":"15","verse":"24","text":"Gei digaula ga daudau a Mee, gaa duwwe nia gahu o Maa i ginaadou. Ga huduhudu nadau ‘dice’ belee halahala be dehee di mee gahu gaa kae ko ai.15.24 Pisalem 22.18"},{"book":"Mark","chapter":"15","verse":"25","text":"Di laa e hiwa luada dela ne daudau iei Mee."},{"book":"Mark","chapter":"15","verse":"26","text":"Di haga modongoohia taudau o Maa, guu hihi gi hongo di loobuu e hai boloo, “Di king o digau o Jew.”"},{"book":"Mark","chapter":"15","verse":"27","text":"Digaula gu daudau labelaa nia daane huaidu dogolua i baahi o Mee, e dahi i dono baahi gau donu, ge dahi i dono baahi gau ihala."},{"book":"Mark","chapter":"15","verse":"28","text":"[Di Beebaa Dabu e hai donu i telekai deenei,"},{"book":"Mark","chapter":"15","verse":"29","text":"Nia daangada ma ga lloomoi laa laa, le e lialiagi nadau libogo mo di haganneennee a Jesus, ga helehelekai, “Hahaa! Ma kooe dela belee oho di Hale Daumaha, ga haga duu aga labelaa i lodo nia laangi e dolu!15.29 Pisalem 22.7; 109.25; Mark 14.58; John 2.19"},{"book":"Mark","chapter":"15","verse":"30","text":"Doo iha laa gi daha, heia Goe gi mouli!”"},{"book":"Mark","chapter":"15","verse":"31","text":"Nia dagi hai mee dabu, mo digau haga donudonu haganoho, e haganneennee labelaa a Jesus, ga helehelekai, “Mee e mee di haga mouli nia daangada, gei e deemee di haga mouli Ia!"},{"book":"Mark","chapter":"15","verse":"32","text":"Heia gimaadou gi gidee di Mesaia, di king o digau Israel, e doo iha gi lala mo di loobuu dolomeenei, gei gimaadou ga hagadonu laa Goe!”"},{"book":"Mark","chapter":"15","verse":"33","text":"I di oodee, gei tenua hagatau gu bouli dongoeho, gaa dae loo gi di laa e dolu."},{"book":"Mark","chapter":"15","verse":"34","text":"I di laa e dolu, gei Jesus gaa dangi gi nua, “Eloi, Eloi, Lama, Sabaktani?” dono hadinga boloo, “Dogu God, dogu God, Goe gu diiagi Au beleiaha?”15.34 Pisalem 22.1"},{"book":"Mark","chapter":"15","verse":"35","text":"Hunu gau ala e tuu i golo gu longono, ga helekai, “Hagalongo, Mee e gahigahi a Elijah!”"},{"book":"Mark","chapter":"15","verse":"36","text":"Tangada i digaula gaa lele, gaa kae dana liimi, ga hagatiu gi lodo nia waini hui ngoohia, gaa dui gi di ngudu di laagau, gaa togo gi nia malau ngudu o Jesus, ga helekai, “Daalia, gii mmada gidaadou be Elijah e hanimoi e dugu ia a Mee!”15.36 Pisalem 69.21"},{"book":"Mark","chapter":"15","verse":"37","text":"Jesus gaa dangi gi nua, ga hagaodi ono madangi."},{"book":"Mark","chapter":"15","verse":"38","text":"Di gahu duuli nogo dau i lodo di Hale Daumaha, gu mahaa lua eia i nua, guu modu gi lala.15.38 Exodus 26.31-33"},{"book":"Mark","chapter":"15","verse":"39","text":"Tagi dauwa nogo duu i mua di loobuu, ne gidee ia di made o Jesus, ga helekai, “Taane deenei la go Tama donu a God.”"},{"book":"Mark","chapter":"15","verse":"40","text":"Nia ahina nogo i golo, e mmada mai i daha. Mary mai Magdala, mo Mary tinana o James dulii mo Joseph, mo Salome, nogo i baahi digaula.15.40 Luke 8.2-3"},{"book":"Mark","chapter":"15","verse":"41","text":"Aanei go digaula nogo madalia a Jesus i Galilee, nogo hagamaamaa a Mee. Gei nia ahina dogologowaahee ala i golo, ne lloomoi labelaa dalia a Mee gi Jerusalem."},{"book":"Mark","chapter":"15","verse":"42","text":"Hiahi ia di mee, gei Joseph tangada o Arimathea ga dau mai."},{"book":"Mark","chapter":"15","verse":"43","text":"Mee tangada hagalabagau i lodo digau hai gabunga aamua, ge e talitali hogi Teenua King o God. Di laangi deelaa la di Laangi Hagatogomaalia, dela di laangi i mua di Laangi Sabad, malaa, Joseph gaa hana hagamahi gi mua o Pilate belee madau tuaidina o Jesus."},{"book":"Mark","chapter":"15","verse":"44","text":"Pilate gu homouli huoloo i dana longono bolo Jesus la guu made, geia ga gahi mai tagi dauwa belee heeu be di maa e donu, bolo Jesus la guu made."},{"book":"Mark","chapter":"15","verse":"45","text":"Dono modongoohia di made o Jesus mai tagi dauwa, gei mee ga hagi anga gi Joseph gi kae ina tuaidina o Jesus."},{"book":"Mark","chapter":"15","verse":"46","text":"Joseph gaa hui dana gahu lenge, ga dugu ia tuaidina o Maa gi lala, gaa hii a Mee gi di gahu deelaa, gaa dugu gi lodo taalunga dela ne hodo gi lodo tadugalaa. Gaa lawa ga haga daga mai tadugalaa damana, gaa pono di bontai taalunga."},{"book":"Mark","chapter":"15","verse":"47","text":"Mary mai Magdala, mo Mary tinana o Joseph nogo i golo, gu gidee di gowaa dela e dugu ai tuaidina o Jesus."}]}