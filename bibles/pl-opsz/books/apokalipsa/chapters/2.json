{"data":[{"book":"Apokalipsa","chapter":"2","verse":"1","text":"Aniołowi kościoła w Efezie napisz tak:"},{"book":"Apokalipsa","chapter":"2","verse":"2","text":"Znam twoje czyny, twoją ciężką pracę oraz twoją wytrwałość. Wiem, że nie możesz znieść złych ludzi i że sprawdziłeś tych, którzy podają się za apostołów, i udowodniłeś, że nimi nie są."},{"book":"Apokalipsa","chapter":"2","verse":"3","text":"Zniosłeś cierpienia, które spotkały cię z mojego powodu, i nie poddałeś się."},{"book":"Apokalipsa","chapter":"2","verse":"4","text":"Mam ci jednak za złe to, że twoja miłość nie jest już tak wielka, jak na początku."},{"book":"Apokalipsa","chapter":"2","verse":"5","text":"Przypomnij więc sobie, jak było dawniej! Opamiętaj się i postępuj tak, jak na początku! Jeśli tego nie uczynisz, przyjdę i usunę twój świecznik z miejsca, w którym stoi."},{"book":"Apokalipsa","chapter":"2","verse":"6","text":"Podoba mi się jednak to, że nienawidzisz złego postępowania nikolaitów, bowiem Ja również go nienawidzę."},{"book":"Apokalipsa","chapter":"2","verse":"7","text":"Kto ma uszy do słuchania, niech uważnie słucha tego, co Duch mówi do kościołów! Zwycięzcy dam prawo spożywania owoców z drzewa życia, które znajduje się w raju Boga."},{"book":"Apokalipsa","chapter":"2","verse":"8","text":"Aniołowi kościoła w Smyrnie napisz tak:"},{"book":"Apokalipsa","chapter":"2","verse":"9","text":"Wiem, że cierpisz i że jesteś biedny. Tak naprawdę jednak jesteś bogaty! Znam pomówienia twoich przeciwników, którzy podają się za pobożnych Żydów, ale wcale nimi nie są, należą bowiem do szatana."},{"book":"Apokalipsa","chapter":"2","verse":"10","text":"Nie bój się prześladowań! Szatan zamierza wtrącić niektórych z was do więzienia. Będzie to próba waszej wiary, przez dziesięć dni będziecie bowiem prześladowani. Ty jednak bądź wierny aż do śmierci—a dam ci wieniec życia!"},{"book":"Apokalipsa","chapter":"2","verse":"11","text":"Kto ma uszy do słuchania, niech uważnie słucha tego, co Duch mówi do kościołów! Zwycięzca nie zazna już śmierci po raz drugi."},{"book":"Apokalipsa","chapter":"2","verse":"12","text":"Aniołowi kościoła w Pergamonie napisz tak:"},{"book":"Apokalipsa","chapter":"2","verse":"13","text":"Wiem, że mieszkasz w mieście, w którym znajduje się tron szatana. A mimo to jesteś Mi wierny i nie wyrzekłeś się Mnie nawet wtedy, gdy w tej siedzibie szatana zamordowano mojego wiernego sługę, Antypasa."},{"book":"Apokalipsa","chapter":"2","verse":"14","text":"Mam ci jednak za złe to, że tolerujesz w kościele ludzi postępujących podobnie jak Baalam, który doradzał królowi Balakowi, jak zniszczyć naród izraelski, doprowadzając go do rozwiązłości seksualnej i zachęcając do udziału w ucztach na cześć bożków."},{"book":"Apokalipsa","chapter":"2","verse":"15","text":"Znajdują się bowiem wśród was tacy, którzy trzymają się złej nauki nikolaitów."},{"book":"Apokalipsa","chapter":"2","verse":"16","text":"Opamiętaj się! Jeśli tego nie uczynisz, to wkrótce przyjdę i sam będę z nimi walczył, a moje słowa będą ostre jak miecz."},{"book":"Apokalipsa","chapter":"2","verse":"17","text":"Kto ma uszy do słuchania, niech uważnie słucha tego, co Duch mówi do kościołów! Zwycięzcy dam ukrytą mannę i biały kamyk, na którym będzie wyryte jego nowe imię, znane tylko temu, kto je otrzyma."},{"book":"Apokalipsa","chapter":"2","verse":"18","text":"Aniołowi kościoła w Tiatyrze napisz tak:"},{"book":"Apokalipsa","chapter":"2","verse":"19","text":"Znam twoje czyny, twoją miłość, wiarę, służbę i wytrwałość. Wiem, że teraz postępujesz lepiej niż kiedyś."},{"book":"Apokalipsa","chapter":"2","verse":"20","text":"Mam ci jednak za złe to, że pozwalasz na to, aby Jezabel nauczała w kościele. Podaje się ona bowiem za prorokinię, ale zwodzi tych, którzy Mi służą, ucząc ich rozwiązłości seksualnej i zachęcając do udziału w ucztach na cześć bożków."},{"book":"Apokalipsa","chapter":"2","verse":"21","text":"Dałem jej czas na to, aby się opamiętała. Ona jednak nie chce porzucić swojej rozwiązłości."},{"book":"Apokalipsa","chapter":"2","verse":"22","text":"Dlatego ześlę na nią chorobę. Jeśli zaś ci, którzy z nią grzeszyli, również nie zmienią swojego postępowania, to także doświadczą ogromnych cierpień."},{"book":"Apokalipsa","chapter":"2","verse":"23","text":"Na jej zwolenników ześlę natomiast śmierć i wszystkie kościoły zobaczą, że naprawdę znam ludzkie serca oraz umysły i że każdemu wyznaczam zapłatę, na jaką zasłużył."},{"book":"Apokalipsa","chapter":"2","verse":"24","text":"Na was zaś, pozostałych wierzących w Tiatyrze, którzy nie przyjęliście tej fałszywej nauki, i nie poznaliście tego, co nazywają „głębią szatana”, nie nakładam żadnych dodatkowych obowiązków."},{"book":"Apokalipsa","chapter":"2","verse":"25","text":"Do czasu mojego powrotu trzymajcie się tylko tego, czego się ode Mnie nauczyliście."},{"book":"Apokalipsa","chapter":"2","verse":"26-28","text":"Zwycięzcy i temu, kto do końca będzie posłuszny mojej nauce, dam tę samą władzę nad narodami, którą Ja otrzymałem od mojego Ojca. Będzie on potężnym przywódcą i pod jego rządami narody będą jak skruszony gliniany garnek. Dam mu też Gwiazdę Poranną."},{"book":"Apokalipsa","chapter":"2","verse":"29","text":"Kto ma uszy do słuchania, niech uważnie słucha tego, co Duch mówi do kościołów!"}]}