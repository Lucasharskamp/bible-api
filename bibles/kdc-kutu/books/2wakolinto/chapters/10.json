{"data":[{"book":"2 Wakolinto","chapter":"10","verse":"1","text":"Niye Paulo mwenyego, wanhu wayagwe wolonga namuhole kipindi nahawa na mweye, lakini nahawa kutali na mweye namsabalu. Nowapula kwa bazi na moyo unogile wa Kilisito,"},{"book":"2 Wakolinto","chapter":"10","verse":"2","text":"vondanize sekemunhende niwe msabalu, kwavija nojuwa nodaha kuwa msabalu kwa waja wolonga tokala kamba viwokala wanhu wa mwiisi ino."},{"book":"2 Wakolinto","chapter":"10","verse":"3","text":"Ona, tokala mwiisi, lakini hatuitowa kamba viwoitowa wanhu wa mwiisi."},{"book":"2 Wakolinto","chapter":"10","verse":"4","text":"Silaha zituitowela tweye siyo silaha za mwiisi ino, lakini nguvu ya Mulungu, itulaga ng'hambi zose. Tobananga mbuli zose za uvizi,"},{"book":"2 Wakolinto","chapter":"10","verse":"5","text":"togabananga magoda gose gotenda viyagwe na nzewele ya kumjuwa Mulungu. Togaboka magesa gose na kugatenda gamtegeleze Kilisito."},{"book":"2 Wakolinto","chapter":"10","verse":"6","text":"Mwahagoga kila kinhu, tweye tuitanda kumtagusa munhu yoyose yoleka kugoga."},{"book":"2 Wakolinto","chapter":"10","verse":"7","text":"Mweye molola mbuli za kunze. Kamba munhu yoyose kogesa heyo munhu wa Kilisito, kolondeka yagese kabili kuwa tweye twa wanhu wa Kilisito kamba viyali heyo."},{"book":"2 Wakolinto","chapter":"10","verse":"8","text":"Niye sikona kinyala hata kamba nibanza kuigoda mbuli ya udahi uyatugwelele Mndewa, katugwaa udahi wa kuwazenga mweye siyo wa kuwabomola."},{"book":"2 Wakolinto","chapter":"10","verse":"9","text":"Silonda mweye mugese nolonda kuwagela bwembwe kwa baluwa zangu."},{"book":"2 Wakolinto","chapter":"10","verse":"10","text":"Kwavija wolonga, “Baluwa za Paulo zizama na zimema mbuli ng'hulu, lakini yahawa hamoja na tweye konyolila, na ulonzi wake siyo kinhu chochose!”"},{"book":"2 Wakolinto","chapter":"10","verse":"11","text":"Wanhu kamba awo wolondeka wajuwe kuwa vose vibili sawa, gaja gatwandika kipindi twahawa kutali na gaja gonda tusang'hane twahawa hamoja na mweye."},{"book":"2 Wakolinto","chapter":"10","verse":"12","text":"Tweye hatudaha kuika hamoja hebu kuigala na wanhu waja woitogola wenyego. Wanhu woitenda wenyego kinhu cha kupimila na wanhu woilinga wao kwa wao, wanhu awo waduhu nzewele!"},{"book":"2 Wakolinto","chapter":"10","verse":"13","text":"Lakini tweye hatuigoda ng'hani, kuigoda kwetu kokuwa mna isang'hano iyatugwelele Mulungu, vivija sang'hano ayo, iyo itusang'hana kumwenu."},{"book":"2 Wakolinto","chapter":"10","verse":"14","text":"Tweye hatunabanza kuigoda, kamba vija hatunakwiza kumwenu, kwavija tweye twiza kumwenu na tuwagalila Mbuli Inogile ya Kilisito."},{"book":"2 Wakolinto","chapter":"10","verse":"15","text":"Avo tweye hatubanza kuigoda mbuli ya sang'hano itendigwe na wanhu wayagwe. Lakini tololela kuwa kumtamanila kwenu Mulungu kogendelela na sang'hano yetu kumwenu yokuwa ng'hulu kwa kukweleleza viyolonda Mulungu."},{"book":"2 Wakolinto","chapter":"10","verse":"16","text":"Abaho todaha kuipeta Mbuli Inogile mziisi ziyagwe, zili kutali na mweye. Kwavija hatulonda kuigodela sang'hano imalile kusang'hanigwa na munhu iyagwe hanhu aho."},{"book":"2 Wakolinto","chapter":"10","verse":"17","text":"Lakini, kamba vigolonga Maandiko Gang'alile, “Munhu yolonda kuigoda, yaigodele kija kiyasang'hane Mndewa.”"},{"book":"2 Wakolinto","chapter":"10","verse":"18","text":"Kwavija munhu yotogoligwa siyo ija yoitogola mwenyego, lakini ija yotogoligwa na Mndewa."}]}