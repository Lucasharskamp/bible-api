{"data":[{"book":"KORENTI 2","chapter":"10","verse":"1","text":"Min Puulusa, mi tororii on newaare e moƴƴuki *Almasiihu on, min oo newiiɗo e yeeso mon, e heewuɗo cuucal fii mon ka woɗɗitii on."},{"book":"KORENTI 2","chapter":"10","verse":"2","text":"Awa mi jeejii on, wota on karhan yo mi ɓangin cuucal nde mi hewtoyi ka mon, ko fii miɗo anniyii seedintinirde hoolaare an nden cuucal e fee ɓen sikkuɓe wonde meɗen wuuriri wa yimɓe aduna."},{"book":"KORENTI 2","chapter":"10","verse":"3","text":"Hay si tawii wonii ko men yimɓe aduna, men haɓirtaa wano ɓe aduna ɓen gerdata non,"},{"book":"KORENTI 2","chapter":"10","verse":"4","text":"ko fii aalaaji ɗi men haɓirta ɗin hinaa ɗi oo aduna, kono ko wonduɗi e bawgal iwrungal e Alla fii liɓugol kala ko dartotoo mo. Men liɓay miijooji fenaandeeji ɗin"},{"book":"KORENTI 2","chapter":"10","verse":"5","text":"e kala mawnintinaare hawtotoonde dartoo gandal fii Alla ngal, e men ɗahay kala miijo haa ngo ɗoftoo Almasiihu on."},{"book":"KORENTI 2","chapter":"10","verse":"6","text":"Si ɗoftaare mon nden timmii, meɗen hebulanii kadi donkingol kala ko ɗoftaaki."},{"book":"KORENTI 2","chapter":"10","verse":"7","text":"Awa ndaaree no piiji ɗin woniri non. Si goɗɗo fellitanii hoore mun tigi wonde himo humondiri e Almasiihu on, yo o fellitan hoore makko ɗunɗoo: si himo humondiri e Almasiihu on, menen kadi men."},{"book":"KORENTI 2","chapter":"10","verse":"8","text":"E hay si mi mantorii ko ɓurti seeɗa mbawdi ndi Joomiraaɗo on yeɗi men ndin fii tabintingol on, hara hinaa fii liɓugol on, haray mi hersoytaa."},{"book":"KORENTI 2","chapter":"10","verse":"9","text":"Mi faalaaka wa'ude wa hulɓiniroowo on ɓataake an ɗen."},{"book":"KORENTI 2","chapter":"10","verse":"10","text":"Ko fii hiɓe wi'a: «Ɗee ɓataake no tiiɗi no ɲaaɗi, kono si tawii kanko himo ɗoo, haray himo ɗaati, haalaaji makko ɗin no mehiɗi.»"},{"book":"KORENTI 2","chapter":"10","verse":"11","text":"Kala non jogiiɗo ngoo miijo, yo andu fota wonde: kala ko men windani on e ɓaawo mon, ko ɗun men waɗata e tawnde mon."},{"book":"KORENTI 2","chapter":"10","verse":"12","text":"Men fotondirtaa maa men eɓɓindirtaa hoore amen e wonɓe hollitaade ɓen, kono e nder etitagol maɓɓe ngol e eɓɓitagol maɓɓe ngol kamɓe tigi, ɗun hollii ko ɓe ŋakkiraaɓe faamu."},{"book":"KORENTI 2","chapter":"10","verse":"13","text":"Menen non, men yiɗaa mawnintinorde ko feƴƴiti etirde, kono men feƴƴataa keerol ngol Alla yeɗi men ngol, ko ɗun kadi hewtini men haa ka mon."},{"book":"KORENTI 2","chapter":"10","verse":"14","text":"Men feƴƴitataa keerol amen ngol, wa si tawii hari men araali haa e mon, ko fii ko goonga, ko haa e mon men ardi e Kibaaru Moƴƴo Almasiihu on."},{"book":"KORENTI 2","chapter":"10","verse":"15","text":"Awa men feƴƴitirtaa keerol mantorgol golleeji woɓɓe goo, kono meɗen mari tama'u wonde si gomɗinal mon ngal ɓeydike, men waaway kadi laatinde golle ɓurɗe mawnuɗe e hakkunde mon,"},{"book":"KORENTI 2","chapter":"10","verse":"16","text":"e nder waajagol e ca'e wonɗe toonin mon ɗen, ɗoo yo men mantor ko waɗaa kon ka nokkeeli ɓeya."},{"book":"KORENTI 2","chapter":"10","verse":"17","text":"«On mo no mantoo, yo mantor Joomiraaɗo on.»"},{"book":"KORENTI 2","chapter":"10","verse":"18","text":"Ko fii wonaa kuljuɗo hoore mun on jaɓaa, kono ko mo Joomiraaɗo on kulji on."}]}