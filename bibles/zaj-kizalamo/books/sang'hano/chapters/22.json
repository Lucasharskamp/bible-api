{"data":[{"book":"SANG'HANO","chapter":"22","verse":"1","text":"“Ndugu zangu na watata zangu, tegelezeni uyalazi wangu unilonga sambisambi haulongozi wenu!”"},{"book":"SANG'HANO","chapter":"22","verse":"2","text":"Viwamuhulike vija voyolonga na hewo Mkieblania, wagendelela kunyamala. Abaho, Paulo kalonga."},{"book":"SANG'HANO","chapter":"22","verse":"3","text":"“Nie na Muyahudi nivumbukile Taliso muisi ya Kilikia. Ila nikulila mdiwambo dino da Yelusalemu, nikala mwanahina wa Gamalieli. Nifundizigwa Malagizo gose ga watata zetu, na nikala nigagogile ng'hani Malagizo sama ya Mulungu kamba vumuli mweye lelo."},{"book":"SANG'HANO","chapter":"22","verse":"4","text":"Niwagaza wanhu waitogole Nzila ino na hata kuwakoma. Niwagoga watwanzi na wambigalo na kuwagela mkifungo."},{"book":"SANG'HANO","chapter":"22","verse":"5","text":"Mkulu wa Wakulu wose wa Nhambiko na Kitala chose cha wavyele wodaha kusindila mbuli zino. Na vivija kulawa kumwao nibokela lupwilili niwagalile wandugu zao wali Damaski, avo nichola ako kuwagoga wanhu wamtogole Kilisto kamba wafungigwa niwagale Yelusalemu wakasunigwe."},{"book":"SANG'HANO","chapter":"22","verse":"6","text":"“Vunikalile mnzila behi na Damaski ikala kamba saa sita imisi, nidukila mwemwe kulawa kuulanga dimwemwesa kunizunguluka nie."},{"book":"SANG'HANO","chapter":"22","verse":"7","text":"Nigwa hasi, abaho, nihulika dizwi donilongela, ‘Sauli, Sauli! Habali unigaza?’"},{"book":"SANG'HANO","chapter":"22","verse":"8","text":"Niuza, ‘Kwa nani gweye, Mndewa?’ Kedika kalonga, ‘Nie iyo Yesu wa Nazaleti ayo uyumgaza.’"},{"book":"SANG'HANO","chapter":"22","verse":"9","text":"Waja wayangu inikalile nao wajona idimwemwe, ila hawaditangile idizwi dikalile dilonga na nie dilawa ha munhu yalihi."},{"book":"SANG'HANO","chapter":"22","verse":"10","text":"Niuza, ‘Nitendeze, Mndewa?’ Na Mndewa kanilongela, ‘Gandamuka uchole Damaski, na haja kolongeligwa gaja gose gaulondigwa kutenda.’"},{"book":"SANG'HANO","chapter":"22","verse":"11","text":"Wayangu inikalile nao wanigoga mkono wanilongoza mbaka Damaski, kwavija unang'hazi wa idimwemwe unikoma gameso."},{"book":"SANG'HANO","chapter":"22","verse":"12","text":"“Munhu imwe yokemigwa Anania keza kunilola. Kakala munhu wa Mulungu, yakalile yokala kamba vugalonda Malagizo, yakalile yohishimilwa ng'hani na Wayahudi wose wakalile wokala haja."},{"book":"SANG'HANO","chapter":"22","verse":"13","text":"Kema hamgwazo wangu na kulonga, ‘Ndugu yangu Sauli, ulole kabili!’ Na kipigiti kikija nilola kabili na nimona heyo."},{"book":"SANG'HANO","chapter":"22","verse":"14","text":"Abaho, kalonga, ‘Mulungu wa watata zetu kakusagula gweye ugatange goya goyolonda, na kumona Munhu Yalibule Uzenzeleganye, na kuhulika mbuli kulawa mmulomo wake."},{"book":"SANG'HANO","chapter":"22","verse":"15","text":"Gweye kowa msindila wake mwa wanhu wose mmbuli zino ziwonile na kuzihulika."},{"book":"SANG'HANO","chapter":"22","verse":"16","text":"Avo habali ukawa? Gandamuka ubatizigwe na uleke kutali vilozo vako. Mkutenda vino kodikema twaga da Mndewa.’"},{"book":"SANG'HANO","chapter":"22","verse":"17","text":"“Vunibwelile Yelusalemu na kipigiti vunikalile nitambika Kung'anda ya Mulungu, mhata kigumbizi,"},{"book":"SANG'HANO","chapter":"22","verse":"18","text":"nimona Mndewa yolonga, ‘Hima, segela Yelusalemu mbwisa, kwavija hawautogole usindila wako wondaunilonge nie.’"},{"book":"SANG'HANO","chapter":"22","verse":"19","text":"Nidika, nilonga, ‘Mndewa, wanhu wano wavimanya kamba nichola mzing'anda zose za nhambiko niwagela mkifungo na kuwasuna awo wakutogole gweye."},{"book":"SANG'HANO","chapter":"22","verse":"20","text":"Na kipigiti mulopa wa msindila wako Stefano vuwitike, nikala bahaja nimile, kuno nideng'hela kija kitendeke na kugoga vivalo va awo wakalile womkoma.’"},{"book":"SANG'HANO","chapter":"22","verse":"21","text":"Abaho, Mndewa kanilongela, ‘Genda, kwavija nokugala kutali kuisi ya Wamhazi.’ ”"},{"book":"SANG'HANO","chapter":"22","verse":"22","text":"Dija ididale da wanhu dimtegeleza Paulo mbaka viyalongile mbuli ino. Abaho, waguta nyangi wolonga “Yakomigwe! Halondigwa kugendelela kuwa mgima!”"},{"book":"SANG'HANO","chapter":"22","verse":"23","text":"Na viwakalile woguta nyangi na kwasa vivalo vao na kwasa timbwisi uchana,"},{"book":"SANG'HANO","chapter":"22","verse":"24","text":"ija imkulu wa madale gose ga asikali kalagiza Paulo yasoligwe, yengizigwe muingome. Kawalongela wamulanhe, abaho, wamuuze goya giladi wavimanye habali wanhu wakala wobwata kamba vino sama yake."},{"book":"SANG'HANO","chapter":"22","verse":"25","text":"Viwakalile womgolosa giladi wamulanhe, Paulo kamulongela ija imkulu wa asikali mia wa Loma yemile haja, “Vivo vilagizwe mweye mmulanhe mwenekae wa Loma hata kamba vilozo havoneke kumwake?”"},{"book":"SANG'HANO","chapter":"22","verse":"26","text":"Ija imkulu wa asikali mia wa Loma viyahulike vino, kachola ha ija imkulu wa madale gose ga asikali na kumulongela mbuli ino. Kamuuza, “Kotendaze? Kwavija munhu ino mwenekae wa Loma!”"},{"book":"SANG'HANO","chapter":"22","verse":"27","text":"Ija imkulu wa madale gose ga asikali kachola ha Paulo na kumuuza, “Nilongele, gweye kwa mwenekae wa Loma?”"},{"book":"SANG'HANO","chapter":"22","verse":"28","text":"Abaho, ija imkulu kalonga, “Nie niliha hela bwando giladi nhogoligwe kuwa mwenekae wa Loma.”"},{"book":"SANG'HANO","chapter":"22","verse":"29","text":"Waja wakalile wolonda kumuuzagiza, himahima wanyelenhuka. Ija imkulu, vivija kadumba, kwavija kavitanga kamba Paulo kakala mwenekae wa Loma na heyo kakala yamdazile na minyolo."},{"book":"SANG'HANO","chapter":"22","verse":"30","text":"Imitondo iyagwe, avija ija imkulu wa madale gose ga asikali viyalondile kukimanya kilamso cha Paulo kutagusigwa na Wayahudi, kamfungula na kulagiza wakulu wa wakulu wa nhambiko na wanhu wose wa Ikitala Kikulu cha Isi ya Wayahudi kuiting'hana. Abaho, kamgala Paulo hasi na kumwimiza haulongozi wao."}]}