{"data":[{"book":"2 Ahemfo","chapter":"21","verse":"1","text":"Bere a Manase dii hene no, na wadi mfe dumien, na odii hene wɔ Yerusalem mfirihyia aduonum anum. Na ne na din de Hefsibah."},{"book":"2 Ahemfo","chapter":"21","verse":"2","text":"Ɔyɛɛ bɔne wɔ Awurade ani so, suasuaa abosonsomfo aman nneyɛe a ɛyɛ akyiwade a Awurade apam afi asase a ɛda Israel anim no so no."},{"book":"2 Ahemfo","chapter":"21","verse":"3","text":"Ɔsan sisii abosonsomfo abosonnan a nʼagya Hesekia bubu gui no. Ɔyɛɛ afɔremuka pii maa Baal, na osii Asera dua, sɛnea Israelhene Ahab yɛe ara pɛ. Afei, ɔkotow sɔree wim atumfo."},{"book":"2 Ahemfo","chapter":"21","verse":"4","text":"Na mpo, osisii abosom afɔremuka pii wɔ Awurade asɔredan mu; baabi a Awurade aka sɛ wɔnhyɛ ne din anuonyam no."},{"book":"2 Ahemfo","chapter":"21","verse":"5","text":"Osisii saa afɔremuka no wɔ Awurade Asɔredan no adiwo abien hɔ, de maa wim nsoromma no."},{"book":"2 Ahemfo","chapter":"21","verse":"6","text":"Na mpo, Manase de ɔno ankasa babarima bɔɔ afɔre wɔ ogya mu. Na ɔyɛ abayisɛm, kɔ abisa. Ɔkɔɔ samanfrɛfo hɔ ne asumanfo so. Ɔyɛɛ bɔne bebree Awurade ani so, ma ɛhyɛɛ no abufuw."},{"book":"2 Ahemfo","chapter":"21","verse":"7","text":"Manase faa Asera dua a wayɛ no de kosii asɔredan mu, beae koro no ara a Awurade ka kyerɛɛ Dawid ne ne babarima Salomo se, “Wɔbɛhyɛ me din anuonyam wɔ ha daa nyinaa wɔ saa asɔredan yi mu wɔ Yerusalem. Yerusalem yɛ kurow a mayi afi Israel mmusuakuw a aka no nyinaa mu."},{"book":"2 Ahemfo","chapter":"21","verse":"8","text":"Na sɛ Israelfo betie mʼahyɛde a menam mʼakoa Mose so hyɛ maa wɔn no a, merentwa wɔn asu mfi asase yi a mede maa wɔn agyanom no so.”"},{"book":"2 Ahemfo","chapter":"21","verse":"9","text":"Nanso nnipa no antie. Manase dii wɔn anim ma wɔyɛɛ bɔne bebree a ɛsen abosonsom aman a Awurade sɛee no bere a Israelfo kɔɔ saa asase no so no mpo."},{"book":"2 Ahemfo","chapter":"21","verse":"10","text":"Awurade nam nʼasomfo a wɔyɛ nʼadiyifo so kae se,"},{"book":"2 Ahemfo","chapter":"21","verse":"11","text":"“Yudahene Manase ayɛ akyiwade bebree. Na mpo, ɔyɛ omumɔyɛfo sen Amorifo21.11 Din Amorini no yɛ amansan din ma nnipa a na wɔwɔ Kanaan so ansa na Israelfo redi wɔn so no. a wɔbɛtenaa asase yi so ansa na Israel reba no. Wadi Yudafo anim de wɔn akɔ ahonisom mu."},{"book":"2 Ahemfo","chapter":"21","verse":"12","text":"Enti sɛɛ na Awurade, Israel Nyankopɔn se: Mede ɔhaw ne abɛbrɛsɛ bɛto Yerusalem ne Yuda so ama aso a ɛbɛte saa nsɛm no mu ayɛ no yonn."},{"book":"2 Ahemfo","chapter":"21","verse":"13","text":"Mɛfa ɔkwan a menam so buu Samaria ne Ahab abusua atɛn no so abu Yerusalem atɛn. Mɛpepa nnipa a wɔwɔ Yerusalem nyinaa, te sɛnea obi hohoro asanka mu, na ɔdan butuw no."},{"book":"2 Ahemfo","chapter":"21","verse":"14","text":"Na mpo, mɛpo me nkurɔfo kakra a wɔaka no, na mede wɔn bɛma wɔn atamfo sɛ asade."},{"book":"2 Ahemfo","chapter":"21","verse":"15","text":"Efisɛ wɔayɛ bɔne kɛse wɔ mʼanim, nam so ahyɛ me abufuw, fi bere a wɔn agyanom fii Misraim no.”"},{"book":"2 Ahemfo","chapter":"21","verse":"16","text":"Manase kunkum nnipa a wɔnyɛɛ bɔne nso bebree kosii sɛ, mogya a edi bem hyɛɛ Yerusalem ma, fi ti kosi ti. Eyi ka bɔne a ɔmaa Yudafo no yɛ de wɔn kɔɔ bɔne a wɔyɛɛ no Awurade ani so no ho."},{"book":"2 Ahemfo","chapter":"21","verse":"17","text":"Manase ahenni ho nsɛm nkae ne dwuma a odii nyinaa ne bɔne a ɔyɛe no, wɔankyerɛw angu Yuda Ahemfo Abakɔsɛm Nhoma no mu ana?"},{"book":"2 Ahemfo","chapter":"21","verse":"18","text":"Manase wui no, wosiee no wɔ ahemfi no turo a na ɛyɛ Usa dea no mu. Na ne babarima Amon na odii nʼade sɛ ɔhene."},{"book":"2 Ahemfo","chapter":"21","verse":"19","text":"Amon dii hene no, na wadi mfe aduonu abien. Odii hene wɔ Yerusalem mfe abien. Na wɔfrɛ ne na Mesulemet a na ɔyɛ Harus a ofi Yolba no babea."},{"book":"2 Ahemfo","chapter":"21","verse":"20","text":"Ɔyɛɛ bɔne wɔ Awurade ani so, sɛnea nʼagya Manase yɛe no ara pɛ."},{"book":"2 Ahemfo","chapter":"21","verse":"21","text":"Ɔfaa nʼagya nhwɛso so, som ahoni koro no ara a na nʼagya som wɔn no."},{"book":"2 Ahemfo","chapter":"21","verse":"22","text":"Ogyaw Awurade, nʼagyanom Nyankopɔn no na wampɛ sɛ ɔbɛfa Awurade akwan so."},{"book":"2 Ahemfo","chapter":"21","verse":"23","text":"Na Amon no ankasa asomfo bɔɔ ne ho pɔw, kum no wɔ nʼahemfi."},{"book":"2 Ahemfo","chapter":"21","verse":"24","text":"Na nnipa a wɔwɔ asase no so nyinaa kunkum nnipa a wɔbɔɔ ɔhene Amon ho pɔw no, na wɔde ne babarima Yosia dii ade sɛ ɔhene."},{"book":"2 Ahemfo","chapter":"21","verse":"25","text":"Amon ahenni ho nsɛm nkae ne dwuma a odii no nyinaa, wɔankyerɛw angu Yuda Ahemfo Abakɔsɛm Nhoma no mu ana?"},{"book":"2 Ahemfo","chapter":"21","verse":"26","text":"Wosiee no wɔ ne boda a ɛwɔ Usa turo mu hɔ no mu. Na ne babarima Yosia dii ade sɛ ɔhene."}]}