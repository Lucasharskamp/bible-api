{"data":[{"book":"Yohane","chapter":"16","verse":"1","text":"Yesu kaghendelela kulonga, “Niwalongela ghano ghose ili mleke ukwaghitsa ukutoghola kwenu."},{"book":"Yohane","chapter":"16","verse":"2","text":"Iwanu watsowawinga mne Ing'anda ya Ukulombela, na chipindi chakutsa chila yatsowakoma katsopfikitsa komlapfila Imulungu inambiko."},{"book":"Yohane","chapter":"16","verse":"3","text":"Iwanu watsowatendelani ghano kwaapfila ng'awommanya Aba, wala ng'awonimanya nene."},{"book":"Yohane","chapter":"16","verse":"4","text":"Nimlongelani ghano, ili chipindi hachitsakutsa mkumbuke aghala ghaniwalongele."},{"book":"Yohane","chapter":"16","verse":"5","text":"“Sambi noghenda kwa ayula iyanitumile, haduhu imunu iyonighutsa, ‘Ughenda kwani?’"},{"book":"Yohane","chapter":"16","verse":"6","text":"Kwaapfila niwalongela agha ghose, mimoyo yenu imema usungu."},{"book":"Yohane","chapter":"16","verse":"7","text":"Lekeni nowalongela ghendo, pfinogha kuna mwemwe nene mbuke, kwaapfila ka sikuka bae, Mwapfitsi ng'atsowatsilani. Lekeni ning'aghenda, nitsomghalilani."},{"book":"Yohane","chapter":"16","verse":"8","text":"Naye hayatsakutsa, katsolangusa iwanu wa iisi ka wakwalangula pfihile mne mbuli tsa nzambi, na mne mbuli tsa kutenda haki na Imulungu pfayohigha."},{"book":"Yohane","chapter":"16","verse":"9","text":"Tsawatotsa mne mbuli tsa nzambi, kwaapfila ng'awanitoghole,"},{"book":"Yohane","chapter":"16","verse":"10","text":"Tsawatotsa mne mbuli tsa haki, kwaapfila noghenda kwa Aba, wala ng'amtsombona keli,"},{"book":"Yohane","chapter":"16","verse":"11","text":"na watotsa mne mbuli tsa kuhigha, kwaapfila Setani ma kahighighwa."},{"book":"Yohane","chapter":"16","verse":"12","text":"“Nina mbuli nyingi tsa kumlongelani, ila sambi ng'amdaha bae kutsidudumila."},{"book":"Yohane","chapter":"16","verse":"13","text":"Ghumuhe ghwe Imulungu hayatsokutsa, katsowalongotsa mmanye ukweli wose. Ng'atsolonga kwa uwetso wake bae, katsolonga aghala ghayahulike na katsowalongela aghala ighakutsa."},{"book":"Yohane","chapter":"16","verse":"14","text":"Hayo katsonitunya nene, kwaapfila katsowalangulitsa ghose ghayapatile kuna nene."},{"book":"Yohane","chapter":"16","verse":"15","text":"Pfinu pfose iyali napfo Aba pfa kwangu. Ndo mana tsaniwalongela Ghumuhe Mwenzeluka katsowalangulitsa aghala ghayapatile kuna nene."},{"book":"Yohane","chapter":"16","verse":"16","text":"“Mne ichipindi chidodo ng'amtsombona keli, kuya ichipindi chidodo hambele mtsombona.”"},{"book":"Yohane","chapter":"16","verse":"17","text":"Iwanang'ina wake wangi weghutsa, “Angu mbuli yachi ino hayalongile, ‘Mne ichipindi chidodo ng'amtsombona keli, kuya ichipindi chidodo hambele mtsombona?’ Kuya kolonga ‘Kwaapfila noghenda kwa Aba?’"},{"book":"Yohane","chapter":"16","verse":"18","text":"Waghendelela kwighutsa, ‘Ichipindi chidodo’ choni? Ng'atumanyile kolonga imbuli yachi.”"},{"book":"Yohane","chapter":"16","verse":"19","text":"Yesu kamanya chawabamile kumghutsa, apfo kawalongela, “Pfii mweghutsa tsanongile choni hanilongile, ‘Mne ichipindi chidodo ng'amtsombona keli, kuya ichipindi chidodo hambele mtsombona’?"},{"book":"Yohane","chapter":"16","verse":"20","text":"Nowalongela ghendo, mtsolila na kwona usungu mne mimoyo, lekeni isi itsodeng'elela. Mtsakuwa na usungu, ila usungu wenu utsoghaluka ndeng'elelo."},{"book":"Yohane","chapter":"16","verse":"21","text":"Ipinga hayakweleka, kana usungu kwaapfila ichipindi chake cha kudununzika chipfika, lekeni imwana ang'oneka kosemwa usungu wake, kodeng'elela kwaapfila imwana koneka muisi."},{"book":"Yohane","chapter":"16","verse":"22","text":"Namwe pfipfila, sambi mna usungu, lekeni nitsomwonani keli, namwe mtsodeng'elela, kuduhu imunu iyodaha kuwaboka ndeng'elelo yenu."},{"book":"Yohane","chapter":"16","verse":"23","text":"“Mne litsuwa lila ng'amtsonilomba chinu chochose. Nowalongela ghendo, Aba wangu katsomwing'ani chinu chochose chamlomba kwa taghwa lyangu."},{"book":"Yohane","chapter":"16","verse":"24","text":"Mbaka sambi ng'amlombile chinu chochose kwa taghwa lyangu. Mlombe, mtsobokela, na ndeng'elo yenu itsotimila."},{"book":"Yohane","chapter":"16","verse":"25","text":"“Niwalongelani agha ghose kwa tsimbuli. Ichipindi chitsakutsa sitsolonga namwe kwa tsimbuli bae, ila nitsolonga mwatsimwatsi mbuli tsa Aba wangu."},{"book":"Yohane","chapter":"16","verse":"26","text":"Mne litsuwa lila mtsolomba kwa taghwa lyangu. Siwalongela ka nitsowalombela kwa Aba,"},{"book":"Yohane","chapter":"16","verse":"27","text":"Aba imwenyegho kowanoghelani. Kowanoghelani kwaapfila tsamninoghela nene na mtoghola ka ndawa kwe Imulungu."},{"book":"Yohane","chapter":"16","verse":"28","text":"Ndawa kwa Aba, nitsa muisi, lelo noileka iisi nakuya kwa Aba.”"},{"book":"Yohane","chapter":"16","verse":"29","text":"Kuya iwanang'ina wake wamlongela, “Sambi kwolonga mwatsimwatsi bila ya tsimbuli."},{"book":"Yohane","chapter":"16","verse":"30","text":"Lelo twomanya kwomanya ghose, apfo ng'atubama bae kukughutsa keli. Chinu achi chotutenda tutoghole ka kulawa kwe Imulungu.”"},{"book":"Yohane","chapter":"16","verse":"31","text":"Yesu kawedika, “Pfii sambi mtoghola?”"},{"book":"Yohane","chapter":"16","verse":"32","text":"Ichipindi chakutsa, kuya ma chipfika, mwemwe wose mtsopwililika, chila imunu na ukaye yake. Mwemwe wose mtsondeka niliyeka. Lekeni siliyeka bae, kwaapfila na hamwe na Aba wangu."},{"book":"Yohane","chapter":"16","verse":"33","text":"“Niwalongela agha ghose, ili mwilunge na nene na mkale tseghamba. Mne iisi ino mtsodununzika. Lekeni mwighangamitse! Niihuma iisi ino.”"}]}