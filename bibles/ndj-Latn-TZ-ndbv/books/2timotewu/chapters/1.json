{"data":[{"book":"2 Timotewu","chapter":"1","verse":"1","text":"Nenga Pauli, Chapanga adayilili ndivi ndundami wa Yesu Kilistu, ndiwulandula unofu wa jola watujangili mukwilumba na Yesu Kilistu."},{"book":"2 Timotewu","chapter":"1","verse":"2","text":"Ngukuyandikila yuwi mwana wangu muujumilwa Timotewu. Upati usangi, lusungu na kusika kufuma kwa Chapanga Tati wetu na Bambu wetu Yesu Kilistu."},{"book":"2 Timotewu","chapter":"1","verse":"3","text":"Ngumulumba Chapanga, yindimkimbanikila kwa natilu ya nyanyi, ngimu wuvagolili vavaha vangu, ngumulumba pamusi na pamihi mudadavu shangu."},{"book":"2 Timotewu","chapter":"1","verse":"4","text":"Ngumbungumbu yangu mumisosi yaku na ngudayila munu kukuwona, ili ndivi na cheleli ngomi."},{"book":"2 Timotewu","chapter":"1","verse":"5","text":"Ngumbungumbu ya ujumilwa waku wa nakaka kwa nenga, ujumilwa wavelili nawu pakwandi mbuyi waku Luisi na wuwula wula mawaku Euniki. Ndina chiganu kucha hata yuwi kuvanawu."},{"book":"2 Timotewu","chapter":"1","verse":"6","text":"Ndi nongwa ngukutinusha wuyigoli fupu ayi ya Chapanga yivelili mugati yaku yivi na liwovi munu, fupu yila wuyiyangili chipindi pandikuvikilili mawoku."},{"book":"2 Timotewu","chapter":"1","verse":"7","text":"Kwanongwa mfuki yitugayiliwili na Chapanga akutugola tuvi na lyogha ha, ila ndi Mfuki yatugola tuvi na liwovi na utami na ng'unishilu."},{"book":"2 Timotewu","chapter":"1","verse":"8","text":"Topi, ukotoo kuwona chindipa kuvatovilela vandu milandu ya Bambu wetu, wala ukotoo kuwona chindipa kwanongwa ya nenga ying'opiwili muchijaka kwanongwa yaki. Lakini wiwunishili pamu na nenga mugobuleku kwanongwa ya Chilongu cha Nyanyi, ngimu Chapanga wakugayila liwovi lya kugola naha."},{"book":"2 Timotewu","chapter":"1","verse":"9","text":"Mweni atulowulili, katukema tuvi vandu vaki mweni, kwanongwa ya findu finofu ha fitugolili, ila kwanongwa ya dayililu yaki na usangi waki. Atusangilili usangi awu kwanongwa ya Yesu Kilistu kukandila kulumbiwa kwa mlima."},{"book":"2 Timotewu","chapter":"1","verse":"10","text":"Lakini ponopa usangi wa Chapanga wugubutuliwa kwa yufwi kwa kwisa kwa mlowola wetu Yesu Kilistu. Mweni kawesha liwovi lya njifwa na kwa deha ya Chilongu cha Nyanyi kagubutula unofu wa jola."},{"book":"2 Timotewu","chapter":"1","verse":"11","text":"Kwa nongwa ayi nenga shawuliwa ndivi ndundami na muwula na mlandula wa Chilongu cha Nyanyi,"},{"book":"2 Timotewu","chapter":"1","verse":"12","text":"Nenga ngugobuleka kwa milandu yila. Lakini nguwona chindipa ha, nongwa ndimumanya yula yindimjumila kandi ndina chiganu kucha mweni daachidimi finofu chila chanyimbili mbaka lijuva lya mbelu."},{"book":"2 Timotewu","chapter":"1","verse":"13","text":"Kamuli ng'ulilu ya nakaka yiwupikanishili kwa nenga muujumilwa na muutami mukwilumba na Yesu Kilistu."},{"book":"2 Timotewu","chapter":"1","verse":"14","text":"Chindu chila chinofu chiwugayiliwi wuchidimi kwa liwovi lya Mfuki Mng'alili yayikala mugati ya yufwi."},{"book":"2 Timotewu","chapter":"1","verse":"15","text":"Ngimu wumumanyili, vandu vosi mlima wa Asia vaneka, gati yawu mwaveli Fugelu na Helimugeni."},{"book":"2 Timotewu","chapter":"1","verse":"16","text":"Bambu ayiwonilili lusungu nyumba ya Unesifolu, kwanongwa anyimbili cheleli mumoyu myanja yitangalili, wala awonili chindipa ha kwa nenga nongwa ya nenga kuva muchijaka."},{"book":"2 Timotewu","chapter":"1","verse":"17","text":"Kalopu pafikili Loma, angimbanikilili nendu kunzaka mbaka kang'ona."},{"book":"2 Timotewu","chapter":"1","verse":"18","text":"Bambu amsangili lusungu lwa Chapanga mulijuva lya mbelu! Na yuwi kufimanya figoli finofu fyagolilili aku Ifesu."}]}