{"data":[{"book":"1 ImiLando","chapter":"12","verse":"1","text":"La ngamabutho ayeloDavida eZikhilagi, ngesikhathi engavunyelwa ukubonakala kuSawuli indodana kaKhishi (kwakungamaqhawe ayemhlomulele empini;"},{"book":"1 ImiLando","chapter":"12","verse":"2","text":"ayehlome ngemitshoko, ezingcitshi ekutshokeni lokutshaya ngezavutha loba ejikijela ngesokudla loba ngesenxele; ayeyizihlobo zikaSawuli engawesizwe sikaBhenjamini):"},{"book":"1 ImiLando","chapter":"12","verse":"3","text":"U-Ahiyezeri induna yawo loJowashi amadodana kaShemaha owaseGibhiya;"},{"book":"1 ImiLando","chapter":"12","verse":"4","text":"kanye lo-Ishimaya umGibhiyoni, indoda eyayilamandla amakhulu kwabangamatshumi amathathu, engumkhokheli wabangamatshumi amathathu,"},{"book":"1 ImiLando","chapter":"12","verse":"5","text":"lo-Eluzayi, loJerimothi, loBheliya, loShemariya kanye loShefathiya umHarufi,"},{"book":"1 ImiLando","chapter":"12","verse":"6","text":"lo-Elikhana, lo-Ishiya, lo-Azareli, loJowezeri loJashobheyamu amaKhora;"},{"book":"1 ImiLando","chapter":"12","verse":"7","text":"kanye loJowela loZebhadiya amadodana kaJerohamu waseGedori."},{"book":"1 ImiLando","chapter":"12","verse":"8","text":"Abanye abakoGadi babalekela kuDavida enqabeni yakhe enkangala. Babengamabutho alezibindi, belungele ukulwa njalo bekwazi ukuphatha ihawu lomkhonto. Ubuso babo babungobezilwane, njalo belesiqubu njengamagogo ezintabeni."},{"book":"1 ImiLando","chapter":"12","verse":"9","text":"U-Ezeri wayeyinduna,"},{"book":"1 ImiLando","chapter":"12","verse":"10","text":"uMishimana engowesine, uJeremiya engowesihlanu,"},{"book":"1 ImiLando","chapter":"12","verse":"11","text":"u-Athayi engowesithupha, u-Eliyeli engowesikhombisa,"},{"book":"1 ImiLando","chapter":"12","verse":"12","text":"uJohanani engowesificaminwembili, u-Elizabhadi engowesificamunwemunye,"},{"book":"1 ImiLando","chapter":"12","verse":"13","text":"uJeremiya engumsekeli wetshumi kanye loMakhabhanayi owayengowetshumi lanye."},{"book":"1 ImiLando","chapter":"12","verse":"14","text":"Amadoda akoGadi ayengabalawuli bamabutho, kuthi omncinyane wabo wayengamelana labalikhulu kodwa omkhulu wabo engamelana labayinkulungwane."},{"book":"1 ImiLando","chapter":"12","verse":"15","text":"Yiwo la amadoda achapha uJodani ngenyanga yakuqala umfula ugcwele uphuphuma emakhunjini awo wonke, yibo njalo abaxotsha bonke ababehlala ezihotsheni, empumalanga kanye lasentshonalanga."},{"book":"1 ImiLando","chapter":"12","verse":"16","text":"Amanye amadoda akoBhenjamini lamanye ayevela koJuda lawo alandela uDavida khonale enqabeni yakhe."},{"book":"1 ImiLando","chapter":"12","verse":"17","text":"UDavida waphuma ukuba ayewahlangabeza wathi kuwo: “Nxa lingilandela ngokuthula, lizongiphathisa njengabangane, ngizimisele ukuhlanganyela kanye lani. Kodwa nxa lidinga ukunginikela ezitheni zami, mina ngimsulwa, uNkulunkulu wabokhokho kakubone lokho, alijezise.”"},{"book":"1 ImiLando","chapter":"12","verse":"18","text":"Ngakho uMoya wasesehlela ku-Amasayi, umlawuli wabangamatshumi amaThathu, wathi:"},{"book":"1 ImiLando","chapter":"12","verse":"19","text":"Amanye amadoda akoManase abalekela kuDavida ekuhambeni kwakhe lamaFilistiya esiyahlasela uSawuli. (Yena kanye lamabutho akhe kasazange ancedise amaFilistiya, ngoba ngemva kokubuzisisana, ababusi bawo bathi kaxotshwe. Bathi bona: “Uyingozi kithi, ngoba angasiphendukela abuyele enkosini yakhe uSawuli.”)"},{"book":"1 ImiLando","chapter":"12","verse":"20","text":"UDavida wathi esiya eZikhilagi, nanka amadoda abaleka koManase amlandela: ngu-Adina, loJozabhadi, loJediyeli, loMikhayeli, loJozabhadi, lo-Elihu kanye loZilethayi ababengabalawuli benkulungwane koManase."},{"book":"1 ImiLando","chapter":"12","verse":"21","text":"Bancedisa uDavida ekulweni lamaviyo abahlaseli, ngoba bonke babengamabutho alezibindi, njalo basebengabalawuli phakathi kwamabutho akhe."},{"book":"1 ImiLando","chapter":"12","verse":"22","text":"Insuku zonke, ukusa kwamalanga, kwakutheleka abantu bezoncedisa uDavida, waze waba lebutho elikhulu, njengebutho likaNkulunkulu."},{"book":"1 ImiLando","chapter":"12","verse":"23","text":"Nanka amanani amadoda ayehlomele impi eza kuDavida eHebhroni ezomncedisa ukuthatha umbuso kaSawuli, njengokutsho kukaThixo:"},{"book":"1 ImiLando","chapter":"12","verse":"24","text":"amadoda ayevela koJuda ehlome ngamahawu lemikhonto ayezinkulungwane eziyisithupha lamakhulu ayisificaminwembili (6,800) ehlomele ukulwa impi;"},{"book":"1 ImiLando","chapter":"12","verse":"25","text":"abakaSimiyoni, amabutho ayelungele ukuhlasela babezinkulungwane eziyisikhombisa lekhulu (7,100),"},{"book":"1 ImiLando","chapter":"12","verse":"26","text":"amadoda akoLevi ayezinkulungwane ezine lamakhulu ayisithupha (4,600),"},{"book":"1 ImiLando","chapter":"12","verse":"27","text":"kubalwa loJehoyada, umkhokheli wabendlu ka-Aroni babezinkulungwane ezintathu lamakhulu ayisikhombisa (3,700) zamadoda"},{"book":"1 ImiLando","chapter":"12","verse":"28","text":"kanye loZadokhi, ibutho elaliseselijaha lilesibindi, lilezikhulu zendlu yakwabo ezingamatshumi amabili lambili (22);"},{"book":"1 ImiLando","chapter":"12","verse":"29","text":"amadoda akoBhenjamini, labakibo kaSawuli babezinkulungwane ezintathu (3,000), ababesele bethembekile kuSawuli kuze kufike lesisikhathi yibo ababebanengi kulelonani;"},{"book":"1 ImiLando","chapter":"12","verse":"30","text":"amadoda ako-Efrayimi, amadoda ayelezibindi, edumile ezizwaneni zawo, ayezinkulungwane ezingamatshumi amabili lamakhulu ayisificaminwembili (20,800),"},{"book":"1 ImiLando","chapter":"12","verse":"31","text":"amadoda ayevela kungxenye yesizwana sikaManase, ekhethwe ngamabizo awo ukuba azobeka uDavida ukuthi abe yinkosi, ayezinkulungwane ezilitshumi lesificaminwembili (18,000);"},{"book":"1 ImiLando","chapter":"12","verse":"32","text":"amadoda ayevela ko-Isakhari, ayezwisisa umumo walesosikhathi njalo esazi ukuthi u-Israyeli kumele enzeni. Kwakuzinduna ezingamakhulu amabili (200) kanye lezihlobo zazo ezazingaphansi kwazo;"},{"book":"1 ImiLando","chapter":"12","verse":"33","text":"amadoda ayevela koZebhuluni, amabutho ayezingwazi empini, ngezikhali zemihlobo etshiyeneyo, eza ukuzancedisa uDavida ngokuzinikela okungalakuthandabuza, ayezinkulungwane ezingamatshumi amahlanu (50,000);"},{"book":"1 ImiLando","chapter":"12","verse":"34","text":"amadoda ayevela koNafithali kwakuyizikhulu eziyinkulungwane eyodwa (1,000), kanye lamadoda ayephethe amahawu lemikhonto ayezinkulungwane ezingamatshumi amathathu lesikhombisa (37,000);"},{"book":"1 ImiLando","chapter":"12","verse":"35","text":"amadoda ayevela koDani, ezimisele ukulwa empini, ayezinkulungwane ezingamatshumi amabili lesificaminwembili lamakhulu ayisithupha (28,600);"},{"book":"1 ImiLando","chapter":"12","verse":"36","text":"amadoda ayevela ko-Asheri, amabutho ayevele ekwejayele ukulwa empini njalo ezimisele ukulwa, ayezinkulungwane ezingamatshumi amane (40,000);"},{"book":"1 ImiLando","chapter":"12","verse":"37","text":"njalo ngempumalanga yeJodani, amadoda akoRubheni, koGadi lakungxenye yesizwana sikaManase, ayehlome ngemihlobohlobo yezikhali, ayezinkulungwane ezilikhulu lamatshumi amabili (120,000)."},{"book":"1 ImiLando","chapter":"12","verse":"38","text":"Bonke laba babengamabutho azinikeleyo ukungena laloba yisiphi isigaba."},{"book":"1 ImiLando","chapter":"12","verse":"39","text":"Wonke lamadoda athatha insuku ezintathu eloDavida, esidla njalo enatha, njengoba izimuli zawo zaziwalungisele umphako."},{"book":"1 ImiLando","chapter":"12","verse":"40","text":"Konke labomakhelwane babo, ababevela kude khonale ku-Isakhari, loZebhuluni lakuNafithali beza bethwele ukudla ngabobabhemi, amakamela, imbongolo langenkabi. Kwakulefulawa enengi, amakhekhe omkhiwane, amakhekhe erezini, iwayini, amafutha, inkomo lezimvu, ngoba kwakulokujabula ko-Israyeli."}]}