{"data":[{"book":"1 Akorinto","chapter":"10","verse":"1","text":"Pakuti sindikufuna kuti inu mukhale osadziwa zenizeni, abale, kuti makolo athu anatsogozedwa ndi mtambo ndikuti onse anawoloka nyanja."},{"book":"1 Akorinto","chapter":"10","verse":"2","text":"Ndipo onse anabatizidwa mwa Mose mu mtambo ndi mʼnyanja."},{"book":"1 Akorinto","chapter":"10","verse":"3","text":"Onse anadya chakudya chimodzi chauzimu"},{"book":"1 Akorinto","chapter":"10","verse":"4","text":"ndipo anamwa chakumwa chimodzi chauzimu; popeza anamwa kuchokera mʼthanthwe lomwe anayenda nalo, ndipo thanthwe limeneli linali Khristu."},{"book":"1 Akorinto","chapter":"10","verse":"5","text":"Ngakhale zinali choncho, Mulungu sanakondwere ndi ambiri a iwo, motero ambiri mwa iwo anafera mʼchipululu."},{"book":"1 Akorinto","chapter":"10","verse":"6","text":"Tsono zinthu izi zinachitika kuti zikhale chitsanzo, kuti ife tisayike mitima yathu pa zinthu zoyipa monga anachitira makolo athuwo."},{"book":"1 Akorinto","chapter":"10","verse":"7","text":"Musakhale anthu opembedza mafano, monga analili ena mwa iwo. Pakuti zalembedwa kuti, “Anthuwo anakhala pansi nayamba kudya ndi kumwa. Kenaka anayimirira nayamba kuvina mwachilendo.”"},{"book":"1 Akorinto","chapter":"10","verse":"8","text":"Tisachite chigololo monga ena mwa iwo anachitira ndipo tsiku limodzi anafapo anthu 23,000."},{"book":"1 Akorinto","chapter":"10","verse":"9","text":"Tisamuyese Khristu, monga ena mwa iwo anachitira ndipo anaphedwa ndi njoka."},{"book":"1 Akorinto","chapter":"10","verse":"10","text":"Ndipo osamawiringula, monga ena mwa iwo anachitira naphedwa ndi mngelo wowononga."},{"book":"1 Akorinto","chapter":"10","verse":"11","text":"Zinthu izi zinawachitikira kuti zikhale chitsanzo ndipo zinalembedwa kuti zikhale chenjezo kwa ife, amene tiyandikira nthawi ya kutha kwa zonse."},{"book":"1 Akorinto","chapter":"10","verse":"12","text":"Choncho, ngati mukuganiza kuti mwayima mwamphamvu, samalani mungagwe!"},{"book":"1 Akorinto","chapter":"10","verse":"13","text":"Palibe mayesero amene mwakumana nawo oposa amene anthu ena onse anakumana nawo. Mulungu ngokhulupirika; sadzalola kuti inu muyesedwe koposa muyeso umene mutha kupirira. Koma pamene mwayesedwa, Iyenso adzakupatsani njira yopambanira mayeserowo."},{"book":"1 Akorinto","chapter":"10","verse":"14","text":"Choncho abwenzi anga okondedwa, lekani kupembedza mafano."},{"book":"1 Akorinto","chapter":"10","verse":"15","text":"Ndikuyankhula kwa a anthu anzeru zawo, nokha muweruze pa zimene ndikunenazi."},{"book":"1 Akorinto","chapter":"10","verse":"16","text":"Pamene tidalitsa chikho cha Mgonero wa Ambuye, mothokoza Mulungu, kodi sitikugawana magazi a Khristu? Nanga buledi amene timanyemayo, kodi sitikugawana thupi la Khristu?"},{"book":"1 Akorinto","chapter":"10","verse":"17","text":"Pakuti buledi ndi mmodzi yekha, ifenso ngakhale tili ambiri, ndife thupi limodzi, popeza tonse timagawana buledi mmodzi yemweyo."},{"book":"1 Akorinto","chapter":"10","verse":"18","text":"Taganizirani zimene amachita Aisraeli. Kodi onse amene amadya zoperekedwa nsembe, samachita nawo miyambo ya pa guwapo?"},{"book":"1 Akorinto","chapter":"10","verse":"19","text":"Kodi ndikutanthauza kuti nsembe zoperekedwa kwa mafano ndi kanthu konse, kapena kuti mafano ndi kanthu konse?"},{"book":"1 Akorinto","chapter":"10","verse":"20","text":"Ayi. Nsembe za osakhulupirira zimaperekedwa kwa ziwanda, osati kwa Mulungu, ndipo sindikufuna kuti muziyanjana ndi ziwandazo."},{"book":"1 Akorinto","chapter":"10","verse":"21","text":"Simungamwe chikho cha Ambuye, ndi kukamweranso chikho cha ziwanda. Simungadyere pa tebulo la Ambuye ndiponso la ziwanda."},{"book":"1 Akorinto","chapter":"10","verse":"22","text":"Kodi tikufuna kuwutsa mkwiyo wa Ambuye? Kodi ndife amphamvu kuposa Iye?"},{"book":"1 Akorinto","chapter":"10","verse":"23","text":"Mutha kunena kuti, “Zinthu zonse nʼzololedwa,” komatu si zonse zili za phindu. “Zinthu zonse nʼzololedwa,” komatu si zonse zimathandiza."},{"book":"1 Akorinto","chapter":"10","verse":"24","text":"Munthu aliyense asafunefune zokomera iye yekha, koma zokomeranso ena."},{"book":"1 Akorinto","chapter":"10","verse":"25","text":"Idyani nyama iliyonse imene amagulitsa pa msika, osafunsa mafunso okhudzana ndi chikumbumtima chanu."},{"book":"1 Akorinto","chapter":"10","verse":"26","text":"Popeza kuti, “Dziko lapansi ndi la Ambuye ndi zonse za mʼmenemo ndi zake.”"},{"book":"1 Akorinto","chapter":"10","verse":"27","text":"Ngati wosakhulupirira akuyitanani kuti mukadye naye, inuyo ndi kuvomera kupitako, mukadye chilichonse chimene akakupatseni ndipo musakafunse mafunso okhudzana ndi chikumbumtima chanu."},{"book":"1 Akorinto","chapter":"10","verse":"28","text":"Koma ngati wina akuwuzani kuti, “Izi zaperekedwa nsembe,” musadye zimenezo, pofuna kuthandiza amene wakuwuzaniyo komanso chifukwa cha chikumbumtima."},{"book":"1 Akorinto","chapter":"10","verse":"29","text":"Ndikunena za chikumbumtima cha winayo osati chanu. Tsono mungafunse kuti, nʼchifukwa chiyani ufulu wanga ukuphwanyidwa chifukwa cha chikumbumtima cha munthu wina?"},{"book":"1 Akorinto","chapter":"10","verse":"30","text":"Ngati ndikuyamika Mulungu chifukwa cha chakudya, nanga munthu angandinyoze bwanji pa zinthu zomwe ndayamikira nazo Mulungu?"},{"book":"1 Akorinto","chapter":"10","verse":"31","text":"Nʼchifukwa chake chilichonse mungadye kapena kumwa, kapena chimene mungachite, chitani zonse ku ulemerero wa Mulungu."},{"book":"1 Akorinto","chapter":"10","verse":"32","text":"Musakhumudwitse aliyense, kaya ndi Myuda, Mgriki, kapena mpingo wa Mulungu."},{"book":"1 Akorinto","chapter":"10","verse":"33","text":"Mu zonse ndikuyesetsa kukondweretsa aliyense mʼnjira iliyonse. Popeza sindikufunafuna zokondweretsa ine ndekha koma zokomera ambiri kuti apulumutsidwe."}]}