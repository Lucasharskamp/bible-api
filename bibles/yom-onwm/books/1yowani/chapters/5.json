{"data":[{"book":"1 Yowani","chapter":"5","verse":"1","text":"Woso mutu weti wilukila ti Yesu niandi Klisto, buna niandi wubutu kuidi Nzambi, ayi woso mutu weti zolanga Tata buna wunzolanga Muanawowo wubutu kuidi niandi."},{"book":"1 Yowani","chapter":"5","verse":"2","text":"Mu diambu diadi tuzabidi ti tueti zola bana ba Nzambi : bu tueti zola Nzambi ayi bu tueti keba zithumunu ziandi."},{"book":"1 Yowani","chapter":"5","verse":"3","text":"Bila zola Nzambi kuawu kuaku : keba zithumunu ziandi. Ayi zithumunu ziandi zisi phasi ko."},{"book":"1 Yowani","chapter":"5","verse":"4","text":"Bila woso mutu wubutu kuidi Nzambi wunnunganga nza ayi ndungunu yi nunga nza yawu yayi : minu kieto."},{"book":"1 Yowani","chapter":"5","verse":"5","text":"Nani mutu wowo wununga nza e ? A keti buna mutu wowo weti wilukila ti Yesu niandi Muana Nzambi."},{"book":"1 Yowani","chapter":"5","verse":"6","text":"Yesu Klisto niandi mutu wowo wuyizila mu nlangu ayi mu menga, bika sia ti mu nlangu kaka vayi mu nlangu ayi mu menga ; ayi Pheve weti telama kimbangi bila Pheve niandi kiedika."},{"book":"1 Yowani","chapter":"5","verse":"7","text":"Bila mambu matatu mantelamanga kimbangi :"},{"book":"1 Yowani","chapter":"5","verse":"8","text":"Pheve, nlangu ayi menga. Mawu matatu matelamanga kimbangi kimosi."},{"book":"1 Yowani","chapter":"5","verse":"9","text":"Enati tueti tambulanga kimbangi ki batu vayi kimbangi ki Nzambi kilutidi. Bila kimbangi beni kiawu kioki Nzambi katelimina mu diambu di Muanꞌandi."},{"book":"1 Yowani","chapter":"5","verse":"10","text":"Woso mutu wunwilukila Muana Nzambi beki kimbangi mu niandiveka ; woso wunkambu wilukila wunkitula Nzambi nkua luvunu bila kasiawilukila ko kimbangi kioki Nzambi katelimina mu diambu di Muanꞌandi."},{"book":"1 Yowani","chapter":"5","verse":"11","text":"Ayi kimbangi beni kiawu kiaki : Nzambi wutuvana luzingu lukalumani ayi luzingu beni luidi mu Muanꞌandi."},{"book":"1 Yowani","chapter":"5","verse":"12","text":"Woso mutu beki Muana niandi beki luzingu ; woso kambulu Muana Nzambi kasi ko luzingu."},{"book":"1 Yowani","chapter":"5","verse":"13","text":"Ndilusonikini mambu mama muingi luzaba ti lubeki luzingu lukalumani, beno lueti wilukila mu dizina di Muana Nzambi."},{"book":"1 Yowani","chapter":"5","verse":"14","text":"Ayi tala diana diodi tuidi mu Nzambi : enati tulombidi diambu dimosiboso buididi luzolo luandi, niandi wukutuwilanga."},{"book":"1 Yowani","chapter":"5","verse":"15","text":"Ayi enati tuzebi ti niandi wukutuwilanga, buna kioso kuandi tunlomba buna tuzebi ti tutambudi kiawu."},{"book":"1 Yowani","chapter":"5","verse":"16","text":"Enati mutu wumosi mueni khombꞌandi wumvola masumu mankambu natanga ku lufua, buna wela kunsambidila ayi Nzambi wela kumvana moyo. Buawu bobo buididi mu diambu di batu bobo bamvolanga masumu mankambu natanga ku lufua. Vayi vadi disumu dinatanga ku lufua. Mu diambu di disumu diodi, ndisi kamba ko ti kasambila."},{"book":"1 Yowani","chapter":"5","verse":"17","text":"Mbimbi yoso yidi disumu ayi vadi disumu dinkambu natanga ku lufua."},{"book":"1 Yowani","chapter":"5","verse":"18","text":"Tuzebi ti woso mutu wubutu kuidi Nzambi kavolanga masumu ko vayi woso wubutu kuidi Nzambi wukukikebanga niandi veka ayi pheve yimbimbikalendi kunsimba ko."},{"book":"1 Yowani","chapter":"5","verse":"19","text":"Beto tuzebi ti Nzambi wutuvuidi ayi nza yimvimba yidi ku tsi minsua mi pheve yimbimbi."},{"book":"1 Yowani","chapter":"5","verse":"20","text":"Muaki tuzebi ti Muana Nzambi wuyiza ayi wutuvana diela muingi tuzaba mutu wukiedika ayi beto tuidi mu khati yi mutu wukiedika. Mutu beni Yesu Klisto. Niandi Nzambi yikiedika ayi niandi luzingu lukalumani."},{"book":"1 Yowani","chapter":"5","verse":"21","text":"Bana, lukeba mu diambu di bitumba."}]}