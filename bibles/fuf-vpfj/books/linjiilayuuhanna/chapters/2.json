{"data":[{"book":"LINJIILA YUUHANNA","chapter":"2","verse":"1","text":"Balɗe tati ɓawto ɗun, peera waɗi ka wi'etee Kanaa, ɗun ko e nder Jaliilu. Tawi yumma Iisaa no ton."},{"book":"LINJIILA YUUHANNA","chapter":"2","verse":"2","text":"Iisaa e taalibaaɓe mun ɓen kadi saatinaa e on peera."},{"book":"LINJIILA YUUHANNA","chapter":"2","verse":"3","text":"Ɓay njaram *wiiɲu ɗan lellii, yumma makko kanko Iisaa wi'i mo: «Njaram ɗan lellirii ɓe.»"},{"book":"LINJIILA YUUHANNA","chapter":"2","verse":"4","text":"Onsay Iisaa jaabii yumma mun, wi'i: «Neene, ko honɗun faalanaɗon mi? Ko fii saa'i an on hewtaali taho!»"},{"book":"LINJIILA YUUHANNA","chapter":"2","verse":"5","text":"Yumma makko wi'i kurkaaɗi ɗin: «Waɗee kala ko o wi'i on.»"},{"book":"LINJIILA YUUHANNA","chapter":"2","verse":"6","text":"Tawi no ɗon looɗe kaaƴe jeegoo eɓɓanaaɗe fii ka Yahuudiyankeeɓe ɓen salligoo, tawi nde bee e majje no waɗa embere liitir teemedere."},{"book":"LINJIILA YUUHANNA","chapter":"2","verse":"7","text":"Iisaa wi'i ɓe yo ɓe hebbin ɗen looɗe ndiyan, kamɓe kadi ɓe loowi e majje haa ɗe heewi."},{"book":"LINJIILA YUUHANNA","chapter":"2","verse":"8","text":"Onsay o wi'i ɓe yo ɓe ɲeɗu, ɓe naɓana ardotooɗo fii ɲaameteeji on. Ɓe ɲeɗi, ɓe naɓani mo."},{"book":"LINJIILA YUUHANNA","chapter":"2","verse":"9","text":"Ardotooɗo fii ɲaameteeji on kadi mettii ɗan ndiyan waylaaɗan njaram wiiɲu. Tawi o andaa ko honto ɗan njaram iwi, kono tawi kurkaaduuɓe ƴooguɓe ndiyan ɗan ɓen kaɲun no andi. Onsay o noddi wonɗo tiggude on,"},{"book":"LINJIILA YUUHANNA","chapter":"2","verse":"10","text":"o wi'i mo: «Mo kala ko njaram moƴƴan ɗan adotoo yeɗude, si yeɗoya jaasuɗan ɗan, tuma yaraa moƴƴa. Kono an, hiɗa mari njaram moƴƴan ɗan haa jooni!»"},{"book":"LINJIILA YUUHANNA","chapter":"2","verse":"11","text":"Ko ndee maande hawniinde o attii waɗude kanko Iisaa, ɗun ko ka wi'etee ɗon Kanaa e nder diiwal Jaliilu waɗi. Ko nii o ɓanginiri darja makko on, taalibaaɓe makko ɓen kadi gomɗini mo."},{"book":"LINJIILA YUUHANNA","chapter":"2","verse":"12","text":"Ko ɓawto ɗun, o yaadi e yumma makko e neene-gootooɓe makko ɓen e taalibaaɓe makko ɓen Kafernahuum. Ɓe weeri ɗon balɗe seeɗa."},{"book":"LINJIILA YUUHANNA","chapter":"2","verse":"13","text":"Tawi juldeere Yahuudiyankeeɓe ɓen, ɗun ko *Juldeere Yawtaneede nden, ɓadike. Onsay Iisaa yahi *Yerusalaam."},{"book":"LINJIILA YUUHANNA","chapter":"2","verse":"14","text":"O tawi yeeyooɓe na'i e baali e gabooji e waɗooɓe sensa-sensita no jooɗii ka dingiral *juulirde mawnde."},{"book":"LINJIILA YUUHANNA","chapter":"2","verse":"15","text":"Onsay o moƴƴini paatawol ɓoggi, o raɗii ɓe fow ka dingiral juulirde mawnde wondude e baali ɗin e na'i ɗin, o saakiti kaalisiiji waɗaynooɓe sensa-sensita ɓen, o liɓi taabe ɗen."},{"book":"LINJIILA YUUHANNA","chapter":"2","verse":"16","text":"O wi'i yeeyaynooɓe gabooji ɓen: «Ittee ɗu'un ɗoo! Wota on waɗu suudu Baaba an ndun suudu yeeyirdu!»"},{"book":"LINJIILA YUUHANNA","chapter":"2","verse":"17","text":"Onsay taalibaaɓe ɓen anditi wonde ɗunɗoo no windinoo: ‹Giggol ngol mi joganii suudu maa ndun no e an wa yiite wonge lan ɲaamude.›"},{"book":"LINJIILA YUUHANNA","chapter":"2","verse":"18","text":"Onsay hooreeɓe Yahuudiyankeeɓe ɓen ƴetti haala kan wi'i mo: «Ko maande hawniinde honde waawuɗaa men hollude fii ɓangingol hiɗa gasa warrude nii?»"},{"book":"LINJIILA YUUHANNA","chapter":"2","verse":"19","text":"Iisaa jaabii ɓe, wi'i: «Lancee ndee juulirde, mi immintinay nde e nder balɗe tati!»"},{"book":"LINJIILA YUUHANNA","chapter":"2","verse":"20","text":"Onsay kamɓe Yahuudiyankeeɓe ɓen ɓe wi'i: «E nder duuɓi cappanɗe nay e jeegoo ndee juulirde no darneede, an non a immintinay nde e nder balɗe tati?»"},{"book":"LINJIILA YUUHANNA","chapter":"2","verse":"21","text":"Kono tawi kanko juulirde nde o wonnoo wowlude fii mun nden, ko ɓandu makko ndun."},{"book":"LINJIILA YUUHANNA","chapter":"2","verse":"22","text":"Ɓay wonoyii non o immintinaama e hakkunde mayɓe ɓen, taalibaaɓe makko ɓen anditoyi wonde hari o wi'uno ɗun, onsay ɓe gomɗini bindi ɗin e ngol kongol ngol Iisaa wi'unoo."},{"book":"LINJIILA YUUHANNA","chapter":"2","verse":"23","text":"E nder ko Iisaa wonnoo Yerusalaam kon, ɗun ko ka Juldeere Yawtaneede, buy gomɗini innde makko nden sabu maandeeji hawniiɗi ɗi o waɗaynoo ɗin."},{"book":"LINJIILA YUUHANNA","chapter":"2","verse":"24","text":"Kono Iisaa hoolanooki ɓe, ko fii hari himo andunoo yimɓe ɓen fow,"},{"book":"LINJIILA YUUHANNA","chapter":"2","verse":"25","text":"awa kadi o hatonjinaa e humpiteede fii yimɓe ɓen, ko fii himo andunoo ko woni ka nder ɓernde neddanke."}]}