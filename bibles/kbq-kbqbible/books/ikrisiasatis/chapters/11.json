{"data":[{"book":"Ikrisiasatis","chapter":"11","verse":"1","text":"Kagra rama'a kaziga eri'zana e'nerinka, henka'a knare miza erigahane."},{"book":"Ikrisiasatis","chapter":"11","verse":"2","text":"Zago fenonka'a 7ni'afino 8'afino refako hunka atregeno erizana erino. Na'ankure okima ama mopafima havizama fore'ma hania knazana ontahi'nane."},{"book":"Ikrisiasatis","chapter":"11","verse":"3","text":"Hagi hampomo'ma ome knama nehuno'a, ko tagiramino nerie. Hagi zafama antagi atregeno'ma noti kazigo, sauti kazigama umasere anante nemane."},{"book":"Ikrisiasatis","chapter":"11","verse":"4","text":"Hanki kagrama zahoku'ene hampo koku'ma avegama antesunka avimzana hankrenka hoza ovasgegahane."},{"book":"Ikrisiasatis","chapter":"11","verse":"5","text":"Zaho'mofo kama kenka antahinka osuge, osi mofavrema areranku'afima fore'ma nehiazama kenka antahinka osanaza hunka, Anumzamo'ma e'neria eri'zane, maka zama tro'ma nehia zana kenka antahinka osugahane."},{"book":"Ikrisiasatis","chapter":"11","verse":"6","text":"Nanterana avimza avinka'a nehankrenka, kinaganena avimza avina hankro. Na'ankure mago avimzamo'ma havizama hanigeno'a, mago avimzamo'a knare hugahie. Huge anantarega avimzamokea knare hugaha'e."},{"book":"Ikrisiasatis","chapter":"11","verse":"7","text":"Masa zamo'a haganentake hu'neankino, vahe'mo'za muse hu'za zagea negaze."},{"book":"Ikrisiasatis","chapter":"11","verse":"8","text":"Hagi mago vahe'mo'ma rama'a kafu zagema manino vunaku'ma hanuno'a, ana maka knafina muse huno manino vino. Hianagi ana knaramimpina rama'a havi knaramina me'neanki, agera okanino. Ana maka zama esnia zana agafa'a omne'ne."},{"book":"Ikrisiasatis","chapter":"11","verse":"9","text":"Kasefa vahe'ma mani'zana knare hu'neanki, kasefa vahe'moka maka kna muse hunka nemaninka, nazano hunaku'ma hanana zana amne huo. Hianagi kagera okanio, maka zama hanana zana Anumzamo'a keaga huganteno refko hugahie."},{"book":"Ikrisiasatis","chapter":"11","verse":"10","text":"E'ina hu'negu krimpa ahezana netrenka, kavufga kegava hunka manio. Na'ankure kasefa kavufgane hihamukanena amneza me'neankino agafa'a omane'ne."}]}