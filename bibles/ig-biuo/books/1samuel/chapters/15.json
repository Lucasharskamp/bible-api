{"data":[{"book":"1 Samuel","chapter":"15","verse":"1","text":"Samuel sịrị Sọl, “Mụ ka Onyenwe anyị zitere ite gị mmanụ ka ị bụrụ eze ndị ya, bụ Izrel. Ya mere, gee ntị nʼozi sitere nʼaka Onyenwe anyị bịa."},{"book":"1 Samuel","chapter":"15","verse":"2","text":"Ihe a ka Onyenwe anyị, Onye pụrụ ime ihe niile15:2 Onye pụrụ ime ihe niile kwuru. ‘Aga m ata ndị Amalek ahụhụ nʼihi ihe ọjọọ niile ha mere Izrel, mgbe ha nọchiri ha nʼụzọ oge ha si Ijipt pụta."},{"book":"1 Samuel","chapter":"15","verse":"3","text":"Ugbu a, gaa buso ndị Amalek agha. Gbuchapụ ihe niile15:3 Gbuchapụ ihe niile nke a, nʼokwu ndị Hibru pụtara i were ihe niile, tinyere mmadụ na anụ ụlọ, nyefee Onyenwe anyị kpamkpam na-eleghị anya nʼazụ site ikpochapụ ha. Usoro okwu a dịkwa nʼamaokwu ndị a: 1Sa 15:8,9,15,18,20,21 ha nwere. Enwekwala ọmịiko nʼahụ ha. Gbuo ndị ikom niile, ndị inyom niile, ụmụntakịrị niile na ụmụ na-aṅụ ara, igwe ehi na atụrụ, ịnyịnya kamel na ịnyịnya ibu ha niile.’ ”"},{"book":"1 Samuel","chapter":"15","verse":"4","text":"Ya mere, Sọl chịkọtara ndị agha ya mee ka ha zukọtaa nʼobodo Telaim. Ọnụọgụgụ ha dị narị puku abụọ, ndị agha ji ụkwụ, tinyere puku ndị ikom iri si na Juda."},{"book":"1 Samuel","chapter":"15","verse":"5","text":"Sọl duuru ndị agha ya gaa zoo nʼakụkụ iyi tara ata dị nso nʼobodo ndị Amalek."},{"book":"1 Samuel","chapter":"15","verse":"6","text":"Sọl zigaara ndị Ken ozi sị ha, “Sitenụ nʼetiti ndị Amalek wezuga onwe unu ka m ghara ibibikọta unu na ha. Nʼihi na unu gosiri ndị Izrel obiọma mgbe ha si nʼIjipt pụta.” Ya mere, ndị Ken sitere nʼetiti ndị Amalek wezuga onwe ha."},{"book":"1 Samuel","chapter":"15","verse":"7","text":"Sọl busoro ndị Amalek agha site na Havila ruo Shua, nke dị nʼọwụwa anyanwụ Ijipt."},{"book":"1 Samuel","chapter":"15","verse":"8","text":"O jidere Agag, eze ndị Amalek na ndụ, ma jiri mma agha gbuchapụ ndị ya niile."},{"book":"1 Samuel","chapter":"15","verse":"9","text":"Ma Sọl na ndị agha ya debere Agag ndụ, debekwa atụrụ na ehi kachasị mma, na ụmụ ebule na atụrụ gbara abụba, na ihe ndị ọzọ niile mara mma. Nʼezie, ihe ọbụla dị mma nʼanya ka ha jụrụ ibibi. Ma ihe ndị ọzọ niile nke na-amasịghị ha, na nke na-abaghị uru, ka ha bibiri."},{"book":"1 Samuel","chapter":"15","verse":"10","text":"Mgbe ahụ, okwu Onyenwe anyị rutere Samuel ntị,"},{"book":"1 Samuel","chapter":"15","verse":"11","text":"“Ọ na-ewute m na m mere Sọl ka ọ bụrụ eze, nʼihi na o nupuru isi site nʼokwu m, jụ ime ihe m nyere ya nʼiwu.” O wutere Samuel nke ukwuu mgbe ọ nụrụ ihe Onyenwe anyị kwuru. Ya mere, o tikuru Onyenwe anyị mkpu akwa abalị ahụ niile."},{"book":"1 Samuel","chapter":"15","verse":"12","text":"Nʼisi ụtụtụ echi ya, Samuel pụrụ gawa ịchọ Sọl. Otu onye gwara ya sị, “Sọl agaala nʼugwu Kamel iwuru onwe ya ihe ncheta. Ọ ga-esitekwa ebe ahụ gaa Gilgal.”"},{"book":"1 Samuel","chapter":"15","verse":"13","text":"Nʼikpeazụ, mgbe Samuel hụrụ ya, Sọl ji oke ọṅụ kelee Samuel sị, “Onye Onyenwe anyị gọziri agọzi ka ị bụ. Lee, emeela m ihe niile Onyenwe anyị kwuru!”"},{"book":"1 Samuel","chapter":"15","verse":"14","text":"Ma Samuel jụrụ ya sị, “Gịnị bụ ube atụrụ ndị a m na-anụ? Ebee ka ube igwe ehi ndị a si na-ada?”"},{"book":"1 Samuel","chapter":"15","verse":"15","text":"Sọl zara sị, “Ndị agha m si nʼetiti ndị Amalek chịta ụfọdụ nʼime atụrụ na ehi ndị mara mma nke ha chọrọ iji chụọrọ Onyenwe anyị Chineke gị aja. Ma anyị bibiri ihe ndị ọzọ fọdụrụnụ.”"},{"book":"1 Samuel","chapter":"15","verse":"16","text":"Mgbe ahụ Samuel gwara Sọl sị, “Ekwukwala ọzọ! Gee ntị nụrụ ihe Onyenwe anyị gwara m nʼabalị!”"},{"book":"1 Samuel","chapter":"15","verse":"17","text":"Samuel gwara ya sị, “Ọ bụghị ezie nʼagbanyeghị na ị dịrịị ntakịrị nʼanya gị onwe gị, ma ị bụụrụ onyeisi ndị ebo Izrel niile? Onyenwe anyị tere gị mmanụ ibu eze ndị Izrel."},{"book":"1 Samuel","chapter":"15","verse":"18","text":"Onyenwe anyị ziri gị ijere ya ozi, gwa gị sị, ‘Gaa, laa ndị ajọ omume ahụ, bụ ndị Amalek nʼiyi; buso ha agha ruo mgbe ị kpochapụrụ ha niile.’"},{"book":"1 Samuel","chapter":"15","verse":"19","text":"Gịnị mere i geghị ntị nʼokwu Onyenwe anyị ime ihe o kwuru? Gịnị mere i ji chụrụ ihe nkwata gaa, si otu a mee ihe dị njọ nʼanya Onyenwe anyị?”"},{"book":"1 Samuel","chapter":"15","verse":"20","text":"Ma Sọl sịrị ya, “Ma erubeere m Onyenwe anyị isi. Ejere m ozi ahụ Onyenwe anyị zigara m. Anwụtara m Agag eze Amalek na ndụ, ma gbuchapụ ndị Amalek niile."},{"book":"1 Samuel","chapter":"15","verse":"21","text":"Ndị agha sitere nʼihe a kwatara nʼagha were ụfọdụ atụrụ na ehi, bụ ndị kachasị mma nʼetiti ihe ndị ahụ e debere iche maka ịla ha nʼiyi, iji ha chụọrọ Onyenwe anyị Chineke gị aja na Gilgal.”"},{"book":"1 Samuel","chapter":"15","verse":"22","text":"Ma Samuel sịrị,"},{"book":"1 Samuel","chapter":"15","verse":"23","text":"Nʼihi na nnupu isi dịka mmehie ịgba afa,"},{"book":"1 Samuel","chapter":"15","verse":"24","text":"Sọl zara Samuel sị ya, “Emehiela m. Nʼezie, enupula m isi na ndụmọdụ gị na nʼiwu Onyenwe anyị. Ọ bụ nʼihi na m tụrụ egwu ndị Izrel ka m ji mee ihe ha chọrọ."},{"book":"1 Samuel","chapter":"15","verse":"25","text":"Biko, gbaghara m mmehie m ugbu a, bịakwa soro m ka m gaa fee Onyenwe anyị ofufe.”"},{"book":"1 Samuel","chapter":"15","verse":"26","text":"Ma Samuel sịrị ya, “Agaghị m eso gị laghachi azụ. Ebe ị jụrụ okwu Onyenwe anyị, Onyenwe anyị ajụkwala gị dịka eze ndị Izrel!”"},{"book":"1 Samuel","chapter":"15","verse":"27","text":"Mgbe Samuel tụgharịrị ka o si nʼebe ahụ pụọ, Sọl jidere ya nʼọnụ ọnụ uwe ya ime ka ọ lọghachi azụ, ma uwe ahụ dọwara."},{"book":"1 Samuel","chapter":"15","verse":"28","text":"Mgbe ahụ, Samuel zara sị ya, “Taa Onyenwe anyị adọwapụla alaeze Izrel site nʼaka gị were ya nyefee otu nʼime ndị agbataobi gị, onye ka gị mma."},{"book":"1 Samuel","chapter":"15","verse":"29","text":"Chineke, onye bụ Ebube Izrel, anaghị agha ụgha; ọ nakwaghị agbanwe obi ya, nʼihi na ọ bụghị mmadụ efu!”"},{"book":"1 Samuel","chapter":"15","verse":"30","text":"Ma Sọl malitekwara ịrịọ arịrịọ ọzọ sị, “Emehiela m. Ma, sọpụrụ m ugbu a nʼihu ndị okenye ndị m, na nʼihu ndị Izrel. Lọghachi soro m ka m gaa fee Onyenwe anyị Chineke gị ofufe.”"},{"book":"1 Samuel","chapter":"15","verse":"31","text":"Ya mere, Samuel kwenyere soro Sọl laghachi, Sọl kpọkwara isiala nye Onyenwe anyị."},{"book":"1 Samuel","chapter":"15","verse":"32","text":"Mgbe ahụ, Samuel gwara ya okwu sị ya, “Kpọpụtara m Agag, eze ndị Amalek.”"},{"book":"1 Samuel","chapter":"15","verse":"33","text":"Ma Samuel kwuru sị,"},{"book":"1 Samuel","chapter":"15","verse":"34","text":"Emesịa, Samuel lara nʼụlọ ya na Rema. Ma Sọl laghachikwara na Gibea, obodo nke aka ya."},{"book":"1 Samuel","chapter":"15","verse":"35","text":"Site nʼoge ahụ ruo mgbe Samuel nwụrụ, ọ hụkwaghị Sọl anya ọzọ. Ma o rugidere ụjụ nʼihi Sọl oge ndị a niile. O wutekwara Onyenwe anyị na o mere Sọl eze ndị Izrel."}]}