{"data":[{"book":"2WAKOLINTO","chapter":"7","verse":"1","text":"Mbwiga zangu, kwavija tuna mbuli zino Mulungu zayailagane na tweye, natuing'alize wenyego kulawa m'vinhu vose vulutenda lukuli na loho vinyolodoke, natung'ale ng'alang'ala mkukala ukazi wa kumdumba Mulungu."},{"book":"2WAKOLINTO","chapter":"7","verse":"2","text":"Tugubulileni mioyo yenu. Tweye hatumtendele gehile munhu yoyose ama kumwagiza munhu yoyose ama kum'bulunya munhu yoyose."},{"book":"2WAKOLINTO","chapter":"7","verse":"3","text":"Si kamba nolonga gano niwataguse mweye. Kamba vunilongole kulonga, mweye mwa mmioyo yetu, tukale hamoja ama tudanganhike hamoja."},{"book":"2WAKOLINTO","chapter":"7","verse":"4","text":"Nnayo nhamanila ng'hulu ng'hani mmwenu, noitopa ng'hani sama yenu. Ngangamizwa ng'hani. Muna imigayo yetu yose, ndeng'helelo yangu ibanza."},{"book":"2WAKOLINTO","chapter":"7","verse":"5","text":"Kwavija vutuvikile muisi ya Makedonia, hatuhumule, ila tugazigwa ng'ambu zose, ndwagi kulawa kunze na bwembwe mgati yetu."},{"book":"2WAKOLINTO","chapter":"7","verse":"6","text":"Ila Mulungu, yowagangamiza imioyo wanhu wadonhile, katugangamiza tweye imioyo ahaja hayezile Tito,"},{"book":"2WAKOLINTO","chapter":"7","verse":"7","text":"na sio tu vija viyezile, ila vivija vija vumumgangamize. Katulongela vija vumulonda kuiting'hana na nie na vija vumkona giogio ng'hani na vija vumuisasale kunigombela nie, avo nna ndeng'helelo ng'hulu kubanza mazua gose."},{"book":"2WAKOLINTO","chapter":"7","verse":"8","text":"Kwavija, hata kamba lupwilili lwangu luwatenda mwone giogio, siiyalala. Hata ihawa niiyalala, basi niiyalala ahaja vinyonile kamba lupwilili lwangu luwalumiza, ila luwalumiza mkipigiti kidodo."},{"book":"2WAKOLINTO","chapter":"7","verse":"9","text":"Ila sambi nodeng'ha, si kwavija viniwatendile mweye muwe na giogio, ila kwavija giogio jenu diwatenda muleke vilozo venu. Giogio dija diza na mkono wa Mulungu, avo hatuwatendile mweye kinhu chochose kihile."},{"book":"2WAKOLINTO","chapter":"7","verse":"10","text":"Kwavija giogio diheza na mkono wa Mulungu domtenda munhu yaleke vilozo na kumulongoza kuna uukombola, avo haduhu usungu mmoyo mmbuli kamba hiyo, ila giogio disongezwa na ulumwengu dogala ifa."},{"book":"2WAKOLINTO","chapter":"7","verse":"11","text":"Loleni vija malawililo ga giogio dija dilawa ha Mulungu vidiwatendile mweye muiyohe ng'hani mkutenda mbuli, muigombeleze, muilaguse kamba hamuhonyele, sambimuwe wadulu, msulukile ng'hani kunyona nie, mulave vinhu venu sama yangu nie, muwe na sulukila ya kona kamba mbuli zinogile zotendeka. Muilagusa kamba mwabule mbuli ihile m'vinhu vose."},{"book":"2WAKOLINTO","chapter":"7","verse":"12","text":"Avo hata kamba niwandikila lupwilili luja, siwandike sama ya munhu yatendile gehile, ama sama ya munhu yatendeligwe gehile, ila nyandika vino giladi mdahe kona wenyego haulongozi wa Mulungu, avija vumuilavile sama yetu tweye."},{"book":"2WAKOLINTO","chapter":"7","verse":"13","text":"Tugangamizwa sama ya mbuli zino zose."},{"book":"2WAKOLINTO","chapter":"7","verse":"14","text":"Niitopa ng'hani kumwake sama yenu mweye, na mweye hamunigelile kinyala. Ila kamba vija kila kinhu kituwalongele vikikalile kweli, avo kuitopa kutuitopile sama yenu ha Tito vivija yoneka kuwa kweli."},{"book":"2WAKOLINTO","chapter":"7","verse":"15","text":"Na noge jake kumwenu dobanza, avija viyokumbukila vija mweye mose vumkalile mumtegeleza na vija vumum'bokele na kidumbo kuno mumgudemela."},{"book":"2WAKOLINTO","chapter":"7","verse":"16","text":"Nodeng'ha ng'hani kwavija nhamanila yangu yose ya kumwenu mweye."}]}