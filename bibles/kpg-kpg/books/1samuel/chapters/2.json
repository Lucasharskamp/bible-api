{"data":[{"book":"1 Samuel","chapter":"2","verse":"1","text":"Hannah gaa hai dana dalodalo ga helekai,"},{"book":"1 Samuel","chapter":"2","verse":"2","text":"Deai dahi mee e dabu e hai be Dimaadua ai."},{"book":"1 Samuel","chapter":"2","verse":"3","text":"Goodou dugua godou hagamaanadu"},{"book":"1 Samuel","chapter":"2","verse":"4","text":"Nia amu maalei o digau dauwa"},{"book":"1 Samuel","chapter":"2","verse":"5","text":"Digau ala nogo noho ga miami laa,"},{"book":"1 Samuel","chapter":"2","verse":"6","text":"Ma go Dimaadua dela e wanga dana mouli"},{"book":"1 Samuel","chapter":"2","verse":"7","text":"Ma go Mee dela e hai ana daangada gi maluagina,"},{"book":"1 Samuel","chapter":"2","verse":"8","text":"Mee e dahi aga digau hagaloale"},{"book":"1 Samuel","chapter":"2","verse":"9","text":"Mee e madamada humalia"},{"book":"1 Samuel","chapter":"2","verse":"10","text":"Nia hagadaumee a Dimaadua"},{"book":"1 Samuel","chapter":"2","verse":"11","text":"Nomuli, gei Elkanah gaa hana gi Ramah, gei di tama daane deelaa gu noho hua i golo i Shiloh, e hege ang gi Dimaadua, i lala di madamada humalia o tangada hai mee dabu go Eli."},{"book":"1 Samuel","chapter":"2","verse":"12","text":"Nia dama daane a Eli la nia daangada huaidu huoloo. Meemaa hagalee hagalabagau Dimaadua,"},{"book":"1 Samuel","chapter":"2","verse":"13","text":"be go nnaganoho i di hai o di waawa tangada hai mee dabu ang gi nia daangada. Di madagoaa hua tangada ma gaa hai dana tigidaumaha, gei di nau dangada hege ga hanimoi ga gaamai dana poogi manga dolu i dono lima,"},{"book":"1 Samuel","chapter":"2","verse":"14","text":"ga daalo dana poogi gi lodo di baalanga. Nia mee ala ga daalo go mee gi dana poogi, aalaa ana mee gaa kae gi nia daangada hai mee dabu. Deenei di hai dela e hai go meemaa ang gi digau Israel huogodoo ala e loomoi gi Shiloh belee hai nadau tigidaumaha i golo."},{"book":"1 Samuel","chapter":"2","verse":"15","text":"E hai labelaa beenei: i mua hua tangada ma gaa dudu nia kiliidi o dana tigidaumaha, gei di hege o tangada hai mee dabu ga hanimoi ga helekai gi tangada dela belee hai dana tigidaumaha, “Gaamai hunu goneiga mada, e gai go tangada hai mee dabu, gei au gaa daa gii mmoo. Mee hagalee gai nia mee ala e dunu i lodo di baalanga, gaamai hua mada.”"},{"book":"1 Samuel","chapter":"2","verse":"16","text":"Tangada dana tigidaumaha ma ga helekai gi di hege deelaa, “Gidaadou e dudu i mua nia kiliidi, ga nomuli gei goe gaa mee laa di kae au mee ala e hiihai ginai goe.” Gei di hege ga helekai gi mee, “Deeai, gaamai hua dolomeenei! Maa goe e dumaanga, gei au gaa daa nia maa i di goe!”"},{"book":"1 Samuel","chapter":"2","verse":"17","text":"Nia huaidu o nia dama daane dogolua Eli gu huaidu huoloo i mua Dimaadua, idimaa i di nau haga balumee nia tigidaumaha o nia daangada ala e haihai ang gi Dimaadua."},{"book":"1 Samuel","chapter":"2","verse":"18","text":"Samuel tamagiigi dulii e hai hegau humalia i mua o Dimaadua, mee e uluulu i di gahu hai hegau dabu lenge."},{"book":"1 Samuel","chapter":"2","verse":"19","text":"I nia ngadau huogodoo, gei Hannah go dono dinana e haihai dana gahu lloo e kaekae gi tamagiigi daane deelaa, i dono madagoaa dela e hana madalia dono lodo e hai dana tigidaumaha."},{"book":"1 Samuel","chapter":"2","verse":"20","text":"Eli ga haga maluagina a Elkanah mo dono lodo, ga helekai, “Dimaadua ga dumaalia ang gi di ahina deenaa gii mee di hai ana dama adu gi di goe, e pono di lohongo di tama dela ne hagadabu ang gi Dimaadua.”"},{"book":"1 Samuel","chapter":"2","verse":"21","text":"Dimaadua guu hila ang gi Hannah guu dugu ang gi mee gii hai ana dama, guu wanga gi mee ana dama daane dogodolu ge dogolua dama ahina. Tama daane go Samuel e tomo aga i lodo dono hai hegau gi Dimaadua."},{"book":"1 Samuel","chapter":"2","verse":"22","text":"Eli gu madumadua, gei mee e hagalongolongo gi nia mee huogodoo ala e hai go ana dama ang gi digau Israel, mo di nau hai huaidu dela e kiikii i baahi nia ahina ala e lloomoi e ngalua i di ngudu di Hale laa Dimaadua."},{"book":"1 Samuel","chapter":"2","verse":"23","text":"Eli ga helekai gi meemaa, “Goolua e aha ala e haihai nia huaidu aanei? Nia daangada huogodoo e helekai mai gi di au i nia hagadilinga huaidu huogodoo ala e hai go goolua."},{"book":"1 Samuel","chapter":"2","verse":"24","text":"Agu dama nei, goolua gii lawa, dugua di gulu haihai huaidu ala e helehelekai ai nia daangada Dimaadua i goolua."},{"book":"1 Samuel","chapter":"2","verse":"25","text":"Maa dahi dangada ma gaa hai dana mee hala ang gi dahi dangada, gei Dimaadua e mee di abaaba tangada dela ne hai dana mee hala. Malaa, deai tangada e mee di abaaba tangada dela ma gaa hai dana mee hala ang gi Dimaadua ai!”"},{"book":"1 Samuel","chapter":"2","verse":"26","text":"Gei ogo tama daane go Samuel ga tomo aga gaa hai tangada hagalabagau i mua o Dimaadua mo nia daangada huogodoo.2.26 Luke 2.52"},{"book":"1 Samuel","chapter":"2","verse":"27","text":"Dahi soukohp ne hanimoi gi Eli e gaamai nia helekai Dimaadua aanei gi mee, “I di madagoaa do damana madua go Aaron mo digau o dono hale ala nogo noho i Egypt, nogo hege i lala di king o Egypt, gei Au gu haga gida Au gi mee."},{"book":"1 Samuel","chapter":"2","verse":"28","text":"Au ne hilihili aga di madawaawa Aaron mai i lodo nia madawaawa e madangaholu maa lua huogodoo o Israel, belee hai agu daangada hai mee dabu, e hai hegau i dagu gowaa dudu tigidaumaha, e dutudu nia ‘incense’, gei e gahu i di gahu hai hegau dabu i ogu mua. Gei Au guu dugu ang gi digaula bolo digaula gi miami hua tuhongo o nia tigidaumaha, ala e dutudu i hongo di gowaa hai tigidaumaha.2.28 Exodus 28.1-4; Leviticus 7.35-36"},{"book":"1 Samuel","chapter":"2","verse":"29","text":"Goodou e aha ala e hagagailaa gi agu tigidaumaha mo agu wanga dehuia ala guu lawa dagu haganoho? Eli, goe e aha dela e hagalaamua au dama daane la ogu mua, dela e dumaalia hua gi au dama gi geina nia baahi humalia o nia tigidaumaha ala belee hai go digau Israel mai gi di Au?"},{"book":"1 Samuel","chapter":"2","verse":"30","text":"Ko Au go Dimaadua go di God o digau Israel, Au ne hagababa ang gi do madawaawa bolo go goodou ala gaa kae di waawa o tangada hai mee dabu gaa hana hua beelaa, malaa dolomeenei, gei di mee deenei gu hagalee hai beelaa. Au e hagalabagau hua digau ala e hagalabagau Au, gei e haga balumee digau ala e haga balumee Au."},{"book":"1 Samuel","chapter":"2","verse":"31","text":"Deenei laa, goe gi iloo bolo dahi madagoaa ga dau mai, gei Au ga daaligi gi daha nia dama daane huogodoo o do madahaanau mo di madahaanau o do damana huogodoo, deai dahi daane bolo gaa mee di madua ga madumadua ai."},{"book":"1 Samuel","chapter":"2","verse":"32","text":"Gei goe ga lodo huaidu huoloo, ga hagagouwa gi agu hagahumalia huogodoo ala ma gaa wanga ko Au gi digau Israel ala i golo. Gei deai dahi dangada mai i do madawaawa e mouli duai ai."},{"book":"1 Samuel","chapter":"2","verse":"33","text":"Tangada hua e dahi mai i lodo do madawaawa dela ga dumaalia ginai Au gi mouli duai e hai dagu dangada hai mee dabu. Mee ga dee gida gei gu deai ono hagadagadagagee ai. Gei digau o do madawaawa ala i golo le e mmade hua hagahuaidu."},{"book":"1 Samuel","chapter":"2","verse":"34","text":"Di madagoaa o au dama daane dogolua, Hophni mo Phinehas ala ma ga mmade hua i lodo di laangi e dahi, deelaa hogi di laangi dela ga haga modongoohia adu gi di goe bolo agu mee huogodoo ala nogo hagi adu gi di goe la ga kila aga maalia.2.34 1 Samuel 4.11"},{"book":"1 Samuel","chapter":"2","verse":"35","text":"Gei Au ga hilihili dagu dangada hai mee dabu dela e manawa dahi mai gi di Au, gei e haga gila aga nia mee huogodoo ala e hiihai ginai Au, gei Au gaa wanga gi dono madawaawa gi hai hegau mai gi di Au i nia madagoaa huogodoo i mua nnadumada dagu king dela ga hilihili aga."},{"book":"1 Samuel","chapter":"2","verse":"36","text":"Gei maa iai tangada mai i do madawaawa ma ga mouli, ia e hana gi baahi tangada hai mee dabu deelaa, bolo gi wanga tei teenedi, be gi wanga dana mee e gai koia, gi dumaalia ang gi deia gi haga ngalua ina ia i baahi digau hai mee dabu, bolo gi miami ia dalia digaula.”"}]}