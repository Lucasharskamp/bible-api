{"data":[{"book":"ULevi","chapter":"19","verse":"1","text":"UThixo wathi kuMosi,"},{"book":"ULevi","chapter":"19","verse":"2","text":"“Tshela lonke ibandla lako-Israyeli uthi kulo: ‘Wobani ngcwele ngoba mina Thixo uNkulunkulu wenu ngingcwele."},{"book":"ULevi","chapter":"19","verse":"3","text":"Ngulowo lalowo kini kahloniphe unina loyise, njalo kumele ligcine amaSabatha ami. Mina nginguThixo uNkulunkulu wenu."},{"book":"ULevi","chapter":"19","verse":"4","text":"Lingaphendukeli ezithombeni loba lizibumbele onkulunkulu benu. NginguThixo uNkulunkulu wenu."},{"book":"ULevi","chapter":"19","verse":"5","text":"Nxa lisenza umhlatshelo womnikelo wobudlelwano kuThixo, wenzeni ngendlela ezakwenza wamukeleke ukusiza lina."},{"book":"ULevi","chapter":"19","verse":"6","text":"Kumele udliwe ngalo ilanga lomhlatshelo loba ngelanga lakusasa; lokho okuseleyo kuze kube lilanga lesithathu kumele kutshiswe."},{"book":"ULevi","chapter":"19","verse":"7","text":"Lokho okudliwa ngelanga lesithathu kuzabe sekungcolile, kungabe kusemukeleka."},{"book":"ULevi","chapter":"19","verse":"8","text":"Lowo okudlayo uzakuba lomlandu, ngoba uzabe esengcolise lokho okungcwele kuThixo."},{"book":"ULevi","chapter":"19","verse":"9","text":"Lapho libutha isivuno samasimu enu, lingabuthi konke kuze kube semaphethelweni ensimu kumbe lize liqede konke."},{"book":"ULevi","chapter":"19","verse":"10","text":"Lingakhi izithelo ezivinini zenu kabili kumbe lidobhe ezikhithikileyo. Zitshiyeleni abayanga lezihambi. Mina nginguThixo uNkulunkulu wenu."},{"book":"ULevi","chapter":"19","verse":"11","text":"Lingebi."},{"book":"ULevi","chapter":"19","verse":"12","text":"Lingafungi amanga ngebizo lami, beselingcolisa ibizo likaNkulunkulu wenu. NginguThixo."},{"book":"ULevi","chapter":"19","verse":"13","text":"Lingaqilibezeli umakhelwane wenu, lingamkhuthuzi."},{"book":"ULevi","chapter":"19","verse":"14","text":"Lingathuki isacuthe loba liphosele isikhubekiso phambi kwesiphofu, kodwa yesabani uNkulunkulu wenu. NginguThixo."},{"book":"ULevi","chapter":"19","verse":"15","text":"Lingawutshili umthetho; lingabandlululi umyanga kumbe litshengise ukukhetha abakhulu, kodwa mahluleleni ngokulunga umakhelwane wenu."},{"book":"ULevi","chapter":"19","verse":"16","text":"Lingahambi linyeya kwabakini."},{"book":"ULevi","chapter":"19","verse":"17","text":"Lingamzondi umfowenu ngezinhliziyo zenu. Khuzani umakhelwane likhululekile ukuze lingabi lomlandu njengaye."},{"book":"ULevi","chapter":"19","verse":"18","text":"Lingaphindiseli loba libambe isikhwili komunye wabantu bakini, kodwa thandani omakhelwane benu njengalokhu lizithanda lina. NginguThixo."},{"book":"ULevi","chapter":"19","verse":"19","text":"Gcinani izimemezelo zami."},{"book":"ULevi","chapter":"19","verse":"20","text":"Nxa indoda ingalala lowesifazane oyisigqili osethembise enye indoda kodwa ongakahlengwa loba waphiwa inkululeko, kayijeziswe leyondoda. Kodwa akumelanga babulawe ngoba owesifazane lowo kakakhululwa."},{"book":"ULevi","chapter":"19","verse":"21","text":"Kodwa indoda kumele ilethe inqama esangweni lethente lokuhlangana, ibe ngumnikelo wecala kuThixo."},{"book":"ULevi","chapter":"19","verse":"22","text":"Ngaleyonqama yomnikelo wecala, umphristi kamenzele indlela yokubuyisana kuThixo ngenxa yesono esenzileyo. Isono sayo sizathethelelwa."},{"book":"ULevi","chapter":"19","verse":"23","text":"Nxa selingenile elizweni, lahlanyela zonke izihlahla ezidliwayo, lingadli izithelo zazo ngoba kuyazila. Ziyazila okweminyaka emithathu; kazingadliwa."},{"book":"ULevi","chapter":"19","verse":"24","text":"Ngomnyaka wesine, zonke izithelo zazo zizabangcwele, zibe ngumnikelo wokudumisa uThixo."},{"book":"ULevi","chapter":"19","verse":"25","text":"Kodwa ngomnyaka wesihlanu lidle izithelo zazo. Ngaleyondlela, isivuno senu sizakwandiswa. Mina yimi uThixo uNkulunkulu wenu."},{"book":"ULevi","chapter":"19","verse":"26","text":"Lingadli inyama elegazi."},{"book":"ULevi","chapter":"19","verse":"27","text":"Lingagundi inwele emaceleni amakhanda enu njalo lingageli indevu zenu."},{"book":"ULevi","chapter":"19","verse":"28","text":"Lingazisiki imizimba yenu ngenxa yabafileyo kumbe lizicabe. Mina yimi uThixo."},{"book":"ULevi","chapter":"19","verse":"29","text":"Lingalulazisi amadodakazi enu ngokuwafebisa funa ilizwe lehlelwe yibubi bokuphinga."},{"book":"ULevi","chapter":"19","verse":"30","text":"Gcinani amaSabatha ami, lihloniphe indlu yami engcwele. Mina nginguThixo."},{"book":"ULevi","chapter":"19","verse":"31","text":"Lingayi kwabayizangoma loba lidinge izanuse ngoba zizalingcolisa. Mina yimi uThixo uNkulunkulu wenu."},{"book":"ULevi","chapter":"19","verse":"32","text":"Sukumelani asebeluphele, lihloniphe abantu abadala, limesabe uNkulunkulu wenu. Mina yimi uThixo."},{"book":"ULevi","chapter":"19","verse":"33","text":"Nxa owezizweni ehlala lani elizweni lenu, lingamhlukuluzi."},{"book":"ULevi","chapter":"19","verse":"34","text":"Owezizweni ohlala phakathi kwenu kumele laye aphathwe njengowakini. Limthande njengoba lizithanda lina, ngoba lalingabezizweni eGibhithe. Mina yimi uThixo uNkulunkulu wenu."},{"book":"ULevi","chapter":"19","verse":"35","text":"Lingasebenzisi izilinganiso zokuqilibezela nxa lilinganisa ubude, isisindo loba umthamo."},{"book":"ULevi","chapter":"19","verse":"36","text":"Sebenzisani izilinganiso eziqotho, ihefa eliqondileyo lehini eliqotho. Mina yimi uThixo uNkulunkulu wenu owalikhupha eGibhithe."},{"book":"ULevi","chapter":"19","verse":"37","text":"Gcinani zonke izimemezelo zami, layo yonke imithetho yami, liyilandele. Mina yimi uThixo.’ ”"}]}