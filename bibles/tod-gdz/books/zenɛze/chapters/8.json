{"data":[{"book":"Zenɛze","chapter":"8","verse":"1","text":"GALA ge ɠizɛni Nowe zu, ta dɔɓɔ zuaiti pɛ, ta toganiiti ti ɠɛni ba keingi zu. GALA ge fiilɛi leʋeni eteai zu, ziɛvegi tɔɔzeini ga maa ɗa yei."},{"book":"Zenɛze","chapter":"8","verse":"2","text":"Zooi wu ɗɛungiti ta geeɠɔlɔgi ma ʋɛlɛlaʋɛti daaɠuluni, tonai teʋe."},{"book":"Zenɛze","chapter":"8","verse":"3","text":"Ziɛi maa ɠɛni yeizu vaa, é ɗa zeɠe zooi ma, maalɔini folo ungila folo ʋuulɔɔlugɔ (150) laawu."},{"book":"Zenɛze","chapter":"8","verse":"4","text":"Alu dɔfelasiɛi ma volo puugɔ maazu lɔfelasiɛi (17) ma, keingi loni gizei ma, nii daaseigi ga Alalate."},{"book":"Zenɛze","chapter":"8","verse":"5","text":"Ziɛi ɠɛni ba maa ɗa yei, eyɛsu alugi ʋuusiɛi. Naama alugi ma volo mɔungi, gizeiti tɔungiti ti ɠulani kɛlɛma."},{"book":"Zenɛze","chapter":"8","verse":"6","text":"Folo ʋuunaanigɔ (40) leʋegai ma, Nowe fenɛtɛlɛi laalaoni, nii é kpɛtɛni keingi ʋa."},{"book":"Zenɛze","chapter":"8","verse":"7","text":"É kalawɔnii ʋilɛni, naa ɠula, é ɗa li, é ɗa ɠaaɠale ma, ná zeizu ɠɛ mɔinmɔin. É ná maaɓɔunni, eyɛsu ziɛi vɔ zooi ɠa."},{"book":"Zenɛze","chapter":"8","verse":"8","text":"Naa ʋolu é poopogi ɓalaa ʋilɛ, ga é pɛtɛ, ni ziɛi maayeiɗa zooi ɠa."},{"book":"Zenɛze","chapter":"8","verse":"9","text":"Kɛlɛ poopogi la ɠɛni zeizu zɔlɔɔni, é ɠaleni ma pɔ bɛ keingi zu, mazɔlɔɔ ziɛi ɠɛni zooi ma ná pɛ. Nowe yeeɠulani, é so, é tɛ ɓɔɠɔ ma keingi zu."},{"book":"Zenɛze","chapter":"8","verse":"10","text":"É folo lɔfela ɠiligaa maaɓɔunni mɔnɔ, naa ʋolu é yeeɓeni poopogi ʋa, é ɠula keingi zu."},{"book":"Zenɛze","chapter":"8","verse":"11","text":"Kpɔkɔmaʋɛ, poopogi ɠaleni ma, é ʋa pɔ bɛ. Pɛtɛ, wolive wului ɠaalaagi gila ge ɠɛni dakulugi ɠa. Nowe kwɛɛni naazu ga ziɛi maalɔiɗa ɠɛni de niina zooi ɠa."},{"book":"Zenɛze","chapter":"8","verse":"12","text":"É folo lɔfela ɠiligaa maaɓɔunni mɔnɔ, naa ʋolu é poopogi ʋilɛni. Kɛlɛ naa la mɔ ɠɛni ɠaleni ma ʋolu pɔ bɛ."},{"book":"Zenɛze","chapter":"8","verse":"13","text":"Nowe zii ma ɠona undɔzita maazu ɠilagi (601) ma alu mɔungi ma volo mɔungi, ziɛi vɔɔni zooi ɠa. Nowe keingi lakulugi zeɠeni da. É wɛlɛni, é ka ga zooi ɠaaʋɛ vɔɔni niina."},{"book":"Zenɛze","chapter":"8","verse":"14","text":"Alugi velesiɛi ma volo ʋuufelegɔ maazu lɔfelasiɛi (27) ma, zooi vɔɔni niina kpaankpaan."},{"book":"Zenɛze","chapter":"8","verse":"15","text":"GALA ge ɓɔɛni Nowe ʋɔ, é ɠɛ ma:"},{"book":"Zenɛze","chapter":"8","verse":"16","text":"«Ɠula keingi zu, wa è-anzai, wa è-loun zunuiti, ta è-loun anzaiti."},{"book":"Zenɛze","chapter":"8","verse":"17","text":"Fuluanii ma zii kpein kula, niiti ti è ɠoba: wɔniiti, suaiti, ta kpokpo ganiiti, ti vaza eteai zu, ti ɓuɠu, ti mɔin ná.»"},{"book":"Zenɛze","chapter":"8","verse":"18","text":"Nowe ɠulani keingi zu, ta ná-doun zunuiti, ta anzai, ta ná-doun anzaiti."},{"book":"Zenɛze","chapter":"8","verse":"19","text":"Suai ma zii ɠilagilagi kpein ge ɠulani keingi zu, ani niiti ti ɓokposu, wɔniiti ta nii kpein é vulua eteai zu."},{"book":"Zenɛze","chapter":"8","verse":"20","text":"Nowe zalaɠa ɠulazuʋɛ ɓɛtɛni Ɠɔoɠɔ GALAGI ʋɛ. É ta zeɠeni suaiti su, niiti ti ɲadegai, ta wɔniiti su, niiti ti ɲadegai, é ti ɠɛ ga gala zalaɠai, zalaɠa ɠulazuʋɛ."},{"book":"Zenɛze","chapter":"8","verse":"21","text":"Ɠɔoɠɔ GALAGI zalaɠai naama maku nɛɛnɛgi mɛnigai ma, é boni yiimaʋɛ, é ɠɛ ma: «Gè la mɔ eteai ɠotoa nui maaʋele ma, anɛɛ ɓalaa nui yiimaʋɛ ma ɠisiɛiti togɛ faa ɲɔi ʋa, é lɔɔzei ma loungo ziɛgi zu ma. Gè la mɔ fuluanii kpein koloɠologa, eɠɛʋelei gè kɛai la."},{"book":"Zenɛze","chapter":"8","verse":"22","text":"Ni nɔ eteai ɠa dɛ ná,"}]}