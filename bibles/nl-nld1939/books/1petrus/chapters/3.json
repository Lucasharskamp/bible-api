{"data":[{"book":"1 Petrus","chapter":"3","verse":"1","text":"Eveneens moet gij, vrouwen, onderdanig zijn aan uw mannen; opdat ook zij, die misschien nog onwillig staan tegenover het woord, zonder woord, worden gewonnen door het gedrag hunner vrouwen,"},{"book":"1 Petrus","chapter":"3","verse":"2","text":"wanneer ze uw reine, ingetogen wandel bespeuren."},{"book":"1 Petrus","chapter":"3","verse":"3","text":"Uw tooi moet niet in uiterlijke dingen bestaan: in haarvlechten, gouden smuk en klederdracht,"},{"book":"1 Petrus","chapter":"3","verse":"4","text":"maar in den verborgen mens van het hart: in de onvergankelijke tooi van een zachtmoedige en ingetogen geest, die kostbaar is in Gods oog."},{"book":"1 Petrus","chapter":"3","verse":"5","text":"Zo immers tooiden zich vroeger ook de heilige vrouwen, die haar hoop stelden op God; aan haar mannen waren ze onderdanig,"},{"book":"1 Petrus","chapter":"3","verse":"6","text":"zoals Sara aan Abraham gehoorzaam was, en hem “heer” heeft genoemd. Haar kinderen zijt gij geworden door het goede te doen, en geen enkel schrikbeeld te vrezen."},{"book":"1 Petrus","chapter":"3","verse":"7","text":"Eveneens moet gij, mannen, op redelijke wijze met uw vrouwen verkeren als met het zwakkere vat, en haar in ere houden als medeerfgenamen van de genade des levens, opdat uw gebeden niet worden belemmerd."},{"book":"1 Petrus","chapter":"3","verse":"8","text":"Ten slotte, weest allen eensgezind, deelnemend voor elkander, vol broederliefde, barmhartig, bescheiden;"},{"book":"1 Petrus","chapter":"3","verse":"9","text":"vergeldt geen kwaad met kwaad, of schelden met schelden, maar zegent elkander veeleer; gij zijt toch geroepen, om zegen te erven."},{"book":"1 Petrus","chapter":"3","verse":"10","text":"Immers: “Wie het leven wil liefhebben, En goede dagen wil zien: Beware zijn tong voor het kwaad, En zijn lippen voor leugen;"},{"book":"1 Petrus","chapter":"3","verse":"11","text":"Hij vluchte het kwaad, doe enkel wat goed is, Zoeke de vrede en jage hem na."},{"book":"1 Petrus","chapter":"3","verse":"12","text":"Want de ogen des Heren zijn op de vromen gericht, Zijn oren naar hun smeken gekeerd; Maar ‘s Heren aanschijn blikt grimmig tegen de bozen.”"},{"book":"1 Petrus","chapter":"3","verse":"13","text":"En wie zal u kwaad doen, wanneer gij ijverig zijt in het goede?"},{"book":"1 Petrus","chapter":"3","verse":"14","text":"Maar al zoudt gij ook lijden om de gerechtigheid, zalig zijt gij! “Vreest niet voor hen, en laat u niet ontrusten.”"},{"book":"1 Petrus","chapter":"3","verse":"15","text":"Heiligt Christus, den Heer, in uw harten; weest altijd tot verantwoording bereid aan iedereen, die u rekenschap vraagt van de hoop, die in u leeft."},{"book":"1 Petrus","chapter":"3","verse":"16","text":"Doet het echter met zachtheid en schroom en met een goed geweten, opdat zij, die op uw goede wandel in Christus smalen, over hun lastertaal beschaamd mogen staan."},{"book":"1 Petrus","chapter":"3","verse":"17","text":"Want het is beter te lijden, zo God het wil, wanneer men goed doet, dan wanneer men kwaad bedrijft."},{"book":"1 Petrus","chapter":"3","verse":"18","text":"Immers ook Christus is éénmaal voor de zonden gestorven, een Rechtvaardige voor ongerechten, —om u te brengen tot God. Maar ter dood gebracht naar het Vlees, is Hij ten leven gewekt naar den Geest."},{"book":"1 Petrus","chapter":"3","verse":"19","text":"In den Geest is Hij dan ook aan de geesten in de kerker gaat preken:"},{"book":"1 Petrus","chapter":"3","verse":"20","text":"aan hen, die eertijds onwillig waren geweest, toen in de dagen van Noë Gods lankmoedigheid bleef wachten, totdat de ark was gebouwd. Hierin werden enigen—acht personen, —gered door het water heen."},{"book":"1 Petrus","chapter":"3","verse":"21","text":"Als voorafgebeeld Doopsel redt thans dit water ook u; niet als een afwassing van de onreinheid naar het vlees, maar als een bede tot God om een goed geweten, door de opstanding van Jesus Christus."},{"book":"1 Petrus","chapter":"3","verse":"22","text":"Hij is opgestegen ten hemel, en is gezeten aan de rechterhand Gods, terwijl engelen en machten en krachten aan Hem zijn onderworpen."}]}