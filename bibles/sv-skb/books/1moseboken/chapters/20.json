{"data":[{"book":"1 Moseboken","chapter":"20","verse":"1","text":"Abraham vandrade därifrån [Hebron, se 1 Mos 13:18] söderut i landet [Negev, se 1 Mos 13:1] och bodde mellan Kadesh [1 Mos 16:14] och Shor [1 Mos 16:7] och han vandrade omkring i Gerar."},{"book":"1 Moseboken","chapter":"20","verse":"2","text":"Abraham sade om sin hustru Sara: ”Hon är min syster.” [1 Mos 12:13] Och Avimelech, Gerars kung, sände efter och tog Sara. [Abraham upprepar samma misstag som han gjort tidigare, se 1 Mos 12:10-20. Även hans son Isak gör på liknande sätt, se 26:1-11.]"},{"book":"1 Moseboken","chapter":"20","verse":"3","text":"Men Gud (Elohim) kom till Avimelech i en dröm på natten och sade till honom: ”Se, du ska dö på grund av kvinnan som du har tagit, för hon är en annan mans hustru.”"},{"book":"1 Moseboken","chapter":"20","verse":"4","text":"Avimelech hade inte kommit nära (inte haft något intimt umgänge eller samlag med) henne och han sade: ”Herre (Adonaj), vill du slå även ett rättfärdigt land?"},{"book":"1 Moseboken","chapter":"20","verse":"5","text":"Sade han inte själv till mig: ’Hon är min syster’ och hon sade själv: ’Han är min bror’. I mitt hjärtas enfald och med mina händers oskyldighet har jag gjort detta.”"},{"book":"1 Moseboken","chapter":"20","verse":"6","text":"Och Gud (Elohim) sade till honom i drömmen: ”Ja, jag vet att det är i ditt hjärtas enfald (okunnighet) som du har gjort detta och det är också därför som jag hindrar dig från att synda mot mig. Därför tillät jag inte att du rörde henne."},{"book":"1 Moseboken","chapter":"20","verse":"7","text":"Återbörda nu mannens hustru för han är en profet och han ska be för dig så att du ska leva, och om du inte återbördar henne ska du veta att du med säkerhet ska dö, du och allt som hör till dig."},{"book":"1 Moseboken","chapter":"20","verse":"8","text":"Avimelech steg upp tidigt på morgonen och kallade på alla sina tjänare och berättade allt detta (som han drömt) i deras öron och männen blev mycket rädda."},{"book":"1 Moseboken","chapter":"20","verse":"9","text":"Sedan kallade Avimelech på Abraham och sade till honom: ”Vad har du gjort mot oss? I vad har jag syndat mot dig eftersom du har fört denna stora synd över mig och mitt kungarike? Du har gjort sådant mot mig som inte ska göras!"},{"book":"1 Moseboken","chapter":"20","verse":"10","text":"Och Avimelech sade vidare till Abraham: ”Hur förklarar du att du har gjort detta?”"},{"book":"1 Moseboken","chapter":"20","verse":"11","text":"Och Abraham sade: ”Eftersom jag tänkte att gudsfruktan finns säkert inte på denna plats och de kommer att döda mig för min hustrus skull."},{"book":"1 Moseboken","chapter":"20","verse":"12","text":"Dessutom är hon verkligen min syster, dotter till min far men inte dotter till min mor, och så blev hon min hustru."},{"book":"1 Moseboken","chapter":"20","verse":"13","text":"Och det hände när Gud (Elohim) fick mig att vandra bort från min fars hus (min släkt) [1 Mos 12:1] att jag sade till henne: ”Detta är den nåd (omsorgsfulla kärlek) som jag vill att du visar mig, att på varje plats som vi kommer till, ska du säga om mig att jag är din bror.”"},{"book":"1 Moseboken","chapter":"20","verse":"14","text":"Och Avimelech tog får och oxar och tjänare och tjänarinnor och gav dem till Abraham och återlämnade hans hustru Sarah till honom."},{"book":"1 Moseboken","chapter":"20","verse":"15","text":"Och Avimelech sade: ”Se, mitt land ligger framför dig, bo där det behagar dig.”"},{"book":"1 Moseboken","chapter":"20","verse":"16","text":"Och till Sarah sade han: ”Se, jag har gett din bror 1 000 silver, det är ett skydd (täcke) för dina ögon, till alla som är med dig, och inför alla män så att de ska veta att du är försvarad."},{"book":"1 Moseboken","chapter":"20","verse":"17","text":"Och Abraham bad till Guden [den ende Guden – hebr. ha-elohim], och Gud (Elohim) botade Avimelech och hans hustru och slavinnor, så att de kunde få barn igen."},{"book":"1 Moseboken","chapter":"20","verse":"18","text":"För Herren (Jahve) hade stängt alla livmödrar i Avimelechs hus på grund av Abrahams hustru Sara."}]}