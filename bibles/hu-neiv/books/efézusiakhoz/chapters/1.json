{"data":[{"book":"Efézusiakhoz","chapter":"1","verse":"1","text":"Pál, Jézus Krisztus apostola Isten akaratából, az Efezusban lévő és Krisztus Jézusban hívő szenteknek."},{"book":"Efézusiakhoz","chapter":"1","verse":"2","text":"Kegyelem néktek és békesség Istentől, a mi Atyánktól és az Úr Jézus Krisztustól."},{"book":"Efézusiakhoz","chapter":"1","verse":"3","text":"Áldott legyen az Isten és a mi Urunknak, Jézus Krisztusnak Atyja, aki megáldott minket minden lelki áldással a mennyekben a Krisztusban,"},{"book":"Efézusiakhoz","chapter":"1","verse":"4","text":"aszerint, amint magának kiválasztott minket ő benne a világ teremtése előtt, hogy legyünk mi szentek és feddhetetlenek őelőtte szeretet által,"},{"book":"Efézusiakhoz","chapter":"1","verse":"5","text":"eleve elhatározva, hogy minket a maga fiaivá fogad Jézus Krisztus által az ő akaratának jó kedve szerint,"},{"book":"Efézusiakhoz","chapter":"1","verse":"6","text":"kegyelme dicsőségének magasztalására, amellyel megajándékozott minket ama Szerelmesben,"},{"book":"Efézusiakhoz","chapter":"1","verse":"7","text":"akiben van a mi váltságunk az ő vére által, a bűnöknek bocsánata az ő kegyelmének gazdagsága szerint."},{"book":"Efézusiakhoz","chapter":"1","verse":"8","text":"Melyet nagy bőséggel közölt velünk minden bölcsességgel és értelemmel,"},{"book":"Efézusiakhoz","chapter":"1","verse":"9","text":"megismertetve velünk az ő akaratának titkát az ő jó kedve szerint, melyet eleve elrendelt magában"},{"book":"Efézusiakhoz","chapter":"1","verse":"10","text":"az idők teljességének rendjére nézve, hogy ismét egybeszerkeszt magának mindeneket a Krisztusban, mind amelyek a mennyekben vannak, mind amelyek e földön vannak;"},{"book":"Efézusiakhoz","chapter":"1","verse":"11","text":"őbenne, akiben vettük is az örökséget, eleve elrendeltetve annak eleve elvégzése szerint, aki mindent az ő akaratának tanácsából cselekszik,"},{"book":"Efézusiakhoz","chapter":"1","verse":"12","text":"hogy legyünk az ő dicsőségének magasztalására, akik előre reménykedtünk a Krisztusban:"},{"book":"Efézusiakhoz","chapter":"1","verse":"13","text":"akiben ti is, miután hallottátok az igazságnak beszédét, üdvösségetek evangéliumát, amelyben hittetek is, megpecsételtettetek az ígéretnek ama Szent Lelkével,"},{"book":"Efézusiakhoz","chapter":"1","verse":"14","text":"aki záloga a mi örökségünknek Isten tulajdon népének megváltására, az ő dicsőségének magasztalására."},{"book":"Efézusiakhoz","chapter":"1","verse":"15","text":"Ezért én is, hallván a ti hiteteket az Úr Jézusban és minden szentekhez való szerelmeteket,"},{"book":"Efézusiakhoz","chapter":"1","verse":"16","text":"nem szűnök meg hálát adni érettetek, emlékezve reátok az én könyörgéseimben,"},{"book":"Efézusiakhoz","chapter":"1","verse":"17","text":"hogy a mi Urunk Jézus Krisztusnak Istene, a dicsőségnek Atyja adja néktek bölcsességnek és kijelentésnek Lelkét az ő megismerésében,"},{"book":"Efézusiakhoz","chapter":"1","verse":"18","text":"és világosítsa meg értelmetek szemeit, hogy tudhassátok, hogy mi az ő elhívásának a reménysége, mi az ő öröksége dicsőségének a gazdagsága a szentek között,"},{"book":"Efézusiakhoz","chapter":"1","verse":"19","text":"és mi az ő hatalmának felséges nagysága irántunk, akik hiszünk az ő hatalma erejének ama munkája szerint,"},{"book":"Efézusiakhoz","chapter":"1","verse":"20","text":"amelyet megmutatott a Krisztusban, mikor feltámasztotta őt a halálból, és ültette őt a maga jobbjára a mennyekben."},{"book":"Efézusiakhoz","chapter":"1","verse":"21","text":"Minden fejedelemség és hatalmasság, és erő és uraság és minden név felett, mely neveztetik, nemcsak e világon, hanem a következendőben is,"},{"book":"Efézusiakhoz","chapter":"1","verse":"22","text":"és mindent az ő lábai alá vetett, és őt tette mindenek fölött az anyaszentegyház fejévé,"},{"book":"Efézusiakhoz","chapter":"1","verse":"23","text":"mely az ő teste, teljessége neki, aki mindeneket betölt mindenekkel."}]}