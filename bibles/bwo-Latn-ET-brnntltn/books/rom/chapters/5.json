{"data":[{"book":"Rom","chapter":"5","verse":"1","text":"Eshe no kááw woto nodaats amanon b́ wottsotse no doonz Iyesus Krstosn Ik'onton jeeno detsfone."},{"book":"Rom","chapter":"5","verse":"2","text":"And kup'dek'at nodatseyiru s'aatok nokind bín amanon b́wottsotse Ik'o noosh b́jangits b́ mango kayitwotsi nowottsosh mann it'irwone."},{"book":"Rom","chapter":"5","verse":"3","text":"Hanmec'ron b́woterawo gond bek'o k'amo noosh b́daatsitwok'o nodantsotse noo gond bek'on it'iruwone."},{"book":"Rom","chapter":"5","verse":"4","text":"K'amotsnowere fadeyar kup'o, kup'otsnowere jangiyetso daatsetwe."},{"book":"Rom","chapter":"5","verse":"5","text":"Noosh imets S'ayin shayri weeron Ik'i shuno nonibotse b́ s'eentstsotse b́ jangitso noon jitsiratse."},{"book":"Rom","chapter":"5","verse":"6","text":"Maawk wotat nobefere Ik'o bíetts aawon Krstos morretswotssha ett b́k'iri."},{"book":"Rom","chapter":"5","verse":"7","text":"Kááw ash shegro wotar k'irit asho daatso ayide'er kic'ike, b́woteferor doo ash shegro kirosh daneraka daatso faletuwe."},{"book":"Rom","chapter":"5","verse":"8","text":"Ernmó noo morretswotsi wotat nofa'e noshegro Krstos k'irre, manuwere Ik'o noosh b́detsts shuno awuk'o een b́wottsoniye b́kitsiri."},{"book":"Rom","chapter":"5","verse":"9","text":"No kááwutso Iyesus Krstos s'atsona wotiyal ikibogshr Ik'i fayotse no kashit b́weerone."},{"book":"Rom","chapter":"5","verse":"10","text":"Noo Ik'o balangarwotsi wotat nobefere b́naay k'iron Ik'onton no manerone, and Ik'onton nomaneyakon b́ naay kashi weeron iki bogo kashituwone."},{"book":"Rom","chapter":"5","verse":"11","text":"Han mec'ronaliye, Ik'onton mano bín nodatstso nodoonz Iyesus Krstos weeron Ik'on ít'irwone."},{"book":"Rom","chapter":"5","verse":"12","text":"Ik ashaatse tuutson morro datsuwats b́weyi, morratse tuutsonowere k'iro b́weyi, mank'owere ash jamo morro b́fintsotse ash jamats k'iro b́weyi,"},{"book":"Rom","chapter":"5","verse":"13","text":"Muse nemo b́ imftsere shin morro datsuwatse fa'e b́teshi, ernmó nemo bíaltsoke morro b́ tookon morrok'o taaweratse b́ teshi."},{"book":"Rom","chapter":"5","verse":"14","text":"B́ wotiyaloru Adamkok'o nematse beshat morro finerawotsworu dab bo'orerawo k'iro Adamatse tuut Muse ats b́ borfetso ash jamatse alo b́ daatsi, Adamwere shinomaants weetu Krstossh bí aroniye."},{"book":"Rom","chapter":"5","verse":"15","text":"Ernmó Ik'o b́ s'aati imo ash morronton nuutsaliye, ik ash morri jangon aywots bo k'irtsok'o mank'o Ik' s'aatonat ik asho Iyesus Krstos weeron daatsets s'aaton imetso ayuwotssh bogshdek't imere."},{"book":"Rom","chapter":"5","verse":"16","text":"Mank'owere Ik'o beenon b́doots imo s'aati oot'o ash iko morro b́doots oot'ok'oyiyaliye. Ash iko morratse tuutson imetso angsho b́doyi, ay morratse tuutson imets imo kááwe wot b́dowi."},{"book":"Rom","chapter":"5","verse":"17","text":"Ash iko morratse tuutson k'iro ash jamatse alo b́detsiyakon bére Ik'i ay s'aatonat beenon imetso s'aat bín kashitu ash jamwots Iyesus Krstos weeron kashon naashitune."},{"book":"Rom","chapter":"5","verse":"18","text":"Eshe Adam iks'uzo morri fayi angsho ash jamats b́dootsok'o mank'o Krstos ikoko kashi fino ayuwotsi fayotse kishr kasho imetwe."},{"book":"Rom","chapter":"5","verse":"19","text":"Ash iko aleyo b́k'aztsatse tuutson ayuwots morretswotsi bowottsok'o mank'o ash iko bíaletsatse tuutson ayuwots kááwitune."},{"book":"Rom","chapter":"5","verse":"20","text":"Morro bíayitsotse nemo b́weyi, ernmó morro bíaytsok'on Ik'i s'aato iki bogsht bíayi."},{"book":"Rom","chapter":"5","verse":"21","text":"Man b́wowwere k'iratse tuutson morro b́naashtsok'o mank'o ando aani nodoonz Iyesus Krstos weeron dúre dúri kasho b́ daatseyish Ik'i s'aato kasho imon naashituwe."}]}