{"data":[{"book":"1 Korinti","chapter":"10","verse":"1","text":"Na'ankure nafuheta, nagrama nentahuana, antahi ama hanazegu nehue, korapara tagehe'za hampomofo agorga'a nevu'za, hagerina takahe'naze."},{"book":"1 Korinti","chapter":"10","verse":"2","text":"E'i ana zamo'a mika vahe'mo'za mono ti freankna hampompine hagerimpina nehu'za, Mosese avariri'nazana,"},{"book":"1 Korinti","chapter":"10","verse":"3","text":"ana mika'mo'za ana hukna avamupi ne'za nene'za,"},{"book":"1 Korinti","chapter":"10","verse":"4","text":"ana mika'mo'za anahukna hu'za avamumofo tina ne'naze. Na'ankure zamagrama tima ne'nazana, zamagranema ne-ea avamupi havereti ne'nazankino, ana havea Kraisi'e. (Eks-Ati 17:6, Nam-Ham 20:11)"},{"book":"1 Korinti","chapter":"10","verse":"5","text":"Hu'neanagi rama'amo'za Anumzamo'a muse osiaza hute'za, ka'ma mopafina ufri efri hu'naze."},{"book":"1 Korinti","chapter":"10","verse":"6","text":"E'inahu zama zamagripima fore'ma hu'neazamo'a, tagritera avame'za me'neno huraverina, e'inahu kefo avu'ava'zana kerasane osugahune."},{"book":"1 Korinti","chapter":"10","verse":"7","text":"Tamagra mago'a vahe'mo'za hu'nazaza hutma havige anumzante monora huonteho. Amanage huno Anumzamofo avontafepina krente'ne, Havige anumzante mono hunente'za, ne'zane tine nene'za, oti'za monko avu'avaza hu'naze. (Eks-Ati 32:6)"},{"book":"1 Korinti","chapter":"10","verse":"8","text":"Hagi mago'amo'za monko avu'avaza nehu'za, ana zagefinke 23 tauseni'a vahe fri'nazankna hu'zanku, tagra monko avu'ava'zana osanune."},{"book":"1 Korinti","chapter":"10","verse":"9","text":"Ramofoma rehe'nazankna huta tagra reheta onkesune, mago'amo'za anahu kna hazageno, ha osifave'mo zamahe fri'ne."},{"book":"1 Korinti","chapter":"10","verse":"10","text":"Ke hakare hu'nazankna osnune, mago'amo'zama anahu kna hazageno, vahe'ma zmahefri ankeromo zamahe fri'ne."},{"book":"1 Korinti","chapter":"10","verse":"11","text":"Ama ana zantmima zamagrite fore'ma hu'nea zamo'a, tagri'ma rempima huramiza me'neno tazeri fatgo hanigu krente'ne. Ama vagare knafima ehanatisia zanku hu'ne."},{"book":"1 Korinti","chapter":"10","verse":"12","text":"Kagrama oti hanaveti'noe hunka nentahisunka, traka hu'zanku kva huo!"},{"book":"1 Korinti","chapter":"10","verse":"13","text":"Antahiho! reramataga zama ne-eana tamagritekera nomeanki, hakare'a vahete neankna huno ne-e. Anumzamo'a Agra knare hu'neankino atresigeno, ana reramata zamo'a hanavetino tamazeri otregahie. Reramatgaza ne-enkeno'a tamatresigeta evuoramigahazanki, kana tamaverina oti hanavetita manigahaze."},{"book":"1 Korinti","chapter":"10","verse":"14","text":"E'ina hu'negu knare rone'nimota havige anumzantetira manigneta maniho."},{"book":"1 Korinti","chapter":"10","verse":"15","text":"Nagrama kema nehuana knare antahi'zane vahe'motma neramasamue. Tamagra refko hutma nagra nehua kea antahigahaze."},{"book":"1 Korinti","chapter":"10","verse":"16","text":"Tagrama kapufintima tima nenakura, Anumzamofo susu hunteteta nenone. E'i ana kapufinti tima erifko'ma nehunana, Kraisi korana omne'nefi? Tagra bretima korita, erifko huta nenonana, e'i Kraisi avufga omne'nefi?"},{"book":"1 Korinti","chapter":"10","verse":"17","text":"Hianagi magoke breti me'negu, ana maka'mota hakare mani'none nehunanagi, magoke tavufga me'ne. Na'ankure mago bretireti refko huta nenone."},{"book":"1 Korinti","chapter":"10","verse":"18","text":"Israeli vahe'mo'za hu'naza zanku tamagesa antahiho, kresramna vu itaretira refko hu'za ne'zana nonazafi? I'o nenaze."},{"book":"1 Korinti","chapter":"10","verse":"19","text":"Hagi nagra na'anku nehue? Havige anumzantaminte kresramna vunentaza zana amnezane, havi anumzana amnezane hu'na nehue."},{"book":"1 Korinti","chapter":"10","verse":"20","text":"I'o hue! Fegi'a vahe'mo'za anankavera Anumzamofontera kresramana vunontazanki, havi avamutaminte kresramna vunentaze. Nagri'ma nave'nesiana havi avamutaminte tragoteta omanihogu nehue."},{"book":"1 Korinti","chapter":"10","verse":"21","text":"Tamagra havi hankromofo10:21 Hankrorema hu'neana, havi avamuku hu'ne. kapufinti tina tagitma nenetma, ete Ramofo kapufinti'enena tagitma onegahaze. Havi hankromofo tafepinti nenetma, ete Ramofo tafepintira onegahaze."},{"book":"1 Korinti","chapter":"10","verse":"22","text":"Tagra Ramofo azeri asivazinaku nehumpi? E'ina'ma hanunana tagri hanavemo'a, Ramofo hankavea agetere'ne nehumpi? I'o."},{"book":"1 Korinti","chapter":"10","verse":"23","text":"Tagra mika'zana amne hugahunanagi, ana mika'zamo'a taza osugahie. Tagra mika'zana amne hugahaze huta hugahunanagi, ana mika'zamo'a, tazeri hanave otigahie."},{"book":"1 Korinti","chapter":"10","verse":"24","text":"Tagri'ma tazeri knare huzankukera ontahisunanki, tva'ontire'ma nemanizamokizmi zamazeri knare'ma hanunazanku antahisune."},{"book":"1 Korinti","chapter":"10","verse":"25","text":"Hagi amne ana miko ame'ama zagore'ma atresazana mizaseta negahazanagi, ana ame'a agura igati eri'naze hutma zmantahiogeho. Ru tmagu tamagesa eri haviza hugahie."},{"book":"1 Korinti","chapter":"10","verse":"26","text":"Na'ankure Mopane anamiko zama agu'afima me'neazana, Ramofozanke me'ne. (Sam-Zga 24:1)"},{"book":"1 Korinti","chapter":"10","verse":"27","text":"Mago amentinti osu vahe'mo'ma kagi hanigenka vanunka, afu ame'ama kamisiazana nenenka antahige' antahagera osuo, ru antahintahi ka'a eri savri hugahane."},{"book":"1 Korinti","chapter":"10","verse":"28","text":"Hianagi mago'mo kasamino, havi anumzante kresramna vunte'nea afu ame'e hanigenka onegahane. Na'ankure ana kasamisimofo knare'zanku hunka onegeno, anama kasamisimofo kefozane huno antahigahie."},{"book":"1 Korinti","chapter":"10","verse":"29","text":"Kagrika'a antahintahizankura nosuanagi, rumofo antahintahizanku nehue. Inankna hu'za nagra navesite'ma huazana refko antahintahifina nehaze?"},{"book":"1 Korinti","chapter":"10","verse":"30","text":"Hanki nagra Anumzamofo susu huntete'na ne'zama noazankura, na'anku haviza nehie hu'za nehaze?"},{"book":"1 Korinti","chapter":"10","verse":"31","text":"Hanki, kave nesano tinesano inankna'zama hanunka, Anumzamofo agi erisaga hu'zanke huo."},{"book":"1 Korinti","chapter":"10","verse":"32","text":"Mago'mofone hunka Jiu vahepino, Griki vahepino, Anumzamofo vahepinena, zamazeri tanafa hu havegnara osiho."},{"book":"1 Korinti","chapter":"10","verse":"33","text":"Nagranena anahukna hu'na maka'zama huazampina, maka vahe'mo'zama muse hanazaza nehu'na, nagra knare'zankura nosuanagi, hakare vahe'mokizmi knare'zanku nehanugeno, rama'amokizmia Anumzamo zamagu'vazigahie."}]}