{"data":[{"book":"1 Коринфян","chapter":"5","verse":"1","text":"Ходять чутки, що між вами чиниться розпуста, та ще й така, якої немає навіть серед язичників: хтось із вас живе з дружиною свого батька."},{"book":"1 Коринфян","chapter":"5","verse":"2","text":"А ви загордилися замість того, щоб сумувати й усунути з-поміж вас того, хто вчинив таке?"},{"book":"1 Коринфян","chapter":"5","verse":"3","text":"Хоча я й відсутній тілом, але присутній духом і вже осудив того, хто таке вчинив:"},{"book":"1 Коринфян","chapter":"5","verse":"4","text":"коли ви зберетеся разом в ім’я нашого Господа Ісуса Христа, в єдності з моїм духом та силою Господа нашого Ісуса,"},{"book":"1 Коринфян","chapter":"5","verse":"5","text":"передайте таку людину сатані на знищення плоті, щоб його дух був врятований у День Господа."},{"book":"1 Коринфян","chapter":"5","verse":"6","text":"Недобре ваше вихваляння! Чи ви не знаєте, що трохи закваски заквашує все тісто?"},{"book":"1 Коринфян","chapter":"5","verse":"7","text":"Позбудьтеся старої закваски, щоби бути новим тістом, без закваски5:7 Буквально: прісним., яким ви і є. Адже наша Пасха, Христос, був принесений у жертву."},{"book":"1 Коринфян","chapter":"5","verse":"8","text":"Тому святкуймо не зі старою закваскою й не із закваскою розпусти й зла, а з опрісноками5:8 Коржі, спечені з прісного тіста, тобто без дріжджів. щирості та істини."},{"book":"1 Коринфян","chapter":"5","verse":"9","text":"Я писав вам у листі, щоб ви не зв’язувалися з розпусниками,"},{"book":"1 Коринфян","chapter":"5","verse":"10","text":"але не взагалі з розпусниками цього світу, чи жадібними людьми, чи здирниками, чи ідолопоклонниками, інакше ви мали б вийти з цього світу."},{"book":"1 Коринфян","chapter":"5","verse":"11","text":"Натомість я написав вам не зв’язуватися з тим, хто зветься братом, але є розпусником, жадібним до наживи, ідолопоклонником, наклепником, п’яницею або шахраєм. З такою людиною навіть не їжте!"},{"book":"1 Коринфян","chapter":"5","verse":"12","text":"Бо навіщо мені судити тих, хто зовні? Хіба ви не маєте судити тих, хто всередині?"},{"book":"1 Коринфян","chapter":"5","verse":"13","text":"Сторонніх же судитиме Бог. «Виженіть лихого з-поміж себе!»5:13 Див. Повт. 17:7; 19:19; 21:21; 22:21, 24; 24:7."}]}