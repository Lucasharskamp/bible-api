{"data":[{"book":"Mwanduso","chapter":"38","verse":"1","text":"Avo, kipindi acho, Yuda kawaleka ndugu zake, kachola kukala na munhu imoja mwenekae wa Adulami twaga jake Hila."},{"book":"Mwanduso","chapter":"38","verse":"2","text":"Viyakalile kuko kamona mndele wa Shua, munhu wa isi ya Kanaani. Yuda kamsola mndele ayo kawa mwehe wake,"},{"book":"Mwanduso","chapter":"38","verse":"3","text":"kagoga inda, kalela mwana wa kimbigalo, twaga jake wamkema Eli."},{"book":"Mwanduso","chapter":"38","verse":"4","text":"Kagoga inda kabili kalela mwana wa kimbigalo, twaga jake wamkema Onani."},{"book":"Mwanduso","chapter":"38","verse":"5","text":"Abaho kalela mwana wa kadatu, vivija wa kimbigalo, twaga jake wamkema Shela. Shela viyavumbuke Yuda kakala Kezibu."},{"book":"Mwanduso","chapter":"38","verse":"6","text":"Yuda kamsolela mwehe mwanage wa chaudele Eli, twaga da mwehe ayo Tamali."},{"book":"Mwanduso","chapter":"38","verse":"7","text":"Lakini Eli, chaudele wa Yuda katenda gehile mgameso ga Mndewa Imulungu, avo Mndewa kamkoma."},{"book":"Mwanduso","chapter":"38","verse":"8","text":"Avo, Yuda kamulongela Onani, “Mwingilile mwehe wa ndugu yako, kwavija vivo ulondigwa kutenda ukamulelele ndugu yako wana.”"},{"book":"Mwanduso","chapter":"38","verse":"9","text":"Lakini Onani kakala yajuwile kamba wana awo honda wawe wake, avo viyamwingilile mwehe wa ndugu yake, ketila hasi zimbeyu na kamnyima ndugu yake wana."},{"book":"Mwanduso","chapter":"38","verse":"10","text":"Avo mbuli ayo yaitendile haimnogele bule Mndewa Imulungu, avo kamkoma."},{"book":"Mwanduso","chapter":"38","verse":"11","text":"Yuda kamulongela imukwe, “Kala ugane mng'anda ya tatako mbaka mwanangu Shela vonda yawe mbala goya.” Kwavija kagesa, “Sambi yafe kamba ndugu zake.” Avo Tamali kachola kukala mng'anda ya tatake."},{"book":"Mwanduso","chapter":"38","verse":"12","text":"Siku heleketwaa zibita, mndele wa Shua mwehe wa Yuda kafa. Yuda viyamambukize gamatanga, kasegela na mbwigake Hila, munhu wa Adulami wachola Timina kwa wanhu wakalile okanha mibahila ya ng'hondolo wake."},{"book":"Mwanduso","chapter":"38","verse":"13","text":"Tamali viyahulike kamba tatake mkwe kamnzila kochola Timina kukanha mibahila ya ng'hondolo wake,"},{"book":"Mwanduso","chapter":"38","verse":"14","text":"kasaula kiwalo chake cha ugane, kaigubika mtandio, abaho kakala hasi hana ulwivi lwa Enaimu, ukalile mnzila ya kuchola Timina. Kuno kagesa kamba Shela kakala mbala goya, lakini hagweleligwe bule yawe mkasano wake."},{"book":"Mwanduso","chapter":"38","verse":"15","text":"Yuda viyamonile kagesa kakala mtwanzi mgoni, kwavija kakala yagubike ikihanga."},{"book":"Mwanduso","chapter":"38","verse":"16","text":"Kakala hajuwile bule kamba kakala mkwe yake, avo kabaguka hamgwazo mnzila, kalonga, “Nolonda kuwasa na gweye.” Tamali kamuuza, “Nahatogola kongwaa choni?”"},{"book":"Mwanduso","chapter":"38","verse":"17","text":"Kamwidika, “Nokugwaa bofu da mbuzi dili mdibumbila jangu.” Nayo kamulongela, “Wike kinhu kulagusa kamba kongalila ajo dibofu da mbuzi.”"},{"book":"Mwanduso","chapter":"38","verse":"18","text":"Yuda kamuuza, “Kolonda nike choni?” Tamali kedika, “Ngwelele acho ikinhu kili na kilaguso chako na nzabi yake hamoja na mkongoja uugogile.” Avo Yuda kamgwaa, abaho kamuwasa nayo kagoga inda."},{"book":"Mwanduso","chapter":"38","verse":"19","text":"Avo, Tamali kachola ukae kumwake, kasaula mtandio wake, kavala kabili viwalo vake va ugane."},{"book":"Mwanduso","chapter":"38","verse":"20","text":"Yuda kagala bofu da mbuzi kwa mkono wa mbwigake munhu wa Adulami ili yapate vinhu vake viyekile kwa mtwanzi ayo, lakini hamvikile bule."},{"book":"Mwanduso","chapter":"38","verse":"21","text":"Kawauza wenekae wa aho, “Kakwahi mtwanzi ija imgoni38:21 Watwanzi wakala otenda ugoni kamba nzila ya kuinogeza imilungu yao. yakalile mnzila ya kuchola Enaimu?”"},{"book":"Mwanduso","chapter":"38","verse":"22","text":"Avo kabwela kwa Yuda kamulongela, “Simonile bule! Na iwenekae wa aho wanongela hanakala mtwanzi yoyose mgoni kumwao.”"},{"book":"Mwanduso","chapter":"38","verse":"23","text":"Yuda kalonga, “Muleke yakale navo vinhu avo, bule wanhu otuseka. Gweye kuchola kumgalila bofu da mbuzi, lakini humvikile bule.”"},{"book":"Mwanduso","chapter":"38","verse":"24","text":"Avo, viibitile miyezi midatu Yuda kalongeligwa, “Mkwe yako Tamali sambi mgoni, na vino sambi kana inda mbuli ya ugoni.”"},{"book":"Mwanduso","chapter":"38","verse":"25","text":"Viwakalile omulava kunze, Tamali katuma usenga kwa tatake mkwe, ulonga, “Munhu mwene vinhu vino iyo yangelile inda.” Kalonga, “Vilole goya, vinhu vino va nani, pete ino na nzabi na mkongoja uno.”"},{"book":"Mwanduso","chapter":"38","verse":"26","text":"Yuda kavijuwa vinhu avo na kalonga, “Tamali katenda goya kubanza niye. Ona kwavija hasoligwe bule na mwanangu Shela.” Toka siku dijo Yuda hawasile kabili na Tamali."},{"book":"Mwanduso","chapter":"38","verse":"27","text":"Kipindi cha kuifungula vikivikile wajuwa kamba kakala na wana wabili wa kimbigalo mna iinda."},{"book":"Mwanduso","chapter":"38","verse":"28","text":"Viyakalile koifungula, mwana imoja kalava mkono, avo imng'hunga kasola luzi ludung'hu kamfunga mumkono kalonga, “Ino ayo yasongile kuvumbuka.”"},{"book":"Mwanduso","chapter":"38","verse":"29","text":"Lakini mwana ayo kaubweza mkono wake mgati, miyage iyo yasongile kuvumbuka. Imng'hunga kalonga, “Mbona gweye kubita kwa nguvu!” Avo kamkema Pelesi."},{"book":"Mwanduso","chapter":"38","verse":"30","text":"Abaho ndugu yake yakalile na luzi ludung'hu mumkono kalawa kunze, nayo wamkema Zela."}]}