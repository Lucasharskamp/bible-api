{"data":[{"book":"1. Korinter","chapter":"12","verse":"1","text":"Og nå, kjære søsken, vil jeg ta opp spørsmålet om hvordan Guds Ånd virker, og om de forskjellige evner Gud har gitt oss. Det er viktig at dere kjenner til dette."},{"book":"1. Korinter","chapter":"12","verse":"2","text":"Dere vet jo, at før dere begynte å tro på Kristus, ble dere drevet av onde ånder og tilba døde avguder.12:2 Se 10:19,20."},{"book":"1. Korinter","chapter":"12","verse":"3","text":"Derfor vil jeg at dere nå skal lære Guds Ånd å kjenne. Grunnregelen er at den som er fylt av Guds Ånd, aldri kan forbanne Jesus, mens den som bekjenner at Jesus er Herre12:3 Det gresk ordet for Herren er det samme ordet som blir brukt om Gud i den greske oversettelsen av Bibelens første del, den som vi kaller Det gamle testamente., alltid er fylt av Guds Ånd."},{"book":"1. Korinter","chapter":"12","verse":"4","text":"Guds Ånd virker på forskjellige måter, men husk på at det bare finnes en Gud. Selv om vi har fått mange forskjellige evner, så kommer alle fra den samme Ånd."},{"book":"1. Korinter","chapter":"12","verse":"5","text":"Selv om vi hjelper hverandre på forskjellige måter, er det den samme Herren Jesus vi tjener."},{"book":"1. Korinter","chapter":"12","verse":"6","text":"Selv om vi utfører forskjellige slags oppgaver gjennom Åndens kraft, er det den samme Gud som virker i oss, uavhengig av oppgavenes art."},{"book":"1. Korinter","chapter":"12","verse":"7","text":"Den evnen som Guds Ånd har gitt hver og en, er til for at vi skal hjelpe andre."},{"book":"1. Korinter","chapter":"12","verse":"8","text":"En av oss får evner ved Guds Ånd til å tale visdomsord fra Gud, en annen får evner ved den samme Ånd til å bringe fram kunnskap fra Gud."},{"book":"1. Korinter","chapter":"12","verse":"9","text":"En får sterk tro ved Guds Ånd, en annen får ved den samme Ånd evner til å helbrede syke."},{"book":"1. Korinter","chapter":"12","verse":"10","text":"En får kraft til å gjøre mirakler. En får evner til å holde fram forskjellige budskap fra Gud, en annen får evner til å skille mellom ånder. En får evner til å snakke fremmede språk, og en annen får evner til å tyde det budskapet som Gud vil ha fram i fremmede språk."},{"book":"1. Korinter","chapter":"12","verse":"11","text":"Alle disse evnene kommer altså fra en og samme Ånd, og han gir evnene til hver og en slik han selv vil."},{"book":"1. Korinter","chapter":"12","verse":"12","text":"Den menneskelige kroppen består av mange forskjellige lemmer. Til tross for sine ulike funksjoner utgjør de bare en kropp. På samme måten er det med kroppen til Kristus, der de troende utgjør de ulike lemmene."},{"book":"1. Korinter","chapter":"12","verse":"13","text":"Vi har alle blitt døpt med en og samme Ånd, for at vi skal tilhøre den samme kroppen. Det spiller ingen rolle om vi er jøder eller andre folk, slaver eller frie, for vi har alle blitt fylte med en og samme Ånd."},{"book":"1. Korinter","chapter":"12","verse":"14","text":"Ja, verken den menneskelige kroppen eller kroppen til Kristus består av bare et lem, men av mange."},{"book":"1. Korinter","chapter":"12","verse":"15","text":"Billedlig talt kan derfor ikke foten si: ”Jeg tilhører ikke kroppen, etter som jeg ikke er en hånd”. Foten er jo likevel et lem på kroppen."},{"book":"1. Korinter","chapter":"12","verse":"16","text":"På samme måten kan ikke øret si: ”Jeg tilhører ikke kroppen, etter som jeg ikke er øye”. Øret er jo likevel et lem på kroppen."},{"book":"1. Korinter","chapter":"12","verse":"17","text":"Dersom hele kroppen var øye, hvordan ville vi da kunne høre? Dersom hele kroppen var øre, hvordan ville vi da kunne kjenne noen lukt?"},{"book":"1. Korinter","chapter":"12","verse":"18","text":"Nå har Gud skapt kroppen vår med mange forskjellige lemmer, og hvert lem sitter nøyaktig der det skal."},{"book":"1. Korinter","chapter":"12","verse":"19","text":"Dersom kroppen besto av bare et eneste lem, ville det jo ikke være noen kropp."},{"book":"1. Korinter","chapter":"12","verse":"20","text":"Nå har Gud føyd sammen mange lemmer, og lar de sammen danne en kropp."},{"book":"1. Korinter","chapter":"12","verse":"21","text":"Øyet kan ikke si til hånden: ”Jeg trenger deg ikke.” Hodet kan ikke si til føttene: ”Jeg trenger dere ikke.”"},{"book":"1. Korinter","chapter":"12","verse":"22","text":"Tvert imot, noen av de lemmene som ser ut til å være de svakeste og minst viktige, de er de mest nødvendige."},{"book":"1. Korinter","chapter":"12","verse":"23","text":"Visse lemmer på den menneskelige kroppen mener vi er mindre fine, men nettopp de tar vi best vare på. Visse lemmer vil vi ikke vise fram, og de klær vi ekstra nøye."},{"book":"1. Korinter","chapter":"12","verse":"24","text":"De lemmene som vi ikke skjuler, får være som de er. På samme måten vil Gud at vi som sammen utgjør kroppen til Kristus, skal vise ekstra respekt for de lemmene på kroppen som synes å være mindre viktige."},{"book":"1. Korinter","chapter":"12","verse":"25","text":"Gud vil ikke at det skal bli splittelse mellom de forskjellige lemmene i kroppen, men at alle skal vise omsorg for hverandre."},{"book":"1. Korinter","chapter":"12","verse":"26","text":"Dersom en del av kroppen må lide, vil dere alle kjenne smerte. Dersom en del av kroppen blir satt pris på, vil dere alle være glade."},{"book":"1. Korinter","chapter":"12","verse":"27","text":"Dere som tilhører Gud utgjør altså sammen kroppen til Kristus, og hver for seg er dere viktige og nødvendige lemmer på denne kroppen."},{"book":"1. Korinter","chapter":"12","verse":"28","text":"Her er noen av de lemmene som Gud plasserer i sin menighet: Han har gjort noen til disipler som skal grunnlegge menigheter på nye steder. Andre til profeter som skal holde fram budskap fra ham. Noen har fått oppgaven til å undervise andre.12:28 På gresk: har Gud gjort noen til apostler, andre til profeter eller lærere. Så har også noen fått evner til å gjøre mirakler, helbrede syke, til å hjelpe mennesker i nød, organisere arbeidet i menigheten eller å snakke i fremmede språk."},{"book":"1. Korinter","chapter":"12","verse":"29","text":"Kan alle være disipler? Kan alle holde fram budskapet fra Gud? Kan alle undervise? Kan alle gjøre mirakler?"},{"book":"1. Korinter","chapter":"12","verse":"30","text":"Kan alle helbrede syke? Kan alle snakke i fremmede språk, eller kan alle tyde disse språkene?"},{"book":"1. Korinter","chapter":"12","verse":"31","text":"Nei, hvert lem i kroppen har sin oppgave. Be Gud å gi dere de evnene som er til størst nytte i menigheten."}]}