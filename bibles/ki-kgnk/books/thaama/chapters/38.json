{"data":[{"book":"Thaama","chapter":"38","verse":"1","text":"Nĩmakire kĩgongona kĩa iruta rĩa njino kĩa mbaũ cia mũgaa, kĩa mĩkono ĩtatũ38:1 nĩ ta mita ĩmwe na robo (1.25) kũraiha na igũrũ; kĩaiganaine mĩena yothe; mĩkono ĩtano38:1 nĩ ta mita igĩrĩ na robo (2.25) kũraiha na mĩkono ĩtano kwarama."},{"book":"Thaama","chapter":"38","verse":"2","text":"Nĩmathondekire hĩa inya, o rũmwe koine-inĩ ĩmwe ya kĩgongona, nĩ ũndũ ũcio hĩa icio na kĩgongona igĩtuĩka kĩndũ kĩmwe, na makĩgemia kĩgongona kĩu na gĩcango."},{"book":"Thaama","chapter":"38","verse":"3","text":"Nĩmathondekire indo ciakĩo ciothe irĩ cia gĩcango; na nĩcio nyũngũ, na icakũri, na mbakũri cia wĩra wa kũminjaminjĩria, na njibe cia nyama, na ngĩo cia mwaki."},{"book":"Thaama","chapter":"38","verse":"4","text":"Nĩmathondekire kĩrũtara gĩa kĩgongona gĩa gĩcango, gĩa kũigwo rungu rwa muoho wakĩo, rũkinye nuthu ya ũraihu wa kĩgongona."},{"book":"Thaama","chapter":"38","verse":"5","text":"Magĩtwekia mĩrĩnga ya gĩcango ya kũnyiitĩrĩra mĩtĩ ĩrĩa mĩraaya ya koine inya cia kĩrũtara gĩa gĩcango."},{"book":"Thaama","chapter":"38","verse":"6","text":"Magĩthondeka mĩtĩ mĩraaya ya mbaũ cia mũgaa na magĩcigemia na gĩcango."},{"book":"Thaama","chapter":"38","verse":"7","text":"Magĩtoonyia itugĩ icio mĩrĩnga-inĩ nĩguo ikoragwo mĩena-inĩ ya kĩgongona nĩ ũndũ wa gũgĩkuua. Maagĩthondekire na mbaũ, kĩrĩ na ihoro thĩinĩ."},{"book":"Thaama","chapter":"38","verse":"8","text":"Nĩmathondekire kĩraĩ gĩa gwĩthambĩra gĩa gĩcango na kĩgũrũ gĩakĩo gĩa gĩcango kuuma icicio-inĩ cia andũ-a-nja arĩa maarutaga wĩra itoonyero-inĩ rĩa Hema-ya-Gũtũnganwo."},{"book":"Thaama","chapter":"38","verse":"9","text":"Thuutha ũcio magĩthondeka nja ya hema ĩyo nyamũre. Mwena wa gũthini ũgĩĩkĩrwo ũrĩ wa mĩkono igana38:9 nĩ ta mita 46 kũraiha, na warĩ na itambaya cia gũcuurio cia gatani yogothetwo wega."},{"book":"Thaama","chapter":"38","verse":"10","text":"Itambaya icio ciarĩ na itugĩ mĩrongo ĩĩrĩ, na itina ciacio mĩrongo ĩĩrĩ cia gĩcango, na tũcuurio na tũmĩkwa twa betha, twĩkĩrĩtwo itugĩ-inĩ icio."},{"book":"Thaama","chapter":"38","verse":"11","text":"Mwena wa gathigathini o naguo warĩ wa mĩkono igana kũraiha, na warĩ na itugĩ mĩrongo ĩĩrĩ na itina ciacio mĩrongo ĩĩrĩ cia gĩcango, na warĩ na tũcuurio na tũmĩkwa twa betha twĩkĩrĩtwo itugĩ-inĩ."},{"book":"Thaama","chapter":"38","verse":"12","text":"Mwena wa ithũĩro wa nja ĩyo warĩ wa mĩkono mĩrongo ĩtano38:12 nĩ ta mita 23 kwarama na warĩ na itambaya cia gũcuurio, na itugĩ ikũmi na itina ikũmi na warĩ na tũcuurio na tũmĩkwa twa betha twĩkĩrĩtwo itugĩ-inĩ."},{"book":"Thaama","chapter":"38","verse":"13","text":"Mwena wa irathĩro o naguo warĩ wa mĩkono mĩrongo ĩtano kwarama."},{"book":"Thaama","chapter":"38","verse":"14","text":"Itambaya cia gũcuurio ciarĩ cia ũraihu wa mĩkono ikũmi na ĩtano,38:14 nĩ ta mita 7 na ciarĩ mwena ũmwe wa itoonyero rĩa nja ĩyo, irĩ na itugĩ ithatũ na itina ithatũ;"},{"book":"Thaama","chapter":"38","verse":"15","text":"na itambaya cia gũcuurio ciarĩ cia ũraihu wa mĩkono ikũmi na ĩtano na ciarĩ mwena ũcio ũngĩ wa itoonyero, irĩ na itugĩ ithatũ na itina ithatũ."},{"book":"Thaama","chapter":"38","verse":"16","text":"Itambaya ciothe cia gũcuurio iria ciathiũrũrũkĩirie nja ciarĩ cia gatani yogothetwo wega."},{"book":"Thaama","chapter":"38","verse":"17","text":"Itina cia itugĩ icio ciarĩ cia gĩcango. Tũcuurio na tũmĩkwa tũrĩa twekĩrĩtwo itugĩ-inĩ twarĩ twa betha na igũrũ wacio ciagemetio na betha; Nĩ ũndũ ũcio itugĩ ciothe cia nja ĩyo ciarĩ na tũmĩkwa twa betha."},{"book":"Thaama","chapter":"38","verse":"18","text":"Itambaya cia gũcuurio cia itoonyero rĩa nja ĩyo ciarĩ cia ndigi cia rangi wa bururu, na cia rangi wa ndathi, na cia rangi mũtune ta gakarakũ, na gatani ĩrĩa njogothe wega; wĩra wa mũgemia mũũgĩ. Yarĩ ya mĩkono mĩrongo ĩĩrĩ38:18 nĩ ta mita 9 kũraiha, na mĩkono ĩtano38:18 nĩ ta mita igĩrĩ na robo (2.25) kũraiha na igũrũ, o ta ũrĩa itambaya cia gũcuurio cia nja ĩyo ciatariĩ."},{"book":"Thaama","chapter":"38","verse":"19","text":"na ĩgĩkorwo na itugĩ inya na itina inya cia gĩcango. Tũcuurio na tũmĩkwa twacio twarĩ twa betha, na igũrũ wacio ciagemetio na betha."},{"book":"Thaama","chapter":"38","verse":"20","text":"Higĩ ciothe cia hema ĩyo nyamũre na cia nja ĩrĩa yamĩthiũrũrũkĩirie ciarĩ cia gĩcango."},{"book":"Thaama","chapter":"38","verse":"21","text":"Ũyũ nĩguo mũigana wa indo iria ciahũthĩrirwo gwaka hema ĩyo nyamũre, Hema-ĩrĩa-ya-Ũira, iria ciandĩkirwo nĩ Alawii o ta ũrĩa Musa aathanĩte matongoretio nĩ Ithamaru mũrũ wa Harũni ũrĩa mũthĩnjĩri-Ngai."},{"book":"Thaama","chapter":"38","verse":"22","text":"(Bezaleli mũrũ wa Uri, ũrĩa warĩ mũrũ wa Huri, wa mũhĩrĩga wa Juda, nĩathondekire kĩrĩa gĩothe Jehova aathĩte Musa;"},{"book":"Thaama","chapter":"38","verse":"23","text":"nake aarĩ hamwe na Oholiabu mũrũ wa Ahisamaku, wa mũhĩrĩga wa Dani, ũrĩa warĩ mũbundi na mũcori mũũgĩ, na wamenyete kũgemia na ndigi cia rangi wa bururu, na cia rangi wa ndathi, na cia rangi mũtune ta gakarakũ, na gatani ĩrĩa njega.)"},{"book":"Thaama","chapter":"38","verse":"24","text":"Mũigana wa thahabu yothe ĩrĩa yarutirwo kuuma kũrĩ iruta rĩa gũthũngũthio ĩrĩa yahũthĩrirwo kũruta wĩra wothe wa handũ-harĩa-haamũre, yarĩ taranda 29 na cekeri 730,38:24 nĩ ta kilo 1,000 kũringana na cekeri ya handũ-harĩa-haamũre."},{"book":"Thaama","chapter":"38","verse":"25","text":"Betha ĩrĩa yarehirwo nĩ mũingĩ ũrĩa watarirwo hĩndĩ ya itarana yarĩ taranda 100 na cekeri 1,775,38:25 nĩ ta kilo 3,400 kũringana na cekeri ya handũ-harĩa-haamũre,"},{"book":"Thaama","chapter":"38","verse":"26","text":"o mũndũ aarutĩte beka ĩmwe,38:26 nĩ ta giramu ithano na nuthu (5:5) nayo nĩ ũndũ ũmwe na nuthu ya cekeri, kũringana na cekeri ya handũ-harĩa-haamũre, nayo yarutirwo nĩ mũndũ o wothe wakĩraga agathiĩ harĩ arĩa maatarĩtwo, arĩa maarĩ na ũkũrũ wa mĩaka mĩrongo ĩĩrĩ na makĩria, nao othe maarĩ arũme 603,550."},{"book":"Thaama","chapter":"38","verse":"27","text":"Taranda icio 100 cia betha38:27 nĩ ta kilo 3,400 ciahũthĩrirwo gũtwekia itina cia handũ-harĩa-haamũre na itina cia itambaya cia gũcuurio; taranda 100 igĩaka itina 100, ũguo nĩ ta kuuga taranda ĩmwe ĩgaaka gĩtina kĩmwe."},{"book":"Thaama","chapter":"38","verse":"28","text":"Nĩmahũthĩrire cekeri icio 1,77538:28 nĩ ta kilo 20 gũthondeka tũcuurio twa itugĩ, na kũgemia itugĩ na igũrũ, na gũthondeka tũmĩkwa twacio."},{"book":"Thaama","chapter":"38","verse":"29","text":"Gĩcango kĩrĩa kĩarutĩtwo kuuma iruta rĩa gũthũngũthio kĩarĩ gĩa taranda 70 na cekeri 2,400.38:29 nĩ ta kilo 2,400"},{"book":"Thaama","chapter":"38","verse":"30","text":"Maahũthĩrire gĩcango kĩu na gũthondeka itina cia itoonyero rĩa Hema-ya-Gũtũnganwo, na gwaka kĩgongona gĩa gĩcango hamwe na kĩrũtara gĩakĩo gĩa gĩcango na indo ciakĩo ciothe,"},{"book":"Thaama","chapter":"38","verse":"31","text":"na gwaka itina cia nja ĩrĩa yamĩthiũrũrũkĩirie na itina iria cia itoonyero rĩayo, na higĩ ciothe cia hema ĩyo nyamũre, na higĩ cia nja ĩrĩa yamĩthiũrũrũkĩirie."}]}