{"data":[{"book":"2 Mafumu","chapter":"20","verse":"1","text":"Masiku amenewo Hezekiya anadwala ndipo anali pafupi kufa. Mneneri Yesaya, mwana wa Amozi anapita kukamuona ndipo anamuwuza kuti, “Yehova akuti: Konza nyumba yako chifukwa umwalira ndipo suchira.”"},{"book":"2 Mafumu","chapter":"20","verse":"2","text":"Hezekiya anatembenuka nayangʼana ku khoma ndipo anapemphera kwa Yehova kuti,"},{"book":"2 Mafumu","chapter":"20","verse":"3","text":"“Inu Yehova, kumbukirani ndithu mmene ndayendera mokhulupirika ndi mtima wonse ndipo ndachita zolungama pamaso panu.” Hezekiya analira kwambiri."},{"book":"2 Mafumu","chapter":"20","verse":"4","text":"Yesaya asanatuluke mʼbwalo lapakati, Yehova anayankhula kuti,"},{"book":"2 Mafumu","chapter":"20","verse":"5","text":"“Bwerera, kamuwuze Hezekiya mtsogoleri wa anthu anga kuti, ‘Yehova Mulungu wa Davide kholo lako akuti: Ndamva pemphero lako ndipo misozi yako ndayiona ndipo ndidzakuchiritsa. Tsiku lachitatu kuchokera lero udzapita ku Nyumba ya Yehova."},{"book":"2 Mafumu","chapter":"20","verse":"6","text":"Ndidzawonjezera zaka khumi ndi zisanu pa moyo wako. Ndidzakupulumutsa iwe pamodzi ndi mzinda umenewu mʼdzanja la mfumu ya ku Asiriya. Ndidzateteza mzinda umenewu chifukwa cha Ine mwini ndiponso chifukwa cha Davide mtumiki wanga.’ ”"},{"book":"2 Mafumu","chapter":"20","verse":"7","text":"Pamenepo Yesaya anati, “Konzani phala lankhuyu.” Iwo anakonza phalalo nalipaka pa chithupsacho ndipo Hezekiya anachira."},{"book":"2 Mafumu","chapter":"20","verse":"8","text":"Tsono Hezekiya anafunsa Yesaya kuti, “Kodi padzakhala chizindikiro chanji choonetsa kuti Yehova adzandichiritsa ndi kuti ndidzapita ku Nyumba ya Yehova pa tsiku lachitatu kuchokera lero lino?”"},{"book":"2 Mafumu","chapter":"20","verse":"9","text":"Yesaya anayankha kuti, “Chizindikiro cha Yehova chosonyeza kuti Iye adzachita chimene walonjeza ndi ichi: Kodi chithunzithunzi chipite patsogolo kapena chibwerere pambuyo makwerero khumi?”"},{"book":"2 Mafumu","chapter":"20","verse":"10","text":"Hezekiya anati, “Nʼchapafupi kuti chithunzithunzi chipite patsogolo makwerero khumi, kulekana nʼkuti chithunzithunzicho chibwerere mʼmbuyo makwerero khumi.”"},{"book":"2 Mafumu","chapter":"20","verse":"11","text":"Pamenepo mneneri Yesaya anapemphera kwa Yehova ndipo Yehova anachititsa kuti chithunzithunzi chibwerere mʼmbuyo makwerero khumi pa makwerero amene mfumu Ahazi anamanga."},{"book":"2 Mafumu","chapter":"20","verse":"12","text":"Pa nthawi imeneyo Merodaki-Baladani mwana wa Baladani mfumu ya Babuloni anatumiza amithenga kwa Hezekiya kukapereka makalata ndi mphatso, chifukwa nʼkuti atamva za kudwala kwa Hezekiyayo."},{"book":"2 Mafumu","chapter":"20","verse":"13","text":"Hezekiya analandira amithengawo ndipo anawaonetsa zonse zimene zinali mʼnyumba zake zosungiramo chuma. Anawaonetsa siliva, golide, zonunkhiritsa zakudya ndi mafuta abwino kwambiri, zida zake zankhondo ndiponso china chilichonse chimene chinali mosungiramo zinthu zake. Panalibe chinthu mʼnyumba yake yaufumu kapena mu ufumu wake wonse chimene Hezekiya sanawaonetse."},{"book":"2 Mafumu","chapter":"20","verse":"14","text":"Tsono mneneri Yesaya anapita kwa Mfumu Hezekiya namufunsa kuti, “Kodi anthu aja anakuwuzani zotani ndipo anachokera kuti?”"},{"book":"2 Mafumu","chapter":"20","verse":"15","text":"Mneneriyo anafunsa kuti, “Kodi anaona chiyani mʼnyumba yanu yaufumu?”"},{"book":"2 Mafumu","chapter":"20","verse":"16","text":"Pamenepo Yesaya anawuza Hezekiya kuti, “Imvani zimene Yehova akunena:"},{"book":"2 Mafumu","chapter":"20","verse":"17","text":"Taonani, masiku akubwera ndithu pamene zonse za mʼnyumba yanu yaufumu, zonse zimene makolo anu anazisunga mpaka lero, zidzatengedwa kupita ku Babuloni. Palibe chimene chidzatsale, akutero Yehova."},{"book":"2 Mafumu","chapter":"20","verse":"18","text":"Ndipo ena mwa ana anu omwe, amene mudzabereke adzatengedwa ndipo adzawasandutsa anthu ofulidwa mʼnyumba yaufumu ya mfumu ya Babuloni.”"},{"book":"2 Mafumu","chapter":"20","verse":"19","text":"Hezekiya anayankha kuti, “Mawu a Yehova amene mwayankhulawa ndi abwino. Pakuti iye ankaganiza kuti, ‘Kodi pa nthawi yanga sipadzakhala mtendere ndi bata?’ ”"},{"book":"2 Mafumu","chapter":"20","verse":"20","text":"Ntchito zina za Hezekiya ndi zonse zimene anachita, kodi sizinalembedwe mʼbuku la mbiri ya mafumu a Yuda?"},{"book":"2 Mafumu","chapter":"20","verse":"21","text":"Hezekiya anamwalira nagona pamodzi ndi makolo ake. Ndipo Manase mwana wake analowa ufumu mʼmalo mwake."}]}