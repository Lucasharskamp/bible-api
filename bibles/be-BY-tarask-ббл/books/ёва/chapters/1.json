{"data":[{"book":"ЁВА","chapter":"1","verse":"1","text":"Быў чалавек у зямлі Уц, імя ягонае Ёў; і быў чалавек гэты беззаганны, справядлівы і богабаязны і ўхіляўся ад зла."},{"book":"ЁВА","chapter":"1","verse":"2","text":"І нарадзіліся ў яго сем сыноў і тры дачкі."},{"book":"ЁВА","chapter":"1","verse":"3","text":"Маёмасьці ў яго было: сем тысяч дробнага быдла, тры тысячы вярблюдаў, пяцьсот пар валоў і пяцьсот асьліц і даволі многа прыслугі; і быў чалавек гэты знакаміты больш за ўсіх сыноў Усходу."},{"book":"ЁВА","chapter":"1","verse":"4","text":"Сыны яго сыходзіліся, ладзілі гасьціны кожны ў сваім доме, у свой дзень, і пасылалі і запрашалі трох сясьцёр сваіх есьці і піць зь імі."},{"book":"ЁВА","chapter":"1","verse":"5","text":"Калі ўсчыналася кола бяседных дзён, Ёў пасылаў па іх і асьвячаў іх і, устаючы рана раніцай, прыносіў цэласпаленьне па ліку ўсіх іх. Бо казаў Ёў: можа быць, сыны мае зграшылі і зганілі Бога ў сэрцы сваім. Так рабіў Ёў ва ўсе такія дні."},{"book":"ЁВА","chapter":"1","verse":"6","text":"І быў дзень, калі прыйшлі сыны Божыя стаць прад Госпадам; сярод іх прыйшоў і сатана."},{"book":"ЁВА","chapter":"1","verse":"7","text":"І сказаў Гасподзь сатане: адкуль ты прыйшоў? і адказаў сатана Госпаду і сказаў: я хадзіў па зямлі і абышоў яе."},{"book":"ЁВА","chapter":"1","verse":"8","text":"І сказаў Гасподзь сатане: ці зьвярнуў ты ўвагу сваю на раба Майго Ёва? бо няма такога, як ён, на зямлі: чалавек беззаганны, справядлівы, богабаязны і ўцечны ад зла."},{"book":"ЁВА","chapter":"1","verse":"9","text":"І адказаў сатана Госпаду і сказаў: хіба задарам богабаязны Ёў?"},{"book":"ЁВА","chapter":"1","verse":"10","text":"ці ня Ты вакол асланіў яго і дом ягоны і ўсё, што ў яго? Дзеі рук ягоных Ты дабраславіў, і статкі ягоныя шырацца па зямлі;"},{"book":"ЁВА","chapter":"1","verse":"11","text":"але працягні руку Тваю і дакраніся да ўсяго, што ў яго, - ці дабраславіць ён Цябе?"},{"book":"ЁВА","chapter":"1","verse":"12","text":"І сказаў Гасподзь сатане: вось, усё, што ў яго, у руцэ тваёй; толькі на самога не прасьцірай рукі тваёй. І адышоў сатана ад аблічча Гасподняга."},{"book":"ЁВА","chapter":"1","verse":"13","text":"І быў дзень, калі сыны ягоныя і дочкі ягоныя елі і віно пілі ў доме ў першароднага брата свайго."},{"book":"ЁВА","chapter":"1","verse":"14","text":"І вось, прыходзіць весьнік да Ёва і кажа:"},{"book":"ЁВА","chapter":"1","verse":"15","text":"валы аралі, і асьліцы пасьвіліся каля іх, як напалі Савэяне і забралі іх, а хлопчыкаў пабілі вастрыём меча; і ўратаваўся толькі я адзін, каб абвясьціць табе."},{"book":"ЁВА","chapter":"1","verse":"16","text":"Яшчэ ён гаварыў, як прыходзіць другі і кажа: агонь Божы ўпаў зь неба і абпаліў авечак і хлопчыкаў і зжэр іх; і ўратаваўся толькі я адзін, каб абвясьціць табе."},{"book":"ЁВА","chapter":"1","verse":"17","text":"Яшчэ ён гаварыў, як прыходзіць другі і кажа: Халдэі сталі трыма атрадамі і кінуліся на вярблюдаў і забралі іх, а хлопчыкаў пабілі вастрыём меча; і ўратаваўся толькі я адзін, каб абвясьціць табе."},{"book":"ЁВА","chapter":"1","verse":"18","text":"Яшчэ гэты гаварыў, прыходзіць другі і кажа: сыны твае і дочкі твае елі і віно пілі ў доме ў першароднага брата свайго;"},{"book":"ЁВА","chapter":"1","verse":"19","text":"і вось, вялікі вецер прыйшоў з пустыні і ахапіў чатыры вуглы дома, і дом упаў на хлопчыкаў, і яны памерлі; і ўратаваўся толькі я адзін, каб абвясьціць табе."},{"book":"ЁВА","chapter":"1","verse":"20","text":"Тады Ёў устаў і падраў вопратку на сабе, пастрыг галаву сваю і ўпаў на зямлю і пакланіўся"},{"book":"ЁВА","chapter":"1","verse":"21","text":"і сказаў: голы я выйшаў з чэрава маці маёй, голы і вярнуся. Гасподзь даў, Гасподзь і ўзяў, хай будзе імя Гасподняе дабраславёна!"},{"book":"ЁВА","chapter":"1","verse":"22","text":"Ва ўсім гэтым не зграшыў Ёў і не вымавіў нічога неразумнага пра Бога."}]}