{"data":[{"book":"يّتّ سْتْي","chapter":"5","verse":"1","text":"نَ دَنفِ شَنبِ، مُنسَ نُن هَرُنَ نَشَ سِفَ قِرَوُنَ يِرٍ. عٍ نَشَ عَ قَلَ عَ بّ، «عِسِرَيِلَ مَرِفِ عَلَتَلَ شَ مَسٍنيِ نَن يَ، ‹ﭑ مَ حَمَ بّحِن، عَلَكٌ عٍ شَ سِفَ ﭑ مَ سَلِ رَبَدٍ فبٍنفبٍرٍنيِ مَ.›»"},{"book":"يّتّ سْتْي","chapter":"5","verse":"2","text":"قِرَوُنَ نَشَ يِ مَشْرِنيِ تِ، «ندٍ تَن نَ نَ عَلَتَلَ رَ، ﭑ لَن ﭑ شَ نَشَن شَ يَامَرِ رَبَتُ عِسِرَيِلَ بّحِنقٍ رَ؟ ﭑ مُ عَلَتَلَ كٌلٌن! نَ كُي، ﭑ مُ نْمَ عَ لُدٍ عِسِرَيِلَ شَ سِفَ قٍقٍ مَ!»"},{"book":"يّتّ سْتْي","chapter":"5","verse":"3","text":"عٍ نَشَ عَ قَلَ عَ بّ، «عِسِرَيِلَ مَرِفِ عَلَ بَرَ قَ مُشُ قْشْ رَ. عَ لُ مُشُ شَ بِيَاسِ شِ سَشَن فبٍنفبٍرٍنيِ يِرٍ، عَلَكٌ مُشُ شَ سّرّشّيٍ بَ مُشُ مَرِفِ عَلَتَلَ بّ، شَ مُشُ مُ نَ رَبَ مُشُ سْنتْمَ نّ وُفَنيِ رَ، شَ نَ مُ سَنتِدّفّمَ رَ.»"},{"book":"يّتّ سْتْي","chapter":"5","verse":"4","text":"مِسِرَ مَنفّ نَشَ عٍ يَابِ، «مُنسَ نُن هَرُنَ، مُنقٍ رَ وٌ وَ مَ حَمَ بَقٍ وَلِ دّ عِ؟ وٌ سِفَ وٌ شَ وَلِ رَ."},{"book":"يّتّ سْتْي","chapter":"5","verse":"5","text":"يِ حَمَ تٌ بَرَ فبٌ يّ يِ بْشِ مَ، وٌ وَ مَ عٍ شَ وَلِ نَن شُن نَكَنَقٍ قَ.»"},{"book":"يّتّ سْتْي","chapter":"5","verse":"6","text":"نَ لْشْي قِرَوُنَ نَشَ كٌنيِيٍ شَ مَنفّيٍ نُن وَلِ شُنيِيٍ يَمَرِ،"},{"book":"يّتّ سْتْي","chapter":"5","verse":"7","text":"«وٌ نَشَ سّشّ سٌ عِسِرَيِلَ حَمَ يِ رَ سْنْن، عٍ نَشَن مَلَنمَ بٌورَ رَ عٍ بِرِكِ بْنبْمَ تّمُي نَشّ. يَكْسِ عٍ شَ نَ سّشّ قٍن عٍ يّتّ رَ."},{"book":"يّتّ سْتْي","chapter":"5","verse":"8","text":"عٍ دَرِ بِرِكِ شَسَبِ نَشَن بْنبْ رَ، وٌ نَشَ سٍسٍ بَ نَ رَ. قُيَنتٍ نَن عٍ رَ. نَ نَن عَ رَ، عٍ عَ قَلَمَ، ‹مُشُ شَ سِفَ سّرّشّ بَدٍ مُشُ مَرِفِ عَلَ بّ.›"},{"book":"يّتّ سْتْي","chapter":"5","verse":"9","text":"وٌ شَ ندٍ سَ عٍ شَ وَلِ شُن مَ، عَلَكٌ عٍ نَشَ يَنقَ وَلِ مَ مَدَشُي وْيّنيِ شَ قٍ رَ.»"},{"book":"يّتّ سْتْي","chapter":"5","verse":"10","text":"كٌنيِ شَ مَنفّيٍ نُن وَلِ شُنيِيٍ نَشَ عَ قَلَ عِسِرَيِلَ حَمَ بّ، «قِرَوُنَ نَشّ عَ عَ مُ سّشّ سٌمَ وٌ يِ رَ سْنْن."},{"book":"يّتّ سْتْي","chapter":"5","verse":"11","text":"وٌ شَ سِفَ نَ قٍندٍ وٌ يّتّ رَ. وٌ شَ عَ كٌلٌن سٍسٍ مُ بَمَ وٌ شَ وَلِ كٌتٍ رَ.»"},{"book":"يّتّ سْتْي","chapter":"5","verse":"12","text":"نَ كُي حَمَ نَشَ يٍنسٍن مِسِرَ بْشِ سّشّ شَبَدٍ."},{"book":"يّتّ سْتْي","chapter":"5","verse":"13","text":"مَنفّيٍ نُ عٍ رَفبَتَمَ نّ، عٍ نُ قَ عَ قَلَ، «وٌ شَ وٌ شَ وَلِ رَحْن لْشْ يٌ لْشْ عَلْ عَ سِنفٍ، سّشّ نُ سٌمَ وٌ يِ رَ تّمُي نَشّ.»"},{"book":"يّتّ سْتْي","chapter":"5","verse":"14","text":"قِرَوُنَ شَ مِشِيٍ نُ قَ عِسِرَيِلَكَيٍ بْنبْ نَشٍيٍ نُ تِشِ وَلِ شُنيِيٍ رَ. عٍ نُ قَ عٍ مَشْرِن، «مُنقٍ رَ شٌرٌ نُن تٌ، وٌ مُ بِرِكِ شَسَبِ بْنبْشِ عَلْ وٌ دَرِشِ عَ رَ كِ نَشّ؟»"},{"book":"يّتّ سْتْي","chapter":"5","verse":"15","text":"عِسِرَيِلَ وَلِ شُنيِيٍ نَشَ سِفَ عٍ مَوَدٍ قِرَوُنَ شْن عَ قَلَقٍ رَ، «عِ نَ يِ مْولِ رَبَقٍ مُشُ تَن عِ شَ كٌنيِيٍ رَ مُنقٍ رَ؟"},{"book":"يّتّ سْتْي","chapter":"5","verse":"16","text":"عٍ مُ سّشّ يٌ سٌمَ مُشُ يِ رَ، كْنْ عٍ عَ قَلَمَ عَ مُشُ شَ بِرِكِ بْنبْ! عِ شَ مِشِيٍ نَ مُشُ تَن عِ شَ كٌنيِ بْنبْقٍ، كْنْ عٍ تَن نَن وَلِ كَنَشِ.»"},{"book":"يّتّ سْتْي","chapter":"5","verse":"17","text":"قِرَوُنَ نَشَ عٍ يَابِ، «قُيَنتٍيٍ نَن وٌ رَ. نَ نَن عَ تٌشِ وٌ عَ قَلَمَ، عَ وٌ شَ سِفَ سّرّشّ بَدٍ عَلَتَلَ بّ."},{"book":"يّتّ سْتْي","chapter":"5","verse":"18","text":"وٌ سِفَ وَلِدٍ! سّشّ يٌ مُ سٌمَ وٌ يِ رَ، سٍسٍ مَن مُ بَمَ وٌ شَ بِرِكِ كْنتِ رَ.»"},{"book":"يّتّ سْتْي","chapter":"5","verse":"19","text":"عِسِرَيِلَ وَلِ شُنيِيٍ نَشَ كْنتْقِلِ نَ وْيّنيِ رَ، عَ قَلَقٍ رَ، «سٍسٍ مُ بَمَ بِرِكِيٍ كْنتِ رَ وٌ نَشَن بْنبْمَ لْشْ يٌ لْشْ.»"},{"book":"يّتّ سْتْي","chapter":"5","verse":"20","text":"عٍ تٌ مِنِ قِرَوُنَ شْنيِ، عٍ نَشَ مُنسَ نُن هَرُنَ لِ نَا. عٍ نُ نَ عٍ مّمّقٍ."},{"book":"يّتّ سْتْي","chapter":"5","verse":"21","text":"نَ وَلِ شُنيِيٍ نَشَ عَ قَلَ عٍ بّ، «عَلَتَلَ شَ وٌ حَشَنكَتَ، بَرِ مَ وٌ بَرَ مُشُ مَحَاشُ قِرَوُنَ نُن عَ شَ مِشِيٍ شْن مَ. وٌ بَرَ سَنتِدّفّمَ سَ عٍ بّلّشّ، عٍ شَ مُشُ قَشَ.»"},{"book":"يّتّ سْتْي","chapter":"5","verse":"22","text":"مُنسَ نَشَ فبِلٍن عَلَتَلَ مَ عَ قَلَقٍ رَ، «مَرِفِ، عِ بَرَ يِ تْورّ دْشْ يِ حَمَ مَ مُنقٍ رَ؟ عِ ﭑ شّيشِ بٍ مُنقٍ مَ؟"},{"book":"يّتّ سْتْي","chapter":"5","verse":"23","text":"كَبِ ﭑ نَشَ سِفَ قِرَوُنَ يِرٍ وْيّنقٍ رَ عِ شِلِ رَ، عَ قَ قٍ حَاشِ نَن تُن نَبَقٍ يِ حَمَ رَ. عِ مُ عِ شَ حَمَ شْرّيَشِ قٍوٌ.»"}]}