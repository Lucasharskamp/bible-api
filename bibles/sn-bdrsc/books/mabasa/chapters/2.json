{"data":[{"book":"Mabasa","chapter":"2","verse":"1","text":"Zuva rePendekosti rakati rasvika, vakanga vakaungana vose panzvimbo imwe chete."},{"book":"Mabasa","chapter":"2","verse":"2","text":"Pakarepo kutinhira sokwemhepo inovhuvhuta nesimba kwakabva kudenga kukazadza imba yose yavakanga vagere."},{"book":"Mabasa","chapter":"2","verse":"3","text":"Vakaona zvakanga zvakaita sendimi dzomoto dzakaparadzana uye dzakamhara pamusoro pomumwe nomumwe wavo."},{"book":"Mabasa","chapter":"2","verse":"4","text":"Vose vakazadzwa noMweya Mutsvene vakatanga kutaura nedzimwe ndimi sokupiwa kwavakaitwa noMweya."},{"book":"Mabasa","chapter":"2","verse":"5","text":"Zvino muJerusarema maigara vaJudha vaitya Mwari vaibva kundudzi dzose pasi pedenga."},{"book":"Mabasa","chapter":"2","verse":"6","text":"Vakati vanzwa kutinhira uyu, vazhinji vakaungana pamwe chete vachishamiswa, nokuti mumwe nomumwe akavanzwa vachitaura norurimi rwake chairwo."},{"book":"Mabasa","chapter":"2","verse":"7","text":"Vakashamiswa kwazvo, vakabvunzana vachiti, “Ko, vanhu ava vose havasi vaGarirea here vari kutaura?"},{"book":"Mabasa","chapter":"2","verse":"8","text":"Zvino seiko mumwe nomumwe wedu achivanzwa nomutauro waakaberekwa nawo?"},{"book":"Mabasa","chapter":"2","verse":"9","text":"VaPatio, vaMedhia navaEramu; navanogara kuMesopotamia, Judhea neKapadhokia, Pondasi neEzhia,"},{"book":"Mabasa","chapter":"2","verse":"10","text":"Firigia nePamufiria, Ijipiti namativi eRibhia pedyo neKureni; vaeni vanobva kuRoma"},{"book":"Mabasa","chapter":"2","verse":"11","text":"(zvose vaJudha navakatendeukira kuchiJudha); vaKirete navaArabhu, tinovanzwa vachitaura zvishamiso zvaMwari nendimi dzedu chaidzo!”"},{"book":"Mabasa","chapter":"2","verse":"12","text":"Vakakatyamara uye vakakanganisika, vakabvunzana vachiti, “Zvinoreveiko izvi?”"},{"book":"Mabasa","chapter":"2","verse":"13","text":"Kunyange zvakadaro, vamwe vakavaseka vakati, “Vanwa waini yakawanda.”"},{"book":"Mabasa","chapter":"2","verse":"14","text":"Ipapo Petro akamira pamwe chete navane gumi nomumwe, akadanidzira kuvanhu vazhinji achiti, “Hama imi vaJudha nemi mose mugere muJerusarema, regai ndikutsanangurirei chinhu ichi; nyatsoteererai mashoko angu."},{"book":"Mabasa","chapter":"2","verse":"15","text":"Vanhu ava havana kudhakwa sezvamunofungidzira zvaichiri nguva yepfumbamwe mangwanani kudai!"},{"book":"Mabasa","chapter":"2","verse":"16","text":"Kwete, izvi ndizvo zvakataurwa nomuprofita Joere achiti,"},{"book":"Mabasa","chapter":"2","verse":"17","text":"“ ‘Mumazuva okupedzisira,’ ndizvo zvinotaura Mwari,"},{"book":"Mabasa","chapter":"2","verse":"18","text":"Kunyange napamusoro pavaranda vangu, zvose varume navakadzi,"},{"book":"Mabasa","chapter":"2","verse":"19","text":"Ndicharatidza zvishamiso kudenga kumusoro,"},{"book":"Mabasa","chapter":"2","verse":"20","text":"Zuva richashanduka rikava rima,"},{"book":"Mabasa","chapter":"2","verse":"21","text":"Uye ani naani anodana kuzita raShe achaponeswa.’"},{"book":"Mabasa","chapter":"2","verse":"22","text":"“Imi vaIsraeri, teererai izvi: Jesu weNazareta akanga ari murume akaratidzwa kwamuri naMwari namabasa esimba, nezvishamiso uye nezviratidzo, zvakaitwa naMwari pakati penyu kubudikidza naye, sezvamunoziva imi pachenyu."},{"book":"Mabasa","chapter":"2","verse":"23","text":"Murume uyu akaiswa mumaoko enyu nourongwa uye nokuziva zviri mberi kwaMwari; uye imi, mukamuroverera pamuchinjikwa muchibatsirwa navanhu vakaipa."},{"book":"Mabasa","chapter":"2","verse":"24","text":"Asi Mwari akamumutsa kubva kuvakafa, akamusunungura kubva pakurwadza kworufu, nokuti zvakanga zvisingagoni kuti rufu rumubate."},{"book":"Mabasa","chapter":"2","verse":"25","text":"Dhavhidhi akataura nezvake achiti:"},{"book":"Mabasa","chapter":"2","verse":"26","text":"Naizvozvo mwoyo wangu unofara uye rurimi rwangu runofarisisa;"},{"book":"Mabasa","chapter":"2","verse":"27","text":"nokuti imi hamuzondisiyi muguva,"},{"book":"Mabasa","chapter":"2","verse":"28","text":"Makandizivisa nzira dzoupenyu;"},{"book":"Mabasa","chapter":"2","verse":"29","text":"“Hama, ndingakuudzai ndiine chokwadi kuti tateguru wedu Dhavhidhi akafa akavigwa, uye guva rake richiri pano kusvikira nhasi."},{"book":"Mabasa","chapter":"2","verse":"30","text":"Asi akanga ari muprofita uye aiziva kuti Mwari akanga amuvimbisa nemhiko kuti aizogadza mumwe wezvizvarwa zvake pachigaro choushe."},{"book":"Mabasa","chapter":"2","verse":"31","text":"Achiona zviri mberi, akataura nezvokumuka kwaKristu, kuti akanga asina kusiyiwa muguva, uye muviri wake hauna kuona kuora."},{"book":"Mabasa","chapter":"2","verse":"32","text":"Mwari akamutsa Jesu uyu kubva kuvakafa, uye isu tose tiri zvapupu zvacho."},{"book":"Mabasa","chapter":"2","verse":"33","text":"Akasimudzirwa kuruoko rworudyi rwaMwari, akagamuchira kubva kuna Baba chipikirwa choMweya Mutsvene uye akadurura izvi zvamuri kuona nokunzwa iye zvino."},{"book":"Mabasa","chapter":"2","verse":"34","text":"Nokuti Dhavhidhi haana kukwira kudenga, asi iye akati:"},{"book":"Mabasa","chapter":"2","verse":"35","text":"kusvikira ndaita kuti vavengi vako"},{"book":"Mabasa","chapter":"2","verse":"36","text":"“Naizvozvo vaIsraeri vose ngavazive izvi: Jesu uyu, wamakaroverera pamuchinjikwa, Mwari akamuita Ishe naKristu.”"},{"book":"Mabasa","chapter":"2","verse":"37","text":"Vanhu vakati vachinzwa izvozvo, vakabayiwa pamwoyo vakati kuna Petro navamwe vapostori, “Hama, tichaiteiko?”"},{"book":"Mabasa","chapter":"2","verse":"38","text":"Petro akapindura akati, “Tendeukai mubhabhatidzwe, mumwe nomumwe wenyu, muzita raJesu Kristu kuti muregererwe zvivi zvenyu, uye mugogamuchira chipo choMweya Mutsvene."},{"book":"Mabasa","chapter":"2","verse":"39","text":"Chipikirwa ndechenyu navana venyu navose vari kure, navose vachazodanwa naShe Mwari wedu.”"},{"book":"Mabasa","chapter":"2","verse":"40","text":"Akavayambira namamwe mashoko mazhinji; uye akavakumbirisa achiti, “Muzviponese parudzi urwu rwakaora.”"},{"book":"Mabasa","chapter":"2","verse":"41","text":"Avo vakagamuchira shoko rake vakabhabhatidzwa, uye pazuva iro, vanhu vanenge zviuru zvitatu vakawedzerwa pauwandu hwavo."},{"book":"Mabasa","chapter":"2","verse":"42","text":"Vakazvipira pakudzidzisa kwavapostori napakuwadzana, pakumedura chingwa uye napakunyengetera."},{"book":"Mabasa","chapter":"2","verse":"43","text":"Vanhu vose vakabatwa nokutya, uye zvishamiso zvizhinji nezviratidzo zvakaitwa navapostori."},{"book":"Mabasa","chapter":"2","verse":"44","text":"Vatendi vose vaiva pamwe chete uye vakagoverana zvinhu zvose."},{"book":"Mabasa","chapter":"2","verse":"45","text":"Vachitengesa zvavaiva nazvo nenhumbi dzavo, vakapa kuna ani naani aishayiwa."},{"book":"Mabasa","chapter":"2","verse":"46","text":"Mazuva ose vairamba vachiungana pamwe chete mutemberi. Vaimedura chingwa mudzimba dzavo uye vachidya pamwe chete nomufaro uye nomwoyo wakanaka,"},{"book":"Mabasa","chapter":"2","verse":"47","text":"vachirumbidza Mwari uye vachidikanwa navanhu vose. Uye Ishe akawedzera pauwandu hwavo zuva rimwe nerimwe avo vakanga vachiponeswa."}]}