{"data":[{"book":"2 Korintusi","chapter":"8","verse":"1","text":"Tudtotokra adjuk pedig, atyámfiai, Istennek azt a kegyelmét, amelyet Macedónia gyülekezeteinek adott."},{"book":"2 Korintusi","chapter":"8","verse":"2","text":"A nyomorúság sok próbája között is bőséges az örömük, és jószívűségük igen nagy szegénységüket gazdagsággá növelte."},{"book":"2 Korintusi","chapter":"8","verse":"3","text":"Tanúsíthatom, hogy erejük szerint, sőt erejük felül adakoztak,"},{"book":"2 Korintusi","chapter":"8","verse":"4","text":"és kértek minket, hogy a szentek iránti szolgálatban adakozással részt vehessenek."},{"book":"2 Korintusi","chapter":"8","verse":"5","text":"Reménységünket fölülmúlva először önmagukat adták az Úrnak és nekünk, Isten akarata szerint."},{"book":"2 Korintusi","chapter":"8","verse":"6","text":"Úgyhogy kérnünk kellett Tituszt, hogy amiképpen elkezdte, úgy fejezze is be nálatok ezt a szolgálatot."},{"book":"2 Korintusi","chapter":"8","verse":"7","text":"Ezért, amiképpen mindenben bővölködtök, hitben, beszédben, ismeretben és minden buzgóságban és a hozzánk való szeretetben, úgy bővölködjetek ebben a szolgálatban is."},{"book":"2 Korintusi","chapter":"8","verse":"8","text":"Nem parancsként mondom, hanem hogy mások buzgósága által a ti szeretetetek valódiságát kipróbáljam."},{"book":"2 Korintusi","chapter":"8","verse":"9","text":"Mert ismeritek a mi Urunk Jézus Krisztus kegyelmét, aki gazdag lévén szegénnyé lett értetek, hogy ti az ő szegénysége által meggazdagodjatok."},{"book":"2 Korintusi","chapter":"8","verse":"10","text":"Tanácsot is adok nektek ebben a dologban, mert ez hasznos nektek. Tavaly óta jó szándékotok megvalósítását elkezdtétek."},{"book":"2 Korintusi","chapter":"8","verse":"11","text":"Most tehát vigyétek is végbe, hogy amiképpen a jó szándék megvolt bennetek, úgy a végrehajtás ahhoz képest valósuljon meg, amitek van."},{"book":"2 Korintusi","chapter":"8","verse":"12","text":"Mert ha a készség megvan, az aszerint kedves, hogy kinek mije van, és nem aszerint, amije nincs."},{"book":"2 Korintusi","chapter":"8","verse":"13","text":"Azért, hogy másoknak könnyebbségük legyen, nektek ne legyen nyomorúságtok, hanem egyenlő mérték szerint. A ti mostani bőségetek pótolja az ő hiányukat."},{"book":"2 Korintusi","chapter":"8","verse":"14","text":"Máskor meg az ő bőségük pótolja a ti hiányotokat, hogy így egyenlőség legyen."},{"book":"2 Korintusi","chapter":"8","verse":"15","text":"Amint meg van írva: „Aki sokat szedett, nem volt többje; aki keveset, nem volt kevesebbje.“"},{"book":"2 Korintusi","chapter":"8","verse":"16","text":"Hála legyen az Istennek, aki ugyanazt a buzgóságot oltotta értetek Titusz szívébe,"},{"book":"2 Korintusi","chapter":"8","verse":"17","text":"aki nemcsak elfogadta kérésünket, hanem nagy buzgóságában önként ment el hozzátok."},{"book":"2 Korintusi","chapter":"8","verse":"18","text":"Mi pedig elküldtük vele azt az atyafit is, akit minden gyülekezetben dicsérnek evangélium hirdetéséért."},{"book":"2 Korintusi","chapter":"8","verse":"19","text":"Sőt a gyülekezetek útitársunknak is megválasztották ebben a jó ügyben, amelyet szolgálunk az Úrnak dicsőségére és a jó szándékunk megmutatására."},{"book":"2 Korintusi","chapter":"8","verse":"20","text":"Óvakodunk attól, hogy valaki megrágalmazzon minket szolgálatunk bőséges eredménye miatt."},{"book":"2 Korintusi","chapter":"8","verse":"21","text":"Mert gondunk van a tisztességre nemcsak az Úr előtt, hanem emberek előtt is!"},{"book":"2 Korintusi","chapter":"8","verse":"22","text":"Sőt elküldtük velük együtt azt az atyánkfiát is, akinek buzgóságát sok dologban sokszor kipróbáltuk, aki most még sokkal buzgóbb, mert nagyon bízik bennetek."},{"book":"2 Korintusi","chapter":"8","verse":"23","text":"Akár Tituszról van szó, aki az én társam és közöttetek segítségem, akár a mi atyánkfiáról, ők a gyülekezetek követei, Krisztus dicsősége."},{"book":"2 Korintusi","chapter":"8","verse":"24","text":"Mutassátok meg irántuk szereteteteket, és a gyülekezetek előtt is adjátok bizonyságát, hogy méltán dicsekedtünk veletek."}]}