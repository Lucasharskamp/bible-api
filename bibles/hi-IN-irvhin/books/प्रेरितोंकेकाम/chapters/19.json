{"data":[{"book":"प्रेरितों के काम","chapter":"19","verse":"1","text":"जब अपुल्लोस कुरिन्थुस में था, तो पौलुस ऊपर के सारे देश से होकर इफिसुस में आया और वहाँ कुछ चेले मिले।"},{"book":"प्रेरितों के काम","chapter":"19","verse":"2","text":"उसने कहा, “क्या तुम ने विश्वास करते समय पवित्र आत्मा पाया19:2 पवित्र आत्मा पाया: यह पूछना पौलुस के लिए स्वाभाविक था कि यह आत्मिक वरदान उन्हें मिला है या नहीं।?” उन्होंने उससे कहा, “हमने तो पवित्र आत्मा की चर्चा भी नहीं सुनी।”"},{"book":"प्रेरितों के काम","chapter":"19","verse":"3","text":"उसने उनसे कहा, “तो फिर तुम ने किसका बपतिस्मा लिया?” उन्होंने कहा, “यूहन्ना का बपतिस्मा।”"},{"book":"प्रेरितों के काम","chapter":"19","verse":"4","text":"पौलुस ने कहा, “यूहन्ना ने यह कहकर मन फिराव का बपतिस्मा दिया, कि जो मेरे बाद आनेवाला है, उस पर अर्थात् यीशु पर विश्वास करना।”"},{"book":"प्रेरितों के काम","chapter":"19","verse":"5","text":"यह सुनकर उन्होंने प्रभु यीशु के नाम का बपतिस्मा लिया।"},{"book":"प्रेरितों के काम","chapter":"19","verse":"6","text":"और जब पौलुस ने उन पर हाथ रखे, तो उन पर पवित्र आत्मा उतरा, और वे भिन्न-भिन्न भाषा बोलने और भविष्यद्वाणी करने लगे।"},{"book":"प्रेरितों के काम","chapter":"19","verse":"7","text":"ये सब लगभग बारह पुरुष थे।"},{"book":"प्रेरितों के काम","chapter":"19","verse":"8","text":"और वह आराधनालय में जाकर तीन महीने तक निडर होकर बोलता रहा, और परमेश्वर के राज्य के विषय में विवाद करता और समझाता रहा।"},{"book":"प्रेरितों के काम","chapter":"19","verse":"9","text":"परन्तु जब कुछ लोगों ने कठोर होकर उसकी नहीं मानी वरन् लोगों के सामने इस पंथ को बुरा कहने लगे, तो उसने उनको छोड़कर चेलों को अलग कर लिया, और प्रतिदिन तुरन्नुस की पाठशाला में वाद-विवाद किया करता था।"},{"book":"प्रेरितों के काम","chapter":"19","verse":"10","text":"दो वर्ष तक यही होता रहा, यहाँ तक कि आसिया के रहनेवाले क्या यहूदी, क्या यूनानी सब ने प्रभु का वचन सुन लिया।"},{"book":"प्रेरितों के काम","chapter":"19","verse":"11","text":"और परमेश्वर पौलुस के हाथों से सामर्थ्य के अद्भुत काम दिखाता था।"},{"book":"प्रेरितों के काम","chapter":"19","verse":"12","text":"यहाँ तक कि रूमाल और अँगोछे उसकी देह से स्पर्श कराकर बीमारों पर डालते थे, और उनकी बीमारियाँ दूर हो जाती थी; और दुष्टात्माएँ उनमें से निकल जाया करती थीं।"},{"book":"प्रेरितों के काम","chapter":"19","verse":"13","text":"परन्तु कुछ यहूदी जो झाड़ा फूँकी करते फिरते थे, यह करने लगे कि जिनमें दुष्टात्मा हों उन पर प्रभु यीशु का नाम यह कहकर फूँकने लगे, “जिस यीशु का प्रचार पौलुस करता है, मैं तुम्हें उसी की शपथ देता हूँ।”"},{"book":"प्रेरितों के काम","chapter":"19","verse":"14","text":"और स्क्किवा19:14 स्क्किवा: यह एक यूनानी नाम है, परन्तु इसके बारे में कुछ ज्यादा ज्ञात नहीं है। नाम के एक यहूदी प्रधान याजक के सात पुत्र थे, जो ऐसा ही करते थे।"},{"book":"प्रेरितों के काम","chapter":"19","verse":"15","text":"पर दुष्टात्मा ने उत्तर दिया, “यीशु को मैं जानती हूँ, और पौलुस को भी पहचानती हूँ; परन्तु तुम कौन हो?”"},{"book":"प्रेरितों के काम","chapter":"19","verse":"16","text":"और उस मनुष्य ने जिसमें दुष्ट आत्मा थी; उन पर लपककर, और उन्हें काबू में लाकर, उन पर ऐसा उपद्रव किया, कि वे नंगे और घायल होकर उस घर से निकल भागे।"},{"book":"प्रेरितों के काम","chapter":"19","verse":"17","text":"और यह बात इफिसुस के रहनेवाले यहूदी और यूनानी भी सब जान गए, और उन सब पर भय छा गया; और प्रभु यीशु के नाम की बड़ाई हुई।"},{"book":"प्रेरितों के काम","chapter":"19","verse":"18","text":"और जिन्होंने विश्वास किया था, उनमें से बहुतों ने आकर अपने-अपने बुरे कामों को मान लिया और प्रगट किया।"},{"book":"प्रेरितों के काम","chapter":"19","verse":"19","text":"और जादू-टोना करनेवालों में से बहुतों ने अपनी-अपनी पोथियाँ इकट्ठी करके सब के सामने जला दीं; और जब उनका दाम जोड़ा गया, जो पचास हजार चाँदी के सिक्कों के बराबर निकला।"},{"book":"प्रेरितों के काम","chapter":"19","verse":"20","text":"इस प्रकार प्रभु का वचन सामर्थ्यपूर्वक फैलता गया और प्रबल होता गया।"},{"book":"प्रेरितों के काम","chapter":"19","verse":"21","text":"जब ये बातें हो चुकी तो पौलुस ने आत्मा में ठाना कि मकिदुनिया और अखाया19:21 मकिदुनिया और अखाया: इन स्थानों में उन्होंने उत्कर्षित कलीसियाओं की स्थापना की थी। से होकर यरूशलेम को जाऊँ, और कहा, “वहाँ जाने के बाद मुझे रोम को भी देखना अवश्य है।”"},{"book":"प्रेरितों के काम","chapter":"19","verse":"22","text":"इसलिए अपनी सेवा करनेवालों में से तीमुथियुस और इरास्तुस को मकिदुनिया में भेजकर आप कुछ दिन आसिया में रह गया।"},{"book":"प्रेरितों के काम","chapter":"19","verse":"23","text":"उस समय उस पन्थ के विषय में बड़ा हुल्लड़ हुआ।"},{"book":"प्रेरितों के काम","chapter":"19","verse":"24","text":"क्योंकि दिमेत्रियुस नाम का एक सुनार अरतिमिस के चाँदी के मन्दिर बनवाकर, कारीगरों को बहुत काम दिलाया करता था।"},{"book":"प्रेरितों के काम","chapter":"19","verse":"25","text":"उसने उनको और ऐसी वस्तुओं के कारीगरों को इकट्ठे करके कहा, “हे मनुष्यों, तुम जानते हो कि इस काम से हमें कितना धन मिलता है।"},{"book":"प्रेरितों के काम","chapter":"19","verse":"26","text":"और तुम देखते और सुनते हो कि केवल इफिसुस ही में नहीं, वरन् प्रायः सारे आसिया में यह कह कहकर इस पौलुस ने बहुत लोगों को समझाया और भरमाया भी है, कि जो हाथ की कारीगरी है, वे ईश्वर नहीं।"},{"book":"प्रेरितों के काम","chapter":"19","verse":"27","text":"और अब केवल इसी एक बात का ही डर नहीं कि हमारे इस धन्धे की प्रतिष्ठा जाती रहेगी; वरन् यह कि महान देवी अरतिमिस का मन्दिर तुच्छ समझा जाएगा और जिसे सारा आसिया और जगत पूजता है उसका महत्त्व भी जाता रहेगा।”"},{"book":"प्रेरितों के काम","chapter":"19","verse":"28","text":"वे यह सुनकर क्रोध से भर गए और चिल्ला चिल्लाकर कहने लगे, “इफिसियों की अरतिमिस, महान है!”"},{"book":"प्रेरितों के काम","chapter":"19","verse":"29","text":"और सारे नगर में बड़ा कोलाहल मच गया और लोगों ने गयुस और अरिस्तर्खुस, मकिदुनियों को जो पौलुस के संगी यात्री थे, पकड़ लिया, और एक साथ होकर रंगशाला में दौड़ गए।"},{"book":"प्रेरितों के काम","chapter":"19","verse":"30","text":"जब पौलुस ने लोगों के पास भीतर जाना चाहा तो चेलों ने उसे जाने न दिया।"},{"book":"प्रेरितों के काम","chapter":"19","verse":"31","text":"आसिया के हाकिमों में से भी उसके कई मित्रों ने उसके पास कहला भेजा और विनती की, कि रंगशाला में जाकर जोखिम न उठाना।"},{"book":"प्रेरितों के काम","chapter":"19","verse":"32","text":"वहाँ कोई कुछ चिल्लाता था, और कोई कुछ; क्योंकि सभा में बड़ी गड़बड़ी हो रही थी, और बहुत से लोग तो यह जानते भी नहीं थे कि वे किस लिये इकट्ठे हुए हैं।"},{"book":"प्रेरितों के काम","chapter":"19","verse":"33","text":"तब उन्होंने सिकन्दर को, जिसे यहूदियों ने खड़ा किया था, भीड़ में से आगे बढ़ाया, और सिकन्दर हाथ से संकेत करके लोगों के सामने उत्तर देना चाहता था।"},{"book":"प्रेरितों के काम","chapter":"19","verse":"34","text":"परन्तु जब उन्होंने जान लिया कि वह यहूदी है, तो सब के सब एक स्वर से कोई दो घंटे तक चिल्लाते रहे, “इफिसियों की अरतिमिस, महान है।”"},{"book":"प्रेरितों के काम","chapter":"19","verse":"35","text":"तब नगर के मंत्री ने लोगों को शान्त करके कहा, “हे इफिसियों, कौन नहीं जानता, कि इफिसियों का नगर महान देवी अरतिमिस के मन्दिर, और आकाश से गिरी हुई मूरत का रखवाला है।"},{"book":"प्रेरितों के काम","chapter":"19","verse":"36","text":"अतः जबकि इन बातों का खण्डन ही नहीं हो सकता, तो उचित है, कि तुम शान्त रहो; और बिना सोचे-विचारे कुछ न करो।"},{"book":"प्रेरितों के काम","chapter":"19","verse":"37","text":"क्योंकि तुम इन मनुष्यों को लाए हो, जो न मन्दिर के लूटनेवाले हैं, और न हमारी देवी के निन्दक हैं।"},{"book":"प्रेरितों के काम","chapter":"19","verse":"38","text":"यदि दिमेत्रियुस और उसके साथी कारीगरों को किसी से विवाद हो तो कचहरी खुली है, और हाकिम भी हैं; वे एक दूसरे पर आरोप लगाए।"},{"book":"प्रेरितों के काम","chapter":"19","verse":"39","text":"परन्तु यदि तुम किसी और बात के विषय में कुछ पूछना चाहते हो, तो नियत सभा में फैसला किया जाएगा।"},{"book":"प्रेरितों के काम","chapter":"19","verse":"40","text":"क्योंकि आज के बलवे के कारण हम पर दोष लगाए जाने का डर है, इसलिए कि इसका कोई कारण नहीं, अतः हम इस भीड़ के इकट्ठा होने का कोई उत्तर न दे सकेंगे।”"},{"book":"प्रेरितों के काम","chapter":"19","verse":"41","text":"और यह कह के उसने सभा को विदा किया।"}]}