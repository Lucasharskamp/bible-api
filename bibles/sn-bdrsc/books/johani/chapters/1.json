{"data":[{"book":"Johani","chapter":"1","verse":"1","text":"Pakutanga pakanga pane Shoko, uye Shoko rakanga riri kuna Mwari, uye Shoko rakanga riri Mwari."},{"book":"Johani","chapter":"1","verse":"2","text":"Iye aiva kuna Mwari kubva pakutanga."},{"book":"Johani","chapter":"1","verse":"3","text":"Zvinhu zvose zvakaitwa kubudikidza naye; kunze kwake hakuna kana chinhu chakaitwa pane izvo zvakaitwa."},{"book":"Johani","chapter":"1","verse":"4","text":"Maari maiva noupenyu, uye upenyu ihwohwo hwaiva chiedza chavanhu."},{"book":"Johani","chapter":"1","verse":"5","text":"Chiedza chinovhenekera murima, asi rima harina kuchikunda."},{"book":"Johani","chapter":"1","verse":"6","text":"Pakanga pano murume akatumwa achibva kuna Mwari; zita rake rainzi Johani."},{"book":"Johani","chapter":"1","verse":"7","text":"Iye akauya sechapupu kuzopupurira chiedza chiya, kuitira kuti vanhu vatende kubudikidza naye."},{"book":"Johani","chapter":"1","verse":"8","text":"Akanga asiri iye chiedza pachake; akauya chete ari sechapupu kuchiedza."},{"book":"Johani","chapter":"1","verse":"9","text":"Chiedza chezvokwadi chinovhenekera vanhu vose chainge chichizouya munyika."},{"book":"Johani","chapter":"1","verse":"10","text":"Akanga ari munyika, uye kunyange nyika yakaitwa kubudikidza naye, nyika haina kumuziva."},{"book":"Johani","chapter":"1","verse":"11","text":"Akauya kuna avo vakanga vari vake, asi vokwake havana kumugamuchira."},{"book":"Johani","chapter":"1","verse":"12","text":"Asi kuna vose vakamugamuchira, kuna avo vakatenda muzita rake, akavapa simba rokuti vave vana vaMwari,"},{"book":"Johani","chapter":"1","verse":"13","text":"vana vasina kuberekwa neropa kana nokufunga kwomunhu kana nokuda kwomurume, asi vakaberekwa naMwari."},{"book":"Johani","chapter":"1","verse":"14","text":"Shoko rakava nyama uye rakagara pakati pedu. Takaona kubwinya kwake, kubwinya kwaIye Mumwe Oga, akabva kuna Baba, azere nenyasha uye nechokwadi."},{"book":"Johani","chapter":"1","verse":"15","text":"Johani anopupura nezvake. Anodanidzira achiti, “Uyu ndiye uya wandakati, ‘Anouya mumashure mangu anondipfuura ini nokuti akanditangira.’ ”"},{"book":"Johani","chapter":"1","verse":"16","text":"Kubva pakuzara kwake takagamuchira nyasha pamusoro penyasha."},{"book":"Johani","chapter":"1","verse":"17","text":"Nokuti murayiro wakapiwa kubudikidza naMozisi; nyasha nezvokwadi zvakauya kubudikidza naJesu Kristu."},{"book":"Johani","chapter":"1","verse":"18","text":"Hakuna akamboona Mwari, asi Mwanakomana Iye Mumwe Oga, ari pachipfuva chaBaba, akaita kuti azivikanwe."},{"book":"Johani","chapter":"1","verse":"19","text":"Zvino uku ndiko kwaiva kupupura kwaJohani vaJudha veJerusarema pavakatuma vaprista navaRevhi kuti vanomubvunza kuti iye aimbova ani."},{"book":"Johani","chapter":"1","verse":"20","text":"Haana kurega kupupura, asi akanyatsopupura pachena achiti, “Handisini Kristu.”"},{"book":"Johani","chapter":"1","verse":"21","text":"Vakamubvunza vakati, “Zvino ndiwe aniko? Ndiwe Eria here?”"},{"book":"Johani","chapter":"1","verse":"22","text":"Pakupedzisira vakati, “Ndiwe aniko? Tipindure tigondotaurira vatituma. Unozviti aniko?”"},{"book":"Johani","chapter":"1","verse":"23","text":"Johani akapindura namashoko omuprofita Isaya achiti, “Ndini inzwi reanodana murenje, richiti, ‘Ruramisai nzira yaShe.’ ”"},{"book":"Johani","chapter":"1","verse":"24","text":"Zvino vamwe vaFarisi vakanga vatumwa"},{"book":"Johani","chapter":"1","verse":"25","text":"vakamubvunza vachiti, “Seiko zvino uchibhabhatidza kana usiri Kristu, kana Eria kana Muprofita?”"},{"book":"Johani","chapter":"1","verse":"26","text":"Johani akapindura akati, “Ini ndinobhabhatidza nemvura, asi pakati penyu pamire mumwe wamusingazivi."},{"book":"Johani","chapter":"1","verse":"27","text":"Ndiye anouya shure kwangu, handikodzeri kusunungura rukanda rweshangu dzake.”"},{"book":"Johani","chapter":"1","verse":"28","text":"Izvi zvose zvakaitika paBhetani mhiri kwaJorodhani, uko kwaibhabhatidzira Johani."},{"book":"Johani","chapter":"1","verse":"29","text":"Chifume chamangwana Johani akaona Jesu achiuya kwaari akati, “Tarirai, Gwayana raMwari, rinobvisa chivi chenyika!"},{"book":"Johani","chapter":"1","verse":"30","text":"Ndiye wandaireva pandakati, ‘Murume anouya shure kwangu akandipfuura nokuti akanditangira.’"},{"book":"Johani","chapter":"1","verse":"31","text":"Ini pachangu ndakanga ndisingamuzivi, asi zvandakauyira ndichibhabhatidza nemvura ndezvokuti iye aratidzwe kuIsraeri.”"},{"book":"Johani","chapter":"1","verse":"32","text":"Ipapo Johani akapupura uchapupu uhu achiti, “Ndakaona mweya achiburuka kubva kudenga akaita senjiva akamhara pamusoro pake."},{"book":"Johani","chapter":"1","verse":"33","text":"Ndingadai ndisina kumuziva, asi uya akandituma kuti ndizobhabhatidza nemvura ndiye akandiudza achiti, ‘Murume uyo waunoona Mweya achiburuka achigara paari, ndiye achazovabhabhatidza noMweya Mutsvene.’"},{"book":"Johani","chapter":"1","verse":"34","text":"Ndazviona uye ndinopupura kuti uyu ndiye Mwanakomana waMwari.”"},{"book":"Johani","chapter":"1","verse":"35","text":"Chifume chamangwana Johani akanga aripozve navadzidzi vake vaviri."},{"book":"Johani","chapter":"1","verse":"36","text":"Akati achiona Jesu achipfuura akati, “Tarirai, Gwayana raMwari!”"},{"book":"Johani","chapter":"1","verse":"37","text":"Vadzidzi vaviri vakati vachimunzwa achitaura izvi, vakatevera Jesu."},{"book":"Johani","chapter":"1","verse":"38","text":"Jesu akatendeuka akavaona vachitevera akavabvunza akati, “Munodeiko?”"},{"book":"Johani","chapter":"1","verse":"39","text":"Akapindura akati, “Uyai muzokuona.”"},{"book":"Johani","chapter":"1","verse":"40","text":"Andirea mununʼuna waPetro, ndiye mumwe wavaviri vakanga vanzwa zvakanga zvarehwa naJohani uye vakanga vatevera Jesu."},{"book":"Johani","chapter":"1","verse":"41","text":"Chinhu chokutanga chakaitwa naAndirea ndechokuti akatsvaka Simoni mukoma wake akati kwaari, “Tamuwana Mesiya” (ndiko kuti Kristu)."},{"book":"Johani","chapter":"1","verse":"42","text":"Uye akauya naye kuna Jesu."},{"book":"Johani","chapter":"1","verse":"43","text":"Zuva rakatevera Jesu akafunga zvokuenda kuGarirea. Akati awana Firipi akati kwaari, “Nditevere.”"},{"book":"Johani","chapter":"1","verse":"44","text":"Firipi, aibvawo kuguta reBhetisaidha saAndirea naPetro,"},{"book":"Johani","chapter":"1","verse":"45","text":"Firipi akawana Natanieri akati kwaari, “Tamuwana uya akanyorwa nezvake naMozisi muMurayiro, uyewo akanyorwa nezvake navaprofita, Jesu weNazareta, mwanakomana waJosefa.”"},{"book":"Johani","chapter":"1","verse":"46","text":"Natanieri akati, “Nazareta! Pane chinhu chakanaka chingabva kuNazareta here?”"},{"book":"Johani","chapter":"1","verse":"47","text":"Jesu akati achiona Natanieri achiuya, akati kwaari, “Houno muIsraeri wechokwadi, asina kunyengera maari.”"},{"book":"Johani","chapter":"1","verse":"48","text":"Natanieri akamubvunza akati, “Mandiziva seiko?”"},{"book":"Johani","chapter":"1","verse":"49","text":"Ipapo Natanieri akati, “Rabhi, ndimi Mwanakomana waMwari; ndimi Mambo weIsraeri.”"},{"book":"Johani","chapter":"1","verse":"50","text":"Jesu akati, “Unotenda nokuti ndakuudza kuti ndakuona uri pasi pomuonde. Uchaona zvinhu zvikuru kupinda izvozvo.”"},{"book":"Johani","chapter":"1","verse":"51","text":"Ipapo akatizve, “Ndinokuudzai chokwadi, muchaona denga richizaruka, uye vatumwa vaMwari vachikwira nokuburuka pamusoro poMwanakomana woMunhu.”"}]}