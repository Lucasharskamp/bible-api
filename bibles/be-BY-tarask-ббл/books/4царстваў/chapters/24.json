{"data":[{"book":"4 ЦАРСТВАЎ","chapter":"24","verse":"1","text":"У дні ягоныя выступіў Навухаданосар цар Вавілонскі, і зрабіўся Ёакім падуладным яму на тры гады, але потым адпаў ад яго."},{"book":"4 ЦАРСТВАЎ","chapter":"24","verse":"2","text":"І пасылаў на яго Гасподзь полчышчы Халдэяў, і полчышчы Сірыйцаў, і полчышчы Маавіцянаў, і полчышчы Аманіцянаў, - пасылаў іх на Юду, каб пагубіць яго па слове Госпада, якое Ён сказаў праз рабоў Сваіх прарокаў."},{"book":"4 ЦАРСТВАЎ","chapter":"24","verse":"3","text":"Па загадзе Госпада было гэта зь Юдам, каб адкінуць яго ад аблічча Яго за грахі Манасіі, за ўсё, што ён зрабіў;"},{"book":"4 ЦАРСТВАЎ","chapter":"24","verse":"4","text":"і за кроў нявінную, якую ён праліў, напоўніўшы Ерусалім крывёю нявіннаю, Гасподзь не захацеў дараваць."},{"book":"4 ЦАРСТВАЎ","chapter":"24","verse":"5","text":"Астатняе пра Ёакіма і пра ўсё, што ён зрабіў, напісана ў летапісе цароў Юдэйскіх."},{"book":"4 ЦАРСТВАЎ","chapter":"24","verse":"6","text":"І спачыў Ёакім з бацькамі сваімі, і зацараваў Еханія, сын ягоны, замест яго."},{"book":"4 ЦАРСТВАЎ","chapter":"24","verse":"7","text":"Цар Егіпецкі ня выходзіў болей зь зямлі сваёй, бо ўзяў цар Вавілонскі ўсё, ад патока Егіпецкага да ракі Еўфрата, што належала цару Егіпецкаму."},{"book":"4 ЦАРСТВАЎ","chapter":"24","verse":"8","text":"Васямнаццаць гадоў было Еханіі, калі зацараваў, і тры месяцы валадарыў у Ерусаліме; імя маці ягонай Нэхушта, дачка Элнафана, зь Ерусаліма."},{"book":"4 ЦАРСТВАЎ","chapter":"24","verse":"9","text":"І рабіў ён благое ў вачах Гасподніх ва ўсім так, як рабіў бацька ягоны."},{"book":"4 ЦАРСТВАЎ","chapter":"24","verse":"10","text":"У той час падступіліся рабы Навухаданосара, цара Вавілонскага, да Ерусаліма, і падупаў горад аблозе."},{"book":"4 ЦАРСТВАЎ","chapter":"24","verse":"11","text":"І прыйшоў Навухаданосар, цар Вавілонскі, да горада, калі рабы ягоныя аблажылі яго."},{"book":"4 ЦАРСТВАЎ","chapter":"24","verse":"12","text":"І выйшаў Еханія, цар Юдэйскі, да цара Вавілонскага, ён і маці ягоная, і слугі ягоныя, і князі ягоныя, і еўнухі ягоныя, - і ўзяў яго цар Вавілонскі на восьмым годзе свайго валадараньня,"},{"book":"4 ЦАРСТВАЎ","chapter":"24","verse":"13","text":"і вывез ён адтуль усе скарбы дома Гасподняга і скарбы царскага дома; і паламаў, як сказаў Гасподзь, увесь залаты посуд, які Саламон, цар Ізраільскі, зрабіў у храме Гасподнім;"},{"book":"4 ЦАРСТВАЎ","chapter":"24","verse":"14","text":"і сьсяліў увесь Ерусалім, і ўсіх князёў, і ўсё адважнае войска, - дзесяць тысяч было пераселеных, - і ўсіх цесьляроў і кавалёў; нікога не засталося, апрача беднага люду зямлі."},{"book":"4 ЦАРСТВАЎ","chapter":"24","verse":"15","text":"І перасяліў ён Еханію ў Вавілон; і маці цара, і жонак цара, і еўнухаў ягоных, і моцных зямлі вывеў на пасяленьне зь Ерусаліма ў Вавілон."},{"book":"4 ЦАРСТВАЎ","chapter":"24","verse":"16","text":"І ўсё войска лікам сем тысяч, і ўмельцаў, і будаўнікоў тысячу, усіх адважных, якія ходзяць на вайну, вывеў цар Вавілонскі на пасяленьне ў Вавілон."},{"book":"4 ЦАРСТВАЎ","chapter":"24","verse":"17","text":"І паставіў царом цар Вавілонскі Матанію, дзядзьку Еханіі, замест яго, і перамяніў імя ягонае на Сэдэкію."},{"book":"4 ЦАРСТВАЎ","chapter":"24","verse":"18","text":"Дваццаць адзін год было Сэдэкію, калі зацараваў, і адзінаццаць гадоў валадарыў у Ерусаліме; імя маці ягонай Хамутал, дачка Ераміі, зь Ліўны."},{"book":"4 ЦАРСТВАЎ","chapter":"24","verse":"19","text":"І рабіў ён благое ў вачах Гасподніх ва ўсім так, як рабіў Ёакім."},{"book":"4 ЦАРСТВАЎ","chapter":"24","verse":"20","text":"Гнеў Гасподні быў над Ерусалімам і над Юдам да таго, што Ён адкінуў іх ад аблічча Свайго. І адпаў Сэдэкія ад цара Вавілонскага."}]}