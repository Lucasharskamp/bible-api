{"data":[{"book":"EVANGELO DI S. GIOVANNI","chapter":"20","verse":"1","text":"OR il primo giorno della settimana, la mattina, essendo ancora scuro, Maria Maddalena venne al monumento, e vide che la pietra era stata rimossa dal monumento."},{"book":"EVANGELO DI S. GIOVANNI","chapter":"20","verse":"2","text":"Laonde ella se ne corse, e venne a Simon Pietro ed all'altro discepolo, il qual Gesù amava20.2 amava Giov. 13.23 e rif., e disse loro: Hanno tolto dal monumento il Signore, e noi non sappiamo ove l'abbian posto."},{"book":"EVANGELO DI S. GIOVANNI","chapter":"20","verse":"3","text":"Pietro adunque20.3 adunque Luc. 24.12,24., e l'altro discepolo uscirono fuori, e vennero al monumento."},{"book":"EVANGELO DI S. GIOVANNI","chapter":"20","verse":"4","text":"Or correvano amendue insieme; ma quell'altro discepolo corse innanzi più prestamente che Pietro, e venne il primo al monumento."},{"book":"EVANGELO DI S. GIOVANNI","chapter":"20","verse":"5","text":"E chinatosi vide le lenzuola che giacevano nel monumento; ma non vi entrò."},{"book":"EVANGELO DI S. GIOVANNI","chapter":"20","verse":"6","text":"E Simon Pietro, che lo seguitava, venne, ed entrò nel monumento, e vide le lenzuola che giacevano,"},{"book":"EVANGELO DI S. GIOVANNI","chapter":"20","verse":"7","text":"e lo sciugatoio ch'era sopra il capo di Gesù, il qual non giaceva con le lenzuola, ma era involto da parte in un luogo."},{"book":"EVANGELO DI S. GIOVANNI","chapter":"20","verse":"8","text":"Allora adunque l'altro discepolo ch'era venuto il primo al monumento, vi entrò anch'egli, e vide, e credette."},{"book":"EVANGELO DI S. GIOVANNI","chapter":"20","verse":"9","text":"Perciocchè essi non aveano ancora conoscenza della scrittura20.9 scrittura Mat. 22.29.: che conveniva ch'egli risuscitasse da' morti20.9 morti Sal. 16.10. Fat. 2.24-31; 13.34,35.."},{"book":"EVANGELO DI S. GIOVANNI","chapter":"20","verse":"10","text":"I discepoli adunque se ne andarono di nuovo a casa loro."},{"book":"EVANGELO DI S. GIOVANNI","chapter":"20","verse":"11","text":"MA Maria se ne stava presso al monumento, piangendo di fuori; e mentre piangeva, si chinò dentro al monumento."},{"book":"EVANGELO DI S. GIOVANNI","chapter":"20","verse":"12","text":"E vide due angeli, vestiti di bianco, i quali sedevano, l'uno dal capo, l'altro da' piedi del luogo ove il corpo di Gesù era giaciuto."},{"book":"EVANGELO DI S. GIOVANNI","chapter":"20","verse":"13","text":"Ed essi le dissero: Donna, perchè piangi? Ella disse loro: Perciocchè hanno tolto il mio Signore, ed io non so ove l'abbiano posto."},{"book":"EVANGELO DI S. GIOVANNI","chapter":"20","verse":"14","text":"E detto questo, ella si rivolse indietro e vide Gesù, che stava quivi in piè; ed ella non sapeva ch'egli fosse Gesù20.14 Gesù Luc. 24.16,31. Giov. 21.4.."},{"book":"EVANGELO DI S. GIOVANNI","chapter":"20","verse":"15","text":"Gesù le disse: Donna, perchè piangi? chi cerchi? Ella, pensando ch'egli fosse l'ortolano, gli disse: Signore, se tu l'hai portato via, dimmi ove tu l'hai posto, ed io lo torrò."},{"book":"EVANGELO DI S. GIOVANNI","chapter":"20","verse":"16","text":"Gesù le disse: Maria! Ed ella, rivoltasi, gli disse: Rabboni! che vuol dire: Maestro."},{"book":"EVANGELO DI S. GIOVANNI","chapter":"20","verse":"17","text":"Gesù le disse: Non toccarmi, perciocchè io non sono ancora salito al Padre mio; ma va' a' miei fratelli20.17 fratelli Rom. 8.29. Ebr. 2.11., e di' loro, ch'io salgo al Padre mio20.17 mio Giov. 16.28., ed al Padre vostro; ed all'Iddio mio, ed all'Iddio vostro."},{"book":"EVANGELO DI S. GIOVANNI","chapter":"20","verse":"18","text":"Maria Maddalena venne, annunziando a' discepoli ch'ella avea veduto il Signore, e ch'egli aveale dette quelle cose."},{"book":"EVANGELO DI S. GIOVANNI","chapter":"20","verse":"19","text":"ORA, quando fu sera, in quell'istesso giorno ch'era il primo della settimana; ed essendo le porte del luogo, ove erano raunati i discepoli, serrate per tema de' Giudei, Gesù venne, e si presentò quivi in mezzo, e disse loro: Pace a voi!"},{"book":"EVANGELO DI S. GIOVANNI","chapter":"20","verse":"20","text":"E detto questo, mostrò loro le sue mani, ed il costato. I discepoli adunque, veduto il Signore, si rallegrarono20.20 rallegrarono Giov. 16.22.."},{"book":"EVANGELO DI S. GIOVANNI","chapter":"20","verse":"21","text":"E Gesù di nuovo disse loro: Pace a voi20.21 voi Giov. 14.27 e rif.! come il Padre mi ha mandato, così vi mando io20.21 io Giov. 17.18.."},{"book":"EVANGELO DI S. GIOVANNI","chapter":"20","verse":"22","text":"E detto questo, soffiò loro nel viso; e disse loro: Ricevete lo Spirito Santo."},{"book":"EVANGELO DI S. GIOVANNI","chapter":"20","verse":"23","text":"A cui voi avrete rimessi i peccati saran rimessi, ed a cui li avrete ritenuti saran ritenuti20.23 ritenuti Mat. 16.19; 18.18.."},{"book":"EVANGELO DI S. GIOVANNI","chapter":"20","verse":"24","text":"Or Toma, detto Didimo20.24 Didimo Giov. 11.16., l'un de' dodici, non era con loro, quando Gesù venne."},{"book":"EVANGELO DI S. GIOVANNI","chapter":"20","verse":"25","text":"Gli altri discepoli adunque gli dissero: Noi abbiam veduto il Signore. Ma egli disse loro: Se io non veggo nelle sue mani il segnal de' chiodi, e se non metto il dito nel segnal de' chiodi, e la mano nel suo costato, io non lo crederò."},{"book":"EVANGELO DI S. GIOVANNI","chapter":"20","verse":"26","text":"Ed otto giorni appresso, i discepoli eran di nuovo dentro la casa, e Toma era con loro. E Gesù venne, essendo le porte serrate, e si presentò quivi in mezzo, e disse: Pace a voi!"},{"book":"EVANGELO DI S. GIOVANNI","chapter":"20","verse":"27","text":"Poi disse a Toma: Porgi qua il dito, e vedi le mie mani; porgi anche la mano, e mettila nel mio costato20.27 costato 1 Giov. 1.1.; e non sii incredulo, anzi credente."},{"book":"EVANGELO DI S. GIOVANNI","chapter":"20","verse":"28","text":"E Toma rispose, e gli disse: Signor mio, e Iddio mio!"},{"book":"EVANGELO DI S. GIOVANNI","chapter":"20","verse":"29","text":"Gesù gli disse: Perciocchè tu hai veduto, Toma, tu hai creduto; beati coloro che non hanno veduto, ed hanno creduto20.29 creduto 2 Cor. 5.7. 1 Piet. 1.8.."},{"book":"EVANGELO DI S. GIOVANNI","chapter":"20","verse":"30","text":"Or Gesù fece ancora, in presenza dei suoi discepoli, molti altri miracoli, i quali non sono scritti in questo libro20.30 libro Giov. 21.25.."},{"book":"EVANGELO DI S. GIOVANNI","chapter":"20","verse":"31","text":"Ma queste cose sono scritte, acciocchè voi crediate20.31 crediate Luc. 1.4. che Gesù è il Cristo, il Figliuol di Dio; ed acciocchè, credendo, abbiate vita nel nome suo20.31 suo Giov. 3.14-16; 5.24. 1 Piet. 1.8,9.."}]}