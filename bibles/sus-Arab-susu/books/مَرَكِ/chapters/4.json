{"data":[{"book":"مَرَكِ","chapter":"4","verse":"1","text":"عِسَ مَن نَشَ كَوَندِ تِ قْلْ بَا دّ رَ. حَمَ فبٍفبٍ تٌ عٍ مَلَن، عَ نَشَ سَ دْشْ كُنكُي كُي، حَمَ نَشَ لُ بَا دّ رَ."},{"book":"مَرَكِ","chapter":"4","verse":"2","text":"عَ نَشَ قٍ وُيَشِ مَسٍن عٍ بّ تَالِيٍ رَ. عَ شَ كَوَندِ كُي، عَ نَشَ عَ مَسٍن عٍ بّ،"},{"book":"مَرَكِ","chapter":"4","verse":"3","text":"«وٌ وٌ تُلِ مَتِ. شّ رَوَلِ ندٍ نَن مِنِ سَنسِ شْرِ فَرَنسَندٍ."},{"book":"مَرَكِ","chapter":"4","verse":"4","text":"عَ تٌ نُ سَنسِ شْرِ فَرَنسَنمَ، شْرِ ندٍيٍ نَشَ بِرَ سَنكِرَ شْن، شْنِيٍ نَشَ قَ، عٍ عٍ دٌن فبِكِ."},{"book":"مَرَكِ","chapter":"4","verse":"5","text":"شْرِ ندٍيٍ قَن نَشَ بِرَ فّمّ يِرٍ، بّندّ مُ فبٌ دّننَشّ. نٍيٍ نَشَ بُلَ مَقُرٍن نَ، بَرِ مَ نَ بّندّ مُ تِلِن."},{"book":"مَرَكِ","chapter":"4","verse":"6","text":"كْنْ سٌفٍ تٌ شْنْ، نَ سَنسِيٍ نَشَ رَفَن، عٍ شَرَ فبٍن، بَرِ مَ سَنكٍ مُ نُ نَ عٍ بّ."},{"book":"مَرَكِ","chapter":"4","verse":"7","text":"سَنسِ شْرِ ندٍيٍ قَن نَشَ بِرَ تُنبٍ كُنسِيٍ تَفِ. تُنبٍ كُنسِيٍ نَشَ فبٌ، عٍ سَنسِيٍ عِشّتّن، عٍ عٍ كَنَ، عٍ مُ بٌفِ يٌ رَ مِنِ."},{"book":"مَرَكِ","chapter":"4","verse":"8","text":"سَنسِ شْرِ ندٍيٍ قَن نَشَ بِرَ بّندّ قَنيِ مَ. نَ شْرِيٍ تَن، عٍ كٍرٍن كٍرٍن بِرِن سَنسِيٍ نَشَ تْنسْي رَ مِنِ، ندٍيٍ نَشَ شْرِ تٌنفٌ سَشَن نَمِنِ، ندٍيٍ شْرِ تٌنفٌ سٍننِ، ندٍيٍ شْرِ كّمّ.»"},{"book":"مَرَكِ","chapter":"4","verse":"9","text":"نَ شَنبِ، عَ نَشَ عَ مَسٍن، «شَ وٌ تُلِ قٍ مّمَ، وٌ وٌ تُلِ مَتِ يِ مَسٍنيِ رَ.»"},{"book":"مَرَكِ","chapter":"4","verse":"10","text":"عِسَ تٌ لُ عَ شَتِ مَ، عَ قْشِرَبِرّ قُ نُن قِرِنيِيٍ عَ نُن نَشٍيٍ نُ نَ عَ رَبِلِنيِ، عٍ نَشَ عَ مَشْرِن عَ شَ تَالِيٍ مَ."},{"book":"مَرَكِ","chapter":"4","verse":"11","text":"عَ نَشَ عَ مَسٍن عٍ بّ، «عَلَ بَرَ قَهَامُي قِ وٌ مَ وٌ شَ عَ شَ مَنفّيَ نِينِ فُندٌ كٌلٌن، كْنْ مِشِ فبّتّيٍ تَن قٍ بِرِن مّمَ تَالِ وْيّنيِيٍ نَن نَ،"},{"book":"مَرَكِ","chapter":"4","verse":"12","text":"عَلَكٌ"},{"book":"مَرَكِ","chapter":"4","verse":"13","text":"عَ نَشَ عٍ مَشْرِن، «وٌ تٌ مُ قَ يِ تَالِ كُي كٌلٌنشِ، وٌ تَالِ فبّتّيٍ كٌلٌنمَ دِ؟"},{"book":"مَرَكِ","chapter":"4","verse":"14","text":"شّ رَوَلِ نَشَن سَنسِ شْرِ فَرَنسَنمَ، عَ مَنِيَ مِشِ رَ نَشَن عَلَ شَ مَسٍنيِ كَوَندِ مَ."},{"book":"مَرَكِ","chapter":"4","verse":"15","text":"مِشِ ندٍيٍ مَنِيَشِ نَ سَنسِ شْرِيٍ رَ نَشٍيٍ بِرَ كِرَ شْن. عٍ نّقّ عَلَ شَ مَسٍنيِ مّ، سٍنتَنّ عَ بَ عٍ شَشِلِ مَ."},{"book":"مَرَكِ","chapter":"4","verse":"16","text":"سَنسِ شْرِ نَشٍيٍ بِرَ فّمّ يِرٍ، نٍيٍ مِسَالِشِ مِشِيٍ نَن نَ نَشٍيٍ عَلَ شَ مَسٍنيِ مّمَ، عٍ عَ سُشُ مَقُرٍن سّيوّ رَ."},{"book":"مَرَكِ","chapter":"4","verse":"17","text":"كْنْ سَنكٍ تٌ مُ نَ عٍ بّ، عٍ شَ دَنشَنِيَ مُ بُمَ. تْورّ نُن حَشَنكَتّ نَ عٍ لِ عَلَ شَ مَسٍنيِ شَ قٍ رَ، عٍ فبِلٍنمَ نّ عَلَ شَ قٍ قْشْ رَ كٍرٍن نَ."},{"book":"مَرَكِ","chapter":"4","verse":"18","text":"سَنسِ شْرِ نَشٍيٍ بِرَ تُنبٍ كُنسِيٍ تَفِ، نٍيٍ مِسَالِشِ مِشِيٍ نَن نَ نَشٍيٍ عَلَ شَ مَسٍنيِ مّمَ،"},{"book":"مَرَكِ","chapter":"4","verse":"19","text":"كْنْ يِ دُنِحَ كْنتْقِلِ، نُن نَاقُلِ شْلِ، نُن قٍ فبّتّيٍ شْلِ نَن عٍ سُشُمَ هَن عٍ عَلَ شَ مَسٍنيِ بّحِن. نَ كُي، عَلَ شَ مَسٍنيِ مُ نْمَ عٍ بْحّ مَسَرَدٍ."},{"book":"مَرَكِ","chapter":"4","verse":"20","text":"سَنسِ شْرِ نَشٍيٍ بِرَ بّندّ قَنيِ تَن مَ، نٍيٍ مِسَالِشِ مِشِيٍ نَن نَ نَشٍيٍ عَلَ شَ مَسٍنيِ مّمَ، عٍ مَن عَ سُشُ، عَ عٍ بْحّ مَسَرَ. شْرِ كٍرٍن بٌفِ تٌنفٌ سَشَن نَمِنِمَ، ندٍيٍ بٌفِ تٌنفٌ سٍننِ، فبّتّيٍ قَن بٌفِ كّمّ.»"},{"book":"مَرَكِ","chapter":"4","verse":"21","text":"عِسَ مَن نَشَ عَ مَسٍن عٍ بّ، «لَنثُي نْمَ دْشْدٍ دٍبٍ بُن مَ، شَ نَ مُ سَدٍ بُن مَ؟ عَ مُ دْشْمَ لَنثُي دْشْسٍ شَ قَرِ؟"},{"book":"مَرَكِ","chapter":"4","verse":"22","text":"بَرِ مَ سٍ نَشَن بِرِن نْشُنشِ، قٌ عَ بِرِن شَ مَكّنّن. سٍ نَشَن بِرِن قِندِشِ فُندٌ رَ، قٌ عَ بِرِن شَ سَ كّنّ مَ."},{"book":"مَرَكِ","chapter":"4","verse":"23","text":"شَ وٌ تُلِ قٍ مّمَ، وٌ وٌ تُلِ مَتِ يِ مَسٍنيِ رَ.»"},{"book":"مَرَكِ","chapter":"4","verse":"24","text":"عِسَ مَن نَشَ عَ مَسٍن عٍ بّ، «وٌ وٌ حْشْ سَ ﭑ مَ مَسٍنيِ شْن. وٌ مَنِيَسٍ نَشَن نَوَلِمَ بٌورٍيٍ بّ، نَ نَن نَوَلِمَ وٌ قَن بّ، عَلَ مَن ندٍ سَ عَ شُن."},{"book":"مَرَكِ","chapter":"4","verse":"25","text":"قَهَامُي كَنيِ شَ قَهَامُي شُن مَسَمَ، كْنْ قَهَامُتَرٍ، هَلِ عَ نَشَن دِ مَحْشُنشِ عَ فبٍ رَ، نَ قَمَ بَدٍ عَ يِ رَ.»"},{"book":"مَرَكِ","chapter":"4","verse":"26","text":"عِسَ مَن نَشَ عَ مَسٍن، «عَلَ شَ مَنفّيَ مَنِيَشِ شّمّ نَن نَ نَشَن سَنسِ شْرِ فَرَنسَنمَ شّ مَ."},{"book":"مَرَكِ","chapter":"4","verse":"27","text":"شَ عَ شِقٍ، شَ عَ مُ شِقٍ، كْي نُن يَنيِ، سَنسِ بُلَمَ نّ، عَ تٍ، كْنْ عَ تَن مُ عَ كٌلٌن نَ رَبَمَ كِيٌكِ."},{"book":"مَرَكِ","chapter":"4","verse":"28","text":"بْشِ نَن سَنسِ رَ مْمَ عَ يّتّ مَ. عَ بُلَمَ نّ سِندٍن، عَ تٍ، عَ تْنسْي مِنِ، عَ شْرِ قَ رَقٍ."},{"book":"مَرَكِ","chapter":"4","verse":"29","text":"عَ نّقّ مْ، عَ كَنيِ عَ شَبَمَ نّ، بَرِ مَ عَ شَبَ تّمُي بَرَ عَ لِ.»"},{"book":"مَرَكِ","chapter":"4","verse":"30","text":"عِسَ مَن نَشَ عَ مَسٍن، «وٌن نْمَ عَلَ شَ مَنفّيَ مِسَالِدٍ مُنسٍ رَ؟ وٌن نْمَ عَ شَ قٍ مَسٍندٍ تَالِ وْيّنيِ مُندُن نَ؟"},{"book":"مَرَكِ","chapter":"4","verse":"31","text":"عَ مَنِيَشِ كٌندٍ شْرِ نَن نَ. عَ نّ سِمَ بْشِ تّمُي نَشّ، عَ شْرِ شُرُن بْشِ سَنسِ بِرِن بّ،"},{"book":"مَرَكِ","chapter":"4","verse":"32","text":"كْنْ شَ عَ بَرَ بُلَ، عَ قِندِ عَ رَ، عَ بِلِ نُن عَ سَلٌنيِيٍ فبٌمَ دَنفِقٍ سَنسِ بِرِن نَ، شْنِيٍ نُ قَ عٍ تّي سَ عَ كْن نَ، نِينِ بُن مَ.»"},{"book":"مَرَكِ","chapter":"4","verse":"33","text":"عَ نُ مِشِيٍ كَوَندِ مَ يِ تَالِ وْيّنيِ مْولِ فبٍفبٍ نَن نَ عٍ شَشِلِ بّرّ رَ."},{"book":"مَرَكِ","chapter":"4","verse":"34","text":"عَ حَن مُ نُ مَسٍنيِ يٌ تِمَ عٍ بّ شَ تَالِ دَاشِ شَ مَ رَ. كْنْ شَ عٍ نُن عَ قْشِرَبِرّيٍ دٌرٌ بَرَ لُ عَ رَ، عَ نُ عَ بِرِن تَفِ رَبَمَ نّ عٍ بّ."},{"book":"مَرَكِ","chapter":"4","verse":"35","text":"نُنمَرٍ تٌ سٌ نَ لْشْي كٍرٍنيِ، عِسَ نَشَ عَ قَلَ عَ قْشِرَبِرّيٍ بّ، «وٌن شّي نَاكِرِ مَ.»"},{"book":"مَرَكِ","chapter":"4","verse":"36","text":"عَ قْشِرَبِرّيٍ نَشَ كٍلِ حَمَ شُن، عٍ عِسَ شَنِن كُنكُي كُي عَ نُ نَشَن كُي. عٍ نَشَ كُنكُي فبّتّيٍ قَن شَنِن."},{"book":"مَرَكِ","chapter":"4","verse":"37","text":"قٌيٍ بٍلٍبٍلٍ نَشَ كٍلِ بَا مَ، مْرْنيِ نُ قَ سَ كُنكُي كُي."},{"book":"مَرَكِ","chapter":"4","verse":"38","text":"كْنْ عِسَ تَن نُ نَ شِقٍ كُنكُي شْرّ رَ، عَ شُنيِ سَشِ شُنسَسٍ مَ. عَ قْشِرَبِرّيٍ نَشَ قَ عَ رَشُنُ، عٍ عَ قَلَ عَ بّ، «كَرَ مْشْ، عِ مُ كْنتْقِلِشِ وٌن قَشَقٍ رَ؟»"},{"book":"مَرَكِ","chapter":"4","verse":"39","text":"عِسَ تٌ شُنُ، عَ نَشَ شَاحّ قٌيٍ مَ، عَ قَ بَا يَمَرِ، «دُندُ! عِ رَشَرَ!» قٌيٍ نَشَ عِتِ، بَا نَشَ رَشَرَ يٍن!"},{"book":"مَرَكِ","chapter":"4","verse":"40","text":"عِسَ قَ عٍ مَشْرِن، «وٌ فَاشُشِ مُنقٍ رَ؟ هَن يَ دَنشَنِيَ مُ نَ وٌ بّ؟»"},{"book":"مَرَكِ","chapter":"4","verse":"41","text":"عٍ قَن نَشَ فَاشُ كِ قَنيِ، عٍ نُ عَ قَلَ عٍ بٌرٍ بّ، «ندٍ لَنشِ يِ مَ؟ هَلِ قٌيٍ نُن بَا، عٍ عَ شُي رَبَتُمَ.»"}]}