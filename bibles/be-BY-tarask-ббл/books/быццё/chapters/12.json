{"data":[{"book":"БЫЦЦЁ","chapter":"12","verse":"1","text":"І сказаў Гасподзь Абраму: ідзі зь зямлі тваёй, ад радзіны тваёй і з дома бацькі твайго ў зямлю, якую Я пакажу табе;"},{"book":"БЫЦЦЁ","chapter":"12","verse":"2","text":"і Я выведу ад цябе вялікі народ, і дабраслаўлю цябе, і праслаўлю імя тваё, і будзеш ты ў дабраславенстве."},{"book":"БЫЦЦЁ","chapter":"12","verse":"3","text":"Я дабраслаўлю тых, што дабраслаўляюць цябе, і тых, што ліхасловяць цябе, пракляну; і дабраславяцца ў табе ўсе плямёны зямныя."},{"book":"БЫЦЦЁ","chapter":"12","verse":"4","text":"І пайшоў Абрам, як сказаў яму Гасподзь; і зь ім пайшоў Лот. Абраму было семдзесят пяць гадоў, калі выйшаў з Харана."},{"book":"БЫЦЦЁ","chapter":"12","verse":"5","text":"І ўзяў з сабою Сару, жонку сваю, Лота, сына брата свайго, і ўсю маёмасьць, якую яны набылі, і ўсіх людзей, якіх яны мелі ў Харане; і выйшлі, каб ісьці ў зямлю Ханаанскую; і прыйшлі ў зямлю Ханаанскую."},{"book":"БЫЦЦЁ","chapter":"12","verse":"6","text":"І прайшоў Абрам па зямлі гэтай да мясьціны Сіхем, да дубровы Марэ: у гэтай зямлі тады жылі Хананэі."},{"book":"БЫЦЦЁ","chapter":"12","verse":"7","text":"І явіўся Гасподзь Абраму і сказаў: нашчадкам тваім аддам Я зямлю гэтую. І паставіў там ахвярнік Госпаду, Які явіўся яму."},{"book":"БЫЦЦЁ","chapter":"12","verse":"8","text":"Адтуль рушыў ён да гары, на ўсход ад Вэтыля; і паставіў намёт свой так, што ад яго Вэтыль быў на захад, а Гай на ўсход; і паставіў ахвярнік Госпаду і заклікаў імя Госпада."},{"book":"БЫЦЦЁ","chapter":"12","verse":"9","text":"І падаўся Абрам далей і пайшоў на поўдзень."},{"book":"БЫЦЦЁ","chapter":"12","verse":"10","text":"І быў голад у той зямлі. І сышоў Абрам у Егіпет, пажыць там, бо памацнеў голад у зямлі той."},{"book":"БЫЦЦЁ","chapter":"12","verse":"11","text":"Калі ж ён набліжаўся да Егіпта, дык сказаў Сары, жонцы сваёй: вось, я ведаю, што ты жанчына прыгожая з выгляду;"},{"book":"БЫЦЦЁ","chapter":"12","verse":"12","text":"і калі Егіпцяне ўбачаць цябе, дык скажуць: гэта жонка яго; і заб'юць мяне, а цябе пакінуць жывою;"},{"book":"БЫЦЦЁ","chapter":"12","verse":"13","text":"скажы ж, што ты мне сястра, каб мне добра было дзеля цябе, і каб жывая была душа мая празь цябе."},{"book":"БЫЦЦЁ","chapter":"12","verse":"14","text":"І было, калі Абрам прыйшоў у Егіпет, Егіпцяне ўбачылі, што яна жанчына даволі прыгожая;"},{"book":"БЫЦЦЁ","chapter":"12","verse":"15","text":"убачылі яе і вяльможы фараонавыя і пахвалілі яе фараону; і была яна ўзятая ў дом фараонаў."},{"book":"БЫЦЦЁ","chapter":"12","verse":"16","text":"І Абраму добра было празь яе; і было ў яго дробнае і буйное быдла і аслы, і рабы і рабыні, і коні і вярблюды."},{"book":"БЫЦЦЁ","chapter":"12","verse":"17","text":"Але Гасподзь уразіў цяжкімі ранамі фараона і дом ягоны за Сару, жонку Абрамавую."},{"book":"БЫЦЦЁ","chapter":"12","verse":"18","text":"І паклікаў фараон Абрама і сказаў: што гэта ты зрабіў са мною? чаму не сказаў мне, што яна жонка твая?"},{"book":"БЫЦЦЁ","chapter":"12","verse":"19","text":"Навошта ты сказаў: яна сястра мая? І я ўзяў быў яе сабе за жонку. І цяпер вось жонка твая; вазьмі ды йдзі."},{"book":"БЫЦЦЁ","chapter":"12","verse":"20","text":"І даў пра яго фараон загад людзям, і правялі яго, і жонку ягоную, і ўсё, што ў яго было."}]}