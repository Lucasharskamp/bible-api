{"data":[{"book":"ایوب","chapter":"21","verse":"1","text":"آنگاه ایوب پاسخ داد:"},{"book":"ایوب","chapter":"21","verse":"2-3","text":"به من گوش دهید! تنها تسلی‌ای که می‌توانید به من بدهید این است که بگذارید حرفم را بزنم. پس از آن اگر خواستید، باز هم مرا مسخره کنید."},{"book":"ایوب","chapter":"21","verse":"4","text":"من از خدا شکایت دارم، نه از انسان. بی‌تابی من به همین دلیل است."},{"book":"ایوب","chapter":"21","verse":"5","text":"به من نگاه کنید و از تعجب دست روی دهان بگذارید و سکوت نمایید."},{"book":"ایوب","chapter":"21","verse":"6","text":"وقتی این را به یاد می‌آورم، از ترس به لرزه می‌افتم."},{"book":"ایوب","chapter":"21","verse":"7","text":"چرا بدکاران تا سن پیری و کهولت زنده می‌مانند و کامیاب می‌شوند؟"},{"book":"ایوب","chapter":"21","verse":"8","text":"فرزندان و نوه‌هایشان بزرگ می‌شوند و دورشان را می‌گیرند."},{"book":"ایوب","chapter":"21","verse":"9","text":"خانه‌های آنها از هر خطری در امان است و خدا ایشان را مجازات نمی‌کند."},{"book":"ایوب","chapter":"21","verse":"10","text":"گله‌های آنها زاد و ولد می‌کنند و زیاد می‌شوند."},{"book":"ایوب","chapter":"21","verse":"11","text":"فرزندانشان از خوشحالی مانند گوسفندان جست و خیز می‌کنند و می‌رقصند"},{"book":"ایوب","chapter":"21","verse":"12","text":"و با نوای دف و بربط آواز می‌خوانند و با صدای نی به شادی می‌پردازند."},{"book":"ایوب","chapter":"21","verse":"13","text":"آنها روزهای خود را در سعادتمندی به سر می‌برند و راحت می‌میرند،"},{"book":"ایوب","chapter":"21","verse":"14","text":"در حالی که هرگز طالب خدا نبوده‌اند و نخواسته‌اند راههای خدا را بشناسند."},{"book":"ایوب","chapter":"21","verse":"15","text":"شریران می‌گویند: «قادر مطلق کیست که او را عبادت نماییم؟ چه فایده اگر دست دعا به سویش دراز کنیم؟»"},{"book":"ایوب","chapter":"21","verse":"16","text":"گناهکاران به هر کاری دست بزنند موفق می‌شوند! ولی من نمی‌خواهم با آنها سروکار داشته باشم."},{"book":"ایوب","chapter":"21","verse":"17","text":"تا به حال چند بار اتفاق افتاده که چراغ بدکاران خاموش شود و آنها به بدبختی دچار گردند؟ و یا چند بار اتفاق افتاده که خدا آنها را مجازات کند،"},{"book":"ایوب","chapter":"21","verse":"18","text":"و ایشان را مثل کاه در برابر باد و مانند خاک در برابر طوفان پراکنده سازد؟"},{"book":"ایوب","chapter":"21","verse":"19","text":"ولی شما می‌گویید: «خدا فرزندان مرد شرور را مجازات می‌کند!» اما من می‌گویم که خدا باید خود شرور را مجازات کند! بگذار مزهٔ مجازات را خودش بچشد!"},{"book":"ایوب","chapter":"21","verse":"20","text":"بله، بگذار مرد شرور خودش به سزای اعمالش برسد و پیالهٔ خشم خدای قادر مطلق را سر بکشد."},{"book":"ایوب","chapter":"21","verse":"21","text":"وقتی انسان می‌میرد دیگر چه احساسی می‌تواند دربارهٔ خانواده‌اش داشته باشد؟"},{"book":"ایوب","chapter":"21","verse":"22","text":"کیست که بتواند به خدا چیزی بیاموزد؟ حتی خردمندان را او داوری می‌کند."},{"book":"ایوب","chapter":"21","verse":"23-24","text":"او از یک سو اشخاص قوی و سالم، مرفه و ثروتمند را هلاک می‌کند"},{"book":"ایوب","chapter":"21","verse":"25","text":"و از سوی دیگر کسانی را که در شدت فقر و تنگدستی به سر می‌برند و در زندگی هرگز طعم خوشی را نچشیده‌اند از بین می‌برد."},{"book":"ایوب","chapter":"21","verse":"26","text":"هر دو دسته در خاک دفن می‌شوند و کرمها بدن آنها را می‌خورند."},{"book":"ایوب","chapter":"21","verse":"27","text":"از افکارتان و نقشه‌هایی که برای آزار من می‌کشید آگاه هستم."},{"book":"ایوب","chapter":"21","verse":"28","text":"می‌خواهید بگویید: «اشخاص ثروتمند و شرور برای گناهانشان دچار بلا و بدبختی شده‌اند.»"},{"book":"ایوب","chapter":"21","verse":"29","text":"ولی من می‌گویم: «از هر فرد دنیا دیده‌ای که بپرسید خواهد گفت"},{"book":"ایوب","chapter":"21","verse":"30-32","text":"که آدم بدکار معمولاً در روز بلا و مصیبت در امان است و جان به در می‌برد. هیچ‌کس مرد شرور را رو در رو متهم نمی‌کند و کسی وی را به سزای اعمالش نمی‌رساند. حتی بعد از مرگش او را با احترام به خاک می‌سپارند و بر سر قبرش نگهبان قرار می‌دهند؛"},{"book":"ایوب","chapter":"21","verse":"33","text":"بسیاری در مراسم تدفین او شرکت می‌کنند و با خاک نرم او را می‌پوشانند.»"},{"book":"ایوب","chapter":"21","verse":"34","text":"شما چگونه می‌توانید با این یاوه‌گویی‌ها و دروغها مرا دلداری دهید؟"}]}