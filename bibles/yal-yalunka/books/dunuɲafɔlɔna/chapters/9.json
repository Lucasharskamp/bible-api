{"data":[{"book":"Dunuɲa Fɔlɔna","chapter":"9","verse":"1","text":"Na xanbi ra, Ala yi barakan sa Nuhan nun a diine fe yi. A yi a fala e xa, a naxa, “Ɛ xa diin bari, ɛ xa wuya, ɛ xa bɔxɔn nafe."},{"book":"Dunuɲa Fɔlɔna","chapter":"9","verse":"2","text":"Suben birin gaxuma ɛ yɛɛ ra nɛn naxanye bɔxɔn ma, xɔliin naxanye birin kore, bubuseen birin, yɛxɛn naxan birin baani, ɛ luma nɛn ne birin xun na."},{"book":"Dunuɲa Fɔlɔna","chapter":"9","verse":"3","text":"Niimaseen naxan birin yengima e findima nɛn ɛ balon na. N sansine so ɛ yii kii naxan yi a singeni, iki n bata niimaseen birin fan so ɛ yii na kiini.”"},{"book":"Dunuɲa Fɔlɔna","chapter":"9","verse":"4","text":"“Koni ɛ nama sube yifaxin don bayo a niin wunla a yi."},{"book":"Dunuɲa Fɔlɔna","chapter":"9","verse":"5","text":"Ɛ dɛntɛgɛn sama n xa niin wunla nan ma fe ra. Suben fan dɛntɛgɛn sama n xa niin wunla nan ma fe ra. Adaman dɛntɛgɛn sama n xa nɛn a adaman boden niin wunla a fe ra."},{"book":"Dunuɲa Fɔlɔna","chapter":"9","verse":"6","text":"Muxun naxan muxun niin bama, muxun nan a fan niin bama, bayo Ala bata adaman da a misaala ra."},{"book":"Dunuɲa Fɔlɔna","chapter":"9","verse":"7","text":"Ɛ xa diin bari, ɛ xa wuya, ɛ xa bɔxɔn nafe ɛ yi yiriwa ayi.”"},{"book":"Dunuɲa Fɔlɔna","chapter":"9","verse":"8","text":"Na xanbi ra, Ala yi a fala Nuhan xa e nun a diine,"},{"book":"Dunuɲa Fɔlɔna","chapter":"9","verse":"9","text":"a naxa, “N yɛtɛɛn bata layirin tongo ɛ xa e nun ɛ mamandenne,"},{"book":"Dunuɲa Fɔlɔna","chapter":"9","verse":"10","text":"e nun niimaseen naxan birin yi ɛ fɛma kunkin kui: xɔline nun xuruseene nun burunna subene e nun niimaseen naxan birin dunuɲa yi."},{"book":"Dunuɲa Fɔlɔna","chapter":"9","verse":"11","text":"N bata layirin tongo ɛ xa: fufaan mi niin birin bama sɔnɔn. Fufaan mi dunuɲa birin kalama sɔnɔn.”"},{"book":"Dunuɲa Fɔlɔna","chapter":"9","verse":"12","text":"Ala yi a fala, a naxa, “N bata layirin tongo ɛ nun ɛ mamandenne xa e nun niimaseen birin xa."},{"book":"Dunuɲa Fɔlɔna","chapter":"9","verse":"13","text":"N sengunna yitama nɛn koren ma, naxan findima layirin taxamasenna ra n tan nun bɔxɔn tagi."},{"book":"Dunuɲa Fɔlɔna","chapter":"9","verse":"14","text":"N na tulen sa koren ma, sengunna minima nɛn."},{"book":"Dunuɲa Fɔlɔna","chapter":"9","verse":"15","text":"Na waxatini na layirina fe rabirama n ma nɛn, n layirin naxan tongoxi ɛ xa e nun niimaseen birin xa. N mi niin birin bama dunuɲa yi fufaan na sɔnɔn."},{"book":"Dunuɲa Fɔlɔna","chapter":"9","verse":"16","text":"Sengunna na mini koren ma, n na a to, na layirina fe rabirama n ma nɛn, layirin naxan luma habadan, n layirin naxan tongoxi ɛ xa e nun niimaseen birin xa naxanye dunuɲa yi.”"},{"book":"Dunuɲa Fɔlɔna","chapter":"9","verse":"17","text":"Awa, Ala yi a fala Nuhan xa, a naxa, “Sengunni ito findixi layiri taxamasenna nan na, n nun niimaseen birin tagi dunuɲa yi.”"},{"book":"Dunuɲa Fɔlɔna","chapter":"9","verse":"18","text":"Nuhan ma diin naxanye mini kunkin kui, e xili Semi nun Xami nun Yepeti. Kanan kaane baba nan yi Xami ra."},{"book":"Dunuɲa Fɔlɔna","chapter":"9","verse":"19","text":"Muxun naxan birin wuyaxi dunuɲa yi, a kelixi Nuhan ma dii saxanne nin."},{"book":"Dunuɲa Fɔlɔna","chapter":"9","verse":"20","text":"Nuhan xɛɛ rawanla nan yi a ra. A yi manpa binla sansiin si langan kui.9.20 Wudi binla nde na yi, mɛn kaane naxanye sima, e yi naxanye bogi yitɔnma alo manpana e gbee kiini."},{"book":"Dunuɲa Fɔlɔna","chapter":"9","verse":"21","text":"Na sansiin to bogi, Nuhan yi manpaan nafala, a yi a min, a xunna yi keli. A yi a sa bubun kui a magenla ra."},{"book":"Dunuɲa Fɔlɔna","chapter":"9","verse":"22","text":"Xami, Kanan kaane baba yi a baba magenla to. A yi na fala a tadane xa."},{"book":"Dunuɲa Fɔlɔna","chapter":"9","verse":"23","text":"Semi nun Yepeti yi dugin tongo, e yi siga e xanbiramaan na. E yi dugin sa e baba fari, koni e mi e baba magenla to."},{"book":"Dunuɲa Fɔlɔna","chapter":"9","verse":"24","text":"Nuhan xunna to dɔxɔ, a keli, a yi a kolon a bolokada naxan ligaxi a ra."},{"book":"Dunuɲa Fɔlɔna","chapter":"9","verse":"25","text":"Nuhan yi a fala, a naxa, “N bata Kanan9.29 Nuhan a mamandenna Kanan nan danga. A mi a dii yo danga. Semi yixɛtɛna nde Yaxuba yixɛtɛne nan Kanan yixɛtɛne raxɔri Isirayila bɔxɔni, na yi findi dangan bunna ra. Na yɛngɛna fe sɛbɛxi Yosuwe kitabu yiren kui. A mi sɛbɛxi yire yo yi fa fala Kanan yixɛtɛne siga nɛn fati fɔrɛ bɔxɔni. A yixɛtɛ dando naxanye luxi e nii ra yɛngɛn xanbi ra, ne yi basan Yaxuba yixɛtɛne ra han Kanan muxu yo mi lu. Yanyina nde fati fɔrɛne fe sɛbɛxi Dunuɲa Fɔlɔn 10.6 kui. danga. A findima konyi dɔnxɛn nan na a tadane xa.”"},{"book":"Dunuɲa Fɔlɔna","chapter":"9","verse":"26","text":"A mɔn yi a fala, a naxa, “N bata barikan bira Alatala xa, Semi a Ala. Kanan xa findi Semi a konyin na."},{"book":"Dunuɲa Fɔlɔna","chapter":"9","verse":"27","text":"Ala xa Yepeti a bɔxɔn gbo ayi. Yepeti xa lu Semi a bubun kui. Kanan xa findi Yepeti a konyin na.”"},{"book":"Dunuɲa Fɔlɔna","chapter":"9","verse":"28","text":"Fufaan ɲan xanbini, Nuhan yi ɲɛɛ kɛmɛ saxan ɲɛɛ tonge suulun sɔtɔ."},{"book":"Dunuɲa Fɔlɔna","chapter":"9","verse":"29","text":"Nuhan ma siimayaan yi siga ɲɛɛ kɛmɛ solomanaanin ɲɛɛ tonge suulun. Na xanbi ra, a yi faxa."}]}