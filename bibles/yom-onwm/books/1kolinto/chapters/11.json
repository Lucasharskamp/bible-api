{"data":[{"book":"1 Kolinto","chapter":"11","verse":"1","text":"Bika lutsokudila, banga minu mamvama bu ndieti sokudila Klisto."},{"book":"1 Kolinto","chapter":"11","verse":"2","text":"Ndikuluniemisanga bu lukuthebukilanga moyo mu mambu moso ayi bu lunkebanga malongi banga bu ndilulongila mawu."},{"book":"1 Kolinto","chapter":"11","verse":"3","text":"Vayi thidi luzaba ti : Klisto niandi Pfumu yi kadika bakala, bosi bakala niandi pfumu yi nketo ; ayi Nzambi niandi Pfumu yi Klisto."},{"book":"1 Kolinto","chapter":"11","verse":"4","text":"Diawu dioso bakala wulembo sambila voti wulembo bikula ayi ntu wufutubuna vuezidi Pfumuꞌandi."},{"book":"1 Kolinto","chapter":"11","verse":"5","text":"Vayi woso nketo wulembo sambila voti bikula ayi ntu wukambu fuku, buna vuezidi pfumu andi bila dedikini ayi nketo widi dikungulu."},{"book":"1 Kolinto","chapter":"11","verse":"6","text":"Enati nketo kasi ko ntu wufuku, buna bika bamvuka zitsuki. Vayi enati tsoni kuidi nketo muba zitsuki zivuku voti muba dikungulu buna bika kafuka ntu andi."},{"book":"1 Kolinto","chapter":"11","verse":"7","text":"Vayi bakala, kalendi fuka ntu ko, bila bakala niandi mfikula ayi nkembo wu Nzambi. Vayi nketo niandi nkembo wu bakala."},{"book":"1 Kolinto","chapter":"11","verse":"8","text":"Bila bakala kasia bongo mu nketo ko vayi nketo niandi wubongo mu bakala ;"},{"book":"1 Kolinto","chapter":"11","verse":"9","text":"ayi bakala kasia vangu mu diambu di nketo ko vayi nketo niandi wuvangu mu diambu di bakala."},{"book":"1 Kolinto","chapter":"11","verse":"10","text":"Diawu nketo, mu diambu di zimbasi, kafueti ba ayi dimbu ki lulendo va ntu andi."},{"book":"1 Kolinto","chapter":"11","verse":"11","text":"Muaki mu Pfumu, nketo kalendi zinga kambu bakala ko ayi bakala kalendi zinga kambu nketo ko."},{"book":"1 Kolinto","chapter":"11","verse":"12","text":"Bila banga nketo bu kabongo mu bakala, buawu bobo bakala kabutukila mu nketo vayi bima bioso bimbongongo mu Nzambi."},{"book":"1 Kolinto","chapter":"11","verse":"13","text":"Luzenga beno veka ? Didi kuandi diambu di mboti ti nketo kasambila Nzambi ayi ntu wukambu fuku e ?"},{"book":"1 Kolinto","chapter":"11","verse":"14","text":"Bila khadulu yi kimutu yikululonga ti diambu di tsoni kuidi bakala mu ba zitsuki zikula e ?"},{"book":"1 Kolinto","chapter":"11","verse":"15","text":"Vayi enati nketo widi ayi zitsuki zikula buna widi nkembo kuidi niandi. Bila bamvana zitsuki zikula mu diambu di kukifuka."},{"book":"1 Kolinto","chapter":"11","verse":"16","text":"Enati mutu tidi finda ziphaka ; beto tuisi ko kifu kioki ayi mabundu ma Nzambi masi ko kifu kioki."},{"book":"1 Kolinto","chapter":"11","verse":"17","text":"Mu mambu mama ndieka sonika, ndikadi kuluniemisa bila bu lueti kutakananga, kadi sia ti mu diambu di mamboti meno vayi lueti ku kibivisanga."},{"book":"1 Kolinto","chapter":"11","verse":"18","text":"Bila va theti, ndilembo wanga ti zikhabunu zidi va khatitsikꞌenobu lueti kutakananga mu zikhutukunu zieno mu dibundu. Ayi nguilukidi fioti"},{"book":"1 Kolinto","chapter":"11","verse":"19","text":"bila mu beno mufueti ba makabu mavasuka mu diambu di bobo badi bakuikama bamonika mu beno."},{"book":"1 Kolinto","chapter":"11","verse":"20","text":"Bu lunkutakananga va kimosi yisi ko ti bidia bi Pfumu lundianga."},{"book":"1 Kolinto","chapter":"11","verse":"21","text":"Bila bu lundianga, kadika mutu wunuaninanga mu dia bidia biandiveka. Diawu wunkaka wulembo moni nzala, vayi wunkaka kololo."},{"book":"1 Kolinto","chapter":"11","verse":"22","text":"A buevi, luisi ko zinzo mu lulenda dila ayi nuina e ? Voti lueti lenzanga dibundu di Nzambi voti lueti fuisanga tsoni bobo bakambulu kadi kima e ?"},{"book":"1 Kolinto","chapter":"11","verse":"23","text":"Bila mambu momo nditambula kuidi Pfumu mawu ndilulonga : mu builu bu kayekolo, Pfumu Yesu wubonga dipha,"},{"book":"1 Kolinto","chapter":"11","verse":"24","text":"bu kavutula matondo, wubukuna diawu ayi wutuba : “Yayi yawu nitu ama, yitambuku mu diambu dieno ; lusianga bobo mu kumbanzanga”."},{"book":"1 Kolinto","chapter":"11","verse":"25","text":"Bobuawu bu bamana dia, wubonga mbungu ayi wutuba : “mbungu yayi yawu Nguizani yimona mu menga mama. Kadika khumbu luela yinua, lusianga bobo mu kumbanzanga.”"},{"book":"1 Kolinto","chapter":"11","verse":"26","text":"Bila kadika khumbu luela dianga dipha diadi ayi luela nuanga mbungu yayi, buna lunyamikisanga lufua lu Pfumu nate kela kuiza."},{"book":"1 Kolinto","chapter":"11","verse":"27","text":"Diawu woso mutu wela dia dipha ayi wela nua mbungu yi Pfumu mu kambu fuana, wela vola nkanu mu nitu ayi mu menga ma Pfumu."},{"book":"1 Kolinto","chapter":"11","verse":"28","text":"Diawu bika kadika mutu kakifiongunina niandi veka, buna bosi kadia dipha ayi kanua mbungu."},{"book":"1 Kolinto","chapter":"11","verse":"29","text":"Bila woso mutu didi dipha ayi nuini mbungu mu kambu banzila nitu yi Pfumu buna didi ayi nuini nzengolo mu diambu diandi veka."},{"book":"1 Kolinto","chapter":"11","verse":"30","text":"Diawu minlebukila mididi miwombo mu beno ayi bambevo bawombo ayi bawombo bankaka mu beno bafua."},{"book":"1 Kolinto","chapter":"11","verse":"31","text":"Enati tueti kukifionguninanga beto veka, nganu tulendi sambusu ko."},{"book":"1 Kolinto","chapter":"11","verse":"32","text":"Vayi bu tueti sambusungu buna tueti bakanga thumbudulu kuidi Pfumu muingi tubika ba zengolo nkanu va kimosi ayi basi ntoto."},{"book":"1 Kolinto","chapter":"11","verse":"33","text":"Diawu bakhomba ziama, bu lunkutakananga mu dia ; bika luvingasananga."},{"book":"1 Kolinto","chapter":"11","verse":"34","text":"Enati mutu wumosi wulembo moni nzala, bika kadia ku nzoꞌandi mu diambu lubika ba sambusu bu lunkutakananga. Mu diambu di mambu mankaka, ndiela madedikisa bu ndiela kuiza kuidi beno."}]}