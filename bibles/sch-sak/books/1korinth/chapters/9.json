{"data":[{"book":"1 Korinth","chapter":"9","verse":"1","text":"Zalên mi ni mu-ung mo? Tîrton ni mu-ung mo? Ei Pumapa Jisua mu loi mo ki ni? Male nangni khom Pumapa ta ranga ki sinthona mara nimak choi mo?"},{"book":"1 Korinth","chapter":"9","verse":"2","text":"Midangngeiin tîrtonin mi pom no khom rese ngeia, nangnin chu mi nin pom ngêt! Pumapa leh nin ringna ânzom zoi sikin ki tîrton indangna chu nangni hah nin ni."},{"book":"1 Korinth","chapter":"9","verse":"3","text":"Mîn min makhalin chu hi anghin kên rung ngâi:"},{"book":"1 Korinth","chapter":"9","verse":"4","text":"Sin ko tho theina ranga sâknêk man rangin racham ko dôn loi mo?"},{"book":"1 Korinth","chapter":"9","verse":"5","text":"Tîrton dangngei le Pumapa lâibungngei le Peter ngei anghan ku khuolchaina Khristien dôngma tuong rangin racham ko dôn loi mo?"},{"book":"1 Korinth","chapter":"9","verse":"6","text":"Aninônchu, Barnabas le keima vai mo kin ringna ranga sinthoa invâi rang?"},{"book":"1 Korinth","chapter":"9","verse":"7","text":"Tu râlmingei mo anninanâk thâma invâiin râl an doi ngâi? Tu chuonsinpungei mo grapebil thoa amara sâk ngâiloi? Tu belrihôlpungei mo belri pâl vâia an runutui nêk ngâiloi?"},{"book":"1 Korinth","chapter":"9","verse":"8","text":"Balam khomin ma angdên han ati sikin anîngtina enminkhina hih aten dôn mu-ung ani."},{"book":"1 Korinth","chapter":"9","verse":"9","text":"Moses balam lekhabua han, “Sechal hah bu ni minchîl lâitak han a mûr khit pe no roh,” ti ei pore. Atûn, Pathien'n sechal mo a mindon?9:9: Bal 25:4; 1 Tim 5:18"},{"book":"1 Korinth","chapter":"9","verse":"10","text":"Eini ranga a misîr nimak mo? Ani, eini rang piela a miziek, âlkaipu le bu âtpu han an chang rangtum ngâituiin sin an tho rang ani."},{"book":"1 Korinth","chapter":"9","verse":"11","text":"Nin lâia ratha sachi kin rethea, nin kôm renga taksa neinun ngei ât unglang kamâmom rai no ni mo?9:11: Rom 15:27"},{"book":"1 Korinth","chapter":"9","verse":"12","text":"Midangngei luo mana hi taksa neinun ngei hih nin kôm renga chang rangin racham an neiin chu, keini vâng chu rachamneina lien uol kin dôn nimak mo?"},{"book":"1 Korinth","chapter":"9","verse":"13","text":"Pathien Biekina sintho mingei han Biekin renga an sâk rang an man ngâi ti le mâichâma inbôlnangei min tungpungei khomin mâichâma neinunpêkngei han rangtum an dôn ngâi tiin nin riet minthâr ani.9:13: Bal 18:1"},{"book":"1 Korinth","chapter":"9","verse":"14","text":"Ma angdên han Pumapa'n Thurchisa hah a misîrpungeiin hima renga hah an sâk rangin chong a pêk ani.9:14: Mat 10:10; Luk 10:7"},{"book":"1 Korinth","chapter":"9","verse":"15","text":"Aniatachu, Keiman chu mangei hah inkhat luo ka mang loi ani, atûn hin khom ku chunga ma anghan nin thona ranga ki miziek ni tet mak. Tutu khom kên songna hih asênaboi chongngei an minchang nêkin chu thi ving inlang kei rangin asa uol!"},{"book":"1 Korinth","chapter":"9","verse":"16","text":"Thurchisa ki misîr sika ririemin insong theina dôn mu-ung. Thurchisa hih misîr ngêt ranga dânde kêng ki ni. Thurchisa hih misîr nôn lang chu kei rangin ichi omtak ani rang!"},{"book":"1 Korinth","chapter":"9","verse":"17","text":"Hi sin hih keima nuom thangna sika ki sin nisenla chu thalo khôk thei ki tih; hannirese, Pathien'n hi sin hih mi minkol sikin ki sintum piela bên, ki sin ani."},{"book":"1 Korinth","chapter":"9","verse":"18","text":"Hanchu, kho anga thalo mo ka man rang ani zoi? Thurchi Sa rang sika ki sinthona hin ka rachamneinangei mang loia thalo boia ki sin hih thurchisa rangin zora sa ani."},{"book":"1 Korinth","chapter":"9","verse":"19","text":"Zalen mi ki ni, tute suok chu ni mu-ung; aniatachu thei dôra mi tamtak ngei ka lâklût theina rangin mi murdi suok ka chang ani."},{"book":"1 Korinth","chapter":"9","verse":"20","text":"Judangei ka lâklût theina rangin Judangei lâia chu Juda angin ko om ngâi; male Moses Balam nuoia om no khom inlang, balam nuoia om ngei kôm chu ka lâklût ngei theina rangin balam nuoia om anghan ko om ngâi."},{"book":"1 Korinth","chapter":"9","verse":"21","text":"Ma angdên han, Jentailngei ka lâklût theina rangin Jentailngei lâia chu Jentail angin Juda balam pêntieng ko om ngâi. Ma hah Pathien balam jôm mu-ung ki tina nimaka; Khrista balam nuoia ko om tatak ani."},{"book":"1 Korinth","chapter":"9","verse":"22","text":"Taksônna tom ngei ka lâklût theina rangin râtloingei lâia chu râtloi angin ko om ngâi. Masikin kho angin mo senkhat ngei luo ka sanminring theina rangin mi murdi kôm jâttin ki ni zoi."},{"book":"1 Korinth","chapter":"9","verse":"23","text":"Satvurna ka chang theina rangin mangei nâm hah Thurchisa sikin ki sin ani."},{"book":"1 Korinth","chapter":"9","verse":"24","text":"Tân insiet ngei hah anrêngin an tânna, hannirese inkhat vaiin kêng râisânman a man ngâi ti nin riet loi mo? Râisânman hah nin man theina rangin ma angtak han tân roi."},{"book":"1 Korinth","chapter":"9","verse":"25","text":"Insietna akop ngeiin chu lam tina an indîn ngâi. Anni chu rênglukhum sietthei man rangin an insieta eini chu rênglukhum siet theiloi kumtuonga om rang man rang ei ni."},{"book":"1 Korinth","chapter":"9","verse":"26","text":"Masikin ânjîkzatin zoina tenkung tieng ka tân ngâia; masikin kuttum leh insuk ngâipu'n min pâm loia a kuttum leh a suk ngâi angin ki ni."},{"book":"1 Korinth","chapter":"9","verse":"27","text":"Midangngei insietna taka ko koitûp suole keima chukloia ko om loina rangin, ka takpum dûk min tongin ke sep ngâi ani."}]}