{"data":[{"book":"Jo-Galatia","chapter":"4","verse":"1","text":"Gima awachonu ema: Ka jacham girkeni pod en nyathi, to oonge pogruok gi misumba, kata obedo ni mwandu duto mar wuon dala osedongʼne."},{"book":"Jo-Galatia","chapter":"4","verse":"2","text":"Ka pod otin, to chune ni nyaka otim gik ma joritne gi jorit mwandu wuon dwaro mondo otim, korito kinde mane wuon-gi ochano mondo jotijego oket mwandu duto e lwete."},{"book":"Jo-Galatia","chapter":"4","verse":"3","text":"Kamano bende kane pod wan nyithindo, ne oketwa wasumbini mag timbe machon mag piny."},{"book":"Jo-Galatia","chapter":"4","verse":"4","text":"To ka kinde mane Nyasaye ochano nochopo, to nooronwa Wuode mane dhako onywolo, kendo mane onywol e bwo Chik,"},{"book":"Jo-Galatia","chapter":"4","verse":"5","text":"mondo ores joma Chik otweyo, eka mondo wadok nyithind Nyasaye machamo mwandune."},{"book":"Jo-Galatia","chapter":"4","verse":"6","text":"To nikech un nyithind Nyasaye, Nyasaye oseoro bende Roho mar Wuode e chunywa. Roho maywakne Nyasaye niya, “Abba!4:6 Abba en dho jo-Hibrania ma tiende ni wuora. Wuora.”"},{"book":"Jo-Galatia","chapter":"4","verse":"7","text":"Omiyo koro ok un wasumbini, to un nyithind ot, to nikech un nyithind ot, Nyasaye osemiyo wadoko jocham girkeni."},{"book":"Jo-Galatia","chapter":"4","verse":"8","text":"Chon kane pod ukia Nyasaye, ne un wasumbini mag gik ma ok onego kwan kaka nyiseche."},{"book":"Jo-Galatia","chapter":"4","verse":"9","text":"To ka koro usengʼeyo Nyasaye, kata kawacho e yo machielo maber moloyo ka koro Nyasaye osengʼeyou, to ere kaka uchako udok e timbe machon mag piny, mayom yom kendo maonge teko? Udwaro ni timbegi ochak oketu wasumbini kendo?"},{"book":"Jo-Galatia","chapter":"4","verse":"10","text":"Uketo chunyu mar rito odiechienge moyiedhi, kod dweche gi ndalo kod higni!"},{"book":"Jo-Galatia","chapter":"4","verse":"11","text":"Ulitna ahinya, kendo timbeu miyo aparo ni dipo nine ayalonu Injili kayiem nono."},{"book":"Jo-Galatia","chapter":"4","verse":"12","text":"Jowetena, akwayou ni mondo uchal koda, mana kaka an asebedo machal kodu. Pok uchwanya e yo moro amora."},{"book":"Jo-Galatia","chapter":"4","verse":"13","text":"Ungʼeyo ni e limbena mokwongo tuo mane atuogo ema nomiyo ayudo thuolo mar yalonu Injili."},{"book":"Jo-Galatia","chapter":"4","verse":"14","text":"To kata obedo ni ne atuo kamano, to ne ok uchaya, kendo ne ok ujara. Kar timo kamano, to ne urwaka gi luor mana ka gima ne urwako malaika mar Nyasaye; chutho ne urwaka mana ka gima ne an Kristo Yesu owuon."},{"book":"Jo-Galatia","chapter":"4","verse":"15","text":"To tinde ere mor mane un-go mokwongo? Anyalo wacho ni kane alimou mokwongo, to ne urwaka gi mor maduongʼ ma kata mana wengeu ne unyalo miya."},{"book":"Jo-Galatia","chapter":"4","verse":"16","text":"Dipo ni asedoko jasiku nikech awachonu adiera?"},{"book":"Jo-Galatia","chapter":"4","verse":"17","text":"Jogo to ero temo ywayou korgi, to ngʼeuru ni gitimo kamano mana mar kethou. Gima gitemo timo en mana mondo gipogu kodwa, mondo gin ema umigi duongʼ moloyo wan."},{"book":"Jo-Galatia","chapter":"4","verse":"18","text":"To onge wach, chiwruok gi mor ber abera, makmana ni nyaka utim kamano kuom timo gima ber. To dine ber moloyo kutimo kamano kinde duto, kata antie kata aonge."},{"book":"Jo-Galatia","chapter":"4","verse":"19","text":"Nyithinda mahero, awinjo rem mana ka dhako mamuoch kayo, ka agombo mondo Kristo onywol eiu."},{"book":"Jo-Galatia","chapter":"4","verse":"20","text":"To dobedo maber ka an kodu sani mondo awuo kodu wangʼ gi wangʼ eka uwinj dwonda maber, nimar chunya chandore ahinya nikech un."},{"book":"Jo-Galatia","chapter":"4","verse":"21","text":"Nyisaneuru un joma dwaro bedo e bwo chik, donge ungʼeyo gima chik wacho?"},{"book":"Jo-Galatia","chapter":"4","verse":"22","text":"Ungʼeyo ni nondiki ni Ibrahim ne nigi yawuowi ariyo, ma achiel kuomgi nonywol gi dhako ma misumba, to machielo to nonywol gi dhako ma thuolo."},{"book":"Jo-Galatia","chapter":"4","verse":"23","text":"Wuod dhako ma misumbano nonywol kuom dwaro mar dhano, to wuod dhako ma thuolo nonywol kuom singruok."},{"book":"Jo-Galatia","chapter":"4","verse":"24","text":"Tiend wechegi opondo, nikech mon ariyogi ochungʼ kar singruok ariyo. Singruok achiel oa Got Sinai, kendo onywolo nyithindo monego obed wasumbini: Ma en Hagar."},{"book":"Jo-Galatia","chapter":"4","verse":"25","text":"Hagar ochungʼ kar Got Sinai mantie e piny jo-Arabu, kendo godno chalo gi dala maduongʼ mar Jerusalem nikech osiko e tich misumba gi nyithinde nyaka kawuono."},{"book":"Jo-Galatia","chapter":"4","verse":"26","text":"To Jerusalem moger malo ni thuolo kendo en e minwa,"},{"book":"Jo-Galatia","chapter":"4","verse":"27","text":"mana kaka ondiki ni:"},{"book":"Jo-Galatia","chapter":"4","verse":"28","text":"Kuom mano un owetena, un koro un nyithind singruok mana kaka Isaka."},{"book":"Jo-Galatia","chapter":"4","verse":"29","text":"To mana kaka e kindeno wuowi mane onywol kuom dwaro mar dhano nosando wuowi mane onywol gi teko mar Roho Maler, e kaka timore bende e kindeni."},{"book":"Jo-Galatia","chapter":"4","verse":"30","text":"Muma to wacho angʼo kuom wachni? Owacho niya, “Riemb dhako ma misumbani kod wuode nimar wuod dhako ma misumbani ok nobed jacham girkeni kaachiel gi wuod dhako ma ni thuoloni.”4:30 Chak 21:10"},{"book":"Jo-Galatia","chapter":"4","verse":"31","text":"Kuom mano owetena, ok wan nyithind dhako ma misumba, to wan koth dhako man thuolo."}]}