{"data":[{"book":"Xɔrɔyana","chapter":"30","verse":"1","text":"“I xa wusulan ganden nafala kasiya wudin na."},{"book":"Xɔrɔyana","chapter":"30","verse":"2","text":"A xa kuya yi nɔngɔnna yɛ keden, a yigbona nɔngɔnna yɛ keden, a yitena nɔngɔnna yɛ firin. I xa feri keden nafala a tongon naaninne ma, e nun wusulan ganden yi findi se kedenna ra."},{"book":"Xɔrɔyana","chapter":"30","verse":"3","text":"I xa xɛma faɲin sa a fanna nun a dɛxɔnne nun a fenne ma, i yi xɛmaan sa a rabilinni a ɲinginne ma."},{"book":"Xɔrɔyana","chapter":"30","verse":"4","text":"I xa tami raso yinla xɛma daxin firin nafala wusulan ganden ɲinginne bun ma alogo a tongo tamine xa raso a fɔxɔ firinne ra."},{"book":"Xɔrɔyana","chapter":"30","verse":"5","text":"I xa kasiya wudin nafala tamine ra, i yi xɛmaan sa e ma."},{"book":"Xɔrɔyana","chapter":"30","verse":"6","text":"I xa wusulan ganden ti dugin yɛtagi Layiri Sereya Kankiraan yɛ masansanxi naxan na, n solonama dɛnaxan yi, n naralanma i ra dɛnaxan yi."},{"book":"Xɔrɔyana","chapter":"30","verse":"7","text":"Haruna xa wusulanna gan xɔtɔn yo xɔtɔn, a nɛma lɛnpune yitɔnɲɛ waxatin naxan yi."},{"book":"Xɔrɔyana","chapter":"30","verse":"8","text":"A mɔn xa a gan ɲinbari yo ɲinbari, a nɛma lɛnpune radɛgɛ waxatin naxan yi. Nayi, wusulanna ganma nɛn Alatala yɛtagi waxati famatɔne birin yi."},{"book":"Xɔrɔyana","chapter":"30","verse":"9","text":"Ɛ nama wusulanna radaxataren gan saraxa ganden fari, hanma ɛ saraxa gan daxin ba, hanma bogise saraxana, hanma ɛ minse saraxan nabɔxɔn a fari."},{"book":"Xɔrɔyana","chapter":"30","verse":"10","text":"Sanɲa yi keden ɲɛɛn bun ma, Haruna xa yulubi xafari saraxan wunla xuya a fenne ma. Nayi, a a rasariɲan ɲɛɛ yo ɲɛɛ waxati famatɔne yi. A sariɲan Alatala yɛɛ ra yi han!”"},{"book":"Xɔrɔyana","chapter":"30","verse":"11","text":"Alatala yi falan ti Musa xa, a naxa,"},{"book":"Xɔrɔyana","chapter":"30","verse":"12","text":"“I na Isirayila kaane matɛngɛ waxatin naxan yi, birin xa a niin xunba saren fi Alatala ma, a nɛma tɛngɛ waxatin naxan yi. Nayi, fitina furen mi yamaan suxɛ."},{"book":"Xɔrɔyana","chapter":"30","verse":"13","text":"Naxan yo na tɛngɛ, na xa gbeti gbanan keden fi naxan lanxi sɛkɛlɛ tagiin ma, wure gbeti fixɛni ligaseen naxan nawalima yire sariɲanxini, naxan lanxi garamu suulun ma. Gbeti gbananni itoe luma Alatala nan xa."},{"book":"Xɔrɔyana","chapter":"30","verse":"14","text":"Isirayila kaan naxanye bata ɲɛɛ mɔxɔɲɛ sɔtɔ, ne birin xa ito fi Alatala ma."},{"book":"Xɔrɔyana","chapter":"30","verse":"15","text":"Se kanna nama nde sa a fari, yiigelitɔɔn nama nde ba gbeti gbanan kedenna ra, bayo ɛ niin xunba saren nan fima Alatala ma."},{"book":"Xɔrɔyana","chapter":"30","verse":"16","text":"I xa xunba gbetini itoe rasuxu Isirayila kaane yii, i yi a rawali Naralan Bubun wanli. Na findima ɲɔxɔ lu seen nan na Isirayila kaane xɔn Alatala yɛtagi, a yi e niin xunba.”"},{"book":"Xɔrɔyana","chapter":"30","verse":"17","text":"Alatala yi a fala Musa xa, a naxa,"},{"book":"Xɔrɔyana","chapter":"30","verse":"18","text":"“Ige ramara se sula daxin nafala maxaden na e nun a bundɔxɔn sula daxin naxan tima a bun. I xa a ti Naralan Bubun nun saraxa ganden tagi, i yi igen sa a kui."},{"book":"Xɔrɔyana","chapter":"30","verse":"19","text":"Haruna nun a diine e yiine nun e sanne maxama na igen nan na."},{"book":"Xɔrɔyana","chapter":"30","verse":"20","text":"E na so Naralan Bubun kui waxatin naxan yi, e xa e maxa, alogo e nama faxa. E na e maso saraxa ganden na saraxa ralideni Alatala ma tɛɛn na,"},{"book":"Xɔrɔyana","chapter":"30","verse":"21","text":"e xa e yiine nun e sanne maxa, alogo e nama faxa. Habadan sariyan na a ra Haruna nun a yixɛtɛne xa waxati famatɔne yi.”"},{"book":"Xɔrɔyana","chapter":"30","verse":"22","text":"Alatala yi a fala Musa xa, a naxa,"},{"book":"Xɔrɔyana","chapter":"30","verse":"23","text":"“Wudi se xiri ɲaxumɛni itoe tongo: mirihi latikɔnɔnna kilo suulun, sinamon wudi xiri ɲaxumɛn kilo firin e nun a tagi, xaye xiri ɲaxumɛn kilo firin e nun a tagi,"},{"book":"Xɔrɔyana","chapter":"30","verse":"24","text":"sinamon fuge xaren kilo suulun, e nun oliwi turen litiri sennin. Ɛ xa ne maliga liga seene ra naxanye rawalima yire sariɲanxini."},{"book":"Xɔrɔyana","chapter":"30","verse":"25","text":"Ɛ itoe birin basan latikɔnɔnna rafala fena, e findi masusan ture sariɲanxin na naxan xirin ɲaxun.”"},{"book":"Xɔrɔyana","chapter":"30","verse":"26","text":"“I xa Naralan Bubun nun Layiri Sereya Kankiraan masusan na ra,"},{"book":"Xɔrɔyana","chapter":"30","verse":"27","text":"e nun tabanla nun a waliseene, e nun lɛnpu dɔxɔ seen nun a waliseene e nun wusulan gandena,"},{"book":"Xɔrɔyana","chapter":"30","verse":"28","text":"e nun saraxa gan daxin baden nun a waliseene, e nun ige ramara seen nun a bundɔxɔna."},{"book":"Xɔrɔyana","chapter":"30","verse":"29","text":"I xa ne rasariɲan alogo e xa sariɲan fefe! Naxan yo nɛma a yiin dinɲɛ e ra, fɔ a xa sariɲan nɛn."},{"book":"Xɔrɔyana","chapter":"30","verse":"30","text":"I xa Haruna nun a diine masusan, i yi e rasariɲan alogo e xa saraxarali wanla kɛ n xa.”"},{"book":"Xɔrɔyana","chapter":"30","verse":"31","text":"I xa a fala Isirayila kaane xa, i naxa, “A findima n ma masusan ture sariɲanxin nan na waxati famatɔne birin yi."},{"book":"Xɔrɔyana","chapter":"30","verse":"32","text":"Muxu yo nama a sugusugu a fatin ma. Muxu yo nama a sifan nafala. A sariɲan, ɛ xa a yatɛ se sariɲanxin na."},{"book":"Xɔrɔyana","chapter":"30","verse":"33","text":"Naxan yo na a sifan nafala hanma a a sa muxu gbɛtɛ ma ba saraxaraline ra, a kedima nɛn yamaan tagi.”"},{"book":"Xɔrɔyana","chapter":"30","verse":"34","text":"Alatala yi a fala Musa xa, a naxa, “Se xiri ɲaxumɛne tongo: mirihi latikɔnɔn xaraxin nun onixi gɛmɛ fuɲina e nun galibanun salenna. I mɔn yi wusulan faɲin sa a fari."},{"book":"Xɔrɔyana","chapter":"30","verse":"35","text":"Latikɔnɔn nafalan xa e basan, a findi wusulan xiri ɲaxumɛn na. Fɔxɔn xa sa ayi alogo a xa ramara, a lu sariɲanxi."},{"book":"Xɔrɔyana","chapter":"30","verse":"36","text":"I xa na nde findi a fuɲin na, i yi a sa Layiri Kankiraan yɛtagi Naralan Bubuni, n naralanma i ra dɛnaxan yi. A findima ɛ xa se sariɲanxin nan na naxan sariɲan han!"},{"book":"Xɔrɔyana","chapter":"30","verse":"37","text":"Ɛ nama wusulanni ito ɲɔxɔn nafala ɛ yɛtɛ xa. Ɛ xa a yatɛ se sariɲanxin na Alatala xa."},{"book":"Xɔrɔyana","chapter":"30","verse":"38","text":"Xa muxuna nde wusulan sifani ito rafala alogo a xa a xirin mɛ, a kedima nɛn yamaan tagi.”"}]}