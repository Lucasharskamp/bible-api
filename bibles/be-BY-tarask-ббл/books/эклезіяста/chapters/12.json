{"data":[{"book":"ЭКЛЕЗІЯСТА","chapter":"12","verse":"1","text":"І памятай Творцу твайго ў дні юнацтва твайго, пакуль ня прыйшлі цяжкія дні і гады не насталі, пра якія ты будзеш казаць: «няма мне ад іх асалоды!»,"},{"book":"ЭКЛЕЗІЯСТА","chapter":"12","verse":"2","text":"пакуль не патухлі сонца, і сьвятло, і месяц, і зоркі і не насунуліся новыя хмары пасьля дажджу."},{"book":"ЭКЛЕЗІЯСТА","chapter":"12","verse":"3","text":"У той дзень, калі задрыжаць тыя, што дом ацаляюць, і сагнуцца мужы сілы; і перастануць малоць тыя, што мелюць, бо няшмат ужо іх засталося; і зацьмяцца тыя, якія глядзяць у акно;"},{"book":"ЭКЛЕЗІЯСТА","chapter":"12","verse":"4","text":"і замыкацца будуць дзьверы на двор; калі аціхне гул жорнаў, і будзе ўставаць чалавек на пеўнеў крык, і замоўкнуць дочкі пяяньня;"},{"book":"ЭКЛЕЗІЯСТА","chapter":"12","verse":"5","text":"і вышыні іх будуць палохаць, і на дарозе жахі; і міндаль зацьвіце, і ў траве зьнярухомее конік, і рассыплецца каперс, - бо адыходзіць чалавек у вечны свой дом, і гатовыя абступіць яго плакальшчыцы на дарозе;"},{"book":"ЭКЛЕЗІЯСТА","chapter":"12","verse":"6","text":"пакуль не парваўся срэбраны ланцужок, і не разьбілася залатая чаша, і не разьбіўся збанок ля крыніцы, і не абвалілася кола над студняй."},{"book":"ЭКЛЕЗІЯСТА","chapter":"12","verse":"7","text":"І вернецца тло ў зямлю, чым і было яно; і вернецца дух да Бога, Які даў яго."},{"book":"ЭКЛЕЗІЯСТА","chapter":"12","verse":"8","text":"Наймарнейшая марнасьць, сказаў Эклезіяст, усё - марнасьць!"},{"book":"ЭКЛЕЗІЯСТА","chapter":"12","verse":"9","text":"Акрамя таго, што Эклезіяст быў мудры, ён вучыў яшчэ народ ведам. Ён усё выпрабоўваў, дасьледаваў і склаў многа выслоўяў."},{"book":"ЭКЛЕЗІЯСТА","chapter":"12","verse":"10","text":"Стараўся Эклезіяст вышукваць зграбныя выслоўі і словы праўды напісаў слушна."},{"book":"ЭКЛЕЗІЯСТА","chapter":"12","verse":"11","text":"Словы мудрых - што іголкі, як убітыя цьвікі, і складальнікі іх - ад адзінага пастыра."},{"book":"ЭКЛЕЗІЯСТА","chapter":"12","verse":"12","text":"А што звыш усяго гэтага, сыне мой, таго асьцерагайся: складаць многа кніг - канца ім ня будзе, і многа чытаць - стамляецца цела."},{"book":"ЭКЛЕЗІЯСТА","chapter":"12","verse":"13","text":"Выслухаем сутнасьць усяго: бойся Бога і запаведзяў Ягоных трымайся, бо чалавеку ў гэтым - усё."},{"book":"ЭКЛЕЗІЯСТА","chapter":"12","verse":"14","text":"Бо ўсякі ўчынак Бог прывядзе на суд і ўсё таемнае, ці яно добрае, а ці благое."}]}