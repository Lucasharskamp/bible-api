{"data":[{"book":"Matiwos Dooshishiyo","chapter":"6","verse":"1","text":"Dabt Iyesus hank'owa bíet, «Ashuwots taan be'enee err sheeng fino ash shinatse finoniyere it tooko korde'ere, maniyalbakó daritsitso it nihoke eegor k'awntso daatsratste."},{"book":"Matiwos Dooshishiyo","chapter":"6","verse":"2","text":"Eshe t'owwotssh n'ímoor, ash shinatse shunewna etiru git alberetswots Ik' k'oni moonat werind weerindatse bo k'alirwok'o be'ewosh k'alk'ayere, arikon itsh keewirwe, booye shin shino bo k'awntso daatsdek'rnee."},{"book":"Matiwos Dooshishiyo","chapter":"6","verse":"3","text":"Neemó tewdi doon ni ímoor n k'ani kisho b́ k'alirwo n giri kisho b́danawok'owa."},{"book":"Matiwos Dooshishiyo","chapter":"6","verse":"4","text":"Eshe n tewdi doo áátson wotowe, ááshon finetso bek'irwo nnih n sheeng fini k'awntso neesh dashetwe."},{"book":"Matiwos Dooshishiyo","chapter":"6","verse":"5","text":"«Ik'o it k'onor git alberetswotsk'o wot k'ayere! bo asho boosh b́bek'etwok'owa erŕ Ik' k'oni moonat werind weerindatse need'de Ik' k'ona boshunfoni. Ariko itsh keewirwe, bohe bok'awntso shin shino daatsdek'rnee."},{"book":"Matiwos Dooshishiyo","chapter":"6","verse":"6","text":"Nee Ik'o nk'onormó, n moots kindde nfengesho ic'de'er ááshon beyirwo nnihi k'onwe, ááshon n k'ontso bek'irwo nnihi k'awntso neesh dashetwe."},{"book":"Matiwos Dooshishiyo","chapter":"6","verse":"7","text":"«It Ik'o it k'onor Ik' ash woterawwotskok'o ay ooshiwon keewk'ayere, bo ananshdek' ayoto bo keewtsosh Ik'o bok'ono b́ k'ebetwok'oweya boosh bíariri?"},{"book":"Matiwos Dooshishiyo","chapter":"6","verse":"8","text":"Itmó it nih itsh geyit keewo bín it k'onfetsere shino b́ dantsotse bokok'o wotk'ayeree."},{"book":"Matiwos Dooshishiyo","chapter":"6","verse":"9","text":"Eshe it Ik'o it k'onor hank'o err k'onwere,"},{"book":"Matiwos Dooshishiyo","chapter":"6","verse":"10","text":"N mengstu wowiyee,"},{"book":"Matiwos Dooshishiyo","chapter":"6","verse":"11","text":"Noosh geyit misho hambets noosh ime."},{"book":"Matiwos Dooshishiyo","chapter":"6","verse":"12","text":"Noowere noon dádtswotssh oorowe noettsok'o"},{"book":"Matiwos Dooshishiyo","chapter":"6","verse":"13","text":"Gondatse noon kore bako,"},{"book":"Matiwos Dooshishiyo","chapter":"6","verse":"14","text":"«Ashuwots morro boosh orowa it etal, itshowere daritstso it nih itsh orowa etetuwe."},{"book":"Matiwos Dooshishiyo","chapter":"6","verse":"15","text":"6:15 Mat. 11:25-26  Ashuwots morro oorowe eto it k'azaalmó it morronowere daritstso it nih itsh orowe eraatse.»"},{"book":"Matiwos Dooshishiyo","chapter":"6","verse":"16","text":"Manats dabt Iyesus hank'owa bíet, «It s'oomor, bo s'oomo ashuwots boosh bodanetwok'o, boshiitso wonawoniru git alberetswotsk'o, it shiitso sholik'ayere, arikon itsh keewirwe, booye bok'awntso dek'wtserne."},{"book":"Matiwos Dooshishiyo","chapter":"6","verse":"17","text":"Neemó n s'oomor n shiitso mashde'e, n tokatsowere fuurde'ee,"},{"book":"Matiwos Dooshishiyo","chapter":"6","verse":"18","text":"Mank'oon, eshe n s'oomo ááshon beyirwo nnihiyere okoon k'osho konwor danatse. Ááshon finetso bek'irwo nnihwere n k'awntso neesh dashetwe.»"},{"book":"Matiwos Dooshishiyo","chapter":"6","verse":"19","text":"Ando aani dabt Iyesus hank'owa bíet, «Barariyonat hajoon bot'afitwoke, úmp'etswotswere tishde bo úmpitwoke, datsanatse it tookosh gaalo ko'ik'ayeree."},{"book":"Matiwos Dooshishiyo","chapter":"6","verse":"20","text":"Maniyere barariyonat hajif keewwots t'afiyo bofalrawoke, ump'etswotswere tishr boúmp'erawok darots it gaalo ko'iwere."},{"book":"Matiwos Dooshishiyo","chapter":"6","verse":"21","text":"N gaalo b́beeyirwoke n nibonúwere manoknee b́ daatseti."},{"book":"Matiwos Dooshishiyo","chapter":"6","verse":"22","text":"«Ááwo atsi c'eeshee, manshe niááwo jeena wotiyal, niats jámó sháán wotitwe,"},{"book":"Matiwos Dooshishiyo","chapter":"6","verse":"23","text":"Ni ááwo jeen wotob́k'azalmó, niats jamo t'alwe b́wotiti. Eshe niatse fa'a shááno t'alu b́wotiyal, t'alwo aawk'owe iki b́ gonditik'uuna!"},{"book":"Matiwos Dooshishiyo","chapter":"6","verse":"24","text":"«Ash iko doonz gitosh guuts woto falratse, wee ikoniye b́shit'eti, k'oshonowere b́shuneti, wee ikosh amanek wotitwe, k'oshonowere gac'itwee, mank'o ash iko iknon Ik'onat gizonsh guuts woto falratse."},{"book":"Matiwos Dooshishiyo","chapter":"6","verse":"25","text":"Mansh eshe hank'o itsh etirwe, ‹Eege no meeti? Eege no úsheti? Egek'una no tahiti?› Eton it beyi jangosh shiyank'ayere, mishoniyere kasho, tahoniyere atso bowatsáá?"},{"book":"Matiwos Dooshishiyo","chapter":"6","verse":"26","text":"Aab darotse bidiru kafwotsi s'iilere, bo shohatsnee, k'ec'atsnee, t'iwots gáác'atsnee, ernmó daritstso it nihye boon manziri. Eshe it kafwotsiyere ayidek'at bogftoshnáá?"},{"book":"Matiwos Dooshishiyo","chapter":"6","verse":"27","text":"6:27 Dub. 39:5-7  Ititse kic'ar b́beeyi dúrats ik aaw6:27 B́beeyi dúrats ik aaw: Ik ik bitswotsitsere «b́ need'ats ik indú» etirwo daatsetwe.  dabdek'o falitwo kone bíí?"},{"book":"Matiwos Dooshishiyo","chapter":"6","verse":"28","text":"Ando mank'o tahi jangosh eegoshe it kic'iri, shiratsi fundwotsi aawk'o bo eenirwk'o s'iilere, booye finon ayidek't maawratsnee, jokeratsnee,"},{"book":"Matiwos Dooshishiyo","chapter":"6","verse":"29","text":"6:29 1 Naash. 10:4-7; 2 Zen. 9:3-6  B́mang jamonton Solomonwoŕ dab́ boyitsi ikuk'o taheratse, etirwe itsha."},{"book":"Matiwos Dooshishiyo","chapter":"6","verse":"30","text":"Eshe hambets be'eyar yats tawots jwetwo shiratsi tootso, Ik'o hank'o b́ takitkawotiyal, it shapts imnetiyetswotso! itnere bogshde'er aawk'oneya tako b́k'azeti?"},{"book":"Matiwos Dooshishiyo","chapter":"6","verse":"31","text":"Mansh eshe it ‹Eege nomeeti? Wee, eege noúsheti? Egeek'uwa notahiti?› Erfetsr shiyanon kic'k'ayere."},{"book":"Matiwos Dooshishiyo","chapter":"6","verse":"32","text":"Man daatsosho Ik' ash woterawotswor geyirunee, itsh jaman b́geyitwok'o daritstso it nih danfee."},{"book":"Matiwos Dooshishiyo","chapter":"6","verse":"33","text":"Itmó, shin shino Ik'i mengstonat kááwo gewoore. Oorts keew jamo itsh dabeetwe."},{"book":"Matiwos Dooshishiyo","chapter":"6","verse":"34","text":"Yaatso b́tookish kic'itwee, yaatsish kic'k'ayere, aawosh b́gondoo bodfe.»"}]}