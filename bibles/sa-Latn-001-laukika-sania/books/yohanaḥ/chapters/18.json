{"data":[{"book":"yohanaḥ","chapter":"18","verse":"1","text":"tāḥ kathāḥ kathayitvā yīśuḥ śiṣyānādāya kidronnāmakaṁ srota uttīryya śiṣyaiḥ saha tatratyodyānaṁ prāviśat|"},{"book":"yohanaḥ","chapter":"18","verse":"2","text":"kintu viśvāsaghātiyihūdāstat sthānaṁ paricīyate yato yīśuḥ śiṣyaiḥ sārddhaṁ kadācit tat sthānam agacchat|"},{"book":"yohanaḥ","chapter":"18","verse":"3","text":"tadā sa yihūdāḥ sainyagaṇaṁ pradhānayājakānāṁ phirūśināñca padātigaṇañca gṛhītvā pradīpān ulkān astrāṇi cādāya tasmin sthāna upasthitavān|"},{"book":"yohanaḥ","chapter":"18","verse":"4","text":"svaṁ prati yad ghaṭiṣyate taj jñātvā yīśuragresaraḥ san tānapṛcchat kaṁ gaveṣayatha?"},{"book":"yohanaḥ","chapter":"18","verse":"5","text":"te pratyavadan, nāsaratīyaṁ yīśuṁ; tato yīśuravādīd ahameva saḥ; taiḥ saha viśvāsaghātī yihūdāścātiṣṭhat|"},{"book":"yohanaḥ","chapter":"18","verse":"6","text":"tadāhameva sa tasyaitāṁ kathāṁ śrutvaiva te paścādetya bhūmau patitāḥ|"},{"book":"yohanaḥ","chapter":"18","verse":"7","text":"tato yīśuḥ punarapi pṛṣṭhavān kaṁ gaveṣayatha? tataste pratyavadan nāsaratīyaṁ yīśuṁ|"},{"book":"yohanaḥ","chapter":"18","verse":"8","text":"tadā yīśuḥ pratyuditavān ahameva sa imāṁ kathāmacakatham; yadi māmanvicchatha tarhīmān gantuṁ mā vārayata|"},{"book":"yohanaḥ","chapter":"18","verse":"9","text":"itthaṁ bhūte mahyaṁ yāllokān adadāsteṣām ekamapi nāhārayam imāṁ yāṁ kathāṁ sa svayamakathayat sā kathā saphalā jātā|"},{"book":"yohanaḥ","chapter":"18","verse":"10","text":"tadā śimonpitarasya nikaṭe khaṅgalsthiteḥ sa taṁ niṣkoṣaṁ kṛtvā mahāyājakasya mālkhanāmānaṁ dāsam āhatya tasya dakṣiṇakarṇaṁ chinnavān|"},{"book":"yohanaḥ","chapter":"18","verse":"11","text":"tato yīśuḥ pitaram avadat, khaṅgaṁ koṣe sthāpaya mama pitā mahyaṁ pātuṁ yaṁ kaṁsam adadāt tenāhaṁ kiṁ na pāsyāmi?"},{"book":"yohanaḥ","chapter":"18","verse":"12","text":"tadā sainyagaṇaḥ senāpati ryihūdīyānāṁ padātayaśca yīśuṁ ghṛtvā baddhvā hānannāmnaḥ kiyaphāḥ śvaśurasya samīpaṁ prathamam anayan|"},{"book":"yohanaḥ","chapter":"18","verse":"13","text":"sa kiyaphāstasmin vatsare mahāyājatvapade niyuktaḥ"},{"book":"yohanaḥ","chapter":"18","verse":"14","text":"san sādhāraṇalokānāṁ maṅgalārtham ekajanasya maraṇamucitam iti yihūdīyaiḥ sārddham amantrayat|"},{"book":"yohanaḥ","chapter":"18","verse":"15","text":"tadā śimonpitaro'nyaikaśiṣyaśca yīśoḥ paścād agacchatāṁ tasyānyaśiṣyasya mahāyājakena paricitatvāt sa yīśunā saha mahāyājakasyāṭṭālikāṁ prāviśat|"},{"book":"yohanaḥ","chapter":"18","verse":"16","text":"kintu pitaro bahirdvārasya samīpe'tiṣṭhad ataeva mahāyājakena paricitaḥ sa śiṣyaḥ punarbahirgatvā dauvāyikāyai kathayitvā pitaram abhyantaram ānayat|"},{"book":"yohanaḥ","chapter":"18","verse":"17","text":"tadā sa dvārarakṣikā pitaram avadat tvaṁ kiṁ na tasya mānavasya śiṣyaḥ? tataḥ sovadad ahaṁ na bhavāmi|"},{"book":"yohanaḥ","chapter":"18","verse":"18","text":"tataḥ paraṁ yatsthāne dāsāḥ padātayaśca śītahetoraṅgārai rvahniṁ prajvālya tāpaṁ sevitavantastatsthāne pitarastiṣṭhan taiḥ saha vahnitāpaṁ sevitum ārabhata|"},{"book":"yohanaḥ","chapter":"18","verse":"19","text":"tadā śiṣyeṣūpadeśe ca mahāyājakena yīśuḥ pṛṣṭaḥ"},{"book":"yohanaḥ","chapter":"18","verse":"20","text":"san pratyuktavān sarvvalokānāṁ samakṣaṁ kathāmakathayaṁ guptaṁ kāmapi kathāṁ na kathayitvā yat sthānaṁ yihūdīyāḥ satataṁ gacchanti tatra bhajanagehe mandire cāśikṣayaṁ|"},{"book":"yohanaḥ","chapter":"18","verse":"21","text":"mattaḥ kutaḥ pṛcchasi? ye janā madupadeśam aśṛṇvan tāneva pṛccha yadyad avadaṁ te tat jāninta|"},{"book":"yohanaḥ","chapter":"18","verse":"22","text":"tadetthaṁ pratyuditatvāt nikaṭasthapadāti ryīśuṁ capeṭenāhatya vyāharat mahāyājakam evaṁ prativadasi?"},{"book":"yohanaḥ","chapter":"18","verse":"23","text":"tato yīśuḥ pratigaditavān yadyayathārtham acakathaṁ tarhi tasyāyathārthasya pramāṇaṁ dehi, kintu yadi yathārthaṁ tarhi kuto heto rmām atāḍayaḥ?"},{"book":"yohanaḥ","chapter":"18","verse":"24","text":"pūrvvaṁ hānan sabandhanaṁ taṁ kiyaphāmahāyājakasya samīpaṁ praiṣayat|"},{"book":"yohanaḥ","chapter":"18","verse":"25","text":"śimonpitarastiṣṭhan vahnitāpaṁ sevate, etasmin samaye kiyantastam apṛcchan tvaṁ kim etasya janasya śiṣyo na? tataḥ sopahnutyābravīd ahaṁ na bhavāmi|"},{"book":"yohanaḥ","chapter":"18","verse":"26","text":"tadā mahāyājakasya yasya dāsasya pitaraḥ karṇamacchinat tasya kuṭumbaḥ pratyuditavān udyāne tena saha tiṣṭhantaṁ tvāṁ kiṁ nāpaśyaṁ?"},{"book":"yohanaḥ","chapter":"18","verse":"27","text":"kintu pitaraḥ punarapahnutya kathitavān; tadānīṁ kukkuṭo'raut|"},{"book":"yohanaḥ","chapter":"18","verse":"28","text":"tadanantaraṁ pratyūṣe te kiyaphāgṛhād adhipate rgṛhaṁ yīśum anayan kintu yasmin aśucitve jāte tai rnistārotsave na bhoktavyaṁ, tasya bhayād yihūdīyāstadgṛhaṁ nāviśan|"},{"book":"yohanaḥ","chapter":"18","verse":"29","text":"aparaṁ pīlāto bahirāgatya tān pṛṣṭhavān etasya manuṣyasya kaṁ doṣaṁ vadatha?"},{"book":"yohanaḥ","chapter":"18","verse":"30","text":"tadā te petyavadan duṣkarmmakāriṇi na sati bhavataḥ samīpe nainaṁ samārpayiṣyāmaḥ|"},{"book":"yohanaḥ","chapter":"18","verse":"31","text":"tataḥ pīlāto'vadad yūyamenaṁ gṛhītvā sveṣāṁ vyavasthayā vicārayata| tadā yihūdīyāḥ pratyavadan kasyāpi manuṣyasya prāṇadaṇḍaṁ karttuṁ nāsmākam adhikāro'sti|"},{"book":"yohanaḥ","chapter":"18","verse":"32","text":"evaṁ sati yīśuḥ svasya mṛtyau yāṁ kathāṁ kathitavān sā saphalābhavat|"},{"book":"yohanaḥ","chapter":"18","verse":"33","text":"tadanantaraṁ pīlātaḥ punarapi tad rājagṛhaṁ gatvā yīśumāhūya pṛṣṭavān tvaṁ kiṁ yihūdīyānāṁ rājā?"},{"book":"yohanaḥ","chapter":"18","verse":"34","text":"yīśuḥ pratyavadat tvam etāṁ kathāṁ svataḥ kathayasi kimanyaḥ kaścin mayi kathitavān?"},{"book":"yohanaḥ","chapter":"18","verse":"35","text":"pīlāto'vadad ahaṁ kiṁ yihūdīyaḥ? tava svadeśīyā viśeṣataḥ pradhānayājakā mama nikaṭe tvāṁ samārpayana, tvaṁ kiṁ kṛtavān?"},{"book":"yohanaḥ","chapter":"18","verse":"36","text":"yīśuḥ pratyavadat mama rājyam etajjagatsambandhīyaṁ na bhavati yadi mama rājyaṁ jagatsambandhīyam abhaviṣyat tarhi yihūdīyānāṁ hasteṣu yathā samarpito nābhavaṁ tadarthaṁ mama sevakā ayotsyan kintu mama rājyam aihikaṁ na|"},{"book":"yohanaḥ","chapter":"18","verse":"37","text":"tadā pīlātaḥ kathitavān, tarhi tvaṁ rājā bhavasi? yīśuḥ pratyuktavān tvaṁ satyaṁ kathayasi, rājāhaṁ bhavāmi; satyatāyāṁ sākṣyaṁ dātuṁ janiṁ gṛhītvā jagatyasmin avatīrṇavān, tasmāt satyadharmmapakṣapātino mama kathāṁ śṛṇvanti|"},{"book":"yohanaḥ","chapter":"18","verse":"38","text":"tadā satyaṁ kiṁ? etāṁ kathāṁ paṣṭvā pīlātaḥ punarapi bahirgatvā yihūdīyān abhāṣata, ahaṁ tasya kamapyaparādhaṁ na prāpnomi|"},{"book":"yohanaḥ","chapter":"18","verse":"39","text":"nistārotsavasamaye yuṣmābhirabhirucita eko jano mayā mocayitavya eṣā yuṣmākaṁ rītirasti, ataeva yuṣmākaṁ nikaṭe yihūdīyānāṁ rājānaṁ kiṁ mocayāmi, yuṣmākam icchā kā?"},{"book":"yohanaḥ","chapter":"18","verse":"40","text":"tadā te sarvve ruvanto vyāharan enaṁ mānuṣaṁ nahi barabbāṁ mocaya| kintu sa barabbā dasyurāsīt|"}]}