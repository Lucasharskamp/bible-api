{"data":[{"book":"נחמיה","chapter":"10","verse":"1","text":"וּבְכָל־זֹ֕את אֲנַ֛חְנוּ כֹּרְתִ֥ים אֲמָנָ֖ה וְכֹתְבִ֑ים וְעַל֙ הֶֽחָת֔וּם שָׂרֵ֥ינוּ לְוִיֵּ֖נוּ כֹּהֲנֵֽינוּ׃"},{"book":"נחמיה","chapter":"10","verse":"2","text":"וְעַ֖ל הַחֲתוּמִ֑ים נְחֶמְיָ֧ה הַתִּרְשָׁ֛תָא בֶּן־חֲכַלְיָ֖ה וְצִדְקִיָּֽה׃"},{"book":"נחמיה","chapter":"10","verse":"3","text":"שְׂרָיָ֥ה עֲזַרְיָ֖ה יִרְמְיָֽה׃"},{"book":"נחמיה","chapter":"10","verse":"4","text":"פַּשְׁח֥וּר אֲמַרְיָ֖ה מַלְכִּיָּֽה׃"},{"book":"נחמיה","chapter":"10","verse":"5","text":"חַטּ֥וּשׁ שְׁבַנְיָ֖ה מַלּֽוּךְ׃"},{"book":"נחמיה","chapter":"10","verse":"6","text":"חָרִ֥ם מְרֵמ֖וֹת עֹֽבַדְיָֽה׃"},{"book":"נחמיה","chapter":"10","verse":"7","text":"דָּנִיֵּ֥אל גִּנְּת֖וֹן בָּרֽוּךְ׃"},{"book":"נחמיה","chapter":"10","verse":"8","text":"מְשֻׁלָּ֥ם אֲבִיָּ֖ה מִיָּמִֽן׃"},{"book":"נחמיה","chapter":"10","verse":"9","text":"מַֽעַזְיָ֥ה בִלְגַּ֖י שְׁמַֽעְיָ֑ה אֵ֖לֶּה הַכֹּהֲנִֽים׃ ס"},{"book":"נחמיה","chapter":"10","verse":"10","text":"וְֽהַלְוִיִּ֑ם וְיֵשׁ֙וּעַ֙ בֶּן־אֲזַנְיָ֔ה בִּנּ֕וּי מִבְּנֵ֥י חֵנָדָ֖ד קַדְמִיאֵֽל׃"},{"book":"נחמיה","chapter":"10","verse":"11","text":"וַאֲחֵיהֶ֑ם שְׁבַנְיָ֧ה הֽוֹדִיָּ֛ה קְלִיטָ֖א פְּלָאיָ֥ה חָנָֽן׃"},{"book":"נחמיה","chapter":"10","verse":"12","text":"מִיכָ֥א רְח֖וֹב חֲשַׁבְיָֽה׃"},{"book":"נחמיה","chapter":"10","verse":"13","text":"זַכּ֥וּר שֵׁרֵֽבְיָ֖ה שְׁבַנְיָֽה׃"},{"book":"נחמיה","chapter":"10","verse":"14","text":"הוֹדִיָּ֥ה בָנִ֖י בְּנִֽינוּ׃ ס"},{"book":"נחמיה","chapter":"10","verse":"15","text":"רָאשֵׁ֖י הָעָ֑ם פַּרְעֹשׁ֙ פַּחַ֣ת מוֹאָ֔ב עֵילָ֥ם זַתּ֖וּא בָּנִֽי׃"},{"book":"נחמיה","chapter":"10","verse":"16","text":"בֻּנִּ֥י עַזְגָּ֖ד בֵּבָֽי׃"},{"book":"נחמיה","chapter":"10","verse":"17","text":"אֲדֹנִיָּ֥ה בִגְוַ֖י עָדִֽין׃"},{"book":"נחמיה","chapter":"10","verse":"18","text":"אָטֵ֥ר חִזְקִיָּ֖ה עַזּֽוּר׃"},{"book":"נחמיה","chapter":"10","verse":"19","text":"הוֹדִיָּ֥ה חָשֻׁ֖ם בֵּצָֽי׃"},{"book":"נחמיה","chapter":"10","verse":"20","text":"חָרִ֥יף עֲנָת֖וֹת נובי׃"},{"book":"נחמיה","chapter":"10","verse":"21","text":"מַגְפִּיעָ֥שׁ מְשֻׁלָּ֖ם חֵזִֽיר׃"},{"book":"נחמיה","chapter":"10","verse":"22","text":"מְשֵׁיזַבְאֵ֥ל צָד֖וֹק יַדּֽוּעַ׃"},{"book":"נחמיה","chapter":"10","verse":"23","text":"פְּלַטְיָ֥ה חָנָ֖ן עֲנָיָֽה׃"},{"book":"נחמיה","chapter":"10","verse":"24","text":"הוֹשֵׁ֥עַ חֲנַנְיָ֖ה חַשּֽׁוּב׃"},{"book":"נחמיה","chapter":"10","verse":"25","text":"הַלּוֹחֵ֥שׁ פִּלְחָ֖א שׁוֹבֵֽק׃"},{"book":"נחמיה","chapter":"10","verse":"26","text":"רְח֥וּם חֲשַׁבְנָ֖ה מַעֲשֵׂיָֽה׃"},{"book":"נחמיה","chapter":"10","verse":"27","text":"וַאֲחִיָּ֥ה חָנָ֖ן עָנָֽן׃"},{"book":"נחמיה","chapter":"10","verse":"28","text":"מַלּ֥וּךְ חָרִ֖ם בַּעֲנָֽה׃"},{"book":"נחמיה","chapter":"10","verse":"29","text":"וּשְׁאָ֣ר הָעָ֡ם הַכֹּהֲנִ֣ים הַ֠לְוִיִּם הַשּׁוֹעֲרִ֨ים הַמְשֹׁרְרִ֜ים הַנְּתִינִ֗ים וְֽכָל־הַנִּבְדָּ֞ל מֵעַמֵּ֤י הָאֲרָצוֹת֙ אֶל־תּוֹרַ֣ת הָאֱלֹהִ֔ים נְשֵׁיהֶ֖ם בְּנֵיהֶ֣ם וּבְנֹתֵיהֶ֑ם כֹּ֖ל יוֹדֵ֥עַ מֵבִֽין׃"},{"book":"נחמיה","chapter":"10","verse":"30","text":"מַחֲזִיקִ֣ים עַל־אֲחֵיהֶם֮ אַדִּירֵיהֶם֒ וּבָאִ֞ים בְּאָלָ֣ה וּבִשְׁבוּעָ֗ה לָלֶ֙כֶת֙ בְּתוֹרַ֣ת הָאֱלֹהִ֔ים אֲשֶׁ֣ר נִתְּנָ֔ה בְּיַ֖ד מֹשֶׁ֣ה עֶֽבֶד־הָֽאֱלֹהִ֑ים וְלִשְׁמ֣וֹר וְלַעֲשׂ֗וֹת אֶת־כָּל־מִצְוֺת֙ יְהוָ֣ה אֲדֹנֵ֔ינוּ וּמִשְׁפָּטָ֖יו וְחֻקָּֽיו׃"},{"book":"נחמיה","chapter":"10","verse":"31","text":"וַאֲשֶׁ֛ר לֹא־נִתֵּ֥ן בְּנֹתֵ֖ינוּ לְעַמֵּ֣י הָאָ֑רֶץ וְאֶת־בְּנֹ֣תֵיהֶ֔ם לֹ֥א נִקַּ֖ח לְבָנֵֽינוּ׃"},{"book":"נחמיה","chapter":"10","verse":"32","text":"וְעַמֵּ֣י הָאָ֡רֶץ הַֽמְבִיאִים֩ אֶת־הַמַּקָּח֨וֹת וְכָל־שֶׁ֜בֶר בְּי֤וֹם הַשַּׁבָּת֙ לִמְכּ֔וֹר לֹא־נִקַּ֥ח מֵהֶ֛ם בַּשַּׁבָּ֖ת וּבְי֣וֹם קֹ֑דֶשׁ וְנִטֹּ֛שׁ אֶת־הַשָּׁנָ֥ה הַשְּׁבִיעִ֖ית וּמַשָּׁ֥א כָל־יָֽד׃"},{"book":"נחמיה","chapter":"10","verse":"33","text":"וְהֶעֱמַ֤דְנוּ עָלֵ֙ינוּ֙ מִצְוֺ֔ת לָתֵ֥ת עָלֵ֛ינוּ שְׁלִשִׁ֥ית הַשֶּׁ֖קֶל בַּשָּׁנָ֑ה לַעֲבֹדַ֖ת בֵּ֥ית אֱלֹהֵֽינוּ׃"},{"book":"נחמיה","chapter":"10","verse":"34","text":"לְלֶ֣חֶם הַֽמַּעֲרֶ֡כֶת וּמִנְחַ֣ת הַתָּמִ֣יד וּלְעוֹלַ֣ת הַ֠תָּמִיד הַשַּׁבָּת֨וֹת הֶחֳדָשִׁ֜ים לַמּוֹעֲדִ֗ים וְלַקֳּדָשִׁים֙ וְלַ֣חַטָּא֔וֹת לְכַפֵּ֖ר עַל־יִשְׂרָאֵ֑ל וְכֹ֖ל מְלֶ֥אכֶת בֵּית־אֱלֹהֵֽינוּ׃ ס"},{"book":"נחמיה","chapter":"10","verse":"35","text":"וְהַגּוֹרָל֨וֹת הִפַּ֜לְנוּ עַל־קֻרְבַּ֣ן הָעֵצִ֗ים הַכֹּהֲנִ֣ים הַלְוִיִּם֮ וְהָעָם֒ לְ֠הָבִיא לְבֵ֨ית אֱלֹהֵ֧ינוּ לְבֵית־אֲבֹתֵ֛ינוּ לְעִתִּ֥ים מְזֻמָּנִ֖ים שָׁנָ֣ה בְשָׁנָ֑ה לְבַעֵ֗ר עַל־מִזְבַּח֙ יְהוָ֣ה אֱלֹהֵ֔ינוּ כַּכָּת֖וּב בַּתּוֹרָֽה׃"},{"book":"נחמיה","chapter":"10","verse":"36","text":"וּלְהָבִ֞יא אֶת־בִּכּוּרֵ֣י אַדְמָתֵ֗נוּ וּבִכּוּרֵ֛י כָּל־פְּרִ֥י כָל־עֵ֖ץ שָׁנָ֣ה בְשָׁנָ֑ה לְבֵ֖ית יְהוָֽה׃"},{"book":"נחמיה","chapter":"10","verse":"37","text":"וְאֶת־בְּכֹר֤וֹת בָּנֵ֙ינוּ֙ וּבְהֶמְתֵּ֔ינוּ כַּכָּת֖וּב בַּתּוֹרָ֑ה וְאֶת־בְּכוֹרֵ֨י בְקָרֵ֜ינוּ וְצֹאנֵ֗ינוּ לְהָבִיא֙ לְבֵ֣ית אֱלֹהֵ֔ינוּ לַכֹּ֣הֲנִ֔ים הַמְשָׁרְתִ֖ים בְּבֵ֥ית אֱלֹהֵֽינוּ׃"},{"book":"נחמיה","chapter":"10","verse":"38","text":"וְאֶת־רֵאשִׁ֣ית עֲרִיסֹתֵ֣ינוּ וּ֠תְרוּמֹתֵינוּ וּפְרִ֨י כָל־עֵ֜ץ תִּיר֣וֹשׁ וְיִצְהָ֗ר נָבִ֤יא לַכֹּהֲנִים֙ אֶל־לִשְׁכ֣וֹת בֵּית־אֱלֹהֵ֔ינוּ וּמַעְשַׂ֥ר אַדְמָתֵ֖נוּ לַלְוִיִּ֑ם וְהֵם֙ הַלְוִיִּ֔ם הַֽמְעַשְּׂרִ֔ים בְּכֹ֖ל עָרֵ֥י עֲבֹדָתֵֽנוּ׃"},{"book":"נחמיה","chapter":"10","verse":"39","text":"וְהָיָ֨ה הַכֹּהֵ֧ן בֶּֽן־אַהֲרֹ֛ן עִם־הַלְוִיִּ֖ם בַּעְשֵׂ֣ר הַלְוִיִּ֑ם וְהַלְוִיִּ֞ם יַעֲל֨וּ אֶת־מַעֲשַׂ֤ר הַֽמַּעֲשֵׂר֙ לְבֵ֣ית אֱלֹהֵ֔ינוּ אֶל־הַלְּשָׁכ֖וֹת לְבֵ֥ית הָאוֹצָֽר׃"},{"book":"נחמיה","chapter":"10","verse":"40","text":"כִּ֣י אֶל־הַ֠לְּשָׁכוֹת יָבִ֨יאוּ בְנֵי־יִשְׂרָאֵ֜ל וּבְנֵ֣י הַלֵּוִ֗י אֶת־תְּרוּמַ֣ת הַדָּגָן֮ הַתִּיר֣וֹשׁ וְהַיִּצְהָר֒ וְשָׁם֙ כְּלֵ֣י הַמִּקְדָּ֔שׁ וְהַכֹּהֲנִים֙ הַמְשָׁ֣רְתִ֔ים וְהַשּׁוֹעֲרִ֖ים וְהַמְשֹׁרְרִ֑ים וְלֹ֥א נַעֲזֹ֖ב אֶת־בֵּ֥ית אֱלֹהֵֽינוּ׃"}]}