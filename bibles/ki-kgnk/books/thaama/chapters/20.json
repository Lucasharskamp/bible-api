{"data":[{"book":"Thaama","chapter":"20","verse":"1","text":"Nake Ngai akĩaria ciugo ici ciothe, akiuga atĩrĩ:"},{"book":"Thaama","chapter":"20","verse":"2","text":"“Nĩ niĩ Jehova Ngai waku, ũrĩa wakũrutire bũrũri wa Misiri, kuuma bũrũri wa ũkombo."},{"book":"Thaama","chapter":"20","verse":"3","text":"“Ndũkanagĩe na ngai ingĩ tiga niĩ."},{"book":"Thaama","chapter":"20","verse":"4","text":"“Ndũkanethondekere mũhianano mũicũhie wa mũhianĩre wa kĩndũ o gĩothe kĩrĩ kũũrĩa igũrũ kana gũkũ thĩ, kana kĩrĩ maaĩ-inĩ marĩa marĩ mũhuro wa thĩ."},{"book":"Thaama","chapter":"20","verse":"5","text":"Ndũkanacinamĩrĩre kana ũcihooe, nĩgũkorwo niĩ, Jehova Ngai waku, ndĩ Ngai ũrĩ ũiru, herithagia ciana nĩ ũndũ wa mehia ma maithe mao nginya rũciaro rwa gatatũ na rwa kana rwa andũ arĩa maathũire,"},{"book":"Thaama","chapter":"20","verse":"6","text":"no ngonania wendo kũrĩ njiarwa ngiri na ngiri cia andũ arĩa manyendete na magaathĩkĩra maathani makwa."},{"book":"Thaama","chapter":"20","verse":"7","text":"“Ndũkanagwete rĩĩtwa rĩa Jehova Ngai waku na itherũ, nĩgũkorwo Jehova ndagatua atĩ mũndũ ndehĩtie ũrĩa ũgwetaga rĩĩtwa rĩake na itherũ."},{"book":"Thaama","chapter":"20","verse":"8","text":"“Ririkanaga mũthenya wa Thabatũ ũwamũrage."},{"book":"Thaama","chapter":"20","verse":"9","text":"Rutaga wĩra waku wothe mĩthenya ĩtandatũ,"},{"book":"Thaama","chapter":"20","verse":"10","text":"no mũthenya wa mũgwanja nĩ Thabatũ ya Jehova Ngai waku. Mũthenya ũcio ndũkanarute wĩra o na ũrĩkũ, wee mwene, kana mũrũ-guo, kana mwarĩ-guo, kana ndungata yaku ya mũndũ mũrũme, kana ya mũndũ-wa-nja, kana ũhiũ waku, kana mũgeni ũrĩ gwaku mũciĩ."},{"book":"Thaama","chapter":"20","verse":"11","text":"Nĩgũkorwo Jehova ombire igũrũ na thĩ, na iria rĩrĩa inene na indo ciothe iria irĩ kuo, na mĩthenya ĩtandatũ, no akĩhurũka mũthenya wa mũgwanja. Nĩ ũndũ ũcio Jehova akĩrathima mũthenya ũcio wa Thabatũ, akĩwaamũra."},{"book":"Thaama","chapter":"20","verse":"12","text":"“Tĩĩa thoguo na nyũkwa, nĩgeetha ũtũũre matukũ maingĩ bũrũri ũrĩa Jehova Ngai waku egũkũhe."},{"book":"Thaama","chapter":"20","verse":"13","text":"“Ndũkanoragane."},{"book":"Thaama","chapter":"20","verse":"14","text":"“Ndũkanatharanie."},{"book":"Thaama","chapter":"20","verse":"15","text":"“Ndũkanaiye."},{"book":"Thaama","chapter":"20","verse":"16","text":"“Ndũkanaigĩrĩre mũndũ ũrĩa ũngĩ kĩgeenyo."},{"book":"Thaama","chapter":"20","verse":"17","text":"“Ndũkanacumĩkĩre nyũmba ya mũndũ ũrĩa ũngĩ. Ndũkanacumĩkĩre mũtumia wa mũndũ ũngĩ, kana ũcumĩkĩre ndungata yake ya mũndũ mũrũme kana ya mũndũ-wa-nja, kana ndegwa yake kana ndigiri yake, o na kana kĩndũ gĩothe gĩake.”"},{"book":"Thaama","chapter":"20","verse":"18","text":"Rĩrĩa andũ maiguire marurumĩ, na makĩona rũheni, na makĩigua coro ũkĩgamba, na makĩona kĩrĩma gĩgĩtoga ndogo, makĩinaina nĩ guoya. Magĩikara o haraaya,"},{"book":"Thaama","chapter":"20","verse":"19","text":"na makĩĩra Musa atĩrĩ, “Twarĩrie arĩ we, na nĩtũgũkũigua, no tiga kũreka twarĩrio nĩ Ngai, tũtigakue.”"},{"book":"Thaama","chapter":"20","verse":"20","text":"Musa akĩĩra andũ acio atĩrĩ, “Tigai gwĩtigĩra. Ngai okĩte kũmũgeria, nĩgeetha mũtũũre mwĩtigĩrĩte Ngai, mwagage kwĩhia.”"},{"book":"Thaama","chapter":"20","verse":"21","text":"Andũ acio magĩgĩikara o haraaya, nowe Musa agĩthengerera harĩa haarĩ nduma ndumanu, harĩa Ngai aarĩ."},{"book":"Thaama","chapter":"20","verse":"22","text":"Ningĩ Jehova akĩĩra Musa atĩrĩ, “Ĩra andũ a Isiraeli ũndũ ũyũ: ‘Nĩmweyonera inyuĩ ene atĩ ndaaria na inyuĩ ndĩ o igũrũ:"},{"book":"Thaama","chapter":"20","verse":"23","text":"Mũtikanathondeke ngai ingĩ cia kũhooyagwo hamwe na niĩ; mũtikanethondekere ngai cia betha kana ngai cia thahabu."},{"book":"Thaama","chapter":"20","verse":"24","text":"“ ‘Njakĩrai kĩgongona gĩa tĩĩri, na mũrutĩre ngʼondu na mbũri na ngʼombe cianyu ho irĩ magongona manyu ma njino na ma ũiguano. Kũrĩa guothe ngaatũma rĩĩtwa rĩakwa rĩtĩĩagwo, nĩndĩũkaga kũrĩ inyuĩ na ngamũrathima."},{"book":"Thaama","chapter":"20","verse":"25","text":"Mũngĩnjakĩra kĩgongona kĩa mahiga, mũtigagĩake na mahiga marĩa maacũhie, nĩgũkorwo mũngĩgaatũmĩra kĩndũ gĩa gwacũhia nĩmũgagĩthaahia."},{"book":"Thaama","chapter":"20","verse":"26","text":"Mũtikanahaice kĩgongona gĩakwa na ngathĩ, nĩguo njaga yanyu ndĩkanonekanĩre ho.’"}]}