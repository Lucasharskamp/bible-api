{"data":[{"book":"1 Moseboken","chapter":"16","verse":"1","text":"Abram och hans hustru Saraj var barnlösa."},{"book":"1 Moseboken","chapter":"16","verse":"2","text":"Saraj sade till Abram: ”Eftersom Herren har gjort så jag inte kan få barn, så ligg med min tjänarinna. Kanske kan jag få en familj genom henne.” [Saraj följde den dåtida kulturens tradition att ge en av sina tjänarinnor till sin man för att bli surrogatmor.] Abram lyssnade på Sarajs ord (lydde henne)."},{"book":"1 Moseboken","chapter":"16","verse":"3","text":"Efter tio år i Kanaans land gav Saraj, Abrams fru, sin egyptiska tjänarinna Hagar till sin man som en andra fru."},{"book":"1 Moseboken","chapter":"16","verse":"4","text":"Abram låg med Hagar och hon blev gravid. När Hagar fick reda på att hon var gravid började hon se ner på (förakta) sin föreståndarinna (härskarinna, överordnade)."},{"book":"1 Moseboken","chapter":"16","verse":"5","text":"Då sade Saraj till Abram: ”Det är ditt fel att all denna laglöshet (terror, destruktiva kraft, plundring – hebr. chamas) har drabbat mig. Jag tillät min tjänare att ligga med dig, men när hon såg att hon var gravid började hon förakta mig. Låt Herren döma mellan mig och dig.” [Sista delen kan också översättas: ”Låt Gud straffa dig för det här.”]"},{"book":"1 Moseboken","chapter":"16","verse":"6","text":"Abram sade till Saraj: ”Eftersom du bestämmer över din tjänarinna, så gör vad du vill med henne.” Då började Saraj gå så hårt åt Hagar att hon flydde bort från Saraj. [Abram tar inte ansvar, utan låter Saraj agera utifrån sin bitterhet.]"},{"book":"1 Moseboken","chapter":"16","verse":"7","text":"Herrens ängel (budbärare) hittade Hagar nära en vattenkälla i öknen, källan som ligger på vägen mot [öknen] Sur."},{"book":"1 Moseboken","chapter":"16","verse":"8","text":"Ängeln frågade: ”Hagar, Sarajs tjänarinna, varifrån kommer du och vart är du på väg?” Hon svarade: ”Jag flyr från min föreståndarinna, Saraj.”"},{"book":"1 Moseboken","chapter":"16","verse":"9","text":"Då sade Herrens ängel till henne: ”Vänd tillbaka till din föreståndarinna och ödmjuka dig under henne.”"},{"book":"1 Moseboken","chapter":"16","verse":"10","text":"Herrens ängel sade: ”Jag ska göra din ätt (ditt släkte) mycket stor. Den ska bli så stor att ingen kan räkna dem alla.”"},{"book":"1 Moseboken","chapter":"16","verse":"11","text":"Sedan sade Herrens ängel till henne:"},{"book":"1 Moseboken","chapter":"16","verse":"12","text":"Din son ska bli en vild man (omöjlig att tämja, som en vildåsna);"},{"book":"1 Moseboken","chapter":"16","verse":"13","text":"Hagar gav Herren, som hade talat med henne, ett namn: ”Du är en Gud som ser.” [På hebreiska är det ”El-Roi”.] Hon sade: ”Har jag verkligen fått se en skymt (ryggen) av honom som ser mig? [Hagar var uppväxt i Egypten och van med gudar gjorda av trä och sten som varken talade eller såg. Nu hade hon med egna ögon fått se den levande Guden.]"},{"book":"1 Moseboken","chapter":"16","verse":"14","text":"Därför fick källan namnet ”Den levandes brunn han som ser mig” (Beer Lachai-Roi på hebreiska), den ligger mellan Kadesh och Bared. [Det är vid samma källa eller brunn som Isak möter sin hustru Rebecka första gången, se 1 Mos 24:62.]"},{"book":"1 Moseboken","chapter":"16","verse":"15","text":"Hagar födde en son till Abram och Abram gav sin son, som Hagar fött, namnet Ismael."},{"book":"1 Moseboken","chapter":"16","verse":"16","text":"Abram levde 86 år innan Hagar födde Ismael åt Abram."}]}