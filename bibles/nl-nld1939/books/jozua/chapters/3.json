{"data":[{"book":"Jozua","chapter":"3","verse":"1","text":"‘s Morgens braken Josuë en al de zonen van Israël op, trokken uit Sjittim weg, en bereikten de Jordaan, waar ze overnachtten, alvorens over te trekken."},{"book":"Jozua","chapter":"3","verse":"2","text":"Toen de drie dagen ten einde waren, trokken de leiders het kamp door,"},{"book":"Jozua","chapter":"3","verse":"3","text":"en bevalen het volk: Zodra gij ziet, dat de ark des Verbonds van Jahweh, uw God, door de levietische priesters wordt opgenomen, moet ook gij van uw plaats opbreken en haar volgen."},{"book":"Jozua","chapter":"3","verse":"4","text":"Er moet echter tussen u en haar een afstand blijven van ongeveer twee duizend el; komt er dus niet dichter bij! Dan zult ge de weg leren kennen, die ge moet gaan; want nog nooit zijt ge langs zo’n weg getrokken."},{"book":"Jozua","chapter":"3","verse":"5","text":"En Josuë sprak tot het volk: Heiligt u; want morgen zal Jahweh wonderbare dingen onder u doen."},{"book":"Jozua","chapter":"3","verse":"6","text":"En tot de priesters sprak Josuë: Neemt de ark des Verbonds, en trekt over aan de spits van het volk. En de priesters namen de ark des Verbonds op, en gingen vóór het volk uit."},{"book":"Jozua","chapter":"3","verse":"7","text":"Toen sprak Jahweh tot Josuë: Vandaag zal Ik beginnen, u groot te maken in het oog van heel Israël, opdat ze weten, dat Ik met u zal zijn, zoals Ik met Moses geweest ben."},{"book":"Jozua","chapter":"3","verse":"8","text":"Beveel aan de priesters, die de ark des Verbonds dragen: Als gij de oever van de Jordaan hebt bereikt, moet ge in de Jordaan gaan staan."},{"book":"Jozua","chapter":"3","verse":"9","text":"Nu sprak Josuë tot de kinderen van Israël: Komt naderbij en hoort, wat Jahweh, uw God, u zegt!"},{"book":"Jozua","chapter":"3","verse":"10","text":"En Josuë vervolgde: Hieraan zult ge erkennen, dat er een levende God in uw midden is, die de Kanaänieten, Chittieten, Chiwwieten, Perizzieten, Girgasjieten, Amorieten en Jeboesieten voor u uit zal jagen!"},{"book":"Jozua","chapter":"3","verse":"11","text":"Zie, de ark des Verbonds van den Heer der gehele aarde trekt voor u uit de Jordaan in."},{"book":"Jozua","chapter":"3","verse":"12","text":"-"},{"book":"Jozua","chapter":"3","verse":"13","text":"Zodra de voetzolen der priesters, die de ark van Jahweh, den Heer der gehele aarde, dragen, het water van de Jordaan zullen aanraken, zal het water van de Jordaan, het water namelijk dat van boven komt, worden afgesneden en als een dam blijven staan."},{"book":"Jozua","chapter":"3","verse":"14","text":"Toen dus het volk uit zijn tenten opbrak, om de Jordaan over te trekken, droegen de priesters de ark des Verbonds voor het volk uit."},{"book":"Jozua","chapter":"3","verse":"15","text":"En ofschoon de Jordaan gedurende heel de zomertijd buiten zijn oevers staat, hadden de dragers van de ark nauwelijks de Jordaan bereikt, en waren de voeten der priesters, die de ark droegen, in de rand van het water gedompeld,"},{"book":"Jozua","chapter":"3","verse":"16","text":"of het water, dat van boven kwam, bleef staan, en rees heel in de verte omhoog als een dam, bij de stad Adam, die bij Saretan ligt; terwijl het water, dat naar de Araba-zee, de Zoutzee, vloeit, geheel verdween. Zo stak het volk tegenover Jericho over."},{"book":"Jozua","chapter":"3","verse":"17","text":"En terwijl heel Israël over het droge trok, bleven de priesters, die de ark van Jahweh’s Verbond droegen, midden in de Jordaan op het droge staan, totdat het hele volk de overtocht van de Jordaan had beëindigd."}]}