{"data":[{"book":"Jeremjáš","chapter":"47","verse":"1","text":"Slovo Hospodinovo, kteréž se stalo k Jeremiášovi proroku proti Filistinským, prvé než dobyl Farao Gázy."},{"book":"Jeremjáš","chapter":"47","verse":"2","text":"Takto praví Hospodin: Aj, vody vystupují od půlnoci, a obrátí se v potok rozvodnilý, tak že zatopí zemi, i cožkoli jest na ní, město i ty, kteříž bydlí v něm; pročež křičeti budou lidé, a kvíliti všeliký obyvatel té země;"},{"book":"Jeremjáš","chapter":"47","verse":"3","text":"Pro zvuk dusání kopyt silných jeho, pro hřmot vozů jeho, a hrčení kol jeho, neohlédnou se otcové na syny, majíce opuštěné ruce;"},{"book":"Jeremjáš","chapter":"47","verse":"4","text":"Pro ten den, kterýž přijíti má, aby pohubil všecky Filistinské, aby zahladil Týr a Sidon, i všelikou pozůstávající pomoc, když hubiti bude Hospodin Filistinské, ostatek krajiny Kaftor."},{"book":"Jeremjáš","chapter":"47","verse":"5","text":"Přijde lysina na Gázu, vypléněn bude Aškalon i ostatek údolí jejich. Dokudž se řezati budeš?"},{"book":"Jeremjáš","chapter":"47","verse":"6","text":"Ach, meči Hospodinův, dokudž se nespokojíš? Navrať se do pošvy své, utiš se, a zastav se."},{"book":"Jeremjáš","chapter":"47","verse":"7","text":"I jakž by se spokojil? Však Hospodin přikázal jemu. Proti Aškalon a proti břehu mořskému, tam postavil jej."}]}