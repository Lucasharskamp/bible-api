{"data":[{"book":"АМОСА","chapter":"8","verse":"1","text":"Такую ўяву адкрыў мне Гасподзь Бог: вось, кош са сьпелымі пладамі."},{"book":"АМОСА","chapter":"8","verse":"2","text":"І сказаў Ён: што ты бачыш, Амосе? Я адказаў: кош са сьпелымі пладамі. Тады Гасподзь сказаў мне: насьпеў канец народу Майму Ізраілю: ня буду болей дараваць яму."},{"book":"АМОСА","chapter":"8","verse":"3","text":"Песьні хорама ў той дзень ператворацца ў галашэньне, кажа Гасподзь Бог; многа будзе трупаў, на кожным месцы будуць кідаць іх моўчкі."},{"book":"АМОСА","chapter":"8","verse":"4","text":"Выслухайце гэта, хто прагне праглынуць бедных і загубіць убогіх, -"},{"book":"АМОСА","chapter":"8","verse":"5","text":"вы, якія кажаце: некалісь прыйдзе час маладзіка, каб мы прадавалі хлеб, і субота - каб адчыніць засекі, паменшыць меру, павялічыць цану сікля і ашукваць няправільнымі вагамі,"},{"book":"АМОСА","chapter":"8","verse":"6","text":"каб купляць немаёмасных за срэбра і бедных за пару абутку, а высеўкі з хлеба прадаваць."},{"book":"АМОСА","chapter":"8","verse":"7","text":"Бажыўся Гасподзь славаю Якава: сапраўды не забуду вавек ніводнага з учынкаў іхніх!"},{"book":"АМОСА","chapter":"8","verse":"8","text":"Ці не пахісьнецца ад гэтага зямля, і ці не заплача кожны, хто жыве на ёй? Захвалюецца яна як рака, і будзе падымацца і апускацца як рака Егіпецкая."},{"book":"АМОСА","chapter":"8","verse":"9","text":"І будзе ў той дзень, кажа Гасподзь Бог: учыню заход сонца апоўдні і азмрочу зямлю сярод сьветлага дня,"},{"book":"АМОСА","chapter":"8","verse":"10","text":"і абярну сьвяткаваньні вашыя ў бедаваньні і ўсе песьні вашы - у плач, і ўскладу на ўсе сьцёгны вярэту і плешыну на кожную галаву; і ўчыню ў краіне плач, як па адзіным сыне, і канец яе будзе - як горкі дзень."},{"book":"АМОСА","chapter":"8","verse":"11","text":"Вось настаюць дні, кажа Гасподзь Бог, калі Я пашлю на зямлю голад, - ня голад хлеба, ня смагу вады, а смагу чуцьця слоў Гасподніх."},{"book":"АМОСА","chapter":"8","verse":"12","text":"І будуць хадзіць ад мора да мора і бадзяцца ад поўначы да ўсходу, шукаючы слова Гасподняга, і ня знойдуць яго."},{"book":"АМОСА","chapter":"8","verse":"13","text":"У той дзень раставаць будуць ад смагі прыгожыя дзяўчаты і хлопцы,"},{"book":"АМОСА","chapter":"8","verse":"14","text":"якія божацца грахом Самарыйскім і кажуць: жывы Бог твой, Дане! і жывы шлях у Вірсавію! - Яны ўпадуць і ўжо ня ўстануць."}]}