{"data":[{"book":"ПЛАЧ","chapter":"4","verse":"1","text":"Як паблякла золата, як зьмянілася золата высакароднае! камяні сьвяцілішча рассыпаны па ўсіх ростанях."},{"book":"ПЛАЧ","chapter":"4","verse":"2","text":"Сыны Сіёна каштоўныя, роўныя шчыраму золату, цяпер як чарэп'е глінянае цэняцца, як вырабы рук ганчара!"},{"book":"ПЛАЧ","chapter":"4","verse":"3","text":"І шакалы падсоўваюць смочкі і кормяць сваіх дзяцей, а дачка народа майго цяпер жорсткая, як у пустыні страўсы:"},{"book":"ПЛАЧ","chapter":"4","verse":"4","text":"язык немаўлят да гартані ад смагі ліпне; дзеці благаюць хлеба, і не падае ім ніхто."},{"book":"ПЛАЧ","chapter":"4","verse":"5","text":"Тыя, што елі салодкае, млеюць на вуліцах; а тыя, каго спавівалі ў пурпуры, на сьметніках сьпяць."},{"book":"ПЛАЧ","chapter":"4","verse":"6","text":"Правіны дачкі народа майго большыя за грэх Садомы: тая зьнішчана вокаімгненна, бяз дотыку рук чалавечых."},{"book":"ПЛАЧ","chapter":"4","verse":"7","text":"Яе князі былі чысьцейшыя за сьнег, бялейшыя за малако; целам былі прыгажэйшыя за карал, выгляд іх быў, як шафір;"},{"book":"ПЛАЧ","chapter":"4","verse":"8","text":"а цяпер цямней за ўсё чорнае твар у іх; не пазнаюць іх на вуліцы; скура ў іх да касьцей іх прыліпла, уся перасохла, як дрэва."},{"book":"ПЛАЧ","chapter":"4","verse":"9","text":"Тыя, каго забіваюць мечам, шчасьлівейшыя за забіваных голадам, ападаюць у сіле з голаду, бо ім пладоў нестае палявых."},{"book":"ПЛАЧ","chapter":"4","verse":"10","text":"Пяшчотныя колісь жанчыны дзетак сваіх гатавалі, каб пракарміцца імі ў часе пагібелі дачкі народа свайго."},{"book":"ПЛАЧ","chapter":"4","verse":"11","text":"Спраўдзіў Гасподзь Свой гнеў, выліў лютасьць гневу Свайго і запаліў на Сіёне агонь, які зжэр асновы яго."},{"book":"ПЛАЧ","chapter":"4","verse":"12","text":"Ня верылі цары зямныя і ўсе жывыя ў сусьвеце, каб вораг і непрыяцель увайшоў у браму Ерусаліма."},{"book":"ПЛАЧ","chapter":"4","verse":"13","text":"Усё гэта - за грахі ілжэпрарокаў, за беззаконьні яго сьвятароў, што пралівалі кроў праведнікаў;"},{"book":"ПЛАЧ","chapter":"4","verse":"14","text":"бадзяліся, як сьляпыя па вуліцах, крывёй апаганьваліся, аж немагчыма было дакрануцца да вопраткі іхняй."},{"book":"ПЛАЧ","chapter":"4","verse":"15","text":"«З дарогі! нячысты ідзе!» крычалі паперадзе іх; «сыдзеце ўбок, сыдзеце ўбок! не дакранайцеся!»; і саступалі ўбок; а людзі казалі: «іх болей ня будзе!"},{"book":"ПЛАЧ","chapter":"4","verse":"16","text":"Гасподзь іх між люду расьцярусіў; Ён іх больш не дагледзіць», бо яны сьвятароў не шануюць, бо не шкадуюць старцаў."},{"book":"ПЛАЧ","chapter":"4","verse":"17","text":"Стаміліся нашыя вочы чакаць дапамогі марнае; з вежы дазорнай чакалі народу, які нас ня выратаваў."},{"book":"ПЛАЧ","chapter":"4","verse":"18","text":"А яны цікавалі за крокамі нашымі, каб не маглі мы хадзіць па вуліцах нашых; зблізіўся наш канец, дні нашы споўніліся; настала наша пара."},{"book":"ПЛАЧ","chapter":"4","verse":"19","text":"Ганіцелі нашы былі шыбчэйшыя за нябесных арлоў; ганяліся за намі па горах, ставілі пасткі на нас у пустыні."},{"book":"ПЛАЧ","chapter":"4","verse":"20","text":"Дыханьне жыцьця нашага, памазанец Гасподні злоўлены ў яму іхнюю, той, пра якога казалі мы: пад яго шатамі жыцьмем сярод народаў."},{"book":"ПЛАЧ","chapter":"4","verse":"21","text":"Радуйся і весяліся, дачка Эдома, жыхарка зямлі Уц! І да цябе дойдзе чара; уп'ешся й аголішся."},{"book":"ПЛАЧ","chapter":"4","verse":"22","text":"Дачка Сіёна! скончыцца кара за беззаконьне тваё; Ён цябе болей ня гнацьме; а тваё беззаконьне, дачка Эдома, Ён адкрые і пакарае яго."}]}