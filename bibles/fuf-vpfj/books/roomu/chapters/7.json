{"data":[{"book":"ROOMU","chapter":"7","verse":"1","text":"E on andaa yo musiɓɓe wonde Sariya on ardoto goɗɗo fannin himo wuuri? (Miɗo yewtude on wano mi yewtirta yimɓe anduɓe Sariya on.)"},{"book":"ROOMU","chapter":"7","verse":"2","text":"Ko sariya on humindiri debbo ƴettaaɗo e moodi mun, yeru on no wuuri. Kono si moodi makko maayii, haray on debbo seedii e on sariya humindirnooɗo mo e moodi makko."},{"book":"ROOMU","chapter":"7","verse":"3","text":"Si tawii non e nder ngurndan moodi makko, o wonii ɓeyngu gorko goo, haray o wontii jeenoowo. Kono si tawii moodibbo on maayii, haray o sendaama e sariya on. Ɗun, si goɗɗo goo ƴettii mo, haray hinaa o jeenoowo."},{"book":"ROOMU","chapter":"7","verse":"4","text":"Onon kadi ko wano non, yo musiɓɓe an, on maayii e telen-ma Sariya on wondude e ɓandu Iisaa Almasiihu on, fii no jeyireɗon e goɗɗo goo, on immintinaaɗo e hakkunde mayɓe ɓen, fii no waɗiren kuuɗe welayɗe Alla."},{"book":"ROOMU","chapter":"7","verse":"5","text":"Ko fii, fewndo jokkunoɗen mbeleeɗe ɓandu men ndun, hari faaleeji bonɗi yaaduɗi e junuubu immorde e Sariya on no ardotonoo tere men ɗen, fawa en kadi kuuɗe nawrayɗe e mayde."},{"book":"ROOMU","chapter":"7","verse":"6","text":"Kono jooni, en seedii e Sariya on, ko fii en maayii e telen-ma kon ko waɗunoo en maccuɓe. Ko ɗun waɗi, jooni hiɗen kurkorande Alla noone keso tippude e Ruuhu makko on, hara hinaa e oya noone kiɗɗo mo Sariya."},{"book":"ROOMU","chapter":"7","verse":"7","text":"Awa ko honɗun wi'eten jooni: Sariya on ko junuubu? Pellet hinaa ɗun! Kono ko sabu Sariya on mi andiri junuubu. Ko fii mi andataano ko woni himme si Sariya on wi'aano «wota mo himma!»"},{"book":"ROOMU","chapter":"7","verse":"8","text":"Onsay junuubu on ɓaarori yamiroore nden, o waɗi e an kala noone himme. Ko fii, si Sariya on araano, hanno junuubu on ko mayɗo."},{"book":"ROOMU","chapter":"7","verse":"9","text":"E telen-ma an min, si Sariya on alaano, hanno miɗo wuuri. Kono ɓay yamiroore nden arii, junuubu on wuuri, min mi maayi."},{"book":"ROOMU","chapter":"7","verse":"10","text":"Onsay yamiroore nawraynde e ngurndan nden nawrimmi ka mayde."},{"book":"ROOMU","chapter":"7","verse":"11","text":"Ko fii junuubu on ɗaynimmi ɓaarori yamiroore nden, warimmi."},{"book":"ROOMU","chapter":"7","verse":"12","text":"Ɗun non, Sariya on ko *seniiɗo, yamiroore nden kadi ko seniinde, feewunde moƴƴere."},{"book":"ROOMU","chapter":"7","verse":"13","text":"Awa hara ko moƴƴi kon wonanii lan mayde? Pellet oo'o! Kono ko junuubu on, fii yo o feeɲu junuubu, o waɗirii e an mayde rewrude e ko moƴƴi kon, fii yo junuubu on feeɲir no laaɓiri poy junuubu sabu yamiroore nden."},{"book":"ROOMU","chapter":"7","verse":"14","text":"E hoore ɗun, hiɗen andi wonde Sariya on ko e Alla iwri, kono min, ko mi neɗɗanke maccinaniiɗo junuubu."},{"book":"ROOMU","chapter":"7","verse":"15","text":"Ko fii mi faamaa ko mi woni waɗude kon. Ko mi yiɗi kon kadi mi alaa waɗude ɗun, kono ko ko mi aɲi kon mi woni waɗude."},{"book":"ROOMU","chapter":"7","verse":"16","text":"Si tawii miɗo waɗude ko mi faalaaka kon, haray miɗo jaɓi wonde Sariya on ko moƴƴo."},{"book":"ROOMU","chapter":"7","verse":"17","text":"Jooni non, hinaa min han kadi woni waɗude ɗun, kono ko junuubu wonɗo e an on."},{"book":"ROOMU","chapter":"7","verse":"18","text":"Ko fii miɗo andi wonde ko moƴƴi kon alaa e an, e maanaa ka ɓandu an. Ko fii min tigi miɗo wondi e faale waɗugol ko moƴƴi, kono mi alaa waɗude ɗun."},{"book":"ROOMU","chapter":"7","verse":"19","text":"Mi alaa waɗude moƴƴere nde mi faalaa nden, kono miɗo waɗude bone mo mi faalaaka on."},{"book":"ROOMU","chapter":"7","verse":"20","text":"Si tawii miɗo waɗude ko mi faalaaka, haray hinaa min tigi hande kadi woni waɗude ɗun, kono ko junuubu wonɗo e an on."},{"book":"ROOMU","chapter":"7","verse":"21","text":"Awa e hino sariya mo mi tawi on: tuma mi faalaa waɗude ko moƴƴi woo, haray bone on no e an."},{"book":"ROOMU","chapter":"7","verse":"22","text":"Ko fii Sariya Alla on no welammi ka ɓernde,"},{"book":"ROOMU","chapter":"7","verse":"23","text":"kono miɗo yi'ude ka tere an sariya goo, wonɗo dartaade sariya faamu an ngun, wonɗo lan e wattude maccuɗo sariya junuubu, wonɗo e tere an ɗen."},{"book":"ROOMU","chapter":"7","verse":"24","text":"Min e tampere an! Hara ko hombo jattintammi e nduu ɓandu maayooru?"},{"book":"ROOMU","chapter":"7","verse":"25","text":"Ko yettude Alla, immorde e Iisaa Almasiihu Joomi men on! Ko ɗun waɗi, si ka ɓernde an ko mi maccuɗo Sariya Alla on, fii kala ka ɓandu an ko mi maccuɗo sariya junuubu on."}]}