{"data":[{"book":"Izajasza","chapter":"60","verse":"1","text":"Powstań, zajaśniej, ponieważ przyszła twoja światłość i chwała PANA wzeszła nad tobą."},{"book":"Izajasza","chapter":"60","verse":"2","text":"Oto bowiem ciemność okryje ziemię i mrok – ludy, ale nad tobą wzejdzie PAN i jego chwała pojawi się nad tobą."},{"book":"Izajasza","chapter":"60","verse":"3","text":"I pójdą narody do twojej światłości, a królowie do blasku twojego wschodu."},{"book":"Izajasza","chapter":"60","verse":"4","text":"Podnieś wokoło swe oczy i spójrz: ci wszyscy, którzy się zgromadzili, przyjdą do ciebie. Twoi synowie przyjdą z daleka i twoje córki będą wychowane przy twoim boku."},{"book":"Izajasza","chapter":"60","verse":"5","text":"Wtedy zobaczysz i rozweselisz się, twoje serce zadrży i rozszerzy się, gdyż nawróci się do ciebie tłum morski, a siły narodów przyjdą do ciebie."},{"book":"Izajasza","chapter":"60","verse":"6","text":"Okryje cię mnóstwo wielbłądów, dromadery z Midianu i Efy. Przyjdą wszyscy z Szeby, przyniosą złoto i kadzidło i będą głosić chwałę PANA."},{"book":"Izajasza","chapter":"60","verse":"7","text":"Wszystkie stada Kedaru zgromadzą się u ciebie, barany Nebajotu będą ci służyć: wstąpią na mój ołtarz, gdzie będą przyjęte; i tak ozdobię dom mego majestatu."},{"book":"Izajasza","chapter":"60","verse":"8","text":"I powiesz: Kim są ci, co nadciągają jak obłoki i jak gołębie do swoich okien?"},{"book":"Izajasza","chapter":"60","verse":"9","text":"Zaprawdę wyspy oczekują mnie, a na czele okręty Tarszisz, aby przyprowadzić twoich synów z daleka, a z nimi ich srebro i złoto, do imienia PANA, twego Boga, i do Świętego Izraela, bo cię uwielbił."},{"book":"Izajasza","chapter":"60","verse":"10","text":"Synowie cudzoziemców odbudują twoje mury i ich królowie będą ci służyć, gdyż w moim gniewie uderzyłem cię, a w mojej łaskawości zlitowałem się nad tobą."},{"book":"Izajasza","chapter":"60","verse":"11","text":"I twoje bramy będą nieustannie otwarte, nie będą zamknięte ani w dzień, ani w nocy, aby można było przyprowadzić do ciebie siły narodów, i aby ich królowie byli przyprowadzeni."},{"book":"Izajasza","chapter":"60","verse":"12","text":"Ten naród i królestwo, które nie będą ci służyć, zginą. Takie narody właśnie zostaną do szczętu spustoszone."},{"book":"Izajasza","chapter":"60","verse":"13","text":"Chwała Libanu przyjdzie do ciebie: razem cyprys, sosna oraz bukszpan, na ozdobę miejsca mojej świątyni. I wsławię miejsce moich nóg."},{"book":"Izajasza","chapter":"60","verse":"14","text":"Przyjdą też do ciebie w pokorze synowie tych, którzy cię trapili, i będą się kłaniać do twoich stóp wszyscy ci, którzy tobą wzgardzili. I nazwą cię Miastem PANA, Syjonem Świętego Izraela."},{"book":"Izajasza","chapter":"60","verse":"15","text":"Za to, że byłaś opuszczona i znienawidzona tak, że nie było nikogo, kto by przez ciebie przechodził, uczynię cię wiecznym dostojeństwem, radością z pokolenia na pokolenie."},{"book":"Izajasza","chapter":"60","verse":"16","text":"Będziesz ssać mleko narodów i piersiami królów będziesz karmiona. I poznasz, że ja jestem PANEM, twoim Zbawicielem i twoim Odkupicielem, Mocarzem Jakuba."},{"book":"Izajasza","chapter":"60","verse":"17","text":"Zamiast miedzi naniosę złota, a zamiast żelaza naniosę srebra, zamiast drewna – miedzi, a zamiast kamieni – żelazo. Ustanowię nad tobą spokojnych zwierzchników i urzędników sprawiedliwych."},{"book":"Izajasza","chapter":"60","verse":"18","text":"Nie będzie więcej słychać o przemocy w twojej ziemi ani o spustoszeniu i zniszczeniu w twoich granicach; ale nazwiesz swoje mury Zbawieniem, a twoje bramy – Chwałą."},{"book":"Izajasza","chapter":"60","verse":"19","text":"Słońce nie będzie już twoją światłością za dnia ani księżyc już nie zaświeci ci swoim blaskiem; ale PAN będzie twoją wieczną światłością, a twój Bóg – twoją chwałą."},{"book":"Izajasza","chapter":"60","verse":"20","text":"Nie zajdzie już więcej twoje słońce, a twój księżyc nie ukryje się, bo PAN będzie twoją wieczną światłością i skończą się dni twojej żałoby."},{"book":"Izajasza","chapter":"60","verse":"21","text":"Cały twój lud będzie sprawiedliwy. Odziedziczy ziemię na wieki, będzie latoroślą mego szczepu, dziełem moich rąk, abym był uwielbiony."},{"book":"Izajasza","chapter":"60","verse":"22","text":"Najmniejszy rozmnoży się tysiąckrotnie, a malutki – w naród potężny. Ja, PAN, dokonam tego rychło, w swoim czasie."}]}