{"data":[{"book":"আদি পুস্তক","chapter":"7","verse":"1","text":"সদাপ্রভু পরে নোহকে বললেন, “তুমি ও তোমার সম্পূর্ণ পরিবার জাহাজে প্রবেশ করো, কারণ এই প্রজন্মে আমি তোমাকেই ধার্মিকরূপে খুঁজে পেয়েছি।"},{"book":"আদি পুস্তক","chapter":"7","verse":"2","text":"তুমি সব ধরনের শুচিশুদ্ধ পশুর মধ্যে সাত জোড়া করে, একটি মদ্দা ও তার সহচরীকে, সব ধরনের অশুচি পশুর মধ্যে এক জোড়া করে, একটি মদ্দা ও তার সহচরীকে,"},{"book":"আদি পুস্তক","chapter":"7","verse":"3","text":"আর সব ধরনের পাখির মধ্যে সাত জোড়া করে, মদ্দা ও মাদিকেও সাথে নিয়ো, যেন পৃথিবীর সর্বত্র তাদের বিভিন্ন প্রজাতি রক্ষা পায়।"},{"book":"আদি পুস্তক","chapter":"7","verse":"4","text":"আর সাত দিন পর আমি পৃথিবীতে চল্লিশ দিন ও চল্লিশ রাত পর্যন্ত চলতে থাকা বৃষ্টি পাঠাব, এবং আমার তৈরি করা প্রত্যেকটি জীবিত প্রাণীকে আমি পৃথিবীর বুক থেকে নিশ্চিহ্ন করে ফেলব।”"},{"book":"আদি পুস্তক","chapter":"7","verse":"5","text":"আর সদাপ্রভু নোহকে যা যা আদেশ দিয়েছিলেন, তিনি সেসবকিছু করলেন।"},{"book":"আদি পুস্তক","chapter":"7","verse":"6","text":"নোহের 600 বছর বয়সকালে বন্যার জল পৃথিবীতে ধেয়ে এল।"},{"book":"আদি পুস্তক","chapter":"7","verse":"7","text":"আর বন্যার জলের হাত থেকে রক্ষা পাওয়ার জন্য নোহ এবং তাঁর ছেলেরা ও তাঁর স্ত্রী ও পুত্রবধূরা সবাই সেই জাহাজে প্রবেশ করলেন।"},{"book":"আদি পুস্তক","chapter":"7","verse":"8","text":"শুচিশুদ্ধ ও অশুচি পশুদের, পাখিদের ও সরীসৃপ সব প্রাণীর মদ্দা ও মাদিরা জোড়ায় জোড়ায়,"},{"book":"আদি পুস্তক","chapter":"7","verse":"9","text":"নোহকে দেওয়া ঈশ্বরের আদেশানুসারে নোহের কাছে এল এবং জাহাজে প্রবেশ করল।"},{"book":"আদি পুস্তক","chapter":"7","verse":"10","text":"আর সেই সাত দিন পর পৃথিবীতে বন্যার জল ধেয়ে এল।"},{"book":"আদি পুস্তক","chapter":"7","verse":"11","text":"নোহের জীবনকালের 600 তম বছরের, দ্বিতীয় মাসের সপ্তদশতম দিনে—সেদিন ভূগর্ভস্থ জলের সব উৎস বিস্ফোরিত হল, এবং আকাশের জলনিকাশের সব পথ খুলে গেল।"},{"book":"আদি পুস্তক","chapter":"7","verse":"12","text":"আর চল্লিশ দিন ও চল্লিশ রাত পৃথিবীতে বৃষ্টি পড়ল।"},{"book":"আদি পুস্তক","chapter":"7","verse":"13","text":"সেদিনই নোহ ও তাঁর স্ত্রী এবং তাঁর ছেলেরা—শেম, হাম ও যেফৎ, ও তিন পুত্রবধূ সেই জাহাজে প্রবেশ করলেন।"},{"book":"আদি পুস্তক","chapter":"7","verse":"14","text":"তাদের সাথে তারা নিজ নিজ প্রজাতি অনুসারে সব ধরনের বন্যপশু, সব ধরনের গৃহপালিত পশু, সব ধরনের সরীসৃপ প্রাণী এবং ডানাওয়ালা সব ধরনের পাখি রাখলেন।"},{"book":"আদি পুস্তক","chapter":"7","verse":"15","text":"প্রাণবায়ুবিশিষ্ট সব প্রাণী জোড়ায় জোড়ায় নোহের কাছে এল এবং জাহাজে প্রবেশ করল।"},{"book":"আদি পুস্তক","chapter":"7","verse":"16","text":"যেসব পশু ভিতরে ঢুকল, তারা ছিল প্রত্যেকটি জীবিত প্রাণীর মদ্দা ও মাদি পশু, ঠিক যেভাবে ঈশ্বর নোহকে আদেশ দিয়েছিলেন। পরে সদাপ্রভু তাঁকে ভিতর থেকে বন্ধ করে দিলেন।"},{"book":"আদি পুস্তক","chapter":"7","verse":"17","text":"চল্লিশ দিন ধরে পৃথিবীতে বন্যা হল, আর যেমন যেমন জল বেড়েছিল, তেমন তেমন জাহাজটিকে সেই জল ভূতল থেকে উঁচুতে তুলে ধরেছিল।"},{"book":"আদি পুস্তক","chapter":"7","verse":"18","text":"জল উপরে উঠে পৃথিবীর উপর অত্যন্ত বেড়ে গেল, এবং সেই জাহাজটি জলের উপর ভেসে উঠল।"},{"book":"আদি পুস্তক","chapter":"7","verse":"19","text":"জল পৃথিবীর উপর খুব বেড়ে গেল, ও সমগ্র আকাশমণ্ডলের নিচে অবস্থিত সব উঁচু উঁচু পাহাড়-পর্বত ঢাকা পড়ে গেল।"},{"book":"আদি পুস্তক","chapter":"7","verse":"20","text":"জলস্তর 6.8 মিটারেরও7:20 অথবা, পনেরো হাত বেশি উচ্চতায় উঠে গেল ও পাহাড়-পর্বতগুলি ঢাকা পড়ে গেল।"},{"book":"আদি পুস্তক","chapter":"7","verse":"21","text":"পাখি, গৃহপালিত ও বন্যপশু, পৃথিবীতে উড়ে বেড়ানো সব কীটপতঙ্গ, ও সমগ্র মানবজাতি—পৃথিবীতে বিচরণকারী প্রত্যেকটি জীবিত প্রাণী ধ্বংস হল।"},{"book":"আদি পুস্তক","chapter":"7","verse":"22","text":"শুকনো জমির উপরে থাকা প্রত্যেকটি শ্বাসবিশিষ্ট প্রাণী মারা গেল।"},{"book":"আদি পুস্তক","chapter":"7","verse":"23","text":"পৃথিবীর বুকে যত জীবিত প্রাণী ছিল, সবাই নিশ্চিহ্ন হয়ে গেল; মানুষজন ও পশু এবং সরীসৃপ জীব ও আকাশের পাখি, সবাই পৃথিবী থেকে নিশ্চিহ্ন হয়ে গেল। শুধুমাত্র নোহ এবং জাহাজে যারা তাঁর সাথে ছিল, তারাই বাদ পড়ল।"},{"book":"আদি পুস্তক","chapter":"7","verse":"24","text":"150 দিন ধরে জল পৃথিবীকে প্লাবিত করে রাখল।"}]}