{"data":[{"book":"2 Krön","chapter":"23","verse":"1","text":"I det sjunde året tog Jojada mod till sig och ingick förbund med befälen Asarja, Jerohams son, Ismael, Johanans son, Asarja, Obeds son, Maaseja, Adajas son, och Elisafat, Sikris son."},{"book":"2 Krön","chapter":"23","verse":"2","text":"Dessa reste sedan igenom Juda och samlade leviterna ur alla Juda städer liksom huvudmännen för Israels familjer. När de kom till Jerusalem,"},{"book":"2 Krön","chapter":"23","verse":"3","text":"slöt hela församlingen i Guds hus ett förbund med kungen."},{"book":"2 Krön","chapter":"23","verse":"4","text":"Detta är vad ni ska göra: En tredjedel av er, nämligen de präster och leviter som börjar vakten på sabbaten, ska stå på vakt vid trösklarna."},{"book":"2 Krön","chapter":"23","verse":"5","text":"En tredjedel ska vara vid kungapalatset och en tredjedel vid Jesodporten. Och allt folket ska vara på förgårdarna till Herrens hus."},{"book":"2 Krön","chapter":"23","verse":"6","text":"Men ingen annan än prästerna och de tjänstgörande leviterna ska gå in i Herrens hus. De får gå in, för de är heliga. Men allt det övriga folket ska hålla vad Herren har befallt dem att hålla."},{"book":"2 Krön","chapter":"23","verse":"7","text":"Leviterna ska ställa sig runt omkring kungen, var och en med sina vapen i handen. Om någon vill tränga sig in i huset ska han dödas. Ni ska följa kungen, både när han går in och går ut.”"},{"book":"2 Krön","chapter":"23","verse":"8","text":"Leviterna och hela Juda gjorde allt som prästen Jojada hade befallt dem. Var och en av dem tog sina män, både de som skulle gå på vakten på sabbaten och de som skulle gå av vakten på sabbaten, för prästen Jojada lät ingen avdelning vara fri från tjänstgöring."},{"book":"2 Krön","chapter":"23","verse":"9","text":"Och prästen Jojada gav befälen de spjut och de olika slag av sköldar som hade tillhört kung David och som fanns i Guds hus."},{"book":"2 Krön","chapter":"23","verse":"10","text":"Han ställde upp folket, var och en med sitt vapen (hebr. shelach) i handen, från husets södra sida till husets norra sida, mot altaret och mot huset, runt omkring kungen."},{"book":"2 Krön","chapter":"23","verse":"11","text":"Sedan förde de ut kungasonen och satte på honom kronan och gav honom vittnesbördet och gjorde honom till kung. Jojada och hans söner smorde honom och ropade: ”Leve kungen!”"},{"book":"2 Krön","chapter":"23","verse":"12","text":"När Atalja hörde folkets rop, då de skyndade fram och hyllade kungen, gick hon in i Herrens hus till folket."},{"book":"2 Krön","chapter":"23","verse":"13","text":"Hon såg sig omkring, och se, då stod kungen där vid sin pelare, nära ingången, och befälen och trumpetblåsarna stod bredvid kungen, och allt folket i landet jublade och stötte i trumpeterna, och sångarna med sina instrument ledde hyllningssången. Då rev Atalja sönder sina kläder och ropade: ”Sammansvärjning! Sammansvärjning!”"},{"book":"2 Krön","chapter":"23","verse":"14","text":"Men prästen Jojada lät befälen som anförde skaran träda fram, och han sade till dem: ”För ut henne mellan leden! Och om någon följer henne ska han dödas med svärd.” Prästen förbjöd dem nämligen att döda henne i Herrens hus."},{"book":"2 Krön","chapter":"23","verse":"15","text":"Så grep de henne, och när hon hade kommit fram dit där Hästporten leder in i kungapalatset dödade de henne där."},{"book":"2 Krön","chapter":"23","verse":"16","text":"Jojada slöt ett förbund mellan sig och allt folket och kungen, att de skulle vara ett Herrens folk."},{"book":"2 Krön","chapter":"23","verse":"17","text":"Och allt folket begav sig till Baals tempel och rev ner det och slog sönder dess altaren och bilder, och Mattan, Baals präst, dödade de framför altarna."},{"book":"2 Krön","chapter":"23","verse":"18","text":"Tillsynen av Herrens hus lade Jojada i händerna på de levitiska prästerna, som David hade indelat i klasser för tjänstgöringen i Herrens hus, till att offra brännoffer åt Herren, så som det var föreskrivet i Mose undervisning (Torah), med jubel och sång efter Davids föreskrifter."},{"book":"2 Krön","chapter":"23","verse":"19","text":"Och han ställde dörrvakterna vid portarna till Herrens hus, för att ingen som på något sätt var oren skulle komma in."},{"book":"2 Krön","chapter":"23","verse":"20","text":"Och han tog med sig befälen och de förnämsta och mäktigaste bland folket och allt folket i landet och förde kungen ner från Herrens hus, och de gick in i kungapalatset genom Övre porten och satte kungen på kungatronen."},{"book":"2 Krön","chapter":"23","verse":"21","text":"Allt folket i landet gladde sig, och staden var lugn. Och Atalja hade de dödat med svärd."}]}