{"data":[{"book":"1 Ŵakolinto","chapter":"16","verse":"1","text":"Sambano ngusala yankati mbiya kwa ligongo lya kwakamuchisya ŵandu ŵa Akunnungu: Mpanganye achila chinalajisye mmipingo ja ŵandu ŵakunkulupilila Kilisito ŵa ku Galatia."},{"book":"1 Ŵakolinto","chapter":"16","verse":"2","text":"Kila chijuma, kila mundu mwa ŵanyamwe asapule mbiya syasikutyochela mu yakupata yakwe, nipele agose kuti pachiiche ngasindenda nanjenunanjenu sooni."},{"book":"1 Ŵakolinto","chapter":"16","verse":"3","text":"Namalaga kwika kukwenu, aŵala ŵandu uchimwasagule pasikati jenu, chinaatume ni chikalata chakwamanyisya, ni ajausye mbote syenu ku Yelusalemu."},{"book":"1 Ŵakolinto","chapter":"16","verse":"4","text":"Iŵaga chiiwoneche ili yambone noneji nyaule, nipele ŵele ŵanduwo chalongane none."},{"book":"1 Ŵakolinto","chapter":"16","verse":"5","text":"Chiiche kweleko namalaga kupita ku Makedonia, pakuŵa ngusaka kwaula ku Makedonia."},{"book":"1 Ŵakolinto","chapter":"16","verse":"6","text":"Panjipa chindame ni ŵanyamwe kwa moŵa kanandi pane chindame katema kose kambepo kuti mpakombole kungamusya mu ulendo wangu kulikose kuchinyaule."},{"book":"1 Ŵakolinto","chapter":"16","verse":"7","text":"Pakuŵa ngangusaka kuonegana ni ŵanyamwe ni kupelenganya. Ngulolela kutama ni ŵanyamwe kwa katema kakajinji Ambuje asakaga."},{"book":"1 Ŵakolinto","chapter":"16","verse":"8","text":"Chindame ku Efeso mpaka lyuŵa lya Pentekosite,"},{"book":"1 Ŵakolinto","chapter":"16","verse":"9","text":"pakuŵa Ambuje amugulile nnango kupanganya masengo gamakulungwa, namuno kweleko kwana ŵandu achajinji ŵakunganila."},{"book":"1 Ŵakolinto","chapter":"16","verse":"10","text":"Che Timoseo aikaga kukwenu, nkantendekasya akole lipamba pachatame ni ŵanyamwe, pakuŵa ŵelewo akugapanganya masengo ga Ambuje mpela une."},{"book":"1 Ŵakolinto","chapter":"16","verse":"11","text":"Nipele mundu jwalijose akasannyelusya jwelejo, nambo munkamusye ajendelechele ni ulendo kwa chitendewele kuti apakombole kumujila. Pakuŵa ngwalolela auje pamo ni achalongo ŵane."},{"book":"1 Ŵakolinto","chapter":"16","verse":"12","text":"Sambano ngusala yankati ngani ja nlongo njetu che Apolo: Nachondelele kwannope aiche kukwenu pamo ni achalongo ŵane. Nambo ngakusaka kwika kweleko katema kano, nambo chaiche pachachikola lipesa."},{"book":"1 Ŵakolinto","chapter":"16","verse":"13","text":"Nchesye, njime uchenene mu chikulupi, mmeje ŵakulimbila ni mmeje ŵamachili."},{"book":"1 Ŵakolinto","chapter":"16","verse":"14","text":"Kila chindu chinkupanganya mpanganyeje kwa unonyelo."},{"book":"1 Ŵakolinto","chapter":"16","verse":"15","text":"Sambano achalongo achinjangu, nkwamanyilila che Sitefano ni ŵandu ŵaali mu nyuumba jakwe, ŵelewo ŵalongolele kuŵa Ŵakilisito ku Akaya ko, nipele ŵalityosisye achinsyene kwatumichila ŵandu ŵa Akunnungu. Kwapele achalongo achinjangu ngunchondelela,"},{"book":"1 Ŵakolinto","chapter":"16","verse":"16","text":"mwajitichisye ŵandu mpela ŵelewo ni kila mundu jwakupanganya masengo ni kutumichila pamo nawo."},{"book":"1 Ŵakolinto","chapter":"16","verse":"17","text":"Ngusengwa nnope paikangene che Sitefano ni che Futunata ni che Akaiko, pakuŵa ŵelewo ŵangamuchisye kupanganya masengo agala gamwapanganyaga ŵanyamwe katema kanganimpagwa."},{"book":"1 Ŵakolinto","chapter":"16","verse":"18","text":"Ŵelewo angonjile ntima wangu mpela iŵatite pakujikonga mitima jenu, ŵandu mpela ŵelewo ili yambone kwakumbuchila."},{"book":"1 Ŵakolinto","chapter":"16","verse":"19","text":"Mipingo jose ja ŵandu ŵakunkulupilila Kilisito ŵa ku Asia jikunkomasya. Che Akila ni che Pilisila pamo ni mpingo wa ŵandu ŵakunkulupilila Kilisito waukusongangana mu nyuumba jao, akunkomasya kwa lina lya Ambuje."},{"book":"1 Ŵakolinto","chapter":"16","verse":"20","text":"Ni achalongo wose ŵaali pelepa akunkomasya. Nkomasyane kwakulosya unonyelo wa Kilisito."},{"book":"1 Ŵakolinto","chapter":"16","verse":"21","text":"Uneji, che Paolo ngunkomasya, ngulemba kwa nkono wangu nansyene."},{"book":"1 Ŵakolinto","chapter":"16","verse":"22","text":"Mundu jwalijose jwangasaka kwanonyela Ambuje, jwelejo alwesechekwe! Maranatha malumbo gakwe njise Ambuje ŵetu."},{"book":"1 Ŵakolinto","chapter":"16","verse":"23","text":"Ngunsachila umbone kutyochela kwa Ambuje Che Yesu."},{"book":"1 Ŵakolinto","chapter":"16","verse":"24","text":"Unonyelo wangune uŵe pamo ni mwanyamwe wose ŵanlumbikene ni Kilisito Che Yesu."}]}