{"data":[{"book":"ΠΡΟΣ ΚΟΛΟΣΣΑΕΙΣ","chapter":"3","verse":"1","text":"Εἰ οὖν συνηγέρθητε τῷ Χριστῷ, τὰ ἄνω ζητεῖτε, οὗ ὁ Χριστός ἐστιν ἐν δεξιᾷ τοῦ Θεοῦ καθήμενος."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"2","text":"Τὰ ἄνω φρονεῖτε, μὴ τὰ ἐπὶ τῆς γῆς."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"3","text":"Ἀπεθάνετε γάρ, καὶ ἡ ζωὴ ὑμῶν κέκρυπται σὺν τῷ Χριστῷ ἐν τῷ Θεῷ."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"4","text":"Ὅταν ὁ Χριστὸς φανερωθῇ, ἡ ζωὴ ἡμῶν, τότε καὶ ὑμεῖς σὺν αὐτῷ φανερωθήσεσθε ἐν δόξῃ."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"5","text":"Νεκρώσατε οὖν τὰ μέλη ὑμῶν τὰ ἐπὶ τῆς γῆς, πορνείαν, ἀκαθαρσίαν, πάθος, ἐπιθυμίαν κακήν, καὶ τὴν πλεονεξίαν, ἥτις ἐστὶν εἰδωλολατρεία,"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"6","text":"δι᾿ ἃ ἔρχεται ἡ ὀργὴ τοῦ Θεοῦ ἐπὶ τοὺς υἱοὺς τῆς ἀπειθείας·"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"7","text":"ἐν οἷς καὶ ὑμεῖς περιεπατήσατέ ποτε, ὅτε ἐζῆτε ἐν αὐτοῖς."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"8","text":"Νυνὶ δὲ ἀπόθεσθε καὶ ὑμεῖς τὰ πάντα, ὀργήν, θυμόν, κακίαν, βλασφημίαν, αἰσχρολογίαν ἐκ τοῦ στόματος ὑμῶν·"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"9","text":"μὴ ψεύδεσθε εἰς ἀλλήλους, ἀπεκδυσάμενοι τὸν παλαιὸν ἄνθρωπον σὺν ταῖς πράξεσιν αὐτοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"10","text":"καὶ ἐνδυσάμενοι τὸν νέον, τὸν ἀνακαινούμενον εἰς ἐπίγνωσιν κατ᾿ εἰκόνα τοῦ κτίσαντος αὐτόν·"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"11","text":"ὅπου οὐκ ἔνι Ἕλλην καὶ Ἰουδαῖος, περιτομὴ καὶ ἀκροβυστία, βάρβαρος, Σκύθης, δοῦλος, ἐλεύθερος· ἀλλὰ τὰ πάντα καὶ ἐν πᾶσι Χριστός."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"12","text":"Ἐνδύσασθε οὖν, ὡς ἐκλεκτοὶ τοῦ Θεοῦ, ἅγιοι καὶ ἠγαπημένοι, σπλάγχνα οἰκτιρμῶν, χρηστότητα, ταπεινοφροσύνην, πρᾳότητα, μακροθυμίαν·"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"13","text":"ἀνεχόμενοι ἀλλήλων, καὶ χαριζόμενοι ἑαυτοῖς, ἐάν τις πρός τινα ἔχῃ μομφήν· καθὼς καὶ ὁ Χριστὸς ἐχαρίσατο ὑμῖν, οὕτω καὶ ὑμεῖς·"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"14","text":"ἐπὶ πᾶσι δὲ τούτοις τὴν ἀγάπην, ἥτις ἐστὶ σύνδεσμος τῆς τελειότητος."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"15","text":"Καὶ ἡ εἰρήνη τοῦ Θεοῦ βραβευέτω ἐν ταῖς καρδίαις ὑμῶν, εἰς ἣν καὶ ἐκλήθητε ἐν ἑνὶ σώματι· καὶ εὐχάριστοι γίνεσθε."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"16","text":"Ὁ λόγος τοῦ Χριστοῦ ἐνοικείτω ἐν ὑμῖν πλουσίως ἐν πάσῃ σοφίᾳ· διδάσκοντες καὶ νουθετοῦντες ἑαυτούς, ψαλμοῖς, καὶ ὕμνοις, καὶ ᾠδαῖς πνευματικαῖς, ἐν χάριτι ᾄδοντες ἐν τῇ καρδίᾳ ὑμῶν τῷ Κυρίῳ."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"17","text":"Καὶ πᾶν ὅ τι ἂν ποιῆτε, ἐν λόγῳ ἢ ἐν ἔργῳ, πάντα ἐν ὀνόματι Κυρίου Ἰησοῦ, εὐχαριστοῦντες τῷ Θεῷ καὶ πατρὶ δι᾿ αὐτοῦ."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"18","text":"Αἱ γυναῖκες, ὑποτάσσεσθε τοῖς ἰδίοις ἀνδράσιν, ὡς ἀνῆκεν ἐν Κυρίῳ."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"19","text":"Οἱ ἄνδρες, ἀγαπᾶτε τὰς γυναῖκας, καὶ μὴ πικραίνεσθε πρὸς αὐτάς."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"20","text":"Τὰ τέκνα, ὑπακούετε τοῖς γονεῦσι κατὰ πάντα· τοῦτο γάρ ἐστιν εὐάρεστον τῷ Κυρίῳ."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"21","text":"Οἱ πατέρες, μὴ ἐρεθίζετε τὰ τέκνα ὑμῶν, ἵνα μὴ ἀθυμῶσιν."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"22","text":"Οἱ δοῦλοι, ὑπακούετε κατὰ πάντα τοῖς κατὰ σάρκα κυρίοις, μὴ ἐν ὀφθαλμοδουλείαις ὡς ἀνθρωπάρεσκοι, ἀλλ᾿ ἐν ἁπλότητι καρδίας, φοβούμενοι τὸν Θεόν·"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"23","text":"καὶ πᾶν ὅ τι ἐὰν ποιῆτε, ἐκ ψυχῆς ἐργάζεσθε, ὡς τῷ Κυρίῳ καὶ οὐκ ἀνθρώποις·"},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"24","text":"εἰδότες ὅτι ἀπὸ Κυρίου ἀπολήψεσθε τὴν ἀνταπόδοσιν τῆς κληρονομίας· τῷ γὰρ Κυρίῳ Χριστῷ δουλεύετε."},{"book":"ΠΡΟΣ ΚΟΛΟΣΣΑΕΙΣ","chapter":"3","verse":"25","text":"Ὁ δὲ ἀδικῶν κομιεῖται ὃ ἠδίκησε· καὶ οὐκ ἔστι προσωποληψία."}]}