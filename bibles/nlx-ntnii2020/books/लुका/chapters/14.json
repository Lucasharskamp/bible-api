{"data":[{"book":"लुका","chapter":"14","verse":"1","text":"ओवतो इहकेरीन एनो काय विहेवणेन दिह, जेवी यीशु फरिसीन एक आदिकारीन गेर रूटो खाणेन गीयो, एने ता यीशुह मारनेन ताकाव रियेल एता।"},{"book":"लुका","chapter":"14","verse":"2","text":"ताहरी यीशुन ओंगाण एक माणुह एतो ताह पाय हुजणेन बेमारी माय दुखाऱ्यो एतो।"},{"book":"लुका","chapter":"14","verse":"3","text":"यीशु देरेमगुरू एने फरिसीह केयो, “विहेवणेन दिह आपणा नेम ने गेत हुदारने हाजो हे काय नाह?”"},{"book":"लुका","chapter":"14","verse":"4","text":"पुण ता ठावकाच रेना। तेवी यीशु ताह आथलीन हुदाऱ्यो एने जाणे दिनो,"},{"book":"लुका","chapter":"14","verse":"5","text":"14:5 मत्ती 12:11एने यीशु ताह केयो, “तुमरे माय रेन ओहलो कुण हे, जान गेदड़ो नाहते बुयेल वावड़ी माय पोड़ जाय, एने ताह विहेवणेन दिह चालोच बाहेर नाय काड़हो?”"},{"book":"लुका","chapter":"14","verse":"6","text":"ता ज्‍यु वातुन कायच जापाप नाह आप सेक्‍या।"},{"book":"लुका","chapter":"14","verse":"7","text":"तेवी यीशु दिख्यो काय हादेल माणहे किहीक मुखी मुखी जागो निवाड़ लेतेह, ज्य देखीन यीशु ताह एक किस्सो आपीन केयो,"},{"book":"लुका","chapter":"14","verse":"8","text":"“जेवी एगदो तुवाह वाराड़ा माय हादि, ते मुखी जागा माय मा बुहहे, ओहलो नाय एय काय तो तुवाह रेन बी एगदा मोठलाह नेवतो आपेल एय,"},{"book":"लुका","chapter":"14","verse":"9","text":"एने जो तुवाह एने ताह दुयाह बी नेवता आपेल हे, तो आवीन तुवाह केय, ‘ज्याह जागो आप,’ एने तेवी तुवाह लाजवायीन आखाम रेन नेची जागा माय जाईन बोहणे पोड़ी।"},{"book":"लुका","chapter":"14","verse":"10","text":"पुण जेवी तुवाह हादावणी आवी ते आखाम रेन नेची जागा पोर जाईन बुहजे, काय जेवी तो जो तुवाह नेवतो आपेल हे, तो आवीन ते तुवाह केय, ‘एय जोड़ीदार, ओंगाण आवीन बोह,’ तेवी तुवा हेऱ्या बोहणारान सामने तारी बोड़ाय एय।"},{"book":"लुका","chapter":"14","verse":"11","text":"14:11 मत्ती 23:12; लुका 18:14काहाकाय जो कुण सोताह मोठो बाणावी, तो आत्यो बाणावाय जाय; एने जो कुण सोताह आत्यो बाणावी, तो मोटलो बाणावाय जाय।”"},{"book":"लुका","chapter":"14","verse":"12","text":"तेवी ताह नेवता आपणाराह यीशु केयो, “जेवी तु दिह्या नाह ते राती रूटो खाहे, ते तारा जोड़ीदाराह एने बाहख नाह ते मालदार आहने रेणाराह मा हादहे, ओहलो नाय एणे जुवे काय ता बी तुवाह नेवता आपती एने तारो बुदलो पुरो केरती।”"},{"book":"लुका","chapter":"14","verse":"13","text":"पुण जेवी तु खाणो खाणे बुहहे, ते गेरब्याह, लुला, लेंगड़ाह एने आंदलाह हादजे।"},{"book":"लुका","chapter":"14","verse":"14","text":"तेवी तु बोरकेतवालो रिहे, काहाकाय तुवाह आपणेन केरता ता उगे रेन तुवाह कायच नाय जुड़ी, पुण तुवाह देरमीह पोशो जीव उठणेन पासाण बोगवानान उगे रेन फोल जुड़ी।"},{"book":"लुका","chapter":"14","verse":"15","text":"ता हेऱ्या खाणो खाणारा माय रेन एक जाण ज्‍यु वातु होमलीन यीशुह केयो, “बोरकेतवालो हे, तो जो बोगवानान राज माय रूटो खाय।”"},{"book":"लुका","chapter":"14","verse":"16","text":"यीशु ताह केयो, “काल्लो माणुह मोकतोस खाणो बाणायो, एने जुलूम माणहाह हाद्यो।”"},{"book":"लुका","chapter":"14","verse":"17","text":"जेवी खाणो तियार एय गीयो, तेवी नेवताल्याह हादणे तान एक पावरा फाय खुबेर ली मुकल्यो, “चालो, खाणो तियार हे।”"},{"book":"लुका","chapter":"14","verse":"18","text":"पुण ता आखाच माफी मांगणे बाज गीया। पेल्लो ताह केयो, “मी खेत वेचातो लियेल हे, एने जोरेवरी हे काय ताह देखु; मी तुवाह विन्ता केरथु, माहु माफ केर दे।”"},{"book":"लुका","chapter":"14","verse":"19","text":"दिहरो केयो, “मी पाच जोड़ी बुयेल वेचातो लियेल हे, एने ताह पारेखणे जाथु; मी तुवाह विन्ता केरथु, माहु माफ केर दे।”"},{"book":"लुका","chapter":"14","verse":"20","text":"एक जाण उंजु केयो, “मी वाराड़ किरेल हे, तान केरता नाह आव सिकेत।”"},{"book":"लुका","chapter":"14","verse":"21","text":"तो पावोर आवीन तान मालक्याह ज्‍यु वातु केय होमलाड्यो। तेवी गेरान मालीक रागा माय आवीन तान पावराह केयो, हेयरान बाजाराम एने गेली माय चालोच जाईन गेरब्याह, लेंगड़ाह, एने आंदलाह न्या लीयाव।"},{"book":"लुका","chapter":"14","verse":"22","text":"पावोर उंजु केयो, “एय मालीक जीह केरीन कियेल ईतो, तिहेच केरीन किरेल हे एने तीबी जागो हे।”"},{"book":"लुका","chapter":"14","verse":"23","text":"मालीक पावराह केयो, “सेड़की पोर एने वाड़ी निही जा एने माणहाह पोटाड़ीन लीयाव काहाकाय मारो गेर बोराय जाय।”"},{"book":"लुका","chapter":"14","verse":"24","text":"काहाकाय मी तुमूह केथु, “ता हादेल माणहा माय रेन कुण मार खाणाह नाय साक सेकती।”"},{"book":"लुका","chapter":"14","verse":"25","text":"जेवी एक मोटली गेरदी यीशु हेरी जाताली, ते यीशु पासाण फिरीन माणहाह केयो,"},{"book":"लुका","chapter":"14","verse":"26","text":"14:26 मत्ती 10:37“केदी एगदो मार फाय आवी, एने तान आईख आबाख एने बायकु एने सोराह एने बायाख एने बोणह्युख न्या वोर काय तान जीवाह बी माहु रेन जादा मोंग केरी, तो मारो चेलो नाह एय सिकेत।"},{"book":"लुका","chapter":"14","verse":"27","text":"14:27 मत्ती 10:38; 16:24; मरकुस 8:34; लुका 9:23एने जो कुण मार केरता खुरूसखाम उखलीन दुख वेठीन मोरने नाह हुदेत, एने मार पासाण नाय आवी, तो बी मारो चेलो नाह एय सिकेत।"},{"book":"लुका","chapter":"14","verse":"28","text":"“तुमरे माय रेन कुण हे जो किल्लो बाणावणे हुदेह, एने पेल बोहीन खीरचो नाय जोड़ी काय पुरो केरनेन ताकेत मार फाय हे काय नाह।"},{"book":"लुका","chapter":"14","verse":"29","text":"एने इहकेरीन नाय एय काय जेवी तो पायो बांद लेय पुण तियार नाय केर सेकी, ते आखा देखणारे ज्य केयीन तान मोजाक उड़ावीन आहणे बाज गीया,"},{"book":"लुका","chapter":"14","verse":"30","text":"‘ज्य माणुह बाणावणे ते बाजनोह पुण बाणाव नाह सीक्‍यो!’"},{"book":"लुका","chapter":"14","verse":"31","text":"एने काल्लो ओहलो राजा हे जो दिहरा राजा हिऱ्यो लेड़ाणेन जाथे, एने पेल बोहीन विचार नाय केरी काय जो विह एजार लेन मार पोर चेड़ाव केरीन आवीह, काय मी दोह एजार लेन तान सामनो केर सेकथु, काय नाह।"},{"book":"लुका","chapter":"14","verse":"32","text":"नाह ते तान सेटाच रेती, तो खोबर्‍याह मोकलीन मेल केरने होदि।"},{"book":"लुका","chapter":"14","verse":"33","text":"इहीचकेरीन तुमरे माय रेन जो कुण तान आखो सोड़ी नाय, ते मारो चेलो नाह बोण सिकेत।"},{"book":"लुका","chapter":"14","verse":"34","text":"“मीठ ते हाजो हे, पुण मीठान खारलो होवाद जात रेय, ते काल्ली चिजी केरीन खारलो केराय जाय।"},{"book":"लुका","chapter":"14","verse":"35","text":"तो नाह ते बुईन केरता, एने नाह खोतान केरता कामाम आवीह: पुण ताह माणहे बाहेर टाक देतेह, जान होमेलनेन कान हेते ता होमली लेय!”"}]}