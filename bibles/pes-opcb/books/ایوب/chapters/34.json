{"data":[{"book":"ایوب","chapter":"34","verse":"1-2","text":"ای مردان حکیم و دانا به من گوش دهید."},{"book":"ایوب","chapter":"34","verse":"3","text":"همچنانکه زبان طعم غذای خوب را می‌فهمد همان‌گونه نیز گوش سخنان درست را تشخیص می‌دهد؛"},{"book":"ایوب","chapter":"34","verse":"4","text":"پس بیایید آنچه را که خوب و درست است تشخیص داده، آن را اختیار کنیم."},{"book":"ایوب","chapter":"34","verse":"5","text":"ایوب گفته است: «من گناهی ندارم، ولی خدا مرا گناهکار می‌داند."},{"book":"ایوب","chapter":"34","verse":"6","text":"هر چند که تقصیری ندارم او مرا دروغگو می‌داند. با اینکه هیچ خطایی نکرده‌ام، اما سخت تنبیه شده‌ام.»"},{"book":"ایوب","chapter":"34","verse":"7-8","text":"ببینید ایوب چه حرفهای توهین‌آمیزی می‌زند! حتماً با بدکاران همنشین بوده است!"},{"book":"ایوب","chapter":"34","verse":"9","text":"زیرا می‌گوید: «برای انسان چه فایده‌ای دارد که در صدد خشنود ساختن خدا برآید؟»"},{"book":"ایوب","chapter":"34","verse":"10","text":"ای کسانی که فهم و شعور دارید، به من گوش دهید. چطور ممکن است خدای قادر مطلق، بدی و ظلم بکند؟"},{"book":"ایوب","chapter":"34","verse":"11","text":"او هر کس را موافق عملش جزا می‌دهد."},{"book":"ایوب","chapter":"34","verse":"12","text":"براستی که خدای قادر مطلق، بدی و بی‌انصافی نمی‌کند."},{"book":"ایوب","chapter":"34","verse":"13","text":"اقتدار و اختیار تمام جهان در دست اوست."},{"book":"ایوب","chapter":"34","verse":"14","text":"اگر خدا اراده کند که روح و نفس خود را از انسان بگیرد،"},{"book":"ایوب","chapter":"34","verse":"15","text":"اثری از زندگی در او باقی نمی‌ماند و او به خاک باز می‌گردد."},{"book":"ایوب","chapter":"34","verse":"16","text":"حال، اگر فهم داری، گوش کن."},{"book":"ایوب","chapter":"34","verse":"17","text":"اگر خدا از عدالت و انصاف متنفر بود آیا می‌توانست جهان را اداره کند؟ آیا می‌خواهی آن داور بزرگ را محکوم کنی؟"},{"book":"ایوب","chapter":"34","verse":"18","text":"او کسی است که پادشاهان و نجبا را به بدکاری و بی‌انصافی متهم می‌کند،"},{"book":"ایوب","chapter":"34","verse":"19","text":"هرگز از قدرتمندان طرفداری نمی‌نماید و ثروتمند را بر فقیر ترجیح نمی‌دهد، زیرا همهٔ انسانها آفریدهٔ دست او هستند."},{"book":"ایوب","chapter":"34","verse":"20","text":"خدا می‌تواند نیمه‌شب در یک لحظه جان انسان را بگیرد و با یک اشاره قدرتمندترین انسانها را از پای درآورد."},{"book":"ایوب","chapter":"34","verse":"21","text":"خدا تمام کارهای انسان را به دقت زیر نظر دارد و همه را می‌بیند."},{"book":"ایوب","chapter":"34","verse":"22","text":"هیچ ظلمتی نمی‌تواند آدمهای بدکار را از نظر او پنهان سازد."},{"book":"ایوب","chapter":"34","verse":"23","text":"پس خدا احتیاجی ندارد که برای داوری کردن انسان صبر کند."},{"book":"ایوب","chapter":"34","verse":"24","text":"بی‌آنکه نیازی به تحقیق و بررسی باشد خدا قدرتمندان را خرد و متلاشی می‌کند و دیگران را به جای آنها می‌نشاند،"},{"book":"ایوب","chapter":"34","verse":"25","text":"زیرا او از کارهای ایشان آگاه است و در یک شب ایشان را سرنگون می‌سازد."},{"book":"ایوب","chapter":"34","verse":"26","text":"او آنها را در حضور همگان به سزای اعمالشان می‌رساند،"},{"book":"ایوب","chapter":"34","verse":"27","text":"چون از پیروی او انحراف ورزیده به احکام او توجهی نکرده‌اند،"},{"book":"ایوب","chapter":"34","verse":"28","text":"و آنچنان بر فقرا ظلم نموده‌اند که فریادشان به گوش خدا رسیده است. بله، خدا نالهٔ مظلومان را می‌شنود."},{"book":"ایوب","chapter":"34","verse":"29","text":"وقتی او آرام است، کیست که بتواند او را مضطرب کند؟ و چون روی خود را بپوشاند، کیست که بتواند او را ببیند؟ هیچ قومی و هیچ انسانی نمی‌تواند."},{"book":"ایوب","chapter":"34","verse":"30","text":"او نمی‌گذارد بدکاران بر مردم حکومت رانند و آنها را اسیر کنند."},{"book":"ایوب","chapter":"34","verse":"31","text":"ای ایوب، آیا گناهانت را پیش خدا اعتراف نموده‌ای؟ آیا به او قول داده‌ای که دیگر گناه نکنی؟"},{"book":"ایوب","chapter":"34","verse":"32","text":"آیا از خدا خواسته‌ای که خطاهایت را به تو نشان دهد؟ آیا حاضری از آنها دست بکشی؟"},{"book":"ایوب","chapter":"34","verse":"33","text":"آیا عدالت خدا باید مطابق خواسته های تو باشد؟ حال آنکه تو او را طرد کرده‌ای؟ تصمیم با توست، نه با من. بگو چه فکر می‌کنی."},{"book":"ایوب","chapter":"34","verse":"34-35","text":"هر انسان فهمیده و با شعوری این حرف مرا تصدیق خواهد کرد که تو مثل آدم نادان حرف می‌زنی."},{"book":"ایوب","chapter":"34","verse":"36","text":"ای ایوب، کاش به نهایت آزموده شوی، چون مثل شریران پاسخ می‌د‌هی"},{"book":"ایوب","chapter":"34","verse":"37","text":"و نافرمانی را بر گناهان دیگر خود افزوده‌ای و با بی‌حرمتی و با خشم بر ضد خدا سخن می‌گویی."}]}