{"data":[{"book":"Matayu","chapter":"13","verse":"1","text":"Lishaka liraa lilii Yesu kalawiti mnumba ilii na kugenda kumpeku kulitanda, su kalivaga kanja kufunda."},{"book":"Matayu","chapter":"13","verse":"2","text":"Lipinga likulu lya wantu limzingiti, su Yesu kakwena mumtumbwi na kalivaga na wantu waweriti wagolokiti pampeku pa litanda."},{"book":"Matayu","chapter":"13","verse":"3","text":"Yesu katakuliti kwa mifanu kuwagambira vitwatira vivuwa."},{"book":"Matayu","chapter":"13","verse":"4","text":"Pakaweriti kankukweta mbeyu mulirambu, mbeyu zimonga zitulukiriti munjira na wampongu wiziti na waziliya."},{"book":"Matayu","chapter":"13","verse":"5","text":"Zimonga zitulukiti palitalawu lyana litapaka lididini. Zimera kanongola toziya litapaka ligenditi pasi ndiri."},{"book":"Matayu","chapter":"13","verse":"6","text":"Kumbiti mshenji paguwaliti gulunguziya vimeru vyavimeriti toziya mishigira yakuwi igenditi ndiri pasi, su vimeru viyuma."},{"book":"Matayu","chapter":"13","verse":"7","text":"Mbeyu zimonga zitulukiriti pa misontu, pazimera na kukula misontu izibabanika."},{"book":"Matayu","chapter":"13","verse":"8","text":"Kumbiti mbeyu zimonga zitulukiriti mulitapaka liherepa zimera na zikula na kulera mbeyu zivuwa zya zilii zawaziyaliti, zimonga mala miya na zimonga malongu sita na zimonga malongu matatu.”"},{"book":"Matayu","chapter":"13","verse":"9","text":"Na Yesu kamalalira kwa kulonga, “Yakana makutu kapikaniri!”"},{"book":"Matayu","chapter":"13","verse":"10","text":"Shakapanu wafundwa wamgenderiti Yesu na wamkosiya, “Iwera hashi gutakula kwa mifanu kwa wantu?”"},{"book":"Matayu","chapter":"13","verse":"11","text":"Yesu kawankula, “Mwenga mtelekerwa kuvimana vintu vya bada ya ufalumi wa kumpindi kumbiti womberi wavimana ndiri."},{"book":"Matayu","chapter":"13","verse":"12","text":"Kwa muntu yoseri yakawera na shintu hawamwongeri, kumbiti muntu yakahera shintu ata shilii shididini shakawera nashi hawampoki."},{"book":"Matayu","chapter":"13","verse":"13","text":"Toziya ntakula nawomberi kwa mifanu ndo toziya waloli kumbiti hapeni wawoni na wapikiniri kumbiti hapeni werewi ama kuvimana."},{"book":"Matayu","chapter":"13","verse":"14","text":"Su gatimii galii gakatungiti Isaya mbuyi gwa Mlungu gatendeki,"},{"book":"Matayu","chapter":"13","verse":"15","text":"Toziya mahala ga wantu awa gazizitika,"},{"book":"Matayu","chapter":"13","verse":"16","text":"Yesu katakula kayi, “Mbaka mwenga toziya masu genu gawona na makutu genu gapikanira."},{"book":"Matayu","chapter":"13","verse":"17","text":"Nuwagambirani kuwera wambuyi wavuwa wa Mlungu na wantu wavuwa waheri wafiriti nentu kuwona vilii vyamuviwona, kumbiti wasinda na kupikinira shilii shampikinira, kumbiti wasinda.”"},{"book":"Matayu","chapter":"13","verse":"18","text":"“Su mwenga mpikaniri mana ya mfanu agu gwa mkweta."},{"book":"Matayu","chapter":"13","verse":"19","text":"Wantu woseri yawapikanira ujumbi kuusu Ufalumi kumbiti werewa ndiri, walifana gambira mbeyu zyazitulukiriti panjira. Shetani kiza na kuwusiya shilii shawashikwetiti mumoyu mwawu."},{"book":"Matayu","chapter":"13","verse":"20","text":"Mbeyu zyazitulukiriti mumabuwi ndo wantu woseri yawauwanka ujumbi kwa nemeru pawalipikanira."},{"book":"Matayu","chapter":"13","verse":"21","text":"Kumbiti limwingira ndiri na kuwera na mshigira mngati mwakuwi na wendereya ndiri patali. Su ntabika na tabu paviza toziya ya ujumbi, womberi waleka palaa palii."},{"book":"Matayu","chapter":"13","verse":"22","text":"Mbeyu zyazitulukiriti mumitera ya misontu ndo wantu woseri yawaupikanira ujumbi, kumbiti lyoga kuusu makaliru gakuwi na zisitarehi za ulunda ubabanika ujumbi, na womberi hapeni waleri mabwajubwaju."},{"book":"Matayu","chapter":"13","verse":"23","text":"Na mbeyu zawazikwetiti mulitapaka lyana mbotu ndo wantu woseri yawaupikanira ujumbi na kwelewa, na ujumbi ulera zivuwa za zilii yawaziyaliti, wamonga walera miya na wamonga malongu sita na wamonga malongu matatu.”"},{"book":"Matayu","chapter":"13","verse":"24","text":"Yesu kawagambira wantu mfanu gwingi, Ufalumi wa kumpindi ulifana ntambu ayi. Muntu yumu kakwetiti mbeyu ziherepa mulirambu lyakuwi."},{"book":"Matayu","chapter":"13","verse":"25","text":"Pashiru pamu wantu pawagonjiti, mngondu gwakuwi kiziti na kukweta magugu pakati pa nganu na kagenda zakuwi."},{"book":"Matayu","chapter":"13","verse":"26","text":"Shipindi mbeyu za nganu pazimeriti na kwanja kupunda na magugu ganja kuwoneka."},{"book":"Matayu","chapter":"13","verse":"27","text":"Ntumintumi ulii yakawera na lirambu kamgendera na kumgambira, “Mtuwa gwenga gukwetiti mbeyu ziherepa mulirambu lyaku, hashi, vinu magugu aga galawa koshi?”"},{"book":"Matayu","chapter":"13","verse":"28","text":"Yakana lirambu kawankula, “Mngondu ndo yakatenditi hangu. Wantumintumi wamkosiya, ‘Hashi, gufira tugendi twakagatupuli magugu?’"},{"book":"Matayu","chapter":"13","verse":"29","text":"Yomberi kawankula, ‘Ndala, toziya pamjonjonira magugu hamtupuli na nganu."},{"book":"Matayu","chapter":"13","verse":"30","text":"Mleki magugu na nganu gakuli pamuhera mpaka shipindi sha kubenanga. Shakapanu hanuwagambiri watenda lihengu watupuli kwanja magugu na kugatawa mumatita na kugalunguziya. Kumbiti nganu muijojiniri na muituli muluhanja lwangu.’ ”"},{"book":"Matayu","chapter":"13","verse":"31","text":"Yesu kawagambira wantu mfanu gwingi, “Ufalumi wa kumpindi ulifana hangu. Muntu yumu katoliti mbeyu ndidini nentu na kagenditi kukweta mulirambu lyakuwi."},{"book":"Matayu","chapter":"13","verse":"32","text":"Mbeyu yeni iweriti ndidini nentu kuliku mbeyu zoseri, kumbiti payimeriti na kukula iwera mtera mkulu kuliku vyoseri vyavimeriti mulirambu mpaka wampongu wiza na kunyawa vitukulu vyawu mumitambi yakuwi.”"},{"book":"Matayu","chapter":"13","verse":"33","text":"Yesu kawagambira mfanu gwingi, “Ufalumi wa kumpindi ulifana hangu. Mdala yumu katoliti simika na kuhanganyiya pamuhera na vipimu vitatu vya ubumu, su ubumu woseri ututumuka.”"},{"book":"Matayu","chapter":"13","verse":"34","text":"Yesu kawagambiriti wantu goseri aga kwa mifanu. Kawagambira ndiri shintu shoseri pota kutakula mifanu,"},{"book":"Matayu","chapter":"13","verse":"35","text":"katenditi hangu su vyavitakulitwi na mbuyi gwa Mlungu vitendeki,"},{"book":"Matayu","chapter":"13","verse":"36","text":"Yesu pakalilekiti lipinga lya wantu, kingira mnumba na wafundwa wakuwi wamgendera na wamkosiya, “Hashi, mfanu agu gutakula shishi?”"},{"book":"Matayu","chapter":"13","verse":"37","text":"Yesu kawankula, “Muntu yakakwetiti mbeyu ndo Mwana gwa Muntu,"},{"book":"Matayu","chapter":"13","verse":"38","text":"na lirambu ndo pasipanu. Na mbeyu iherepa ndo wantu wa Ufalumi wa Mlungu. Magugu ndo wantu yawatenda vitwatira vya Shetani."},{"book":"Matayu","chapter":"13","verse":"39","text":"Mngondu yakakwetiti magugu ndo Shetani. Na shipindi sha kubenanga ndo upeleru wa pasipanu na watenda lihengu ndo wantumintumi wa kumpindi wa Mlungu."},{"book":"Matayu","chapter":"13","verse":"40","text":"Magugu ntambu yawagajojinira na kugalunguziya pamotu, ndo ntambu hayilawiri kupelera kwa pasipanu."},{"book":"Matayu","chapter":"13","verse":"41","text":"Mwana gwa Muntu hakawatumi wantumintumi wa kumpindi wakuwi kulawa Muufalumi wakuwi, woseri walii yawatenda wantu watendi vidoda na wantu woseri yawatenda vitwatira vidoda,"},{"book":"Matayu","chapter":"13","verse":"42","text":"hawawawasili mumotu gwa Jehanamu na aku hawalili na kugaya menu."},{"book":"Matayu","chapter":"13","verse":"43","text":"Shapanu wantu yawamfiriziya Mlungu hawang'eleng'eti gambira mshenji Muufalumi wa Tati gwawu. Handa muwera na makutu, mpikaniri!"},{"book":"Matayu","chapter":"13","verse":"44","text":"“Ufalumi wa kumpindi ulifana ntambu ayi. Muntu yumu kawoniti ulunda yaulififiti mulirambu. Su yomberi kanemeleriti nentu, kawufifiti kayi na kagenditi kuwuza vyoseri vyakawera navi na kawuyiti kuhemera lirambu lilii.”"},{"book":"Matayu","chapter":"13","verse":"45","text":"“Viraa, Ufalumi wa kumpindi ulifana hangu. Muntu yumu kaweriti kankusakula lulu iherepa,"},{"book":"Matayu","chapter":"13","verse":"46","text":"na pakayiwoniti lulu yimu inamana nentu nkulu, kagenditi kuwuza vyoseri vyakaweriti navi na kuhemera lulu ilii.”"},{"book":"Matayu","chapter":"13","verse":"47","text":"“Viraa Ufalumi wa kumpindi ulifana hangu. Walowa wasomba wamu watandira wavu wawu mulitanda na walowa wasomba wa ntambu zoseri."},{"book":"Matayu","chapter":"13","verse":"48","text":"Wavu pauweriti na wasomba nduu, wawunika pampeku pa litanda na kulivaga pasi kuwasyagula wasomba, wasomba waherepa wawatula mumajamanda gawu na wasomba wadoda wawasa."},{"book":"Matayu","chapter":"13","verse":"49","text":"Ntambu ayi hayiweri lishaka lya upeleru, shipindi ashi wantumintumi wa kumpindi wa Mlungu hawawalaviyi wantu yawatenda vidoda kulawa kwa wantu waheri"},{"book":"Matayu","chapter":"13","verse":"50","text":"na hawawasili mumotu gwa Jehanamu, su womberi hawalili na kugayagaya menu gawu.”"},{"book":"Matayu","chapter":"13","verse":"51","text":"Yesu kawakosiya, “Hashi, mwerewa vitwatira avi?”"},{"book":"Matayu","chapter":"13","verse":"52","text":"Su yomberi kawagambira, “Kila mfunda gwa Malagaliru yakawera mfundwa Muufalumi wa kumpindi kalifana gambira muntu yakana numba yakatoliti vintu vya makashu na vya syayi muluwanja lya kutulila vintu.”"},{"book":"Matayu","chapter":"13","verse":"53","text":"Yesu pakamalaliti kuwagambira mifanu ayi, kawukiti pahala palii"},{"book":"Matayu","chapter":"13","verse":"54","text":"na kagenditi kushijiji kwakuwi. Aku kafunditi wantu mnumba ya Mlungu na woseri yawampikaniriti walikangashiti. Womberi wakosiya, “Hashi, kapatiti koshi luhala alu? Hashi kapata koshi mauzauza aga?"},{"book":"Matayu","chapter":"13","verse":"55","text":"Hashi, ayu mwana ndiri gwa msongola vintu na mawu gwakuwi wamshema Mariya na walongu wakuwi ashina Yakobu na Yosefu na Simoni na Yuda?"},{"book":"Matayu","chapter":"13","verse":"56","text":"Na wadada wakuwi walikala ndiri panu? Hashi, kagapata koshi goseri aga?”"},{"book":"Matayu","chapter":"13","verse":"57","text":"Su womberi wamlema Yesu."},{"book":"Matayu","chapter":"13","verse":"58","text":"Toziya womberi wahera moyu, su hapeni katendi mauzauza gavuwa palii."}]}