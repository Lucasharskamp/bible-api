{"data":[{"book":"ПСАЛТЫР","chapter":"105","verse":"1","text":"Алілуя."},{"book":"ПСАЛТЫР","chapter":"105","verse":"2","text":"Хто выкажа магутнасьць Госпада, хто абвесьціць усю славу Ягоную?"},{"book":"ПСАЛТЫР","chapter":"105","verse":"3","text":"Дабрашчасныя - хто трымаецца права, хто чыніць па праўдзе ва ўсякі час!"},{"book":"ПСАЛТЫР","chapter":"105","verse":"4","text":"Спамяні пра мяне, Госпадзе, у зычлівасьці да народу Твайго; наведай мяне ратаваньнем Тваім,"},{"book":"ПСАЛТЫР","chapter":"105","verse":"5","text":"каб угледзеў я дабрадзенства выбранцаў Тваіх, каб радаваўся я радасьцю народу Твайго, каб хваліўся я спадчынаю Тваёю."},{"book":"ПСАЛТЫР","chapter":"105","verse":"6","text":"Зграшылі мы з бацькамі нашымі, учынілі бяспраўе, скрывілі праўду."},{"book":"ПСАЛТЫР","chapter":"105","verse":"7","text":"Бацькі нашыя ў Егіпце не зразумелі цудаў Тваіх, не памяталі безьлічы міласьцяў Тваіх і ўзбунтаваліся каля мора, Чэрмнага мора."},{"book":"ПСАЛТЫР","chapter":"105","verse":"8","text":"Але Ён уратаваў іх дзеля імя Свайго, каб паказаць магутнасьць Сваю."},{"book":"ПСАЛТЫР","chapter":"105","verse":"9","text":"Грозна прамовіў мору Чэрмнаму, і яно высахла; і правёў іх прадоньнем, як па сухім;"},{"book":"ПСАЛТЫР","chapter":"105","verse":"10","text":"і ўратаваў іх ад рукі ненавісьніка і выбавіў іх ад рукі ворага."},{"book":"ПСАЛТЫР","chapter":"105","verse":"11","text":"Воды накрылі ворагаў іхніх; ніводнага зь іх не засталося."},{"book":"ПСАЛТЫР","chapter":"105","verse":"12","text":"І паверылі яны словам Ягоным, і пасьпявалі славу Яму."},{"book":"ПСАЛТЫР","chapter":"105","verse":"13","text":"Але неўзабаве забылі дзеі Ягоныя, не дачакаліся Ягонага пажаданьня:"},{"book":"ПСАЛТЫР","chapter":"105","verse":"14","text":"і загарэліся ў пустыні пажадай, і спакусілі Бога ў бязьлюднай."},{"book":"ПСАЛТЫР","chapter":"105","verse":"15","text":"І Ён выканаў іхнюю просьбу, але паслаў на іх душы пошасьць."},{"book":"ПСАЛТЫР","chapter":"105","verse":"16","text":"І пазайздросьцілі ў табары Майсею і Аарону, сьвятому Гасподняму."},{"book":"ПСАЛТЫР","chapter":"105","verse":"17","text":"Раскалолася зямля, і паглынула Датана, і накрыла Ааронавую зборню."},{"book":"ПСАЛТЫР","chapter":"105","verse":"18","text":"І загарэўся вагонь на зборні іхняй, полымя папаліла бязбожных."},{"book":"ПСАЛТЫР","chapter":"105","verse":"19","text":"Зрабілі цяля каля Харыва, і пакланіліся ідалу;"},{"book":"ПСАЛТЫР","chapter":"105","verse":"20","text":"і памянялі славу сваю на выяву вала, які есьць траву."},{"book":"ПСАЛТЫР","chapter":"105","verse":"21","text":"Забыліся Бога, Збаўцу свайго, Які велічнае ў Егіпце ўчыніў,"},{"book":"ПСАЛТЫР","chapter":"105","verse":"22","text":"дзівоснае ў зямлі Хамавай, страшэннае каля Чэрмнага мора."},{"book":"ПСАЛТЫР","chapter":"105","verse":"23","text":"І хацеў вынішчыць іх, калі б Майсей, выбранец Ягоны, ня стаў прад Ім у расколіне, каб адвесьці ятру Ягоную, не пагубіць іх."},{"book":"ПСАЛТЫР","chapter":"105","verse":"24","text":"І пагардзілі яны зямлёю жаданаю, ня верылі слову Ягонаму;"},{"book":"ПСАЛТЫР","chapter":"105","verse":"25","text":"і наракалі ў палатках сваіх, ня слухаліся голасу Гасподняга."},{"book":"ПСАЛТЫР","chapter":"105","verse":"26","text":"І падняў Ён руку Сваю на іх, каб зубожыць іх у пустыні,"},{"book":"ПСАЛТЫР","chapter":"105","verse":"27","text":"і зубожыць іхні род сярод народаў і расьсеяць іх па зямлі."},{"book":"ПСАЛТЫР","chapter":"105","verse":"28","text":"Яны прыляпіліся да Ваалфэгора, і елі ахвяры бяздушным,"},{"book":"ПСАЛТЫР","chapter":"105","verse":"29","text":"і разгневалі Бога сваімі ўчынкамі, і напала пошасьць на іх."},{"book":"ПСАЛТЫР","chapter":"105","verse":"30","text":"І паўстаў Фінээс, і ўчыніў суд, - і спынілася пошасьць"},{"book":"ПСАЛТЫР","chapter":"105","verse":"31","text":"І залічана гэта яму ў праведнасьць на векі вечныя з роду ў род."},{"book":"ПСАЛТЫР","chapter":"105","verse":"32","text":"І ўгневалі Бога каля водаў Мэрывы, і Майсей пацярпеў за іх,"},{"book":"ПСАЛТЫР","chapter":"105","verse":"33","text":"бо засмуцілі яны дух ягоны, і ён паграшыў вуснамі сваімі."},{"book":"ПСАЛТЫР","chapter":"105","verse":"34","text":"Ня вынішчылі народаў, пра якія сказаў ім Гасподзь;"},{"book":"ПСАЛТЫР","chapter":"105","verse":"35","text":"а зьмяшаліся зь язычнікамі, і навучыліся дзеяў іхніх;"},{"book":"ПСАЛТЫР","chapter":"105","verse":"36","text":"служылі ідалам іхнім, якія былі ім сеткаю,"},{"book":"ПСАЛТЫР","chapter":"105","verse":"37","text":"і прыносілі сыноў сваіх і дачок сваіх у ахвяру дэманам;"},{"book":"ПСАЛТЫР","chapter":"105","verse":"38","text":"пралівалі кроў бязьвінную, кроў сыноў сваіх і дочак сваіх, якіх прыносілі ў ахвяру ідалам Ханаанскім, - і зьнячысьцілася зямля крывёю;"},{"book":"ПСАЛТЫР","chapter":"105","verse":"39","text":"зьнячышчалі сябе дзеямі сваімі і распусьнічалі ўчынкамі сваімі."},{"book":"ПСАЛТЫР","chapter":"105","verse":"40","text":"І запалаў гнеў Гасподні на народ Ягоны, і пагрэбаваў Ён спадчынай Сваёю"},{"book":"ПСАЛТЫР","chapter":"105","verse":"41","text":"і перадаў іх у рукі язычнікам, і ненавісьнікі іх завалодалі імі."},{"book":"ПСАЛТЫР","chapter":"105","verse":"42","text":"Ворагі іхнія ўціскалі іх, і яны ўпакорваліся пад рукою іхняю."},{"book":"ПСАЛТЫР","chapter":"105","verse":"43","text":"Шмат разоў Ён іх вызваляў; а яны немарасьціліся прад Ім, і прыніжаліся за беззаконьне сваё."},{"book":"ПСАЛТЫР","chapter":"105","verse":"44","text":"Але Ён зважаў на іх смутак, калі чуў іхнія енкі,"},{"book":"ПСАЛТЫР","chapter":"105","verse":"45","text":"і прыгадваў запавет Свой зь імі, і раскайваўся ў многіх міласьцях Сваіх,"},{"book":"ПСАЛТЫР","chapter":"105","verse":"46","text":"і абуджаў спагаду да іх ва ўсіх, хто іх браў у палон."},{"book":"ПСАЛТЫР","chapter":"105","verse":"47","text":"Ратуй нас, Госпадзе, Божа наш, зьбяры нас спаміж народаў, каб мы славілі сьвятое імя Тваё, хваліліся Тваёю славаю."},{"book":"ПСАЛТЫР","chapter":"105","verse":"48","text":"Дабраславёны Гасподзь, Бог Ізраілеў, спрадвеку і навечна! І хай скажа ўвесь народ: амін! Алілуя!"}]}