{"data":[{"book":"LUGUBULO","chapter":"4","verse":"1","text":"Vinishile kuzona mbuli zino zose, nyona nzozi iyagwe, nyona lwivi luvuguligwe kuulanga. Na dizwi didija dinihulike kipigiti kibitile dinilongela mkukalika kamba mhalati, dilonga, “Izo kuno uchana, na nokulagusila kija chondakilawilile zihamala mbuli zino.”"},{"book":"LUGUBULO","chapter":"4","verse":"2","text":"Bahaja nikala Muloho, abaho nyona kigoda cha undewa kuulanga na munhu kakala uchana yake."},{"book":"LUGUBULO","chapter":"4","verse":"3","text":"Na heyo yakikalile kakala yalingile kamba yasipi na akiki. Pinda da mulungu dilingile na zumalidi dikizunguluka kija ikigoda cha undewa."},{"book":"LUGUBULO","chapter":"4","verse":"4","text":"Kuzunguluka ikigoda cha undewa kukala na vigoda va undewa malongo mabili na vine viyagwe, vikalilwe na wavyele malongo mabili na wane. Wakala wavalile vivalo vizelu na mikungo ya zahabu mmapala gao."},{"book":"LUGUBULO","chapter":"4","verse":"5","text":"Mkigoda kija cha undewa mulawa mimwemwe, mizenze, na mdumo. Na viwenge saba vikala vokwaka haulongozi wa ikigoda cha undewa. Viwenge vino vivo loho saba zimsang'hanikila Mulungu."},{"book":"LUGUBULO","chapter":"4","verse":"6","text":"Vivija haulongozi wa kigoda cha undewa kukala na kinhu kilingile kamba bahali ya kiwowo, na kamba dibwe ding'ala ng'hani."},{"book":"LUGUBULO","chapter":"4","verse":"7","text":"Mwene ugima wa ichanduso kakala yalingile na simba, waikabili kakala yalingile na ng'ombe mbigalo, waikadatu kakala na kihanga kamba cha munhu, na waikane kakala yalingile na kimhungu yoguluka."},{"book":"LUGUBULO","chapter":"4","verse":"8","text":"Na waja wene ugima wane, kila imwe kakala na mbawa sita, na wakala na meso kila hanhu, hata muuvungu wa mbawa zao. Imisi na ikilo hawalekile kulonga,"},{"book":"LUGUBULO","chapter":"4","verse":"9","text":"Kipigiti chose wene ugima wane wahamuyenzi, wahamuhishimila, na wahamuheweza Mulungu yokala mkigoda cha undewa, ayo yali na ugima wa digunge,"},{"book":"LUGUBULO","chapter":"4","verse":"10","text":"waja wavyele malongo mabili na wane wafugama mavindi wainamila haulongozi wake heyo yokala mkigoda cha undewa na kumtambikila heyo yali na ugima wa digunge. Waika mikungo yao haulongozi wa ikigoda cha undewa na kulonga,"},{"book":"LUGUBULO","chapter":"4","verse":"11","text":"“Mndewa wetu na Mulungu wetu, vinoga kumwako"}]}