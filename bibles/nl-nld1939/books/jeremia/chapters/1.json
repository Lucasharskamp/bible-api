{"data":[{"book":"Jeremia","chapter":"1","verse":"1","text":"De prediking van Jeremias, den zoon van Chilkij√°hoe, uit het priestergeslacht van Anatot in het land van Benjamin."},{"book":"Jeremia","chapter":"1","verse":"2","text":"Tot hem werd het woord van Jahweh gericht in het dertiende jaar der regering van Josias, den zoon van Amon en koning van Juda."},{"book":"Jeremia","chapter":"1","verse":"3","text":"En het bleef gericht onder de regering van Jojakim, den zoon van Josias en koning van Juda, tot het einde van het elfde jaar van Sedekias, den zoon van Josias en koning van Juda, totdat Jerusalem in de vijfde maand in ballingschap ging."},{"book":"Jeremia","chapter":"1","verse":"4","text":"Het woord van Jahweh werd tot mij gericht:"},{"book":"Jeremia","chapter":"1","verse":"5","text":"Voordat Ik u in de moederschoot vormde, kende Ik u; Eer ge geboren werdt, heiligde Ik u, En bestemde Ik u tot profeet voor de volken!"},{"book":"Jeremia","chapter":"1","verse":"6","text":"Ik zeide: Ach, Jahweh, mijn Heer: Zie, ik kan nog niet spreken, Ik ben maar een kind!"},{"book":"Jeremia","chapter":"1","verse":"7","text":"Maar Jahweh sprak tot mij: Zeg niet, ik ben maar een kind! Neen, ge moet overal heengaan, waar Ik u zend, En alles verkondigen, wat Ik u opleg."},{"book":"Jeremia","chapter":"1","verse":"8","text":"Wees voor niemand bevreesd, Want Ik ben met u, en zal u beschermen: Is de godsspraak van Jahweh!"},{"book":"Jeremia","chapter":"1","verse":"9","text":"Toen strekte Jahweh zijn hand naar mij uit, raakte mijn mond aan, en sprak tot mij: Zie, Ik leg u mijn woorden in de mond!"},{"book":"Jeremia","chapter":"1","verse":"10","text":"Heden geef Ik u volmacht Over volken en koninkrijken: Om uit te roeien en af te breken, Om te vernielen en te verwoesten, Om op te bouwen en te planten!"},{"book":"Jeremia","chapter":"1","verse":"11","text":"Het woord van Jahweh werd tot mij gericht: Jeremias, wat ziet ge? Ik antwoordde: Ik zie een amandel-tak."},{"book":"Jeremia","chapter":"1","verse":"12","text":"En Jahweh sprak tot mij: Ge hebt goed gezien: want Ik ben wakker, om mijn woord ten uitvoer te brengen!"},{"book":"Jeremia","chapter":"1","verse":"13","text":"Andermaal werd het woord van Jahweh tot mij gericht: Wat ziet ge? Ik antwoordde: Ik zie een ziedende ketel; zijn opening gaapt uit het noorden."},{"book":"Jeremia","chapter":"1","verse":"14","text":"En Jahweh sprak tot mij: Uit het noorden barst het onheil los Over alle bewoners van het land!"},{"book":"Jeremia","chapter":"1","verse":"15","text":"Zie, Ik roep alle stammen der koninkrijken uit het noorden op: Is de godsspraak van Jahweh! Ze komen allen, om hun troon op te slaan Voor Jerusalems poorten, Voor al de muren, die haar omringen, Voor al de steden van Juda."},{"book":"Jeremia","chapter":"1","verse":"16","text":"Dan vel Ik hun vonnis om al hun boosheid: Omdat ze Mij hebben verlaten, Voor vreemde goden wierook gebrand, Hun eigen maaksel hebben aanbeden."},{"book":"Jeremia","chapter":"1","verse":"17","text":"Maar gij moet uw lenden omgorden, Opstaan en tot hen spreken al wat Ik u zal bevelen. Ge moet niet bang voor hen zijn, Ik zal zorgen, dat ge ze niet hoeft te vrezen."},{"book":"Jeremia","chapter":"1","verse":"18","text":"Zie, Ik maak thans een vesting van u, Een ijzeren zuil, een bronzen muur tegen het hele land: Tegen de koningen en vorsten van Juda, Tegen zijn priesters en het volk van het land."},{"book":"Jeremia","chapter":"1","verse":"19","text":"Zeker, ze zullen strijd met u voeren, Maar u niets kunnen doen; Want Ik ben met u, om u te beschermen: Is de godsspraak van Jahweh!"}]}