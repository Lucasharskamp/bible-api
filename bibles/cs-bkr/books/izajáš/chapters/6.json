{"data":[{"book":"Izajáš","chapter":"6","verse":"1","text":"Léta, kteréhož umřel král Uziáš, viděl jsem Pána sedícího na trůnu vysokém a vyzdviženém, a podolek jeho naplňoval chrám."},{"book":"Izajáš","chapter":"6","verse":"2","text":"Serafínové stáli nad ním. Šest křídel měl každý z nich: dvěma zakrýval tvář svou, a dvěma přikrýval nohy své, a dvěma létal."},{"book":"Izajáš","chapter":"6","verse":"3","text":"A volal jeden k druhému, říkaje: Svatý, svatý, svatý Hospodin zástupů, plná jest všecka země slávy jeho."},{"book":"Izajáš","chapter":"6","verse":"4","text":"A pohnuly se podvoje veřejí od hlasu volajícího, a dům plný byl dymu."},{"book":"Izajáš","chapter":"6","verse":"5","text":"I řekl jsem: Běda mně, jižť zahynu, proto že jsem člověk poškvrněné rty maje, k tomu u prostřed lidu rty poškvrněné majícího bydlím, a že krále Hospodina zástupů viděly oči mé."},{"book":"Izajáš","chapter":"6","verse":"6","text":"I přiletěl ke mně jeden z serafínů, maje v ruce své uhel řeřavý, kleštěmi vzatý z oltáře,"},{"book":"Izajáš","chapter":"6","verse":"7","text":"A dotekl se úst mých, a řekl: Aj hle, dotekl se uhel tento úst tvých; nebo odešla nepravost tvá, a hřích tvůj shlazen jest."},{"book":"Izajáš","chapter":"6","verse":"8","text":"Potom slyšel jsem hlas Pána řkoucího: Koho pošli? A kdo nám půjde? I řekl jsem: Aj já, pošli mne."},{"book":"Izajáš","chapter":"6","verse":"9","text":"On pak řekl: Jdi, a rci lidu tomu: Slyšte slyšíce, a nerozumějte, a hleďte hledíce, a nepoznávejte."},{"book":"Izajáš","chapter":"6","verse":"10","text":"Zatvrď srdce lidu toho, a uši jeho zacpej, a oči jeho zavři, aby neviděl očima svýma, a ušima svýma neslyšel, a srdcem svým nerozuměl, a neobrátil se, a nebyl uzdraven."},{"book":"Izajáš","chapter":"6","verse":"11","text":"A když jsem řekl: Až dokud, Pane? i odpověděl: Dokudž nezpustnou města, tak aby nebylo žádného obyvatele, a domové, aby nebylo v nich žádného člověka, a země docela nezpustne,"},{"book":"Izajáš","chapter":"6","verse":"12","text":"A nevzdálí Hospodin všelikého člověka, a nebude dokonalého zpuštění u prostřed země;"},{"book":"Izajáš","chapter":"6","verse":"13","text":"Dokudž ještě v ní nebude desateré zhouby, a teprv zkažena bude. Ale jakož ono jilmoví, a jako doubí onoho náspu podporou jest, tak símě svaté jest podpora její."}]}