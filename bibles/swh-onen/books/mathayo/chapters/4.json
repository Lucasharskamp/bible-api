{"data":[{"book":"Mathayo","chapter":"4","verse":"1","text":"Kisha Yesu akaongozwa na Roho Mtakatifu kwenda nyikani ili akajaribiwe na ibilisi."},{"book":"Mathayo","chapter":"4","verse":"2","text":"Baada ya kufunga siku arobaini usiku na mchana, hatimaye akaona njaa."},{"book":"Mathayo","chapter":"4","verse":"3","text":"Mjaribu akamjia na kumwambia, “Ikiwa wewe ndiye Mwana wa Mungu, amuru mawe haya yawe mikate.”"},{"book":"Mathayo","chapter":"4","verse":"4","text":"Lakini Yesu akajibu, “Imeandikwa: ‘Mtu haishi kwa mkate tu, ila kwa kila neno litokalo katika kinywa cha Mungu.’ ”"},{"book":"Mathayo","chapter":"4","verse":"5","text":"Ndipo ibilisi akamchukua Yesu mpaka mji mtakatifu na kumweka juu ya mnara mrefu wa Hekalu,"},{"book":"Mathayo","chapter":"4","verse":"6","text":"akamwambia, “Kama wewe ndiwe Mwana wa Mungu jitupe chini. Kwa kuwa imeandikwa:"},{"book":"Mathayo","chapter":"4","verse":"7","text":"Yesu akamjibu, “Pia imeandikwa: ‘Usimjaribu Bwana Mungu wako.’ ”"},{"book":"Mathayo","chapter":"4","verse":"8","text":"Kwa mara nyingine, ibilisi akamchukua Yesu mpaka kwenye kilele cha mlima mrefu na kumwonyesha falme zote za dunia na fahari zake,"},{"book":"Mathayo","chapter":"4","verse":"9","text":"kisha akamwambia, “Nitakupa hivi vyote kama ukinisujudia na kuniabudu.”"},{"book":"Mathayo","chapter":"4","verse":"10","text":"Yesu akamwambia, “Ondoka mbele yangu, Shetani! Kwa maana imeandikwa, ‘Mwabudu Bwana Mungu wako, na umtumikie yeye peke yake.’ ”"},{"book":"Mathayo","chapter":"4","verse":"11","text":"Ndipo ibilisi akamwacha, nao malaika wakaja na kumhudumia."},{"book":"Mathayo","chapter":"4","verse":"12","text":"Yesu aliposikia kwamba Yohana Mbatizaji alikuwa ametiwa gerezani, alirudi Galilaya."},{"book":"Mathayo","chapter":"4","verse":"13","text":"Akaondoka Nazareti akaenda kuishi Kapernaumu, mji ulioko karibu na bahari, katika mipaka ya nchi ya Zabuloni na Naftali,"},{"book":"Mathayo","chapter":"4","verse":"14","text":"ili kutimiza unabii wa nabii Isaya, kama alivyosema:"},{"book":"Mathayo","chapter":"4","verse":"15","text":"“Nchi ya Zabuloni na nchi ya Naftali,"},{"book":"Mathayo","chapter":"4","verse":"16","text":"watu wale waliokaa gizani"},{"book":"Mathayo","chapter":"4","verse":"17","text":"Tangu wakati huo, Yesu alianza kuhubiri akisema: “Tubuni, kwa maana Ufalme wa Mbinguni umekaribia.”"},{"book":"Mathayo","chapter":"4","verse":"18","text":"Yesu alipokuwa anatembea kando ya Bahari ya Galilaya, aliwaona ndugu wawili, Simoni aitwaye Petro, na Andrea ndugu yake. Walikuwa wakizitupa nyavu zao baharini kwa kuwa wao walikuwa wavuvi."},{"book":"Mathayo","chapter":"4","verse":"19","text":"Yesu akawaambia, “Njooni, nifuateni nami nitawafanya mwe wavuvi wa watu.”"},{"book":"Mathayo","chapter":"4","verse":"20","text":"Mara wakaziacha nyavu zao, wakamfuata."},{"book":"Mathayo","chapter":"4","verse":"21","text":"Alipoendelea mbele kutoka pale, akawaona ndugu wengine wawili, Yakobo mwana wa Zebedayo na Yohana nduguye, wakiwa wamekaa kwenye mashua pamoja na baba yao Zebedayo, wakizitengeneza nyavu zao. Yesu akawaita."},{"book":"Mathayo","chapter":"4","verse":"22","text":"Nao mara wakaiacha mashua yao, pamoja na baba yao, wakamfuata."},{"book":"Mathayo","chapter":"4","verse":"23","text":"Yesu akapita katika Galilaya yote, akifundisha katika masinagogi yao, akihubiri habari njema za Ufalme, na akiponya kila ugonjwa na kila aina ya maradhi miongoni mwa watu."},{"book":"Mathayo","chapter":"4","verse":"24","text":"Kwa hiyo sifa zake zikaenea sehemu zote za Shamu, nao watu wakamletea wote waliokuwa na magonjwa mbalimbali na maumivu, waliopagawa na pepo wachafu, wenye kifafa na waliopooza, naye akawaponya."},{"book":"Mathayo","chapter":"4","verse":"25","text":"Makutano makubwa ya watu yakawa yanamjia kutoka Galilaya, Dekapoli,4:25 Yaani Miji Kumi. Yerusalemu, Uyahudi na kutoka ngʼambo ya Mto Yordani."}]}