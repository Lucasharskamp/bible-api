{"data":[{"book":"3 Mojžíšova","chapter":"4","verse":"1","text":"Mluvil také Hospodin k Mojžíšovi, řka:"},{"book":"3 Mojžíšova","chapter":"4","verse":"2","text":"Mluv synům Izraelským a rci: Když by kdo zhřešil z poblouzení proti některému ze všech přikázaní Hospodinových, čině, čehož býti nemá, a přestoupil by jedno z nich;"},{"book":"3 Mojžíšova","chapter":"4","verse":"3","text":"Jestliže by kněz pomazaný zhřešil hříchem jiných lidí: tedy obětovati bude za hřích svůj, kterýmž zhřešil, volka mladého bez poškvrny Hospodinu v obět za hřích."},{"book":"3 Mojžíšova","chapter":"4","verse":"4","text":"I přivede volka toho ke dveřím stánku úmluvy před oblíčej Hospodinův, a položí ruku svou na hlavu volka toho, a zabije ho před oblíčejem Hospodinovým."},{"book":"3 Mojžíšova","chapter":"4","verse":"5","text":"Tedy vezme kněz pomazaný krve z toho volka, a vnese ji do stánku úmluvy."},{"book":"3 Mojžíšova","chapter":"4","verse":"6","text":"Potom omočí kněz prst svůj v té krvi, a kropiti jí bude sedmkráte před Hospodinem, před oponou svatyně."},{"book":"3 Mojžíšova","chapter":"4","verse":"7","text":"Pomaže také kněz tou krví rohů oltáře, na němž se kadí vonnými věcmi před Hospodinem, kterýž jest v stánku úmluvy, a ostatek krve volka toho vyleje k spodku oltáře zápalu, kterýž jest u dveří stánku úmluvy."},{"book":"3 Mojžíšova","chapter":"4","verse":"8","text":"Všecken pak tuk volka toho za hřích vyjme z něho, totiž tuk přikrývající střeva a všecken tuk, kterýž jest na nich,"},{"book":"3 Mojžíšova","chapter":"4","verse":"9","text":"Též obě dvě ledvinky s tukem, kterýž jest na nich i na slabinách, tolikéž i branici, kteráž jest na jatrách, s ledvinkami odejme ji,"},{"book":"3 Mojžíšova","chapter":"4","verse":"10","text":"Tak jako se odjímá od volka oběti pokojné, a páliti to bude kněz na oltáři zápalu."},{"book":"3 Mojžíšova","chapter":"4","verse":"11","text":"Kůži pak volka toho, i všecko maso jeho s hlavou i s nohami jeho, střeva jeho i s lejny jeho,"},{"book":"3 Mojžíšova","chapter":"4","verse":"12","text":"A tak celého volka vynese ven za stany na místo čisté, tam kdež se popel vysýpá, a spálí jej na dříví ohněm; na místě, kdež se popel vysýpá, spálen bude."},{"book":"3 Mojžíšova","chapter":"4","verse":"13","text":"Jestliže by pak všecko množství Izraelské pobloudilo, a byla by ta věc skrytá před očima shromáždění toho, a učinili by proti některému ze všech přikázaní Hospodinových, čehož by býti nemělo, tak že by vinni byli,"},{"book":"3 Mojžíšova","chapter":"4","verse":"14","text":"A byl by poznán hřích, kterýmž zhřešili: tedy obětovati bude shromáždění volka mladého v obět za hřích, a přivedou ho před stánek úmluvy."},{"book":"3 Mojžíšova","chapter":"4","verse":"15","text":"I položí starší shromáždění toho ruce své na hlavu volka před Hospodinem, a zabije volka před Hospodinem."},{"book":"3 Mojžíšova","chapter":"4","verse":"16","text":"I vnese kněz pomazaný z krve volka toho do stánku úmluvy,"},{"book":"3 Mojžíšova","chapter":"4","verse":"17","text":"A omoče kněz prst svůj v té krvi, kropiti jí bude sedmkráte před Hospodinem, před oponou."},{"book":"3 Mojžíšova","chapter":"4","verse":"18","text":"Pomaže také kněz tou krví rohů oltáře, kterýž jest před Hospodinem v stánku úmluvy; potom všecku krev pozůstávající vyleje k spodku oltáře zápalu, kterýž jest u dveří stánku úmluvy."},{"book":"3 Mojžíšova","chapter":"4","verse":"19","text":"Všecken také tuk jeho vyjme z něho, a páliti bude na oltáři."},{"book":"3 Mojžíšova","chapter":"4","verse":"20","text":"S tím pak volkem tak učiní, jako učinil s volkem za hřích obětovaným, rovně tak učiní s ním. A tak očistí je kněz, i bude jim odpuštěno."},{"book":"3 Mojžíšova","chapter":"4","verse":"21","text":"Volka pak vynese ven z táboru a spálí jej, jako spálil volka prvního; nebo obět za hřích shromáždění jest."},{"book":"3 Mojžíšova","chapter":"4","verse":"22","text":"Jestliže pak kníže zhřeší, a učiní proti některému ze všech přikázaní Hospodina Boha svého, čehož býti nemělo, a to z poblouzení, tak že vinen bude,"},{"book":"3 Mojžíšova","chapter":"4","verse":"23","text":"A byl by znám hřích jeho, jímž zhřešil: tedy přivede obět svou z koz, samce bez poškvrny."},{"book":"3 Mojžíšova","chapter":"4","verse":"24","text":"I položí ruku svou na hlavu toho kozla a zabije ho na místě, kdež se bijí oběti zápalné před Hospodinem; obět za hřích jest."},{"book":"3 Mojžíšova","chapter":"4","verse":"25","text":"A vezma kněz z krve oběti za hřích na prst svůj, pomaže rohů oltáře zápalu, ostatek pak krve jeho vyleje k spodku oltáře zápalu."},{"book":"3 Mojžíšova","chapter":"4","verse":"26","text":"Všecken také tuk jeho páliti bude na oltáři, jako i tuk obětí pokojných. A tak očistí jej kněz od hříchu jeho, a odpuštěn bude jemu."},{"book":"3 Mojžíšova","chapter":"4","verse":"27","text":"Jestliže pak zhřeší člověk z lidu obecného z poblouzení, učině proti některému přikázaní Hospodinovu, čehož by nemělo býti, tak že vinen bude,"},{"book":"3 Mojžíšova","chapter":"4","verse":"28","text":"A byl by znám hřích jeho, kterýmž zhřešil: tedy přivede obět svou z koz, samici bez poškvrny, za hřích svůj, jímž zhřešil."},{"book":"3 Mojžíšova","chapter":"4","verse":"29","text":"I položí ruku svou na hlavu oběti té za hřích a zabije tu obět za hřích na místě obětí zápalných."},{"book":"3 Mojžíšova","chapter":"4","verse":"30","text":"A vezma kněz z krve její na prst svůj, pomaže rohů oltáře zápalu, a ostatek krve její vyleje u spodku oltáře."},{"book":"3 Mojžíšova","chapter":"4","verse":"31","text":"Všecken také tuk její odejme, jako se odjímá tuk od obětí pokojných, a páliti jej bude kněz na oltáři u vůni příjemnou Hospodinu. A tak očistí jej kněz, a bude mu odpuštěno."},{"book":"3 Mojžíšova","chapter":"4","verse":"32","text":"Pakli by z ovcí přinesl obět svou za hřích, samici bez poškvrny přinese."},{"book":"3 Mojžíšova","chapter":"4","verse":"33","text":"A vloží ruku svou na hlavu té oběti za hřích a zabije ji v obět za hřích na místě, kdež se bijí oběti zápalné."},{"book":"3 Mojžíšova","chapter":"4","verse":"34","text":"Potom vezma kněz krve z oběti té za hřích na prst svůj, pomaže rohů oltáře zápalu, ostatek pak krve její vyleje k spodku oltáře."},{"book":"3 Mojžíšova","chapter":"4","verse":"35","text":"Všecken také tuk její odejme, jakž se odjímá tuk beránka z obětí pokojných, a páliti jej bude kněz na oltáři v obět ohnivou Hospodinu. A tak očistí jej kněz od hříchu jeho, kterýmž zhřešil, a odpuštěn bude jemu."}]}