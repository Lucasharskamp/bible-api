{"data":[{"book":"مزامیر","chapter":"4","verse":"1","text":"ای خدای عادل من، وقتی نزد تو فریاد برمی‌آورم، مرا اجابت فرما. زمانی که در سختی و تنگنا بودم تو به داد من رسیدی، پس اکنون نیز بر من رحم فرموده، دعایم را اجابت فرما."},{"book":"مزامیر","chapter":"4","verse":"2","text":"ای آدمیان، تا به کی نام مرا بی‌حرمت خواهید کرد؟ تا به کی چیزهای باطل و دروغ را دوست خواهید داشت و از آنها پیروی خواهید کرد؟"},{"book":"مزامیر","chapter":"4","verse":"3","text":"بدانید که خداوند اشخاص عادل را برای خود برگزیده است، پس وقتی نزد او فریاد برآورم صدایم را خواهد شنید."},{"book":"مزامیر","chapter":"4","verse":"4","text":"نگذارید خشم بر شما غلبه کرده، شما را به گناه بکشاند. بر بسترهای خود، در سکوت به رفتار خود فکر کنید."},{"book":"مزامیر","chapter":"4","verse":"5","text":"بر خداوند توکل کنید و قربانیهای راستین را به او تقدیم نمایید."},{"book":"مزامیر","chapter":"4","verse":"6","text":"بسیاری می‌گویند: «کیست که به ما کمک کند؟» ای خداوند، تو نور چهره‌ات را بر ما بتابان."},{"book":"مزامیر","chapter":"4","verse":"7","text":"تو قلب مرا از شادی لبریز کرده‌ای! آری، شادی‌ای که تو به من بخشیده‌ای بیشتر از شادی‌ای است که به هنگام برداشت محصول فراوان پدید می‌آید."},{"book":"مزامیر","chapter":"4","verse":"8","text":"با آرامش خیال به خواب می‌روم، زیرا تو ای خداوند، تنها تو، مرا در امنیت نگه می‌داری."}]}