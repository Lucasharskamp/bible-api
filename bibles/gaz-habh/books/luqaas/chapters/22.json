{"data":[{"book":"Luqaas","chapter":"22","verse":"1","text":"Yeroo sana Ayyaanni Maxinoo kan Faasiikaa jedhamu dhiʼaate ture;"},{"book":"Luqaas","chapter":"22","verse":"2","text":"luboonni hangafoonnii fi barsiistonni seeraa waan namoota sodaataniif, mala ittiin Yesuusin ajjeesan barbaadaa turan."},{"book":"Luqaas","chapter":"22","verse":"3","text":"Ergasiis seexanni namicha Yihuudaa Keeriyoticha jedhamu kan jara Kudha Lamaan keessaa tokko ture sanatti gale."},{"book":"Luqaas","chapter":"22","verse":"4","text":"Yihuudaanis gara luboota hangafootaatii fi ajajjoota waardiyyaa mana qulqullummaa dhaqee haala ittiin Yesuusin dabarsee kennu irratti isaan wajjin mariʼate."},{"book":"Luqaas","chapter":"22","verse":"5","text":"Isaanis gammadanii maallaqa isaaf kennuuf walii galan."},{"book":"Luqaas","chapter":"22","verse":"6","text":"Innis tole jedhee yeroo namoonni hin jirretti Yesuusin dabarsee isaanitti kennuudhaaf haala mijaaʼaa eeggachaa ture."},{"book":"Luqaas","chapter":"22","verse":"7","text":"Guyyaan Ayyaana Maxinoo kan hoolaan Faasiikaa itti qalamuu qabu gaʼee ture."},{"book":"Luqaas","chapter":"22","verse":"8","text":"Yesuusis, “Akka Faasiikaa nyaannuuf dhaqaatii nuu qopheessaa” jedhee Phexrosii fi Yohannisin erge."},{"book":"Luqaas","chapter":"22","verse":"9","text":"Isaanis, “Akka nu eessatti qopheessinu barbaadda?” jedhanii isa gaafatan."},{"book":"Luqaas","chapter":"22","verse":"10","text":"Inni immoo deebisee akkana jedhe; “Akkuma isin magaalaa seentaniin, namichi okkotee bishaanii baatu tokko isinitti dhufa. Gara mana inni seenuutti isa duukaa buʼaatii,"},{"book":"Luqaas","chapter":"22","verse":"11","text":"abbaa mana sanaatiin, ‘Barsiisaan, “Manni keessummaa, iddoon ani itti barattoota koo wajjin Faasiikaa nyaadhu eessaa?” siin jedha’ jedhaa."},{"book":"Luqaas","chapter":"22","verse":"12","text":"Abbaan manaa sunis darbii balʼaa miʼa manaatiin guutame tokko isinitti argisiisa. Isinis achitti qopheessaa.”"},{"book":"Luqaas","chapter":"22","verse":"13","text":"Isaanis dhaqanii akkuma Yesuus isaanitti hime sanatti argatan. Faasiikaas ni qopheessan."},{"book":"Luqaas","chapter":"22","verse":"14","text":"Yommuu saʼaatiin sun gaʼetti Yesuusii fi ergamoonni isaa maaddiitti dhiʼaatan."},{"book":"Luqaas","chapter":"22","verse":"15","text":"Innis akkana isaaniin jedhe; “Ani utuu hin dhiphatiniin dura isin wajjin Faasiikaa kana nyaachuu akka malee hawween ture."},{"book":"Luqaas","chapter":"22","verse":"16","text":"Ani isinittin himaatii; hamma Faasiikaan kun mootummaa Waaqaa keessatti raawwatamutti ani deebiʼee isa hin nyaadhu.”"},{"book":"Luqaas","chapter":"22","verse":"17","text":"Innis erga xoofoo fuudhee galata galchee booddee akkana jedhe; “Kana fudhadhaatii gargar qooddadhaa."},{"book":"Luqaas","chapter":"22","verse":"18","text":"Ani isinitti nan himaatii; ani hamma mootummaan Waaqaa dhufutti ija wayinii kana irraa deebiʼee hin dhugu” jedhe."},{"book":"Luqaas","chapter":"22","verse":"19","text":"Innis buddeena fuudhee galata galchee, caccabsee isaaniif kennee, “Kun foon koo kan isiniif kennamuu dha; kanas yaadannoo kootiif godhadhaa” jedheen."},{"book":"Luqaas","chapter":"22","verse":"20","text":"Akkasumas irbaata booddee xoofoo sana fuudhee akkana jedhe; “Xoofoon kun Kakuu Haaraa dhiiga koo kan isiniif dhangalaafamuun taʼuu dha."},{"book":"Luqaas","chapter":"22","verse":"21","text":"Garuu harki namicha dabarsee na kennu sanaa kunoo harka koo wajjin maaddii irra jira."},{"book":"Luqaas","chapter":"22","verse":"22","text":"Ilmi Namaa akkuma murteeffame sanatti ni deema. Garuu namicha dabarsee isa kennu sanaaf wayyoo!”"},{"book":"Luqaas","chapter":"22","verse":"23","text":"Isaanis namni isaan keessaa waan kana gochuuf jiru eenyu akka taʼe wal gaggaafachuu jalqaban."},{"book":"Luqaas","chapter":"22","verse":"24","text":"Akkasumas isaan keessaa namni akka nama nama hundumaa caaluutti ilaalamu eenyu akka taʼe irratti wal falmiin gidduu isaaniitti kaʼe."},{"book":"Luqaas","chapter":"22","verse":"25","text":"Yesuusis akkana isaaniin jedhe; “Mootonni Namoota Ormaa isaan irratti gooftummaa mulʼisu; warri isaan irratti taayitaa argisiisan immoo Gargaartota ofiin jedhu."},{"book":"Luqaas","chapter":"22","verse":"26","text":"Isin garuu akkas taʼuu hin qabdan. Qooda kanaa isin keessaa namni nama hunda caalu, akka quxisuu nama hundaa, bulchaan immoo akka tajaajilaa haa taʼu."},{"book":"Luqaas","chapter":"22","verse":"27","text":"Eenyutu guddaa dha? Nama maaddiitti dhiʼaatu moo nama tajaajilu? Nama maaddiitti dhiʼaatu mitii? Ani garuu isin gidduutti akka tajaajilaa tokkoo ti."},{"book":"Luqaas","chapter":"22","verse":"28","text":"Isin immoo warra yeroo qorama koo na wajjin turtanii dha."},{"book":"Luqaas","chapter":"22","verse":"29","text":"Akkuma Abbaan koo mootummaa natti kenne, anis akkasuma isinittin kenna;"},{"book":"Luqaas","chapter":"22","verse":"30","text":"kunis akka isin mootummaa koo keessatti maaddii koo irraa nyaattanii fi dhugdan, akka teessoowwan irra teessanii gosoota Israaʼel kudha lamaanitti murtaniif."},{"book":"Luqaas","chapter":"22","verse":"31","text":"“Yaa Simoon, yaa Simoon; kunoo, Seexanni akkuma qamadiitti isin gingilchuuf kadhateera."},{"book":"Luqaas","chapter":"22","verse":"32","text":"Yaa Simoon, ani garuu akka amantiin kee hin dadhabneef siif kadhadheera; atis yommuu deebitutti, obboloota kee jajjabeessi.”"},{"book":"Luqaas","chapter":"22","verse":"33","text":"Simʼoon garuu deebisee, “Yaa Gooftaa, ani si wajjin hidhamuu fi duʼuuf illee qophaaʼeera” jedhe."},{"book":"Luqaas","chapter":"22","verse":"34","text":"Yesuus, “Yaa Phexros, ani sittin hima; ati harʼa utuu indaanqoon hin iyyin akkuma na beektu illee yeroo sadii ni ganta” jedhee deebise."},{"book":"Luqaas","chapter":"22","verse":"35","text":"Yesuusis, “Yeroo ani borsaa, korojoo yookaan kophee malee isin erge sana waa isin duraa hirʼateeraa?” jedhee isaan gaafate."},{"book":"Luqaas","chapter":"22","verse":"36","text":"Inni immoo akkana isaaniin jedhe; “Amma garuu yoo borsaa qabaattan fudhadhaa; yoo korojoo qabaattanis fudhadhaa; yoo goraadee hin qabaannes uffata keessan gurguraatii goraadee bitadhaa."},{"book":"Luqaas","chapter":"22","verse":"37","text":"Wanni, ‘Inni yakkitootatti lakkaaʼame’22:37 Isa 53:12 jedhamee barreeffame sun akka narratti raawwatamuu qabu ani isinitti hima; wanni waaʼee koo barreeffame raawwatamuu gaʼeeraatii.”"},{"book":"Luqaas","chapter":"22","verse":"38","text":"Barattoonnis, “Yaa Gooftaa, kunoo goraadee lamatu as jira” jedhan."},{"book":"Luqaas","chapter":"22","verse":"39","text":"Yesuusis achii baʼee, akkuma amala isaa gara Tulluu Ejersaa dhaqe; barattoonni isaas isa duukaa buʼan."},{"book":"Luqaas","chapter":"22","verse":"40","text":"Innis akkuma iddoo sana gaʼeen, “Isin akka qorumsatti hin galleef kadhadhaa” isaaniin jedhe."},{"book":"Luqaas","chapter":"22","verse":"41","text":"Innis hamma darbata dhagaa tokkoo achi hiiqee, jilbeenfatees akkana jedhee kadhate;"},{"book":"Luqaas","chapter":"22","verse":"42","text":"“Yaa Abbaa, yoo fedhii kee taʼe, xoofoo kana narraa fuudhi; garuu akka fedhii keetii malee akka fedhii kootii hin taʼin.”"},{"book":"Luqaas","chapter":"22","verse":"43","text":"Ergamaan Waaqaa tokkos samii irraa isatti mulʼatee isa jajjabeesse."},{"book":"Luqaas","chapter":"22","verse":"44","text":"Innis lubbamee jabeessee kadhate; dafqi isaas akka coccopha dhiigaa lafatti cophaa ture."},{"book":"Luqaas","chapter":"22","verse":"45","text":"Innis yommuu kadhannaa irraa kaʼee gara barattootaatti deebiʼetti, isaanii gaddaan bututanii rafaa jiran isaan arge."},{"book":"Luqaas","chapter":"22","verse":"46","text":"Innis, “Isin maaliif raftu? Isin akka qorumsatti hin galleef kaʼaatii kadhadhaa” isaaniin jedhe."},{"book":"Luqaas","chapter":"22","verse":"47","text":"Utuma inni amma iyyuu dubbachaa jiruus, tuunni namootaa tokko dhufe; namichi Yihuudaa jedhamu kan warra Kudha Lamaan keessaa tokko taʼe sunis isaan dura deemaa ture. Innis Yesuusin dhungachuuf itti dhiʼaate;"},{"book":"Luqaas","chapter":"22","verse":"48","text":"Yesuus garuu, “Yaa Yihuudaa, ati dhungoodhaan Ilma Namaa dabarsitee kennitaa?” jedhee gaafate."},{"book":"Luqaas","chapter":"22","verse":"49","text":"Warri isa wajjin turanis yommuu waan taʼuuf jiru arganitti, “Yaa Gooftaa, goraadeedhaan isaan dhoofnuu” jedhan."},{"book":"Luqaas","chapter":"22","verse":"50","text":"Isaan keessaas namni tokko garbicha luba ol aanaa dhaʼee gurra isaa mirgaa irraa kute."},{"book":"Luqaas","chapter":"22","verse":"51","text":"Yesuusis deebisee, “Dhiisaa! Waan akkanaa itti hin deebiʼinaa” jedhe; gurra namichaas tuttuqee fayyise."},{"book":"Luqaas","chapter":"22","verse":"52","text":"Ergasiis Yesuus luboota hangafoota, dura buʼoota mana qulqullummaatii fi maanguddoota isa qabuu dhufaniin akkana jedhe; “Isin goraadee fi bokkuu qabattanii akka nama hattuu qabuutti dhuftanii?"},{"book":"Luqaas","chapter":"22","verse":"53","text":"Ani guyyuma guyyaan mana qulqullummaa keessa isin wajjinan ture; isin harkaanuu na hin tuqne. Garuu saʼaatiin kun saʼaatii keessan; innis yeroo itti dukkanni moʼuu dha.”"},{"book":"Luqaas","chapter":"22","verse":"54","text":"Isaanis isa qabanii fuudhanii deeman; fidaniis mana luba ol aanaa ol isa seensisan. Phexros immoo fagootti duukaa buʼaa ture."},{"book":"Luqaas","chapter":"22","verse":"55","text":"Yommuu isaan walakkaa lafa dallaa keessaatti ibidda qabsiisanii walii wajjin tataaʼanitti Phexrosis isaan wajjin taaʼe."},{"book":"Luqaas","chapter":"22","verse":"56","text":"Xomboreen tokkos utuu inni ifa ibiddaa keessa taaʼee jiruu isa argite. Isheenis hubattee isa ilaaltee, “Namichi kunis isa wajjin ture” jette."},{"book":"Luqaas","chapter":"22","verse":"57","text":"Inni garuu, “Dubartii nana, ani isa hin beeku” jedhee gane."},{"book":"Luqaas","chapter":"22","verse":"58","text":"Yeroo xinnoo booddee namni biraa isa argee, “Atis jara keessaa tokkoo dha” jedhe."},{"book":"Luqaas","chapter":"22","verse":"59","text":"Gara Saʼaatii tokkoo booddee namni biraa, “Namichi kunis waan nama Galiilaa taʼeef dhuguma iyyuu isa wajjin ture” jedhee jabeessee dubbate."},{"book":"Luqaas","chapter":"22","verse":"60","text":"Phexros immoo deebisee, “Namichoo, ani waan ati jettu kana hin beeku” jedhe. Utuma inni dubbachaa jiruus indaanqoon iyye."},{"book":"Luqaas","chapter":"22","verse":"61","text":"Gooftaanis garagalee Phexrosin ilaale. Phexrosis waan Gooftaan, “Ati harʼa utuu indaanqoon hin iyyin yeroo sadii na ganta” isaan jedhee ture sana yaadate."},{"book":"Luqaas","chapter":"22","verse":"62","text":"Innis gad baʼee hiqqifatee booʼe."},{"book":"Luqaas","chapter":"22","verse":"63","text":"Namoonni Yesuusin eegaa turan sun isatti qoosuu fi isa tumuu jalqaban."},{"book":"Luqaas","chapter":"22","verse":"64","text":"Isaanis isa haguuganii, “Mee raajii dubbadhu! Eenyutu si rukute?” jedhanii isa gaafatan."},{"book":"Luqaas","chapter":"22","verse":"65","text":"Isaanis isa arrabsaa waan hedduu isaan jedhan."},{"book":"Luqaas","chapter":"22","verse":"66","text":"Yommuu lafti bariʼettis yaaʼiin maanguddoota sabaa akkasumas luboonni hangafoonnii fi barsiistonni seeraa walitti qabaman; yaaʼii isaanii durattis Yesuusin dhiʼeessanii,"},{"book":"Luqaas","chapter":"22","verse":"67","text":"“Ati yoo Kiristoos22:67 yookaan Masiihicha taate mee nutti himi” jedhaniin."},{"book":"Luqaas","chapter":"22","verse":"68","text":"yoo ani isin gaafadhes hin deebiftan."},{"book":"Luqaas","chapter":"22","verse":"69","text":"Garuu siʼachi Ilmi Namaa karaa mirga humna Waaqaatiin ni taaʼa.”"},{"book":"Luqaas","chapter":"22","verse":"70","text":"Hundi isaaniis, “Yoos ati Ilma Waaqaatii ree?” jedhanii gaafatan."},{"book":"Luqaas","chapter":"22","verse":"71","text":"Kana irratti isaan, “Kana caalaa dhuga baʼumsa maalii nu barbaachisa? Nu mataan keenya iyyuu afaanuma isaa irraa dhageenyeerraatii” jedhan."}]}