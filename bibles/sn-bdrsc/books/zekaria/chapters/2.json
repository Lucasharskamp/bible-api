{"data":[{"book":"Zekaria","chapter":"2","verse":"1","text":"Ipapo ndakasimudza meso angu, zvino hapo pamberi pangu paiva nomurume aiva nerwodzi rwokuyeresa muruoko rwake!"},{"book":"Zekaria","chapter":"2","verse":"2","text":"Ndakabvunza ndikati, “Uri kuendepiko?”"},{"book":"Zekaria","chapter":"2","verse":"3","text":"Ipapo mutumwa aitaura neni akaenda, uye mumwe mutumwa akauya kuzosangana naye"},{"book":"Zekaria","chapter":"2","verse":"4","text":"uye akati kwaari: “Mhanya undoudza jaya iro kuti, ‘Jerusarema richava guta risina masvingo nokuda kwokuwanda kwavanhu nezvipfuwo zviri mariri."},{"book":"Zekaria","chapter":"2","verse":"5","text":"Uye ini pachangu ndichava rusvingo rwomoto rwakarikomberedza,’ ndizvo zvinotaura Jehovha, ‘uye ndichava kubwinya kwaro mukati maro.’"},{"book":"Zekaria","chapter":"2","verse":"6","text":"“Uyai! Uyai! Tizai kubva kunyika yokumusoro,” ndizvo zvinotaura Jehovha, “nokuti ndakakuparadzirai kumhepo ina dzedenga,” ndizvo zvinotaura Jehovha."},{"book":"Zekaria","chapter":"2","verse":"7","text":"“Uya, iwe Zioni! Tiza, iwe unogara muMwanasikana weBhabhironi!”"},{"book":"Zekaria","chapter":"2","verse":"8","text":"Nokuti zvanzi naJehovha Wamasimba Ose, “Mushure mokunge andikudza uye andituma kundorwisa ndudzi dzakakupambai, nokuti ani naani anokubatai anobata mboni yeziso rake,"},{"book":"Zekaria","chapter":"2","verse":"9","text":"zvirokwazvo ndichasimudza ruoko rwangu kuti ndivarwise kuitira kuti nhapwa dzavo dzigovapamba. Ipapo muchaziva kuti Jehovha Wamasimba Ose akandituma."},{"book":"Zekaria","chapter":"2","verse":"10","text":"“Pembera uye ufare, iwe Mwanasikana weZioni. Nokuti ndiri kuuya, uye ndichagara pakati penyu,” ndizvo zvinotaura Jehovha."},{"book":"Zekaria","chapter":"2","verse":"11","text":"“Ndudzi zhinji dzichabatana naJehovha pazuva iro uye vachava vanhu vangu. Ndichagara pakati penyu uye muchaziva kuti Jehovha Wamasimba Ose akandituma kwamuri."},{"book":"Zekaria","chapter":"2","verse":"12","text":"Judha ichava nhaka yaJehovha somugove wake munyika tsvene uye achasarudzazve Jerusarema."},{"book":"Zekaria","chapter":"2","verse":"13","text":"Nyararai pamberi paJehovha, vanhu vose, nokuti asimuka kubva panzvimbo yake tsvene yaanogara.”"}]}