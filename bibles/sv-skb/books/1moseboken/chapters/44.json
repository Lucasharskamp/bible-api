{"data":[{"book":"1 Moseboken","chapter":"44","verse":"1","text":"Han befallde husets tjänare och sade: ”Fyll männens säckar med mat, så mycket som de kan bära, och lägg var och ens pengar överst i säcken."},{"book":"1 Moseboken","chapter":"44","verse":"2","text":"Lägg sedan min bägare, silverbägaren, överst i den yngstes säck och hans pengar för säden.” De gjorde så som Josef hade sagt."},{"book":"1 Moseboken","chapter":"44","verse":"3","text":"Så snart morgonen grydde sändes männen iväg, de och deras åsnor."},{"book":"1 Moseboken","chapter":"44","verse":"4","text":"När de hade kommit ut ur staden och inte hunnit så långt, sade Josef till sin tjänare: ”Gå efter männen och när du kommer ikapp dem ska du säga till dem: ’Varför har ni lönat gott med ont?"},{"book":"1 Moseboken","chapter":"44","verse":"5","text":"Är det inte denna som min herre dricker ur och genom vilken han verkligen blir gudomlig? Ni har gjort ont som har gjort detta.”"},{"book":"1 Moseboken","chapter":"44","verse":"6","text":"När han kom ikapp dem talade han dessa ord till dem."},{"book":"1 Moseboken","chapter":"44","verse":"7","text":"De svarade honom: ”Varför talar min herre ord som dessa? Det är fjärran från dina tjänare att göra något sådant."},{"book":"1 Moseboken","chapter":"44","verse":"8","text":"Se, pengarna som vi fann överst i våra säckar har vi fört tillbaka från Kanaans land, hur skulle vi då kunna stjäla silver och guld ur din herres hus?"},{"book":"1 Moseboken","chapter":"44","verse":"9","text":"Hos den av dina tjänare som den blir funnen, låt honom dö, och vi ska bli vår herres slavar.”"},{"book":"1 Moseboken","chapter":"44","verse":"10","text":"Han svarade: ”Låt det nu bli som ni har sagt. Den hos vilken den blir funnen ska vara min slav och ni övriga ska vara oskyldiga.”"},{"book":"1 Moseboken","chapter":"44","verse":"11","text":"Då skyndade de sig, var och en, att ta ner sin säck på marken och var och en av dem öppnade sin egen säck."},{"book":"1 Moseboken","chapter":"44","verse":"12","text":"Han sökte och började med den äldste och fortsatte [i åldersordning] till den yngste ... och bägaren blev funnen i Benjamins säck."},{"book":"1 Moseboken","chapter":"44","verse":"13","text":"De rev sönder sina kläder [i sorg och förtvivlan]! Sedan lastade var och en sin egen åsna och de återvände till staden."},{"book":"1 Moseboken","chapter":"44","verse":"14","text":"Juda och hans bröder kom tillbaka till Josefs hus. [Juda kommer ha en avgörande roll i denna del, så han lyfts redan nu fram i berättlelsen. Han var den som lovat ta hand om Benjamin, se 1 Mos 43:9. I stycket som följer referar han 14 ggr till sin ”far”.] Josef var fortfarande kvar där [i huset, han var förberedd och väntade på dem] och de föll ner på marken inför honom."},{"book":"1 Moseboken","chapter":"44","verse":"15","text":"Josef sade till dem: ”Vad är det som ni har gjort? Vet ni inte att en man som jag verkligen är gudomlig?”"},{"book":"1 Moseboken","chapter":"44","verse":"16","text":"Juda svarade: ”Vad kan vi säga till vår herre? Vad ska vi tala? Hur ska vi förklara oss själva (rättfärdiga oss)? Gud har funnit dina tjänares missgärningar, vi är min herres slavar, både vi och den i vars hand bägaren blev funnen.”"},{"book":"1 Moseboken","chapter":"44","verse":"17","text":"Men Josef sade: ”Det skulle vara fjärran från mig att göra så. Den man i vars hand bägaren blev funnen, han ska vara min slav, men ni andra, stå upp och gå i frid (shalom) till er far.”"},{"book":"1 Moseboken","chapter":"44","verse":"18","text":"Juda kom nära honom [Josef] och sade: ”Min herre, låt din tjänare, jag ber dig (vädjar) få tala ett ord i min herres öra, och låt inte din vrede upptändas mot din tjänare, för du är som farao."},{"book":"1 Moseboken","chapter":"44","verse":"19","text":"Min herre frågade sina tjänare och sade: ’Har ni en far eller en bror?’"},{"book":"1 Moseboken","chapter":"44","verse":"20","text":"Vi svarade min herre: ’Vi har en far som nu är gammal, och han har en son som han fått på gamla dagar. Pojkens bror är död. Därför är han ensam kvar efter sin mor, och hans far älskar honom.’"},{"book":"1 Moseboken","chapter":"44","verse":"21","text":"Då sade du till dina tjänare: ’För honom ner med er så att jag kan se honom med mina ögon.’"},{"book":"1 Moseboken","chapter":"44","verse":"22","text":"Vi svarade min herre: ’Ynglingen kan inte lämna sin far, för om han lämnar sin far kan hans far dö.’"},{"book":"1 Moseboken","chapter":"44","verse":"23","text":"Men du sade till dina tjänare: ’Om ni inte er yngsta bror följer med er ner hit, ska ni inte se mitt ansikte igen.’"},{"book":"1 Moseboken","chapter":"44","verse":"24","text":"När dina tjänare kom till vår far berättade vi min herres ord för honom."},{"book":"1 Moseboken","chapter":"44","verse":"25","text":"Och vår far sade. ’Gå igen och köp oss lite mat,’"},{"book":"1 Moseboken","chapter":"44","verse":"26","text":"och vi svarade: ’Vi kan inte gå ner om inte vår yngste bror är med oss, då ska vi gå ner, för vi får inte se mannens ansikte om inte vår yngste bror är med oss.’"},{"book":"1 Moseboken","chapter":"44","verse":"27","text":"Då sade din tjänare, min far, till oss: ’Ni vet att min hustru födde två söner åt mig,"},{"book":"1 Moseboken","chapter":"44","verse":"28","text":"och den ene har gått ifrån mig’ och han sade: ’Han har säkert slitits i stycken och jag har inte sett honom sedan dess,"},{"book":"1 Moseboken","chapter":"44","verse":"29","text":"om ni tar denne enda ifrån mig också och något drabbar honom så för ni ner mitt gråa hår med sorg i Sheol (graven, underjorden – de dödas plats).’"},{"book":"1 Moseboken","chapter":"44","verse":"30","text":"Vet därför att när jag [Juda] kommer till din tjänare, min far [Jakob], och ynglingen inte är med oss – eftersom hans eget liv är helt sammanfogat med hans liv [ordagrant: hans själ är bunden i hans själ] –"},{"book":"1 Moseboken","chapter":"44","verse":"31","text":"då kommer det bli hans död, om han ser att inte ynglingen är med. Din tjänare [jag Juda] kommer att dra ner de gråa håren på din tjänare, vår far [Jakob], med sorg till Sheol (underjorden)."},{"book":"1 Moseboken","chapter":"44","verse":"32","text":"Din tjänare blev en garant för ynglingen gentemot min far och jag sade: ’Om jag inte för tillbaka honom till dig ska jag bära skulden och skammen för min far för evigt.’ [1 Mos 43:9]"},{"book":"1 Moseboken","chapter":"44","verse":"33","text":"Låt därför nu din tjänare, jag ber dig (vädjar), stanna här som slav åt min herre istället för ynglingen, och låt ynglingen gå upp med sina bröder."},{"book":"1 Moseboken","chapter":"44","verse":"34","text":"Hur ska jag kunna gå upp till min far om ynglingen inte är med mig? Annars måste jag se på det onda som kommer över min far.”"}]}