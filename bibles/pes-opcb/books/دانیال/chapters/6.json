{"data":[{"book":"دانیال","chapter":"6","verse":"1","text":"داریوش صد و بیست حاکم بر تمام مملکت گماشت تا آن را اداره کنند،"},{"book":"دانیال","chapter":"6","verse":"2","text":"و سه وزیر نیز منصوب نمود تا بر کار حاکمان نظارت کرده، از منافع پادشاه حفاظت نمایند."},{"book":"دانیال","chapter":"6","verse":"3","text":"طولی نکشید که دانیال به دلیل دانایی خاصی که داشت نشان داد که از سایر وزیران و حاکمان باکفایت‌تر است. پس پادشاه تصمیم گرفت ادارهٔ امور مملکت را به دست او بسپارد."},{"book":"دانیال","chapter":"6","verse":"4","text":"این امر باعث شد که سایر وزیران و حاکمان به دانیال حسادت کنند. ایشان سعی کردند در کار او ایراد و اشتباهی پیدا کنند، ولی موفق نشدند؛ زیرا دانیال در ادارهٔ امور مملکت درستکار بود و هیچ خطا و اشتباهی از او سر نمی‌زد."},{"book":"دانیال","chapter":"6","verse":"5","text":"سرانجام به یکدیگر گفتند: «ما هرگز نمی‌توانیم ایرادی برای متهم ساختن او پیدا کنیم. فقط به‌وسیله مذهبش می‌توانیم او را به دام افکنیم.»"},{"book":"دانیال","chapter":"6","verse":"6","text":"آنها نزد پادشاه رفتند و گفتند: «داریوش پادشاه تا ابد زنده بماند!"},{"book":"دانیال","chapter":"6","verse":"7","text":"ما وزیران، امیران، حاکمان، والیان و مشاوران، پیشنهاد می‌کنیم قانونی وضع کنید و دستور اکید بدهید که مدت سی روز هر کس درخواستی دارد تنها از پادشاه بطلبد و اگر کسی آن را از خدا یا انسان دیگری بطلبد در چاه شیران انداخته شود."},{"book":"دانیال","chapter":"6","verse":"8","text":"ای پادشاه، درخواست می‌کنیم این فرمان را امضا کنید تا همچون قانون مادها و پارس‌ها لازم‌الاجرا و تغییرناپذیر شود.»"},{"book":"دانیال","chapter":"6","verse":"9","text":"پس داریوش پادشاه این فرمان را نوشت و امضا کرد."},{"book":"دانیال","chapter":"6","verse":"10","text":"وقتی دانیال از صدور فرمان پادشاه آگاهی یافت رهسپار خانه‌اش شد. هنگامی که به خانه رسید به بالاخانه رفت و پنجره‌ها را که رو به اورشلیم بود، باز کرد و زانو زده دعا نمود. او مطابق معمول روزی سه بار نزد خدای خود دعا می‌کرد و او را پرستش می‌نمود."},{"book":"دانیال","chapter":"6","verse":"11","text":"وقتی دشمنان دانیال او را در حال دعا و درخواست حاجت از خدا دیدند،"},{"book":"دانیال","chapter":"6","verse":"12","text":"همه با هم نزد پادشاه رفتند و گفتند: «ای پادشاه، آیا فرمانی امضا نفرمودید که تا سی روز کسی نباید درخواست خود را از خدایی یا انسانی، غیر از پادشاه، بطلبد و اگر کسی از این فرمان سرپیچی کند، در چاه شیران انداخته شود؟»"},{"book":"دانیال","chapter":"6","verse":"13","text":"آنگاه به پادشاه گفتند: «این دانیال که یکی از اسیران یهودی است روزی سه مرتبه دعا می‌کند و به پادشاه و فرمانی که صادر شده اعتنا نمی‌نماید.»"},{"book":"دانیال","chapter":"6","verse":"14","text":"وقتی پادشاه این را شنید از اینکه چنین فرمانی صادر کرده، سخت ناراحت شد و تصمیم گرفت دانیال را نجات دهد. پس تا غروب در این فکر بود که راهی برای نجات دانیال بیابد."},{"book":"دانیال","chapter":"6","verse":"15","text":"آن اشخاص به هنگام غروب دوباره نزد پادشاه بازگشتند و گفتند: «ای پادشاه، همان‌طور که می‌دانید، طبق قانون مادها و پارس‌ها، فرمان پادشاه غیرقابل تغییر است.»"},{"book":"دانیال","chapter":"6","verse":"16","text":"پس سرانجام پادشاه دستور داد دانیال را بگیرند و در چاه شیران بیندازند. او به دانیال گفت: «خدای تو که همیشه او را عبادت می‌کنی تو را برهاند.» سپس او را به چاه شیران انداختند."},{"book":"دانیال","chapter":"6","verse":"17","text":"سنگی نیز آوردند و بر دهانهٔ چاه گذاشتند. پادشاه با انگشتر خود و انگشترهای امیران خویش آن را مهر کرد تا کسی نتواند دانیال را نجات دهد."},{"book":"دانیال","chapter":"6","verse":"18","text":"سپس به کاخ سلطنتی بازگشت و بدون اینکه لب به غذا بزند یا در بزم شرکت کند تا صبح بیدار ماند."},{"book":"دانیال","chapter":"6","verse":"19","text":"روز بعد، صبح خیلی زود برخاست و با عجله به سر چاه رفت،"},{"book":"دانیال","chapter":"6","verse":"20","text":"و با صدایی اندوهگین گفت: «ای دانیال، خدمتگزار خدای زنده، آیا خدایت که همیشه او را عبادت می‌کردی توانست تو را از چنگال شیران نجات دهد؟»"},{"book":"دانیال","chapter":"6","verse":"21","text":"آنگاه صدای دانیال به گوش پادشاه رسید: «پادشاه تا ابد زنده بماند!"},{"book":"دانیال","chapter":"6","verse":"22","text":"آری، خدای من فرشتهٔ خود را فرستاد و دهان شیران را بست تا به من آسیبی نرسانند، چون من در حضور خدا بی‌تقصیرم و نسبت به تو نیز خطایی نکرده‌ام.»"},{"book":"دانیال","chapter":"6","verse":"23","text":"پادشاه بی‌نهایت شاد شد و دستور داد دانیال را از چاه بیرون آورند. وقتی دانیال را از چاه بیرون آوردند هیچ آسیبی ندیده بود، زیرا به خدای خود توکل کرده بود."},{"book":"دانیال","chapter":"6","verse":"24","text":"آنگاه به دستور پادشاه افرادی را که دانیال را متهم کرده بودند، آوردند و ایشان را با زنان و فرزندانشان به چاه شیران انداختند. آنان هنوز به ته چاه نرسیده بودند که شیران پاره‌پاره‌شان کردند!"},{"book":"دانیال","chapter":"6","verse":"25-26","text":"سپس داریوش پادشاه، این پیام را به تمام قومهای دنیا که از نژادها و زبانهای گوناگون بودند، نوشت:"},{"book":"دانیال","chapter":"6","verse":"27","text":"اوست که نجات می‌بخشد و می‌رهاند. او معجزات و کارهای شگفت‌انگیز در آسمان و زمین انجام می‌دهد. اوست که دانیال را از چنگ شیران نجات داد.»"},{"book":"دانیال","chapter":"6","verse":"28","text":"به این ترتیب دانیال در دوران سلطنت داریوش و کوروش پارسی، موفق و کامیاب بود."}]}