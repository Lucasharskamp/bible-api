{"data":[{"book":"Kĩambĩrĩria","chapter":"4","verse":"1","text":"Nake Adamu agĩkoma na mũtumia wake Hawa, nake akĩgĩa nda, agĩciara Kaini. Nake akiuga atĩrĩ, “Ndĩkũgĩa na mwana wa kahĩĩ nĩ ũndũ wa gũteithio nĩ Jehova.”"},{"book":"Kĩambĩrĩria","chapter":"4","verse":"2","text":"Thuutha ũcio agĩciara Habili, mũrũ wa nyina."},{"book":"Kĩambĩrĩria","chapter":"4","verse":"3","text":"Maikarĩte kwa ihinda-rĩ, Kaini akĩrehe maciaro mamwe ma mũgũnda marĩ igongona kũrĩ Jehova."},{"book":"Kĩambĩrĩria","chapter":"4","verse":"4","text":"No Habili akĩrehe marigithathi mamwe marĩa manoru ma rũũru rwake. Nake Jehova agĩkenio nĩ Habili na igongona rĩake,"},{"book":"Kĩambĩrĩria","chapter":"4","verse":"5","text":"no ndaakenirio nĩ Kaini na igongona rĩake. Nĩ ũndũ ũcio Kaini akĩrakara mũno, na agĩtukia gĩthiithi."},{"book":"Kĩambĩrĩria","chapter":"4","verse":"6","text":"Nake Jehova Ngai akĩũria Kaini atĩrĩ, “Ũrakarĩte nĩkĩ? Na nĩ kĩĩ gĩtũmĩte ũtukie gĩthiithi?"},{"book":"Kĩambĩrĩria","chapter":"4","verse":"7","text":"Ũngĩka ũrĩa kwagĩrĩire-rĩ, no wage gwĩtĩkĩrĩka? No ũngĩaga gwĩka ũrĩa kwagĩrĩire-rĩ, mehia makuoheirie mũrango-inĩ waku makĩenda gũgwatha; no wee no nginya ũmatoorie.”"},{"book":"Kĩambĩrĩria","chapter":"4","verse":"8","text":"Thuutha ũcio Kaini akĩĩra mũrũ wa nyina Habili atĩrĩ, “Nĩtumagare tũthiĩ mũgũnda.” Na rĩrĩa maarĩ kũu mũgũnda, Kaini agĩtharĩkĩra mũrũ wa nyina Habili, akĩmũũraga."},{"book":"Kĩambĩrĩria","chapter":"4","verse":"9","text":"Nake Jehova akĩũria Kaini atĩrĩ, “Arĩ ha mũrũ-wa-nyũkwa Habili?”"},{"book":"Kĩambĩrĩria","chapter":"4","verse":"10","text":"Jehova akĩmũũria atĩrĩ, “Nĩ atĩa wĩkĩte? Ta thikĩrĩria! Thakame ya mũrũ-wa-nyũkwa nĩĩrangaĩra ĩrĩ tĩĩri-inĩ."},{"book":"Kĩambĩrĩria","chapter":"4","verse":"11","text":"Na rĩrĩ, nĩũgwatĩtwo nĩ kĩrumi na ũkaingatwo mũgũnda ũrĩa waathamirie kanua kaguo kwamũkĩra thakame ya mũrũ-wa-nyũkwa kuuma guoko-inĩ gwaku."},{"book":"Kĩambĩrĩria","chapter":"4","verse":"12","text":"Rĩrĩa ũrĩũrĩmaga-rĩ, ndũgacooka gũgũciarĩra maciaro maguo. Ũgũtuĩka mũndũ ũtakindagĩria, wa kũũrũũraga gũkũ thĩ.”"},{"book":"Kĩambĩrĩria","chapter":"4","verse":"13","text":"Nake Kaini akĩĩra Jehova atĩrĩ, “Iherithia rĩakwa nĩ inene gũkĩra ũrĩa ingĩhota gwĩtiiria."},{"book":"Kĩambĩrĩria","chapter":"4","verse":"14","text":"Ũmũthĩ ũyũ nĩũranyingata kuuma mũgũnda ũyũ na ndũũre hithĩtwo ũthiũ waku; ngũtuĩka mũndũ ũtakindagĩria, wa kũũrũũraga gũkũ thĩ, na ũrĩa wothe ũkaanyona nĩakanjũraga.”"},{"book":"Kĩambĩrĩria","chapter":"4","verse":"15","text":"No Jehova akĩmwĩra atĩrĩ, “Aca, ti ũguo; mũndũ o na ũrĩkũ angĩkooraga Kaini, nĩakarĩhio maita mũgwanja.” Jehova agĩcooka agĩĩkĩra Kaini rũũri nĩgeetha ũrĩa wothe ũngĩmuona ndakamũũrage!"},{"book":"Kĩambĩrĩria","chapter":"4","verse":"16","text":"Nĩ ũndũ ũcio Kaini akĩehera akiuma harĩ Jehova, na agĩtũũra bũrũri-inĩ wa Nodu, mwena wa irathĩro rĩa Edeni."},{"book":"Kĩambĩrĩria","chapter":"4","verse":"17","text":"Kaini agĩkoma na mũtumia wake, na akĩgĩa nda, agĩciara Enoku. Hĩndĩ ĩyo Kaini nĩakaga itũũra inene, na aarĩkia kũrĩaka, akĩrĩĩta Enoku o ta ũrĩa mũriũ eetagwo."},{"book":"Kĩambĩrĩria","chapter":"4","verse":"18","text":"Nake Enoku agĩciarĩrwo Iradu, nake Iradu aarĩ ithe wa Mehujaeli, nake Mehujaeli aarĩ ithe wa Methushaeli, nake Methushaeli aarĩ ithe wa Lameku."},{"book":"Kĩambĩrĩria","chapter":"4","verse":"19","text":"Lameku ũcio akĩhikia andũ-a-nja eerĩ, ũmwe eetagwo Ada na ũrĩa ũngĩ eetagwo Zila."},{"book":"Kĩambĩrĩria","chapter":"4","verse":"20","text":"Ada agĩciara Jabali; na nĩwe ithe wa andũ arĩa matũũraga hema-inĩ na marĩithagia mahiũ."},{"book":"Kĩambĩrĩria","chapter":"4","verse":"21","text":"Mũrũ-wa nyina eetagwo Jubali; nake nĩwe ithe wa andũ arĩa othe mahũũraga inanda cia mũgeeto na makahuha mĩtũrirũ."},{"book":"Kĩambĩrĩria","chapter":"4","verse":"22","text":"Zila o nake aarĩ na mũriũ, nake eetagwo Tubali-Kaini, na nĩwe waturaga indo cia mĩthemba yothe cia gĩcango na cia kĩgera. Tubali-Kaini aarĩ na mwarĩ wa nyina wetagwo Naama."},{"book":"Kĩambĩrĩria","chapter":"4","verse":"23","text":"Lameku akĩĩra atumia ake atĩrĩ,"},{"book":"Kĩambĩrĩria","chapter":"4","verse":"24","text":"Angĩkorwo Kaini arĩhagĩrio maita mũgwanja-rĩ,"},{"book":"Kĩambĩrĩria","chapter":"4","verse":"25","text":"Nake Adamu agĩkoma na mũtumia wake rĩngĩ, nake agĩciara kaana ga kahĩĩ, na agĩgatua Sethi, akiuga atĩrĩ, “Ngai nĩaheete mwana ũngĩ handũ ha Habili, ũrĩa Kaini ooragire.”"},{"book":"Kĩambĩrĩria","chapter":"4","verse":"26","text":"Sethi o nake aarĩ na mũriũ wake, nake akĩmũtua rĩĩtwa Enoshu."}]}