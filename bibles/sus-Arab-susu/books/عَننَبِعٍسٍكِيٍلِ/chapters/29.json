{"data":[{"book":"عَننَبِ عٍسٍكِيٍلِ","chapter":"29","verse":"1","text":"عَ حّ قُ ندٍ، كِكٍ قُ، شِ قُ نُن قِرِن ندٍ رَ، عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"29","verse":"2","text":"«عَدَ مَدِ، عِ شَ ﭑ مَ مَسٍنيِ تِ مِسِرَ مَنفّ نُن عَ شَ حَمَ بّ."},{"book":"عَننَبِ عٍسٍكِيٍلِ","chapter":"29","verse":"3","text":"عَ قَلَ عَ بّ، ‹عَلَتَلَ يِ نَن مَسٍنشِ؛"},{"book":"عَننَبِ عٍسٍكِيٍلِ","chapter":"29","verse":"4","text":"كْنْ ﭑ كْنيِ بٍلٍبٍلٍ سْتِمَ نّ عِ بَنفَنيِيٍ كُي،"},{"book":"عَننَبِ عٍسٍكِيٍلِ","chapter":"29","verse":"5","text":"ﭑ عِ لُمَ فبٍنفبٍرٍنيِ نَن مَ،"},{"book":"عَننَبِ عٍسٍكِيٍلِ","chapter":"29","verse":"6","text":"نَ تّمُي مِسِرَكَيٍ بِرِن عَ كٌلٌنمَ نّ عَ ﭑ تَن نَن نَ عَلَتَلَ رَ.›»"},{"book":"عَننَبِ عٍسٍكِيٍلِ","chapter":"29","verse":"7","text":"كْنْ وٌ قَ عِبْو عَ بّلّشّ كُي، وٌ عَ تُنكِ سْشْ."},{"book":"عَننَبِ عٍسٍكِيٍلِ","chapter":"29","verse":"8","text":"وٌ مَرِفِ عَلَتَلَ يِ نَن مَسٍنشِ؛"},{"book":"عَننَبِ عٍسٍكِيٍلِ","chapter":"29","verse":"9","text":"مِسِرَ بْشِ نَ قِندِ يِرٍ مَشَرَشِ رَ نَشَن نَبّحِنشِ،"},{"book":"عَننَبِ عٍسٍكِيٍلِ","chapter":"29","verse":"10","text":"ﭑ كٍلِمَ نّ وٌ شِلِ مَ نُن وٌ شَ شُرٍيٍ شِلِ مَ."},{"book":"عَننَبِ عٍسٍكِيٍلِ","chapter":"29","verse":"11","text":"مِشِيٍ مُ دَنفِمَ نَا، سُبٍيٍ مُ دَنفِمَ نَا."},{"book":"عَننَبِ عٍسٍكِيٍلِ","chapter":"29","verse":"12","text":"ﭑ مِسِرَ بْشِ رَبّحِنمَ عَلْ يِرٍ فبّتّيٍ،"},{"book":"عَننَبِ عٍسٍكِيٍلِ","chapter":"29","verse":"13","text":"كْنْ وٌ مَرِفِ عَلَتَلَ مَن يِ نَن مَسٍنشِ؛ «حّ تٌنفٌ نَانِ دَنفِ شَنبِ، ﭑ مَن مِسِرَكَيٍ مَلَنمَ نّ، كٍلِقٍ حَمَنّيٍ مَ ﭑ عٍ رَيٍنسٍن دّننَشّ."},{"book":"عَننَبِ عٍسٍكِيٍلِ","chapter":"29","verse":"14","text":"ﭑ عٍ رَفبِلٍنمَ نّ عٍ شْنيِ ثَتِرٌ سِ مَبِرِ كٍلِقٍ كٌنيِيَ كُي. ﭑ عٍ لُمَ نّ عٍ شَ عٍ يّتّ يَمَرِ، كْنْ عٍ شَ مَنفّيَ مُ سّنبّ فبٍفبٍ سْتْمَ."},{"book":"عَننَبِ عٍسٍكِيٍلِ","chapter":"29","verse":"15","text":"عٍ مُ عٍ شُنيِ عِتٍمَ بْشِ فبّتّ يٌ شُن مَ سْنْن. ﭑ عٍ مَفٌرٌ مَ نّ، عَلَكٌ عٍ نَشَ نْ حَمَنّيٍ رَ."},{"book":"عَننَبِ عٍسٍكِيٍلِ","chapter":"29","verse":"16","text":"عٍ مُ لِمَنِيَ قِمَ عِسِرَيِلَ مَ سْنْن. عِسِرَيِلَ نَ مِسِرَ قٍ مَحْشُن، عٍ رَتُمَ عٍ شَ يُنُبِيٍ نَن تُن مَ، عٍ تٌ عٍ شَشِلِ تِ عٍ رَ. نَ تّمُي، عٍ عَ كٌلٌنمَ نّ عَ ﭑ تَن نَن نَ عٍ مَرِفِ عَلَتَلَ رَ.»"},{"book":"عَننَبِ عٍسٍكِيٍلِ","chapter":"29","verse":"17","text":"عَ حّ مْشْحّن ندٍ، كِكٍ سِنفٍ، شِ سِنفٍ رَ، عَلَتَلَ نَشَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"29","verse":"18","text":"«عَدَ مَدِ، بَبِلْن مَنفّ نٍبُكَدَنسَرِ نُن عَ شَ سْورِيٍ بَرَ كَتَ تِرٍ رَفٌرٌدٍ، كْنْ عٍ مُ نْ عَ رَ قٍقٍ مَ. عٍ تْورْ نّ تُن، عٍ مُ نَاقُلِ يٌ سْتْ نَ كُي."},{"book":"عَننَبِ عٍسٍكِيٍلِ","chapter":"29","verse":"19","text":"نَ نَن عَ رَ، وٌ مَرِفِ عَلَتَلَ يِ نَن مَسٍنشِ؛ ﭑ مِسِرَ بْشِ تَن قِمَ نّ بَبِلْن مَنفّ نٍبُكَدَنسَرِ مَ، عَ شَ عٍ شَ نَاقُلِ بِرِن شَنِن عَ شَ سْورِ فَلِ سَرٍ رَ."},{"book":"عَننَبِ عٍسٍكِيٍلِ","chapter":"29","verse":"20","text":"ﭑ نَ بِرِن قِمَ نّ عَ مَ، بَرِ مَ عَ تَن نُن عَ شَ سْورِيٍ نَ نَن نَبَشِ ﭑ تَن بّ. وٌ مَرِفِ عَلَتَلَ شُي نَن نَ كِ."},{"book":"عَننَبِ عٍسٍكِيٍلِ","chapter":"29","verse":"21","text":"نَ لْشْي، ﭑ عِسِرَيِلَ بْنسْي سّنبّ فبٌمَ نّ، ﭑ عِ شّيمَ مَسٍنيِ تِدٍ عٍ بّ. نَ تّمُي، عٍ عَ كٌلٌنمَ نّ عَ ﭑ تَن نَن نَ عَلَتَلَ رَ.»"}]}