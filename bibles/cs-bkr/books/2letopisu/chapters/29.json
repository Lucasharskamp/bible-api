{"data":[{"book":"2 Letopisu","chapter":"29","verse":"1","text":"Ezechiáš kralovati počal, když byl v pětmecítma letech, a dvadceti devět let kraloval v Jeruzalémě. Jméno matky jeho bylo Abia dcera Zachariášova."},{"book":"2 Letopisu","chapter":"29","verse":"2","text":"A činil to, což pravého bylo před očima Hospodinovýma, podlé všech věcí, kteréž činil David otec jeho."},{"book":"2 Letopisu","chapter":"29","verse":"3","text":"On prvního léta kralování svého měsíce prvního otevřel dvéře domu Hospodinova, a opravil je."},{"book":"2 Letopisu","chapter":"29","verse":"4","text":"Uvedl také kněží a Levíty, shromáždiv je do ulice východní,"},{"book":"2 Letopisu","chapter":"29","verse":"5","text":"A řekl jim: Slyšte mne, Levítové. Nyní posvěťte se, posvěťte také i domu Hospodina Boha otců vašich, a vyneste nečistotu z svatyně."},{"book":"2 Letopisu","chapter":"29","verse":"6","text":"Neboť zhřešili otcové naši, a činili zlé věci před očima Hospodina Boha našeho, opouštějíce jej, a odvracujíce tvář svou od stánku Hospodinova, obracejíce se hřbetem k němu."},{"book":"2 Letopisu","chapter":"29","verse":"7","text":"Zavřeli také dvéře síně, a zhasili lampy, a kadidlem nekadili, aniž zápalu obětovali v svatyni Bohu Izraelskému."},{"book":"2 Letopisu","chapter":"29","verse":"8","text":"Protož rozhněval se Hospodin na Judu a na Jeruzalém, a vydal je v posmýkání, zpuštění a ku podivení, jakož sami očima svýma vidíte."},{"book":"2 Letopisu","chapter":"29","verse":"9","text":"A aj, padli otcové naši od meče, a synové naši i dcery naše a manželky naše zajaty jsou pro tu příčinu."},{"book":"2 Letopisu","chapter":"29","verse":"10","text":"Nyní tedy umínil jsem učiniti smlouvu s Hospodinem Bohem Izraelským, aby odvrátil od nás hněv prchlivosti své."},{"book":"2 Letopisu","chapter":"29","verse":"11","text":"Synové moji, nebluďtež již. Vásť jest zajisté vyvolil Hospodin, abyste stojíce před ním, sloužili jemu, a byli služebníci jeho, a kadili."},{"book":"2 Letopisu","chapter":"29","verse":"12","text":"Tedy povstali Levítové tito: Machat syn Amazai, a Joel syn Azariášův z synů Kahat; z synů pak Merari: Cis syn Abdi, a Azariáš syn Jehalleelův; a z Gersonitských: Joach syn Zimma, a Eden syn Joachův;"},{"book":"2 Letopisu","chapter":"29","verse":"13","text":"Též z synů Elizafanových: Simri a Jehiel; z synů pak Azafových: Zachariáš a Mataniáš;"},{"book":"2 Letopisu","chapter":"29","verse":"14","text":"A z synů Hémanových: Jechiel a Simei; z synů pak Jedutunových: Semaiáš a Uziel."},{"book":"2 Letopisu","chapter":"29","verse":"15","text":"I shromáždili bratří své, kteříž posvětivše se, přišli podlé rozkázaní králova a slov Hospodinových, aby vyčistili dům Hospodinův."},{"book":"2 Letopisu","chapter":"29","verse":"16","text":"A všedše kněží do domu Hospodinova, aby jej vyčistili, vynesli všelikou nečistotu, kterouž našli v chrámě Hospodinově, do síně domu Hospodinova. Levítové pak probravše to, vynesli ven ku potoku Cedron."},{"book":"2 Letopisu","chapter":"29","verse":"17","text":"Začali pak prvního dne měsíce prvního posvěcovati, a dne osmého téhož měsíce vešli do síně Hospodinovy, a posvěcovali domu Hospodinova za osm dní, a dne šestnáctého měsíce prvního dokonali."},{"book":"2 Letopisu","chapter":"29","verse":"18","text":"Tedy vešli k Ezechiášovi králi, a řekli: Vyčistili jsme všecken dům Hospodinův, i oltář zápalu, i všecky nádoby jeho, i stůl předložení a všecky nádoby jeho."},{"book":"2 Letopisu","chapter":"29","verse":"19","text":"Všecky také nádoby, kteréž byl zavrhl král Achas za kralování svého, když převráceně činil, připravili jsme a posvětili, a aj, jsou před oltářem Hospodinovým."},{"book":"2 Letopisu","chapter":"29","verse":"20","text":"Potom vstav ráno Ezechiáš král, shromáždil úředníky města, a vstoupil do domu Hospodinova."},{"book":"2 Letopisu","chapter":"29","verse":"21","text":"A přivedli volků sedm, a skopců sedm, a beránků sedm, a kozlů sedm za hřích, za království, a za svatyni, a za Judu; a rozkázal synům Aronovým kněžím, aby obětovali na oltáři Hospodinovu."},{"book":"2 Letopisu","chapter":"29","verse":"22","text":"Takž zbili voly ty, a kněží berouce krev jejich, kropili na oltář. Zbili též i skopce a pokropovali krví jejich oltáře; zbili také i beránky, a krví jejich kropili na oltář."},{"book":"2 Letopisu","chapter":"29","verse":"23","text":"Přivedli i kozly k oběti za hřích před krále i shromáždění, kteřížto vložili ruce své na ně."},{"book":"2 Letopisu","chapter":"29","verse":"24","text":"I zbili je kněží a vyčistili krví jejich oltář k očištění všeho Izraele; nebo za všecken lid Izraelský rozkázal král obětovati zápal a oběti za hřích."},{"book":"2 Letopisu","chapter":"29","verse":"25","text":"Postavil zase i Levíty v domě Hospodinově s cymbály, loutnami a harfami podlé rozkázaní Davidova, a Gáda proroka královského, a Nátana proroka; nebo od Hospodina bylo to přikázáno skrze proroky jeho."},{"book":"2 Letopisu","chapter":"29","verse":"26","text":"A tak stáli Levítové s nástroji Davidovými a kněží s trubami."},{"book":"2 Letopisu","chapter":"29","verse":"27","text":"I rozkázal Ezechiáš, aby obětovali zápal na oltáři. A když se začala obět zápalná, začal se zpěv Hospodinův a troubení i zpěvové na nástroje Davida, krále Izraelského."},{"book":"2 Letopisu","chapter":"29","verse":"28","text":"Všecko pak shromáždění klanělo se, když zpěváci zpívali, a trubači troubili, a to vše, až se dokonal zápal."},{"book":"2 Letopisu","chapter":"29","verse":"29","text":"A když dokonali obětování zápalu, sklonili se král a všickni, kteříž byli s ním, a poklonu učinili."},{"book":"2 Letopisu","chapter":"29","verse":"30","text":"Tedy přikázal Ezechiáš král i knížata Levítům, aby chválili Hospodina slovy Davidovými a Azafa proroka. I chválili s velikým veselím, a sklánějíce se, poklonu činili."},{"book":"2 Letopisu","chapter":"29","verse":"31","text":"Potom mluvil Ezechiáš, řka: Nyní jste posvětili rukou svých Hospodinu. Přistupte, a přiveďte oběti vítězné a oběti chvály do domu Hospodinova. Protož přivodilo shromáždění to oběti vítězné a oběti chvály, ano i každý z srdce ochotného k zápalným obětem,"},{"book":"2 Letopisu","chapter":"29","verse":"32","text":"Tak že počet obětí zápalných, kteréž přivedlo shromáždění to, byl volů sedmdesáte, skopců sto, beránků dvě stě, všecko to na obět zápalnou Hospodinu."},{"book":"2 Letopisu","chapter":"29","verse":"33","text":"Jiných pak věcí posvěcených bylo volů šest set, a ovec tři tisíce."},{"book":"2 Letopisu","chapter":"29","verse":"34","text":"Kněží však bylo málo, tak že nemohli postačiti vytahovati z koží všech obětí zápalných. Pročež pomáhali jim bratří jejich Levítové, až i dokonali dílo to, a dokudž se neposvětili jiní kněží; nebo Levítové byli hotovější ku posvěcení se, nežli kněží."},{"book":"2 Letopisu","chapter":"29","verse":"35","text":"K tomu k zápalům bylo množství veliké tuků z obětí pokojných a obětí mokrých, kromě jiných zápalů. A tak vykonána byla služba domu Hospodinova."},{"book":"2 Letopisu","chapter":"29","verse":"36","text":"A veselil se Ezechiáš i všecken lid, že Bůh byl nastrojil lid, tak aby se ta věc rychle spravila."}]}