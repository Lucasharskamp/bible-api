{"data":[{"book":"Marko","chapter":"9","verse":"1","text":"Yesu akaendelea kuwaambia, “Amin, nawaambia, kuna watu waliosimama hapa ambao hawataonja mauti kabla ya kuuona Ufalme wa Mungu ukija kwa nguvu.”"},{"book":"Marko","chapter":"9","verse":"2","text":"Baada ya siku sita, Yesu akawachukua Petro, Yakobo na Yohana, akawapeleka juu ya mlima mrefu, mahali walipokuwa faraghani. Huko, Yesu akageuka sura mbele yao."},{"book":"Marko","chapter":"9","verse":"3","text":"Mavazi yake yakawa na weupe wa kuzima macho, meupe kuliko ambavyo mtu yeyote duniani angaliweza kuyangʼarisha."},{"book":"Marko","chapter":"9","verse":"4","text":"Mose na Eliya wakawatokea, wakawa wanazungumza na Yesu."},{"book":"Marko","chapter":"9","verse":"5","text":"Petro akamwambia Yesu, “Rabi, ni vyema sisi tukae hapa. Turuhusu tujenge vibanda vitatu: kimoja chako, kingine cha Mose na kingine cha Eliya.”"},{"book":"Marko","chapter":"9","verse":"6","text":"Petro hakujua aseme nini kwa maana yeye na wenzake walikuwa wameogopa sana."},{"book":"Marko","chapter":"9","verse":"7","text":"Ndipo pakatokea wingu, likawafunika, nayo sauti kutoka lile wingu ikasema, “Huyu ni Mwanangu mpendwa. Msikieni yeye.”"},{"book":"Marko","chapter":"9","verse":"8","text":"Mara walipotazama huku na huku, hawakuona tena mtu mwingine yeyote pamoja nao isipokuwa Yesu."},{"book":"Marko","chapter":"9","verse":"9","text":"Walipokuwa wakishuka kutoka mlimani, Yesu akawakataza wasimwambie mtu yeyote mambo waliyoona, mpaka Mwana wa Adamu atakapokuwa amefufuka kutoka kwa wafu."},{"book":"Marko","chapter":"9","verse":"10","text":"Wakalihifadhi jambo hilo wao wenyewe, lakini wakawa wanajiuliza, “Huku kufufuka kwa wafu maana yake nini?”"},{"book":"Marko","chapter":"9","verse":"11","text":"Wakamuuliza, “Kwa nini walimu wa sheria husema kwamba ni lazima Eliya aje kwanza?”"},{"book":"Marko","chapter":"9","verse":"12","text":"Yesu akawajibu, “Ni kweli, Eliya yuaja kwanza ili kutengeneza mambo yote. Mbona basi imeandikwa kwamba Mwana wa Adamu ni lazima ateseke sana na kudharauliwa?"},{"book":"Marko","chapter":"9","verse":"13","text":"Lakini ninawaambia, Eliya amekwisha kuja, nao wakamtendea walivyopenda, kama ilivyoandikwa kumhusu yeye.”"},{"book":"Marko","chapter":"9","verse":"14","text":"Walipowafikia wale wanafunzi wengine, wakawakuta wamezungukwa na umati mkubwa wa watu na baadhi ya walimu wa sheria wakibishana nao."},{"book":"Marko","chapter":"9","verse":"15","text":"Mara wale watu walipomwona Yesu, wakastaajabu sana, wakamkimbilia ili kumsalimu."},{"book":"Marko","chapter":"9","verse":"16","text":"Akawauliza wanafunzi wake, “Mnabishana nao kuhusu nini?”"},{"book":"Marko","chapter":"9","verse":"17","text":"Mtu mmoja miongoni mwa ule umati wa watu akajibu, “Mwalimu, nilimleta kwako mwanangu ambaye ana pepo mchafu anayemfanya asiweze kuongea."},{"book":"Marko","chapter":"9","verse":"18","text":"Kila mara huyo pepo mchafu ampagaapo mwanangu, humwangusha chini na kumfanya atokwe povu mdomoni na kusaga meno, kisha mwili wake hukauka. Niliwaomba wanafunzi wako wamtoe huyo pepo mchafu, lakini hawakuweza.”"},{"book":"Marko","chapter":"9","verse":"19","text":"Yesu akawaambia, “Enyi kizazi kisicho na imani! Nitakuwa pamoja nanyi mpaka lini? Nitawavumilia mpaka lini? Mleteni mvulana kwangu.”"},{"book":"Marko","chapter":"9","verse":"20","text":"Nao wakamleta yule mvulana. Yule pepo mchafu alipomwona Yesu, mara akamtia yule mvulana kifafa, akaanguka, akagaagaa chini huku akitokwa na povu kinywani."},{"book":"Marko","chapter":"9","verse":"21","text":"Yesu akamuuliza baba yake, “Mwanao amekuwa katika hali hii tangu lini?”"},{"book":"Marko","chapter":"9","verse":"22","text":"Mara kwa mara huyo pepo mchafu amekuwa akimwangusha kwenye moto au kwenye maji ili kumwangamiza. Lakini kama unaweza kufanya jambo lolote, tafadhali tuhurumie utusaidie.”"},{"book":"Marko","chapter":"9","verse":"23","text":"Yesu akamwambia, “Kama ukiweza kuamini, yote yawezekana kwake yeye aaminiye.”"},{"book":"Marko","chapter":"9","verse":"24","text":"Mara baba yake yule mvulana akapiga kelele akisema, “Ninaamini. Nisaidie kutokuamini kwangu!”"},{"book":"Marko","chapter":"9","verse":"25","text":"Yesu alipoona kwamba umati wa watu unakusanyika pamoja mbio, akamkemea yule pepo mchafu, akimwambia, “Wewe pepo bubu na kiziwi, nakuamuru umtoke, wala usimwingie tena!”"},{"book":"Marko","chapter":"9","verse":"26","text":"Yule pepo mchafu akiisha kupiga kelele, akamtia kifafa kwa nguvu, na akamtoka. Yule mvulana alikuwa kama maiti, hivyo watu wengi wakasema, “Amekufa.”"},{"book":"Marko","chapter":"9","verse":"27","text":"Lakini Yesu akamshika mkono, akamwinua, naye akasimama."},{"book":"Marko","chapter":"9","verse":"28","text":"Baada ya Yesu kuingia ndani ya nyumba, wanafunzi wake wakamuuliza wakiwa peke yao, “Mbona sisi hatukuweza kumtoa huyo pepo mchafu?”"},{"book":"Marko","chapter":"9","verse":"29","text":"Yesu akawajibu, “Hali hii haiwezi kutoka isipokuwa kwa kuomba na kufunga.”"},{"book":"Marko","chapter":"9","verse":"30","text":"Wakaondoka huko, wakapitia Galilaya. Yesu hakutaka mtu yeyote afahamu mahali walipo,"},{"book":"Marko","chapter":"9","verse":"31","text":"kwa maana alikuwa anawafundisha wanafunzi wake. Akawaambia, “Mwana wa Adamu atasalitiwa na kutiwa mikononi mwa watu. Nao watamuua, lakini siku tatu baada ya kuuawa atafufuka.”"},{"book":"Marko","chapter":"9","verse":"32","text":"Lakini wao hawakuelewa kile alimaanisha, nao waliogopa kumuuliza maana yake."},{"book":"Marko","chapter":"9","verse":"33","text":"Basi wakafika Kapernaumu na baada ya kuingia nyumbani akawauliza, “Mlikuwa mnabishana nini kule njiani?”"},{"book":"Marko","chapter":"9","verse":"34","text":"Lakini hawakumjibu, kwa sababu njiani walikuwa wakibishana kuhusu nani miongoni mwao alikuwa mkuu zaidi ya wote."},{"book":"Marko","chapter":"9","verse":"35","text":"Akaketi chini, akawaita wote kumi na wawili, akawaambia: “Kama mtu yeyote akitaka kuwa wa kwanza, hana budi kuwa wa mwisho na mtumishi wa wote.”"},{"book":"Marko","chapter":"9","verse":"36","text":"Kisha akamchukua mtoto mdogo, akamsimamisha katikati yao. Akamkumbatia, akawaambia,"},{"book":"Marko","chapter":"9","verse":"37","text":"“Mtu yeyote amkaribishaye mmoja wa hawa watoto wadogo kwa Jina langu, anikaribisha mimi. Naye anikaribishaye mimi, amkaribisha Baba yangu aliyenituma.”"},{"book":"Marko","chapter":"9","verse":"38","text":"Yohana akamwambia, “Mwalimu, tumemwona mtu akitoa pepo wachafu kwa jina lako, nasi tukamkataza, kwa sababu yeye si mmoja wetu.”"},{"book":"Marko","chapter":"9","verse":"39","text":"Yesu akasema, “Msimkataze, kwa kuwa hakuna yeyote atendaye miujiza kwa Jina langu ambaye baada ya kitambo kidogo aweza kunena lolote baya dhidi yangu."},{"book":"Marko","chapter":"9","verse":"40","text":"Kwa maana yeyote asiye kinyume chetu, yuko upande wetu."},{"book":"Marko","chapter":"9","verse":"41","text":"Amin, nawaambia, yeyote awapaye ninyi kikombe cha maji kwa Jina langu kwa sababu ninyi ni mali ya Kristo, hakika hataikosa thawabu yake.”"},{"book":"Marko","chapter":"9","verse":"42","text":"“Kama mtu yeyote akimsababisha mmojawapo wa wadogo hawa wanaoniamini kutenda dhambi, ingekuwa bora kwake afungiwe jiwe kubwa la kusagia shingoni mwake, na kutoswa baharini."},{"book":"Marko","chapter":"9","verse":"43","text":"Kama mkono wako ukikusababisha kutenda dhambi, ukate. Ni afadhali kwako kuingia katika uzima ukiwa na mkono mmoja, kuliko kuwa na mikono miwili lakini ukaingia jehanamu, mahali ambako moto hauzimiki. ["},{"book":"Marko","chapter":"9","verse":"44","text":"Mahali ambako funza wake hawafi wala moto wake hauzimiki.]"},{"book":"Marko","chapter":"9","verse":"45","text":"Kama mguu wako ukikusababisha kutenda dhambi, ukate. Ni afadhali kwako kuingia katika uzima ukiwa kiwete, kuliko kuwa na miguu miwili lakini ukaingia jehanamu. ["},{"book":"Marko","chapter":"9","verse":"46","text":"Mahali ambako funza wake hawafi wala moto hauzimiki.]"},{"book":"Marko","chapter":"9","verse":"47","text":"Nalo jicho lako likikusababisha kutenda dhambi, lingʼoe. Ni afadhali kwako kuingia katika Ufalme wa Mungu ukiwa na jicho moja, kuliko kuwa na macho mawili lakini ukatupwa jehanamu,"},{"book":"Marko","chapter":"9","verse":"48","text":"mahali ambako"},{"book":"Marko","chapter":"9","verse":"49","text":"Kila mmoja atatiwa chumvi kwa moto."},{"book":"Marko","chapter":"9","verse":"50","text":"“Chumvi ni nzuri, lakini ikipoteza ladha yake utaifanyaje ili iweze kukolea tena? Mwe na chumvi ndani yenu, mkaishi kwa amani, kila mmoja na mwenzake.”"}]}