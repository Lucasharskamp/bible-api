{"data":[{"book":"Ruku","chapter":"15","verse":"1","text":"Hanki maka takisi zago e'neriza vahe'mo'zane, kumi vahe'mo'za Jisasinte erava'o hu'za naneke'a antahinaku hu'naze."},{"book":"Ruku","chapter":"15","verse":"2","text":"Hianagi Farisi vahe'ene kasegere ugota hu'naza (sraib) vahe'mo'za zamagra'a ke hugantu hugama hu'za, ama nemo'a kumi vahe zmareno ne'zana zamagrane magopi nene hu'za nehazageno,"},{"book":"Ruku","chapter":"15","verse":"3","text":"Jisasi'a ana kenona amanage huno fronka kea zamasami'ne,"},{"book":"Ruku","chapter":"15","verse":"4","text":"Mago'moma tamagripintima, 100'a sipisipi ante'nenifinti mago'mo fanane hanigeno'a inankna hugahie? 99ni'a zamatrenige'za agupofi mani'nenageno, fananema hu'nemofonku hakeva hakeva huno keno erifore hugahie."},{"book":"Ruku","chapter":"15","verse":"5","text":"Ome keno eri fore huteno, afunte avrenteno muse nehuno,"},{"book":"Ruku","chapter":"15","verse":"6","text":"avreno nontema ehanatino'a, roneamokizmine tva'onte'ma nemaniza nagara ke hanige'za esageno, anage huno zmasamigahie. Muse nagri ene eme hinketo. Na'ankure fnanema hu'nea sipisipia hago hakena eri fore hu'noe huno hugahie!"},{"book":"Ruku","chapter":"15","verse":"7","text":"Hanki Nagra amanage hu'na neramasmue. Anahukna kante, 99ni'a vahe'mo'za fatgo hu'nazankiza zmagu'a rukrehe osugahazanagi, mago kumi vahe'mo, agu'a rukrehe nehigeno'a monafina tusi muse nehaze."},{"book":"Ruku","chapter":"15","verse":"8","text":"Jisasi'a mago'ane huno, Mago a'mo'ma 10ni'a zago ante'nenifinti, magoke zagoma fanane hu'nenkeno'a, rampe tavi taginteno noma'a harafi huno hakeva hakeva huno keno eri fore hugahie."},{"book":"Ruku","chapter":"15","verse":"9","text":"Ana a'mo'ma ome ke fore huteno'a, rone'agu'ene, tva'oma'are nemaniza vaheku'enena zmasamino, Muse nagrane eme hinketo, na'ankure zagonima fananema hu'neana hago hakena erifore hu'noe huno hugahie!"},{"book":"Ruku","chapter":"15","verse":"10","text":"Hanki amanage hu'na neramasmue, anahu kante mago kumi vahe'mo'ma agu'ama rukrahe'ma nehige'za, Anumzamofo ankeromo'za tusi muse nehaze."},{"book":"Ruku","chapter":"15","verse":"11","text":"Jisasi'a amanage huno zamasmi'ne, Mago ne'mo tare ne' mofavre zanante'ne."},{"book":"Ruku","chapter":"15","verse":"12","text":"Henka ne'amo nafa'amofonku anage huno asami'ne, afufeno ka'a nagrama eri snuama'a refko hunka namisnane higeno, nefa'a fenoma'a refko huno znami'ne."},{"book":"Ruku","chapter":"15","verse":"13","text":"Zaza kna omanineno henka ne'amo, fenoma'a erino afete moparega vu'no anantega umani'neno, aza osu havi avu'avazante fenozama ome atre eme atre hu'ne."},{"book":"Ruku","chapter":"15","verse":"14","text":"Maka'zama'a atre vagaretegeno, ana mopafina tusi agate'za fore higeno, ana ne'mofona mago'zama'a omnegeno tusi'a agazanku hu'ne."},{"book":"Ruku","chapter":"15","verse":"15","text":"Ana higeno mago mopa agafa nete vuno, erizampi avresigu ome antahigegeno, ana nemo'a afu'a kegava hinogu huntegeno afu kevuma mani'narega vu'ne."},{"book":"Ruku","chapter":"15","verse":"16","text":"Magore huno vahe'mo'za ne'zana omizageno, afumo'za kohe akru'a nenazafinti nemu hu'naku agesa antahintahi hu'ne."},{"book":"Ruku","chapter":"15","verse":"17","text":"Hianagi agrama knare antahintahima e'nerino'a, agra'a anage hu'ne. Mika'a nenfa eri'za vahe'mo'za rama'a breti nenaze. Hianagi nagra amafi mani'nena nagakura fri'za hue!"},{"book":"Ruku","chapter":"15","verse":"18","text":"Nagra otina nenfante vuna, anage hu'na ome asamigahue. Nafanimoka Anumzamofonte'ene kagritera kumi hu'nogu,"},{"book":"Ruku","chapter":"15","verse":"19","text":"ne'nimo'e hunka kagra nagrikura osunka, eri'za vaheka'agna hunka navro hu'na hugahue huno agesa antahine."},{"book":"Ruku","chapter":"15","verse":"20","text":"Anage huteno otino nefantega e'ne, ogamanu ne-egeno, nafa'amo negeno asuntaginteno, agareno vuno ome agazafeno, agi antako hu'ne."},{"book":"Ruku","chapter":"15","verse":"21","text":"Ana nehigeno ana ne'amo anage huno nafa'amofo ome asmi'ne, Nafa'nimoke, Anumzamofonte ene kagrite'enena kumi hu'noe. E'ina hu'negu ne'nimo'e hunka nagrikura hugara osu'noe. Hanki eri'za vahe'ni'e hunka huo."},{"book":"Ruku","chapter":"15","verse":"22","text":"Hianagi nafa'amo'a kazokzo eri'za vahe'agu anage huno zmasamine, ame hutma hentofa kena erita eme antaninentetma, azampina asane agia anone eme antaninteho."},{"book":"Ruku","chapter":"15","verse":"23","text":"Agaho bulimakamo'ma afovage hu'nesia avreta eme ahetma, krenketa neneta maka'mota musena hamneno."},{"book":"Ruku","chapter":"15","verse":"24","text":"Na'ankure ama ne'nimo'a fri'neanagi, ete asimu eri'ne. Fanane hu'neanagi, ete hago ehanatine, nehige'za tusi'za hu'za muse hu'naze."},{"book":"Ruku","chapter":"15","verse":"25","text":"Hagi zage ne'mofavre'amo ehanatino nomofo tva'onte ne-eno, zavena neheza avogema nehazana nentahino,"},{"book":"Ruku","chapter":"15","verse":"26","text":"mago eri'za vahe ke huno, na'a anamafina nehaze huno antahige'ne."},{"book":"Ruku","chapter":"15","verse":"27","text":"Ana ne'mo'a anage huno asmi'ne, negagna'a ehanatigeno negafa'a afovage hu'nea agaho bulimakao aheno krege'za nene'ze. Na'ankure negagnana mago'zamo'a azeri haviza osigeno ete ehanatigeno'e huno asmine."},{"book":"Ruku","chapter":"15","verse":"28","text":"Hianagi nempu'amofona rimpa hegeno, ana nompima ufrezankura avesra hu'ne. Nefa'a megia atiramino mofavre'a azeri fru huke hu'ne."},{"book":"Ruku","chapter":"15","verse":"29","text":"Hianagi ana nona'a amanage huno nafa'amofona asmi'ne, kama antahio! Kagri eri'zana kazahu'na vu'noe. Rama'a zagegfufi erizanka'a erinegantena, mago zupe hu'na keka'a rufu'otaginoe. Ana nehugenka magore hunka osi memena naminkena, rone ni'amozanena aheta kreta neneta musena osu'noe."},{"book":"Ruku","chapter":"15","verse":"30","text":"Hianagi ama mofavre kamoma maka zanka'a monko avu'avazante ome atre vagareno eri haviza huteno egenka, kagra afovage agaho bulimakao ahenka krente'nane."},{"book":"Ruku","chapter":"15","verse":"31","text":"Higeno nefa'a anage huno asmi'ne, ne'nimoka kagra hakare zupa nagrane mani'nanankino, maka'zama ante'noana, Kagri su'a me'ne."},{"book":"Ruku","chapter":"15","verse":"32","text":"Hianagi tagra neza neneta muse huntegahune. Na'ankure ama negagna'a fri'ne huta hu'noanagi, kasefa huno mani'ne. Fanane hu'ne huta hunanagi, efore hu'ne huno asami'ne."}]}