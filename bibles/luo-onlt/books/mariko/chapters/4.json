{"data":[{"book":"Mariko","chapter":"4","verse":"1","text":"Kendo Yesu nochako puonjo e dho nam. To oganda maduongʼ nochokore molwore omiyo nodonjo ei yie mi obetie ka ji duto to ochungʼ oko e dho nam."},{"book":"Mariko","chapter":"4","verse":"2","text":"Yesu nopuonjogi gik mangʼeny e yor ngeche. E puonjnego nowacho niya,"},{"book":"Mariko","chapter":"4","verse":"3","text":"“Winjauru! Japur moro nodhi chwoyo kodhi,"},{"book":"Mariko","chapter":"4","verse":"4","text":"kane oyudo ochwoyo, kodhi moko nolwar e dir yo, mi winy nobiro mochamogi duto."},{"book":"Mariko","chapter":"4","verse":"5","text":"Kodhi moko nolwar kuonde motimo lwendni, ma lowo operoree mine gitwi piyo piyo, nikech lowo ne thany thany."},{"book":"Mariko","chapter":"4","verse":"6","text":"To ka chiengʼ nowuok, chamgo nowangʼ, kendo nikech ne gionge tiendegi, ne gitwo."},{"book":"Mariko","chapter":"4","verse":"7","text":"Kodhi moko nolwar e kind kudho, to ka kudhogo nodongo, ne githungʼo chamgo mi gimonogi nyak."},{"book":"Mariko","chapter":"4","verse":"8","text":"To kodhi moko to nolwar e lowo maber, mine gitwi kendo gichiego cham. Neginyago cham, moko nyadi piero adek, moko nyadi piero auchiel, kendo moko nyadi mia achiel.”"},{"book":"Mariko","chapter":"4","verse":"9","text":"Bangʼe Yesu nomedo wacho niya, “Ngʼat man-gi it mar winjo wach mondo owinji.”"},{"book":"Mariko","chapter":"4","verse":"10","text":"Kane odongʼ kende, jopuonjrene apar gariyo gi jomoko mane ni bute nopenje tiend ngechego."},{"book":"Mariko","chapter":"4","verse":"11","text":"Nowachonigi niya, “Un osemiu rieko mar ngʼeyo tiend gik mopondo mag pinyruoth Nyasaye. To joma moko, to iwuoyogo gi ngeche"},{"book":"Mariko","chapter":"4","verse":"12","text":"mondo mi,"},{"book":"Mariko","chapter":"4","verse":"13","text":"Yesu nomedo loso kodgi kowachonegi niya, “Ere kaka ok unyal winjo tiend ngeroni? Ka kamano to bende ubiro winjo tiend ngero moro amora?"},{"book":"Mariko","chapter":"4","verse":"14","text":"Japur chwoyo kodhi ma en Wach."},{"book":"Mariko","chapter":"4","verse":"15","text":"Jomoko chalo gi kodhi molwar e dir yo, kama ichwoyoe Wach. E sa nogo ma jogi owinjoe Wach to Satan biro mi magi Wach ma giwinjono."},{"book":"Mariko","chapter":"4","verse":"16","text":"Jomoko to chalo mana kaka kodhi mochwo kuonde motimo lwanda. Gin giwinjo Wach kendo girwake sano gi mor."},{"book":"Mariko","chapter":"4","verse":"17","text":"To nikech gionge tiendegi Wach ok bedi eigi amingʼa. Ka chandruok kata sand obiro nigi nikech Wach Nyasaye to gipodho piyo piyo nono."},{"book":"Mariko","chapter":"4","verse":"18","text":"Moko chalo kaka kodhi molwar e kind kudho."},{"book":"Mariko","chapter":"4","verse":"19","text":"To achien parruok kuom ngima mar pinyni gi wuond ma mwandu kelo kaachiel gi gombo mag pinyni ma gigombogo gik mathoth, thungʼo Wach mamone nyak."},{"book":"Mariko","chapter":"4","verse":"20","text":"Moko to chal mana gi kodhi mochuo e lowo maber, giwinjo Wach mi girwaki. Kendo ginyak maber mana ka kodhi manyak nyadi piero adek, nyadi piero auchiel, nyaka nyadi mia achiel.”"},{"book":"Mariko","chapter":"4","verse":"21","text":"Nowachonegi niya, “Bende ngʼato kuomu nyalo moko taya bangʼe to oume gi bakul kata okete e bwo kitanda? Donge okete ewi rachungi taya?"},{"book":"Mariko","chapter":"4","verse":"22","text":"Ngʼeuru ni onge gimoro mopandi ma ok nofweny, to bende onge gimoro amora mitimo lingʼ-lingʼ ma ok noket e lela."},{"book":"Mariko","chapter":"4","verse":"23","text":"Ka ngʼato nigi it mar winjo wach to mondo owinji.”"},{"book":"Mariko","chapter":"4","verse":"24","text":"Yesu nodhi nyime kawachonegi niya, “Chikuru itu maber mondo uwinj weche miwachonu, nimar rapim mupimogo ema ibiro pimnugo un bende, kendo moloyo kanyo."},{"book":"Mariko","chapter":"4","verse":"25","text":"Ngʼat man-go nomedne mi nobed gi gik mogundho; to ngʼat ma ongego kata mano ma en-go nomaye.”"},{"book":"Mariko","chapter":"4","verse":"26","text":"Nowacho bende niya, “Ma e kaka pinyruoth Nyasaye chalo. Ngʼato chwoyo kodhi e lowo."},{"book":"Mariko","chapter":"4","verse":"27","text":"Otieno kata odiechiengʼ, kata ka onindo kata oneno, to kodhigo twi atwiya mi dongi, ka jachwoyo ok ongʼeyo kaka mano timore."},{"book":"Mariko","chapter":"4","verse":"28","text":"Lowo owuon ema golo kodhi; mokwongo tiendene wuok, eka wiye gulo oko kaeto bangʼe kodhi dongo mi chieg cham."},{"book":"Mariko","chapter":"4","verse":"29","text":"Ka cham osechiek to gikanyono wuon puodho kawo pand keyo mondo okayego.”"},{"book":"Mariko","chapter":"4","verse":"30","text":"Nowacho kendo niya, “En yo mane ma wanyalo pimogo pinyruoth Nyasaye, kata en ngero mane manyalo nyisowa kite?"},{"book":"Mariko","chapter":"4","verse":"31","text":"Ochal gi koth karadali ma en e kodhi matinie mogik mikomo e puodho."},{"book":"Mariko","chapter":"4","verse":"32","text":"To kata otin kamano to kosekome to odongo mi obed maduongʼ moloyo yiende mag puodho duto. Bedene yarore madongo mi winy mafuyo e kor polo biro ywe e tipone.”"},{"book":"Mariko","chapter":"4","verse":"33","text":"Yesu nomedo wuoyonegi gi ngeche machal gi mago e thuolo moro amora mane ginyalo winje."},{"book":"Mariko","chapter":"4","verse":"34","text":"Ne ok owachonegi wach moro amora ma ok okonyore gi ngero. To ka thuolo noyudore mi odongʼ gi jopuonjrene kendgi to nonyisogi tiend weche duto."},{"book":"Mariko","chapter":"4","verse":"35","text":"Chiengʼno godhiambo Yesu nowacho ne jopuonjrene niya, “Wadhiuru loka nam komachielo.”"},{"book":"Mariko","chapter":"4","verse":"36","text":"Omiyo ne giwuok giweyo oganda, mine gidhi kode mana kaka ne En-no, mi gichako kwangʼ kode ei yie. Ne nitie yiedhi mamoko bende mane kwangʼ kodgi e nam."},{"book":"Mariko","chapter":"4","verse":"37","text":"Eka ahiti mangʼongo notugore mi apaka nochako tago yie koni gi koni mi pi nochako pongʼe."},{"book":"Mariko","chapter":"4","verse":"38","text":"Sechego noyudo Yesu nindo ewi raten man kachien yie. Jopuonjre nochiewe kagiwachone niya, “Japuonj, donge litni ka watho?”"},{"book":"Mariko","chapter":"4","verse":"39","text":"Yesu nochiewo mokwero yamo. Nochiko apaka kowachone niya, “Kwe! Lingʼ thi!” Gikanyono yamo nokwe mi piny olingʼ thi."},{"book":"Mariko","chapter":"4","verse":"40","text":"Bangʼ mano Yesu nowachone jopuonjrene niya, “Angʼo momiyo uluor kamano? Pod uonge mana gi yie?”"},{"book":"Mariko","chapter":"4","verse":"41","text":"Luoro nomakogi mi gipenjore kendgi niya, “Ma en ngʼa, ma kata yamo gi apaka bende winje?”"}]}