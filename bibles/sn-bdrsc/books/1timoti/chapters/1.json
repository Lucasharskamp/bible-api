{"data":[{"book":"1 Timoti","chapter":"1","verse":"1","text":"Pauro, mupostori waKristu Jesu nokurayira kwaMwari Muponesi wedu, naKristu Jesu, tariro yedu,"},{"book":"1 Timoti","chapter":"1","verse":"2","text":"kuna Timoti mwanakomana wangu chaiye pakutenda:"},{"book":"1 Timoti","chapter":"1","verse":"3","text":"Sezvandakakumbira zvikuru kwauri pandakaenda kuMasedhonia, gara paEfeso kuitira kuti ugorayira vamwe varume kuti varege kudzidzisa dzidziso dzenhema,"},{"book":"1 Timoti","chapter":"1","verse":"4","text":"kana kuzvipira kungano nokunhoroondo dzamazita amadzitateguru dzisingaperi. Izvi zvinongomutsa nharo panzvimbo yebasa raMwari rinoitwa nokutenda."},{"book":"1 Timoti","chapter":"1","verse":"5","text":"Chinovavarirwa nomurayiro uyu ndirwo rudo runobva pamwoyo wakachena, hana yakanaka nokutenda kwechokwadi."},{"book":"1 Timoti","chapter":"1","verse":"6","text":"Vamwe vakarasika kubva pazvinhu izvi uye vakatsaukira mukutaura kusina maturo."},{"book":"1 Timoti","chapter":"1","verse":"7","text":"Vanoda kuva vadzidzisi vomurayiro, asi havazivi zvavari kutaura pamusoro pazvo kana izvo zvavari kushingira kusimbisa."},{"book":"1 Timoti","chapter":"1","verse":"8","text":"Tinoziva kuti murayiro wakanaka kana munhu achiushandisa zvakanaka."},{"book":"1 Timoti","chapter":"1","verse":"9","text":"Tinozivawo kuti murayiro hauna kuitirwa vakarurama asi vanodarika murayiro navanomukira, vasina umwari navatadzi, vasiri vatsvene navasina chinamato; vaya vanouraya vanababa vavo kana vanamai vavo, vanouraya vanhu,"},{"book":"1 Timoti","chapter":"1","verse":"10","text":"mhombwe navanopomba navamwe varume, navanotengesa vanhu kuti vave varanda, varevi venhema, navanopika nhema, uye kana chimwe chipi zvacho chinopesana nedzidziso yechokwadi"},{"book":"1 Timoti","chapter":"1","verse":"11","text":"inosimbisa vhangeri rokubwinya, raMwari akaropafadzwa, iro raakapa kwandiri."},{"book":"1 Timoti","chapter":"1","verse":"12","text":"Ndinovonga Kristu Jesu Ishe wedu, akandipa simba, akati ndakatendeka, akandiisa pabasa rake."},{"book":"1 Timoti","chapter":"1","verse":"13","text":"Kunyange zvazvo ndaimbomhura Mwari ndiri mutambudzi nomunhu wokumanikidza, ndakaitirwa ngoni nokuti ndakazviita mukusaziva uye nomukusatenda."},{"book":"1 Timoti","chapter":"1","verse":"14","text":"Nyasha zhinji dzaIshe wedu dzakadururwa pamusoro pangu, pamwe chete nokutenda norudo zviri muna Kristu Jesu."},{"book":"1 Timoti","chapter":"1","verse":"15","text":"Herino shoko rezvokwadi rinofanira kutendwa kwazvo: Kristu Jesu akauya munyika kuti aponese vatadzi, ini ndiri mukuru wavo."},{"book":"1 Timoti","chapter":"1","verse":"16","text":"Asi nokuda kwechikonzero ichochi ndakaitirwa ngoni kuitira kuti mandiri ini mutadzi mukuru, Kristu Jesu aratidze mwoyo murefu wake usingaperi kuti ndive muenzaniso kuna avo vachatenda kwaari uye vagowana upenyu husingaperi."},{"book":"1 Timoti","chapter":"1","verse":"17","text":"Zvino iye Ishe asingaperi, asingafi, asingaonekwi, iye Mwari oga, ngaave nokukudzwa nokubwinya nokusingaperi-peri."},{"book":"1 Timoti","chapter":"1","verse":"18","text":"Timoti, mwanakomana wangu, ndinokupa murayiro uyu maererano nezvakaprofitwa kare pamusoro pako, kuti kana ukautevera ucharwa kurwa kwakanaka,"},{"book":"1 Timoti","chapter":"1","verse":"19","text":"wakabata kutenda uye nehana yakanaka. Vamwe vakaramba mirayiro iyi vakarasikirwa nokutenda kwavo."},{"book":"1 Timoti","chapter":"1","verse":"20","text":"Vamwe vavo ndiHimenio naArekizanda, avo vandakaisa kuna Satani kuti vadzidziswe kuti varege kumhura Mwari."}]}