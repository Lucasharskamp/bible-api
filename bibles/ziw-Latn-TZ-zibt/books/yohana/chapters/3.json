{"data":[{"book":"Yohana","chapter":"3","verse":"1","text":"Kwendaga kuna chilongozi yumwenga Myahudi akwitangwa Nikodemo, wa bunga dya Mafalisayo."},{"book":"Yohana","chapter":"3","verse":"2","text":"Chilo chimwenga ambasaga Yesu nakumgamba, “Labi, chimanya kugamba weye wi mhinya usigilwe ni Chohile. Hahali akudaha kudamanya vilagiso ukudamanya uneva Chohile he hamwenga naye.”"},{"book":"Yohana","chapter":"3","verse":"3","text":"Yesu ahitula, “Nakugambila chindedi, hahali akudaha kuuwona Useuta wa Chohile henati kwelekwa nkanana ya kaidi.”"},{"book":"Yohana","chapter":"3","verse":"4","text":"Nikodemo auza. “Mntu mjima adaha vivihi kwelekwa vituhu?” “Havikudahika kwingila vituhu mweinda ya mami yakwe na kwelekwa vituhu!”"},{"book":"Yohana","chapter":"3","verse":"5","text":"Yesu ahitula. “Nakugambila chindedi,” “Hahana akudaha kwingila mo Useuta wa Chohile henati kwelekwa kwa mazi na kwa Muye."},{"book":"Yohana","chapter":"3","verse":"6","text":"Chikwelekwa ni mntu ni cha chimwili ni tati yakwe na mami yakwe, mna chikwelekwa ni Muye ni muye."},{"book":"Yohana","chapter":"3","verse":"7","text":"Usekwehelwa kwaviya sikugambila kugamba nyuwe mwaungwa mwelekwe uhya."},{"book":"Yohana","chapter":"3","verse":"8","text":"Mpeho yavumila kuhinga kudya ikunga, waiva idizwi dyakwe, mna hukuvimanya uko ikulaila hegu uko ikwita. Ni saivyo kwa chila mntu akwelekwa kwa Muye.”"},{"book":"Yohana","chapter":"3","verse":"9","text":"Nikodemo auza. “Vino vyadahika vivihi?”"},{"book":"Yohana","chapter":"3","verse":"10","text":"Yesu ahitula, “Wi mhinya mkulu mwe Izulaeli, naho huvimanyize vino?"},{"book":"Yohana","chapter":"3","verse":"11","text":"Nakugambila chindedi, suwe chalonga yadya chimanyize na kuukula milosi chiwone, mna nyuwe hamkunga kuhokela ukuzi wetu."},{"book":"Yohana","chapter":"3","verse":"12","text":"Uneva hamkuzumila umo hawagambilani mbuli ze isi, namdahe vivihi kunizumila, naho. Umo hawagambilani mbuli za kwembingu?"},{"book":"Yohana","chapter":"3","verse":"13","text":"Na kujinka idi hahali mntu akweile kwembingu ukaleka Mwana ywa Mntu, aseile hasi kulaila kwembingu.”"},{"book":"Yohana","chapter":"3","verse":"14","text":"Saviya Musa enule kulanga nyoka idamanywe kwa shaba uko kwenyika, saivyo Mwana ywa Mntu nenulwe kulanga,"},{"book":"Yohana","chapter":"3","verse":"15","text":"chani chila mntu akumzumila enkigwe ujima wa mazuwa yose."},{"book":"Yohana","chapter":"3","verse":"16","text":"Kwaviya Chohile kaungisa isi vilekile amlavye Mwanawe ywe ichedu, chani chila mntu namzumile asekwaga mna enkwe ujima mazuwa yose."},{"book":"Yohana","chapter":"3","verse":"17","text":"Chohile hamsigile Mwanawe mwe isi chani akantile wantu, mna atende mkombola ywawo."},{"book":"Yohana","chapter":"3","verse":"18","text":"Mntu yoyose akumzumila Mwana hakantilwe, mna yudya hekumzumila kakantilwa kale, kwaviya hamzumile Mwana ywa ichedu ywa Chohile."},{"book":"Yohana","chapter":"3","verse":"19","text":"Kanto dyalawana savino, ung'azi wiza mwe isi, mna wantu waunga chiza waleka ung'azi, kwaviya ntendwa zawo ziha."},{"book":"Yohana","chapter":"3","verse":"20","text":"Chila yumwe akudamanya wavu ehiwa ung'azi naho haunge kwiza ko ung'azi, kwaviya hakunga wavu wakwe ulangazwe."},{"book":"Yohana","chapter":"3","verse":"21","text":"Mna akudamanya chindedi eza ko ung'azi chani ntendwa zakwe ziwoneke kugamba zadamanywa saviya Chohile alagize."},{"book":"Yohana","chapter":"3","verse":"22","text":"Vikaheza, Yesu na wanampina wakwe waita kwe isi ya Yudeya, uko kekala nawo hamwenga kuno akabatiza wantu."},{"book":"Yohana","chapter":"3","verse":"23","text":"Yohana naye naakabatiza uko Ainoni, haguhi na Salimu, kwaviya uko kwendaga na mazi yalozize. Wantu nawakaita kwakwe naye kawabatiza."},{"book":"Yohana","chapter":"3","verse":"24","text":"Yano yalaila umo Yohana henati kujelwa mndani."},{"book":"Yohana","chapter":"3","verse":"25","text":"Kulaila mahigano mgati mwa wanampina wa Yohana na Myahudi yumwenga mwe mbuli ya mazwela yawo ya kwelengusa."},{"book":"Yohana","chapter":"3","verse":"26","text":"Ivyo waita kwa Yohana nakugamba, “Mhinya, wakumbuka yudya mntu endaga hamwenga na weye ng'ambo yo mto Yolodani, yudya waukulaga mbuli zakwe? Kaula, haluse abatiza, naho chila mntu amwitila!”"},{"book":"Yohana","chapter":"3","verse":"27","text":"Yohana ahitula, “Hahali akudaha kutenda na chintu hanenkigwe ni Chohile ywa kwembingu."},{"book":"Yohana","chapter":"3","verse":"28","text":"Nyuwe wenye mwi waukuzi wangu wa yadya nalongaga, ‘Miye suyo Kulisito, mna sisigilwa chani nimlongweile.’"},{"book":"Yohana","chapter":"3","verse":"29","text":"Mta mwali wa chiche nuyo mwali we chilume, mna mmbuya wo mwali we chiche, yudya akumchimala haguhi na uyo na kumwetegeleza, eleleswa umo akeva izwi dyo umwali we chivyele. Vino nivyo mbwedo wangu uchinta."},{"book":"Yohana","chapter":"3","verse":"30","text":"Aungwa amanyikise miye nami nisinywe hadodo.”"},{"book":"Yohana","chapter":"3","verse":"31","text":"Akwiza kulaila kwembingu ni mkulu kujinka wose. Akulaila kwe isi ni ywa mwe isi naho alonga mbuli za chiisi, mna akwiza kulaila kwembingu ni mkulu kujinka wose."},{"book":"Yohana","chapter":"3","verse":"32","text":"Asimwila yadya awone na kuyeva, mna hahana mntu akuzumila ukuzi wakwe."},{"book":"Yohana","chapter":"3","verse":"33","text":"Mna yoyose akuzumila ulosi wakwe atogola kugamba ukuzi wa Chohile wabunkula chindedi."},{"book":"Yohana","chapter":"3","verse":"34","text":"Yudya asigilwe ni Chohile alonga mbuli za Chohile, kwaviya Chohile amwinka umemo wa Muye wakwe."},{"book":"Yohana","chapter":"3","verse":"35","text":"Tati ywa mntu amunga Mwanawe naho kamwinka vintu vyose vitende mwe mikono yakwe."},{"book":"Yohana","chapter":"3","verse":"36","text":"Akumzumila Mwana ana ujima wa mazuwa yose, hekumwiva Mwana hatende na ujima wa mazuwa yose, mna naasigale mwe maya ya Chohile."}]}