{"data":[{"book":"Kumbukumbu","chapter":"34","verse":"1","text":"Avo, Musa kasegela aho kudibawe da Moabu, kachola kulugongo lwa Nebo, kakwela kuinhembeti ya Pisiga ili mwambu kwa mwambu na buga da Yeliko. Aho Mndewa Imulungu kamulagusila isi yose kulawa Gileadi mbaka Dani,"},{"book":"Kumbukumbu","chapter":"34","verse":"2","text":"na isi yose ya Nafutali na isi ya Efulaimu na ya Manase na isi yose ya Yuda mbaka ibahali ya Meditelania,"},{"book":"Kumbukumbu","chapter":"34","verse":"3","text":"na isi ya Negebu, na luwala lwa bonde da Yeliko, dibuga da mitende mbaka Soali."},{"book":"Kumbukumbu","chapter":"34","verse":"4","text":"Abaho Mndewa Imulungu kamulongela Musa, “Ino ayo isi iniiduwile kwa Abulahamu na Isaka na Yakobo kamba nowagwaa ulelo wao. Nikulagusila uilole kwa meso gako mwenyego, lakini huvika bule kuko.”"},{"book":"Kumbukumbu","chapter":"34","verse":"5","text":"Avo, Musa msang'hanaji wa Mndewa Imulungu kafa kuko Moabu, kamba Mndewa Imulungu viyalongile."},{"book":"Kumbukumbu","chapter":"34","verse":"6","text":"Mndewa Imulungu kamzika kubonde da Moabu, mwambu kwa mwambu na buga da Beti Peoli, lakini mbaka lelo, haduhu munhu yajuwile hanhu kuyazikiligwe."},{"book":"Kumbukumbu","chapter":"34","verse":"7","text":"Musa viyafile kakala na miyaka gana dimoja na malongo mabili, meso gake gakala magima na kakala na nguvu mulukuli."},{"book":"Kumbukumbu","chapter":"34","verse":"8","text":"Waizilaeli wamtendela Musa tanga kwa siku malongo madatu kuna dibawe da Moabu. Abaho siku za matanga gake zisha."},{"book":"Kumbukumbu","chapter":"34","verse":"9","text":"Yoshua mwanage Nuni kamema loho ya nzewele, kwavija Musa kakala yamwikile makono gake. Avo Waizilaeli wamtegeleza Yoshua na kugoga gaja gayagweleligwe Musa na Mndewa Imulungu."},{"book":"Kumbukumbu","chapter":"34","verse":"10","text":"Hanalawilila mtula ndagu iyagwe hagati ya iwanhu wa Izilaeli kamba Musa, ayo Mndewa Imulungu yalongile nayo meso kwa meso."},{"book":"Kumbukumbu","chapter":"34","verse":"11","text":"Haduhu mtula ndagu iyagwe yatendile vilaguso na unzonza kamba uja Mndewa Imulungu uyamtumile Musa yautende mgameso ga Falao mndewa wa Misili, na iwakulu wake na isi yake yose."},{"book":"Kumbukumbu","chapter":"34","verse":"12","text":"Haduhu mtula ndagu iyagwe yatendile vinhu vikulu na vigela bwembwe kamba viyatendile Musa mgameso ga Waizilaeli wose."}]}