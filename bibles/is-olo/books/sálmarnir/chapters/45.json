{"data":[{"book":"Sálmarnir","chapter":"45","verse":"1-2","text":"Hjarta mitt svellur af fögrum orðum. Ég vil flytja konungi ljóð. Tunga mín er penni hraðritarans, hún flytur langa sögu á augabragði:"},{"book":"Sálmarnir","chapter":"45","verse":"3","text":"Þú ert fegurri en mannanna börn. Blessun streymir um varir þínar. Velþóknun Guðs er yfir þér að eilífu."},{"book":"Sálmarnir","chapter":"45","verse":"4","text":"Þú hetja, tak herklæði þín, máttugur ertu og krýndur ljóma"},{"book":"Sálmarnir","chapter":"45","verse":"5","text":"Sæktu fram! Sigursæll ertu, vörður tryggðar og réttlætis. Gakk fram – máttarverk þín verði á allra vörum!"},{"book":"Sálmarnir","chapter":"45","verse":"6","text":"Örvar þínar eru hvesstar, óvinir falla að fótum þér."},{"book":"Sálmarnir","chapter":"45","verse":"7","text":"Hásæti þitt, ó Guð, stendur um eilífð. Réttlætið er sproti þinn."},{"book":"Sálmarnir","chapter":"45","verse":"8","text":"Þú elskar hið góða hefur andstyggð á illsku. Því hefur Guð, þinn Guð, sveipað þig gleði sem engan annan."},{"book":"Sálmarnir","chapter":"45","verse":"9","text":"Skikkja þín ilmar af myrru, alóe og kassíu. Hallir þínar eru skreyttar fílabeini og fyllast af ljúfum tónum."},{"book":"Sálmarnir","chapter":"45","verse":"10","text":"Konungadætur eru í hópi vinkvenna þinna. Drottningin stendur þér við hlið, fagurlega klædd og skreytt skíra gulli frá Ófír!"},{"book":"Sálmarnir","chapter":"45","verse":"11-12","text":"„Dóttir mín, hlustaðu. Ég vil gefa þér ráð: Gleymdu heimþránni, vertu ekki döpur. Konungurinn elskar þig og gleðst yfir fegurð þinni. Sýndu honum lotningu því hann er herra þinn."},{"book":"Sálmarnir","chapter":"45","verse":"13","text":"Íbúar Týrus, baða þig í gjöfum og auðmenn þjóðarinnar leita hylli þinnar.“"},{"book":"Sálmarnir","chapter":"45","verse":"14","text":"Brúðurin – konungsdóttir – bíður í skrauthýsi sínu, íklædd fegursta djásni, kjól skreyttum gulli og perlum."},{"book":"Sálmarnir","chapter":"45","verse":"15","text":"Fögur er hún! Meyjarnar leiða hana á fund konungs."},{"book":"Sálmarnir","chapter":"45","verse":"16","text":"Þær fara í skrúðgöngu gegnum hliðið. Þarna er höllin!"},{"book":"Sálmarnir","chapter":"45","verse":"17","text":"„Synir þínir verða allir konungar og feta í fótspor föður síns. Þeir munu sitja á hásætum víðs vegar um heim!“"},{"book":"Sálmarnir","chapter":"45","verse":"18","text":"„Ég mun gera nafn þitt kunnugt meðal allra kynslóða og þjóðir jarðarinnar munu hylla þig að eilífu.“"}]}