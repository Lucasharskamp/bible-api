{"data":[{"book":"Itendwa","chapter":"27","verse":"1","text":"Kingobu apikiamuligwa tujende kukilambo chuku Italia, ngabammeka Paulo pulenda gwa Yulio ojwakiba kilongoi jwa manjolinjoli kukikuta echikikemigwa, “Kikuta cha Agusto.”"},{"book":"Itendwa","chapter":"27","verse":"2","text":"Ngutuombe meli kuboke ku Adilamito ejikiba jakajenda kupete kubandali yenge yi kilambo chenie cha Asia, ngututumbwa mwanja. Alistako, mundu jwa Kamakedonia kuboke Kusesalonike, akiba pamwe na twenga."},{"book":"Itendwa","chapter":"27","verse":"3","text":"Lichoba elikengima ngutuika kubandali ja Sidoni. Yulio ngantende Paulo gambone kukunneka balole akaganja mundu nu kupata ilebe eyapala."},{"book":"Itendwa","chapter":"27","verse":"4","text":"Ngutujendeke na mwanja kuboke penia, nambu magambu upepo gwakiba gwakaguguma kwa makakala muno gukutuikalila nnongi jito, ngutupetela kingonu cha kichilu cha ku Kupulo kwenio upepo gwakiba nduje."},{"book":"Itendwa","chapter":"27","verse":"5","text":"Penia ngutujomboka baali ja Kilikia na Pamfilia, ngutuika ku Mula, kilambo cha Lusia."},{"book":"Itendwa","chapter":"27","verse":"6","text":"Kwenio kilongoi jola ngajikolela meli jimwe ja Alekizandalia ejikiba jakajenda ku Italia, na yene ngatuombe mwenio."},{"book":"Itendwa","chapter":"27","verse":"7","text":"Kukingobu cha machoba ndu ngutujenda kachokochoko na kukulaga ngutuika papipi na Nido. Magambu upepo gwakiba tango gukutupenga, ngutujendekea nnongi kipola ngutupetela na kingonu cha Kulete papipi na Solomoni kwenio upepo gwakiba nduje."},{"book":"Itendwa","chapter":"27","verse":"8","text":"Ngutupeta pambwega jakwe kachokochoko ngutuika paali apakemigwa, “Bandali jatengela,” papipi na kilambo cha Lasea."},{"book":"Itendwa","chapter":"27","verse":"9","text":"Machoba ndu gakiba gapetite na lichoba likolongwa lya kuchikichana likiba lipetite. Ngoe ikiba kujogoya kikoko kutyanga mumeli. Kuyenie Paulo ngabakelebuya,"},{"book":"Itendwa","chapter":"27","verse":"10","text":"“Makinahota, nubona mwanja gongo kutenda upakube gwa kupotekigwa muno na asala ndu ngiti kwa miigo na meli tuje, nambu uyo kwa bwomi gwito.”"},{"book":"Itendwa","chapter":"27","verse":"11","text":"Nambu kilongoi jola agajoa muno ga nahodha na ga juna meli ngabembu ga Paulo."},{"book":"Itendwa","chapter":"27","verse":"12","text":"Bandali jenie jikiba jambonije kutama machoba ga malili, ajingi ngaba palanga kujendekea na mwanja, andaiwechikine mpaka ku Foinike. Foinike nga bandali ja kilambo cha Kulete ejilola kubanda kundonde na kuchanya kundonde, na kwenio kabibaotwile kutama mangobu ga malili."},{"book":"Itendwa","chapter":"27","verse":"13","text":"Upepo nchokochoko gwa kubanda ngutumbu kuguguma, angweto bakita bapatangite chabapalanga, nyene ngababoya nanga, ngabaendecha meli papipi muno na kumbwani ja Kulete."},{"book":"Itendwa","chapter":"27","verse":"14","text":"Nambu kipetitije kingobu, upepo nkolongwa ogukemigwa “Upepo gwa Kuchanya” ngutumbwa kuguguma kuboka kukichilu."},{"book":"Itendwa","chapter":"27","verse":"15","text":"Upepo nguputa melije, na kwa magambu tuotwije kujilongolea meli, ngutujileka jiutigwe na upepo."},{"book":"Itendwa","chapter":"27","verse":"16","text":"Kichelu chimwe echikikemigwa Kauda ngikitukenga kachoko na upepogo, na apatapeta kubanda kwakwe ngutuotola iganukube kwa kulaga muno kubeka gwicho ntumbwi gwa mumeli."},{"book":"Itendwa","chapter":"27","verse":"17","text":"Angweto ngubuuta ntumbwi nkati, penia ngabajitindikia meli lugoji na kujitaba kwa makakala. Bajogopa kutenda kabi bakwamite umbwega ja baali, kumbwani ja Libia. Kwa nyenie ngabauluyanga matanga na kujileka meli jiutigwe na upepo."},{"book":"Itendwa","chapter":"27","verse":"18","text":"Upepo nkolongwa gujendekea kuguguma na malabo jakwe ngabatumbu kulekela panja miigo ja meli."},{"book":"Itendwa","chapter":"27","verse":"19","text":"Lichoba lya tatu, ngabatumbwa uyo kulekela mumache ilebe yumumeli kwa maboko gabe bene."},{"book":"Itendwa","chapter":"27","verse":"20","text":"Kwa machoba majingi tuotwije kulibona lichoba wala ndondwa, upepo ngolongwa ngujendekea kuguguma muno, ata kuhyobalela kwito kwa komboligwa ngagapela."},{"book":"Itendwa","chapter":"27","verse":"21","text":"Kubokapa kutama kingobu kijingi pangalye chakulya, Paulo ngajema panakati jabe, ngalenga, “Akangwana, ikabimbaya anda makambenekie na kotoka mwanja kuboka Kulete. Anda makatei nyene kabitujepite upepo nkolongwa kabi tupatitije asala jenje joa."},{"book":"Itendwa","chapter":"27","verse":"22","text":"Nambu ngoe nannyopanga mme na mojo, abije ata jumwe katijito ojwapakuoya bwomi gwakwe, meli tu nga ejipakuoba."},{"book":"Itendwa","chapter":"27","verse":"23","text":"Magambu lichana kilo mpakachi jwa Nnoongo kuboka kumbengu jwenio nenga nga bakwe na jwombe ne nanng'ongalela ngambitila,"},{"book":"Itendwa","chapter":"27","verse":"24","text":"nganengela, ‘Paulo, makajogopaje! Nga mpaka nnyeme nnongi ja Nngwana nkolongwa jwa Loma. Gwambone gwa Nnoongo, ampile bandu boa ababi mumwanja pamwe na mwenga.’"},{"book":"Itendwa","chapter":"27","verse":"25","text":"Nyenie, akangwana, nnimbange mojo! Magambu nanhwamini Nnoongo kutenda iba tela anda apabanengila."},{"book":"Itendwa","chapter":"27","verse":"26","text":"Nambu nga mpaka matulekeligwa umbwega ja kichilu chimwe.”"},{"book":"Itendwa","chapter":"27","verse":"27","text":"Kilo chi lichoba lya komi na ncheche, takiba takautigwa kongo na kongo mu baali ja Adulia. Papipi na kilo puwiku akakamwa maengo bumeli ngabapemelela kube papipi na kujomo."},{"book":"Itendwa","chapter":"27","verse":"28","text":"Nyene bapalanga kipemo cha baali kwa kuuluya lugoji olukiba lutabigwe na kilebe kitopeu, ngabapala kipemo cha meta makomi ncheche. Uyo ngabapema kabele ngabapata meta makomi matatu."},{"book":"Itendwa","chapter":"27","verse":"29","text":"Kwa magambu ga kujogopa ukolimwa mumaganga, ngabauluyanga nanga ncheche unyuma ja meli, ngabajopa kuche chokwe."},{"book":"Itendwa","chapter":"27","verse":"30","text":"Akakamwa maengo bu mumeli bapala kutoloka na bakiba bauluinge ntumbwigo mumache, bakakikopakea kutenda bajenda kuuluya nanga nnongi ja meli."},{"book":"Itendwa","chapter":"27","verse":"31","text":"Nambu Paulo ngannengela nkolongwa jwa manjolinjoli na akalenda bakwe, “Anda akakamwa maengo aba kuigaje nkati ja meli, nkomboligwaje.”"},{"book":"Itendwa","chapter":"27","verse":"32","text":"Penia manjolinjoli gala ngagaeketa ngoji eibakiba batabali ntumbwi ngubuleka ujabule na mache."},{"book":"Itendwa","chapter":"27","verse":"33","text":"Papipi nu kuche, Paulo ngabapembela boa balyegange chakulya, “Kwa machoba komi na ncheche ngoe nnilingitije kilebe."},{"book":"Itendwa","chapter":"27","verse":"34","text":"Kuyenie, chonde nannyopanga nniagange chakulya kwa magambu mikipalanga ibe nhwotolange kulama. Magambu ata lunywili lumwe lwa mitwe jinu luobaje.”"},{"book":"Itendwa","chapter":"27","verse":"35","text":"Kubokapa kulenga yene, Paulo ngatola nkate, ngannumba Nnoongo nnongi jabe boa, ngaumetula, ngatumbu kulye."},{"book":"Itendwa","chapter":"27","verse":"36","text":"Penia boa ngababe na mwojo, nangweto uyo ngabalye chakulya."},{"book":"Itendwa","chapter":"27","verse":"37","text":"Tuboa takiba bandu makomi komi mabele na makomi saba na sita mu meli."},{"book":"Itendwa","chapter":"27","verse":"38","text":"Kila mundu pajukuta chakulya, ngabapunguya kutopa kwa meli kwa kulekela ilyo mubaali."},{"book":"Itendwa","chapter":"27","verse":"39","text":"Pukuchaga, akakamwa maengo ba mumeli baotwije kukimanya kilambo chache, nambu ngabapabona paali pina nhwangi, ngabaamua kujijemeka kubeka nanga kweno anda iwechekine."},{"book":"Itendwa","chapter":"27","verse":"40","text":"Nyenie ngaeketa nanga na kuileka mubaali, na mangobu ugogo ngabakulugula ngoji eikiba batabalile nchukani, penia ngababeke nanga jimwe nnongi ukamula upepo, ngabajenda kumbwani kola."},{"book":"Itendwa","chapter":"27","verse":"41","text":"Nambu ngabaika paali pa ngongano ibena ja baali na meli ngijikwama. Nnongi kwakiba kujingi pae piminhyangi nukuinainaje. Kunyuma ja meli ngijitumbu kueketeka ipandi pandi ku kuputigwa na mawimbi gina makakala."},{"book":"Itendwa","chapter":"27","verse":"42","text":"Akalenda bapalanga kakoma akapungwa boa ku kujogopa kube kabibaotwile kuogela mpaka kwie na kutoloka."},{"book":"Itendwa","chapter":"27","verse":"43","text":"Nambu kwa nyenie kilongoi jwa manjolinjoli apala kunkombola Paulo, ngabaibila bakatendanga yaneje. Ngaamulicha abamanyi kuogela batumbu kuomba kuboka mumeli na kuogela mpaka kwie,"},{"book":"Itendwa","chapter":"27","verse":"44","text":"na bange bakengame bakakamulila mbao andaje mu ipandi ya meli ejieketike. Nga twenga tuboa aputuika tela kwie."}]}