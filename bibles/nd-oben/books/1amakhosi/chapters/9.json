{"data":[{"book":"1 AmaKhosi","chapter":"9","verse":"1","text":"USolomoni eseqedile ukwakha ithempeli likaThixo lesigodlo sobukhosi, esenelisile konke ayezimisele ukukwenza,"},{"book":"1 AmaKhosi","chapter":"9","verse":"2","text":"UThixo wabonakala kuye ngokwesibili, njengoba wayebonakele kuye eGibhiyoni."},{"book":"1 AmaKhosi","chapter":"9","verse":"3","text":"UThixo wathi kuye:"},{"book":"1 AmaKhosi","chapter":"9","verse":"4","text":"Wena, ungahamba phambi kwami ngobuqotho benhliziyo langokuqonda njengoba uyihlo uDavida akwenza, wenze konke engikulaya ngakho ugcine izimiso zami lemithetho yami,"},{"book":"1 AmaKhosi","chapter":"9","verse":"5","text":"ngizaqinisa isihlalo sakho sobukhosi phezu kuka-Israyeli kuze kube nininini, njengoba ngathembisa uyihlo uDavida lapho ngathi, ‘Awuyikwehluleka ukuzuza indoda esihlalweni sobukhosi ko-Israyeli.’"},{"book":"1 AmaKhosi","chapter":"9","verse":"6","text":"Kodwa nxa wena kanye lamadodana akho lingifulathela lingagcini imithetho lezimiso zami engilinike khona beselisuka liye kwabanye onkulunkulu libakhonze,"},{"book":"1 AmaKhosi","chapter":"9","verse":"7","text":"ngizamthathela u-Israyeli umhlaba engangimnike wona ngilikhalale leli ithempeli esengilingcwelisile ngeBizo lami. U-Israyeli uzadelelwa abe yinhlekisa ebantwini bonke."},{"book":"1 AmaKhosi","chapter":"9","verse":"8","text":"Lelithempeli lizakuba yinqumbi yamatshe. Bonke abedlula lapha bazakwenyanya bahleke ulunya bathi, ‘Kanti kungani uThixo enze into enje kulelilizwe lakulelithempeli na?’"},{"book":"1 AmaKhosi","chapter":"9","verse":"9","text":"Abantu bazaphendula bathi, ‘Kungenxa yokuthi sebedele uThixo uNkulunkulu wabo, owakhipha oyise eGibhithe, ngoba sebesuke banamathela kwabanye onkulunkulu, babakhonza njalo babasebenzela yikho-nje uThixo esebehlisele incithakalo yonke le.’ ”"},{"book":"1 AmaKhosi","chapter":"9","verse":"10","text":"Ekupheleni kweminyaka engamatshumi amabili, lapho uSolomoni akha khona lezizindlu ezimbili, ithempeli likaThixo kanye lesigodlo sobukhosi,"},{"book":"1 AmaKhosi","chapter":"9","verse":"11","text":"iNkosi uSolomoni wanikela amadolobho angamatshumi amabili aweGalile kuHiramu inkosi yaseThire, ngoba uHiramu wayemnike zonke izigodo zesihlahla somsedari lezephayini legolide ayekufuna."},{"book":"1 AmaKhosi","chapter":"9","verse":"12","text":"Kodwa uHiramu wathi esesuka eThire esiyabona amadolobho ayewaphiwe nguSolomoni, kazange ajabule ngawo."},{"book":"1 AmaKhosi","chapter":"9","verse":"13","text":"Wambuza wathi, “Ngamadolobho bani la onginike wona, mfowethu?” njalo wayewabiza ngokuthi yilizwe leKhabhuli, okulibizo alokhu ebizwa ngalo lalamuhla."},{"book":"1 AmaKhosi","chapter":"9","verse":"14","text":"Kunjalo-nje uHiramu wayethumele uSolomoni igolide elalingamathalenta alikhulu elilamatshumi amabili (120)."},{"book":"1 AmaKhosi","chapter":"9","verse":"15","text":"Nansi imbali yokubanjwa ngamandla kwabantu yiNkosi uSolomoni ukwakha ithempeli likaThixo, ukwakhiwa kwesigodlo sakhe, ledundulu elithiwa yiMilo, lomduli weJerusalema kanye leHazori, iMegido kanye leGezeri."},{"book":"1 AmaKhosi","chapter":"9","verse":"16","text":"(UFaro inkosi yaseGibhithe wayehlasele wathumba iGezeri. Wayeyithungele ngomlilo wayitshisa. Wayebulele amaKhenani ayehlala khona, yona wasekhunga ngayo indodakazi yakhe, umkaSolomoni."},{"book":"1 AmaKhosi","chapter":"9","verse":"17","text":"USolomoni waseyakha kutsha iGezeri.) Wakha iBhethi-Horoni esezansi,"},{"book":"1 AmaKhosi","chapter":"9","verse":"18","text":"leBhalathi, kanye leThamari enkangala, phakathi kwelizwe lakhe,"},{"book":"1 AmaKhosi","chapter":"9","verse":"19","text":"kanye lamadolobho ayeyiziphala lemizi yezinqola zakhe zempi kanye lamabhiza akhe lakho konke nje ayengafisa ukukwakha eJerusalema leLebhanoni kanye lakulo lonke ilizwe ayelibusa."},{"book":"1 AmaKhosi","chapter":"9","verse":"20","text":"Kubo bonke abantu abasalayo bama-Amori, amaHithi, amaPherizi, amaHivi lamaJebusi (lababantu babengasibo ama-Israyeli)"},{"book":"1 AmaKhosi","chapter":"9","verse":"21","text":"okutsho ukuthi, izizukulwane zabo ezasalayo ama-Israyeli angazibulalanga aziqeda, laba uSolomoni wababamba isibhalo sokwenza umsebenzi wakhe wobugqili, njengoba kunjalo lalamuhla lokhu."},{"book":"1 AmaKhosi","chapter":"9","verse":"22","text":"Kodwa uSolomoni kabenzanga izigqili abako-Israyeli; babengamadoda okumlwela, iziphathamandla zikahulumende, izikhulu zakhe, izinduna, kanye labalawuli bezinqola zakhe zempi labatshayeli bazo."},{"book":"1 AmaKhosi","chapter":"9","verse":"23","text":"Njalo babeyizikhulu zokukhokhela imisebenzi eqakathekileyo kaSolomoni, izikhulu ezingamakhulu amahlanu lamatshumi amahlanu (550) ezazikhangela amadoda ayesenza umsebenzi."},{"book":"1 AmaKhosi","chapter":"9","verse":"24","text":"Ngemva kokufika kwendodakazi kaFaro esigodlweni eyayisakhelwe nguSolomoni isuka eMzini kaDavida, wakha njalo idundulu elithiwa yiMilo."},{"book":"1 AmaKhosi","chapter":"9","verse":"25","text":"Kathathu ngomnyaka uSolomoni wanikela umnikelo wokutshiswa lomnikelo wobudlelwano e-alithareni ayelakhele uThixo, etshisa impepha phambi kukaThixo kanye lemihlatshelo. Ngalokho wagcwalisa imilandu yezimiso zethempeli."},{"book":"1 AmaKhosi","chapter":"9","verse":"26","text":"INkosi uSolomoni wakha njalo imikhumbi e-Eziyoni-Gebheri, eseduzane le-Elathi ngase-Edomi, ekhunjini loLwandle oluBomvu."},{"book":"1 AmaKhosi","chapter":"9","verse":"27","text":"Kunjalo-nje uHiramu wathumela abantu bakhe, abagwedli ababelwazi ulwandle ukuba bayesebenza emikhunjini labakaSolomoni."},{"book":"1 AmaKhosi","chapter":"9","verse":"28","text":"Bagwedla baya e-Ofiri baphenduka legolide elilesisindo samathalenta angamakhulu amane lamatshumi amabili (420), bayalethula enkosini uSolomoni."}]}