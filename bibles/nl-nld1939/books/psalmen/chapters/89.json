{"data":[{"book":"Psalmen","chapter":"89","verse":"1","text":"Een leerdicht van Etan, den Ezrachiet. Uw genade, o Jahweh, wil ik eeuwig bezingen, Uw trouw verkonden van geslacht tot geslacht!"},{"book":"Psalmen","chapter":"89","verse":"2","text":"Want Gij hebt gesproken: Mijn genade duurt eeuwig, Mijn trouw staat als de hemel onwankelbaar vast."},{"book":"Psalmen","chapter":"89","verse":"3","text":"Ik heb een verbond met mijn uitverkorene gesloten, Een eed gezworen aan David, mijn dienaar:"},{"book":"Psalmen","chapter":"89","verse":"4","text":"Voor eeuwig zal Ik uw nazaat behouden, Uw troon doen staan van geslacht tot geslacht!"},{"book":"Psalmen","chapter":"89","verse":"5","text":"De hemelen loven uw wondermacht, Jahweh, En uw trouw in de gemeenschap der heiligen;"},{"book":"Psalmen","chapter":"89","verse":"6","text":"Want wie in de wolken kan zich meten met Jahweh, Wie van Gods zonen is aan Jahweh gelijk?"},{"book":"Psalmen","chapter":"89","verse":"7","text":"Geweldig is God in de gemeenschap der heiligen, Machtig, ontzaglijk boven allen om Hem heen!"},{"book":"Psalmen","chapter":"89","verse":"8","text":"God der heirscharen, Jahweh, wie komt U nabij; Uw almacht en trouw omringen U, Jahweh!"},{"book":"Psalmen","chapter":"89","verse":"9","text":"Gij beheerst de onstuimige zee, En bedaart de bruisende golven;"},{"book":"Psalmen","chapter":"89","verse":"10","text":"Gij hebt Ráhab weggetrapt als een kreng, Uw vijanden uiteen gejaagd door uw machtige arm."},{"book":"Psalmen","chapter":"89","verse":"11","text":"Van U is de hemel, van U is de aarde; Gij hebt de wereld gegrond met wat ze bevat."},{"book":"Psalmen","chapter":"89","verse":"12","text":"Het Noorden en Zuiden, Gij hebt ze geschapen; Tabor en Hermon prijzen uw Naam!"},{"book":"Psalmen","chapter":"89","verse":"13","text":"Aan U de arm met heldenkracht; Uw hand is sterk, uw rechter verheven."},{"book":"Psalmen","chapter":"89","verse":"14","text":"Recht en gerechtigheid dragen uw troon, Genade en trouw gaan voor uw aangezicht uit!"},{"book":"Psalmen","chapter":"89","verse":"15","text":"Gelukkig het volk, dat nog jubelen kan, En wandelen in het licht van uw aanschijn, o Jahweh;"},{"book":"Psalmen","chapter":"89","verse":"16","text":"Dat zich altijd verheugt in uw Naam, En in uw gerechtigheid roemt."},{"book":"Psalmen","chapter":"89","verse":"17","text":"Want Gij zijt onze heerlijke schutse, Door uw goedheid heft onze hoorn zich omhoog:"},{"book":"Psalmen","chapter":"89","verse":"18","text":"Want Jahweh is ons tot schild, Israëls Heilige tot Koning!"},{"book":"Psalmen","chapter":"89","verse":"19","text":"Eens hebt Gij in visioenen gesproken, En tot uw getrouwe gezegd: Ik heb een dapperen strijder gekroond, Hoog verheven een jongeman uit het volk."},{"book":"Psalmen","chapter":"89","verse":"20","text":"Ik heb David, mijn dienaar, gevonden, Hem met mijn heilige olie gezalfd;"},{"book":"Psalmen","chapter":"89","verse":"21","text":"Mijn hand houdt hem vast, En mijn arm zal hem stutten!"},{"book":"Psalmen","chapter":"89","verse":"22","text":"Geen vijand zal hem bespringen, Geen booswicht benauwen;"},{"book":"Psalmen","chapter":"89","verse":"23","text":"Ik leg zijn vijanden voor hem neer, En sla zijn haters tegen de grond."},{"book":"Psalmen","chapter":"89","verse":"24","text":"Mijn trouw en genade zullen hem steeds vergezellen, Door mijn Naam zal zijn hoorn zich verheffen;"},{"book":"Psalmen","chapter":"89","verse":"25","text":"Ik leg zijn hand op de zee, Zijn rechter op de rivieren."},{"book":"Psalmen","chapter":"89","verse":"26","text":"Hij mag tot Mij roepen: Mijn Vader zijt Gij, Mijn God en de Rots van mijn heil;"},{"book":"Psalmen","chapter":"89","verse":"27","text":"En Ik zal hem tot eerstgeborene verheffen, Hoog boven de koningen der aarde."},{"book":"Psalmen","chapter":"89","verse":"28","text":"Eeuwig zal Ik hem mijn genade behouden, Onverbreekbaar zal mijn verbond met hem zijn:"},{"book":"Psalmen","chapter":"89","verse":"29","text":"Ik zal zijn geslacht laten duren voor eeuwig, Zijn troon als de dagen des hemels!"},{"book":"Psalmen","chapter":"89","verse":"30","text":"En mochten zijn zonen mijn wet verzaken, En niet wandelen naar mijn geboden,"},{"book":"Psalmen","chapter":"89","verse":"31","text":"Mijn voorschriften schenden, Mijn bevel overtreden:"},{"book":"Psalmen","chapter":"89","verse":"32","text":"Dan zal Ik wel met de roede hun misdaad bestraffen, En met slagen hun schuld,"},{"book":"Psalmen","chapter":"89","verse":"33","text":"Maar hèm zal Ik mijn gunst niet onthouden, En mijn trouw niet verloochenen."},{"book":"Psalmen","chapter":"89","verse":"34","text":"Mijn verbond zal Ik nimmer verbreken, Nooit veranderen wat Ik eens heb gezegd;"},{"book":"Psalmen","chapter":"89","verse":"35","text":"Bij mijn heiligheid heb Ik het eens en voor altijd gezworen, En nooit breek Ik David mijn woord!"},{"book":"Psalmen","chapter":"89","verse":"36","text":"Zijn geslacht zal eeuwig bestaan, En zijn troon als de zon voor mijn aanschijn;"},{"book":"Psalmen","chapter":"89","verse":"37","text":"Als de maan, die stand houdt voor eeuwig, En trouw in de wolken blijft staan."},{"book":"Psalmen","chapter":"89","verse":"38","text":"En nu hebt Gij toch uw Gezalfde versmaad en verstoten, Tegen hem uw gramschap ontstoken;"},{"book":"Psalmen","chapter":"89","verse":"39","text":"Het verbond met uw dienaar verbroken, Zijn kroon vertrapt op de grond."},{"book":"Psalmen","chapter":"89","verse":"40","text":"Al zijn wallen hebt Gij geslecht, Zijn vestingen in puin gelegd;"},{"book":"Psalmen","chapter":"89","verse":"41","text":"Iedereen plundert hem, die er voorbij gaat, En zijn buren spotten met hem."},{"book":"Psalmen","chapter":"89","verse":"42","text":"Gij hebt de rechterhand van zijn verdrukkers verhoogd, En al zijn vijanden van blijdschap doen juichen,"},{"book":"Psalmen","chapter":"89","verse":"43","text":"Doen wijken de kling van zijn zwaard, Hem geen stand doen houden in de strijd."},{"book":"Psalmen","chapter":"89","verse":"44","text":"Gij hebt hem van zijn glorie beroofd, Zijn troon ter aarde geworpen;"},{"book":"Psalmen","chapter":"89","verse":"45","text":"De dagen verkort van zijn jeugdige kracht, En hem met schande bedekt."},{"book":"Psalmen","chapter":"89","verse":"46","text":"Hoe lang nog, Jahweh, zult Gij U maar altijd verbergen, En zal uw gramschap laaien als vuur?"},{"book":"Psalmen","chapter":"89","verse":"47","text":"Bedenk toch, wat het leven is, Hoe vergankelijk Gij den mens hebt gemaakt."},{"book":"Psalmen","chapter":"89","verse":"48","text":"Waar leeft de man, die de dood niet zal zien, Zijn leven kan redden uit de klauw van het graf?"},{"book":"Psalmen","chapter":"89","verse":"49","text":"Heer, waar zijn dan uw vroegere gunsten gebleven, Die Gij David bij uw trouw hadt bezworen?"},{"book":"Psalmen","chapter":"89","verse":"50","text":"Ach Heer, gedenk toch de smaad van uw dienaar, De hoon der volken, die ik in mijn boezem verkrop,"},{"book":"Psalmen","chapter":"89","verse":"51","text":"Waarmee uw vijanden schimpen, o Jahweh, En uw Gezalfde tergen bij iedere stap!"},{"book":"Psalmen","chapter":"89","verse":"52","text":"Gezegend zij Jahweh in eeuwigheid; Amen, Amen!"}]}