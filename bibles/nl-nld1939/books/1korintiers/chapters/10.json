{"data":[{"book":"1 Korintiers","chapter":"10","verse":"1","text":"Ik wil niet, broeders, dat gij er geen acht op zoudt slaan, hoe onze vaders allen onder de wolk waren, allen door de zee heentrokken,"},{"book":"1 Korintiers","chapter":"10","verse":"2","text":"en allen door wolk en zee in Moses werden gedoopt;"},{"book":"1 Korintiers","chapter":"10","verse":"3","text":"hoe ze allen dezelfde geestelijke spijs hebben gegeten;"},{"book":"1 Korintiers","chapter":"10","verse":"4","text":"hoe ze allen dezelfde geestelijke drank hebben gedronken; want ze dronken uit een geestelijke rots, die hen vergezelde, en die rots was Christus."},{"book":"1 Korintiers","chapter":"10","verse":"5","text":"Toch heeft God in de meesten van hen geen welbehagen gehad, want ze werden neergeveld in de woestijn;"},{"book":"1 Korintiers","chapter":"10","verse":"6","text":"en dit is geschied als voorafbeelding voor ons, opdat wij geen begeerte naar het kwade zouden hebben, zoals zij dat hebben gehad."},{"book":"1 Korintiers","chapter":"10","verse":"7","text":"Weest ook geen afgodendienaars, zoals sommigen van hen; gelijk geschreven staat: “Het volk zat neer, om te eten en te drinken, en men ging zich vermaken.”"},{"book":"1 Korintiers","chapter":"10","verse":"8","text":"Laten we ook geen ontucht bedrijven, zoals sommigen van hen ontucht bedreven; en op één dag vielen er drie en twintig duizend."},{"book":"1 Korintiers","chapter":"10","verse":"9","text":"Tarten we ook den Heer niet, zoals sommigen van hen hebben gedaan; en ze kwamen om door de slangen."},{"book":"1 Korintiers","chapter":"10","verse":"10","text":"Mort ook niet, zoals sommigen van hen hebben gemord; en ze werden uitgeroeid door den verderfengel."},{"book":"1 Korintiers","chapter":"10","verse":"11","text":"Dit alles nu overkwam hun als een voorafbeelding voor ons, en het werd opgeschreven tot waarschuwing voor ons, die het einde der tijden beleven."},{"book":"1 Korintiers","chapter":"10","verse":"12","text":"Dus, wie meent te staan, zie toe, dat hij niet valt!"},{"book":"1 Korintiers","chapter":"10","verse":"13","text":"Gij hebt geen bovenmenselijke bekoring te doorstaan gehad. God is getrouw; Hij zal niet toelaten, dat gij boven uw krachten bekoord wordt, maar met de bekoring zal Hij ook het middel geven, om ze te kunnen doorstaan."},{"book":"1 Korintiers","chapter":"10","verse":"14","text":"En daarom, mijn geliefden, vlucht de afgoderij!"},{"book":"1 Korintiers","chapter":"10","verse":"15","text":"Ik spreek tot verstandigen; beoordeelt dus zelf, wat ik zeggen ga."},{"book":"1 Korintiers","chapter":"10","verse":"16","text":"Is de kelk der zegening, die wij zegenen, geen deelgenootschap aan het Bloed van Christus; is het brood, dat wij breken, geen deelgenootschap aan het Lichaam van Christus?"},{"book":"1 Korintiers","chapter":"10","verse":"17","text":"Omdat het één Brood is, daarom zijn wij, hoe talrijk ook, één lichaam; want allen hebben wij deel aan het éne Brood."},{"book":"1 Korintiers","chapter":"10","verse":"18","text":"Beschouwt het Israël naar het vlees; zijn zij, die de offerspijzen eten, niet in gemeenschap met het altaar?"},{"book":"1 Korintiers","chapter":"10","verse":"19","text":"Wat wil ik hiermee zeggen? Dat het offervlees iets is, of dat een afgod iets is?"},{"book":"1 Korintiers","chapter":"10","verse":"20","text":"Neen, maar wat ze offeren, offeren ze aan duivels en niet aan God. En ik wil niet, dat gij in gemeenschap staat met de duivels."},{"book":"1 Korintiers","chapter":"10","verse":"21","text":"Gij kunt de kelk des Heren niet drinken en de kelk der duivels. Gij kunt geen deel hebben aan de Tafel des Heren en aan de tafel der duivels."},{"book":"1 Korintiers","chapter":"10","verse":"22","text":"Of zouden we den Heer soms willen uitdagen? Zijn wij soms sterker dan Hij?"},{"book":"1 Korintiers","chapter":"10","verse":"23","text":"Alles is geoorloofd! Maar niet alles is heilzaam! Alles is geoorloofd! Maar niet alles is stichtend."},{"book":"1 Korintiers","chapter":"10","verse":"24","text":"Niemand zoeke zijn eigen belang, maar dat van den naaste."},{"book":"1 Korintiers","chapter":"10","verse":"25","text":"Al wat in de vleeshal verkocht wordt, moogt gij eten, zonder verder onderzoek te doen tot geruststelling van uw geweten."},{"book":"1 Korintiers","chapter":"10","verse":"26","text":"Want: “Aan den Heer behoort de aarde met wat ze bevat.”"},{"book":"1 Korintiers","chapter":"10","verse":"27","text":"Zo een ongelovige u uitnodigt, en gij wilt er heen gaan, eet dan gerust al wat u wordt voorgezet, zonder verder onderzoek te doen tot geruststelling van het geweten."},{"book":"1 Korintiers","chapter":"10","verse":"28","text":"Maar zo iemand u zegt: “dit is offervlees,” eet er dan niet van, zowel om hem, die er u opmerkzaam op maakte, als om gewetenswil."},{"book":"1 Korintiers","chapter":"10","verse":"29","text":"Ik bedoel niet uw eigen geweten, maar dat van den ander. Waarom toch zou mijn vrijheid op zich zelf genomen afgemeten worden naar het geweten van een ander?"},{"book":"1 Korintiers","chapter":"10","verse":"30","text":"Wanneer ik na dankzegging van iets geniet, waarom zou ik gesmaald worden om iets, waarvoor ik dankzegging uitspreek?"},{"book":"1 Korintiers","chapter":"10","verse":"31","text":"Derhalve, of gij eet, of drinkt, of wat gij ook doet, doet alles ter ere Gods!"},{"book":"1 Korintiers","chapter":"10","verse":"32","text":"Geeft geen aanstoot aan Joden of heidenen, noch aan de Kerk van God;"},{"book":"1 Korintiers","chapter":"10","verse":"33","text":"zoals ook ikzelf allen in ieder opzicht terwille ben, en niet mijn eigen belang zoek, maar dat van de grote menigte, opdat ze behouden wordt."}]}