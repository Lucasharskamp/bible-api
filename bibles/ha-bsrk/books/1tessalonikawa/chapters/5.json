{"data":[{"book":"1 Tessalonikawa","chapter":"5","verse":"1","text":"To, ’yan’uwa, game da lokuta da ranaku, ba ma bukata mu rubuta muku,"},{"book":"1 Tessalonikawa","chapter":"5","verse":"2","text":"gama kun sani sarai cewa ranar Ubangiji za tă zo kamar ɓarawo da dare."},{"book":"1 Tessalonikawa","chapter":"5","verse":"3","text":"Yayinda mutane suke cewa, “Akwai salama da zaman lafiya,” hallaka za tă auko musu farat ɗaya, kamar yadda naƙuda take kama mace mai ciki, ba za su kuwa tsira ba."},{"book":"1 Tessalonikawa","chapter":"5","verse":"4","text":"Amma ku, ’yan’uwa, ba kwa cikin duhu da wannan rana za tă zo muku ba zato kamar ɓarawo."},{"book":"1 Tessalonikawa","chapter":"5","verse":"5","text":"Dukanku ’ya’yan haske ne da kuma ’ya’yan rana. Mu ba mutanen dare ko na duhu ba ne."},{"book":"1 Tessalonikawa","chapter":"5","verse":"6","text":"Saboda haka fa, kada mu zama kamar saura, waɗanda suke barci, sai dai mu zama masu tsaro da masu kamunkai."},{"book":"1 Tessalonikawa","chapter":"5","verse":"7","text":"Gama masu barci, da dad dare suke barci, masu sha su bugu kuwa, da dad dare suke buguwa."},{"book":"1 Tessalonikawa","chapter":"5","verse":"8","text":"Amma da yake mu na rana ne, bari mu zama masu kamunkai, sanye da bangaskiya da ƙauna kamar sulke, begen cetonmu kuma kamar hular kwano."},{"book":"1 Tessalonikawa","chapter":"5","verse":"9","text":"Gama Allah bai naɗa mu don mu sha fushi ba, sai dai mu sami ceto ta wurin Ubangijinmu Yesu Kiristi."},{"book":"1 Tessalonikawa","chapter":"5","verse":"10","text":"Ya mutu saboda mu domin, ko muna a faɗake ko muna barci, mu kasance tare da shi."},{"book":"1 Tessalonikawa","chapter":"5","verse":"11","text":"Saboda haka ku ƙarfafa juna ku kuma gina juna, kamar dai yadda kuke yi."},{"book":"1 Tessalonikawa","chapter":"5","verse":"12","text":"To, muna roƙonku, ’yan’uwa, ku girmama waɗanda suke aiki sosai a cikinku, waɗanda suke bisanku cikin Ubangiji da kuma waɗanda suke yin muku gargaɗi."},{"book":"1 Tessalonikawa","chapter":"5","verse":"13","text":"Ku riƙe su da mutunci sosai cikin ƙauna saboda aikinsu. Ku yi zaman lafiya da juna."},{"book":"1 Tessalonikawa","chapter":"5","verse":"14","text":"Muna kuma gargaɗe ku, ’yan’uwa, ku gargaɗe waɗanda suke zaman banza, ku ƙarfafa masu raunanar zuciya, ku taimaki marasa ƙarfi, ku yi haƙuri da kowa."},{"book":"1 Tessalonikawa","chapter":"5","verse":"15","text":"Ku tabbata cewa kada kowa yă rama mugunta da mugunta, sai dai kullum ku yi ƙoƙarin yin wa juna alheri da kuma dukan mutane."},{"book":"1 Tessalonikawa","chapter":"5","verse":"16","text":"Ku riƙa farin ciki kullum;"},{"book":"1 Tessalonikawa","chapter":"5","verse":"17","text":"ku ci gaba da yin addu’a;"},{"book":"1 Tessalonikawa","chapter":"5","verse":"18","text":"ku yi godiya cikin kowane hali, gama wannan shi ne nufin Allah dominku cikin Kiristi Yesu."},{"book":"1 Tessalonikawa","chapter":"5","verse":"19","text":"Kada ku danne aikin Ruhu."},{"book":"1 Tessalonikawa","chapter":"5","verse":"20","text":"Kada ku rena annabci,"},{"book":"1 Tessalonikawa","chapter":"5","verse":"21","text":"amma ku gwada kome, ku riƙe abin da yake mai kyau,"},{"book":"1 Tessalonikawa","chapter":"5","verse":"22","text":"ku ƙi kowace mugunta."},{"book":"1 Tessalonikawa","chapter":"5","verse":"23","text":"Bari Allah da kansa, Allah na salama, yă tsarkake ku sarai. Bari dukan ruhunku, ranku, da kuma jikinku su zama marar aibi a dawowar Ubangijinmu Yesu Kiristi."},{"book":"1 Tessalonikawa","chapter":"5","verse":"24","text":"Wannan wanda ya kira ku mai aminci ne zai kuwa aikata."},{"book":"1 Tessalonikawa","chapter":"5","verse":"25","text":"’Yan’uwa, ku yi mana addu’a."},{"book":"1 Tessalonikawa","chapter":"5","verse":"26","text":"Ku gaggai da dukan ’yan’uwa da sumba mai tsarki."},{"book":"1 Tessalonikawa","chapter":"5","verse":"27","text":"Na gama ku da Ubangiji ku sa a karanta wannan wasiƙa ga dukan ’yan’uwa."},{"book":"1 Tessalonikawa","chapter":"5","verse":"28","text":"Alherin Ubangijinmu Yesu Kiristi yă kasance tare da ku."}]}