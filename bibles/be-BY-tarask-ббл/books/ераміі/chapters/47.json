{"data":[{"book":"ЕРАМІІ","chapter":"47","verse":"1","text":"Слова Госпада, якое было Ерамію пра Філістымлян, перш чым фараон разьбіў Газу."},{"book":"ЕРАМІІ","chapter":"47","verse":"2","text":"Так кажа Гасподзь: вось, падымаюцца воды з поўначы і зробяцца патокам павадкавым, і затопяць зямлю і ўсё, што напаўняе яе, горад і жыхароў яго; тады залямантуюць людзі, і загалосяць усе насельнікі краіны."},{"book":"ЕРАМІІ","chapter":"47","verse":"3","text":"Ад шумнага тупату капытоў дужых коней ягоных, ад стукату калясьніц ягоных, бацькі не азірнуцца на дзяцей сваіх, бо рукі ў іх апусьцяцца"},{"book":"ЕРАМІІ","chapter":"47","verse":"4","text":"ад таго дня, які прыйдзе зьнішчыць усіх Філістымлян, адабраць у Тыра і Сідона ўсіх астатніх памочнікаў, бо Гасподзь спустошыць Філістымлян, рэшту горада Кафтора."},{"book":"ЕРАМІІ","chapter":"47","verse":"5","text":"Аблысела Газа, гіне Аскалон, рэшта даліны іхняй."},{"book":"ЕРАМІІ","chapter":"47","verse":"6","text":"Дакуль будзеш сячы іх, о, мечу Гасподні! дакуль ты ня ўрымсьцішся? вярніся ў похвы твае, перастань і супакойся."},{"book":"ЕРАМІІ","chapter":"47","verse":"7","text":"Але як табе супакоіцца, калі Гасподзь даў загад супроць Аскалона і супроць берагу марскога? туды Ён скіраваў яго."}]}