{"data":[{"book":"Fweny","chapter":"3","verse":"1","text":"“Ndik ne malaika morito kanisa man Sarde kama:"},{"book":"Fweny","chapter":"3","verse":"2","text":"Omiyo chiew! Mondo ijiw gima pod odongʼno kapok otho chuth, nimar timbeni ayudo korem e nyim Nyasaye."},{"book":"Fweny","chapter":"3","verse":"3","text":"Emomiyo par ane gik mane opuonji kendo mane isewinjo, makgi kendo lokri iwe richo. Ka ok ichiew to abiro biro apoya mana kaka jakuo ma ok ibi ngʼeyo sa ma anabiyee iri."},{"book":"Fweny","chapter":"3","verse":"4","text":"Kata kamano nitie jomoko manok e dala mar Sarde ma ok osechido lepgi. Gin to gini wuothi koda ka girwakore gi lewni marochere nikech gin joma owinjore."},{"book":"Fweny","chapter":"3","verse":"5","text":"Ngʼat molocho bende norwakre gi lewni marochere kaka gin, bende ok naruch nyinge e kitap ngima, to abiro hulo nyinge e nyim Wuora gi Malaike mage."},{"book":"Fweny","chapter":"3","verse":"6","text":"Ngʼat man-gi it mondo owinj gima Roho wacho ni kanisa."},{"book":"Fweny","chapter":"3","verse":"7","text":"“Ndik ne Malaika morito kanisa man Filadelfia kama:"},{"book":"Fweny","chapter":"3","verse":"8","text":"Angʼeyo timbeni. Omiyo aseyawoni dhoot kendo onge ngʼama nyalo lore. Angʼeyo ni in giteko matin to kata kamano iserito wachna bende ok isekweda."},{"book":"Fweny","chapter":"3","verse":"9","text":"Abiro miyo joma lamo Satan, maluongore ni gin jo-Yahudi to ok gin. Jogi gin jomiriambo. Abiro chunogi mondo gipodhi e tiendu eka gingʼe ni aherou."},{"book":"Fweny","chapter":"3","verse":"10","text":"Nikech iserito chikna ka ihoyori mos kuom masira, abiro riti maber e ndalo mar masira mabiro yudo piny duto mondo otemgo joma odak e piny."},{"book":"Fweny","chapter":"3","verse":"11","text":"Abiro biro piyo. Omiyo mak matek gima in-go mondo kik ngʼato mayi osimboni."},{"book":"Fweny","chapter":"3","verse":"12","text":"Ngʼat molocho anami obed siro e hekalu mar Nyasacha. Ok enochak owuog kanyo. Anandik nying Nyasacha kuome bende anandik nying dala mar Nyasacha ma en Jerusalem manyien, mabiro aa e polo kuom Nyasacha kendo abiro ndiko nyinga maler kuome."},{"book":"Fweny","chapter":"3","verse":"13","text":"Ngʼat man-gi it mondo owinj gima Roho wacho ni kanisa."},{"book":"Fweny","chapter":"3","verse":"14","text":"“Ndik ne malaika morito kanisa man Laodikia kama:"},{"book":"Fweny","chapter":"3","verse":"15","text":"Angʼeyo timbeni ni ok ingʼich bende ok iliet. Dine ber kibedo maliet kata mangʼich!"},{"book":"Fweny","chapter":"3","verse":"16","text":"To nikech koro indhem-ndhem, ok iliet bende ok ingʼich, abiro ngʼogi oko."},{"book":"Fweny","chapter":"3","verse":"17","text":"Iwacho ni, ‘An jamoko; kendo ni aseyudo mwandu mathoth bende onge gima achando.’ To ok ingʼeyo ni in ngʼat mathagore mogik; idhier, in ngʼat monego okechi; bende in muofu kendo in duk."},{"book":"Fweny","chapter":"3","verse":"18","text":"To angʼadoni rieko mondo ibi ingʼiew kuoma dhahabu mopwodhi gi mach mondo ibed jamoko. Ngʼiew lewni marochere kuoma mondo irwakrigo oumni dugi makeloni wichkuot. Ngʼiew yath kuoma mondo ithiedh-go wangʼi mondo inen."},{"book":"Fweny","chapter":"3","verse":"19","text":"Joma ahero ema akwero kendo akumo. Omiyo bed ja-adiera kendo ilok chunyi iwe timo richo."},{"book":"Fweny","chapter":"3","verse":"20","text":"Ne! Achungʼ e dhoot kendo aduongʼo, ka ngʼato angʼata owinjo dwonda mi oyawona dhoot to abiro donjo ire mi achiem kode to en bende ochiem koda."},{"book":"Fweny","chapter":"3","verse":"21","text":"Ngʼat molocho anami thuolo mar bedo koda e kom duongʼna mana kaka an bende kane aselocho ne abedo gi wuora e kom duongʼne."},{"book":"Fweny","chapter":"3","verse":"22","text":"Ngʼat man-gi it mondo owinj gima Roho wacho ni kanisa.”"}]}