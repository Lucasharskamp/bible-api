{"data":[{"book":"మార్కు","chapter":"1","verse":"1","text":"దేవుని కుమారుడు యేసు క్రీస్తు గురించిన సువార్త ఆరంభం."},{"book":"మార్కు","chapter":"1","verse":"2","text":"యెషయా ప్రవక్త రాసిన గ్రంథంలో ఇలా ఉంది,"},{"book":"మార్కు","chapter":"1","verse":"3","text":"‘ప్రభువు మార్గం సిద్ధం చేయండి,"},{"book":"మార్కు","chapter":"1","verse":"4","text":"యోహాను వచ్చినపుడు అరణ్య ప్రాంతంలో బాప్తిసం ఇస్తూ, పాప క్షమాపణ కోసం పశ్చాత్తాపానికి సూచనగా ఉన్న బాప్తిసం గురించి ప్రకటించాడు."},{"book":"మార్కు","chapter":"1","verse":"5","text":"యూదయ ప్రాంతం, యెరూషలేము పట్టణం వారంతా, యోహాను దగ్గరికి వెళ్లి, తమ పాపాలు ఒప్పుకుని, యొర్దాను నదిలో అతని చేత బాప్తిసం పొందారు."},{"book":"మార్కు","chapter":"1","verse":"6","text":"యోహాను ఒంటె వెంట్రుకలతో చేసిన బట్టలు వేసుకుని, నడుముకు తోలు నడికట్టు కట్టుకునేవాడు. అడవి తేనె, మిడతలు అతని ఆహారం."},{"book":"మార్కు","chapter":"1","verse":"7","text":"యోహాను, “నాకంటే శక్తి గలవాడు నా తరువాత వస్తున్నాడు. నేను వంగి ఆయన చెప్పులు విప్పడానికి కూడా తగను” అని ప్రకటించాడు."},{"book":"మార్కు","chapter":"1","verse":"8","text":"“నేను మీకు నీళ్లలో బాప్తిసం ఇచ్చాను గాని ఆయన మీకు దేవుని పరిశుద్ధాత్మలో బాప్తిసం ఇస్తాడు” అన్నాడు."},{"book":"మార్కు","chapter":"1","verse":"9","text":"యోహాను ఇలా ప్రకటిస్తున్న రోజుల్లో గలిలయ ప్రాంతంలోని నజరేతు నుండి యేసు వచ్చి యోహాను చేత యొర్దాను నదిలో బాప్తిసం తీసుకున్నాడు."},{"book":"మార్కు","chapter":"1","verse":"10","text":"యేసు నీళ్లలో నుండి ఒడ్డుకు వచ్చినప్పుడు ఆకాశం చీలి, దేవుని ఆత్మ పావురం రూపంలో తన మీదికి దిగి రావడం చూశాడు."},{"book":"మార్కు","chapter":"1","verse":"11","text":"అప్పుడు ఆకాశం నుండి ఒక స్వరం ఇలా వినిపించింది, “నీవు నా ప్రియ కుమారుడివి, నీ విషయం నాకెంతో ఆనందం.”"},{"book":"మార్కు","chapter":"1","verse":"12","text":"వెంటనే దేవుని ఆత్మ ఆయనను అరణ్య ప్రాంతానికి తీసుకు వెళ్ళాడు."},{"book":"మార్కు","chapter":"1","verse":"13","text":"ఆయన అక్కడ నలభై రోజులుండి సైతాను చేత పరీక్షలకు గురయ్యాడు. అడవి మృగాల మధ్య జీవించాడు. దేవుని దూతలు ఆయనకు సపర్యలు చేశారు."},{"book":"మార్కు","chapter":"1","verse":"14","text":"యోహానును చెరసాలలో వేసిన తరవాత యేసు గలిలయ ప్రాంతానికి వచ్చి దేవుని రాజ్య సువార్తను బోధిస్తూ,"},{"book":"మార్కు","chapter":"1","verse":"15","text":"“కాలం సమీపించింది, దేవుని రాజ్యం దగ్గర పడింది. పశ్చాత్తాపపడి సువార్తను నమ్మండి” అని ప్రకటించాడు."},{"book":"మార్కు","chapter":"1","verse":"16","text":"ఆయన గలిలయ సరస్సు ఒడ్డున నడుస్తూ ఉండగా, జాలరులైన సీమోను, అతని సోదరుడు అంద్రెయ సరస్సులో వలవేయడం చూశాడు."},{"book":"మార్కు","chapter":"1","verse":"17","text":"యేసు, “నాతో రండి, నేను మిమ్మల్ని మనుషులను పట్టే జాలరులుగా చేస్తాను” అని వారితో అన్నాడు."},{"book":"మార్కు","chapter":"1","verse":"18","text":"వారు వెంటనే వలలను వదిలిపెట్టి ఆయన వెంట వెళ్ళారు."},{"book":"మార్కు","chapter":"1","verse":"19","text":"ఆయన ఇంకా కొంతదూరం వెళ్ళి జెబెదయి కుమారుడు యాకోబునూ, అతని సోదరుడు యోహానునూ చూశాడు. వారు పడవలో ఉండి వారి వలలు బాగు చేసుకుంటున్నారు."},{"book":"మార్కు","chapter":"1","verse":"20","text":"వారిని చూసిన వెంటనే తన వెంట రమ్మని యేసు వారిని పిలిచాడు. వారు తమ తండ్రి జెబెదయిని పడవలో పనివారి దగ్గర విడిచిపెట్టి యేసు వెంట వచ్చారు."},{"book":"మార్కు","chapter":"1","verse":"21","text":"తరువాత వారందరూ కపెర్నహూము అనే పట్టణంలో విశ్రాంతి దినాన ఆయన యూదుల సమాజ మందిరంలోకి వెళ్ళి వారికి బోధించాడు."},{"book":"మార్కు","chapter":"1","verse":"22","text":"ధర్మశాస్త్ర పండితుల్లాగా కాకుండా అధికారం కలిగిన వాడిలాగా వారికి బోధించడం చూసి వారంతా ఆయన ఉపదేశానికి ఆశ్చర్యపడ్డారు."},{"book":"మార్కు","chapter":"1","verse":"23","text":"అదే సమయంలో దయ్యం పట్టిన వాడొకడు ఆ సమాజ మందిరంలో ఉన్నాడు."},{"book":"మార్కు","chapter":"1","verse":"24","text":"వాడు, “నజరేతువాడవైన యేసూ, మాతో నీకేం పని? మమ్మల్ని నాశనం చెయ్యడానికి వచ్చావా? నీవెవరివో నాకు తెలుసు. నీవు దేవుని పరిశుద్ధుడివి!” అని కేకలు వేశాడు."},{"book":"మార్కు","chapter":"1","verse":"25","text":"యేసు దురాత్మను గద్దిస్తూ, “మాట్లాడకు, ఇతన్ని వదిలి వెళ్ళు” అన్నాడు."},{"book":"మార్కు","chapter":"1","verse":"26","text":"ఆ దయ్యం అతన్ని గిజగిజలాడించి పెద్దగా కేకలు పెట్టి అతనిలో నుంచి బయటకు వెళ్ళిపోయింది."},{"book":"మార్కు","chapter":"1","verse":"27","text":"ప్రజలంతా ఆశ్చర్యపోయారు. వారు, “ఇదేమిటి? అధికార పూర్వకమైన ఈ కొత్త ఉపదేశం! ఈయన దయ్యాలను కూడా ఆజ్ఞాపిస్తున్నాడు! అవి కూడా ఈయన మాటకు లొంగుతున్నాయి!” అని తమలో తాము చర్చించుకున్నారు."},{"book":"మార్కు","chapter":"1","verse":"28","text":"ఆయన్ని గూర్చిన సమాచారం గలిలయ ప్రాంతమంతా త్వరగా వ్యాపించింది."},{"book":"మార్కు","chapter":"1","verse":"29","text":"సమాజ మందిరం నుండి బయటకు వచ్చిన వెంటనే వారు సీమోను, అంద్రెయల ఇంట్లో ప్రవేశించారు. యాకోబు, యోహాను కూడా వారితో ఉన్నారు."},{"book":"మార్కు","chapter":"1","verse":"30","text":"సీమోను అత్త జ్వరంతో మంచం పట్టి ఉంది. వెంటనే వారు ఆమె గురించి ఆయనతో చెప్పారు."},{"book":"మార్కు","chapter":"1","verse":"31","text":"ఆయన ఆమె దగ్గరికి వచ్చి, ఆమె చెయ్యి పట్టుకుని లేవనెత్తిన వెంటనే జ్వరం ఆమెను వదిలిపోయి, ఆమె అందరికీ సపర్యలు చేయసాగింది."},{"book":"మార్కు","chapter":"1","verse":"32","text":"సాయంకాలం, సూర్యుడు అస్తమించిన తరువాత ప్రజలు రోగులనూ, దయ్యాలు పట్టిన వారినీ ఆయన దగ్గరికి తీసుకువచ్చారు."},{"book":"మార్కు","chapter":"1","verse":"33","text":"ఆ పట్టణమంతా ఆ ఇంటి దగ్గర గుమిగూడారు."},{"book":"మార్కు","chapter":"1","verse":"34","text":"రకరకాల రోగాలతో ఉన్న వారిని యేసు బాగు చేశాడు. ఎన్నో దయ్యాలను వెళ్ళగొట్టాడు. తాను ఎవరో ఆ దయ్యాలకు తెలుసు గనుక ఆయన వాటిని మాట్లాడనివ్వలేదు."},{"book":"మార్కు","chapter":"1","verse":"35","text":"ఇంకా తెల్లవారక ముందే యేసు లేచి ఆ పట్టణం బయట ఏకాంత ప్రదేశానికి వెళ్ళి అక్కడ ప్రార్థనలో గడిపాడు."},{"book":"మార్కు","chapter":"1","verse":"36","text":"సీమోను, అతనితో ఉన్నవారు యేసును వెదకడానికి వెళ్ళారు."},{"book":"మార్కు","chapter":"1","verse":"37","text":"ఆయన కనబడినప్పుడు, “అందరూ నీ కోసం వెదుకుతున్నారు” అని ఆయనతో అన్నారు."},{"book":"మార్కు","chapter":"1","verse":"38","text":"ఆయన వారితో, “చుట్టుపక్కల గ్రామాలకు వెళ్దాం పదండి. అక్కడ కూడా నేను ప్రకటించాలి. నేను ఈ లోకానికి వచ్చింది అందుకే” అన్నాడు."},{"book":"మార్కు","chapter":"1","verse":"39","text":"ఆయన గలిలయ ప్రాంతమంతటా తిరుగుతూ, యూదుల సమాజ మందిరాల్లో బోధిస్తూ, దయ్యాలను వెళ్ళగొడుతూ ఉన్నాడు."},{"book":"మార్కు","chapter":"1","verse":"40","text":"ఒక కుష్టురోగి ఆయన దగ్గరికి వచ్చి ఆయన ముందు మోకరిల్లి, “నీకిష్టమైతే నన్ను బాగు చేయగలవు” అని ఆయనను బతిమాలాడు."},{"book":"మార్కు","chapter":"1","verse":"41","text":"యేసు అతనిపై జాలిపడి, తన చెయ్యి చాపి అతన్ని తాకి “నిన్ను బాగు చేయడం నాకిష్టమే, స్వస్థత పొందు” అన్నాడు."},{"book":"మార్కు","chapter":"1","verse":"42","text":"వెంటనే కుష్టురోగం అతన్ని వదలిపోయింది. అతడు శుద్ధి అయ్యాడు."},{"book":"మార్కు","chapter":"1","verse":"43","text":"ఆయన అతన్ని పంపివేస్తూ, “ఈ విషయం ఎవ్వరితో చెప్పవద్దు సుమా,” అని అతన్ని హెచ్చరించి,"},{"book":"మార్కు","chapter":"1","verse":"44","text":"“నువ్వు శుద్ధుడివైనట్టు యాజకునికి కనిపించి మోషే ఆజ్ఞాపించిన ప్రకారం అర్పణలు అర్పించు” అన్నాడు."},{"book":"మార్కు","chapter":"1","verse":"45","text":"కానీ అతడు వెళ్ళి అందరికీ ఈ విషయం చాటించసాగాడు. ఆ కారణంగా యేసు ఆ పట్టణాల్లో బహిరంగంగా వెళ్ళలేక బయట నిర్జన ప్రదేశాల్లో ఉండిపోవలసి వచ్చింది. అందువలన వివిధ ప్రాంతాల నుండి ప్రజలే ఆయన దగ్గరికి వస్తూ ఉన్నారు."}]}