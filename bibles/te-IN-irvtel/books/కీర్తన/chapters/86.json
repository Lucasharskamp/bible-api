{"data":[{"book":"కీర్తన","chapter":"86","verse":"1","text":"యెహోవా, నేను పేదవాణ్ణి. నన్ను అణిచి వేశారు. నా మాట విని నాకు జవాబివ్వు."},{"book":"కీర్తన","chapter":"86","verse":"2","text":"నేను నీ విధేయుణ్ణి. నన్ను కాపాడు. నా దేవా, నిన్ను నమ్ముకున్న నీ సేవకుణ్ణి రక్షించు."},{"book":"కీర్తన","chapter":"86","verse":"3","text":"ప్రభూ, రోజంతా నీకు మొరపెడుతున్నాను, నన్ను కనికరించు."},{"book":"కీర్తన","chapter":"86","verse":"4","text":"ప్రభూ, నా ఆత్మ నీ వైపు ఎత్తుతున్నాను. నీ సేవకుడు సంతోషించేలా చెయ్యి."},{"book":"కీర్తన","chapter":"86","verse":"5","text":"ప్రభూ, నువ్వు మంచివాడివి. క్షమించడానికి సిద్ధంగా ఉంటావు. నీకు మొరపెట్టే వారందరినీ అమితంగా కనికరిస్తావు."},{"book":"కీర్తన","chapter":"86","verse":"6","text":"యెహోవా, నా ప్రార్థన విను. నా విన్నపాల శబ్దం ఆలకించు."},{"book":"కీర్తన","chapter":"86","verse":"7","text":"నా కష్టాల్లో నేను నీకు మొరపెడతాను. నువ్వు నాకు జవాబిస్తావు."},{"book":"కీర్తన","chapter":"86","verse":"8","text":"ప్రభూ, దేవుళ్ళలో నీకు సాటి ఎవరూ లేరు. నీ పనులకు సాటి ఏదీ లేదు."},{"book":"కీర్తన","chapter":"86","verse":"9","text":"ప్రభూ, నువ్వు సృజించిన రాజ్యాలన్నీ వచ్చి నీ ఎదుట ప్రణమిల్లుతారు. వాళ్ళు నీ నామాన్ని గొప్ప చేస్తారు."},{"book":"కీర్తన","chapter":"86","verse":"10","text":"నువ్వు గొప్ప వాడివి. ఆశ్చర్యమైన పనులు చేస్తావు. నీవొక్కడివే దేవుడివి."},{"book":"కీర్తన","chapter":"86","verse":"11","text":"యెహోవా, నీ పద్ధతులు నాకు బోధించు. అప్పుడు నేను నీ సత్యంలో నడుస్తాను. నిన్ను గౌరవించేలా నా హృదయాన్ని ఏక భావంగలదిగా చెయ్యి."},{"book":"కీర్తన","chapter":"86","verse":"12","text":"ప్రభూ, నా దేవా, నా హృదయమంతటితో నేను నిన్ను స్తుతిస్తాను. నీ నామాన్ని శాశ్వతకాలం గొప్ప చేస్తాను."},{"book":"కీర్తన","chapter":"86","verse":"13","text":"నా పట్ల నీ కృప ఎంతో గొప్పది. చచ్చిన వాళ్ళుండే అగాధం నుంచి నా ప్రాణాన్ని తప్పించావు."},{"book":"కీర్తన","chapter":"86","verse":"14","text":"దేవా, గర్విష్ఠులు నా మీదికి ఎగబడ్డారు. దుర్మార్గులు నా ప్రాణం తీయాలని చూస్తున్నారు. నువ్వంటే వాళ్ళకు లెక్క లేదు."},{"book":"కీర్తన","chapter":"86","verse":"15","text":"అయితే ప్రభూ, నువ్వు కృపా కనికరాలు గల దేవుడివి. కోపించడానికి నిదానించే వాడివి. అత్యంత కృపగల వాడివి. నమ్మదగిన వాడివి."},{"book":"కీర్తన","chapter":"86","verse":"16","text":"నావైపు తిరిగి నన్ను కనికరించు, నీ సేవకుడికి నీ బలం ఇవ్వు. నీ సేవకురాలి కొడుకును కాపాడు."},{"book":"కీర్తన","chapter":"86","verse":"17","text":"యెహోవా, నీ ఆదరణ గుర్తు నాకు చూపించు. అప్పుడు నన్ను ద్వేషించే వాళ్ళు అది చూచి సిగ్గుపాలవుతారు. ఎందుకంటే నువ్వు నాకు సాయం చేసి నన్ను ఆదరించావు."}]}