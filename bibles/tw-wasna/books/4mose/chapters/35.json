{"data":[{"book":"4 Mose","chapter":"35","verse":"1","text":"Ɛberɛ a Israelfoɔ bɔɔ atenaseɛ wɔ Yordan ho, Moab tata so a ɛne Yeriko di nhwɛanimu no, Awurade ka kyerɛɛ Mose sɛ,"},{"book":"4 Mose","chapter":"35","verse":"2","text":"“Ka kyerɛ Israelfoɔ no na wɔmfa wɔn agyapadeɛ no mu bi a ɛyɛ nkuro ne ɛho mmoa adidibea mma Lewifoɔ."},{"book":"4 Mose","chapter":"35","verse":"3","text":"Nkuro no mu na wɔbɛtena na wɔn anantwie, wɔn nnwan ne wɔn mmoa a aka no nso akɔ adidi wɔ adidibea hɔ."},{"book":"4 Mose","chapter":"35","verse":"4","text":"“Wɔn mmoa adidibea no kɛseɛ bɛfiri kuro no afasuo ho a ne fa biara tɛtrɛtɛ yɛ anammɔn apem ne ahanum."},{"book":"4 Mose","chapter":"35","verse":"5","text":"Monsusu anammɔn mpensa mfiri kuro no afasuo no ho wɔ nʼafanan nyinaa. Yei bɛyɛ adidibea kɛseɛ ama nkuro no."},{"book":"4 Mose","chapter":"35","verse":"6","text":"“Momma Lewifoɔ no dwanekɔbea nkuropɔn nsia, baabi a obi a wafom akum ɔfoforɔ no bɛtumi adwane akɔ. Momfa nkuro aduanan mmienu nka wɔn ho."},{"book":"4 Mose","chapter":"35","verse":"7","text":"Ne nyinaa bɛyɛ nkuro aduanan nwɔtwe ne ho adidibea."},{"book":"4 Mose","chapter":"35","verse":"8","text":"Saa nkuro yi bɛfiri Israelfoɔ no agyapadeɛ mu. Mmusuakuo no mu akɛseɛ bɛma Lewifoɔ no nkuro bebree na mmusuakuo nketewa no ama kakraa. Abusuakuo biara bɛma sɛdeɛ nʼagyapadeɛ kɛseɛ teɛ.”"},{"book":"4 Mose","chapter":"35","verse":"9","text":"Awurade ka kyerɛɛ Mose sɛ,"},{"book":"4 Mose","chapter":"35","verse":"10","text":"“Ka kyerɛ nnipa no sɛ, sɛ wɔduru asase no so a,"},{"book":"4 Mose","chapter":"35","verse":"11","text":"wɔnyi Dwanekɔbea Nkuro a wɔde bɛma obiara a wafom akum onipa na ɔpɛ sɛ ɔdwane kɔ hɔ."},{"book":"4 Mose","chapter":"35","verse":"12","text":"Saa nkuro yi bɛyɛ dwanekɔbea ama owudifoɔ no afiri owufoɔ no abusuafoɔ a wɔpɛ sɛ wɔtɔ owufoɔ no wuo so awere; na ɛnsɛ sɛ wɔkum owudifoɔ no, gye sɛ wɔadi nʼasɛm abu no kumfɔ."},{"book":"4 Mose","chapter":"35","verse":"13","text":"Ɛsɛ sɛ wɔsisi Dwanekɔbea Nkuro yi mu mmiɛnsa wɔ Kanaan asase so"},{"book":"4 Mose","chapter":"35","verse":"14","text":"na wɔsisi mmiɛnsa nso wɔ Asubɔnten Yordan apueeɛ fam."},{"book":"4 Mose","chapter":"35","verse":"15","text":"Ɛnyɛ Israelfoɔ nko na ɛhɔ bɛyɛ wɔn dwanekɔbea, na mmom, ɛbɛyɛ dwanekɔbea ama ahɔhoɔ ne akwantufoɔ nyinaa."},{"book":"4 Mose","chapter":"35","verse":"16","text":"“Nanso, sɛ obi de dadeɛ poma sin bi bɔ obi kum no a, wɔfa no sɛ wadi awu, enti ɛsɛ sɛ wɔkum owudifoɔ no."},{"book":"4 Mose","chapter":"35","verse":"17","text":"Anaasɛ, sɛ wɔde ɛboɔ kɛseɛ bi bɔɔ owufoɔ no a, ɛyɛ awudie enti ɛsɛ sɛ wɔkum owudifoɔ no."},{"book":"4 Mose","chapter":"35","verse":"18","text":"Saa ara nso na sɛ wɔde dua na wɔde kumm no a, ɛte ara ne no."},{"book":"4 Mose","chapter":"35","verse":"19","text":"Sɛ ɔweretɔfoɔ no hyia owudifoɔ no baabiara a, ɔwɔ ho kwan sɛ ɔkum no bi."},{"book":"4 Mose","chapter":"35","verse":"20","text":"Enti, sɛ obi nam ɔtan so to biribi bɔ obi, anaasɛ ɔtetɛ no,"},{"book":"4 Mose","chapter":"35","verse":"21","text":"anaa ɔde abufuo bɔ no kuturuku na onii no wu a, ɔyɛ owudifoɔ enti ɛsɛ sɛ ɔweretɔfoɔ no kum owudifoɔ no."},{"book":"4 Mose","chapter":"35","verse":"22","text":"“Na sɛ nkwanhyia no mu, sɛ obi anhyɛ da na ɔtoo biribi anaa ɛboɔ bi a wanto no abufuo so, na ɔnnim sɛ ɛbɛbɔ obi"},{"book":"4 Mose","chapter":"35","verse":"23","text":"anaasɛ ɛnyɛ nʼadwene sɛ ɔbɛha ne ɔtamfoɔ, na sɛ onipa ko no wu a,"},{"book":"4 Mose","chapter":"35","verse":"24","text":"ɛsɛ sɛ wɔdi asɛm no. Wɔbɛhwɛ sɛ ɛyɛ nkwanhyia anaa ɛnyɛ nkwanhyia, anaasɛ ɛsɛ sɛ wɔde saa onipa no hyɛ owufoɔ no weretɔni nsa anaa wɔmmfa no nhyɛ ne sa."},{"book":"4 Mose","chapter":"35","verse":"25","text":"Sɛ wɔsi gyinaeɛ sɛ ɛyɛ nkwanhyia a, nnipa no bɛgye owudifoɔ no afiri ɔweretɔfoɔ no nsam. Wɔbɛma owudifoɔ no atena Dwanekɔbea Kuro no mu hɔ ara akɔsi sɛ ɔsɔfopanin bɛwu."},{"book":"4 Mose","chapter":"35","verse":"26","text":"“Sɛ owudifoɔ no firi kuro no mu"},{"book":"4 Mose","chapter":"35","verse":"27","text":"na ɔweretɔni no hyia no na ɔkum no tua ka a, wɔmmfa no sɛ ɛyɛ awudie,"},{"book":"4 Mose","chapter":"35","verse":"28","text":"ɛfiri sɛ, anka ɛsɛ sɛ owudifoɔ no tena kuro no mu kɔsi mmerɛ a ɔsɔfopanin no bɛwu. Ɔsɔfopanin no wuo akyi no, owudifoɔ no tumi kɔ ne kurom."},{"book":"4 Mose","chapter":"35","verse":"29","text":"“Yei yɛ Israelfoɔ mmara a ɛwɔ hɔ daa firi awoɔ ntoatoasoɔ so kɔsi awoɔ ntoatoasoɔ so."},{"book":"4 Mose","chapter":"35","verse":"30","text":"“Ɛsɛ sɛ wɔkum awudifoɔ nyinaa. Nanso gye sɛ adansefoɔ boro onipa baako di tia no ansa na ɛsɛ sɛ wɔkum no. Sɛ onipa baako di adanseɛ tia no nso a, ɛnsɛ sɛ wɔkum no."},{"book":"4 Mose","chapter":"35","verse":"31","text":"“Ɛberɛ biara a wɔbɛbua obi kumfɔ no, ɛsɛ sɛ ɔwuo a wɔnnye mpata biara."},{"book":"4 Mose","chapter":"35","verse":"32","text":"“Odwanefoɔ bi a ɔhyɛ Dwanekɔbea Kuropɔn no mu no nso nni ho ɛkwan sɛ ɔtua sika ma wɔma no ɛkwan kɔ ne kurom ansa na ɔsɔfopanin no awu."},{"book":"4 Mose","chapter":"35","verse":"33","text":"“Yei na ɛbɛma awerɛhyɛmu sɛ asase a mote so no ho rengu fi, ɛfiri sɛ, awudie gu asase ho fi. Wɔrentumi nyɛ mpatadeɛ foforɔ biara mma awudie gye sɛ wɔkum owudifoɔ no."},{"book":"4 Mose","chapter":"35","verse":"34","text":"Monngu asase a morekɔtena so no ho fi, ɛfiri sɛ, Me, Awurade mete hɔ bi. Mene Awurade a mete Israelfoɔ mu no.”"}]}