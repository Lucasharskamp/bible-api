{"data":[{"book":"Kɔnti tife","chapter":"14","verse":"1","text":"Ɲama naxa wa xui ramini kɔɛ ra."},{"book":"Kɔnti tife","chapter":"14","verse":"2","text":"Isirayilaka birin nu fa wɔyɛn na Munsa nun Haruna ma, e nu a fala, «A nu fisa muxu xa faxa Misira, xa na mu a ra yi gbengberen yire."},{"book":"Kɔnti tife","chapter":"14","verse":"3","text":"Munfe ra Alatala muxu rasofe yi bɔxi ma, muxu xa faxa santidɛgɛma ra, muxu xa die nun muxu xa ginɛe xa suxu gere kui. A mu fisa muxu xa gbilen Misira?»"},{"book":"Kɔnti tife","chapter":"14","verse":"4","text":"E naxa a fala e booree bɛ, «Won mangɛ keren ti won xun na, won xa gbilen Misira.»"},{"book":"Kɔnti tife","chapter":"14","verse":"5","text":"Munsa nun Haruna naxa e yatagi rafelen bɔxi ma Isirayilaka birin ya xɔri."},{"book":"Kɔnti tife","chapter":"14","verse":"6","text":"Nunu xa di xɛmɛ Yosuwe nun Yefune xa di xɛmɛ Kalebi naxa e xa donma ibɔɔ sunnunyi kui. Na mixi firin nu na na xɛɛrae ya ma, naxee siga Kanaan bɔxi rabɛnde."},{"book":"Kɔnti tife","chapter":"14","verse":"7","text":"E naxa fa yi masenyi ti ɲama bɛ, «Muxu bɔxi naxan matoxi, bɔxi fanyi fanyi nan a ra."},{"book":"Kɔnti tife","chapter":"14","verse":"8","text":"Xiɲɛ nun kumi yire nan a ra. Xa Alatala na won bɛ, a won nasoma nɛ naa, a na bɔxi fi won ma."},{"book":"Kɔnti tife","chapter":"14","verse":"9","text":"Yandi, wo naxa Alatala matandi. Wo naxa gaaxu na bɔxi mixie ya ra. Won nɔma nɛ e ra. E sanke yo mu na sɔnɔn, barima Alatala na won tan nan bɛ. Wo naxa gaaxu e ya ra.»"},{"book":"Kɔnti tife","chapter":"14","verse":"10","text":"Ɲama nu wama e magɔnɔfe, kɔnɔ Alatala xa nɔrɛ naxa mini hɔrɔmɔlingira Isirayilaka birin ya xɔri."},{"book":"Kɔnti tife","chapter":"14","verse":"11","text":"Alatala naxa a masen Munsa bɛ, «Yi ɲama bama n maberefe mun tɛmui? Munfe ra e siikɛma hali n kaabanakoe rabama e tagi?"},{"book":"Kɔnti tife","chapter":"14","verse":"12","text":"N xa wuganyi radin e ma, n nee faxa. Na tɛmui n bɔnsɔɛ xungbe sɛnbɛma nde rakelima nɛ i saabui ra, naxan dangi e tan na.»"},{"book":"Kɔnti tife","chapter":"14","verse":"13","text":"Munsa naxa Alatala yaabi, «Misirakae bara a kolon, a i yi ɲama ramini e xa bɔxi ra i sɛnbɛ nan na."},{"book":"Kɔnti tife","chapter":"14","verse":"14","text":"E bara bekae rakolon. Nee bara a mɛ, a i tan Alatala na i xa ɲama fɔxɔ ra, a i i yɛtɛ masenma e ma, a i nuxui sama e xun ma, a i ɲɛrɛma e ya ra nuxui kui yanyi ra, nun tɛ kui kɔɛ ra."},{"book":"Kɔnti tife","chapter":"14","verse":"15","text":"Xa i fa yi ɲama birin faxa kerenyi ra, bɔnsɔɛ naxee i xa fe mɛxi, e a falama nɛ,"},{"book":"Kɔnti tife","chapter":"14","verse":"16","text":"‹Alatala sɛnbɛ yo mu nu nɔma yi ɲama rasode bɔxi ma, a naxan laayidixi e bɛ. Na nan a ra, a e birin sɔntɔ gbengberenyi ma.›»"},{"book":"Kɔnti tife","chapter":"14","verse":"17","text":"«I xa i sɛnbɛ masen e bɛ, alɔ i tan yati a yitaxi ki naxɛ, a falafe ra,"},{"book":"Kɔnti tife","chapter":"14","verse":"18","text":"‹N mu xɔnɔma mafuren mafuren. N ma diɲɛ nun fanyi gbo. N mixie xa yunubie nun fe ɲaaxie xafarima. Kɔnɔ n mixi kobi nun mixi fanyi tagi rasama. N benbae xa yunubi sare dɔxɔma e xa die xun ma han bɔnsɔɛ saxan, xa na mu naani.›"},{"book":"Kɔnti tife","chapter":"14","verse":"19","text":"Yandi, n bara i maxandi, diɲɛ i xa ɲama xa yunubi ma i xa hinnɛ xa fe ra, alɔ i a rabaxi kabi e mini Misira tɛmui naxɛ.»"},{"book":"Kɔnti tife","chapter":"14","verse":"20","text":"Alatala naxa a yaabi, «N bara diɲɛ i xa maxandi xa fe ra."},{"book":"Kɔnti tife","chapter":"14","verse":"21","text":"Kɔnɔ, n bara n kali, nɔndi nan a ra alɔ n to na na, alɔ n ma nɔrɛ naxan bɔxi rafema,"},{"book":"Kɔnti tife","chapter":"14","verse":"22","text":"xɛmɛ naxan birin n ma nɔrɛ nun n ma kaabanakoe toxi, n naxee raba Misira nun gbengberenyi ma, kɔnɔ e fa muruta n ma han sanya fu tuli xɔrɔxɔɛ ra,"},{"book":"Kɔnti tife","chapter":"14","verse":"23","text":"nee sese mu bɔxi toma, n naxan laayidixi e benbae bɛ. Naxan birin murutaxi n ma, e sese mu na toma."},{"book":"Kɔnti tife","chapter":"14","verse":"24","text":"Kɔnɔ n ma konyi di Kalebi to bira xaxili gbɛtɛ fɔxɔ ra, a fa n nabatu, n a tan nasoma nɛ na bɔxi ma, a naxan nabɛnxi. A bɔnsɔɛ kɛ sɔtɔma nɛ naa."},{"book":"Kɔnti tife","chapter":"14","verse":"25","text":"Amalɛkikae nun Kanaankae to sabati gulunba kui, tina wo xa wo mafindi, wo xa gbilen gbengberenyi ma Xulunyumi Baa mabiri.»"},{"book":"Kɔnti tife","chapter":"14","verse":"26","text":"Alatala naxa a masen Munsa nun Haruna bɛ,"},{"book":"Kɔnti tife","chapter":"14","verse":"27","text":"«Yi ɲama kobi n matandima han mun tɛmui? N bara Isirayilakae xui mɛ, e naxan falama n bɛ, e ti n kanke."},{"book":"Kɔnti tife","chapter":"14","verse":"28","text":"A fala e bɛ, ‹N bara n kali, nɔndi nan a ra, alɔ n to na na, n a rabama nɛ wo bɛ alɔ n a mɛxi wo dɛ i ki naxɛ."},{"book":"Kɔnti tife","chapter":"14","verse":"29","text":"Wo tan matandilae, naxan birin kɔntixi Isirayila ɲama ya ma, naxee xa simaya bara dangi ɲɛ mɔxɔɲɛn na, wo faxama nɛ yi gbengberenyi ma."},{"book":"Kɔnti tife","chapter":"14","verse":"30","text":"Wo mu soma bɔxi ma n naxan laayidi wo bɛ, fo Yefune xa di xɛmɛ Kalebi nun Nunu xa di xɛmɛ Yosuwe."},{"book":"Kɔnti tife","chapter":"14","verse":"31","text":"Wo xa die, wo naxee ma a e birin faxama gere nan kui, n nee tan nasoma nɛ na bɔxi kui, wo mɛɛxi naxan na."},{"book":"Kɔnti tife","chapter":"14","verse":"32","text":"Wo faxama gbengberenyi nan ma, wo furee luma na nɛ."},{"book":"Kɔnti tife","chapter":"14","verse":"33","text":"Wo xa die findima ɲɛrɛtie nan na ɲɛ tongo naani bun ma yi gbengberenyi ma. E wo xa yunubi sare xaninma han wo birin faxa gbengberenyi ma."},{"book":"Kɔnti tife","chapter":"14","verse":"34","text":"Wo xi xasabi naxan naba na bɔxi rabɛnde, wo na ɲɛ xasabi rabama gbengberenyi ma wo xa yunubi xa fe ra. Wo to xi tongo naani raba na bɔxi rabɛnde, wo fama nɛ ɲɛ tongo naani rabade gbengberenyi ma, alako wo xa a kolon n na yunubi xɔnxi ki naxɛ."},{"book":"Kɔnti tife","chapter":"14","verse":"35","text":"N tan Alatala, n bara gɛ wɔyɛnde. N bara na natɛ tongo yi ɲama kobi xa fe ra, naxan ti n kanke. E birin faxama nɛ gbengberenyi ma.›»"},{"book":"Kɔnti tife","chapter":"14","verse":"36","text":"Munsa xa xɛɛrae to gbilen kelife na bɔxi rabɛnde, e naxa fe xɔrɔxɔɛ fala na bɔxi xa fe ra han Isirayila ɲama naxa ti Munsa kanke."},{"book":"Kɔnti tife","chapter":"14","verse":"37","text":"Na kui, Alatala naxa e faxa keren na."},{"book":"Kɔnti tife","chapter":"14","verse":"38","text":"Na xɛɛrae ya ma, Yefune xa di xɛmɛ Kalebi nun Nunu xa di xɛmɛ Yosuwe nan gbansan mu faxa."},{"book":"Kɔnti tife","chapter":"14","verse":"39","text":"Munsa to na masenyi ti Isirayila ɲama bɛ, e naxa sunnun ki fanyi."},{"book":"Kɔnti tife","chapter":"14","verse":"40","text":"E naxa keli subaxɛ ma, e xa te geya longori. E naxɛ, «Muxu xa te yire, Alatala dɛnnaxɛ masenxi muxu bɛ. Muxu bara yunubi raba.»"},{"book":"Kɔnti tife","chapter":"14","verse":"41","text":"Munsa naxa e maxɔrin, «Wo Alatala xa yaamari nan matandife? Wo mu geenima na kui."},{"book":"Kɔnti tife","chapter":"14","verse":"42","text":"Wo naxa te de, barima Alatala mu na wo ya ma sɔnɔn. Wo naxa a niya wo yaxuie xa nɔ wo ra."},{"book":"Kɔnti tife","chapter":"14","verse":"43","text":"Amalɛkikae nun Kanaankae na wo ya ra, e wo sɔntɔma nɛ e xa santidɛgɛmae ra. Wo to bara wo kobe so Alatala ra, a mu na wo fɔxɔ ra.»"},{"book":"Kɔnti tife","chapter":"14","verse":"44","text":"Kɔnɔ Isirayila ɲama mu e tuli mati Munsa ra. E naxa te geya yire, kɔnɔ Alatala xa saatɛ kankira nun Munsa mu keli ɲama xa yonkinde."},{"book":"Kɔnti tife","chapter":"14","verse":"45","text":"Amalɛkikae nun Kanaankae naxee nu sabatixi na geya yire, e naxa goro Isirayilakae xili ma, e fa e bɔnbɔ, e e masɛgɛ han Horoma."}]}