{"data":[{"book":"Nehemiya","chapter":"3","verse":"1","text":"Eliyashib babban firist da ’yan’uwansa firistoci suka tashi suka sāke gina Ƙofar Tumaki. Suka tsarkake ta, suka sa ƙofofinta a wurarensu, suka yi ginin har Hasumiyar Ɗari, wadda suka tsarkake, da kuma Hasumiyar Hananel."},{"book":"Nehemiya","chapter":"3","verse":"2","text":"Mutanen Yeriko kuwa suka kama ginin daga mahaɗin, Zakkur ɗan Imri kuma ya fara ginin biye da su."},{"book":"Nehemiya","chapter":"3","verse":"3","text":"’Ya’yan Hassenaya ne suka gina Ƙofar Kifi. Suka kafa ginshiƙan, suka kuma sa ƙofofinta, da sakatunta, da kuma sandunan ƙarfenta a wurarensu."},{"book":"Nehemiya","chapter":"3","verse":"4","text":"Kusa da su kuma, Meremot ɗan Uriya, ɗan Hakkoz ne ya yi gyare-gyaren. Biye da shi kuma sai Meshullam ɗan Berekiya, ɗan Meshezabel ya yi gyare-gyare. Kusa da shi Zadok ɗan Ba’ana shi ma ya yi gyare-gyare."},{"book":"Nehemiya","chapter":"3","verse":"5","text":"Mutanen Tekowa ne suka yi gyare-gyare biye da shi, amma manyan garinsu suka ƙi su sa hannu cikin aikin da shugabanninsu3.5 Ko kuwa shugabanninsu ko gwamna suka bayar."},{"book":"Nehemiya","chapter":"3","verse":"6","text":"Yohiyada ɗan Faseya, da Meshullam ɗan Besodehiya ne suka gyara Ƙofar Yeshana3.6 Ko kuwa Tsohuwar. Suka kafa katakanta, suka sa ƙyamarenta, da sandunan ƙarfe na kulle ƙofofinta."},{"book":"Nehemiya","chapter":"3","verse":"7","text":"Biye da su, mutanen Gibeyon da Mizfa Melatiya na Gibeyon da Yadon Meronot waɗanda suke ƙarƙashin ikon gwamnan Kewayen Kogin Yuferites ne suka yi gyare-gyaren."},{"book":"Nehemiya","chapter":"3","verse":"8","text":"Uzziyel ɗan Harhahiya, ɗaya daga cikin masu ƙeran zinariya ne ya yi gyare-gyaren sashe na biye; sai Hananiya, ɗaya daga cikin masu yin turare, ya yi gyare-gyaren biye da wannan. Suka gyara3.8 Ko kuwa Suka bar wani sashensa Urushalima har zuwa Katanga Mai Faɗi."},{"book":"Nehemiya","chapter":"3","verse":"9","text":"Refahiya ɗan Hur, mai mulkin rabin yankin Urushalima, ya yi gyare-gyaren sashe na biye."},{"book":"Nehemiya","chapter":"3","verse":"10","text":"Kusa da Refahiya, Yedahiya ɗan Harumaf ya yi gyare-gyaren daga gaban gidansa, sai Hattush ɗan Hashabnehiya ya yi gyare-gyaren biye da shi."},{"book":"Nehemiya","chapter":"3","verse":"11","text":"Malkiya ɗan Harim, da Hasshub ɗan Fahat-Mowab ya yi gyare-gyaren wani sashe da kuma Hasumiyar Wurin Gashi."},{"book":"Nehemiya","chapter":"3","verse":"12","text":"Shallum ɗan Hallohesh, mai mulkin ɗayan rabin yankin Urushalima ya yi gyare-gyaren sashe na biye tare da taimakon ’ya’yansa mata."},{"book":"Nehemiya","chapter":"3","verse":"13","text":"Hanun da mazaunan Zanowa ne suka gyara Ƙofar Kwari. Suka sāke gina ta suka sa ƙofofinta, da sakatunta, da sandunan ƙarfenta a wurarensu. Suka kuma gyara yadi ɗari biyar3.13 Da Ibraniyanci kamu dubu (kamar mita ɗari huɗu da hamsin). na katangar har zuwa Ƙofar Juji."},{"book":"Nehemiya","chapter":"3","verse":"14","text":"Malkiya ɗan Rekab mai mulkin yankin Bet-Hakkerem ne ya yi gyare-gyaren Ƙofar Juji. Ya sāke gina ta ya kuma sa sakatunta, da sanduna ƙarfenta a wurarensu."},{"book":"Nehemiya","chapter":"3","verse":"15","text":"Shallum ɗan Kol-Hoze mai mulkin Mizfa ne ya yi gyare-gyaren Ƙofar Maɓuɓɓuga. Ya sāke gina ta, ya yi mata jinƙa yana sa ƙofofinta, da sakatunta, da kuma sandunan ƙarfenta a wurarensu. Ya kuma gyara katangar tafkin Silowam,3.15 Da Ibraniyanci Shela, wani sunan Shilowa, wato, Silowam. ta Lambun Sarki, har zuwa matakalan da suka gangara daga Birnin Dawuda."},{"book":"Nehemiya","chapter":"3","verse":"16","text":"Gaba da shi, Nehemiya ɗan Azbuk, mai mulkin rabin yankin Bet-Zur ne ya yi gyare-gyaren har zuwa kusa da kaburburan3.16 Da Ibraniyanci; Seftuwajin, waɗansu rubuce-rubucen hannu na Bulget da Siriyak su na da kabari ne a nan Dawuda, har zuwa haƙaƙƙen tafki da kuma Gidan Jarumawa."},{"book":"Nehemiya","chapter":"3","verse":"17","text":"Biye da shi, Lawiyawa a ƙarƙashin Rehum ɗan Bani ne suka yi gyare-gyaren. Kusa da su, Hashabiya mai mulkin rabin yankin Keyila ne ya yi gyare-gyaren don yankinsa."},{"book":"Nehemiya","chapter":"3","verse":"18","text":"Biye da shi, ’yan’uwansu Lawiyawa ne a ƙarƙashin Binnuyi ɗan Henadad, mai mulkin ɗayan rabin yankin Keyila suka yi gyare-gyaren."},{"book":"Nehemiya","chapter":"3","verse":"19","text":"Biye da su, Ezer ɗan Yeshuwa, mai mulkin Mizfa, ya yi gyara wani sashe, daga inda yake fuskantar hawan gidan makamai har zuwa kusurwa."},{"book":"Nehemiya","chapter":"3","verse":"20","text":"Biye da shi, Baruk ɗan Zakkai da ƙwazo ya gyara wani sashe, daga kusurwa zuwa mashigin gidan Eliyashib babban firist."},{"book":"Nehemiya","chapter":"3","verse":"21","text":"Biye da shi, Meremot ɗan Uriya, ɗan Hakkoz, ya yi gyaran wani sashe, daga mashigin gidan Eliyashib zuwa ƙarshensa."},{"book":"Nehemiya","chapter":"3","verse":"22","text":"Firistoci daga kewayen yankin ne suka yi gyare-gyaren biye da shi."},{"book":"Nehemiya","chapter":"3","verse":"23","text":"Can gaba da su, Benyamin da Hasshub ne suka yi gyare-gyaren a gaban gidansu, biye da su kuwa, Azariya ɗan Ma’asehiya, ɗan Ananiya ne ya yi gyare-gyaren kusa da gidansa."},{"book":"Nehemiya","chapter":"3","verse":"24","text":"Biye da shi, Binnuyi ɗan Henadad ya yi gyaran wani sashe, daga gidan Azariya zuwa kusurwa,"},{"book":"Nehemiya","chapter":"3","verse":"25","text":"sai Falal ɗan Uzai ya yi aiki ɗaura da kusurwa da kuma doguwar hasumiya daga fadar da take bisa kusa da shirayin masu tsaro. Biye da shi, Fedahiya ɗan Farosh"},{"book":"Nehemiya","chapter":"3","verse":"26","text":"da masu hidimar haikali da suke zama a tudun Ofel ne suka yi gyare-gyaren har zuwa wani wuri ɗaura da Ƙofar Ruwa wajen gabas da kuma doguwar hasumiya."},{"book":"Nehemiya","chapter":"3","verse":"27","text":"Biye da su, mutanen Tekowa suka yi gyaran wani sashe, daga babbar doguwar hasumiya zuwa katangar Ofel."},{"book":"Nehemiya","chapter":"3","verse":"28","text":"Daga Ƙofar Doki, firistoci ne suka yi gyare-gyaren, kowanne a gaban gidansa."},{"book":"Nehemiya","chapter":"3","verse":"29","text":"Biye da su, Zadok ɗan Immer ya yi gyare-gyaren ɗaura da gidansa. Biye da shi, Shemahiya ɗan Shekaniya, mai tsaron Ƙofar Gabas ya yi gyare-gyare."},{"book":"Nehemiya","chapter":"3","verse":"30","text":"Biye da shi, Hananiya ɗan Shelemiya, da Hanun, ɗa na shida na Zalaf, suka gyara wani sashe. Biye da su, Meshullam ɗan Berekiya ya yi gyare-gyaren ɗaura da wurin zamansa."},{"book":"Nehemiya","chapter":"3","verse":"31","text":"Biye da shi, Malkiya, ɗaya daga cikin masu ƙera zinariya ya yi gyare-gyaren har zuwa gidan masu hidimar haikali da kuma ’yan kasuwa, ɗaura da Ƙofar Bincike, har zuwa ɗakin da yake bisa kusurwar."},{"book":"Nehemiya","chapter":"3","verse":"32","text":"Maƙeran zinariya da ’yan kasuwa suka gyara wani sashi tsakanin ɗakin da yake bisa kusurwa da Ƙofar Tumaki."}]}