{"data":[{"book":"АСІІ","chapter":"2","verse":"1","text":"Кажэце братам вашым: Мой народ, і сёстрам вашым: Памілаваная."},{"book":"АСІІ","chapter":"2","verse":"2","text":"Судзецеся з вашаю маці, судзецеся; бо яна ня жонка Мая, і Я ня сужэнец яе; хай яна адвядзе блуд ад аблічча свайго і пералюб ад грудзей сваіх,"},{"book":"АСІІ","chapter":"2","verse":"3","text":"каб я не разьдзеў яе дагала і ня выставіў яе, як у дзень нараджэньня яе, не зрабіў яе пустэльняю, не ператварыў яе ў зямлю сухую і ня выснадзіў яе смагаю."},{"book":"АСІІ","chapter":"2","verse":"4","text":"І дзяцей яе не памілую, бо яны дзеці блуду."},{"book":"АСІІ","chapter":"2","verse":"5","text":"Бо блудадзейнічала маці іхняя і асарамаціла сябе тая, што зачала іх; бо казала: пайду за палюбоўнікамі маімі, якія даюць мне хлеб і ваду, воўну і лён, алей і пітво."},{"book":"АСІІ","chapter":"2","verse":"6","text":"За тое вось Я загараджу дарогу яе цернямі і абгараджу яе плотам і яна ня знойдзе сьцежак сваіх,"},{"book":"АСІІ","chapter":"2","verse":"7","text":"і пагоніцца за палюбоўнікамі сваімі, але не здагоніць іх, і будзе шукаць іх, але ня знойдзе і скажа: пайду я і вярнуся да першага мужа майго; бо тады лепей было мне, чым цяпер."},{"book":"АСІІ","chapter":"2","verse":"8","text":"А ня ведала яна, што Я, Я даваў ёй хлеб і віно і алей і памножыў у яе срэбра і золата, зь якога зрабілі ідала Ваала."},{"book":"АСІІ","chapter":"2","verse":"9","text":"За тое Я вазьму назад хлеб Мой у ягоны час і віно Маё ў яго пару і адбяру воўну і лён Мой, чым пакрываецца галізна яе."},{"book":"АСІІ","chapter":"2","verse":"10","text":"І сёньня адкрыю сарамату яе перад вачыма палюбоўнікаў яе, і ніхто ня вырве яе з рукі Маёй."},{"book":"АСІІ","chapter":"2","verse":"11","text":"І спыню ў яе ўсякую весялосьць, сьвяты яе і навамесяцы яе, і суботы яе і ўсе ўрачыстасьці яе."},{"book":"АСІІ","chapter":"2","verse":"12","text":"І спустошу вінаградныя лозы яе і смакоўніцы яе, пра якія яна кажа: гэта ў мяне дарункі, якіх надарылі мне палюбоўнікі мае; і Я ператвару іх у лес, і палявыя зьвяры зьядуць іх."},{"book":"АСІІ","chapter":"2","verse":"13","text":"І пакараю яе за дні служэньня Ваалам, калі яна кадзіла ім і, упрыгожыўшы сябе завушніцамі і пацеркамі, хадзіла за палюбоўнікамі сваімі, а Мяне забывала, кажа Гасподзь."},{"book":"АСІІ","chapter":"2","verse":"14","text":"Таму вось, і я панаджу яе, прывяду яе ў пустэльню і буду гаварыць у сэрца яе."},{"book":"АСІІ","chapter":"2","verse":"15","text":"І дам ёй адтуль вінаграднікі яе і даліну Ахор, напярэдадні надзеі; і яна будзе сьпяваць там, як у дні маладосьці сваёй і як у дзень выйсьця свайго зь зямлі Егіпецкай."},{"book":"АСІІ","chapter":"2","verse":"16","text":"І будзе ў той дзень, кажа Гасподзь, ты будзеш зваць Мяне: муж мой, і ня будзеш больш зваць Мяне: Ваале."},{"book":"АСІІ","chapter":"2","verse":"17","text":"І адвяду імёны Ваалаў ад вуснаў яе, і ня будуць болей згадвацца імёны іхнія."},{"book":"АСІІ","chapter":"2","verse":"18","text":"І ўчыню тым часам ім згоду з польнымі зьвярамі і з птушкамі нябеснымі і з паўзунамі наземнымі; і лук, і меч, і вайну вынішчу зь зямлі той, і дам ім жыць у бясьпецы."},{"book":"АСІІ","chapter":"2","verse":"19","text":"І заручу цябе Мне навек, і заручу цябе Мне ў праўдзе і судзе, у даброці і міласэрнасьці,"},{"book":"АСІІ","chapter":"2","verse":"20","text":"і заручу цябе Мне ў вернасьці, і ты спазнаеш Госпада."},{"book":"АСІІ","chapter":"2","verse":"21","text":"І будзе ў той дзень, Я пачую, кажа Гасподзь, пачую неба, і яно пачуе зямлю,"},{"book":"АСІІ","chapter":"2","verse":"22","text":"і зямля пачуе хлеб і віно і алей; а гэтыя пачуюць Ізрэель."},{"book":"АСІІ","chapter":"2","verse":"23","text":"І пасею яе Сабе на зямлі і скажу і памілую Непамілаваную і скажу не Майму народу: «ты - Мой народ», а ён скажа: «Ты - мой Бог!»"}]}