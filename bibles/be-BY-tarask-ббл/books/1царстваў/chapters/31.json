{"data":[{"book":"1 ЦАРСТВАЎ","chapter":"31","verse":"1","text":"А Філістымляне ваявалі зь Ізраільцянамі, і пабеглі мужы Ізраільскія ад Філістымлянаў і ўпалі пабітыя на гары Гэлвуе."},{"book":"1 ЦАРСТВАЎ","chapter":"31","verse":"2","text":"І дагналі Філістымляне Саўла і сыноў ягоных, і забілі Філістымляне Ёнатана і Амінадава і Малхісуа, сыноў Саўлавых."},{"book":"1 ЦАРСТВАЎ","chapter":"31","verse":"3","text":"І бітва супроць Саўла сталася жорсткая, і стралкі з лукаў цалялі ў яго, і ён вельмі паранены быў стралкамі."},{"book":"1 ЦАРСТВАЎ","chapter":"31","verse":"4","text":"І сказаў Саўл збраяносцу свайму: агалі твой меч і закалі мяне ім, каб ня прыйшлі гэтыя неабрэзаныя і не забілі мяне і ня глуміліся зь мяне. Але збраяносец не хацеў, бо вельмі баяўся. Тады Саўл узяў меч свой і ўпаў на яго."},{"book":"1 ЦАРСТВАЎ","chapter":"31","verse":"5","text":"Збраяносец ягоны, убачыўшы, што Саўл памёр, і сам упаў на свой меч і памёр зь ім."},{"book":"1 ЦАРСТВАЎ","chapter":"31","verse":"6","text":"Так і памёр у той дзень Саўл і тры сыны ягоныя і збраяносец ягоны, а таксама і ўсе людзі ягоныя разам."},{"book":"1 ЦАРСТВАЎ","chapter":"31","verse":"7","text":"Ізраільцяне, якія жылі ў даліне і за Ярданам, бачачы, што людзі Ізраільскія пабеглі і што памёр Саўл і сыны ягоныя, пакінулі гарады свае і зьбеглі, а Філістымляне прыйшлі і заселі ў іх."},{"book":"1 ЦАРСТВАЎ","chapter":"31","verse":"8","text":"На другі дзень Філістымляне прыйшлі рабаваць забітых і знайшлі Саўла і трох сыноў ягоных, якія загінулі на гары Гэлвуйскай."},{"book":"1 ЦАРСТВАЎ","chapter":"31","verse":"9","text":"І адсеклі яму галаву, і зьнялі зь яго зброю і паслалі па ўсёй зямлі Філістымскай, каб абвясьціць пра гэта ў капішчах ідалаў сваіх і народу;"},{"book":"1 ЦАРСТВАЎ","chapter":"31","verse":"10","text":"і паклалі зброю ягоную ў капішчы Астарты, а цела яго павесілі на сьцяне Бэт-сана."},{"book":"1 ЦАРСТВАЎ","chapter":"31","verse":"11","text":"І пачулі жыхары Явіса Галаадскага пра тое, што зрабілі Філістымляне з Саўлам,"},{"book":"1 ЦАРСТВАЎ","chapter":"31","verse":"12","text":"і падняліся ўсе людзі моцныя, і йшлі ўсю ноч, і ўзялі цела Саўла і целы сыноў ягоных са сьцяны Бэт-сана, і прыйшлі ў Явіс, і спалілі іх там;"},{"book":"1 ЦАРСТВАЎ","chapter":"31","verse":"13","text":"і ўзялі косьці іхнія і пахавалі пад дубам у Явісе, і пасьціліся сем дзён."}]}