{"data":[{"book":"4 Mojžíšova","chapter":"5","verse":"1","text":"I mluvil Hospodin k Mojžíšovi, řka:"},{"book":"4 Mojžíšova","chapter":"5","verse":"2","text":"Přikaž synům Izraelským, ať vyženou z stanů každého malomocného a každého trpícího tok semene, i každého nad mrtvým poškvrněného."},{"book":"4 Mojžíšova","chapter":"5","verse":"3","text":"I muže i ženu vyženete, ven za stany vyženete je, aby nepoškvrňovali vojska těch, mezi nimiž já přebývám."},{"book":"4 Mojžíšova","chapter":"5","verse":"4","text":"I učinili tak synové Izraelští, a vyhnali je ven za stany. Jakož byl mluvil Hospodin k Mojžíšovi, tak učinili synové Izraelští."},{"book":"4 Mojžíšova","chapter":"5","verse":"5","text":"Mluvil také Hospodin k Mojžíšovi, řka:"},{"book":"4 Mojžíšova","chapter":"5","verse":"6","text":"Mluv k synům Izraelským: Muž aneb žena, když učiní nějaký hřích lidský, dopouštěje se výstupku proti Hospodinu, a byla by vinna duše ta:"},{"book":"4 Mojžíšova","chapter":"5","verse":"7","text":"Tedy vyzná hřích svůj, kterýž učinil, navrátí pak to, čímž vinen byl, v cele, a pátý díl přidá nad to, a dá tomu, proti komuž zavinil."},{"book":"4 Mojžíšova","chapter":"5","verse":"8","text":"A neměl-li by muž ten přítele, jemuž by nahradil tu škodu, pokuta dána buď Hospodinu a knězi, mimo skopce očištění, jímž očištěn býti má."},{"book":"4 Mojžíšova","chapter":"5","verse":"9","text":"Též všeliká obět všech věcí posvěcených od synů Izraelských, kterouž přinesou knězi, jemu se dostane."},{"book":"4 Mojžíšova","chapter":"5","verse":"10","text":"Tak i věci posvěcené od kohokoli jemu se dostanou; a dal-li kdo co knězi, také jeho bude."},{"book":"4 Mojžíšova","chapter":"5","verse":"11","text":"Mluvil ještě Hospodin k Mojžíšovi, řka:"},{"book":"4 Mojžíšova","chapter":"5","verse":"12","text":"Mluv k synům Izraelským a rci jim: Kdyby od některého muže uchýlila se žena, a dopustila by se výstupku proti němu,"},{"book":"4 Mojžíšova","chapter":"5","verse":"13","text":"Tak že by obýval někdo jiný s ní, a bylo by to skryto před očima muže jejího, a tajila by se, jsuci poškvrněna, a svědka by nebylo proti ní, a ona nebyla by postižena;"},{"book":"4 Mojžíšova","chapter":"5","verse":"14","text":"Pohnul-li by se duch muže horlivostí velikou, tak že by horlil proti ženě své, kteráž by poškvrněna byla; aneb pohnul-li by se duch muže velikou horlivostí, tak že by horlil proti ženě své, kteráž by poškvrněna nebyla:"},{"book":"4 Mojžíšova","chapter":"5","verse":"15","text":"Tedy přivede muž ženu svou k knězi, a přinese obět její při ní, desátý díl efi mouky ječné. Nenalejeť na ni oleje, aniž dá na ni kadidla; nebo obět veliké horlivosti jest, obět suchá pamětná, uvozující v pamět nepravost."},{"book":"4 Mojžíšova","chapter":"5","verse":"16","text":"I bude ji kněz obětovati, a postaví ji před Hospodinem."},{"book":"4 Mojžíšova","chapter":"5","verse":"17","text":"A nabere vody svaté do nádoby hliněné, a vezma prachu, kterýž jest na zemi v příbytku, dá jej do té vody."},{"book":"4 Mojžíšova","chapter":"5","verse":"18","text":"Potom postaví kněz ženu tu před Hospodinem, a odkryje hlavu její, a dá jí do rukou obět suchou pamětnou, kteráž jest obět veliké horlivosti; v ruce pak kněze bude voda hořká zlořečená."},{"book":"4 Mojžíšova","chapter":"5","verse":"19","text":"I zaklínati bude ji kněz a řekne k ní: Jestliže neobcoval s tebou žádný, a jestliže jsi neuchýlila se k nečistotě od muže svého, budiž čistá od vody této hořké zlořečené."},{"book":"4 Mojžíšova","chapter":"5","verse":"20","text":"Paklis se uchýlila od muže svého a nečistá jsi, a obcoval-li někdo jiný s tebou kromě manžela tvého,"},{"book":"4 Mojžíšova","chapter":"5","verse":"21","text":"(Zaklínati pak bude kněz tu ženu, čině klatbu zlořečenství, a řekne jí:) Dejž tebe Hospodin v zlořečení a v prokletí u prostřed lidu tvého, dopustě, aby lůno tvé hnilo a břicho tvé oteklo."},{"book":"4 Mojžíšova","chapter":"5","verse":"22","text":"Vejdiž voda zlořečená tato do života tvého, aby oteklo břicho tvé, a lůno tvé shnilo. I odpoví žena ta: Amen, amen."},{"book":"4 Mojžíšova","chapter":"5","verse":"23","text":"Napíše pak všecko zlořečenství toto do knihy, a smyje je tou vodou hořkou."},{"book":"4 Mojžíšova","chapter":"5","verse":"24","text":"I dá ženě, aby pila vodu hořkou a zlořečenou; a vejdeť do ní voda zlořečená, a obrátí se v hořkosti."},{"book":"4 Mojžíšova","chapter":"5","verse":"25","text":"Potom vezme kněz z ruky ženy obět veliké horlivosti, a obraceti ji bude sem i tam před Hospodinem, a bude ji obětovati na oltáři."},{"book":"4 Mojžíšova","chapter":"5","verse":"26","text":"A vezma plnou hrst pamětného jejíhoz oběti suché, páliti to bude na oltáři; a potom dá vypíti ženě tu vodu."},{"book":"4 Mojžíšova","chapter":"5","verse":"27","text":"A když jí dá píti tu vodu, stane se, jestliže nečistá byla, a dopustila se výstupku proti muži svému, že vejde do ní voda zlořečená, a obrátí se v hořkost, i odme se břicho její, a vyhnije lůno její; i bude žena ta v zlořečení u prostřed lidu svého."},{"book":"4 Mojžíšova","chapter":"5","verse":"28","text":"Pakli není poškvrněna žena ta, ale čistá jest, tedy bez viny bude, a roditi bude děti."},{"book":"4 Mojžíšova","chapter":"5","verse":"29","text":"Ten jest zákon veliké horlivosti, když by se uchýlila žena od muže svého, a byla by poškvrněna,"},{"book":"4 Mojžíšova","chapter":"5","verse":"30","text":"Aneb když by se pohnul duch veliké horlivosti v manželu, tak že by horlil velmi proti ženě své, aby postavil ji před Hospodinem, a aby vykonal při ní kněz všecko vedlé zákona tohoto."},{"book":"4 Mojžíšova","chapter":"5","verse":"31","text":"I bude ten muž očištěn od hříchu, žena pak ponese nepravost svou."}]}