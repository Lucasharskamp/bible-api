{"data":[{"book":"Matayo","chapter":"16","verse":"1","text":"Awo Abafalisaayo n’Abasaddukaayo ne bajja eri Yesu okumugezesa nga bamusaba akabonero akava mu ggulu."},{"book":"Matayo","chapter":"16","verse":"2","text":"Naye Yesu n’abaddamu nti, “Obudde bwe buwungeera mugamba nti, obudde bujja kuba bulungi kubanga eggulu limyuse nnyo."},{"book":"Matayo","chapter":"16","verse":"3","text":"Ate eggulu bwe limyuka ku nkya mumanya nti olunaku lwonna obudde bujja kwefuukuula. Mumanyi bulungi endabika y’eggulu n’okwawula ebiseera, naye lwaki temusobola kutegeera bubonero bwa biro?"},{"book":"Matayo","chapter":"16","verse":"4","text":"Mmwe ab’omulembe omwonoonefu era omwenzi musaba akabonero naye temuliweebwa kabonero okuggyako aka Yona.” Yesu n’abaviira n’agenda."},{"book":"Matayo","chapter":"16","verse":"5","text":"Abayigirizwa bwe baasomoka okuva emitala w’eri ne beerabira okuleeta emigaati."},{"book":"Matayo","chapter":"16","verse":"6","text":"Naye Yesu n’abagamba nti, “Mwekuume ekizimbulukusa ky’Abafalisaayo n’Abasaddukaayo.”"},{"book":"Matayo","chapter":"16","verse":"7","text":"Naye Abayigirizwa ne boogeraganya bokka ne bokka nti, “Ayogedde bw’atyo kubanga tetwaleese migaati.”"},{"book":"Matayo","chapter":"16","verse":"8","text":"Yesu bwe yamanya ebirowoozo byabwe n’abagamba nti, “Mmwe abalina okukkiriza okutono lwaki mweraliikirira nga mugamba nti, ‘temulina mmere?’"},{"book":"Matayo","chapter":"16","verse":"9","text":"Era temunnategeera wadde okujjukira emigaati etaano abantu enkumi ettaano gye baalya, n’ebisero bye mwakuŋŋaanya ebyafikkawo?"},{"book":"Matayo","chapter":"16","verse":"10","text":"Era n’emigaati omusanvu abantu enkumi ennya gye baalya n’ebisero bye mwakuŋŋaanya ebyafikkawo?"},{"book":"Matayo","chapter":"16","verse":"11","text":"Kale lwaki temutegeera nti mbadde ssoogera ku migaati? Naye mwekuume ekizimbulukusa eky’Abafalisaayo n’Abasaddukaayo.”"},{"book":"Matayo","chapter":"16","verse":"12","text":"Ne balyoka bategeera nti yali tayogera ku kizimbulukusa kya migaati naye yali ayogera ku njigiriza y’Abafalisaayo n’Abasaddukaayo."},{"book":"Matayo","chapter":"16","verse":"13","text":"Awo Yesu bwe yatuuka mu kitundu kya Kayisaliya ekya Firipo n’abuuza abayigirizwa be nti, “Abantu Omwana w’Omuntu bagamba nti ye ani?”"},{"book":"Matayo","chapter":"16","verse":"14","text":"Ne bamuddamu nti, “Yokaana Omubatiza, abalala nti Eriya, n’abalala nti Yeremiya oba omu ku bannabbi.”"},{"book":"Matayo","chapter":"16","verse":"15","text":"Awo Yesu n’ababuuza nti, “Mmwe mundowooza kuba ani?”"},{"book":"Matayo","chapter":"16","verse":"16","text":"Simooni Peetero n’addamu nti, “Ggwe Kristo, Omwana wa Katonda omulamu.”"},{"book":"Matayo","chapter":"16","verse":"17","text":"Yesu n’amugamba nti, “Olina omukisa Simooni, omwana wa Yona, kubanga ekyo Kitange ali mu ggulu y’akikubikkulidde, so tokiggye mu bantu."},{"book":"Matayo","chapter":"16","verse":"18","text":"Era nkutegeeza nti, Ggwe Peetero, olwazi, era ku lwazi okwo kwe ndizimba Ekkanisa yange, n’amaanyi gonna aga Setaani tegaligiwangula."},{"book":"Matayo","chapter":"16","verse":"19","text":"Era ndikuwa ebisumuluzo by’obwakabaka obw’omu ggulu; era kyonna ky’onoosibanga ku nsi, ne mu ggulu kinaasibwanga, na buli ky’onoosumululanga ku nsi, ne mu ggulu kinaasumululwanga.”"},{"book":"Matayo","chapter":"16","verse":"20","text":"Awo n’akuutira abayigirizwa be baleme kubuulirako muntu n’omu nti Ye Kristo."},{"book":"Matayo","chapter":"16","verse":"21","text":"Okuva mu kiseera ekyo Yesu n’atandika okunnyonnyola abayigirizwa be nga bwe kimugwanidde okugenda e Yerusaalemi, abakulembeze b’Abayudaaya ne bakabona abakulu, n’abannyonnyozi b’amateeka bamubonyeebonye, era bamutte; naye ku lunaku olwokusatu azuukire."},{"book":"Matayo","chapter":"16","verse":"22","text":"Peetero n’amuzza ebbali n’atandika okumunenya ng’amugamba nti, “Katonda akulage ekisa Mukama waffe. Bino tebirikutuukako.”"},{"book":"Matayo","chapter":"16","verse":"23","text":"Naye Yesu n’akyukira Peetero n’amugamba nti, “Dda ennyuma wange Setaani. Oli kyesittaza gye ndi, kubanga tolowoozeza bintu bya Katonda wabula olowooza bintu bya bantu.”"},{"book":"Matayo","chapter":"16","verse":"24","text":"Awo Yesu n’agamba abayigirizwa be nti, “Omuntu bw’ayagala okungoberera asaana yeefiirize yekka, yeetikke omusaalaba gwe alyoke angoberere."},{"book":"Matayo","chapter":"16","verse":"25","text":"Kubanga buli agezaako okuwonya obulamu bwe alibufiirwa, oyo alifiirwa obulamu bwe ku lwange alibuwonya."},{"book":"Matayo","chapter":"16","verse":"26","text":"Kigasa ki omuntu okufuna ensi yonna naye n’afiirwa obulamu bwe? Oba kiki omuntu kyayinza okuwaayo olw’obulamu bwe?"},{"book":"Matayo","chapter":"16","verse":"27","text":"Kubanga Omwana w’Omuntu anaatera okujja mu kitiibwa kya Kitange ne bamalayika be alyoke asasule buli muntu ng’ebikolwa bye bwe byali."},{"book":"Matayo","chapter":"16","verse":"28","text":"“Ddala ddala mbagamba nti ku mmwe abali wano kuliko abatalirega ku kufa okutuusa lwe baliraba Omwana w’Omuntu ng’ajja n’obwakabaka bwe.”"}]}