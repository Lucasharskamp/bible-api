{"data":[{"book":"2 Qoronttosa","chapter":"4","verse":"1","text":"Xoossa marotetha darope dendidaysan haysi ha oothozi nuus diza gishshi nuni hidota qanxxoko."},{"book":"2 Qoronttosa","chapter":"4","verse":"2","text":"Gido attin geemara haniza yeelasiza yoota nu aggidos. Asi balethoko; Xoossa qaala woridora walakokko. Hessa histanape tumu yoota qoncera yootishe asi wurikka nu gizayssa ekana mala nunatetha Xoossa sintthe shiishos."},{"book":"2 Qoronttosa","chapter":"4","verse":"3","text":"Nu mishiracho qaalay gordetikoka izi gordetiday dhayanaytaskko."},{"book":"2 Qoronttosa","chapter":"4","verse":"4","text":"Xoossa lemuso gidida Kiristoosa boncho mishiracho qaala poo7oza ha alame asay beyontta mala hayssa ha alameza Xoossi ammanontta asa wozina mumisides."},{"book":"2 Qoronttosa","chapter":"4","verse":"5","text":"Nuni Yesus Kiristoosay Goda gididaysa sabakoos attin nuna sabakoko. Nuka nu baggara Yesusa gishshi intes oothizadentta gididosu."},{"book":"2 Qoronttosa","chapter":"4","verse":"6","text":"Kiristoosa sintthan Xoossi ba boncho eratethi poo7o nuus immanas “Poo7oy dhuman poo7o” gida Xoossi ba poo7o nu wozinan po7isides."},{"book":"2 Qoronttosa","chapter":"4","verse":"7","text":"Gido attin hayssi gita woliqay nuus Xoossafe imettides attin nupe gidonttayssa bessana mala haysi boncho miishshay nunan oto milatizayta giddon dees."},{"book":"2 Qoronttosa","chapter":"4","verse":"8","text":"Awa baggaraka nuna sugikokka nuni tintth gi meqqoko. Nuus yooy tipp giikoka hidota qanxxoko."},{"book":"2 Qoronttosa","chapter":"4","verse":"9","text":"Nu goodetikoka wora wodhi attoko. Istti nuna shoci gendersikoka nu dhayoko."},{"book":"2 Qoronttosa","chapter":"4","verse":"10","text":"Yesusa deyoy nu asatethan qoncana mala nuni iza hayqo wurso wode tooki yuyosu."},{"book":"2 Qoronttosa","chapter":"4","verse":"11","text":"Yesusa deyoy hayqiza nu asatethan qoncana mala paxa diza nuni wurso wodeka Yesusa gishshas hayqos aadhi imetosu."},{"book":"2 Qoronttosa","chapter":"4","verse":"12","text":"Hessa gishshi nu hayqos adhi imetishin inte qass deyon gakkista."},{"book":"2 Qoronttosa","chapter":"4","verse":"13","text":"Kase geesha maxaafan xaafetida mala “Ta ammanida gishshi hasa7adis” geetetidaysa mala nuka hessa he ammano ayanan ammaniza gishshi hasa7osu."},{"book":"2 Qoronttosa","chapter":"4","verse":"14","text":"Gaasoyka Goda Yesus Kiristoosa hayqope dentthidayss nunaka izara issife dentthidi intenara ba sinttha shishshanaysa nu erosu."},{"book":"2 Qoronttosa","chapter":"4","verse":"15","text":"Daro asa gakishe diza kiiyatethi Xoossa bonchosu galata bolla galata gujjana mala haysi wurikka intena go7anas hanides."},{"book":"2 Qoronttosa","chapter":"4","verse":"16","text":"Hessa gishshi nu hidota qanxxoko; nuusu kare bagga asatethay dhay dhay bikkoka nuusi gaatha bagga asatethay gallas gallas ooraxxi ooraxxi bees."},{"book":"2 Qoronttosa","chapter":"4","verse":"17","text":"Hessas ha7i gutha wodes nuna gakiza wayey izara giiganas danda7ontta medhdhinas gidiza bonchon nuna gathana."},{"book":"2 Qoronttosa","chapter":"4","verse":"18","text":"Hessa gishshi nu tishshi histi xellizay ha7i ayfen bettiza mishsha bolla gidontta ha7i ayfen betontta mishsha bolla dees. Ha7i betizayss izi ha7is xalalakko. Ha7i ayfen betonttays gidiko izi medhinasakko."}]}