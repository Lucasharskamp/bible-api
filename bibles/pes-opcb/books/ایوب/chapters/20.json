{"data":[{"book":"ایوب","chapter":"20","verse":"1","text":"آنگاه صوفر نعماتی پاسخ داد:"},{"book":"ایوب","chapter":"20","verse":"2","text":"ای ایوب، بیش از این نمی‌توانم حرفهای تو را تحمل کنم و مجبورم جوابت را بدهم."},{"book":"ایوب","chapter":"20","verse":"3","text":"توهین‌هایت را تحمل کرده‌ام اما الان مجبورم پاسخ تو را بدهم."},{"book":"ایوب","chapter":"20","verse":"4-5","text":"مگر نمی‌دانی که از دوران قدیم که انسان بر زمین قرار داده شد خوشبختی شریران همیشه زودگذر بوده است؟"},{"book":"ایوب","chapter":"20","verse":"6","text":"اگرچه مرد بدکار سرافراز گردد و شوکتش سر به فلک کشد،"},{"book":"ایوب","chapter":"20","verse":"7","text":"ولی به‌زودی مثل فضله به دور انداخته شده، نابود خواهد گردید و کسانی که او را می‌شناختند حیران شده، خواهند گفت که او چه شد؟"},{"book":"ایوب","chapter":"20","verse":"8","text":"او همچون یک رؤیا محو خواهد شد."},{"book":"ایوب","chapter":"20","verse":"9","text":"دیگر هرگز نه دوستانش او را خواهند دید و نه خانواده‌اش."},{"book":"ایوب","chapter":"20","verse":"10","text":"فرزندانش از فقیران گدایی خواهند کرد و با زحمت و مشقت قرضهای پدرشان را خواهند پرداخت."},{"book":"ایوب","chapter":"20","verse":"11","text":"هنوز به پیری نرسیده، خواهد مرد و استخوانهایش در خاک خواهد پوسید."},{"book":"ایوب","chapter":"20","verse":"12-13","text":"او از طعم شرارت لذت می‌برد و آن را در دهان خود نگه داشته، مزه‌مزه می‌کند."},{"book":"ایوب","chapter":"20","verse":"14","text":"اما آنچه که خورده است در معده‌اش ترش می‌شود، و در شکمش به زهرِ مار تبدیل می‌گردد."},{"book":"ایوب","chapter":"20","verse":"15","text":"ثروتی را که بلعیده، قی خواهد کرد؛ خدا آن را از شکمش بیرون خواهد کشید."},{"book":"ایوب","chapter":"20","verse":"16","text":"آنچه خورده است مانند زهر مار تلخ شده، طعم مرگ خواهد داشت."},{"book":"ایوب","chapter":"20","verse":"17","text":"او دیگر از نهرهای روغن زیتون، شیر و عسل لذت نخواهد برد."},{"book":"ایوب","chapter":"20","verse":"18","text":"زحماتش برای او ثمری نخواهد داشت و ثروتش باعث خوشی او نخواهد شد."},{"book":"ایوب","chapter":"20","verse":"19","text":"زیرا به فقرا ظلم کرده، آنها را از خانه و زندگیشان محروم ساخته است."},{"book":"ایوب","chapter":"20","verse":"20","text":"از آنچه با حرص و طمع به چنگ آورده است هرگز ارضا نخواهد شد،"},{"book":"ایوب","chapter":"20","verse":"21","text":"و از آنچه با دزدی اندوخته است لذت نخواهد برد و کامیابی او دوام نخواهد داشت."},{"book":"ایوب","chapter":"20","verse":"22","text":"وقتی به اوج کامیابی برسد بدبختی دامنگیر او خواهد شد."},{"book":"ایوب","chapter":"20","verse":"23","text":"هنگامی که او می‌خورد و شکم خود را پر می‌کند، خدا خشم خود را بر او نازل خواهد کرد."},{"book":"ایوب","chapter":"20","verse":"24","text":"در حالی که می‌کوشد از شمشیر آهنین فرار کند، تیری از کمانی مفرغین رها شده، در بدن او فرو خواهد رفت."},{"book":"ایوب","chapter":"20","verse":"25","text":"هنگامی که تیر را از بدنش بیرون می‌کشد نوک براق آن جگرش را پاره خواهد کرد و وحشت مرگ بر او چیره خواهد شد."},{"book":"ایوب","chapter":"20","verse":"26","text":"دارایی او نابود خواهد شد و آتشی ناگهانی به اموالش خواهد افتاد و آنچه را که برایش باقی مانده است خواهد بلعید."},{"book":"ایوب","chapter":"20","verse":"27","text":"آسمانها گناهان او را آشکار خواهند ساخت و زمین علیه او شهادت خواهد داد."},{"book":"ایوب","chapter":"20","verse":"28","text":"مال و ثروتش در اثر خشم خدا نابود خواهد گردید."},{"book":"ایوب","chapter":"20","verse":"29","text":"این است سرنوشتی که خدای قادر مطلق برای بدکاران تعیین کرده است."}]}