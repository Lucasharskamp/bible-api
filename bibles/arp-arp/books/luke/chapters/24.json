{"data":[{"book":"Luke","chapter":"24","verse":"1","text":"Wauhā nanedauwaudaa hesee hauchauvadede, hajesejevesesanith haejeedadauwu hadausaesenanith, haenauuchaudenauau hathāeneevaudenee heesaanuthaunenau, nau jasae hauthauau nauguu."},{"book":"Luke","chapter":"24","verse":"2","text":"Nau haenauhauvanauau hauunaugane haeausānene hehethee hadausaesee."},{"book":"Luke","chapter":"24","verse":"3","text":"Nau haejedānauau, nau haejeveedenauau hedanayaunene Vahadāhenith Hejavaneauthusaun."},{"book":"Luke","chapter":"24","verse":"4","text":"Nau hethauwuu daugaudauwuthajauthee heee, naune, hanesenethe henanenau haetheaugudaunā haenauasāaunenau hedāchaunene:"},{"book":"Luke","chapter":"24","verse":"5","text":"Nau daunāthajauthee, nau haenaunauagunauau vedauauwuu, haeāedauwunā, Naudu nananena haenaudehauna hanenaededaunaude nethee gaujauaudahehehau?"},{"book":"Luke","chapter":"24","verse":"6","text":"Hehauwanedau hede, hau jaegauhāde: dauyewuwuu neethāedauwunāna denausunanedaude Gananee,"},{"book":"Luke","chapter":"24","verse":"7","text":"Neesenehede, Heau henane hadvenavathe hejadenene wauwauchudaunanenau, nau hadsaethechauhude, nau nasese hadjaegauhāde."},{"book":"Luke","chapter":"24","verse":"8","text":"Nau haedauyewuwunauau hedanadedaunene,"},{"book":"Luke","chapter":"24","verse":"9","text":"Nau haenaudauwu hehethee needausaesenanith, nau haeauthedaunanauau vahee nuu hayauhuhau jasānee, nau vahee hauthauau."},{"book":"Luke","chapter":"24","verse":"10","text":"Haenane Mare Magdalene, nau Joanna, nau Mare henaune James, nau hauthauauau hesānauau henee henethaunādaunenau, neauthedaunauthee nuu hayauhuhau vadauhanau."},{"book":"Luke","chapter":"24","verse":"11","text":"Nau hedanadedaunenau hathanadauwuyaugaune gaugauyaune, nau haejethauwaudaunaunauau."},{"book":"Luke","chapter":"24","verse":"12","text":"Hanaāegauhāde Peda, nau haeyeseneegau hadausaesenanith, nau haeewauguau, haenauhaude naunaujānaunee haeānaudanenau jessaa, nau haenaude, haegaugauanade hasaunee."},{"book":"Luke","chapter":"24","verse":"13","text":"Nau, naune, hanesenethe haeyehaunenau henee hajesesenee hajasee hauauwudan Emmaus haseagu, hehethee Dādaunedan wauau nesaudauchu nau gauuu daugauha."},{"book":"Luke","chapter":"24","verse":"14","text":"Nau haeanadenauau wauhaunee vahee nuu hayauhuhau hasaunee."},{"book":"Luke","chapter":"24","verse":"15","text":"Nau hethauwuu, henee, dauanadethee wauhaunee nau haenaunaudedaunadenauau, Hejavaneauthusau Nehayau haeeauchauna, nau haenethauna."},{"book":"Luke","chapter":"24","verse":"16","text":"Hau hesesānenau haedunenenau henee hadjaenaunauthee."},{"book":"Luke","chapter":"24","verse":"17","text":"Nau haeāedauwuna, Hayewnau hadanadedaunenau nuu henee nananena hānegudaudenenau, daujajāwauaunadena, nau daudaneāauna?"},{"book":"Luke","chapter":"24","verse":"18","text":"Nau jasaa hanaaseede Cleopas, haeauchuhananadethaa, Gauhanane vavade dauhadavesane nuu Dādaunedan, nau gauhajaene hayauhuhau hasedaudenee hena nuu hesee?"},{"book":"Luke","chapter":"24","verse":"19","text":"Nau haeāedauwuna, Hayewnau? Nau haeāedauwunaa, Heee Hejavaneauthusau Nazareth, nananede Haeyāhe naunaudāde hanasedaude nau hedanadede hathaāhenith Hejavaneauthu nau vahee henanedanede:"},{"book":"Luke","chapter":"24","verse":"20","text":"Nau najanauau vevethahevahehauau nau hadauchuwunanevene neesevānethe gaujauaudahede hadneauchuwuhade, nau nesaethechauhude."},{"book":"Luke","chapter":"24","verse":"21","text":"Hau nejauwuwuhaunauau Nananede hadnenayaudede Israel: nau nauguu vahee nuu, desenee nanasāe hesee hāesenesedaudenee."},{"book":"Luke","chapter":"24","verse":"22","text":"Haa, nau jasae hesānauau jea hadahenauau nenāvānauau, naugusāge neanedauthee hadausaesenanith;"},{"book":"Luke","chapter":"24","verse":"23","text":"Nau dejeveedethee hedanayaunene, nejenuusathee, neauthedathee, henee jea haenauhauvanauau hautheaunau neethāhaugaunee henee daujaenaedeyaugaune."},{"book":"Luke","chapter":"24","verse":"24","text":"Nau hauthauauau hānethaunādaunene deyehaunauau hadausaesee, nau haeveedenauau vavade hesānauau neesenehenethe: hau haejenauhauvanauau."},{"book":"Luke","chapter":"24","verse":"25","text":"Hanaāāedauwunaude, Hau hāhauwaenava nau gaunauanuu hadahenau hethauwaudanee vahee henee haeyāhehauau nethauthedathee:"},{"book":"Luke","chapter":"24","verse":"26","text":"Naasauau Chris hadnasenede nuu, nau hadjedāde hadnedauvasāthaa."},{"book":"Luke","chapter":"24","verse":"27","text":"Nau jeeejasesee Mosese nau vahee haeyāhehauau, neevavesāedauwunaude heee vahee hanathauthaunauhunee hayauhuhau hadnesenaedede Nehayau."},{"book":"Luke","chapter":"24","verse":"28","text":"Nau haeeauchauwu hajasee hauauwudan hasesathee: nau nehayau haenanedauneha hadjavesade."},{"book":"Luke","chapter":"24","verse":"29","text":"Hau haeneenadaunanauau, hathauhaugaunee, Hanedaudaunāa: hayānaesade, nau hesee hayāenauwusanauau. Nau haejedā hadnanedaudaunaude."},{"book":"Luke","chapter":"24","verse":"30","text":"Nau hethauwuu, daujanaugude haenethevetheheva, Haeedane jauaujau, nau haevaveene, nau haejeane, nau haevena."},{"book":"Luke","chapter":"24","verse":"31","text":"Nau hesesānenau haegaunanenenau, nau hanaāaenaunauthee; nau haeeyauhaudenauau."},{"book":"Luke","chapter":"24","verse":"32","text":"Nau hadāhene gauhauchāe hethauvaa, hanathadagaunee jaee, deanadethānauau jāthee, nau hāegaunanauwunānauau wauthaunauhanau?"},{"book":"Luke","chapter":"24","verse":"33","text":"Nau haegauhānauau chauchaunu nau haejaeyehaunauau Dādaunedan, nau haeveehanauau jasānee haeaunauudaunāhenenau, nau hauthauau henee hanedaudaunādaunenau,"},{"book":"Luke","chapter":"24","verse":"34","text":"Vahadāde gauhāde hethauwuu, nau haenauhautheha Simon, hathahaugaunee.24.34 The last word of the verse is unclear and could be “hathahaugaunee” or “hathahaugauhee”. The former was chosen as being closer to what is used in other instances of direct speech."},{"book":"Luke","chapter":"24","verse":"35","text":"Nau haeauthedanauau hayauhuhau hanasedaunith hadesathee, nau hasaenaunāde daujeanauau jauaujau."},{"book":"Luke","chapter":"24","verse":"36","text":"Nau daunausunanadethee, Hejavaneauthusau Nehayau haetheaugu nahethāe hadauthee, nau hathāhaugaunee, Danādauyauau vanenathana."},{"book":"Luke","chapter":"24","verse":"37","text":"Hau haenānauaunauau nau haenāthajaunauau, nau hasethajauhaugaunee henee haenauhauvanauau vadathu."},{"book":"Luke","chapter":"24","verse":"38","text":"Nau hathauhuk, Naudu nananena haenāthajauna, nau naudu haegaugauuthajauna gauhānauha hadahenau?"},{"book":"Luke","chapter":"24","verse":"39","text":"Nauhaudauwuu Najadenau nau Nauaudau, henee Nananenau nehayau: Vasanee, nau nauhauwuu; hanau vadathau hehauwudausānune nau hehauwudechaunave, hathauhauwuna."},{"book":"Luke","chapter":"24","verse":"40","text":"Nau dauhanadede, haenauhautheha hejadenau nau heaudau."},{"book":"Luke","chapter":"24","verse":"41","text":"Nau haejethauwuthajaunauau heee haunauwuthajaude, nau haegaugauuthajaunauau, Haeāedauwuna, Gauhajevetheneva hede?"},{"book":"Luke","chapter":"24","verse":"42","text":"Nau haevenanauau hanesāhenith nauwu haeaujaunene, nau gauhauaugunaugauye."},{"book":"Luke","chapter":"24","verse":"43","text":"Nau haeedane, nau haevethe hathaājenethe."},{"book":"Luke","chapter":"24","verse":"44","text":"Nau haeāedauwuna, Nuu nanāe hanadedaunau hāauthedaunathadenenau, denausunethenaedevathana, henee vahee hayauhuhau hadnethauwunauauchuu, hanathauthaunauhuu henanavaavede Mosese, nau haeyāhehauau, nau psalms heee Nananenau."},{"book":"Luke","chapter":"24","verse":"45","text":"Hanaāegaunanauwunaude hadnaenauwunethe, henee hadnaenauwunethe wauthaunauhanau,"},{"book":"Luke","chapter":"24","verse":"46","text":"Nau haeāedauwuna, Hathauthaunauhuu, nau naasauau Chris hadnasenede, nau hadjaegauhāde hehethee gaujauaudahede nasese:"},{"book":"Luke","chapter":"24","verse":"47","text":"Nau henee haugauthegaugauuthajaude nau hadjaegudanee wauchudaudenau hadnautheduhunee heee Heneseede nanadee jajaesenanedanede, hehethee Dādaunedan."},{"book":"Luke","chapter":"24","verse":"48","text":"Nau nananena haenauwuna nuu hayauhuhau."},{"book":"Luke","chapter":"24","verse":"49","text":"Nau, naune, Nananenau vanenathana sayānee Nāsaunau hau theauguu hedan Dādaunedan, haunaude nananena hāchauwunagu nauguu naudahede hehethee hejavaa."},{"book":"Luke","chapter":"24","verse":"50","text":"Nau haejasesenedauwauna hajechaudanee Bethany, nau haeegauha, nau haevevethasa."},{"book":"Luke","chapter":"24","verse":"51","text":"Nau hethauwuu, daunausuvevethauchaude, Haenautha, nau haeejechauhau jethee hejavaa."},{"book":"Luke","chapter":"24","verse":"52","text":"Nau haevevethedaunanauau, nau haejaeyehaunauau Dādaunedan nauguu vaseneethajaude:"},{"book":"Luke","chapter":"24","verse":"53","text":"Nau dajauaunee haeanedaunauau jedauwuu Vadannauauwuu, hauwaunede nau haevevethedaunanauau Hejavaneauthu. Hethauvaa."}]}