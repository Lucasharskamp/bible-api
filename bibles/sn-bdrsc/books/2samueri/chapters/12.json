{"data":[{"book":"2 Samueri","chapter":"12","verse":"1","text":"Jehovha akatuma Natani kuna Dhavhidhi. Paakasvika kwaari, akataura akati, “Pakanga pane varume vaviri mune rimwe guta, mumwe akanga akapfuma mumwe ari murombo."},{"book":"2 Samueri","chapter":"12","verse":"2","text":"Mupfumi uyu akanga ana makwai mazhinji kwazvo uye nemombe zhinji,"},{"book":"2 Samueri","chapter":"12","verse":"3","text":"asi murombo akanga asina chinhu kusara kwegwayana rimwe chete raakanga atenga. Akarirera, rikakura naye navana vake. Raidya pamwe chete naye, richinwira pamukombe waayinwira, uye richirara pamaoko ake. Rakanga rakaita somwanasikana kwaari."},{"book":"2 Samueri","chapter":"12","verse":"4","text":"“Zvino muenzi aipfuura hake akasvika kumupfumi uya, asi mupfumi uyu haana kuda kubata rimwe ramakwai ake kana mombe kuti agadzirire zvokudya mupfuuri uyu akanga asvika kwaari. Asi iye akatora gwayana romurombo akarigadzirira uya akanga asvika kwaari.”"},{"book":"2 Samueri","chapter":"12","verse":"5","text":"Dhavhidhi akatsamwira munhu uyu zvikuru kwazvo akati kuna Natani, “Chokwadi naJehovha mupenyu, munhu akaita zvinhu zvakadai anofanira kufa!"},{"book":"2 Samueri","chapter":"12","verse":"6","text":"Anofanira kuripira gwayana iri kakapetwa runa pamusoro, nokuti akaita zvinhu zvakadai akasava netsitsi.”"},{"book":"2 Samueri","chapter":"12","verse":"7","text":"Ipapo Natani akati kuna Dhavhidhi, “Ndimi munhu uyo! Zvanzi naJehovha: Mwari weIsraeri: ‘Ndakakuzodza kuti uve mambo weIsraeri, uye ndakakununura kubva paruoko rwaSauro."},{"book":"2 Samueri","chapter":"12","verse":"8","text":"Ndakapa kwauri imba yatenzi wako, uye vakadzi vatenzi wako ndakavaisa mumaoko ako. Ndakakupa imba yaIsraeri neyaJudha. Uye dai zvose izvi zvakava zvishoma, ndaidai ndakakupa zvimwezve."},{"book":"2 Samueri","chapter":"12","verse":"9","text":"Ko, wakazvidzirei shoko raJehovha nokuita zvisakarurama pamberi pake? Wakauraya Uria muHiti nomunondo uye ukatora mukadzi wake ukamuita wako. Wakamuuraya nomunondo wavaAmoni."},{"book":"2 Samueri","chapter":"12","verse":"10","text":"Naizvozvo, munondo hauchazobvi mumba mako, nokuti wakandizvidza uye ukatora mukadzi waUria muHiti kuti ave wako.’"},{"book":"2 Samueri","chapter":"12","verse":"11","text":"“Zvanzi naJehovha: ‘Kubva mumba mako chaimo ndichauyisa njodzi pamusoro pako. Ndichatora vakadzi vako iwe wakatarira ndigovapa kuno mumwe ari pedyo newe, uye acharara navo masikati machena."},{"book":"2 Samueri","chapter":"12","verse":"12","text":"Iwe wakaita muchivande, asi ini ndichazviita masikati machena pamberi peIsraeri yose.’ ”"},{"book":"2 Samueri","chapter":"12","verse":"13","text":"Ipapo Dhavhidhi akati kuna Natani, “Ndakatadzira Jehovha.”"},{"book":"2 Samueri","chapter":"12","verse":"14","text":"Asi nokuda kwokuti waita izvi, waita kuti vavengi vaJehovha vamuzvidze kwazvo, mwanakomana uyu wauchaberekerwa achafa.”"},{"book":"2 Samueri","chapter":"12","verse":"15","text":"Mushure mokunge Natani adzokera kumba, Jehovha akarova mwana akaberekerwa Dhavhidhi nomukadzi waUria, akabva arwara."},{"book":"2 Samueri","chapter":"12","verse":"16","text":"Dhavhidhi akanyengeterera mwana kuna Mwari. Akatsanya uye akapinda mumba make akapedza usiku nousiku akarara pasi."},{"book":"2 Samueri","chapter":"12","verse":"17","text":"Vakuru veimba yake vakamira paakanga ari, vachida kuti amuke pasi paakanga ari, asi iye akaramba, uye haana kuda kuti adye navo."},{"book":"2 Samueri","chapter":"12","verse":"18","text":"Pazuva rechinomwe mwana akafa. Varanda vaDhavhidhi vakatya kumuudza kuti mwana akanga afa, nokuti vakafunga kuti, “Apo mwana paakanga achiri mupenyu, takataura naDhavhidhi asi haana kuda kutiteerera. Zvino tichamuudza sei kuti mwana afa? Achazvikuvadza zvikada.”"},{"book":"2 Samueri","chapter":"12","verse":"19","text":"Dhavhidhi akaona kuti varanda vake vakanga vachizevezerana ndokubva aziva kuti mwana akanga afa. Akabvunza akati, “Mwana afa kanhi?”"},{"book":"2 Samueri","chapter":"12","verse":"20","text":"Ipapo Dhavhidhi akamuka pasi paakanga ari. Mushure mokunge ashamba, akazora mafuta, uye akapfeka zvimwe zvipfeko, akapinda mumba maJehovha akanamata. Ipapo akaenda kumba kwake, akakumbira zvokudya vakamupa, akadya."},{"book":"2 Samueri","chapter":"12","verse":"21","text":"Varanda vake vakamubvunza vakati, “Ko, muri kuitirei zvinhu zvakadai? Mwana paakanga achiri mupenyu makatsanya uye mukachema, asi zvino mwana afa, momuka modya!”"},{"book":"2 Samueri","chapter":"12","verse":"22","text":"Iye akapindura akati, “Apo mwana paakanga achiri mupenyu, ndakatsanya uye ndikachema. Ndaifunga kuti, ‘Ndiani anoziva? Zvimwe Jehovha angandinzwira nyasha akaita kuti mwana ararame.’"},{"book":"2 Samueri","chapter":"12","verse":"23","text":"Asi zvino zvaafa, ndichatsanyireiko? Ko, ndingamudzosazve here? Ini ndichaenda kwaari, asi iye haangadzoki kwandiri.”"},{"book":"2 Samueri","chapter":"12","verse":"24","text":"Zvino Dhavhidhi akanyaradza mukadzi wake Bhatishebha, akaenda kwaari akandorara naye. Akabereka mwanakomana, vakamutumidza kuti Soromoni. Jehovha akamuda;"},{"book":"2 Samueri","chapter":"12","verse":"25","text":"uye nokuti Jehovha akamuda, akatuma shoko nokuna Natani muprofita kuti amutumidze kuti Jedhidhia."},{"book":"2 Samueri","chapter":"12","verse":"26","text":"Zvino Joabhu akandorwa naRabha wavaAmoni uye akatora nhare yamambo."},{"book":"2 Samueri","chapter":"12","verse":"27","text":"Ipapo Joabhu akatuma nhume kuna Dhavhidhi, achiti, “Ndarwisa Rabha ndikatora nzvimbo inobva mvura yeguta iri."},{"book":"2 Samueri","chapter":"12","verse":"28","text":"Naizvozvo unganidzai varwi vose mukombe guta mugorikunda. Zvikasadaro ini ndichatora guta, uye rinozotumidzwa zita rangu.”"},{"book":"2 Samueri","chapter":"12","verse":"29","text":"Naizvozvo Dhavhidhi akaunganidza hondo yose ndokubva aenda kuRabha, akandorirwisa akaritora."},{"book":"2 Samueri","chapter":"12","verse":"30","text":"Akabvisa korona pamusoro wamambo wavo, kurema kwayo kwaisvika tarenda rimwe chete12:30 makirogiramu angaita 34  uye yakanga yakanamirwa mabwe anokosha, uye yakaiswa pamusoro waDhavhidhi. Akapamba zvinhu zvizhinji kwazvo kubva muguta iri"},{"book":"2 Samueri","chapter":"12","verse":"31","text":"uye akabudisa vanhu vakanga varimo, akavapa basa ravaishanda namajeko, mapiki namatemo, uye akavapa basa rokukanya zvidhina. Akaita izvi kumaguta ose avaAmoni. Ipapo Dhavhidhi nehondo yose vakadzokera kuJerusarema."}]}