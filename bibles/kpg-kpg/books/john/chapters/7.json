{"data":[{"book":"John","chapter":"7","verse":"1","text":"Nomuli, gei Jesus gaa hana laa lodo Galilee. Mee e de hiihai di hana gi Judea, idimaa, digau aamua o Jew e hiihai e daaligi a Mee gii made."},{"book":"John","chapter":"7","verse":"2","text":"Tagamiami o nia Damaa hale Hagaabili o digau o Jew gu hoohoo gaa hai.7.2 Leviticus 23.33-34"},{"book":"John","chapter":"7","verse":"3","text":"Gei nia duaahina daane o Jesus ga helekai gi Mee, “Hana gi daha mo di gowaa deenei, hana gi Judea gi gidee au dama agoago au mee ala e haihai."},{"book":"John","chapter":"7","verse":"4","text":"Deai tangada e hagammuni ana mee ala e haihai ai, maa ia e hiihai bolo nia daangada gi iloo e ginaadou eia. Heia henuailala hagatau gi modongoohia ginaadou Goe!”"},{"book":"John","chapter":"7","verse":"5","text":"Ono duaahina daane hogi hagalee hagadonu a Mee."},{"book":"John","chapter":"7","verse":"6","text":"Jesus ga helekai gi digaula, “Di madagoaa dela e daudonu mai gi di Au, la digi dau mai. Nia madagoaa huogodoo e daudonu adu gi goodou."},{"book":"John","chapter":"7","verse":"7","text":"Henuailala e hiihai adu gi goodou, gei e de hiihai mai, idimaa, Au e haga modongoohia i nia madagoaa huogodoo bolo ono hangaahai le e huaidu."},{"book":"John","chapter":"7","verse":"8","text":"Goodou hula gi Tagamiami. Au hagalee hana, idimaa, di madagoaa dela e daudonu mai gi di Au, la digi dau mai.”"},{"book":"John","chapter":"7","verse":"9","text":"Mee ne helekai beenei, gaa noho hua i Galilee."},{"book":"John","chapter":"7","verse":"10","text":"I muli hua ono duaahina daane ne hula gi Tagamiami, gei Jesus guu hana labelaa, malaa, Mee ne hana hagammuni."},{"book":"John","chapter":"7","verse":"11","text":"Digau aamua o Jew nogo halahala a Mee i Tagamiami deelaa. Digaula ga heheeu, “Mee i hee?”"},{"book":"John","chapter":"7","verse":"12","text":"Nia daangada dogologo e leelee haga moolee i Mee i nadau mehanga. Hunu daangada e helekai, “Mee tangada humalia.” Hunu daangada e helekai, “Deeai, Mee e halahalau nia daangada.”"},{"book":"John","chapter":"7","verse":"13","text":"Gei deai tangada e hagabooboo hagammaa ai, idimaa, digaula e mmaadagu i digau aamua o Jew."},{"book":"John","chapter":"7","verse":"14","text":"Tagamiami ne hoohoo gaa lawa, gei Jesus gaa hana gi di Hale Daumaha, ga daamada ga agoago."},{"book":"John","chapter":"7","verse":"15","text":"Digau aamua o Jew gu homouli, ga helekai, “Tangada deenei digi kuulu, gei Mee e iloo nia mee logo mai ihee?”"},{"book":"John","chapter":"7","verse":"16","text":"Jesus ga helekai gi digaula, “Agu agoago, la hagalee ni aagu, gei ne lloomoi i baahi o God, dela ne hagau mai Au."},{"book":"John","chapter":"7","verse":"17","text":"Be koai hua dela e hiihai e hai nia mee a God ala e hiihai ginai, ia e iloo be agu agoago la ne lloomoi i baahi o God, be Au e helekai i ogu mogobuna."},{"book":"John","chapter":"7","verse":"18","text":"Tangada dela ma ga helehelekai i deia, le e hiihai bolo ia e kae dono hagalaamua. Gei tangada dela e ngalua e hagalaamua Tangada dela ne hagau mai Ia, go Mee dela e donu, gei di kai tilikai i dono baahi ai."},{"book":"John","chapter":"7","verse":"19","text":"E donu bolo Moses la gu gowadu gi goodou nia haganoho. Malaa, tangada i goodou ne daudali nia haganoho aalaa ai. Gei goodou e aha ala e hiihai bolo goodou e daaligi Au gii made?”"},{"book":"John","chapter":"7","verse":"20","text":"Digau dogologowaahee ga helekai, “Di hagataalunga huaidu i oo lodo! Ma koai belee daaligi Goe gii made?”"},{"book":"John","chapter":"7","verse":"21","text":"Jesus ga helekai, “Di mogobuna haga goboina e dahi ne hai ko Au, gei goodou huogodoo gu goboina huoloo."},{"book":"John","chapter":"7","verse":"22","text":"Moses ne hai dana haganoho bolo gi sirkumsais ina godou dama daane (ma hagalee go Moses gei go godou maadua mmaadua ne daamada di maa), malaa, goodou e sirkumsais tama daane i di Laangi Sabad.7.22 Genesis 17.10; Leviticus 12.3"},{"book":"John","chapter":"7","verse":"23","text":"Maa tama daane ga sirkumsais i di Laangi Sabad gi de mooho taganoho Moses, malaa goodou e hagawelewele mai gi di Au eiaha, be Au ne hai dagu dangada gi humalia i di Laangi Sabad?7.23 John 5.9"},{"book":"John","chapter":"7","verse":"24","text":"Hudee heia godou hagi aga laa daha. Hagi aga ina hua gi di mee dela e donu!”"},{"book":"John","chapter":"7","verse":"25","text":"Hunu gau i digau Jerusalem e helekai, “Ma hagalee go Taane deenei dela e halahala go digau aamua belee daaligi gii made?"},{"book":"John","chapter":"7","verse":"26","text":"Mmada! Mee e agoago hua i mua digau dogologo, gei digaula hagalee helekai hai baahi gi Mee! Malaa, digaula gu iloo bolo Mee go di Mesaia?"},{"book":"John","chapter":"7","verse":"27","text":"Di madagoaa Mesaia ga hanimoi, tangada e iloo ai be Mee ne hanimoi i hee, gei gidaadou huogodoo e iloo be Mee deenei ne hanimoi i hee.”"},{"book":"John","chapter":"7","verse":"28","text":"Di madagoaa Jesus nogo agoago i lodo di Hale Daumaha, Mee ne helekai gi nua, “Goodou gu iloo donu Au, be Au tangada mai hee? Gei Au hagalee ne hanimoi hua i ogu mogobuna. Ma go Mee dela ne hagau mai Au le e donu. Gei goodou e de iloo a Mee,"},{"book":"John","chapter":"7","verse":"29","text":"gei Au e iloo a Mee, idimaa, Au ne hanimoi i baahi o Mee, go Mee ne hagau mai Au.”"},{"book":"John","chapter":"7","verse":"30","text":"Digaula belee kumi a Mee, gei tangada e dahi ne bili gi Mee ai, idimaa, dono aawaa la digi dau mai."},{"book":"John","chapter":"7","verse":"31","text":"E dogologo digau i lodo digau dogologowaahee aanei ne hagadonu a Mee. Digaula ga helekai boloo, “Di Mesaia ga hanimoi, le e hai behee? Mee gaa hai ana mogobuna e mada logo i nia mogobuna a Taane deenei?”"},{"book":"John","chapter":"7","verse":"32","text":"Nia Pharisee gu longono nia leelee haga moolee digau dogologo i di gili o Jesus, gei digaula mo nia dagi hai mee dabu, ga hagau nadau gau hagaloohi e kumi a Jesus."},{"book":"John","chapter":"7","verse":"33","text":"Jesus ga helekai, “Au e noho hua i godou baahi i di madagoaa bodobodo, nomuli gei Au gaa hana gi Mee dela ne hagau mai Au."},{"book":"John","chapter":"7","verse":"34","text":"Goodou ga halahala Au, gei e dee gidee, idimaa, goodou e deemee di hula gi di gowaa dela ga iei Au.”"},{"book":"John","chapter":"7","verse":"35","text":"Nia dagi aamua o Jew ga helehelekai i nadau mehanga, “Mee gaa hana gi hee, dela ga deemee di gidee gidaadou? Mee gaa hana gi lodo nia waahale digau o Greece ala e noho tadau daangada, gaa hai ana agoago gi digau o Greece?"},{"book":"John","chapter":"7","verse":"36","text":"Mee ne helekai bolo gidaadou ga halahala Ia, gei e dee gidee, gei gidaadou e deemee di hula gi di gowaa dela gaa noho eia. Dono hadinga bolo aha?”"},{"book":"John","chapter":"7","verse":"37","text":"Di laangi haga muliagina Tagamiami deelaa la di laangi koia e hagalabagau, gei Jesus gaa duu gi nua, ga helekai gi nua loo, “Be koai hua gu hieinu, geia gi hanimoi gi di Au.7.37 Leviticus 23.36"},{"book":"John","chapter":"7","verse":"38","text":"Be koai hua dela ga hagadonu Au, geia gi inumia. Idimaa di Beebaa Dabu e helekai boloo,"},{"book":"John","chapter":"7","verse":"39","text":"Jesus ne helekai i di gili di Hagataalunga dela ga hai mee ginai digau ala ga hagadonu Ia. Di madagoaa deelaa, gei di Hagataalunga digi haneia, idimaa, Jesus digi haga uda ginai di madamada."},{"book":"John","chapter":"7","verse":"40","text":"Hunu gau i lodo digau dogologowaahee aanei, gu longono a Mee ne helekai beenei. Digaula ga helekai, “Taane deenei la soukohp donu.”"},{"book":"John","chapter":"7","verse":"41","text":"Hunu gau e helekai, “Mee go di Mesaia.”"},{"book":"John","chapter":"7","verse":"42","text":"Di Beebaa Dabu e helekai bolo di Mesaia le e gila mai i di madawaawa o King David, e haanau mai i Bethlehem di waahale a David.”7.42 2 Samuel 7.12; Micah 5.2"},{"book":"John","chapter":"7","verse":"43","text":"Digau dogologowaahee aalaa guu noho hagabuulinga dagidahi i di gili o Jesus."},{"book":"John","chapter":"7","verse":"44","text":"Hunu gau bolo ginaadou e kumi a Mee, ge tangada ne bili gi Mee ai."},{"book":"John","chapter":"7","verse":"45","text":"Digau hagaloohi gaa hula gi muli, gei nia dagi hai mee dabu, mo nia Pharisee ga heeu, “Goodou e aha digi laha mai a Mee?”"},{"book":"John","chapter":"7","verse":"46","text":"Nia gau hagaloohi ga helekai, “Ma deai tangada e helehelekai be Tangada deenei ai!”"},{"book":"John","chapter":"7","verse":"47","text":"Gei nia Pharisee ga helekai, “Mee gu halahalau goodou labelaa?"},{"book":"John","chapter":"7","verse":"48","text":"Goodou gu iloo be di maa tangada aamua be di Pharisee i golo gu hagadonu a Mee?"},{"book":"John","chapter":"7","verse":"49","text":"Digau dogologowaahee aanei e de iloo nia haganoho Moses, gaa hidi ai digaula gaa noho i lala di hagahalauwa a God!”"},{"book":"John","chapter":"7","verse":"50","text":"Di Pharisee e dahi, go Nicodemus, taane dela ne hana ga heetugi gi Jesus i mua, ga helekai gi digaula,7.50 John 3.1-2"},{"book":"John","chapter":"7","verse":"51","text":"“Di tonu o tadau haganoho le e hai bolo gidaadou e deemee di haga huaidu nia daangada i mua di iloo di mee dela ne hai.”"},{"book":"John","chapter":"7","verse":"52","text":"Gei digaula ga helekai, “Goe tangada Galilee labelaa? Daulia di Beebaa Dabu, gei goe ga iloo bolo ma soukohp ne hanimoi i Galilee ai!”"}]}