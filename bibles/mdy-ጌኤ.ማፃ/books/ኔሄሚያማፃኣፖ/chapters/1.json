{"data":[{"book":"ኔሄሚያ ማፃኣፖ","chapter":"1","verse":"1","text":"ሃካሊያ ናኣዚ፥ ኔሄሚያ ኬኤዜ ባካ ያዺኬ፦"},{"book":"ኔሄሚያ ማፃኣፖ","chapter":"1","verse":"2","text":"ዒማና ታ ጌርሲንሢዳፓ ፔቴ ሃናኒ ጎዖሢ ሜሌ ዓሲና ዎላ ዪሁዳ ዓጫፓ ታ ኮራ ሙኬኔ፤ ዬሩሳላሜንታ ዲዒንቲ ባብሎኔ ዔውቱዋዖ ዓቲ ዓኣ ዓይሁዶ ዓሶንታ ዎዚ ዓኣቴ ታኣኒ ዔያቶ ዖኦጬኔ።"},{"book":"ኔሄሚያ ማፃኣፖ","chapter":"1","verse":"3","text":"ዬያሮ ዔያታ፦ «ዲዒንቲ ባብሎኔ ዔውቱዋዖ ዓቲ ዓኣ ዓይሁዶ ዓሳ ዼኤፒ ሜቶና ዻውሲንቲናይዳ ዓኣኔ፤ ሃሣ ዬሩሳላሜኮዋ ዲራ ሻሂንቲ ዶዒ፥ ማርሾ ካራኣ ታሚና ሚቺንቴኔ» ጌይ ታኣም ኬኤዜኔ።"},{"book":"ኔሄሚያ ማፃኣፖ","chapter":"1","verse":"4","text":"ታኣኒ ዬያ ቢያ ዋይዛዖ ዴዒ ዬኤኬኔ።"},{"book":"ኔሄሚያ ማፃኣፖ","chapter":"1","verse":"5","text":"«ናንጊና ናንጋ ጎዳ ማዔ ጫሪንጮ ፆኦዛሢዮ! ኔኤኒ ዼኤፒኬ፤ ኑኡኒ ዒጊቹሞና ኔ ቤርታ ዔቃንዳኔ፤ ኔኤኒ ኔና ናሽካዞንሢንታ ኔኤኮ ዓይሢፆ ካፓዞንሢንታ ዎላ ቢያ ጫኣቃ ጫኣቁሞ ኔ ካፓኔ።"},{"book":"ኔሄሚያ ማፃኣፖ","chapter":"1","verse":"6","text":"ፆኦሲዮ! ኔኤኮ ዓይሎ፥ ዒስራዔኤሌ ዴሮኮ ዻቂንቶሮ ሮኦሮና ዋንቶና ታ ሺኢቃ ሺኢጲፆ ዋይዜ፤ ታኣም ማሌ፤ ኑኡኒ፥ ዒስራዔኤሌ ዴራ ማዼ ጎሞ ታኣኒ ቡኡፃኔ፤ ጎኔና ታናንታ ታኣኮ ቤርታኣ ዓዶንሢንታ ኑ ዻቤኔ።"},{"book":"ኔሄሚያ ማፃኣፖ","chapter":"1","verse":"7","text":"ኔኤም ዋይዞ ዒፂ ኔኤኮ ዓይሢፆዋ ቢያ ኑ ሄርቄኔ፤ ኔኤኮ ዓይላሢ፥ ሙሴ ዛሎና ኔ ኑም ዒንጌ ዎጎና ዳምቦና ኑ ካፒባኣሴ።"},{"book":"ኔሄሚያ ማፃኣፖ","chapter":"1","verse":"8-9","text":"‹ዒንሢ ዒስራዔኤሌ ዴራ፥ ታ ጊንፆ ጉሙርቂሢና ዒንሢ ሃንቲባኣቴ ሜሌ ዴሮ ባኣካ ታ ዒንሢ ዜርቃንዳኔ፤ ጋዓንቴ ዒንሢ ሃንጋ ታ ባንሢ ማዒ፥ ታ ዒንሢ ዓይሤ ባኮ ማዺ ዒንሢ ኩንሤቶ ዴንዲ ዓጮኮ ጋፖ ሄላንዳኣና ዎዚ ዒንሢ ዜርቂንቴያ ማዔቴያ ታኣኒ ካኣሽኪንታኒ ዶኦሬ ቤዞ ላሚ ታ ዒንሢ ቡኩሲ ዔኪ ሙካንዳኔ› ጌይ ኔኤኒ ሙሴም ኬኤዜ ቃኣሎ ኔኤሲ ማሌ። 1፡8-9 ሌዊ. ዓኬ 26፡33፤ ላሚ. ዎማ 30፡1-5።"},{"book":"ኔሄሚያ ማፃኣፖ","chapter":"1","verse":"10","text":"«ናንጊና ናንጋ ጎዳሢዮ! ሃኣታ ኔኤኮ ዓይሎኬ፥ ኔ ዴሮኬ፤ ሃያኮ ቤርታ ኔኤኮ ዼኤፖ ዎልቆና ዶዶ ኩጮና ዓውሲ ኔ ዔያቶ ዻቂሼኔ።"},{"book":"ኔሄሚያ ማፃኣፖ","chapter":"1","verse":"11","text":"ሃሢያ ኔ ታ ሺኢጲፆ ዋይዜ፤ ሃሣ ኔና ቦንቻኒ ናሽካ ሜሌ ኔ ዓይሎኮዋ ሺኢጲፆዋ ዋይዜ፤ ሃኖ ታኣኒ ማዻኒ ማሌ ማሊፃ ጊኢጋንዳጉዲ፥ ሃሣ ካኣቲኮዋ ዒና ሚጪንታንዳጉዲ ማሂ ታና ማኣዴ።»"}]}