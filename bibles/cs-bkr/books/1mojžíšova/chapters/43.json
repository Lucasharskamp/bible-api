{"data":[{"book":"1 Mojžíšova","chapter":"43","verse":"1","text":"Byl pak hlad veliký v krajině té."},{"book":"1 Mojžíšova","chapter":"43","verse":"2","text":"I stalo se, když vytrávili obilí, kteréž přinesli z Egypta, že řekl k nim otec jejich: Jděte zase, a nakupte nám něco potravy."},{"book":"1 Mojžíšova","chapter":"43","verse":"3","text":"I mluvil k němu Juda těmito slovy: Velice se zařekl muž ten, řka: Neuzříte tváři mé, nebude-li bratr váš s vámi."},{"book":"1 Mojžíšova","chapter":"43","verse":"4","text":"Jestliže pošleš bratra našeho s námi, půjdeme a nakoupíme tobě potravy;"},{"book":"1 Mojžíšova","chapter":"43","verse":"5","text":"Pakli nepošleš, nepůjdeme. Nebo pověděl nám muž ten: Neuzříte tváři mé, nebude-li bratr váš s vámi."},{"book":"1 Mojžíšova","chapter":"43","verse":"6","text":"I řekl Izrael: Proč jste mi tak zle učinili, oznámivše muži tomu, že máte ještě bratra?"},{"book":"1 Mojžíšova","chapter":"43","verse":"7","text":"Odpověděli: Pilně vyptával se muž ten na nás, i na rod náš, mluvě: Jest-li živ ještě otec váš? Máte-li bratra? A dali jsme mu zprávu na ta slova. Zdaž jsme to jak věděti mohli, že dí: Přiveďte bratra svého?"},{"book":"1 Mojžíšova","chapter":"43","verse":"8","text":"I řekl Juda Izraelovi, otci svému: Pošli to pachole se mnou, a vstanouce, půjdeme, abychom živi byli, a nezemřeli, i my, i ty, i maličcí naši."},{"book":"1 Mojžíšova","chapter":"43","verse":"9","text":"Já slibuji za něj; z ruky mé vyhledávej ho. Jestliže nepřivedu ho k tobě, a nepostavím ho před tebou, vinen budu hříchem tobě po všecky dny."},{"book":"1 Mojžíšova","chapter":"43","verse":"10","text":"A kdybychom byli neprodlévali, jistě již bychom se byli dvakrát vrátili."},{"book":"1 Mojžíšova","chapter":"43","verse":"11","text":"I řekl jim Izrael otec jejich: Jestližeť tak býti musí, učiňtež toto: Nabeřte nejvzácnějších užitků země do nádob svých, a doneste muži tomu dar, něco kadidla, a trochu strdi, a vonných věcí a mirry, daktylů a mandlů."},{"book":"1 Mojžíšova","chapter":"43","verse":"12","text":"Peníze také dvoje vezměte v ruce své, a peníze vložené na vrch do pytlů vašich zase doneste v rukou svých; snad z omýlení to přišlo."},{"book":"1 Mojžíšova","chapter":"43","verse":"13","text":"Bratra svého také vezměte, a vstanouce, jděte zase k muži tomu."},{"book":"1 Mojžíšova","chapter":"43","verse":"14","text":"A Bůh silný všemohoucí dejž vám najíti milost před mužem tím, ať propustí vám onoho bratra vašeho i tohoto Beniamina. Jáť pak zbaven jsa synů, jako osiřelý budu."},{"book":"1 Mojžíšova","chapter":"43","verse":"15","text":"Tedy vzali muži ti dar ten, a dvoje peníze vzali v ruce své, a Beniamina; a vstavše, sstoupili do Egypta, a postavili se před Jozefem."},{"book":"1 Mojžíšova","chapter":"43","verse":"16","text":"Vida pak Jozef Beniamina s nimi, řekl tomu, kterýž spravoval dům jeho: Uveď tyto muže do domu, a zabí hovado a připrav; nebo se mnou jísti budou muži ti o poledni."},{"book":"1 Mojžíšova","chapter":"43","verse":"17","text":"I učinil muž ten, jakž rozkázal Jozef, a uvedl ty lidi do domu Jozefova."},{"book":"1 Mojžíšova","chapter":"43","verse":"18","text":"Báli se pak muži ti, když uvedeni byli do domu Jozefova, a řekli: Pro ty peníze, kteréž prvé vloženy byly do pytlů našich, sem uvedeni jsme, aby obvině, obořil se na nás, a vzal nás za služebníky i osly naše."},{"book":"1 Mojžíšova","chapter":"43","verse":"19","text":"A přistoupivše k muži tomu, kterýž spravoval v domě Jozefově, mluvili k němu ve dveřích domu,"},{"book":"1 Mojžíšova","chapter":"43","verse":"20","text":"A řekli: Slyš mne, pane můj. Přišli jsme byli ponejprvé kupovati potrav."},{"book":"1 Mojžíšova","chapter":"43","verse":"21","text":"I přihodilo se, když jsme do hospody přišli, a rozvazovali pytle své, a aj, peníze jednoho každého byly svrchu v pytli jeho, peníze naše podlé váhy své; a přinesli jsme je zase v rukou svých."},{"book":"1 Mojžíšova","chapter":"43","verse":"22","text":"Jiné také peníze přinesli jsme v rukou svých, abychom nakoupili potravy; nevíme, kdo jest zase vložil peníze naše do pytlů našich."},{"book":"1 Mojžíšova","chapter":"43","verse":"23","text":"A on odpověděl: Mějte o to pokoj, nebojte se. Bůh váš, a Bůh otce vašeho dal vám poklad do pytlů vašich; penízeť jsem vaše já přijal. I vyvedl k nim Simeona."},{"book":"1 Mojžíšova","chapter":"43","verse":"24","text":"Uved tedy muž ten lidi ty do domu Jozefova, dal jim vody, aby umyli nohy své, dal také obrok oslům jejich."},{"book":"1 Mojžíšova","chapter":"43","verse":"25","text":"Mezi tím připravili dar ten, dokudž nepřišel Jozef v poledne; nebo slyšeli, že by tu měli jísti chléb."},{"book":"1 Mojžíšova","chapter":"43","verse":"26","text":"Tedy přišel Jozef domů. I přinesli mu dar, kterýž měli v rukou svých, a klaněli se jemu až k zemi."},{"book":"1 Mojžíšova","chapter":"43","verse":"27","text":"I ptal se jich, jak se mají, a řekl: Zdráv-liž jest otec váš starý, o němž jste pravili? Živ-li jest ještě?"},{"book":"1 Mojžíšova","chapter":"43","verse":"28","text":"Kteřížto odpověděli: Zdráv jest služebník tvůj otec náš, a ještě živ jest. A sklánějíce hlavy, poklonu mu činili."},{"book":"1 Mojžíšova","chapter":"43","verse":"29","text":"Pozdvih pak očí svých, viděl Beniamina bratra svého, syna matky své, a řekl: Tento-li jest bratr váš mladší, o němž jste mi pravili? I řekl: Učiniž Bůh milost s tebou, synu můj!"},{"book":"1 Mojžíšova","chapter":"43","verse":"30","text":"Tedy pospíšil Jozef, (nebo pohnula se střeva jeho nad bratrem jeho,) a hledal, kde by mohl plakati; a všed do pokoje, plakal tam."},{"book":"1 Mojžíšova","chapter":"43","verse":"31","text":"Potom umyv tvář svou, vyšel zase, a zdržoval se, a řekl: Klaďte chléb."},{"book":"1 Mojžíšova","chapter":"43","verse":"32","text":"I kladli jemu zvláště, a jim obzvláště, Egyptským také, kteříž s ním jídali, obzvláštně; nebo nemohou Egyptští jísti s Židy chleba, proto že to ohavnost jest Egyptským."},{"book":"1 Mojžíšova","chapter":"43","verse":"33","text":"Tedy seděli proti němu, prvorozený podlé prvorozenství svého, a mladší podlé mladšího věku svého. I divili se muži ti vespolek."},{"book":"1 Mojžíšova","chapter":"43","verse":"34","text":"A bera jídlo před sebou, podával jim; Beniaminovi pak dostalo se pětkrát více než jiným. I hodovali a hojně se s ním napili."}]}