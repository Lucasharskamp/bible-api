{"data":[{"book":"Apostolien teot","chapter":"2","verse":"1","text":"Nyt oli kulunut seitsemän viikkoa2:1 Sisältyy ajatukseen. Ks. 3 Moos. 23:16. Jeesuksen kuolemasta ja ylösnousemuksesta, ja tuli helluntaipäivä2:1 Tätä vuotuista juhlaa vietettiin 50 päivää pääsiäisjuhlien jälkeen.. Kun Jeesukseen uskovat olivat kokoontuneet yhteen,"},{"book":"Apostolien teot","chapter":"2","verse":"2","text":"he kuulivat äkkiä yläpuoleltaan kuin kovan tuulen huminaa. Humina täytti koko talon,"},{"book":"Apostolien teot","chapter":"2","verse":"3","text":"ja näytti siltä, kuin tulenliekkejä olisi laskeutunut heidän jokaisen päälle."},{"book":"Apostolien teot","chapter":"2","verse":"4","text":"Kaikki täyttyivät Pyhällä Hengellä ja alkoivat puhua kielillä, joita eivät ennestään osanneet2:4 Sananmukaisesti: »muilla kielillä».. Pyhä Henki antoi heille tällaisen kyvyn."},{"book":"Apostolien teot","chapter":"2","verse":"5","text":"Jerusalemiin oli tullut Jumalaa kunnioittavia juutalaisia joka puolelta maailmaa."},{"book":"Apostolien teot","chapter":"2","verse":"6","text":"Kun ihmiset kuulivat oudon huminan, he lähtivät juoksemaan taloa kohti nähdäkseen, mitä siellä tapahtui. He hämmästyivät, kun kuulivat Jeesuksen oppilaiden puhuvan heidän omaa äidinkieltään."},{"book":"Apostolien teot","chapter":"2","verse":"7","text":"»Miten tämä on mahdollista?» he ihmettelivät. »Nämähän ovat kaikki galilealaisia,"},{"book":"Apostolien teot","chapter":"2","verse":"8","text":"ja kuitenkin kuulemme heidän puhuvan niiden maiden kieliä, joista olemme kotoisin!"},{"book":"Apostolien teot","chapter":"2","verse":"9","text":"Olemme Partiasta, Meediasta ja Eelamista, Mesopotamiasta, Juudeasta ja Kappadokiasta, Pontoksesta ja Vähästä-Aasiasta,"},{"book":"Apostolien teot","chapter":"2","verse":"10","text":"Frygiasta ja Pamfyliasta, Egyptistä ja Libyan kyreneläiseltä alueelta. Jotkut juutalaiset tai uskoomme kääntyneet ovat tulleet käymään täällä Roomasta asti,"},{"book":"Apostolien teot","chapter":"2","verse":"11","text":"toiset ovat kreetalaisia tai arabialaisia. Kaikki me kuulemme noiden miesten kertovan omalla kielellämme Jumalan suurista ihmeistä!»"},{"book":"Apostolien teot","chapter":"2","verse":"12","text":"He kuuntelivat hämmästyneinä ja kyselivät toisiltaan: »Mitä tämä oikein on?»"},{"book":"Apostolien teot","chapter":"2","verse":"13","text":"Mutta jotkut naureskelivat: »Humalassa he vain ovat!»"},{"book":"Apostolien teot","chapter":"2","verse":"14","text":"Silloin Pietari ja muut apostolit astuivat esiin, ja Pietari huusi väkijoukolle: »Kuulkaa, hyvät vieraat ja jerusalemilaiset!"},{"book":"Apostolien teot","chapter":"2","verse":"15","text":"Luulette, että nämä ihmiset ovat humalassa, mutta se ei ole totta. Nythän on aamu, kello on vasta yhdeksän."},{"book":"Apostolien teot","chapter":"2","verse":"16","text":"Profeetta Jooel ennusti tämänaamuisen tapahtuman jo satoja vuosia sitten:"},{"book":"Apostolien teot","chapter":"2","verse":"17","text":"’Viimeisinä päivinä annan Pyhän Henkeni ihmiskunnalle’, Jumala sanoo. ’Silloin poikanne ja tyttärenne ennustavat, nuoret miehet saavat näkyjä ja vanhat miehet näkevät unia."},{"book":"Apostolien teot","chapter":"2","verse":"18","text":"Kaikkiin palvelijoihini, sekä miehiin että naisiin, tulee Pyhä Henki, ja he profetoivat."},{"book":"Apostolien teot","chapter":"2","verse":"19","text":"Annan näkyä avaruudessa ja maassa outoja merkkejä: verta, tulta ja savupilviä."},{"book":"Apostolien teot","chapter":"2","verse":"20","text":"Aurinko muuttuu mustaksi ja kuu verenpunaiseksi, ennen kuin suuri Herran päivä tulee."},{"book":"Apostolien teot","chapter":"2","verse":"21","text":"Mutta jokainen, joka pyytää apua Herralta, pelastuu.’"},{"book":"Apostolien teot","chapter":"2","verse":"22","text":"Kuulkaa, Israelin miehet! Jumala on julkisesti osoittanut hyväksyvänsä Jeesus Nasaretilaisen antamalla hänelle vallan tehdä suuria ihmeitä, niin kuin tiedätte."},{"book":"Apostolien teot","chapter":"2","verse":"23","text":"Jumala myös toteutti suunnitelmansa loppuun asti: hän salli teidän teloittaa Jeesuksen Rooman viranomaisten2:23 Sananmukaisesti: »miehiä, jotka eivät tunteneet Jumalan lakia». Ks. Room. 2:12. avulla."},{"book":"Apostolien teot","chapter":"2","verse":"24","text":"Sitten Jumalan vapautti hänet kuoleman kauhuista ja herätti eloon, sillä eihän kuolema voinut pitää sellaista miestä otteessaan."},{"book":"Apostolien teot","chapter":"2","verse":"25","text":"Kuningas Daavid viittasi juuri Jeesukseen sanoessaan:"},{"book":"Apostolien teot","chapter":"2","verse":"26","text":"Ei ihme, että sydämeni on iloa täynnä ja kieleni ylistää häntä! Tiedän, että minun käy kuollessani hyvin."},{"book":"Apostolien teot","chapter":"2","verse":"27","text":"Sinä et anna sieluni mennä kadotukseen etkä pyhän Poikasi ruumiin maatua."},{"book":"Apostolien teot","chapter":"2","verse":"28","text":"Annat minun palata elämään ja elää lähelläsi täynnä iloa.’"},{"book":"Apostolien teot","chapter":"2","verse":"29","text":"Ajatelkaa, rakkaat veljet! Daavid ei tarkoittanut näillä sanoilla itseään, sillä hän kuoli ja hänen hautansa tunnetaan yhä."},{"book":"Apostolien teot","chapter":"2","verse":"30","text":"Mutta hän oli profeetta ja tiesi, että Jumala oli vannonut Messiaan2:30 Sisältyy ajatukseen 31, jakeen mukaan. olevan hänen oma jälkeläisensä ja istuvan hänen valtaistuimellaan."},{"book":"Apostolien teot","chapter":"2","verse":"31","text":"Hän näki tulevaisuuteen ja sanoi, ettei Messiaan sielu jäisi tuonelaan eikä ruumis maatuisi, vaan että hän heräisi kuolleista."},{"book":"Apostolien teot","chapter":"2","verse":"32","text":"Daavid puhui Jeesuksesta, ja me kaikki voimme todistaa, että Jeesus nousi kuolleista."},{"book":"Apostolien teot","chapter":"2","verse":"33","text":"Nyt hän istuu kunniapaikalla taivaassa Jumalan luona. Isä on lähettänyt lupaamansa Pyhän Hengen, jonka nyt näette ja kuulette toimivan."},{"book":"Apostolien teot","chapter":"2","verse":"34","text":"Daavid ei puhunut itsestään, sillä ei hän ole noussut taivaaseen. Sen sijaan hän kirjoittaa: ’Jumala puhui Messiaalle, Herralleni, ja pyysi häntä istumaan viereensä kunniapaikalle"},{"book":"Apostolien teot","chapter":"2","verse":"35","text":"odottamaan, kunnes kukistaisi hänen vihollisensa täydellisesti.’"},{"book":"Apostolien teot","chapter":"2","verse":"36","text":"Tulkoon siis jokaiselle israelilaiselle selväksi, että Jumala on tehnyt Herran ja Messiaan tästä Jeesuksesta, jonka te teloititte ristillä.»"},{"book":"Apostolien teot","chapter":"2","verse":"37","text":"Pietarin puhe kosketti kuulijoita syvästi, ja he kysyivät häneltä ja muilta apostoleilta: »Kuulkaa, hyvät veljet, mitä meidän oikein pitäisi tehdä?»"},{"book":"Apostolien teot","chapter":"2","verse":"38","text":"Pietari vastasi: »Jokaisen teistä on käännyttävä synnistä, palattava Jumalan luo ja otettava kaste Jeesuksen nimeen. Jumala antaa teille syntinne anteeksi ja lahjoittaa teille Pyhän Hengen."},{"book":"Apostolien teot","chapter":"2","verse":"39","text":"Kristushan lupasi tämän lahjan kaikille teille, teidän lapsillenne ja eri maissa asuville ihmisille, jotka Jumala kutsuu.»"},{"book":"Apostolien teot","chapter":"2","verse":"40","text":"Pietari kertoi vielä paljon muutakin Jeesuksesta ja kehotti vakavasti: »Antakaa pelastaa itsenne tämän pahan ajan keskeltä.»"},{"book":"Apostolien teot","chapter":"2","verse":"41","text":"Ne, jotka uskoivat Pietarin puheen, kastettiin; heitä oli noin kolmetuhatta."},{"book":"Apostolien teot","chapter":"2","verse":"42","text":"He osallistuivat sitten muiden uskovien kanssa säännöllisesti apostolien antamaan opetukseen, yhteisiin aterioihin, joilla murrettiin leipää2:42 Nykyinen ehtoollisenvietto., sekä rukoushetkiin."},{"book":"Apostolien teot","chapter":"2","verse":"43","text":"Kunnioituksen ja pelonsekaisin tuntein ihmiset seurasivat apostolien ihmetekoja."},{"book":"Apostolien teot","chapter":"2","verse":"44","text":"Jeesukseen uskovat olivat yhdessä ja jakoivat keskenään omaisuutensa."},{"book":"Apostolien teot","chapter":"2","verse":"45","text":"He myivät maatilansa, ja yhteisistä varoista kukin sai mitä tarvitsi."},{"book":"Apostolien teot","chapter":"2","verse":"46","text":"He kokoontuivat joka päivä säännöllisesti temppeliin jumalanpalvelukseen, mursivat leipää kodeissa pieninä ryhminä ja nauttivat yhteiset ateriansa iloisina ja kiitollisina."},{"book":"Apostolien teot","chapter":"2","verse":"47","text":"Koko kaupunki piti heistä, ja joka päivä Jumala lisäsi uusia pelastuneita heidän joukkoonsa."}]}