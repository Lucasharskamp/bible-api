{"data":[{"book":"Numeri","chapter":"6","verse":"1","text":"Jehovha akati kuna Mozisi,"},{"book":"Numeri","chapter":"6","verse":"2","text":"“Taura kuvaIsraeri uti kwavari: ‘Kana murume kana mukadzi akada kuita mhiko yakasarudzika, iyo mhiko yokuzvitsaurira kuna Jehovha somuNaziri,"},{"book":"Numeri","chapter":"6","verse":"3","text":"anofanira kusanwa waini nezvimwe zvinodhaka uye haafaniri kunwa vhiniga yakaitwa newaini kana nezvimwe zvinonwiwa zvinodhaka. Haafaniri kunwa muto wamazambiringa, kana kudya mazambiringa, kana akaomeswa."},{"book":"Numeri","chapter":"6","verse":"4","text":"Panguva yose youNaziri hwake, haafaniri kudya chinhu chipi zvacho chinobva pamuti womuzambiringa, dzingava mhodzi kana mateko zvawo."},{"book":"Numeri","chapter":"6","verse":"5","text":"“ ‘Mazuva ose okupika kwake kwokuzvitsaura hapana chisvo chichashandiswa kuveura musoro wake. Anofanira kuva mutsvene kusvikira nguva yokutsaurirwa kwake kuna Jehovha yapera; anofanira kurega bvudzi romusoro wake rirebe."},{"book":"Numeri","chapter":"6","verse":"6","text":"Haafaniri kuswedera pachitunha mazuva ose aakazvitsaurira kuna Jehovha."},{"book":"Numeri","chapter":"6","verse":"7","text":"Kunyange kana baba vake chaivo, kana mai vake, kana mununʼuna kana hanzvadzi vafa, haafaniri kuzvisvibisa nokuda kwavo, nokuti chiratidzo chokuzvitsaurira kuna Mwari chiri pamusoro wake."},{"book":"Numeri","chapter":"6","verse":"8","text":"Mutsvene kuna Jehovha pamazuva ake ose aakazvitsaura."},{"book":"Numeri","chapter":"6","verse":"9","text":"“ ‘Kana mumwe munhu akafa pakarepo iye ari ipapo, nokudaro akasvibisa bvudzi raakakumikidza, anofanira kuveura musoro wake nezuva rokunatswa kwake, iro zuva rechinomwe."},{"book":"Numeri","chapter":"6","verse":"10","text":"Ipapo nezuva rorusere anofanira kuuya nenjiva mbiri kana twana tuviri twenjiva kumuprista ari pamusuo weTende Rokusangana."},{"book":"Numeri","chapter":"6","verse":"11","text":"Muprista anofanira kupa imwe yacho sechipiriso chechivi uye imwe yacho sechipiriso chinopiswa kuti amuyananisire nokuti iye akatadza paakava pedyo nechitunha. Anofanira kunatsa musoro wake nezuva iroro."},{"book":"Numeri","chapter":"6","verse":"12","text":"Anofanira kuzvikumikidza kuna Jehovha panguva yokuzvitsaura kwake uye anofanira kuuya nomukono wegwayana regore rimwe chete sechipiriso chemhosva."},{"book":"Numeri","chapter":"6","verse":"13","text":"“ ‘Zvino uyu ndiwo murayiro womuNaziri panopera nguva yokuzvitsaura kwake. Anofanira kuuyiswa kumusuo weTende Rokusangana."},{"book":"Numeri","chapter":"6","verse":"14","text":"Anofanira kupa kuna Jehovha chipiriso chake ipapo: mukono wegore rimwe chete wegwayana risina charingapomerwa kuti rive chipiriso chinopiswa, sheshe yegwayana regore rimwe chete isina kuremara kuti chive chipiriso chokuwadzana,"},{"book":"Numeri","chapter":"6","verse":"15","text":"pamwe chete nechipiriso chezviyo nechipiriso chokunwa, uye dengu rechingwa chisina mbiriso, keke rakaitwa noupfu hwakatsetseka hwakavhenganiswa namafuta, nezvingwa zvitete zvakazorwa mafuta."},{"book":"Numeri","chapter":"6","verse":"16","text":"“ ‘Muprista anofanira kuuya nazvo pamberi paJehovha agoita chipiriso chechivi nechipiriso chinopiswa."},{"book":"Numeri","chapter":"6","verse":"17","text":"Anofanira kuuyisa dengu rechingwa chisina mbiriso uye agobayira gondobwe sechipiriso chokuwadzana kuna Jehovha, pamwe chete nechipiriso chezviyo nechipiriso chinonwiwa."},{"book":"Numeri","chapter":"6","verse":"18","text":"“ ‘Zvino pamusuo weTende Rokusangana, muNaziri anofanira kuveura bvudzi riya raakakumikidza. Anofanira kutora bvudzi iro agoriisa mumoto uri pasi pechibayiro chokuwadzana."},{"book":"Numeri","chapter":"6","verse":"19","text":"“ ‘Shure kwokunge muNaziri aveura bvudzi rokuzvikumikidza kwake, muprista anofanira kuisa mumaoko ake bandauko rakabikwa regondobwe, uye keke nechingwa chitete kubva mudengu, zvose zvakabikwa zvisina mbiriso."},{"book":"Numeri","chapter":"6","verse":"20","text":"Ipapo muprista achazvininira pamberi paJehovha sechipiriso chokuninira; izvi zvitsvene uye ndezvomuprista, pamwe chete nechipfuva chakaninirwa uye chidya chakakumikidzwa. Shure kwaizvozvo, muNaziri anganwa hake waini."},{"book":"Numeri","chapter":"6","verse":"21","text":"“ ‘Uyu ndiwo murayiro womuNaziri anenge apikira chipiriso kuna Jehovha maererano nokuzvitsaura kwake pamusoro pezvimwe zvose zvaanenge achigona kupa. Anofanira kuzadzisa mhiko yaakaita, zviri maererano nomurayiro womuNaziri.’ ”"},{"book":"Numeri","chapter":"6","verse":"22","text":"Jehovha akati kuna Mozisi,"},{"book":"Numeri","chapter":"6","verse":"23","text":"“Udza Aroni navanakomana vake uti, ‘Munofanira kuropafadza vaIsraeri nomutoo uyu. Muti kwavari:"},{"book":"Numeri","chapter":"6","verse":"24","text":"“ ‘Jehovha akuropafadzei"},{"book":"Numeri","chapter":"6","verse":"25","text":"Jehovha ngaapenyese chiso chake pamusoro penyu"},{"book":"Numeri","chapter":"6","verse":"26","text":"Jehovha ngaarinzire chiso chake kwamuri"},{"book":"Numeri","chapter":"6","verse":"27","text":"“Saka vachaisa zita rangu pamusoro pavaIsraeri, uye ndichavaropafadza.”"}]}