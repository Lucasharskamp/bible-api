{"data":[{"book":"Gẹnẹsisi","chapter":"22","verse":"1","text":"Nígbà tí ó ṣe, Ọlọ́run dán Abrahamu wò, ó pè é, ó sì wí pé, “Abrahamu.”"},{"book":"Gẹnẹsisi","chapter":"22","verse":"2","text":"Ọlọ́run sì wí pé, “Mú ọmọ rẹ, àní Isaaki ọmọ rẹ kan ṣoṣo nì, tí ìwọ fẹ́ràn, lọ sí ilẹ̀ Moria, kí o sì fi rú ẹbọ sísun níbẹ̀ lórí ọ̀kan nínú àwọn òkè tí èmi yóò sọ fún ọ.”"},{"book":"Gẹnẹsisi","chapter":"22","verse":"3","text":"Abrahamu sì dìde ní kùtùkùtù òwúrọ̀ ọjọ́ kejì, ó sì di kẹ́tẹ́kẹ́tẹ́ rẹ̀ ní gàárì, ó sì mú méjì nínú àwọn ìránṣẹ́ rẹ̀ àti Isaaki ọmọ rẹ̀, ó sì ṣẹ́ igi fún ẹbọ sísun, ó sì gbéra lọ sí ibi tí Ọlọ́run ti sọ fún un."},{"book":"Gẹnẹsisi","chapter":"22","verse":"4","text":"Nígbà tí ó di ọjọ́ kẹta, Abrahamu gbé ojú sókè, ó sì rí ibi tí ó ń lọ ní òkèrè,"},{"book":"Gẹnẹsisi","chapter":"22","verse":"5","text":"Abrahamu sì wí fún àwọn ìránṣẹ́ rẹ̀ pé, “Ẹ̀yin, ẹ dúró níhìn-ín pẹ̀lú kẹ́tẹ́kẹ́tẹ́, èmi àti ọmọ yìí yóò lọ sí ohunkóhun láti sin Ọlọ́run, a ó sì tún padà wá bá a yín.”"},{"book":"Gẹnẹsisi","chapter":"22","verse":"6","text":"Abrahamu sì gbé igi ẹbọ sísun náà ru Isaaki, òun fúnra rẹ̀ sì mú iná àti ọ̀bẹ. Bí àwọn méjèèjì ti ń lọ,"},{"book":"Gẹnẹsisi","chapter":"22","verse":"7","text":"Isaaki sì sọ fún Abrahamu baba rẹ̀ wí pé, “Baba mi.”"},{"book":"Gẹnẹsisi","chapter":"22","verse":"8","text":"Abrahamu sì dáhùn pé, “Ọmọ mi, Ọlọ́run fúnra rẹ̀ ni yóò pèsè ọ̀dọ́-àgùntàn fún ẹbọ sísun náà.” Bẹ́ẹ̀ ni àwọn méjèèjì jùmọ̀ ń lọ."},{"book":"Gẹnẹsisi","chapter":"22","verse":"9","text":"Nígbà tí wọn sì dé ibi tí Ọlọ́run sọ fún Abrahamu, ó mọ pẹpẹ kan, ó sì to igi lé e lórí, ó sì di Isaaki ọmọ rẹ̀, ó sì da dùbúlẹ̀ lórí pẹpẹ náà."},{"book":"Gẹnẹsisi","chapter":"22","verse":"10","text":"Abrahamu sì nawọ́ mú ọ̀bẹ, láti dúńbú ọmọ rẹ̀."},{"book":"Gẹnẹsisi","chapter":"22","verse":"11","text":"Ṣùgbọ́n angẹli Olúwa ké sí i láti ọ̀run wá wí pé “Abrahamu! Abrahamu!”"},{"book":"Gẹnẹsisi","chapter":"22","verse":"12","text":"Angẹli Olúwa sì wí pé, “Má ṣe fọwọ́ kan ọmọ náà, ìwọ kò sì gbọdọ̀ ṣe é ni ohun kan. Nísinsin yìí ni mo mọ̀ pé o bẹ̀rù Ọlọ́run, nítorí pé ìwọ kò fi ọmọ rẹ, àní, ọmọ rẹ kan ṣoṣo dù mí.”"},{"book":"Gẹnẹsisi","chapter":"22","verse":"13","text":"Abrahamu sì gbójú sókè, ó sì rí àgbò kan tí ó fi ìwo há pàǹtírí, ó sì lọ mú un, ó sì fi rú ẹbọ sísun dípò ọmọ rẹ̀."},{"book":"Gẹnẹsisi","chapter":"22","verse":"14","text":"Abrahamu sì pe orúkọ ibẹ̀ ni, Jehofah Jire.22.14 Jehofah Jire tí ó túmọ̀ sí, Olúwa Yóò Pèsè  Bẹ́ẹ̀ ni a sì ń wí títí di òní olónìí pé, “Ní orí òkè Olúwa, ni a ó ti pèsè.”"},{"book":"Gẹnẹsisi","chapter":"22","verse":"15","text":"Angẹli Olúwa sì tún pe Abrahamu láti ọ̀run wá lẹ́ẹ̀kejì."},{"book":"Gẹnẹsisi","chapter":"22","verse":"16","text":"Ó sì wí pé, Olúwa wí pé, “Mo fi ara mi búra, níwọ̀n bí ìwọ ti ṣe èyí, tí ìwọ kò fi ọmọ rẹ, àní, ọmọ rẹ kan ṣoṣo dù mí,"},{"book":"Gẹnẹsisi","chapter":"22","verse":"17","text":"nítòótọ́, ní bíbùkún èmi ó bùkún fún ọ, àti ní bíbísí èmi ó sì mú ọ bí sí i bí i ìràwọ̀ ojú ọ̀run àti bí iyanrìn etí Òkun. Irú-ọmọ rẹ yóò sì gba ẹnu ibodè àwọn ọ̀tá wọn,"},{"book":"Gẹnẹsisi","chapter":"22","verse":"18","text":"àti nípasẹ̀ irú-ọmọ rẹ ni a ó ti bùkún fún gbogbo orílẹ̀-èdè ayé nítorí tí ìwọ gbọ́rọ̀ sí mi lẹ́nu.”"},{"book":"Gẹnẹsisi","chapter":"22","verse":"19","text":"Nígbà náà ni Abrahamu padà tọ àwọn ìránṣẹ́ rẹ̀ lọ. Gbogbo wọn sì padà lọ sí Beerṣeba. Abrahamu sì jókòó ní Beerṣeba."},{"book":"Gẹnẹsisi","chapter":"22","verse":"20","text":"Lẹ́yìn nǹkan wọ̀nyí ni a wí fún Abrahamu pé, “Milka aya Nahori bí àwọn ọmọkùnrin fún un."},{"book":"Gẹnẹsisi","chapter":"22","verse":"21","text":"Usi àkọ́bí rẹ̀, Busi arákùnrin rẹ̀,"},{"book":"Gẹnẹsisi","chapter":"22","verse":"22","text":"Kesedi, Haso, Pildasi, Jidlafi, àti Betueli.”"},{"book":"Gẹnẹsisi","chapter":"22","verse":"23","text":"Betueli sì ni baba Rebeka."},{"book":"Gẹnẹsisi","chapter":"22","verse":"24","text":"Àlè rẹ̀ tí ń jẹ́ Reuma náà bí àwọn ọmọkùnrin wọ̀nyí fun un:"}]}