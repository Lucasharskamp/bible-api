{"data":[{"book":"Vakolindu","chapter":"13","verse":"1","text":"Hata leki padeta detelu sha vandu na hata sha vanjagila kufuma kwa Chapanga, lakini leki ndiva hela utami nenga ngwifwana kucha lishu lya lidebi hela awu chijofu,"},{"book":"Vakolindu","chapter":"13","verse":"2","text":"Leki ndina fupu ya kulandula na kumanya mbwepu shosi sifisikili na kumanya kila chindu, nguwesha kuva na ujumilwa wa kusewusha fidunda, lakini leki pandiva nahela utami nenga chindu ha."},{"book":"Vakolindu","chapter":"13","verse":"3","text":"Pandawula fimelili nafyu na kuvagayila vagaju, hata pandiyitawula njimba yangu wunyanyiwi motu, lakini ndivahela utami nenga ngupata chindu ha."},{"book":"Vakolindu","chapter":"13","verse":"4","text":"Mundu muna utami akwiwunishila, ukwiyikala, muna lusungu kavahela weyi, ukwijuma ha wala kwidumba ng'odu."},{"book":"Vakolindu","chapter":"13","verse":"5","text":"Muna utami ukumpota utundamilu ha, akusaka fwayida yaki weka hela ha, wala mpusu wa maya va kalopu kalopu ha, akwimwivalangila mundu wafu ha,"},{"book":"Vakolindu","chapter":"13","verse":"6","text":"akusekilela ha wafu, ila ukusekilela unakaka."},{"book":"Vakolindu","chapter":"13","verse":"7","text":"Mundu muna utami akujumila fyosi, akwiwunishila fyosi akushuvilila ngajila kutofya."},{"book":"Vakolindu","chapter":"13","verse":"8","text":"Utami wuvahela mbaka, leki kuna umbuyi dawupeli, leki fupu ya kudeta detelu henja, dayipeli, leki kuna luhala na lweni dalupeli."},{"book":"Vakolindu","chapter":"13","verse":"9","text":"Nongwa fupu yetu ya umanyi yikwila ha na fupu yetu ya umbuyi yikwila ha,"},{"book":"Vakolindu","chapter":"13","verse":"10","text":"Chipindi Chapanga pagola kala findu fyosi fikwili, fingajila kukwila dafiwuki."},{"book":"Vakolindu","chapter":"13","verse":"11","text":"Pandiveyi mwana chali ndadetili chiwana chali, ndamanyili chichali, ndayiholili chichali. Pameli mkomi ndifileka fyosi fya vana chali."},{"book":"Vakolindu","chapter":"13","verse":"12","text":"Chituchiwona ponopa chikwila ha yiva kucha wushu wutuwuwona mulindala, lakini pambeli datuloli wushu kwa wushu. Ponopa ndifimanya padokwa hela, lakini pambeli damanyi fyosi nakamu, ngimu wula Chapanga wamanya nenga."},{"book":"Vakolindu","chapter":"13","verse":"13","text":"Hata naha ponopa tuva na findu afi fitatu dafivi majuva vosi, ujumilwa na shuvililu na utami, lakini chivelili chikomi kwa fyosi ndi utami."},{"book":"Vakolindu","chapter":"13","verse":"1","text":"Awu ndi mwanja wangu wa tatu kwisa kwa yumwi, “kila nongwa lasima yihighiwi na utovileli wa vandu vavili awu vatatu,” ngimu wula Mayandiku Vang'alili wuvadeta."},{"book":"Vakolindu","chapter":"13","verse":"2","text":"Ndavakayikili pandiveyi mumwanja wa pili na ponopa nguvakayika kandi pandiva kutali, vosi vagolili wafu ngajila kupomela na wuwowu vala vamonga, panyisa dandivi na lusungu ha."},{"book":"Vakolindu","chapter":"13","verse":"3","text":"Damufiwoni mwaveni kucha Kilistu ndi yadeta mugati ya nenga. Pavakimbanikila yumwi Kilistu msosuvafu ha, lakini liwovi lyaki likugola chichuku gati ya yumwi."},{"book":"Vakolindu","chapter":"13","verse":"4","text":"Hata kucha muusosuvafu avangiliwili mulupingika, lakini ponopa akwikala kwa liwovi lya Chapanga. Yufwi tuva vasosuvafu kwa kuyilumba na mweni yufwi wuwula tuva vasosuvafu lakini kwanongwa pamu na yumwi datuvi na ngalilu ya liwovi lya Chapanga."},{"book":"Vakolindu","chapter":"13","verse":"5","text":"Mwilembeshi mwaveni baha ili mumanyi kucha nakaka muva muujumilwa. Muyilembeshi mwaveni. Wuli, yumwi mumanya ng'odu kucha Yesu Kilistu kava mugati yenu? Leki ng'odu, topi yumwi mulemwa."},{"book":"Vakolindu","chapter":"13","verse":"6","text":"Lakini ngushuvilila kucha yumwi mumanya kucha yufwi tulemwa ha."},{"book":"Vakolindu","chapter":"13","verse":"7","text":"Tukumuluva Chapanga mukotoo kugola wafu wowonda, lakini tuyilata ha tuwoneki kucha vandu vaweshili kala, ila mugoli fya nyanyi hata leki yufwi datuwoneki kucha tulemwa."},{"book":"Vakolindu","chapter":"13","verse":"8","text":"Nongwa tukuwesha ha kuulimba unakaka, uwesu tuveli nawu ndi kuugola unakaka uyendileli."},{"book":"Vakolindu","chapter":"13","verse":"9","text":"Tukusekilela patuveyi vasosuvafu, lakini yumwi munaliwovi, ponopa tukuluva muvi vandu va chiganu."},{"book":"Vakolindu","chapter":"13","verse":"10","text":"Topi nguyandika baluwa ayi kunu pandiva kutali, ili pafika kwa yumwi ngotoo kuva na maya kwa kuwugola wula uwesu wanyimbili Bambu. Nakaka uwesu wa kujenga wa kubowola ha."},{"book":"Vakolindu","chapter":"13","verse":"11","text":"Kwa ponopa valongu, nguvayitawula! Muvi vagoleki kwa kila chindu, mukamuli findivawombilili, muvi na natilu yimu na mwikali kwa kusika. Mweni Chapanga wa ndamilu na kusika daghavi pamu na yumwi."},{"book":"Vakolindu","chapter":"13","verse":"12","text":"Mwijambushi kwa utami wa Kilistu. Vandu vosi va Chapanga yivavelili kunu vakuvajambusha."},{"book":"Vakolindu","chapter":"13","verse":"13","text":"Usangi wa Bambu Yesu Kilistu na utami wa Chapanga na kwilumba pamu kwa Mfuki Mng'alili, kuvi na yumwi mwavosi."},{"book":"Vakolindu","chapter":"13","verse":"14","text":"Nguvadadavila nemusi ya Bambu Yesu Kilistu na utami wa Chapanga na numbilu ya Mfuki Mng'alili, fivi na yumwi mwavosi."}]}