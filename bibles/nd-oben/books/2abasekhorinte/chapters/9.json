{"data":[{"book":"2 AbaseKhorinte","chapter":"9","verse":"1","text":"Akudingeki ukuba ngililobele mayelana lalokhukusebenzela abantu beNkosi."},{"book":"2 AbaseKhorinte","chapter":"9","verse":"2","text":"Ngoba ngiyakwazi ukutshisekela kwenu ukuba lisize njalo kade ngizincoma ngakho kwabaseMasedoniya, ngibatshela ukuthi kusukela nyakenye lina e-Akhayiya belizimisele ukunikela; njalo ukutshiseka kwenu kukhuthaze inengi labo ukuba baphathise."},{"book":"2 AbaseKhorinte","chapter":"9","verse":"3","text":"Kodwa ngithuma abazalwane ukuze ukuzincoma kwethu ngani ngale indaba kungabi yize kodwa ukuba libe ngabalungiseleleyo, njengoba ngatsho ukuthi lizakuba lilungiselele."},{"book":"2 AbaseKhorinte","chapter":"9","verse":"4","text":"Ngoba nxa abanye baseMasedoniya besiza lami, bengathola lingalungiselanga, singayangeka ngokulethemba ebesilakho."},{"book":"2 AbaseKhorinte","chapter":"9","verse":"5","text":"Ngakho ngibone kufanele ukukhuthaza abazalwane ukuba balethekelele mandulo baqedise amalungiselelo esipho esihle elasithembisa sona. Ngalesosikhathi sizakuba sesilungile njengesipho esihle hatshi esinikelwe ngomona."},{"book":"2 AbaseKhorinte","chapter":"9","verse":"6","text":"Khumbulani lokhu: Lowo ohlanyela okunengi uvuna okunengi."},{"book":"2 AbaseKhorinte","chapter":"9","verse":"7","text":"Umuntu ngamunye kanike lokho amise ukukunikela enhliziyweni yakhe, kungabi ngokudonda loba ukubanjwa ngamandla ngoba uNkulunkulu uthanda onikela ngokuthokoza."},{"book":"2 AbaseKhorinte","chapter":"9","verse":"8","text":"Njalo uNkulunkulu ulamandla okwenza umusa wande kini ukuze kuthi ezintweni zonke ngezikhathi zonke, lilakho konke elikuswelayo, lizakuba lokunengi kuyo yonke imisebenzi emihle."},{"book":"2 AbaseKhorinte","chapter":"9","verse":"9","text":"Njengoba kulotshiwe ukuthi:"},{"book":"2 AbaseKhorinte","chapter":"9","verse":"10","text":"Lowo onika umhlanyeli inhlanyelo lesinkwa sokudla uzanika njalo aqhelise isiphala senu senhlanyelo, andise lesivuno sokulunga kwenu."},{"book":"2 AbaseKhorinte","chapter":"9","verse":"11","text":"Lizanothiswa ngezindlela zonke ukuze liphane ngezikhathi zonke, kuthi ngathi ukupha kwenu kulethe ukubongwa kukaNkulunkulu."},{"book":"2 AbaseKhorinte","chapter":"9","verse":"12","text":"Umsebenzi lo eliwenzayo kawuqedi zinswelo zabantu bakaNkulunkulu kuphela kodwa ugcwele amazwi amanengi okubonga uNkulunkulu."},{"book":"2 AbaseKhorinte","chapter":"9","verse":"13","text":"Ngenxa yomsebenzi eselizibonakalise ngawo, abantu bazamdumisa uNkulunkulu ngenxa yokulalela lokuvuma kwenu ivangeli likaKhristu, kanye lomusa wenu ekwabelananeni labo kanye labanye futhi."},{"book":"2 AbaseKhorinte","chapter":"9","verse":"14","text":"Ekulikhulekeleni kwabo, inhliziyo zabo zizakuba kini ngenxa yomusa ongelamkhawulo uNkulunkulu alinike wona."},{"book":"2 AbaseKhorinte","chapter":"9","verse":"15","text":"Kabongwe uNkulunkulu ngenxa yesipho esingeke sichazwe."}]}