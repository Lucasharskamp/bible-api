{"data":[{"book":"Kolosséiakhoz","chapter":"3","verse":"1","text":"Ezért ha feltámadtatok a Krisztussal, az odafennvalókat keressétek, ahol a Krisztus van, az Istennek jobbján ülve,"},{"book":"Kolosséiakhoz","chapter":"3","verse":"2","text":"az odafennvalókkal törődjetek, ne a földiekkel."},{"book":"Kolosséiakhoz","chapter":"3","verse":"3","text":"Mert meghaltatok, és a ti éltetek el van rejtve Krisztussal együtt az Istenben."},{"book":"Kolosséiakhoz","chapter":"3","verse":"4","text":"Amikor Krisztus, a mi életünk, meg fog jelenni, akkor majd ti is, ővele együtt, megjelentek dicsőségben."},{"book":"Kolosséiakhoz","chapter":"3","verse":"5","text":"Öljétek meg azért földi tagjaitokat: paráznaságot, tisztátalanságot, bujaságot, gonosz kívánságot és a fösvénységet, ami bálványimádás,"},{"book":"Kolosséiakhoz","chapter":"3","verse":"6","text":"melyek miatt eljön Isten haragja az engedetlenség fiaira,"},{"book":"Kolosséiakhoz","chapter":"3","verse":"7","text":"melyekben ti is jártatok régen, mikor azokban éltetek."},{"book":"Kolosséiakhoz","chapter":"3","verse":"8","text":"Most pedig vessétek el magatoktól mindezeket: haragot, indulatot, gonoszságot és szátokból a káromkodást és gyalázatos beszédet."},{"book":"Kolosséiakhoz","chapter":"3","verse":"9","text":"Ne hazudjatok egymás ellen, mivelhogy levetkőztétek amaz óembert az ő cselekedeteivel együtt,"},{"book":"Kolosséiakhoz","chapter":"3","verse":"10","text":"és felöltöttétek amaz új embert, akinek megújulása van annak képmása szerint való ismeretre, aki teremtette azt,"},{"book":"Kolosséiakhoz","chapter":"3","verse":"11","text":"ahol nincs többé görög és zsidó, körülmetélkedés és körülmetéletlenség, idegen, szkíta, szolga, szabad, hanem minden és mindenekben Krisztus."},{"book":"Kolosséiakhoz","chapter":"3","verse":"12","text":"Öltsetek magatokra ezért mint az Istennek választottai, szentek és szeretettek, könyörületes szívet, jóságosságot, alázatosságot, szelídséget, hosszútűrést."},{"book":"Kolosséiakhoz","chapter":"3","verse":"13","text":"Viseljétek el egymást, és bocsássatok meg kölcsönösen egymásnak, ha valakinek valaki ellen panasza volna; miképpen a Krisztus is megbocsátott néktek, akképpen ti is."},{"book":"Kolosséiakhoz","chapter":"3","verse":"14","text":"Mindezeknek fölébe pedig öltsétek föl a szeretetet, mert az a tökéletességnek kötele."},{"book":"Kolosséiakhoz","chapter":"3","verse":"15","text":"És az Istennek békessége uralkodjék a ti szívetekben, amelyre el is hívattatok egy testben; és háládatosak legyetek."},{"book":"Kolosséiakhoz","chapter":"3","verse":"16","text":"A Krisztusnak beszéde lakozzék bennetek gazdagon, minden bölcsességben; tanítsátok és intsétek egymást zsoltárokkal, dicséretekkel, lelki énekekkel, hálával zengedezvén a ti szívetekben az Úrnak."},{"book":"Kolosséiakhoz","chapter":"3","verse":"17","text":"És mindent, amit csak cselekedtek szóval vagy tettel, mindent az Úr Jézusnak nevében cselekedjetek, hálát adván az Istennek és Atyának őáltala."},{"book":"Kolosséiakhoz","chapter":"3","verse":"18","text":"Ti, asszonyok, engedelmeskedjetek férjeteknek, amiképpen illik az Úrban."},{"book":"Kolosséiakhoz","chapter":"3","verse":"19","text":"Ti, férfiak, szeressétek feleségeteket, és ne legyetek irántuk keserű kedvűek."},{"book":"Kolosséiakhoz","chapter":"3","verse":"20","text":"Ti, gyermekek, fogadjatok szót szüleiteknek mindenben; mert ez kedves az Úrnak."},{"book":"Kolosséiakhoz","chapter":"3","verse":"21","text":"Ti, atyák, ne bosszantsátok gyermekeiteket, hogy kétségbe ne essenek."},{"book":"Kolosséiakhoz","chapter":"3","verse":"22","text":"Ti, szolgák, fogadjatok szót mindenben test szerint való uraitoknak, nem a szemnek szolgálva, mint akik embereknek akarnak tetszeni, hanem szíveteknek egyenessége szerint, félve az Istent."},{"book":"Kolosséiakhoz","chapter":"3","verse":"23","text":"És ha valamit tesztek, lélekből cselekedjétek, mint akik az Úrnak teszik és nem embereknek,"},{"book":"Kolosséiakhoz","chapter":"3","verse":"24","text":"tudva, hogy ti az Úrtól veszitek az örökségnek jutalmát: mert az Úr Krisztusnak szolgáltok."},{"book":"Kolosséiakhoz","chapter":"3","verse":"25","text":"Aki pedig igazságtalanságot cselekszik, igazságtalanságának jutalmát veszi; és nincsen személyválogatás."}]}