{"data":[{"book":"Matayo","chapter":"22","verse":"1","text":"Bahi Yesu nkuhweneha kutangola na alila likuwa lya vanu kwa mifano. Nkuvahaulila kuchidoni,"},{"book":"Matayo","chapter":"22","verse":"2","text":"“Ufalume wa Nnungu ùlandana na nfalume yumo antendeledîle mwanawe ing'ole ya ulombi."},{"book":"Matayo","chapter":"22","verse":"3","text":"Bahi nkuvatuma vatumishi vake unavachema avala vakumbuliwîje kuing'ole, henga vanang'o nanga pavanatamwije kwida."},{"book":"Matayo","chapter":"22","verse":"4","text":"Anepo nkuvalaija vatumishi vanji, nkuvahaulila kuchidoni, ‘Hweneng'ana mukavahaulile vakumbuliwîje kuva, ing'ole yangu hambi ìvele tayali. Ǹnisinja maluchi langu la ang'ombe na ang'ombe vanji vanunîle, vitukutuku vyammalele vìvele tayali. Vahaulile vaide kuing'ole!’"},{"book":"Matayo","chapter":"22","verse":"5","text":"Henga avala vakumbuliwîje nanga pavanajalite aneko kukumbulwa, nkulihwenela chihi kuvalembedile vene, yumo nkuhwena kumawelu kwake na yunji nkuhwena kumadengo lake la kuchuusa."},{"book":"Matayo","chapter":"22","verse":"6","text":"Na vanji nkuvakamula avala vatumishi nkuvalagiha na kuvawalala."},{"book":"Matayo","chapter":"22","verse":"7","text":"Bahi nfalume nkusunala. Nkuvatuma matiyala lake unavawalala avala vakúwalala na kuyocha imanga yavo moto."},{"book":"Matayo","chapter":"22","verse":"8","text":"Anepo nkuvahaulila vatumishi vake kuchidoni, ‘Ing'ole ya ulombi ìvele tayali, henga avala vakumbuliwîje nanga pavachilembelewa kwida."},{"book":"Matayo","chapter":"22","verse":"9","text":"Bahi hweneng'ana mmadila, na vanu vammalele umumbevona vakumbule vaide kuing'ole.’"},{"book":"Matayo","chapter":"22","verse":"10","text":"Bahi avala vatumishi nkuhweneng'ana n'dindila, nkuvalapola vanu vammalele uvachivona, vanu vambone na vatênda lahakalenge, na nnukumbi lwammalele lwa ing'ole nkuombala vayeni."},{"book":"Matayo","chapter":"22","verse":"11","text":"Henga painjidile nfalume unavalola vayeni vake, nkumwona munu yumo akanawete inguwo ya ing'ole ya ulombi."},{"book":"Matayo","chapter":"22","verse":"12","text":"Nkummuja kuchidoni, ‘Nnyanjawangu, uinjidile dachi apano akuno ukawètè dinguwo dya ing'ole ya ulombi?’ Ayula munu nkunyalala chihi nduu."},{"book":"Matayo","chapter":"22","verse":"13","text":"Anepo nfalume nkuvahaulila vatumishi vake kuchidoni, ‘Nnyungange ayuno munu makono na madodo, koka munnyahe pawelu pavêle lupi. Aneko àmbekuta na kuhaya meno.’ ”"},{"book":"Matayo","chapter":"22","verse":"14","text":"Anepo Yesu nkutangola kuchidoni, “Kwa kuva, vanu vohe vànakumbulwa, henga vatandôlwa vavêle kadiki.”"},{"book":"Matayo","chapter":"22","verse":"15","text":"Anepo Mafalisayo nkuukananga apala nkunavika ntemelo wa kunteya Yesu uchinga vankamule umomo mmalove lake."},{"book":"Matayo","chapter":"22","verse":"16","text":"Mafalisayo nkuvatuma vakuhundwa vao pamo na vanu va likuwa lya Helode22:16 Vanu va likuwa lya Helode nni vanu vachikubali kutawaliwa na familia ya Helode Nkulu na Helode Antipasi mwanawe., nkunammuja Yesu kuchidoni, “Nkúhunda, tùnimala kuva wako nni munu wa uhiu na ùhunda chihi kwa uhiu kuyamba indila ya Nnungu. Na wala nanga pauyopa ukulu wanga munu, kwa kuva, nanga paulola kumeho kwanga munu."},{"book":"Matayo","chapter":"22","verse":"17","text":"Bahi tuhaulile, chuwona wako, dachi Sheliya ya Musa ìnatuluhusu kuhumya kodi kwa Nfalume wa Loma22:17 Nsitali auno ùlembwije Kaisali, kuyamba lina lya cheo cha Nfalume nkulu wa Loma. au ikátuluhusu?”"},{"book":"Matayo","chapter":"22","verse":"18","text":"Henga Yesu kwa kuva ánilamala lahakalenge lavakudungidile, nkuvayang'ula kuchidoni, “Mwenu mmakulilambilila, ing'anya ntwani mùnangulinga?"},{"book":"Matayo","chapter":"22","verse":"19","text":"Ndanguje hela ihûmywa kodi kwa Nfalume wa Loma.” Vanang'o nkumpelekejeja."},{"book":"Matayo","chapter":"22","verse":"20","text":"Yesu nkuvauja kuchidoni, “Dachi, ing'ope aino na lina lilembwîje apano lyanga nnani?”"},{"book":"Matayo","chapter":"22","verse":"21","text":"Vanang'o nkunnyang'ula kuchidoni, “Vyanga Nfalume wa Loma.” Anepo Yesu nkuvahaulila kuchidoni, “Bahi la Nfalume wa Loma mwing'e Nfalume wa Loma na la Nnungu mwing'e Nnungu.”"},{"book":"Matayo","chapter":"22","verse":"22","text":"Bahi vanang'o pavapilikene mayang'udi lake, nkukangana namene, nkunneka Yesu, vanang'o nkulihwenela."},{"book":"Matayo","chapter":"22","verse":"23","text":"Liduva ulyolyo Masadukayo vanji vakulupîla kuva, vanu vahwîle vakáfufuka, nkummwenela Yesu nkummuja kuchidoni,"},{"book":"Matayo","chapter":"22","verse":"24","text":"“Nkúhunda, Musa átuhaulidile uvila, ‘Nnume akàhila nkunneka n'jawe bila kummelekela vana, nnung'une àlembelewa annombe aneyo mmahe uchinga ammelekele nkuluwe vana.’"},{"book":"Matayo","chapter":"22","verse":"25","text":"Pávele na vana saba va chilume va litumbo limo. Ayula ntandi ánnombile mmahe, nkuhila bila kummeleka mwana, na ayula nannidi nkutwaliwa na nnamuwe."},{"book":"Matayo","chapter":"22","verse":"26","text":"Nanang'e nkuhila bila kummelekela mwana, na nnamuwe watatu nanang'e nkwenda makande, nanang'e nkuhila, bahi vammalele saba nkuhilanga bila kummelekela mwana."},{"book":"Matayo","chapter":"22","verse":"27","text":"Kuntululilo ayula mmahe nanang'e nkuhila."},{"book":"Matayo","chapter":"22","verse":"28","text":"Dachi, liduva livambefufuliwa vanu vahwîle ayula nkongwe àmbekuva wanga nnani? Kwa kuva, valume vammalele saba vániikalana nawe.”"},{"book":"Matayo","chapter":"22","verse":"29","text":"Yesu nkuvahaulila kuchidoni, “Mwenu mùnakumbika ing'anya nanga pamulamaite Malemba Lanaswe wala dimongo dyanga Nnungu."},{"book":"Matayo","chapter":"22","verse":"30","text":"Kwa kuva, vanu vahwîle pavambefufuka, nanga pavambelomba wala kulombwa, ila vàmbekuva muchi malaika va kulihunde."},{"book":"Matayo","chapter":"22","verse":"31","text":"Henga kwa habali ya kufufulwa kwa vanu vahwîle, dachi mukánambisoma chanannyaulidile Nnungu?"},{"book":"Matayo","chapter":"22","verse":"32","text":"Nnungu áhawile kuchidoni, ‘Nangu njo Nnungu wa Iblahimu, Nnungu wa Isaka, na Nnungu wa Yakobo.’22:32 Kuuka 3:6 Nnungu álatangwele anelo akuno Iblahimu na Isaka na Yakobo váhídíílè” Yesu nkuhweneha kuvahaulila kuchidoni, “Nnungu akávele Nnungu wa vanu vahwîle, henga nang'e nni Nnungu wa vanu vumi.”"},{"book":"Matayo","chapter":"22","verse":"33","text":"Makuwa la vanu pavapilikene malove anelo, nkukangana namene ing'anya ya mahundo lake."},{"book":"Matayo","chapter":"22","verse":"34","text":"Mafalisayo pavapilikene kuva Yesu ánivanyalaja Masadukayo, nkukojana pamo nkummwenela."},{"book":"Matayo","chapter":"22","verse":"35","text":"Munu yumo muanevo ánaimaite namene Sheliya yanga Musa nkummwenela Yesu nkummuja kwa kunninga,"},{"book":"Matayo","chapter":"22","verse":"36","text":"wachidoni, “Nkúhunda, amuli ntwani ing'ulu kupunda dyammalele mu Sheliya yanga Musa?”"},{"book":"Matayo","chapter":"22","verse":"37","text":"Yesu nkunnyang'ula kuchidoni, “‘Ntamwe Nang'olo Nnungu wako kwa ntima wako wammalele na kwa isungu yako yammalele na kwa ding'ano dyako dyammalele.’22:37 Makumbuso 6:5"},{"book":"Matayo","chapter":"22","verse":"38","text":"Aino njo amuli ing'ulu na njo inandi."},{"book":"Matayo","chapter":"22","verse":"39","text":"Na yavili ilandâna na ai nni aino, ‘Ntamwe nnyako malinga chiulitamwa umwene.’"},{"book":"Matayo","chapter":"22","verse":"40","text":"Sheliya yammalele yanga Musa na mahundo la manabii, vyammalele vìlisingila amuli adino dimbili.”"},{"book":"Matayo","chapter":"22","verse":"41","text":"Yesu pavawene Mafalisayo vakojènè pamo, nkuvauja kuchidoni,"},{"book":"Matayo","chapter":"22","verse":"42","text":"“Dachi mwenu mùtenda kuva Kilisto ni nnani? Dachi, nang'e nni n'dukuluwe nnani?” Vanang'o nkunnyang'ula kuchidoni, “N'dukuluwe Nfalume Daudi.”"},{"book":"Matayo","chapter":"22","verse":"43","text":"Yesu nkuvahaulila kuchidoni, “Ìhululika dachi, Nfalume Daudi mwene kwa kulojwa na Umumu Wanaswe ancheme Kilisto, Nang'olo? Kwa kuva, àhaula kuchidoni,"},{"book":"Matayo","chapter":"22","verse":"44","text":"‘Nnungu Nang'olo ánnyaulidile Nang'olo wangu kuchidoni,"},{"book":"Matayo","chapter":"22","verse":"45","text":"Bahi ikàva Nfalume Daudi ànchema Kilisto ‘Nang'olo,’ ìmbehululika dachi Kilisto ààve n'dukuluwe?”"},{"book":"Matayo","chapter":"22","verse":"46","text":"Nanga munu analingile kunnyang'ula lilove, na kutandikila liduva anelyo nanga analingile kummuja kavila."}]}