{"data":[{"book":"2 Samuel","chapter":"10","verse":"1","text":"Och det hände därefter att Ammons söners kung dog och Chanon hans son regerade i hans ställe. [Namnet Chanon betyder villkorslös nåd, vilket är ironiskt med tanke på hur han sedan behandlar Davids tjänare, se vers 4.]"},{"book":"2 Samuel","chapter":"10","verse":"2","text":"Och David sade: ”Jag ska visa nåd (omsorgsfull kärlek – hebr. chesed) [hålla mitt förbund] till Nachash son Chanon på samma sätt som han visade nåd (hebr. chesed) [var lojal] mot mig.” Så David sände i sina tjänares händer (gåvor med sina tjänare) för att trösta honom efter hans far."},{"book":"2 Samuel","chapter":"10","verse":"3","text":"Men Ammons söners furstar sade till Chanon, deras herre: ”Tror du verkligen att David vill hedra din far, genom att han har sänt tröstare till dig? Har inte David skickat sina tjänare till dig för att utforska staden och bespeja och omstörta den?”"},{"book":"2 Samuel","chapter":"10","verse":"4","text":"Så Chanon tog Davids tjänare och rakade av dem halva deras skägg [3 Mos 19:27; Jes 50:6] och skar av deras kläder på mitten i höjd med skinkorna [så genitalierna exponerades] och skickade iväg dem."},{"book":"2 Samuel","chapter":"10","verse":"5","text":"När de berättade för David sände han [budbärare] för att möta dem, för männen var mycket förödmjukade (utskämda). Och kungen [David] sade: ”Stanna i Jeriko tills era skägg har vuxit ut och återkom sedan.”"},{"book":"2 Samuel","chapter":"10","verse":"6","text":"Och när Ammons söner såg att de hade blivit förhatliga för David [de förstod att de förödmjukat David], då sände de efter"},{"book":"2 Samuel","chapter":"10","verse":"7","text":"Och när David hörde det sände han Joav och hela hären med mäktiga stridsmän."},{"book":"2 Samuel","chapter":"10","verse":"8","text":"Och Ammons söner kom ut och ställde sig i stridsordning vid ingången till porten, och Tsoavs och Beit-Rechovs araméer, och männen från Tov och Maacha var tillsammans med dem på fältet."},{"book":"2 Samuel","chapter":"10","verse":"9","text":"När nu Joav såg att fienden var uppställd mot honom både framför och bakom [då han förstod att det skulle bli ett tvåfrontskrig], valde han några av Israels bästa män [utvalda stridsmän] och ställde dem i slagordning mot araméerna,"},{"book":"2 Samuel","chapter":"10","verse":"10","text":"och resten av folket överlät han i sin bror Avishajs händer och han ställde dem i slagordning mot Ammons söner."},{"book":"2 Samuel","chapter":"10","verse":"11","text":"Och han sade: ”Om araméerna blir för starka för mig, då får du hjälpa mig, men om Ammons söner blir för starka för dig, då ska jag hjälpa dig."},{"book":"2 Samuel","chapter":"10","verse":"12","text":"Var stark (fast, säker, tapper) och låt oss visa oss starka för vårt folk och för vår Guds (Elohims) städer och Herren (Jahve) ska göra det som är bäst i hans ögon.”"},{"book":"2 Samuel","chapter":"10","verse":"13","text":"Så Joav och folket som var med honom drog nära striden mot araméerna och de flydde framför honom."},{"book":"2 Samuel","chapter":"10","verse":"14","text":"Och när Ammons söner såg att araméerna hade flytt, flydde de på samma sätt framför Avishaj och tog sig in i städerna. Sedan återvände Joav från Ammons söner och kom till Jerusalem."},{"book":"2 Samuel","chapter":"10","verse":"15","text":"Och när araméerna såg att det gick illa framför Israel samlade de ihop sig själva."},{"book":"2 Samuel","chapter":"10","verse":"16","text":"Och Hadadezer [Tsovas kung i norra Syrien, se 2 Sam 8:3] skickade efter och hämtade araméerna som var på andra sidan floden [Eufrat] och de kom till Chejlam med Shovach, härhövitsmannen för Hadadezers armé, framför sig."},{"book":"2 Samuel","chapter":"10","verse":"17","text":"Och det berättades för David och han samlade hela Israel tillsammans och gick över Jordan och kom till Chejlam. Och araméerna ställde upp sig i slagordning mot David och stred med honom."},{"book":"2 Samuel","chapter":"10","verse":"18","text":"Och araméerna flydde framför Israel och David slog av araméerna 700 av vagnarnas ryttare och 40 000 ryttare och slog Shovach, härhövitsmannen för deras armé, så att han dog där."},{"book":"2 Samuel","chapter":"10","verse":"19","text":"När alla kungar som var Hadadezers tjänare [andra städer i norra regionen av Syrien och på andra sidan Eufratfloden] såg att de blivit slagna av Israel, slöt de fred med Israel och tjänade dem [de blev underställda Israel]. Och araméerna vågade aldrig mer undsätta (hjälpa) Ammons söner."}]}