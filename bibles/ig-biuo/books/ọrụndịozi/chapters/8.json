{"data":[{"book":"Ọrụ Ndị Ozi","chapter":"8","verse":"1","text":"Sọl kwenyere ka e gbuo ya."},{"book":"Ọrụ Ndị Ozi","chapter":"8","verse":"2","text":"Ndị ikom, ndị na-atụ egwu Chineke, bịara buru ozu Stivin gaa lie ya. Ha ruru ụjụ nke ukwuu nʼihi ya."},{"book":"Ọrụ Ndị Ozi","chapter":"8","verse":"3","text":"Ma Sọl bidoro ịla nzukọ nʼiyi. Ọ na-abanye site nʼụlọ ga nʼụlọ ndị kwere ekwe na-adọpụta ha, nwoke na nwanyị, tinye ha nʼụlọ mkpọrọ."},{"book":"Ọrụ Ndị Ozi","chapter":"8","verse":"4","text":"Ndị ahụ a chụsasịrị zisara oziọma nʼebe niile ha gbagara."},{"book":"Ọrụ Ndị Ozi","chapter":"8","verse":"5","text":"Filip gara nʼotu obodo dị na Sameria kwusaara ndị nọ nʼebe ahụ ihe banyere Kraịst."},{"book":"Ọrụ Ndị Ozi","chapter":"8","verse":"6","text":"Igwe mmadụ gere ntị nʼihe Filip na-ekwu nʼihi na ha hụrụ ọrụ ịrịbama ọ rụrụ."},{"book":"Ọrụ Ndị Ozi","chapter":"8","verse":"7","text":"Mmụọ ndị ahụ na-adịghị ọcha ji iti mkpu site nʼime ọtụtụ mmadụ pụta. Ọ gwọkwara ọtụtụ ndị ahụ ha kpọnwụrụ akpọnwụ na ndị ngwụrọ."},{"book":"Ọrụ Ndị Ozi","chapter":"8","verse":"8","text":"Nʼihi ya, ọṅụ dị ukwuu jupụtara nʼobodo ahụ."},{"book":"Ọrụ Ndị Ozi","chapter":"8","verse":"9","text":"Ugbu a, kemgbe ọtụtụ oge gara aga, otu nwoke aha ya bụ Saimọn bụ onye mgbaasị. O jirila mgbaasị ya mee ọtụtụ ihe tụrụ ndị niile bi nʼobodo Sameria nʼanya. Ọ na-anyakwa isi na ya bụ onye dị ukwu."},{"book":"Ọrụ Ndị Ozi","chapter":"8","verse":"10","text":"Onye ọbụla, ma onye ukwu ma onye nta, na-ege ya ntị na-asịkwa “Nwoke a bụ ike Chineke ahụ a na-akpọ Ike dị ukwuu.”"},{"book":"Ọrụ Ndị Ozi","chapter":"8","verse":"11","text":"Ha na-ege ya ntị oge niile nʼihi na ọ na-eji ike mgbaasị ya na-eme ihe juru ha anya."},{"book":"Ọrụ Ndị Ozi","chapter":"8","verse":"12","text":"Ma mgbe ha kwenyere nʼoziọma Filip dịka ọ na-ekwusa ihe banyere oziọma alaeze Chineke na aha Jisọs Kraịst, e mere ha baptizim, ma nwoke ma nwanyị ha."},{"book":"Ọrụ Ndị Ozi","chapter":"8","verse":"13","text":"Saimọn kwerekwara otu aka ahụ. Mgbe e mechara ya baptizim, o bidoro iso Filip na-agagharị nʼihi ihe ịrịbama na ọrụ ebube niile Filip rụrụ, tụrụ ya nʼanya nke ukwuu."},{"book":"Ọrụ Ndị Ozi","chapter":"8","verse":"14","text":"Mgbe ndị ozi nọ na Jerusalem nụrụ na ndị Sameria anabatala okwu nke Chineke, ha zigaara ha Pita na Jọn."},{"book":"Ọrụ Ndị Ozi","chapter":"8","verse":"15","text":"Mgbe ha bịaruru, ha kpere ekpere ka ha nata Mmụọ Nsọ."},{"book":"Ọrụ Ndị Ozi","chapter":"8","verse":"16","text":"Nʼihi na Mmụọ Nsọ abịakwasịbeghị onye ọbụla nʼime ha, kama ihe e mere ha bụ baptizim nʼaha Onyenwe anyị Jisọs."},{"book":"Ọrụ Ndị Ozi","chapter":"8","verse":"17","text":"Mgbe Pita na Jọn bikwasịrị ha aka nʼisi, ha natara Mmụọ Nsọ."},{"book":"Ọrụ Ndị Ozi","chapter":"8","verse":"18","text":"Mgbe Saimọn hụrụ na a na-enye Mmụọ Nsọ naanị site nʼaka ndị ozi bikwasịrị ha nʼisi, o chere ha ego nʼihu,"},{"book":"Ọrụ Ndị Ozi","chapter":"8","verse":"19","text":"sị, “nyekwanụ m ike a. Ka onye ọbụla m bikwasịrị aka nʼisi nata Mmụọ Nsọ.”"},{"book":"Ọrụ Ndị Ozi","chapter":"8","verse":"20","text":"Ma Pita sịrị, “Gị na ego gị laakwa nʼiyi. Nʼihi na i chere na ị ga-eji ego zụta onyinye Chineke."},{"book":"Ọrụ Ndị Ozi","chapter":"8","verse":"21","text":"I nweghị oke maọbụ ihe nketa nʼọrụ a, nʼihi na obi gị ezighị ezi nʼihu Chineke."},{"book":"Ọrụ Ndị Ozi","chapter":"8","verse":"22","text":"Si nʼajọ omume gị chegharịa, rịọ Onyenwe anyị arịrịọ ma eleghị anya ọ ga-agbaghara gị echiche ọjọọ niile nke obi gị."},{"book":"Ọrụ Ndị Ozi","chapter":"8","verse":"23","text":"Nʼihi na ahụrụ m na ị jupụtara nʼobi ilu na ị nọkwa nʼagbụ nke ajọ omume.”"},{"book":"Ọrụ Ndị Ozi","chapter":"8","verse":"24","text":"Saimọn zara Pita sị, “Biko, kpee ekpere rịọrọ m Chineke, ka ihe ndị a niile i kwuru, hapụ ịbịakwasị m.”"},{"book":"Ọrụ Ndị Ozi","chapter":"8","verse":"25","text":"Mgbe ha gbachara akaebe, ma kwusaakwa okwu nke Onyenwe anyị, ha lọghachiri Jerusalem. Ma mgbe ha na-ala ha zisara oziọma nʼọtụtụ obodo ndị Sameria."},{"book":"Ọrụ Ndị Ozi","chapter":"8","verse":"26","text":"Mgbe ahụ mmụọ ozi Onyenwe anyị gwara Filip sị, “Gaa na ndịda, nʼụzọ ọzara nke siri Jerusalem gawa Gaza, ụzọ ahụ bụ ụzọ ọzara.”"},{"book":"Ọrụ Ndị Ozi","chapter":"8","verse":"27","text":"O biliri gawa. Mgbe ahụ, otu onye Itiopia bụ onye onozi, bụrụkwa onyeisi ozi dị mkpa, onye na-eche akụ nke Kandis, eze nwanyị ndị Itiopia, gara Jerusalem ife Chineke."},{"book":"Ọrụ Ndị Ozi","chapter":"8","verse":"28","text":"Mgbe ọ na-ala, ọ nọdụrụ ala nʼụgbọala ya, nke ịnyịnya na-adọkpụgharị, na-agụ akwụkwọ Aịzaya onye amụma."},{"book":"Ọrụ Ndị Ozi","chapter":"8","verse":"29","text":"Mmụọ Nsọ gwara Filip, “Gaa ụgbọ ahụ nso, sonyekwara ya.”"},{"book":"Ọrụ Ndị Ozi","chapter":"8","verse":"30","text":"Filip gara nso, nụkwa ka ọ na-agụ akwụkwọ Aịzaya onye amụma. Ọ sịrị, “Ị na-aghọta ihe ị na-agụ?”"},{"book":"Ọrụ Ndị Ozi","chapter":"8","verse":"31","text":"Ọ sịrị, “M ga-esi aṅaa ghọta, ma mmadụ ezighị m?” Ọ rịọrọ Filip ka ọ rigota nʼụgbọala ahụ, soro ya nọdụ nʼime ya."},{"book":"Ọrụ Ndị Ozi","chapter":"8","verse":"32","text":"Mpaghara akwụkwọ nsọ ọ na-agụ bụ nke a,"},{"book":"Ọrụ Ndị Ozi","chapter":"8","verse":"33","text":"Nʼọnọdụ ịdị ala ya, e meghị ka ikpe ziri ezi ruo ya aka."},{"book":"Ọrụ Ndị Ozi","chapter":"8","verse":"34","text":"Onozi ahụ jụrụ Filip, “Biko, gwa m, onye ka onye amụma a na-ekwu okwu ya? Ọ bụ ihe banyere onwe ya ka ọ na-ekwu, ka ọ bụ banyere onye ọzọ?”"},{"book":"Ọrụ Ndị Ozi","chapter":"8","verse":"35","text":"Mgbe ahụ, Filip malitere ikwu okwu, site nʼakụkọ akwụkwọ nsọ ọ na-agụ kọọrọ ya akụkọ oziọma banyere Jisọs."},{"book":"Ọrụ Ndị Ozi","chapter":"8","verse":"36","text":"Mgbe ha na-aga nʼụzọ, ha bịaruru ebe ọdọ mmiri nta dị. Onozi ahụ sịrị, “Lee, nke a bụ mmiri. Ọ dị ihe ga-egbochi ime m baptizim?”"},{"book":"Ọrụ Ndị Ozi","chapter":"8","verse":"37","text":"Filip sịrị, “Ọ bụrụ na i ji obi gị niile kwere, e nwere ike ime gị baptizim.”"},{"book":"Ọrụ Ndị Ozi","chapter":"8","verse":"38","text":"O kwuru ka a kwụsị ụgbọala ahụ. Mgbe ahụ, onozi ahụ na Filip wụdatara banye nʼime mmiri ebe Filip nọ mee ya baptizim."},{"book":"Ọrụ Ndị Ozi","chapter":"8","verse":"39","text":"Mgbe ha sitere nʼime mmiri ahụ pụta, ngwangwa Mmụọ Onyenwe anyị sitere nʼebe ahụ wepụ Filip, onye onozi ahụ ahụkwaghị ya anya ọzọ; kama ọ gara nʼihu nʼije ya na-aṅụrịkwa ọṅụ."},{"book":"Ọrụ Ndị Ozi","chapter":"8","verse":"40","text":"Ebe ọzọ a hụrụ Filip bụ nʼAzọtus. O jegharịkwara nʼobodo niile dị nʼala ahụ, na-ekwusa oziọma ruo mgbe ọ bịaruru Sizaria."}]}