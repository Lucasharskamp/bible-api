{"data":[{"book":"РУТ","chapter":"4","verse":"1","text":"Ваоз пайшоў да брамы і сядзеў там. І вось, ідзе міма родзіч, пра якога казаў Ваоз. І сказаў яму Ваоз: зайдзі сюды і сядзь тут. Той зайшоў і сеў."},{"book":"РУТ","chapter":"4","verse":"2","text":"Ваоз узяў дзесяць чалавек з старэйшынаў горада і сказаў: сядзьце тут. І яны селі."},{"book":"РУТ","chapter":"4","verse":"3","text":"І сказаў Ваоз родзічу: Наэмінь, якая вярнулася з палёў Маавіцкіх, прадае частку поля, што належыць брату нашаму Элімэлэху;"},{"book":"РУТ","chapter":"4","verse":"4","text":"я рашыўся давесьці да вушэй тваіх і сказаць: купі пры ўсіх, што сядзяць тут, і пры старэйшынах народу майго; калі хочаш выкупіць, выкупляй; а калі ня хочаш выкупіць, скажы мне, і я буду ведаць; бо апрача цябе няма каму выкупіць, а пасьля цябе я. Той сказаў: я выкупаю."},{"book":"РУТ","chapter":"4","verse":"5","text":"Ваоз сказаў: калі ты купіш поле ў Наэміні, ты павінен купіць і ў Рут Маавіцянкі, жонкі памерлага, і павінен узяць яе замуж, каб узнавіць імя памерлага ў надзеле ягоным."},{"book":"РУТ","chapter":"4","verse":"6","text":"І сказаў той родзіч: не магу я ўзяць яе сабе, каб не парушыць свайго надзелу: прымі яе ты, бо я не магу прыняць."},{"book":"РУТ","chapter":"4","verse":"7","text":"Раней быў такі звычай у Ізраіля пры выкупе і пры абмене дзеля пацьвярджэньня якой-небудзь справы: адзін здымаў бот свой і даваў другому, і гэта было сьведчаньнем у Ізраіля."},{"book":"РУТ","chapter":"4","verse":"8","text":"І сказаў той родзіч Ваозу: купі сабе. І зьняў бот свой."},{"book":"РУТ","chapter":"4","verse":"9","text":"І сказаў Ваоз старэйшынам і ўсяму народу: вы цяпер сьведкі таго, што я купляю ў Наэміні ўсё Элімэлэхавае і ўсё Хілеонавае і Махлонавае:"},{"book":"РУТ","chapter":"4","verse":"10","text":"таксама і Рут Маавіцянку, жонку Міхлонаву, бяру сабе за жонку, каб пакінуць імя памерлага ў надзеле ягоным і каб ня зьнікла імя памерлага сярод братоў ягоных і каля брамы месца, дзе ён жыў: вы сёньня сьведкі таго."},{"book":"РУТ","chapter":"4","verse":"11","text":"І сказаў увесь народ, які каля брамы, і старэйшыны: мы сьведкі; хай створыць Гасподзь жонку, што ўваходзіць у дом твой, як Рахіль і як Лію, якія абедзьве заснавалі дом Ізраілеў; набывай багацьце ў Эфрафе, і хай славіцца імя тваё ў Віфляеме;"},{"book":"РУТ","chapter":"4","verse":"12","text":"і хай будзе дом твой, як дом Фарэса, якога нарадзіла Тамар Юду, ад таго семя, якое дасьць табе Гасподзь ад гэтай маладзіцы."},{"book":"РУТ","chapter":"4","verse":"13","text":"І ўзяў Ваоз Рут, і яна зрабілася яго жонкаю. І ўвайшоў ён да яе, і Гасподзь даў ёй цяжарнасьць, і яна нарадзіла сына."},{"book":"РУТ","chapter":"4","verse":"14","text":"І казалі жанчыны Наэміні: дабраславёны Гасподзь, што ён не пакінуў цябе сёньня без нашчадка! і хай славіцца імя яго ў Ізраілі!"},{"book":"РУТ","chapter":"4","verse":"15","text":"ён будзе радасьцю і кармільцам у старасьці тваёй, бо яго нарадзіла нявестка твая, якая любіць цябе, якая табе лепей за семярых сыноў."},{"book":"РУТ","chapter":"4","verse":"16","text":"І ўзяла Наэмінь дзіця гэтае, і насіла яго ў абдымках сваіх, і была яму за няньку."},{"book":"РУТ","chapter":"4","verse":"17","text":"Суседкі далі яму імя і казалі: «у Наэміні нарадзіўся сын», і далі імя яму: Авід. Ён бацька Есэя, бацькі Давідавага."},{"book":"РУТ","chapter":"4","verse":"18","text":"І вось род Фарэсаў: Фарэс спарадзіў Эсрома;"},{"book":"РУТ","chapter":"4","verse":"19","text":"Эсром спарадзіў Арама; Арам спарадзіў Амінадава;"},{"book":"РУТ","chapter":"4","verse":"20","text":"Амаінадаў спарадзіў Наасона; Наасон спарадзіў Салмона;"},{"book":"РУТ","chapter":"4","verse":"21","text":"Салмон спарадзіў Ваоза; Ваоз спарадзіў Авіда;"},{"book":"РУТ","chapter":"4","verse":"22","text":"Авід спарадзіў Есэя; Есэй спарадзіў Давіда."}]}