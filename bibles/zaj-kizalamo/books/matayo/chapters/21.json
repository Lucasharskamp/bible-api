{"data":[{"book":"MATAYO","chapter":"21","verse":"1","text":"Yesu na wanahina zake viwakalile behi na kuvika Yelusalemu, wavika mkiwambo cha Betifage hana Ikigongo cha Mizaituni, Yesu kawatuma wanahina zake wabili,"},{"book":"MATAYO","chapter":"21","verse":"2","text":"kawalongela, “Gendeni hana ikiwambo kili haulongozi wenu, baho mom'vika mhunda yafungigwe hamoja na mwanage. Wafunguleni, abaho, munigalile."},{"book":"MATAYO","chapter":"21","verse":"3","text":"Na kamba munhu yoyose yahawauza, mulongeleni kamba, ‘Mndewa kowalonda.’ Na himahima kowagwelela.”"},{"book":"MATAYO","chapter":"21","verse":"4","text":"Gano galawilila giladi gavikile gaja galongigwe na muhokozi, yolonga,"},{"book":"MATAYO","chapter":"21","verse":"5","text":"“Mulongele mndele wa Sayuni,21:5 Mndele wa Sayuni nhegulo yake wanhu wa Yelusalemu."},{"book":"MATAYO","chapter":"21","verse":"6","text":"Avo, wanahina wachola na watenda kamba Yesu viyawalongele."},{"book":"MATAYO","chapter":"21","verse":"7","text":"Wamgala imhunda na mwana wa mhunda, watandika vivalo vao uchana yao, abaho, Yesu kakala uchana ya imwana mhunda."},{"book":"MATAYO","chapter":"21","verse":"8","text":"Dale kulu ng'hani da wanhu janzanza vivalo vao mnzila, na wayagwe wakanha mikuti ya mitende na kuyanzanza mnzila."},{"book":"MATAYO","chapter":"21","verse":"9","text":"Dale da wanhu dikalile dimulongole na wose wakalile wamsondolele wenula dizwi walonga, “Yatogolwe Mwana wa Daudi! Kamota ayo yokwiza mditwaga da Mndewa! Nhogolwa uchana kuulanga!”"},{"book":"MATAYO","chapter":"21","verse":"10","text":"Yesu viyengile Yelusalemu, wambo jose dikala mumzahimzahi, na wanhu wauza, “Ino iyo munhu yalihi?”"},{"book":"MATAYO","chapter":"21","verse":"11","text":"Didale da wanhu diwalongela, “Ino iyo Yesu, muhokozi kulawa Nazaleti mkiwambo cha Galilaya.”"},{"book":"MATAYO","chapter":"21","verse":"12","text":"Yesu kengila mdikonhi da Ing'anda ya Mulungu na kuwawinga wanhu wose wakalile muja woguza na kugula. Kazihindula meza za wavunja hela na vigoda va wose wakalile woguza njiwa,"},{"book":"MATAYO","chapter":"21","verse":"13","text":"kawalongela, “Yandikigwa Mzinyandiko Zing'alile, ‘Ng'anda yangu yokemigwa ng'anda ya nhambiko.’ Ila mweye moitenda fisilo da wabavi!”"},{"book":"MATAYO","chapter":"21","verse":"14","text":"Vimbugumbugu na walemale wamcholela kuna Ing'anda ya Mulungu, na heyo kawahonya."},{"book":"MATAYO","chapter":"21","verse":"15","text":"Ila wakulu wa wakulu wa nhambiko na wafundiza Malagizo ga Musa viwonile vinhu va mkanganyo viyatendile, na wana wotoa nyangi kuna Ing'anda ya Mulungu wolonga, “Yatogolwe Mwana wa Daudi!” wona lusango."},{"book":"MATAYO","chapter":"21","verse":"16","text":"Wamulongela, “Kowahulika wano vowolonga?”"},{"book":"MATAYO","chapter":"21","verse":"17","text":"Kawaleka, kachola hanze ya idiwambo mbaka Betania, kawasa hiko."},{"book":"MATAYO","chapter":"21","verse":"18","text":"Imitondo ng'hani Yesu viyakalile mnzila yobwela mdiwambo, kona nzala."},{"book":"MATAYO","chapter":"21","verse":"19","text":"Kawona mtini hamgwazo wa inzila, kaukwenhukila, ila honile chochose uchana yake ila mijani iiyeka. Abaho, kaulongela, “Sambiulele mujo milao yose!” Bahaja umtini unyala."},{"book":"MATAYO","chapter":"21","verse":"20","text":"Wanahina viwawene vino wakanganya, wauza, “Habali umtini unyala himahima?”"},{"book":"MATAYO","chapter":"21","verse":"21","text":"Yesu kawedika, yolonga, “Nowalongela ikweli, kamba muhawa na nhamanila bila kusinha mmioyo yenu, sio kamba modaha kutenda kija kitendigwe mumtini uno, ila vivija modaha kukilongela kigongo kino, ‘Goboka, uiyase m'bahali,’ na yotendeka."},{"book":"MATAYO","chapter":"21","verse":"22","text":"Kamba muhawa na nhamanila, chochose chondampule mkutambika, mogweleligwa.”"},{"book":"MATAYO","chapter":"21","verse":"23","text":"Yesu viyengile muna Ing'anda ya Mulungu, wakulu wa wakulu wa nhambiko na wavyele wa wanhu wamcholela kipigiti viyakalile yofundiza, wamuuza, “Kotenda mbuli zino na udaho ulihi? Na yalihi yakugwelele udaho uno?”"},{"book":"MATAYO","chapter":"21","verse":"24","text":"Yesu kawalongela, “Vivija na nie nowauza mbuli, na kamba muhanilongela nhegulo yake, na nie nowalongela kamba notenda mbuli zino na udaho ulihi."},{"book":"MATAYO","chapter":"21","verse":"25","text":"Mbatiza ya Yohana ilawa kwahi? Ilawa ha Mulungu ama ilawa ha wanhu?”"},{"book":"MATAYO","chapter":"21","verse":"26","text":"Ila tuhalonga, ‘Ulawa ha wanhu,’ towadumba wanhu kwavija wanhu wose wotogola kamba Yohana kakala muhokozi.”"},{"book":"MATAYO","chapter":"21","verse":"27","text":"Avo wamwidika Yesu, “Hatuvitanga.”"},{"book":"MATAYO","chapter":"21","verse":"28","text":"“Mweye mokonaze? Kukala na munhu imwe yakalile na wana wabili. Kamcholela ija imkulu kamulongela, ‘Mwanangu, lelo genda ukasang'hanike mumgunda wa mizabibu.’"},{"book":"MATAYO","chapter":"21","verse":"29","text":"Ija imwana kamwidika kamulongela, ‘Sichola,’ ila mkipigiti kidodo kagelegeza mmoyo wake, abaho, kachola."},{"book":"MATAYO","chapter":"21","verse":"30","text":"Abaho, kamcholela imdodo kamulongela vivija. Na heyo kamwidika kalonga, ‘Ona, nochola, tata,’ ila hacholile."},{"book":"MATAYO","chapter":"21","verse":"31","text":"Yalihi mmwanza wa wano wabili yatendile gamnogele tataake?”"},{"book":"MATAYO","chapter":"21","verse":"32","text":"Kwavija Yohana M'batiza keza kumwenu mnzila ilibule uzenzeleganye, na mweye hamumtogole, ila wawila kodi na watenda ugoni ndwanga wamtogola. Na hata vimgawene gano, hamulekile vilozo venu na kumtogola."},{"book":"MATAYO","chapter":"21","verse":"33","text":"“Tegelezeni hala diyagwe, kukala na munhu yakalile na mgunda wa mizabibu, kauzengela konhi na kuhimba lwingila lwa kukamulila zabibu na kuzenga ulingo. Abaho, kawapangiza walimi, kachola isi ya kutali."},{"book":"MATAYO","chapter":"21","verse":"34","text":"Kipigiti cha kuhuna zizabibu vikivikile, kawatuma nyakadala zake ha iwalimi wakamsolele fungu jake da izizabibu."},{"book":"MATAYO","chapter":"21","verse":"35","text":"Iwalimi wawanwang'hula waja iwanyakadala, imwe wamtoa, iyagwe wamkoma, na iyagwe wamtoa na mabwe mbaka kadanganhika."},{"book":"MATAYO","chapter":"21","verse":"36","text":"Abaho, ija imunhu kawatuma mwanza uyagwe nyakadala wayagwe bwando kubanza waja wa ichanduso, na iwalimi wawatendela vivija kamba viwawatendele waja wa ichanduso."},{"book":"MATAYO","chapter":"21","verse":"37","text":"Hakimambukizo, kamulagiza mwanage ha iwalimi, yolonga, ‘Kwa vovose womuhishimila mwanangu.’"},{"book":"MATAYO","chapter":"21","verse":"38","text":"Ila iwalimi viwamuwene imwana, wailongela wenyego kwa wenyego, ‘Ino iyo muhazi. Izoni tumkome, abaho, tusole uhazi wake!’"},{"book":"MATAYO","chapter":"21","verse":"39","text":"Avo wamsola na kumwasa hanze ya umgunda wa mizabibu na kumkoma."},{"book":"MATAYO","chapter":"21","verse":"40","text":"“Avo mwene mgunda yeheza, kowatenda choni iwalimi?”"},{"book":"MATAYO","chapter":"21","verse":"41","text":"Wamulongela, “Kowakoma wanhu waja wehile, na kuwagwelela umgunda walimi wayagwe wondawamgwelele zabibu mkipigiti cha kuhuna.”"},{"book":"MATAYO","chapter":"21","verse":"42","text":"Yesu kawalongela, “Hamsomile Zinyandiko Zing'alile?"},{"book":"MATAYO","chapter":"21","verse":"43","text":"“Avo nowalongela, Undewa wa Mulungu wosegezigwa kumwenu na kugweleligwa wanhu wayagwe wondawatende gamnogele Mulungu."},{"book":"MATAYO","chapter":"21","verse":"44","text":"Munhu yodilagalila dibwe dino kobeneka vidangavidanga, na munhu yoyose yondadimulagalile domsiginha lipilipi.”"},{"book":"MATAYO","chapter":"21","verse":"45","text":"Wakulu wa wakulu wa nhambiko na Mafalisayo viwahulike hala da Yesu, wavitanga kamba kowalonga hewo,"},{"book":"MATAYO","chapter":"21","verse":"46","text":"avo wazahila nzila ya kumgoga. Ila wadumba didale da wanhu kwavija wakala womtogola Yesu kamba muhokozi."}]}