{"data":[{"book":"यहेजकेल","chapter":"1","verse":"1","text":"तीसवें वर्ष के चौथे महीने के पाँचवें दिन, मैं बन्दियों के बीच कबार नदी के तट पर था, तब स्वर्ग खुल गया, और मैंने परमेश्वर के दर्शन पाए। (यहे. 3:23)"},{"book":"यहेजकेल","chapter":"1","verse":"2","text":"यहोयाकीन राजा की बँधुआई के पाँचवें वर्ष के चौथे महीने के पाँचवें दिन को, कसदियों के देश में कबार नदी के तट पर,"},{"book":"यहेजकेल","chapter":"1","verse":"3","text":"यहोवा का वचन बूजी के पुत्र यहेजकेल याजक के पास पहुँचा; और यहोवा की शक्ति उस पर वहीं प्रगट हुई।"},{"book":"यहेजकेल","chapter":"1","verse":"4","text":"जब मैं देखने लगा, तो क्या देखता हूँ कि उत्तर दिशा से बड़ी घटा, और लहराती हुई आग सहित बड़ी आँधी आ रही है; और घटा के चारों ओर प्रकाश और आग के बीचों-बीच से झलकाया हुआ पीतल सा कुछ दिखाई देता है।"},{"book":"यहेजकेल","chapter":"1","verse":"5","text":"फिर उसके बीच से चार जीवधारियों के समान कुछ निकले। और उनका रूप मनुष्य के समान था,"},{"book":"यहेजकेल","chapter":"1","verse":"6","text":"परन्तु उनमें से हर एक के चार-चार मुख और चार-चार पंख थे।"},{"book":"यहेजकेल","chapter":"1","verse":"7","text":"उनके पाँव सीधे थे, और उनके पाँवों के तलवे बछड़ों के खुरों के से थे; और वे झलकाए हुए पीतल के समान चमकते थे।"},{"book":"यहेजकेल","chapter":"1","verse":"8","text":"उनके चारों ओर पर पंखों के नीचे मनुष्य के से हाथ थे। और उन चारों के मुख और पंख इस प्रकार के थे:"},{"book":"यहेजकेल","chapter":"1","verse":"9","text":"उनके पंख एक दूसरे से परस्पर मिले हुए थे; वे अपने-अपने सामने सीधे ही चलते हुए मुड़ते नहीं थे।"},{"book":"यहेजकेल","chapter":"1","verse":"10","text":"उनके सामने के मुखों का रूप मनुष्य का सा था; और उन चारों के दाहिनी ओर के मुख सिंह के से, बाईं ओर के मुख बैल के से थे, और चारों के पीछे के मुख उकाब पक्षी के से थे। (प्रका. 4:7)"},{"book":"यहेजकेल","chapter":"1","verse":"11","text":"उनके चेहरे ऐसे थे और उनके मुख और पंख ऊपर की ओर अलग-अलग थे; हर एक जीवधारी के दो-दो पंख थे, जो एक दूसरे के पंखों से मिले हुए थे, और दो-दो पंखों से उनका शरीर ढँपा हुआ था।"},{"book":"यहेजकेल","chapter":"1","verse":"12","text":"वे सीधे अपने-अपने सामने ही चलते थे; जिधर आत्मा जाना चाहता था, वे उधर ही जाते थे, और चलते समय मुड़ते नहीं थे।"},{"book":"यहेजकेल","chapter":"1","verse":"13","text":"जीवधारियों के रूप अंगारों और जलते हुए मशालों के समान दिखाई देते थे, और वह आग जीवधारियों के बीच इधर-उधर चलती-फिरती हुई बड़ा प्रकाश देती रही; और उस आग से बिजली निकलती थी। (प्रका. 4:5, प्रका. 11:1)"},{"book":"यहेजकेल","chapter":"1","verse":"14","text":"जीवधारियों का चलना फिरना बिजली का सा था।"},{"book":"यहेजकेल","chapter":"1","verse":"15","text":"जब मैं जीवधारियों को देख ही रहा था, तो क्या देखा कि भूमि पर उनके पास चारों मुखों की गिनती के अनुसार, एक-एक पहिया था।"},{"book":"यहेजकेल","chapter":"1","verse":"16","text":"पहियों का रूप और बनावट फीरोजे की सी थी, और चारों का एक ही रूप था; और उनका रूप और बनावट ऐसी थी जैसे एक पहिये के बीच दूसरा पहिया हो।"},{"book":"यहेजकेल","chapter":"1","verse":"17","text":"चलते समय वे अपनी चारों ओर चल सकते थे1:17 वे अपनी चारों ओर चल सकते थे: अर्थात् जिस ओर उनका चेहरा था उसी ओर। क्योंकि चारों कोने चारों दिशाओं को दर्शाते थे। वे इस प्रकार थे कि प्रत्येक दिशा में एक जैसा चल सकते थे।, और चलने में मुड़ते नहीं थे।"},{"book":"यहेजकेल","chapter":"1","verse":"18","text":"उन चारों पहियों के घेरे बहुत बड़े और डरावने थे, और उनके घेरों में चारों ओर आँखें ही आँखें भरी हुई थीं। (प्रका. 4:6)"},{"book":"यहेजकेल","chapter":"1","verse":"19","text":"जब जीवधारी चलते थे, तब पहिये भी उनके साथ चलते थे; और जब जीवधारी भूमि पर से उठते थे, तब पहिये भी उठते थे।"},{"book":"यहेजकेल","chapter":"1","verse":"20","text":"जिधर आत्मा जाना चाहती थी1:20 जिधर आत्मा जाना चाहती थी: चारों प्राणी जिनके पहिये थे यहाँ जीवित प्राणी कहे गये हैं क्योंकि वे चलते समय सर्वांग होते थे और उनकी इच्छा भी एक ही थी और आत्मा भी एक ही थी। , उधर ही वे जाते, और पहिये जीवधारियों के साथ उठते थे; क्योंकि उनकी आत्मा पहियों में थी।"},{"book":"यहेजकेल","chapter":"1","verse":"21","text":"जब वे चलते थे तब ये भी चलते थे; और जब जब वे खड़े होते थे तब ये भी खड़े होते थे; और जब वे भूमि पर से उठते थे तब पहिये भी उनके साथ उठते थे; क्योंकि जीवधारियों की आत्मा पहियों में थी।"},{"book":"यहेजकेल","chapter":"1","verse":"22","text":"जीवधारियों के सिरों के ऊपर आकाशमण्डल सा कुछ था जो बर्फ के समान भयानक रीति से चमकता था, और वह उनके सिरों के ऊपर फैला हुआ था। (यहे. 10:1)"},{"book":"यहेजकेल","chapter":"1","verse":"23","text":"आकाशमण्डल के नीचे, उनके पंख एक दूसरे की ओर सीधे फैले हुए थे; और हर एक जीवधारी के दो-दो और पंख थे जिनसे उनके शरीर ढँपे हुए थे।"},{"book":"यहेजकेल","chapter":"1","verse":"24","text":"उनके चलते समय उनके पंखों की फड़फड़ाहट की आहट मुझे बहुत से जल, या सर्वशक्तिमान की वाणी, या सेना के हलचल की सी सुनाई पड़ती थी; और जब वे खड़े होते थे, तब अपने पंख लटका लेते थे। (यहे. 10:5)"},{"book":"यहेजकेल","chapter":"1","verse":"25","text":"फिर उनके सिरों के ऊपर जो आकाशमण्डल था, उसके ऊपर से एक शब्द सुनाई पड़ता था; और जब वे खड़े होते थे, तब अपने पंख लटका लेते थे।"},{"book":"यहेजकेल","chapter":"1","verse":"26","text":"जो आकाशमण्डल उनके सिरों के ऊपर था, उसके ऊपर मानो कुछ नीलम का बना हुआ सिंहासन था; इस सिंहासन के ऊपर मनुष्य के समान1:26 मनुष्य के समान: इस प्रगटीकरण का रूप बहुत महत्त्वपूर्ण है। यहाँ कोई स्वर्गदूत परमेश्वर का सन्देश नहीं लाता है, यह तो परमेश्वर ही की महिमा का दर्शन है। कोई दिखाई देता था। (प्रका. 1:13)"},{"book":"यहेजकेल","chapter":"1","verse":"27","text":"उसकी मानो कमर से लेकर ऊपर की ओर मुझे झलकाया हुआ पीतल सा दिखाई पड़ा, और उसके भीतर और चारों ओर आग सी दिखाई देती थी; फिर उस मनुष्य की कमर से लेकर नीचे की ओर भी मुझे कुछ आग सी दिखाई देती थी; और उसके चारों ओर प्रकाश था।"},{"book":"यहेजकेल","chapter":"1","verse":"28","text":"जैसे वर्षा के दिन बादल में धनुष दिखाई पड़ता है, वैसे ही चारों ओर का प्रकाश दिखाई देता था।"}]}