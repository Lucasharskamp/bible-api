{"data":[{"book":"AmaNani","chapter":"6","verse":"1","text":"UThixo wathi kuMosi,"},{"book":"AmaNani","chapter":"6","verse":"2","text":"“Khuluma labako-Israyeli ubatshele lokhu: ‘Nxa owesilisa loba owesifazane efuna ukwenza isifungo esibalulekileyo, isifungo sokuzahlukanisela kuThixo ukuba abe ngumNaziri,"},{"book":"AmaNani","chapter":"6","verse":"3","text":"kumele angabe esanatha iwayini loba yikuphi okunathwayo okulemvubelo njalo akumelanga ukuthi anathe iviniga eyenziwe ngewayini loba okunathwayo okulemvubelo. Kanganathi umhluzi wezithelo zevini, njalo angadli izithelo zevini ezimanzi loba ezomileyo."},{"book":"AmaNani","chapter":"6","verse":"4","text":"Nxa elokhu engumNaziri kangadli lutho oluvela esivinini kungakhathalekile ukuthi zintanga loba ngamakhasi esithelo."},{"book":"AmaNani","chapter":"6","verse":"5","text":"Ngasosonke isikhathi esemi esifungweni sokuzahlukanisela akumelanga kube lempuco ekhanda lakhe. Kumele abengcwele size sedlule isikhathi sakhe sokuzahlukanisela uThixo; kayekele inwele zakhe zikhule zibende."},{"book":"AmaNani","chapter":"6","verse":"6","text":"Kusosonke isikhathi sakhe sokuzahlukanisela uThixo kangasondeli esidunjini."},{"book":"AmaNani","chapter":"6","verse":"7","text":"Loba kungaze kube kufe uyise loba unina loba umfowabo loba udadewabo, akumelanga azingcolise ngokomkhuba ngenxa yabo, ngoba uphawu lokuzahlukanisela uNkulunkulu lusekhanda lakhe."},{"book":"AmaNani","chapter":"6","verse":"8","text":"Ngasosonke isikhathi sokuzahlukanisela kwakhe ungokhethiweyo kuThixo."},{"book":"AmaNani","chapter":"6","verse":"9","text":"Nxa kungafa umuntu emehlweni akhe, ngakho besekungcolisa inwele zakhe asezinikele, kumele aphuce ikhanda ngosuku lokuhlanjululwa kwakhe, usuku lwesikhombisa."},{"book":"AmaNani","chapter":"6","verse":"10","text":"Ngakho ngosuku lwesificaminwembili kalethe kumphristi esangweni lethente lokuhlangana amajuba amabili loba inkwilimba ezincane ezimbili."},{"book":"AmaNani","chapter":"6","verse":"11","text":"Umphristi uzanikela umnikelo wesono ngenye inyoni kuthi enye ibe ngumnikelo wokutshiswa ukumenzela indlela yokubuyisana ngoba enze isono ngoba lapho okulesidumbu khona. Ngalo lolosuku kumele angcwelise ikhanda lakhe."},{"book":"AmaNani","chapter":"6","verse":"12","text":"Kazinikele kuThixo okwesikhathi leso azahlukanisele sona njalo alethe izinyane lemvu elilomnyaka owodwa eliduna libe njengomnikelo wecala. Insuku ezadlulayo kazibalwa, ngoba ube ngongcolileyo ngesikhathi sokuzahlukanisela kwakhe."},{"book":"AmaNani","chapter":"6","verse":"13","text":"Lo ngumlayo womNaziri nxa isikhathi sakhe sokuzahlukanisela sesiphelile. Kumele alethwe esangweni lethente lokuhlangana."},{"book":"AmaNani","chapter":"6","verse":"14","text":"Kethule lapho umnikelo wakhe kuThixo: izinyane lemvu elilomnyaka owodwa eliduna elingelasici libe ngumnikelo wokutshiswa, izinyane lemvu elisikazi elilomnyaka owodwa elingelasici libe ngumnikelo wesono, inqama engelasici ibe ngumnikelo wobudlelwano,"},{"book":"AmaNani","chapter":"6","verse":"15","text":"ndawonye leminikelo yamabele leyokunathwayo, kanye lesitsha sesinkwa esingelamvubelo, amakhekhe enziwe ngefulawa ecolekileyo ixutshwe ngamafutha, njalo lamaqebelengwane agcotshwe ngamafutha."},{"book":"AmaNani","chapter":"6","verse":"16","text":"Umphristi uzakwethula lokhu phambi kukaThixo enze umnikelo wesono lowokutshiswa."},{"book":"AmaNani","chapter":"6","verse":"17","text":"Umphristi uzakwethula isitsha esilesinkwa esingelamvubelo njalo enze umhlatshelo ngenqama kube ngumnikelo wobudlelwano kuThixo, ndawonye lomnikelo wakho wamabele lowokunathwayo."},{"book":"AmaNani","chapter":"6","verse":"18","text":"Ngakho umNaziri uzaphucela inwele zakhe zokwahlukanisela esangweni lethente lokuhlangana. Uzaphosela inwele lezo emlilweni ongaphansi komnikelo wobudlelwano."},{"book":"AmaNani","chapter":"6","verse":"19","text":"Nxa umNaziri esephuce inwele zokuzahlukanisela kwakhe, umphristi uzabeka ezandleni zakhe umkhono wenqama ephekiweyo, kanye lekhekhe leqebelengwane esitsheni, kokubili kungela mvubelo."},{"book":"AmaNani","chapter":"6","verse":"20","text":"Umphristi uzakuzunguza phambi kukaThixo njengomnikelo wokuzunguzwa; kungcwele njalo kungokomphristi, kuhlanganisela lesifuba esizunguziweyo kanye lomlenze owethuliweyo. Ngemva kwalokho, umNaziri usenganatha iwayini."},{"book":"AmaNani","chapter":"6","verse":"21","text":"Lo ngumlayo womNaziri ofunga ngokunikela kuThixo kusiya ngokuzahlukanisela, kuyikwengeza kulokho ayabe ekwenelisile. Kagcwalise isifungo asenzileyo, ngokomlayo womNaziri.’ ”"},{"book":"AmaNani","chapter":"6","verse":"22","text":"UThixo wathi kuMosi,"},{"book":"AmaNani","chapter":"6","verse":"23","text":"“Tshela u-Aroni lamadodana akhe uthi, ‘Le yiyo indlela elizabusisa ngayo abako-Israyeli. Khulumani lithi kubo:"},{"book":"AmaNani","chapter":"6","verse":"24","text":"“UThixo alibusise"},{"book":"AmaNani","chapter":"6","verse":"25","text":"UThixo kakhazimulise ubuso bakhe phezu kwenu"},{"book":"AmaNani","chapter":"6","verse":"26","text":"UThixo kakhangelise ubuso bakhe kini"},{"book":"AmaNani","chapter":"6","verse":"27","text":"Ngokunjalo bazabiza ibizo lami phezu kwabako-Israyeli, mina ngizababusisa.”"}]}