{"data":[{"book":"मथिः","chapter":"22","verse":"1","text":"अनन्तरं यीशुः पुनरपि दृष्टान्तेन तान् अवादीत्,"},{"book":"मथिः","chapter":"22","verse":"2","text":"स्वर्गीयराज्यम् एतादृशस्य नृपतेः समं, यो निज पुत्रं विवाहयन् सर्व्वान् निमन्त्रितान् आनेतुं दासेयान् प्रहितवान्,"},{"book":"मथिः","chapter":"22","verse":"3","text":"किन्तु ते समागन्तुं नेष्टवन्तः।"},{"book":"मथिः","chapter":"22","verse":"4","text":"ततो राजा पुनरपि दासानन्यान् इत्युक्त्वा प्रेषयामास, निमन्त्रितान् वदत, पश्यत, मम भेज्यमासादितमास्ते, निजव्टषादिपुष्टजन्तून् मारयित्वा सर्व्वं खाद्यद्रव्यमासादितवान्, यूयं विवाहमागच्छत।"},{"book":"मथिः","chapter":"22","verse":"5","text":"तथपि ते तुच्छीकृत्य केचित् निजक्षेत्रं केचिद् वाणिज्यं प्रति स्वस्वमार्गेण चलितवन्तः।"},{"book":"मथिः","chapter":"22","verse":"6","text":"अन्ये लोकास्तस्य दासेयान् धृत्वा दौरात्म्यं व्यवहृत्य तानवधिषुः।"},{"book":"मथिः","chapter":"22","verse":"7","text":"अनन्तरं स नृपतिस्तां वार्त्तां श्रुत्वा क्रुध्यन् सैन्यानि प्रहित्य तान् घातकान् हत्वा तेषां नगरं दाहयामास।"},{"book":"मथिः","chapter":"22","verse":"8","text":"ततः स निजदासेयान् बभाषे, विवाहीयं भोज्यमासादितमास्ते, किन्तु निमन्त्रिता जना अयोग्याः।"},{"book":"मथिः","chapter":"22","verse":"9","text":"तस्माद् यूयं राजमार्गं गत्वा यावतो मनुजान् पश्यत, तावतएव विवाहीयभोज्याय निमन्त्रयत।"},{"book":"मथिः","chapter":"22","verse":"10","text":"तदा ते दासेया राजमार्गं गत्वा भद्रान् अभद्रान् वा यावतो जनान् ददृशुः, तावतएव संगृह्यानयन्; ततोऽभ्यागतमनुजै र्विवाहगृहम् अपूर्य्यत।"},{"book":"मथिः","chapter":"22","verse":"11","text":"तदानीं स राजा सर्व्वानभ्यागतान् द्रष्टुम् अभ्यन्तरमागतवान्; तदा तत्र विवाहीयवसनहीनमेकं जनं वीक्ष्य तं जगाद्,"},{"book":"मथिः","chapter":"22","verse":"12","text":"हे मित्र,त्वं विवाहीयवसनं विना कथमत्र प्रविष्टवान्? तेन स निरुत्तरो बभूव।"},{"book":"मथिः","chapter":"22","verse":"13","text":"तदा राजा निजानुचरान् अवदत्, एतस्य करचरणान् बद्धा यत्र रोदनं दन्तैर्दन्तघर्षणञ्च भवति, तत्र वहिर्भूततमिस्रे तं निक्षिपत।"},{"book":"मथिः","chapter":"22","verse":"14","text":"इत्थं बहव आहूता अल्पे मनोभिमताः।"},{"book":"मथिः","chapter":"22","verse":"15","text":"अनन्तरं फिरूशिनः प्रगत्य यथा संलापेन तम् उन्माथे पातयेयुस्तथा मन्त्रयित्वा"},{"book":"मथिः","chapter":"22","verse":"16","text":"हेरोदीयमनुजैः साकं निजशिष्यगणेन तं प्रति कथयामासुः, हे गुरो, भवान् सत्यः सत्यमीश्वरीयमार्गमुपदिशति, कमपि मानुषं नानुरुध्यते, कमपि नापेक्षते च, तद् वयं जानीमः।"},{"book":"मथिः","chapter":"22","verse":"17","text":"अतः कैसरभूपाय करोऽस्माकं दातव्यो न वा? अत्र भवता किं बुध्यते? तद् अस्मान् वदतु।"},{"book":"मथिः","chapter":"22","verse":"18","text":"ततो यीशुस्तेषां खलतां विज्ञाय कथितवान्, रे कपटिनः युयं कुतो मां परिक्षध्वे?"},{"book":"मथिः","chapter":"22","verse":"19","text":"तत्करदानस्य मुद्रां मां दर्शयत। तदानीं तैस्तस्य समीपं मुद्राचतुर्थभाग आनीते"},{"book":"मथिः","chapter":"22","verse":"20","text":"स तान् पप्रच्छ, अत्र कस्येयं मूर्त्ति र्नाम चास्ते? ते जगदुः, कैसरभूपस्य।"},{"book":"मथिः","chapter":"22","verse":"21","text":"ततः स उक्तवान, कैसरस्य यत् तत् कैसराय दत्त, ईश्वरस्य यत् तद् ईश्वराय दत्त।"},{"book":"मथिः","chapter":"22","verse":"22","text":"इति वाक्यं निशम्य ते विस्मयं विज्ञाय तं विहाय चलितवन्तः।"},{"book":"मथिः","chapter":"22","verse":"23","text":"तस्मिन्नहनि सिदूकिनोऽर्थात् श्मशानात् नोत्थास्यन्तीति वाक्यं ये वदन्ति, ते यीशेारन्तिकम् आगत्य पप्रच्छुः,"},{"book":"मथिः","chapter":"22","verse":"24","text":"हे गुरो, कश्चिन्मनुजश्चेत् निःसन्तानः सन् प्राणान् त्यजति, तर्हि तस्य भ्राता तस्य जायां व्युह्य भ्रातुः सन्तानम् उत्पादयिष्यतीति मूसा आदिष्टवान्।"},{"book":"मथिः","chapter":"22","verse":"25","text":"किन्त्वस्माकमत्र केऽपि जनाः सप्तसहोदरा आसन्, तेषां ज्येष्ठ एकां कन्यां व्यवहात्, अपरं प्राणत्यागकाले स्वयं निःसन्तानः सन् तां स्त्रियं स्वभ्रातरि समर्पितवान्,"},{"book":"मथिः","chapter":"22","verse":"26","text":"ततो द्वितीयादिसप्तमान्ताश्च तथैव चक्रुः।"},{"book":"मथिः","chapter":"22","verse":"27","text":"शेषे सापी नारी ममार।"},{"book":"मथिः","chapter":"22","verse":"28","text":"मृतानाम् उत्थानसमये तेषां सप्तानां मध्ये सा नारी कस्य भार्य्या भविष्यति? यस्मात् सर्व्वएव तां व्यवहन्।"},{"book":"मथिः","chapter":"22","verse":"29","text":"ततो यीशुः प्रत्यवादीत्, यूयं धर्म्मपुस्तकम् ईश्वरीयां शक्तिञ्च न विज्ञाय भ्रान्तिमन्तः।"},{"book":"मथिः","chapter":"22","verse":"30","text":"उत्थानप्राप्ता लोका न विवहन्ति, न च वाचा दीयन्ते, किन्त्वीश्वरस्य स्वर्गस्थदूतानां सदृशा भवन्ति।"},{"book":"मथिः","chapter":"22","verse":"31","text":"अपरं मृतानामुत्थानमधि युष्मान् प्रतीयमीश्वरोक्तिः,"},{"book":"मथिः","chapter":"22","verse":"32","text":"\"अहमिब्राहीम ईश्वर इस्हाक ईश्वरो याकूब ईश्वर\" इति किं युष्माभि र्नापाठि? किन्त्वीश्वरो जीवताम् ईश्वर:, स मृतानामीश्वरो नहि।"},{"book":"मथिः","chapter":"22","verse":"33","text":"इति श्रुत्वा सर्व्वे लोकास्तस्योपदेशाद् विस्मयं गताः।"},{"book":"मथिः","chapter":"22","verse":"34","text":"अनन्तरं सिदूकिनाम् निरुत्तरत्ववार्तां निशम्य फिरूशिन एकत्र मिलितवन्तः,"},{"book":"मथिः","chapter":"22","verse":"35","text":"तेषामेको व्यवस्थापको यीशुं परीक्षितुं पपच्छ,"},{"book":"मथिः","chapter":"22","verse":"36","text":"हे गुरो व्यवस्थाशास्त्रमध्ये काज्ञा श्रेष्ठा?"},{"book":"मथिः","chapter":"22","verse":"37","text":"ततो यीशुरुवाच, त्वं सर्व्वान्तःकरणैः सर्व्वप्राणैः सर्व्वचित्तैश्च साकं प्रभौ परमेश्वरे प्रीयस्व,"},{"book":"मथिः","chapter":"22","verse":"38","text":"एषा प्रथममहाज्ञा। तस्याः सदृशी द्वितीयाज्ञैषा,"},{"book":"मथिः","chapter":"22","verse":"39","text":"तव समीपवासिनि स्वात्मनीव प्रेम कुरु।"},{"book":"मथिः","chapter":"22","verse":"40","text":"अनयो र्द्वयोराज्ञयोः कृत्स्नव्यवस्थाया भविष्यद्वक्तृग्रन्थस्य च भारस्तिष्ठति।"},{"book":"मथिः","chapter":"22","verse":"41","text":"अनन्तरं फिरूशिनाम् एकत्र स्थितिकाले यीशुस्तान् पप्रच्छ,"},{"book":"मथिः","chapter":"22","verse":"42","text":"ख्रीष्टमधि युष्माकं कीदृग्बोधो जायते? स कस्य सन्तानः? ततस्ते प्रत्यवदन्, दायूदः सन्तानः।"},{"book":"मथिः","chapter":"22","verse":"43","text":"तदा स उक्तवान्, तर्हि दायूद् कथम् आत्माधिष्ठानेन तं प्रभुं वदति ?"},{"book":"मथिः","chapter":"22","verse":"44","text":"यथा मम प्रभुमिदं वाक्यमवदत् परमेश्वरः। तवारीन् पादपीठं ते यावन्नहि करोम्यहं। तावत् कालं मदीये त्वं दक्षपार्श्व उपाविश। अतो यदि दायूद् तं प्रभुं वदति, र्तिह स कथं तस्य सन्तानो भवति?"},{"book":"मथिः","chapter":"22","verse":"45","text":"तदानीं तेषां कोपि तद्वाक्यस्य किमप्युत्तरं दातुं नाशक्नोत्;"},{"book":"मथिः","chapter":"22","verse":"46","text":"तद्दिनमारभ्य तं किमपि वाक्यं प्रष्टुं कस्यापि साहसो नाभवत्।"}]}