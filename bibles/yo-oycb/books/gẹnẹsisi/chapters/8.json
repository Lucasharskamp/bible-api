{"data":[{"book":"Gẹnẹsisi","chapter":"8","verse":"1","text":"Ọlọ́run sì rántí Noa àti ohun alààyè gbogbo tí ó wà pẹ̀lú rẹ̀, bí àwọn ẹranko igbó àti ohun ọ̀sìn, ó sì mú kí afẹ́fẹ́ fẹ́ sórí ilẹ̀, omi náà sì fà."},{"book":"Gẹnẹsisi","chapter":"8","verse":"2","text":"Gbogbo ìsun ibú àti fèrèsé ìṣàn ọ̀run tì, òjò pẹ̀lú sì dáwọ́ rírọ̀ dúró."},{"book":"Gẹnẹsisi","chapter":"8","verse":"3","text":"Omi sì bẹ̀rẹ̀ sí ní gbẹ kúrò lórí ilẹ̀, lẹ́yìn àádọ́jọ ọjọ́, ó sì ti ń fà."},{"book":"Gẹnẹsisi","chapter":"8","verse":"4","text":"Ní ọjọ́ kẹtàdínlógún oṣù kejì ni ọkọ̀ náà gúnlẹ̀ sórí òkè Ararati."},{"book":"Gẹnẹsisi","chapter":"8","verse":"5","text":"Omi náà sì ń gbẹ si títí di oṣù kẹwàá. Ní ọjọ́ kìn-ín-ní oṣù kẹwàá, orí àwọn òkè sì farahàn."},{"book":"Gẹnẹsisi","chapter":"8","verse":"6","text":"Lẹ́yìn ogójì ọjọ́, Noa sí fèrèsé tí ó ṣe sára ọkọ̀."},{"book":"Gẹnẹsisi","chapter":"8","verse":"7","text":"Ó sì rán ẹyẹ ìwò kan jáde, tí ó ń fò káàkiri síwá àti sẹ́yìn títí omi fi gbẹ kúrò ní orí ilẹ̀."},{"book":"Gẹnẹsisi","chapter":"8","verse":"8","text":"Ó sì rán àdàbà kan jáde láti wò ó bóyá omi ti gbẹ kúrò lórí ilẹ̀."},{"book":"Gẹnẹsisi","chapter":"8","verse":"9","text":"Ṣùgbọ́n àdàbà náà kò rí ìyàngbẹ ilẹ̀ bà lé nítorí omi kò tí ì tan lórí ilẹ̀, ó sì padà sọ́dọ̀ Noa. Noa na ọwọ́ rẹ̀ jáde ó sì mú ẹyẹ náà wọlé sọ́dọ̀ ara rẹ̀ nínú ọkọ̀."},{"book":"Gẹnẹsisi","chapter":"8","verse":"10","text":"Ó sì dúró fún ọjọ́ méje sí i; ó sì tún rán àdàbà náà jáde láti inú ọkọ̀."},{"book":"Gẹnẹsisi","chapter":"8","verse":"11","text":"Nígbà tí àdàbà náà padà sọ́dọ̀ rẹ̀ ní àṣálẹ́, ó já ewé igi olifi tútù há ẹnu! Nígbà náà ni Noa mọ̀ pé omi ti ń gbẹ kúrò lórí ilẹ̀."},{"book":"Gẹnẹsisi","chapter":"8","verse":"12","text":"Noa tún mú sùúrù fún ọjọ́ méje, ó sì tún rán àdàbà náà jáde, ṣùgbọ́n àdàbà náà kò padà sọ́dọ̀ rẹ̀ mọ́."},{"book":"Gẹnẹsisi","chapter":"8","verse":"13","text":"Ní ọjọ́ kìn-ín-ní oṣù kìn-ín-ní, ní ọdún kọ́kànlélẹ́gbẹ̀ta (601) ni omi náà gbẹ kúrò lórí ilẹ̀; Noa sì ṣí ọkọ̀, ó sì ri pé ilẹ̀ ti gbẹ."},{"book":"Gẹnẹsisi","chapter":"8","verse":"14","text":"Ní ọjọ́ kẹtàdínlọ́gbọ̀n oṣù kejì, ilẹ̀ ti gbẹ pátápátá."},{"book":"Gẹnẹsisi","chapter":"8","verse":"15","text":"Nígbà náà ni Ọlọ́run wí fún Noa pé."},{"book":"Gẹnẹsisi","chapter":"8","verse":"16","text":"“Jáde kúrò nínú ọkọ̀, ìwọ àti aya rẹ, pẹ̀lú àwọn ọmọ rẹ àti àwọn aya wọn."},{"book":"Gẹnẹsisi","chapter":"8","verse":"17","text":"Kó gbogbo àwọn ẹ̀dá alààyè tí ó wà pẹ̀lú rẹ jáde: àwọn ẹyẹ, ẹranko àti gbogbo àwọn ẹ̀dá tí ń rìn nílẹ̀, kí wọn lè bí sí i, kí wọn sì pọ̀ sí i, kí wọn sì máa gbá yìn lórí ilẹ̀.”"},{"book":"Gẹnẹsisi","chapter":"8","verse":"18","text":"Noa, àwọn ọmọ rẹ̀, aya rẹ̀ àti àwọn aya ọmọ rẹ̀ sì jáde."},{"book":"Gẹnẹsisi","chapter":"8","verse":"19","text":"Gbogbo àwọn ẹranko àti àwọn ẹ̀dá tí ń rìn nílẹ̀ àti gbogbo ẹyẹ pátápátá ni ó jáde kúrò nínú ọkọ̀, ní ọ̀wọ̀ọ̀wọ́ ní irú tiwọn."},{"book":"Gẹnẹsisi","chapter":"8","verse":"20","text":"Noa sì mọ pẹpẹ fún Olúwa, ó sì mú lára àwọn ẹran tí ó mọ́ àti ẹyẹ tí ó mọ́, ó sì fi rú ẹbọ sísun lórí pẹpẹ."},{"book":"Gẹnẹsisi","chapter":"8","verse":"21","text":"Olúwa sì gbọ́ òórùn dídùn; ó sì wí ní ọkàn rẹ̀ pé, “Èmi kì yóò tún fi ilẹ̀ ré nítorí ènìyàn mọ, bí ó tilẹ̀ jẹ́ pé gbogbo èrò inú rẹ̀ jẹ́ ibi láti ìgbà èwe rẹ̀ wá, èmi kì yóò pa gbogbo ohun alààyè run mọ́ láé, bí mo ti ṣe."},{"book":"Gẹnẹsisi","chapter":"8","verse":"22","text":"“Níwọ́n ìgbà tí ayé bá sì wà,"}]}