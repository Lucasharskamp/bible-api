{"data":[{"book":"1 Koningen","chapter":"11","verse":"1","text":"Koning Salomon had, behalve de dochter van Farao, nog vele andere vreemde vrouwen lief: moabietische, ammonietische, aramese, edomietische, sidonietische, chittietische en amorietische."},{"book":"1 Koningen","chapter":"11","verse":"2","text":"Ze waren dus uit de volkeren, over wie Jahweh tot de kinderen van Israël had gezegd: Gij moogt u niet met hen inlaten, noch zij met u; anders zullen zij u tot de dienst hunner goden verleiden. Toch gaf Salomon zich aan haar over;"},{"book":"1 Koningen","chapter":"11","verse":"3","text":"hij had zeven honderd vrouwen als vorstinnen en drie honderd bijvrouwen. Die vrouwen brachten hem van het goede pad."},{"book":"1 Koningen","chapter":"11","verse":"4","text":"Op zijn oude dag werd Salomon door zijn vrouwen tot de dienst van vreemde goden verleid, zodat zijn hart niet altijd onverdeeld aan Jahweh, zijn God, toebehoorde, zoals het hart van zijn vader David."},{"book":"1 Koningen","chapter":"11","verse":"5","text":"Salomon begon Asjtarte, de godin der Sidoniërs, en Milkom, de gruwel der Ammonieten, te vereren;"},{"book":"1 Koningen","chapter":"11","verse":"6","text":"hij deed dus wat slecht was in de ogen van Jahweh, en bleef Hem niet altijd trouw, zoals zijn vader David."},{"book":"1 Koningen","chapter":"11","verse":"7","text":"Zelfs bouwde Salomon een offerhoogte voor Kemosj, de gruwel van Moab, op de berg ten oosten van Jerusalem, en een voor Molok, de gruwel der Ammonieten."},{"book":"1 Koningen","chapter":"11","verse":"8","text":"Hetzelfde deed hij voor al zijn vreemde vrouwen, die voor haar goden wierook wilden branden en offeren."},{"book":"1 Koningen","chapter":"11","verse":"9","text":"Toen werd Jahweh vergramd op Salomon. omdat hij zijn hart had afgewend van Jahweh, Israëls God, die hem tot tweemaal toe was verschenen,"},{"book":"1 Koningen","chapter":"11","verse":"10","text":"en hem uitdrukkelijk had geboden, geen vreemde goden te dienen. En omdat Salomon zich niet aan Jahweh’s gebod had gehouden,"},{"book":"1 Koningen","chapter":"11","verse":"11","text":"sprak Jahweh tot hem: Omdat het met u zover is gekomen, dat gij u niet gehouden hebt aan mijn verbond, noch aan de wetten, die Ik u gaf, daarom zal Ik u het koninkrijk ontnemen en het geven aan uw knecht."},{"book":"1 Koningen","chapter":"11","verse":"12","text":"Terwille van David, uw vader, zal Ik het echter niet bij uw leven doen; maar Ik neem het af van uw zoon."},{"book":"1 Koningen","chapter":"11","verse":"13","text":"Ook zal Ik niet het hele koninkrijk afnemen, maar één stam aan uw zoon geven, terwille van mijn dienaar David en van Jerusalem, dat Ik mij heb uitverkoren."},{"book":"1 Koningen","chapter":"11","verse":"14","text":"Daarom deed Jahweh tegen Salomon een bestrijder opstaan in den Edomiet Hadad, die uit de koninklijke familie van Edom stamde."},{"book":"1 Koningen","chapter":"11","verse":"15","text":"Toen David Edom verslagen had en de legeroverste Joab was uitgetrokken, om de gesneuvelden te begraven, had deze alle mannen van Edom vermoord;"},{"book":"1 Koningen","chapter":"11","verse":"16","text":"zes maanden was Joab met heel Israël in Edom gebleven, totdat hij alle mannen had uitgemoord."},{"book":"1 Koningen","chapter":"11","verse":"17","text":"Maar Hadad, toen nog heel jong, was met enige Edomieten uit het gevolg van zijn vader naar Egypte gevlucht."},{"book":"1 Koningen","chapter":"11","verse":"18","text":"Zij waren uit Midjan vertrokken en naar Paran gegaan; vandaar hadden ze mannen meegenomen en waren in Egypte gekomen bij Farao, den koning van Egypte. Deze schonk hem een huis, voorzag in zijn onderhoud, en gaf hem ook land."},{"book":"1 Koningen","chapter":"11","verse":"19","text":"Hadad kwam in zo’n hoge gunst bij Farao te staan, dat deze hem de zuster van zijn vrouw, de zuster namelijk van koningin Tachpenes, ten huwelijk gaf;"},{"book":"1 Koningen","chapter":"11","verse":"20","text":"en toen de zuster van Tachpenes hem een zoon, Genoebat, had geschonken, voedde Tachpenes hem op in Farao’s paleis, en verbleef Genoebat daar bij de kinderen van Farao."},{"book":"1 Koningen","chapter":"11","verse":"21","text":"Toen Hadad nu in Egypte hoorde, dat David bij zijn vaderen was te ruste gegaan, en dat ook de legeroverste Joab gestorven was, zei hij tot Farao: Laat mij gaan, ik wil terug naar mijn land."},{"book":"1 Koningen","chapter":"11","verse":"22","text":"Maar Farao zei tot hem: Wat ontbreekt u bij mij, dat ge terug wilt naar uw land? Hij antwoordde: Niets; toch bid ik u, mij te laten vertrekken. Hadad keerde dus naar zijn land terug."},{"book":"1 Koningen","chapter":"11","verse":"23","text":"Daarenboven verwekte God hem een tegenstander in Rezon, den zoon van Eljada, die zijn heer Hadadézer, den koning van Soba, ontvlucht was."},{"book":"1 Koningen","chapter":"11","verse":"24","text":"Toen David de Arameën had verslagen, verzamelde Rezon mannen om zich heen, werd bendeleider en nam Damascus in. Daar vestigde hij zich, en werd koning van Damascus."},{"book":"1 Koningen","chapter":"11","verse":"25","text":"Hij was een tegenstander van Israël, zolang Salomon leefde. En dit is het kwaad dat Hadad deed: Hij drong Israël terug en werd koning over Edom."},{"book":"1 Koningen","chapter":"11","verse":"26","text":"Ook Jeroboam, de zoon van Nebat, een Efraïmiet uit Sereda en beambte van Salomon, wiens moeder Seroea heette en een weduwe was, stond tegen den koning op."},{"book":"1 Koningen","chapter":"11","verse":"27","text":"Dit is het verloop van deze opstand tegen den koning: Toen Salomon het Millo bouwde, en de bouwvallige delen van de muur van de Davidstad, de stad van zijn vader, herstelde,"},{"book":"1 Koningen","chapter":"11","verse":"28","text":"toonde Jeroboam zich daar een flinke kracht. En daar Salomon zag, dat de jonge man zijn werk uitstekend verrichtte, bevorderde hij hem tot opzichter over de hele arbeidsdienst van het huis Josef."},{"book":"1 Koningen","chapter":"11","verse":"29","text":"Toen nu Jeroboam in die tijd eens van Jerusalem kwam, ontmoette hij den profeet Achi-ja uit Sjilo. Deze droeg een nieuwe mantel. En toen ze samen alleen op het veld waren,"},{"book":"1 Koningen","chapter":"11","verse":"30","text":"greep Achija de nieuwe mantel, die hij om had, en scheurde hem in twaalf stukken."},{"book":"1 Koningen","chapter":"11","verse":"31","text":"En hij sprak tot Jeroboam: Neem tien stukken voor u! Want zo spreekt Jahweh, Israëls God: Zie, Ik scheur het koninkrijk uit de hand van Salomon, en geef tien stammen aan u;"},{"book":"1 Koningen","chapter":"11","verse":"32","text":"slechts één stam mag hij behouden, terwille van mijn dienaar David en terwille van Jerusalem, de stad, die Ik Mij uit alle stammen van Israël heb uitverkoren."},{"book":"1 Koningen","chapter":"11","verse":"33","text":"Want hij heeft Mij verzaakt, om zich neer te werpen voor Asjtarte, de godin der Sidoniërs, voor Kemosj, den god van Moab, en voor Milkom, den god der Ammonieten; hij heeft mijn wegen niet bewandeld, niet gedaan wat recht was in mijn oog, en mijn wetten en voorschriften niet onderhouden, zoals David, zijn vader."},{"book":"1 Koningen","chapter":"11","verse":"34","text":"Toch wil Ik hèm het koninkrijk niet ontnemen, maar hem heel zijn leven aan de regering laten, terwille van mijn dienaar David, dien Ik heb uitverkoren, omdat hij mijn geboden en wetten onderhield."},{"book":"1 Koningen","chapter":"11","verse":"35","text":"Maar zijn zoon zal Ik het koninkrijk ontnemen, en het geven aan u."},{"book":"1 Koningen","chapter":"11","verse":"36","text":"Eén stam echter geef Ik aan zijn zoon, opdat mijn dienaar David altijd een licht voor mijn aanschijn zal hebben te Jerusalem, de stad, die Ik Mij heb uitverkoren, om er mijn Naam te doen wonen."},{"book":"1 Koningen","chapter":"11","verse":"37","text":"U kies Ik uit, om naar believen te heersen; gij zult koning zijn over Israël."},{"book":"1 Koningen","chapter":"11","verse":"38","text":"En wanneer gij trouw naar mijn bevelen luistert, mijn wegen bewandelt en doet wat recht is in mijn oog; wanneer gij mijn wetten en geboden onderhoudt, zoals mijn dienaar David gedaan heeft, dan zal Ik met u zijn en een duurzaam huis voor u bouwen, zoals Ik voor David gedaan heb. Aan u zal Ik Israël geven,"},{"book":"1 Koningen","chapter":"11","verse":"39","text":"en daartoe het geslacht van David vernederen, maar niet voor altijd."},{"book":"1 Koningen","chapter":"11","verse":"40","text":"Daarom trachtte Salomon Jeroboam te doden; maar deze trok weg, en vluchtte naar Egypte, naar Sjisjak, den koning van Egypte. Daar bleef hij tot aan de dood van Salomon."},{"book":"1 Koningen","chapter":"11","verse":"41","text":"De verdere geschiedenis van Salomon, met al zijn daden en wijsheid, is beschreven in het boek der geschiedenis van Salomon."},{"book":"1 Koningen","chapter":"11","verse":"42","text":"Veertig jaar regeerde Salomon te Jerusalem over geheel Israël."},{"book":"1 Koningen","chapter":"11","verse":"43","text":"Toen ging Salomon bij zijn vaderen te ruste. Hij werd in de Davidstad, de stad van zijn vader, begraven, en zijn zoon Roboam volgde hem op."}]}