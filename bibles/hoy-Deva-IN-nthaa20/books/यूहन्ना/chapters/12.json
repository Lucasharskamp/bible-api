{"data":[{"book":"यूहन्ना","chapter":"12","verse":"1","text":"यीशु फसह हाब्ब इन आर दिन पयले बैतनिय्याह दा बंदुन यल लाज़र ईरोन, यारी यीशु सोत्‍तुर दा टु जित्‍ता माळीदुन."},{"book":"यूहन्ना","chapter":"12","verse":"2","text":"अल आंदुर आऊन साठी भोजन तयार माळदुर; अदिक मार्था स्यावा माळोर, अदिक लाज़र आंदुर दा टु ऊंद ईरोन जो आऊन सांगुळ भोजन माळली कुरतीदुन."},{"book":"यूहन्ना","chapter":"12","verse":"3","text":"१२:३ लूका ७:३७,३८आग मरियम जटामांसी इन आर्धा लीटर किमती शुद्ध अत्‍तर तनकु यीशु उन कालगोळ मा हाकदुर, अदिक तान चुट्टीगोळ देल आऊन काल सिटदुर; अदिक अत्‍तर इन वास देल सप्पा मान्ना सुगन्धित आगेत."},{"book":"यूहन्ना","chapter":"12","verse":"4","text":"लेकीन आऊन चेलागोळ दा टु यहूदा इस्करियोती हेसुर ईनव ऊंद चेला जो आऊक हुळसुसदुर मा ईरोन, अनली कुरतुन,"},{"book":"यूहन्ना","chapter":"12","verse":"5","text":"“ईद अत्‍तर मुर सौ दीनार दा मारकु कंगालगोळी येती कोटकु आगीदील?”"},{"book":"यूहन्ना","chapter":"12","verse":"6","text":"आव ईद मात इदुरसाटी अंदिदील कि आऊक कंगालगोळ्द चिन्ता ईरोद लेकीन इदुरसाटी कि आव काळ्ल ईरोन, अदिक आऊन हात्‍ती आंदुर्द झ्वारा ईरतोगोद अदिक अदुर्दा जो येनारा भी हाक्‍कु आगतोगोद, आव तेगु कोम तोगोन. संगमरमर इन बर्तन"},{"book":"यूहन्ना","chapter":"12","verse":"7","text":"यीशु अंदुन, “आऊक ईरगोळी. आऊक ईद नांद नळसा दिशी इन साठी ईटगोळी."},{"book":"यूहन्ना","chapter":"12","verse":"8","text":"यतिकी कंगाल रा नीम सांगुळ सदा ईरतार, लेकीन ना नीम सांगुळ सदा ईरतीदील.”"},{"book":"यूहन्ना","chapter":"12","verse":"9","text":"याग यहूदीगोळ्द धोळ्द भीळ जान्सेत कि आव अल आन, रा आंदुर ना सिर्फ यीशु उन कारण बंदुर लेकीन इदुरसाटी भी कि लाज़र उक नोळुल, यारी आव सोत्‍तुर दा टु जित्‍ता माळदुन."},{"book":"यूहन्ना","chapter":"12","verse":"10","text":"आग प्रधान याजकगोळ लाज़र उक भी कोंद बुळोद साजीश रचुसदुर."},{"book":"यूहन्ना","chapter":"12","verse":"11","text":"यतिकी आऊन कारण हापाळ सा यहूदी होटोदुर अदिक यीशु मा विश्वास माळदुर."},{"book":"यूहन्ना","chapter":"12","verse":"12","text":"दुसरा दिशी हापाळ सा लॉकुर जो हाब्ब दा बंदीदुर ईद केळदुर कि यीशु यरूशलेम दा बरेत्यान."},{"book":"यूहन्ना","chapter":"12","verse":"13","text":"इदुरसाटी आंदुर खजुर इन डगालगोळी हुळदुर अदिक आऊन से भेंट माळोर साठी होट्टुर, अदिक कारूली कुरतुर, “होशाना१२:१३ प्रभु अन्द जय! धन्य इस्त्राएल ईनव राजा, जो प्रभु उन हेसुर देल बरतान.”"},{"book":"यूहन्ना","chapter":"12","verse":"14","text":"याग यीशु उक गधा अन्द पाड्डा सिक्त; रा आव अदुर मा कुरतुन, ह्यांग शास्त्र दा लिख्सकु आद,"},{"book":"यूहन्ना","chapter":"12","verse":"15","text":"“हे सिय्योन इन पोरी, अंजबाळ;"},{"book":"यूहन्ना","chapter":"12","verse":"16","text":"आऊन चेलागोळ ई मातगोळी पयले सम्स सकिदील, लेकीन याग यीशु उन महिमा प्रगट आत रा आंदरी याद बत्‍त कि ई मातगोळ आऊन बारा दा लिख्सकु ईरोव अदिक लॉकुर आऊन से ईदा प्रकार इन व्यवहार माळीदुर."},{"book":"यूहन्ना","chapter":"12","verse":"17","text":"आग भीळ इन आ लॉकुर गवाही कोट्टुर, जो आ समय आऊन सांगुळ ईरोर याग आव लाज़र उक कब्र दा टु कारूकु सोत्‍तुर दा टु जित्‍ता माळदुन."},{"book":"यूहन्ना","chapter":"12","verse":"18","text":"ईदा कारण लॉकुर आऊन से मुलाकात माळली बंदीदुर यतिकी आंदुर केळीदुर कि आव ईद आश्चर्यकर्म तोरस्यान."},{"book":"यूहन्ना","chapter":"12","verse":"19","text":"आग फरीसीगोळ आपस दा अंदुर, “सोची रा सही कि नीम से येनु बनसाल. नोळी, दुनिया आऊन हिंद आगेत्याद.”"},{"book":"यूहन्ना","chapter":"12","verse":"20","text":"जो लॉकुर आ हाब्ब दा आराधना माळली बंदीदुर आंदुर दा टु येनारा गैरयहूदी ईरोर."},{"book":"यूहन्ना","chapter":"12","verse":"21","text":"आंदुर गलील इन बैतसैदा नोर ईरावाळेर फिलिप्पुस उन हात्‍ती बंदकु आऊन से विनती माळदुन, “श्रीमान, नाव यीशु से मुलाकात माळोद चाहासतेव.”"},{"book":"यूहन्ना","chapter":"12","verse":"22","text":"फिलिप्पुस बंदकु अन्द्रियास से अंदुन, आग अन्द्रियास अदिक फिलिप्पुस होगकु यीशु से अंदुन."},{"book":"यूहन्ना","chapter":"12","verse":"23","text":"ईदुर मा यीशु आंदुर से अंदुन, “आ समय होट बंदाद कि मंळसा अन पार उन महिमा आगुल."},{"book":"यूहन्ना","chapter":"12","verse":"24","text":"ना नीम से खरा खरा अनतीन कि यागासताका गोदी इन बींजा जमीन मा बिदकु सोतोगाल, अद आबना ईरतद; लेकीन याग सोतोगतद, रा हापाळ फसल तरतद."},{"book":"यूहन्ना","chapter":"12","verse":"25","text":"१२:२५ मत्ती १०:३९; १६:२५; मरकुस ८:३५; लूका ९:२४; १७:३३जो तान जीव इक प्रिय जान्सतान, आव अदरी खोऊस बुळतान; अदिक जो ई दुनिया दा तान जीव इक अप्रिय जान्सतान, आव अनन्त जीवन इन साठी अदुर्द रक्षा माळ्यान."},{"book":"यूहन्ना","chapter":"12","verse":"26","text":"अगर यावारा नान स्यावा माळ्यान, रा नान हिंद आगेगुल; अदिक यल ना आईन, अल नान सेवक भी ईत्‍तान. अगर यावारा नान स्यावा माळ्यान, रा नान आप्प आऊन आदर माळ्यान."},{"book":"यूहन्ना","chapter":"12","verse":"27","text":"“ईग नान जीव व्याकुल आद. इदुरसाटी ईग ना येन अनाईन, ‘हे आप्पा, नानी ई घळी देल ऊळ्स?’ ईला, यतिकी ना ईदा कारण ई घळी इक पोहचुसीन."},{"book":"यूहन्ना","chapter":"12","verse":"28","text":"हे आप्पा, तान हेसुर इन महिमा माळ.”"},{"book":"यूहन्ना","chapter":"12","verse":"29","text":"आग जो लॉकुर निदुरकु केळोर आंदुर अंदुर कि बादल गरजुस्त. दुसरागोळ अंदुर, येनारा स्वर्गदूत आऊन से माताळदुन."},{"book":"यूहन्ना","chapter":"12","verse":"30","text":"ईदुर मा यीशु अंदुन, “ईद आवाज नान साटी ईला, लेकीन नीम साटी बंदाद."},{"book":"यूहन्ना","chapter":"12","verse":"31","text":"ईग ई दुनिया अन न्याय आगतद, ईग ई दुनिया अन सरदार तेगुकु आदान;"},{"book":"यूहन्ना","chapter":"12","verse":"32","text":"अदिक ना अगर पृथ्वी मा टु म्याकुच येर्सकु आगाईन, रा सप्पा मुंदुरी तान हात्‍ती जेडाईन.”"},{"book":"यूहन्ना","chapter":"12","verse":"33","text":"हिंग अंदकु आव ईद प्रगट माळ बुट्टुन कि आव ह्यांग मृत्यु देल सोत्‍तान."},{"book":"यूहन्ना","chapter":"12","verse":"34","text":"इदुर मा लॉकुर आऊन से अंदुर, “नाव व्यवस्था अन्द ईद मात केळेव कि मसीह हमेशा ईत्‍तान, बाक नी येती अनत्या कि मंळसा अन्द पार उक म्याकुच येरसोद जरूरी आद? ईव मंळसा अन पार याव हुन?”"},{"book":"यूहन्ना","chapter":"12","verse":"35","text":"यीशु आंदुर से अंदुन, “ज्योति ईग थ्वाळासा देर ताका नीम बीच दा आद. यागासताका ज्योति नीम सांगुळ आद आगासताका नळुतेला ईरी, हिंग आगबाळुल कि अंधकार नीमी बंदकु घेर्सुल; जो अंधकार दा नळुतान आव जानसालुन कि यात्‍त होगतान."},{"book":"यूहन्ना","chapter":"12","verse":"36","text":"यागासताका ज्योति नीम सांगुळ आद, ज्योति मा विश्वास माळी ताकी नीव ज्योति अन औलाद आगी.”"},{"book":"यूहन्ना","chapter":"12","verse":"37","text":"आव आंदुर मुंद ईस चमत्कार१२:३७ चमत्कार  तोर्सदुन, तरी आंदुर आऊन मा विश्वास माळीदिल;"},{"book":"यूहन्ना","chapter":"12","verse":"38","text":"ताकी यशायाह भविष्यवक्ता अन्द वचन पुरा आगुल जो आव अंदुन:"},{"book":"यूहन्ना","chapter":"12","verse":"39","text":"ई कारण आंदुर विश्वास माळ सकिदील, यतिकी यशायाह ईद भी अंदान:"},{"book":"यूहन्ना","chapter":"12","verse":"40","text":"“आव आंदुर कण्णगोळी कुढ्ढ,"},{"book":"यूहन्ना","chapter":"12","verse":"41","text":"यशायाह ई मातगोळी इदुरसाटी अंदुन कि आव आऊन महिमा नोळदुन, अदिक आव आऊन बारा दा मातगोळी हेळदुन."},{"book":"यूहन्ना","chapter":"12","verse":"42","text":"तरी अधिकारीगोळ दा टु हापाळ लॉकुर आऊन मा विश्वास माळदुर, लेकीन फरीसीगोळ कारण प्रगट दा ईला मानसोर, येल्यारा हिंग आगबाळुल कि आंदुर यहूदी लॉकुर्द सभागृह दा टु तेगुकु आदार:"},{"book":"यूहन्ना","chapter":"12","verse":"43","text":"यतिकी मंळसागोळ दी टु प्रशंसा आंदरी परमेश्वर उन दी टु प्रशंसा अन्द अपेक्षा यक्कुल प्रिय हततोगोद."},{"book":"यूहन्ना","chapter":"12","verse":"44","text":"यीशु कारूकु अंदुन, “जो नान मा विश्वास माळतान, आव नान मा ईला उलटा नान कळावाळा मा विश्वास माळतान."},{"book":"यूहन्ना","chapter":"12","verse":"45","text":"अदिक जो नानी नोळतान, आव नान कळावाळा अक नोळतान."},{"book":"यूहन्ना","chapter":"12","verse":"46","text":"ना दुनिया दा ज्योति आगकु बंदीन, ताकी जो यावारा नान मा विश्वास माळुल आव अंधकार दा ईरबाळुल."},{"book":"यूहन्ना","chapter":"12","verse":"47","text":"अगर यावारा नान मातगोळी केळकु मान्सालुन, रा ना आऊक दोषी ठहरूसालीन; यतिकी ना दुनिया अक दोषी ठहरूसोर साटी ईला, लेकीन दुनिया अन्द उद्धार माळोर साटी बंदीन."},{"book":"यूहन्ना","chapter":"12","verse":"48","text":"जो नानी तुच्छ जानस्तान अदिक नान मातगोळी ग्रहण माळालुन आऊक दोषी ठहरूसावाळा रा ऊंद आन: मतलब जो वचन ना अंदीन, अदा हिंदळोव दिन दा आऊक दोषी ठहरूसीत."},{"book":"यूहन्ना","chapter":"12","verse":"49","text":"यतिकी ना तान दी टु मातगोळी माळीदिल; लेकीन आप्प याव नानी कळ्यान आवा नानी आग्या कोटान कि येन येन अनाईन अदिक येन येन माताळाईन?"},{"book":"यूहन्ना","chapter":"12","verse":"50","text":"अदिक ना जान्सतीन कि आऊन आग्या अनन्त जीवन आद. इदुरसाटी ना जो येनारा माताळतीन, अद ह्यांग आप्प नान से अंदान हांगा माताळतीन.”"}]}