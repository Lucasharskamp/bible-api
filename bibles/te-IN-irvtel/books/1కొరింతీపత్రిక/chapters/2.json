{"data":[{"book":"1 కొరింతీ పత్రిక","chapter":"2","verse":"1","text":"సోదరీ సోదరులారా, నేను మీ దగ్గరికి వచ్చి దేవుని మర్మం గూర్చి బోధించినప్పుడు మాటకారితనాన్నీ లేక గొప్ప తెలివినీ ఉపయోగించలేదు."},{"book":"1 కొరింతీ పత్రిక","chapter":"2","verse":"2","text":"మీతో ఉన్న సమయంలో నేను యేసు క్రీస్తును తప్ప, అంటే సిలువను అనుభవించిన యేసు క్రీస్తును తప్ప, మరేదీ తెలియనివాణ్ణయి ఉండాలని తీర్మానించుకున్నాను."},{"book":"1 కొరింతీ పత్రిక","chapter":"2","verse":"3","text":"బలహీనుడుగా, భయంతో, వణకుతూ మీ దగ్గర గడిపాను."},{"book":"1 కొరింతీ పత్రిక","chapter":"2","verse":"4","text":"మీ విశ్వాసం మానవ జ్ఞానంపై కాక, దేవుని శక్తిపై ఆధారపడి ఉండాలని నా ఆశ."},{"book":"1 కొరింతీ పత్రిక","chapter":"2","verse":"5","text":"అందుకే నేను మాట్లాడినా, సువార్త ప్రకటించినా, జ్ఞానంతో నిండిన తియ్యని మాటలు వాడక, పరిశుద్ధాత్మ శక్తినే ప్రదర్శించాను."},{"book":"1 కొరింతీ పత్రిక","chapter":"2","verse":"6","text":"ఆధ్యాత్మిక పరిణతి గలిగిన వారికి జ్ఞానాన్ని బోధిస్తున్నాం. అది ఈ లోకానికి చెందిన జ్ఞానమూ కాదు, వ్యర్ధమైపోయే ఈ లోకాధికారుల జ్ఞానమూ కాదు."},{"book":"1 కొరింతీ పత్రిక","chapter":"2","verse":"7","text":"అది దేవుని రహస్య జ్ఞానం. ఈ రహస్య జ్ఞానాన్ని దేవుడు ఈ లోకం ఉనికిలోకి రాక మునుపే మన ఘనత కోసం నియమించాడు."},{"book":"1 కొరింతీ పత్రిక","chapter":"2","verse":"8","text":"దాని గురించి ఈ యుగానికి చెందిన లోకాధికారుల్లో ఎవరికీ తెలియదు. అది వారికి తెలిసి ఉంటే మహిమాస్వరూపి అయిన ప్రభువును సిలువ వేసేవారు కాదు."},{"book":"1 కొరింతీ పత్రిక","chapter":"2","verse":"9","text":"దీన్ని గూర్చి ‘దేవుడు తనను ప్రేమించే వారికోసం ఏం సిద్ధపరిచాడో అవి కంటికి కనబడలేదు, చెవికి వినబడలేదు, మానవ హృదయం ఊహకు అందలేదు’ అని రాసి ఉంది."},{"book":"1 కొరింతీ పత్రిక","chapter":"2","verse":"10","text":"మనకైతే దేవుడు వాటిని తన ఆత్మ ద్వారా వెల్లడి చేశాడు. ఆ ఆత్మ అన్నిటినీ, చివరికి దేవుని లోతైన రహస్యాలను కూడ పరిశోధిస్తాడు."},{"book":"1 కొరింతీ పత్రిక","chapter":"2","verse":"11","text":"ఒక వ్యక్తి విషయాలు ఆ వ్యక్తిలోని ఆత్మకే తెలుస్తాయి గానీ వేరొక వ్యక్తికెలా తెలుస్తాయి? ఆలాగే దేవుని విషయాలు దేవుని ఆత్మకు తప్ప మరెవరికీ తెలియవు."},{"book":"1 కొరింతీ పత్రిక","chapter":"2","verse":"12","text":"దేవుడు మనకు ఉచితంగా దయచేసిన వాటిని తెలుసుకోవడం కోసం మనం లౌకికాత్మను కాక దేవుని నుండి వచ్చిన ఆత్మను పొందాము."},{"book":"1 కొరింతీ పత్రిక","chapter":"2","verse":"13","text":"వాటిని మేము మానవ జ్ఞానం నేర్పగలిగే మాటలతో గాక ఆత్మసంబంధమైన విషయాలను ఆత్మసంబంధమైన వాటితో సరి చూసుకుంటూ, ఆత్మ నేర్పే మాటలతోనే బోధిస్తున్నాం."},{"book":"1 కొరింతీ పత్రిక","chapter":"2","verse":"14","text":"సహజ సిద్ధమైన మనిషి దేవుని ఆత్మ విషయాలను అంగీకరించడు. ఎందుకంటే అవి అతనికి తెలివితక్కువగా కనిపిస్తాయి. వాటిని ఆధ్యాత్మికంగానే వివేచించగలం. కాబట్టి అతడు వాటిని గ్రహించలేడు."},{"book":"1 కొరింతీ పత్రిక","chapter":"2","verse":"15","text":"ఆత్మ సంబంధి అన్నిటినీ సరిగా అంచనా వేయగలడు గాని అతణ్ణి ఎవరూ సరిగా అంచనా వేయలేరు."},{"book":"1 కొరింతీ పత్రిక","chapter":"2","verse":"16","text":"ప్రభువు మనసు గ్రహించి ఆయనకు ఎవరు ఉపదేశించ గలరు? మనకైతే క్రీస్తు మనసు ఉంది."}]}