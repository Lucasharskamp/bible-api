{"data":[{"book":"ሮሜ ዓጮ'' ዓሶም","chapter":"15","verse":"1","text":"ኑኡኒ ኪሪስቶሴ ጉሙርቂፆና ዶዲ ማዔ ዓሳ ጉሙርቂፆና ላቤ'' ዓሶኮ ላቢ''ፆ ዔሪ ማኣዳ''ያ ማዓንዳኣፓዓቴም ኑና ኑ ዎዛሳያ ማዓኒ ኮይሱዋሴ፤"},{"book":"ሮሜ ዓጮ'' ዓሶም","chapter":"15","verse":"2","text":"ኑኡኒ ፔቴ'' ፔቴ''ሢ ሜሌ''ሢ ፆኦሲ ጉሙርቂፆና ዶዳንዳጉዲ ሜሌ'' ዓሢ ማኣዳ''ኒ ዒዛ ዎዛሳ ባኣዚ'' ኑ ማዾም።"},{"book":"ሮሜ ዓጮ'' ዓሶም","chapter":"15","verse":"3","text":"ዓይጎሮ ጌዔቴ ኪሪስቶሴ ፔና ዎዛሲባኣሴ፤ ጋዓንቴ «ኔና ጫሽኮና ጫዣ ታና ሄሌ''ኔ» ጌይንቲ ፃኣፒንቴሢ ዒዛይዳ ማዔኔ።"},{"book":"ሮሜ ዓጮ'' ዓሶም","chapter":"15","verse":"4","text":"ጌኤዦ ማፃኣፓፓ ኑ ዴንቃ ጊቢ'' ዳንዳዒፆና ዶዲፆና ሃጊ ማዓንዳ ዎዛ ኑኡኮ ዓኣያ ኑና ማሃንዳጉዲ ቤርታዺ ፃኣፒንቴ ባካ ቢያ ዔራቶ ኑ ዴንቃንዳጉዲ ኑም ፃኣፒንቴኔ።"},{"book":"ሮሜ ዓጮ'' ዓሶም","chapter":"15","verse":"5","text":"ዒንሢ ዬሱስ ኪሪስቶሴ ጊንፆ ሃንታዞንሢ ማዔሢሮ ጊቢ'' ዳንዳዓሢና ዶዲሢና ዒንጋ፥ ጎዳ ፔቱሞ ዓያና ዒንሢም ዒንጎንጎ።"},{"book":"ሮሜ ዓጮ'' ዓሶም","chapter":"15","verse":"6","text":"ዬይ ኑ ጎዳ ዬሱስ ኪሪስቶሴኮ ዓዶ ማዔ ፆኦዛሢ"},{"book":"ሮሜ ዓጮ'' ዓሶም","chapter":"15","verse":"7","text":"ኪሪስቶሴ ዒንሢ ቦንቺ ዔኬሢጉዲ ዒንሢያ ዎሊ ፆኦሲ ቦንቾም ጌዒ ቦንቹዋቴ።"},{"book":"ሮሜ ዓጮ'' ዓሶም","chapter":"15","verse":"8","text":"ሓይ ታ ኬኤዛሢ ቤርታ ኑ ዓዶንሢም ዒንጊንቴ ሃጊ ማዓንዳ ዎዛ'' ኩማንዳጉዲና ፆኦሲኮዋ ጉሙርቂንቲፃ ዔርታንዳጉዲ ኪሪስቶሴ ዓይሁዴ ማዒባኣ ዓሶም ማዻያ ማዔኔ ጌይኬ።"},{"book":"ሮሜ ዓጮ'' ዓሶም","chapter":"15","verse":"9","text":"ኪሪስቶሴ ዓይሁዴ ማዒባኣ ዓሶም ማዻያ ማዔ ሜሌ'' ጎይፃ ዓይሁዴ ማዒባኣ ዓሳ ፆኦሲኮ ማኣሪፆ ዛሎ'' ጋላታንዳጉዲኬ፤ ዬይያ፦"},{"book":"ሮሜ ዓጮ'' ዓሶም","chapter":"15","verse":"10","text":"ሓሣ፦"},{"book":"ሮሜ ዓጮ'' ዓሶም","chapter":"15","verse":"11","text":"ላሚ ሃሣ፦"},{"book":"ሮሜ ዓጮ'' ዓሶም","chapter":"15","verse":"12","text":"ዬያጉዲ ዒሲያሴ፦"},{"book":"ሮሜ ዓጮ'' ዓሶም","chapter":"15","verse":"13","text":"ዒንሢኮ ሃጊ ማዓንዳ ዎዛ'' ዓያኖ ጌኤዦ ዎልቆና ዲጪ ዲጪ ዓኣዻንዳጉዲ ሃጊ ማዓንዳ ዎዞ ዒንጋ፥ ጎዳ ዒንሢ ጉሙርቄሢሮ ዎዛና ኮሹሞና ሚርጊሺ ዒንሢም ዒንጎም።"},{"book":"ሮሜ ዓጮ'' ዓሶም","chapter":"15","verse":"14","text":"ታ ዒሾንሦ! ታ ሚሾንሦ! ሚርጌና ዒንሢ ኮሺ ማዔሢ ሃሣ ሚርጌና ዒንሢ ዔራያ ማዔሢና ፔቴ'' ፔቴ''ሢ ሜሌ''ሢ ዞራኒ ዳንዳዓያ ማዔሢ ጎኔና ታ ዔሬኔ።"},{"book":"ሮሜ ዓጮ'' ዓሶም","chapter":"15","verse":"15","text":"ፔቴ'' ፔቴ'' ባኣዚ'' ታ ዒንሢም ጶቂሣኒ ኮዒ ሃያ ኪኢቶ'' ጫርቂ ታ ዒንሢም ፃኣፔሢ' ፆኦሲ ታኣም ፔ ኮሹሞና ዒንጌ ጎይፆናኬ።"},{"book":"ሮሜ ዓጮ'' ዓሶም","chapter":"15","verse":"16","text":"ዬይ ኮሹሞ ዒንጊፃ ታኣም ዒንጊንቴሢ ፆኦሲኮ ኮዦ ሓይሶ ዓይሁዴ ማዒባኣ ዓሶም ቄኤሴ ማዒ ኬኤዚ፥ ዬሱስ ኪሪስቶሴም ማዻንዳጉዲኬ፤ ዬያሮ ዓይሁዴ ማዒባኣ ዓሳ ዓያና ጌኤሺና ፆኦሲም ዱማዼያ ሃሣ ፆኦሲ ዎዛሳያ ማዓ ፆኦሲም ዒንጎ ባኣዚ'' ማዒ ዒንጊንታንዳጉዲ ታ ማዻኔ።"},{"book":"ሮሜ ዓጮ'' ዓሶም","chapter":"15","verse":"17","text":"ታኣኒ ዬሱስ ኪሪስቶሴና ማዒ ፆኦሲም ማዻኒ ዳንዳዒፆና ዖቶርቃኔ።"},{"book":"ሮሜ ዓጮ'' ዓሶም","chapter":"15","verse":"18","text":"ታኣኒ ዖቶርቃሢ ታ ኬኤዛ ባኮና ማዻ ማዾ'' ዛሎ''ና ዓይሁዴ ማዒባኣ ዓሳ ፆኦሲም ዓይሢንታንዳጉዲ ኪሪስቶሴ ማሄሢሮ ሌሊኬ፤"},{"book":"ሮሜ ዓጮ'' ዓሶም","chapter":"15","verse":"19","text":"ዬያጉዲ ሃሣ ኪሪስቶሴ ፆኦሲ ዎልቄና ማዺንታ ዓኪ ማዾንታ ዲቃሣ ማዾዋ ዓያኖ ጌኤዦ ዎልቆና ማዺ ዓይሁዴ ማዒባኣ ዓሳ ዓይሢንታንዳጉዲ ማሄሢሮ ታ ዖቶርቃኔ፤ ዬያይዲፆና ዬሩሳላሜይዳፓ ዴንዲ ዔልዋሪቆኔ ሄላ''ንዳኣና ሓንቲ ሓንቲ ኪሪስቶሴኮ ኮዦ ሓይሶ ታ ኬኤዜኔ።"},{"book":"ሮሜ ዓጮ'' ዓሶም","chapter":"15","verse":"20","text":"ቢያ ኬሊ'' ታ ማላሢ ሜሌ'' ዓሲ ቦኦኮልቄያይዳ ማዢሢ ማዒባኣንቴ ኪሪስቶሴኮ ሱ'ንፃ ዋይዚንቲባኣ ቤስካ ቢያ ኮዦ ሓይሶ ኬኤዛኒኬ።"},{"book":"ሮሜ ዓጮ'' ዓሶም","chapter":"15","verse":"21","text":"ዬያ ታ ማዻሢ፦"},{"book":"ሮሜ ዓጮ'' ዓሶም","chapter":"15","verse":"22","text":"ሃኖ'' ሄላ''ንዳኣና ዒንሢ ኮይላ'' ታ ሙካኒ ዳንዳዒባኣሢ ታ ዒንሢም ኬኤዜ ጎይፆና ጊኢጊባኣሢሮኬ።"},{"book":"ሮሜ ዓጮ'' ዓሶም","chapter":"15","verse":"23","text":"ሓሢ ታ ሃካ ዓኣ ማዾ'' ኩርሴሢሮ ሃሣ ሚርጌ ሌዔፓ ዓርቂ ዒንሢ ዛጋኒ ሚርጌና ታ ኮዓሢሮ፥"},{"book":"ሮሜ ዓጮ'' ዓሶም","chapter":"15","verse":"24","text":"ዒስፔኔ ዓጮ'' ታ ዴንዳዖ ዒንሢያ ዒኢና ዛጊ ዓኣዻኒ ማሌኔ። ዒኢካ ዻካ'' ዒንሢና ዎላ'' ታ ዴዔስካፓ ጎይፆ ታ ዓኣዻንዳጉዲ ታኣም ኮይሳ ማኣዶ ዒንሢ ማኣዳ''ንዳሢ ታ ጉሙርቃኔ።"},{"book":"ሮሜ ዓጮ'' ዓሶም","chapter":"15","verse":"25","text":"ሓሢ ጋዓንቴ ኪሪስቶሴ ጉሙርቃ ዓሶም ዒንጊንታ፥ ማኣዶ ሚኢሼ ዔኪ ዬሩሳላሜ ታ ዴንዳኔ፤"},{"book":"ሮሜ ዓጮ'' ዓሶም","chapter":"15","verse":"26","text":"ዓይጎሮ ጌዔቴ ሜቄዶኒያና ዓካይያ ጌይንታ ዓጮ''ይዳ ዓኣ ኪሪስቶሴ ጉሙርቃ ዓሳ ዬሩሳላሜይዳ ዓኣ ኪሪስቶሴ ጉሙርቃ ዓሶ ባኣካ'' ዓኣ ማንቆ ዓሶም ሚኢሼ ማኣዶ ዳካኒ ማሌሢሮኬ።"},{"book":"ሮሜ ዓጮ'' ዓሶም","chapter":"15","verse":"27","text":"ሓያ ማኣዳሢ ዔያታ ፔ ማሊሢና ዒንጌሢ' ዔያቶ ኮይሳያ ማዔምኬ፤ ዎይቲ ጌዔቴ ዓይሁዴ ማዒባኣ ዓሳ ዓይሁዴ ዓሶና ዎላ'' ዓያኖ ዓንጆ ዴንቃያ ማዔሢሮ ዓይሁዴ ማዒባኣ ዓሳ ሳዖ ዓንጆ ዒንጊ ዓይሁዴ ዓሶ ማኣዳ''ኒ ኮይሳሢሮኬ።"},{"book":"ሮሜ ዓጮ'' ዓሶም","chapter":"15","verse":"28","text":"ዬያሮ ሃያ፥ ቡኩሶና ማኣዳሢ ሚኢሾ ዬሩሳላሜ ዔኪ ዓኣዺ ታ ዒንጌሢኮ ጊንፃ ዒስፔኔ ዓጮ'' ዴንዳዖ ዒንሢ ዬማና ታ ዛጋንዳኔ።"},{"book":"ሮሜ ዓጮ'' ዓሶም","chapter":"15","verse":"29","text":"ዒንሢ ኮይላ'' ታ ሙካኣና ኪሪስቶሴ ዛሎ''ና ማዓ ዓንጆ ሚርጌና ታ ዒንሢም ዔኪ ሙካንዳሢ ጉሙርቃኔ።"},{"book":"ሮሜ ዓጮ'' ዓሶም","chapter":"15","verse":"30","text":"ታ ዒሾንሦ! ታ ሚሾንሦ! ታ ዛሎ'' ታኣና ዎላ'' ዶዲ ፆኦሲ ሺኢጲሢና ታና ዒንሢ ማኣዳ''ንዳጉዲ ኑ ጎዳሢ ዬሱስ ኪሪስቶሴና ዓያኖ ጌኤዦናኮ ናሹሞና ታ ዒንሢ ሺኢቃኔ።"},{"book":"ሮሜ ዓጮ'' ዓሶም","chapter":"15","verse":"31","text":"ዒንሢ ታኣም ሺኢቃንዳሢ' ዪሁዳ ዓጮ''ይዳ ዓኣ ኪሪስቶሴ ጉሙርቁዋ ዓሶይዳፓ ፆኦሲ ታና ካፓንዳጉዲና ዬሩሳላሜይዳ ታ ማዻንዳ ማዻ'' ኪሪስቶሴ ጉሙርቃ ዓሶ ዎዛሳንዳጉዲኬ።"},{"book":"ሮሜ ዓጮ'' ዓሶም","chapter":"15","verse":"32","text":"ሓሣ ያዺ ማዔሢኮ ጊንፃ ፆኦሲ ማሊሢ ማዔም ዒንሢ ኮይላ'' ታ ዎዛና ዬዒ፥ ዒንሢና ዎላ'' ዴዒ ሃውሻንዳጉዲኬ።"},{"book":"ሮሜ ዓጮ'' ዓሶም","chapter":"15","verse":"33","text":"ኮሹሞ ዒንጋ፥ ፆኦዛሢ ዒንሢ ቢያሢና ዎላ'' ማዖንጎ፤ ዓኣሜን።"}]}