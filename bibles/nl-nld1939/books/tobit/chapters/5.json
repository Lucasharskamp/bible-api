{"data":[{"book":"Tobit","chapter":"5","verse":"1","text":"Tobias gaf zijn vader ten antwoord: Vader, alles wat gij mij opdraagt, zal ik doen."},{"book":"Tobit","chapter":"5","verse":"2","text":"Maar ik begrijp niet, hoe ik dat geld moet terugkrijgen. Hij kent mij niet, en ik ken hèm niet; wat voor bewijs zal ik hem geven? Bovendien is zelfs de weg erheen mij onbekend."},{"book":"Tobit","chapter":"5","verse":"3","text":"Maar zijn vader zeide hem: Wel, ik heb hier toch zijn ontvangbewijs; als gij hem dat laat zien, zal hij onmiddellijk uitbetalen."},{"book":"Tobit","chapter":"5","verse":"4","text":"En ga nu maar eens zien, of ge een betrouwbaar man kunt vinden, die tegen een behoorlijk loon met u wil meegaan, om het geld terug te halen, vóórdat ik sterf."},{"book":"Tobit","chapter":"5","verse":"5","text":"Tobias ging er dus op uit, en trof een deftigen jongeman, met opgeschort kleed en kant en klaar voor de reis."},{"book":"Tobit","chapter":"5","verse":"6","text":"Zonder te weten, dat het een engel Gods was, sprak hij hem aan en vroeg: Waar komt ge vandaan, edele jongeling?"},{"book":"Tobit","chapter":"5","verse":"7","text":"Hij antwoordde: Van de kinderen van Israël. Tobias vroeg verder: Kent gij de weg naar het land der Meden?"},{"book":"Tobit","chapter":"5","verse":"8","text":"Hij antwoordde: Zeker, en alle wegen daarheen heb ik al dikwijls bereisd; ik verbleef dan bij Gabaël, onzen broeder, die in Rages woont, de stad der Meden in de bergen van Ekbátana."},{"book":"Tobit","chapter":"5","verse":"9","text":"Tobias verzocht hem: Zoudt ge een ogenblik op mij willen wachten; dan ga ik het aan mijn vader vertellen."},{"book":"Tobit","chapter":"5","verse":"10","text":"Tobias ging dus naar huis en berichtte dit alles aan zijn vader. En zijn vader stond er over verbaasd en liet hem vragen, bij hem binnen te komen."},{"book":"Tobit","chapter":"5","verse":"11","text":"De ander deed het, en begroette hem: Vreugde zij u ten allen tijde!"},{"book":"Tobit","chapter":"5","verse":"12","text":"Maar Tobit zeide: Wat kan er nog vreugde zijn voor mij, die in duisternis zit en het licht van de hemel niet zie!"},{"book":"Tobit","chapter":"5","verse":"13","text":"De jongeman sprak: Houd goede moed, want God zal u weldra genezen."},{"book":"Tobit","chapter":"5","verse":"14","text":"Toen vroeg Tobit hem: Kunt gij mijn zoon begeleiden naar Gabaël in Rages, de stad der Meden; ik zal u het loon geven, als gij terugkomt."},{"book":"Tobit","chapter":"5","verse":"15","text":"De engel antwoordde hem: Ik zal hem er heen begeleiden en hem bij u terugbrengen."},{"book":"Tobit","chapter":"5","verse":"16","text":"Tobit vroeg hem verder: Ik bid u mij te willen zeggen, van welke familie en welke stam gij zijt?"},{"book":"Tobit","chapter":"5","verse":"17","text":"De engel Rafaël gaf hem ten antwoord: Zoekt gij de afkomst van den dienaar of den dienaar zelf, om uw zoon te vergezellen?"},{"book":"Tobit","chapter":"5","verse":"18","text":"Maar om u soms niet bezorgd te maken: ik ben Azarias, den zoon van den groten Ananias."},{"book":"Tobit","chapter":"5","verse":"19","text":"Tobit sprak: Dan zijt gij uit een voornaam geslacht; neem het mij daarom niet kwalijk, dat ik uw afkomst wilde weten."},{"book":"Tobit","chapter":"5","verse":"20","text":"De engel verzekerde hem: Ik zal uw zoon gezond er heen geleiden, en gezond weer bij u terugbrengen."},{"book":"Tobit","chapter":"5","verse":"21","text":"Toen sprak Tobit: Moge uw reis voorspoedig zijn; God zij met u onderweg, en moge zijn engel u begeleiden!"},{"book":"Tobit","chapter":"5","verse":"22","text":"Toen alles was klaargemaakt, wat voor de reis moest worden meegenomen, nam Tobias afscheid van zijn vader en zijn moeder, en ze gingen samen op weg."},{"book":"Tobit","chapter":"5","verse":"23","text":"Maar na hun vertrek begon zijn moeder te schreien, en sprak: De staf van onze oude dag hebt gij weggenomen en van ons heen laten gaan."},{"book":"Tobit","chapter":"5","verse":"24","text":"Hadden wij maar nooit dat geld gehad, waarvoor gij hem hebt uitgestuurd."},{"book":"Tobit","chapter":"5","verse":"25","text":"Want wij waren met onze armoe tevreden; en als wij onzen zoon maar zagen, voelden wij ons rijk."},{"book":"Tobit","chapter":"5","verse":"26","text":"Maar Tobit antwoordde haar: Schrei maar niet; onze zoon komt zeker behouden aan, en keert gezond en wel bij ons terug; en uw ogen zullen hem weerzien."},{"book":"Tobit","chapter":"5","verse":"27","text":"Want ik geloof, dat een goede engel Gods hem vergezelt en alles ten beste regelt, wat hem overkomt, zodat hij vol blijdschap weer bij ons terugkeert."},{"book":"Tobit","chapter":"5","verse":"28","text":"Bij deze verzekering hield de moeder op met schreien en zweeg."}]}