{"data":[{"book":"Yɛtɛ sɔtɔɛ","chapter":"37","verse":"1","text":"Besaleli naxa kankira yailan kasiya wuri ra. A kuya nɔngɔn firin nun a tagi, a igbo nɔngɔn keren nun a tagi, a ite nɔngɔn keren nun a tagi."},{"book":"Yɛtɛ sɔtɔɛ","chapter":"37","verse":"2","text":"A naxa a kui nun a fari maso xɛɛma ra, a naxa a dɛ kiri fan yailan xɛɛma ra."},{"book":"Yɛtɛ sɔtɔɛ","chapter":"37","verse":"3","text":"A naxa a suxude digilinxi naani rafala xɛɛma ra a tunxun naanie ma, firin na sɛɛti, firin na boore sɛɛti ma."},{"book":"Yɛtɛ sɔtɔɛ","chapter":"37","verse":"4","text":"A naxa kasiya wuri firin masoli a bɛ, a fa e maso xɛɛma ra."},{"book":"Yɛtɛ sɔtɔɛ","chapter":"37","verse":"5","text":"A naxa e raso na kankira suxude digilinxie kui, nee findi kankira tongose ra."},{"book":"Yɛtɛ sɔtɔɛ","chapter":"37","verse":"6","text":"A naxa na kankira dɛrakote yailan xɛɛma fanyi ra, a findi xunsare yire ra. A kuya nɔngɔn firin nun a tagi, a igbo nɔngɔn keren nun a tagi."},{"book":"Yɛtɛ sɔtɔɛ","chapter":"37","verse":"7","text":"A naxa malekɛ sawurɛ firin yailan xɛɛma xabuxi ra kankira dɛrakote fari na sɛɛti firinyie ma."},{"book":"Yɛtɛ sɔtɔɛ","chapter":"37","verse":"8","text":"Na malekɛ sawurɛe nun na kankira dɛrakote findi keren na."},{"book":"Yɛtɛ sɔtɔɛ","chapter":"37","verse":"9","text":"Na malekɛ sawurɛ firinyie naxa ti e boore ya i, e gabutenyie italaxi, e xun sinxi xunsare yire."},{"book":"Yɛtɛ sɔtɔɛ","chapter":"37","verse":"10","text":"A naxa teebili yailan kasiya wuri ra, naxan kuya nɔngɔn firin, a igbo nɔngɔn keren, a ite nɔngɔn keren nun a tagi."},{"book":"Yɛtɛ sɔtɔɛ","chapter":"37","verse":"11","text":"A naxa xɛɛma fanyi maso a ma, a nun a dɛ kirie ma."},{"book":"Yɛtɛ sɔtɔɛ","chapter":"37","verse":"12","text":"A naxa xebenyi nde sa na dɛ kirie bun ma, naxan igbo suxui keren a nun a tagi. A naxa xɛɛma sa na fan dɛ kirie ma."},{"book":"Yɛtɛ sɔtɔɛ","chapter":"37","verse":"13","text":"A naxa a suxude digilinxi naani rafala xɛɛma ra a tunxun naanie ma, naxee ilanma a sanyie ra."},{"book":"Yɛtɛ sɔtɔɛ","chapter":"37","verse":"14","text":"E nu na na xebenyi bun ma. Wuri kuyee nu soma nee kui teebili xaninfe ra."},{"book":"Yɛtɛ sɔtɔɛ","chapter":"37","verse":"15","text":"A naxa wuri kuyee masoli kasiya wuri ra, a e maso xɛɛma ra. Nee findi teebili tongose ra."},{"book":"Yɛtɛ sɔtɔɛ","chapter":"37","verse":"16","text":"Piletie, tɔnbilie, pɔɔtie, nun paani naxee sama na teebili ma, naxee rawalima sɛrɛxɛ yeerama daaxi xa fe ra, a naxa e birin yailan xɛɛma fanyi ra."},{"book":"Yɛtɛ sɔtɔɛ","chapter":"37","verse":"17","text":"A naxa lanpui dɔxɔse nde yailan xɛɛma fanyi xabuxi ra. A sanyi, a bili, a salonyie, nun lanpui dɔxɔde naxee maniya sansi fugee ra, na birin findi keren na."},{"book":"Yɛtɛ sɔtɔɛ","chapter":"37","verse":"18","text":"Salon senni nan mini lanpui dɔxɔse bili ma, saxan sɛɛti keren, saxan boore sɛɛti."},{"book":"Yɛtɛ sɔtɔɛ","chapter":"37","verse":"19","text":"Tɔnbili saxan nan lu na salon senni birin xun ma. E maniya sansi bogi ra naxan dɔxɔxi a burɛxɛee nun a fugee tagi."},{"book":"Yɛtɛ sɔtɔɛ","chapter":"37","verse":"20","text":"Tɔnbili naani gbɛtɛ nan lu lanpui dɔxɔse bili ma. E fan maniya sansi bogi ra naxan dɔxɔxi a burɛxɛe nun a fugee tagi."},{"book":"Yɛtɛ sɔtɔɛ","chapter":"37","verse":"21","text":"Na salon firin firin dɔxɔ saxanyie bun ma naxee kelixi a bili ma, a sa nɛ mɛnni fan ma."},{"book":"Yɛtɛ sɔtɔɛ","chapter":"37","verse":"22","text":"Na tɔnbilie nun lanpui salonyie findi keren na, e yailan xɛɛma fanyi xabuxi ra."},{"book":"Yɛtɛ sɔtɔɛ","chapter":"37","verse":"23","text":"A naxa lanpui solofere yailan, a e dɔxɔ e dɔxɔdee ma alako e dɛxɛ xa yare iyalan."},{"book":"Yɛtɛ sɔtɔɛ","chapter":"37","verse":"24","text":"Xɛɛma naxan nawalixi lanpui dɔxɔse nun lanpui yirabase yailanfe ra, na findi xɛɛma kilo tongo saxan nun naani nan na."},{"book":"Yɛtɛ sɔtɔɛ","chapter":"37","verse":"25","text":"A naxa surayi sɛrɛxɛbade yailan kasiya wuri ra. A kuya nɔngɔn keren, a igbo nɔngɔn keren, a sɛɛti naani birin lan, a ite nɔngɔn firin. Ferie naxa lu a tuxuie ra, e nun sɛrɛxɛbade findi se keren na."},{"book":"Yɛtɛ sɔtɔɛ","chapter":"37","verse":"26","text":"A naxa na sɛrɛxɛbade birin maso xɛɛma xinde ra, a fari, a sɛɛtie, a ferie, nun a dɛ kiri."},{"book":"Yɛtɛ sɔtɔɛ","chapter":"37","verse":"27","text":"A naxa suxuse digilinxi firin yailan xɛɛma ra sɛrɛxɛbade sɛɛti firinyie ma, a dɛ kiri labe ra, wuri kuyee soma naxee kui a xaninfe ra."},{"book":"Yɛtɛ sɔtɔɛ","chapter":"37","verse":"28","text":"A naxa na wurie yailan kasiya wuri ra, a naxa xɛɛma maso e ma."},{"book":"Yɛtɛ sɔtɔɛ","chapter":"37","verse":"29","text":"A naxa ture sɛniyɛnxi nun surayi xiri fanyi yailan naxan nawalima sɛrɛxɛdubɛ tife ra. Na wali xa raba a fanyi ra alɔ labundɛ rafalɛ a rafalama ki naxɛ."}]}