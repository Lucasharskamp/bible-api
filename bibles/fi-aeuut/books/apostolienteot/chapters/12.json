{"data":[{"book":"Apostolien teot","chapter":"12","verse":"1","text":"Näihin aikoihin kuningas Herodes sai kynsiinsä muutamia seurakunnan jäseniä. Heitä kidutettiin,"},{"book":"Apostolien teot","chapter":"12","verse":"2","text":"ja Jaakob, Johanneksen veli, teloitettiin miekalla."},{"book":"Apostolien teot","chapter":"12","verse":"3","text":"Kun Herodes huomasi, että se oli mieleen juutalaisten johtajille, hän pidätti pääsiäisviikolla Pietarin"},{"book":"Apostolien teot","chapter":"12","verse":"4","text":"ja pani hänet vankilaan. Kuusitoista vartijaa oli neljän miehen ryhminä häntä vartioimassa. Herodes aikoi jättää hänet pääsiäisen jälkeen juutalaisten tuomittavaksi."},{"book":"Apostolien teot","chapter":"12","verse":"5","text":"Seurakunnan jäsenet rukoilivat koko ajan, että hän pelastuisi."},{"book":"Apostolien teot","chapter":"12","verse":"6","text":"Oli oikeudenkäyntiä edeltävä yö, ja Pietari nukkui kahden vartijan välissä. Hän oli kaksinkertaisissa kahleissa, ja portin ulkopuolellakin oli vartijoita."},{"book":"Apostolien teot","chapter":"12","verse":"7","text":"Yhtäkkiä selli tuli valoisaksi ja Pietarin viereen ilmestyi Jumalan lähettämä enkeli, joka töytäisi häntä kylkeen ja sanoi: »Herää ja nouse heti!» Kahleet irtosivat hänen ranteistaan."},{"book":"Apostolien teot","chapter":"12","verse":"8","text":"Enkeli sanoi: »Pue päällesi ja vedä sandaalit jalkaasi!» Pietari totteli. »Ota nyt viittasi ja tule perässäni», enkeli jatkoi."},{"book":"Apostolien teot","chapter":"12","verse":"9","text":"Pietari seurasi häntä ulos sellistä. Pietari luuli näkevänsä unta tai näyn eikä käsittänyt, että kaikki oli totta."},{"book":"Apostolien teot","chapter":"12","verse":"10","text":"He kulkivat ensimmäisten ja toisten vartijoiden ohi ja tulivat rautaportille, joka avautui itsestään. Kuljettuaan portista vapauteen he kävelivät eteenpäin katua pitkin. Sitten enkeli katosi."},{"book":"Apostolien teot","chapter":"12","verse":"11","text":"Pietari tajusi nyt, mitä oli tapahtunut. Hän ihmetteli itsekseen: »Tämä on totta! Herra lähetti enkelinsä pelastamaan minut. Herodes ja juutalaiset eivät saaneetkaan tahtoaan toteutetuksi.»"},{"book":"Apostolien teot","chapter":"12","verse":"12","text":"Hetken tilannetta harkittuaan hän lähti kohti Marian, Johannes Markuksen äidin, kotia. Siellä oli suuri joukko koolla rukoilemassa."},{"book":"Apostolien teot","chapter":"12","verse":"13","text":"Pietari koputti eteisen oveen, ja Rode-niminen apulainen tuli katsomaan, kuka siellä oli."},{"book":"Apostolien teot","chapter":"12","verse":"14","text":"Tunnettuaan Pietarin äänen hän riemastui niin, ettei huomannut edes avata ovea, vaan juoksi kertomaan muille, että Pietari seisoi ovella."},{"book":"Apostolien teot","chapter":"12","verse":"15","text":"Sisällä olijat eivät uskoneet häntä, vaan sanoivat, että hän oli sekaisin päästään. Kun hän ei antanut periksi, he arvelivat: »Sitten siellä on Pietarin suojelusenkeli12:15 Sisältyy ajatukseen..»"},{"book":"Apostolien teot","chapter":"12","verse":"16","text":"Pietari koputti yhä. Kun he lopulta avasivat oven, heidän hämmästyksellään ei ollut rajoja."},{"book":"Apostolien teot","chapter":"12","verse":"17","text":"Pietari pyysi hiljaisuutta ja selosti, miten Herra oli auttanut hänet pois vankilasta. »Kertokaa Jaakobille ja muille, mitä on tapahtunut», hän sanoi ja lähti sitten turvallisempaan paikkaan."},{"book":"Apostolien teot","chapter":"12","verse":"18","text":"Vankilassa oli aamulla melkoinen sekasorto. Mihin Pietari oli voinut kadota?"},{"book":"Apostolien teot","chapter":"12","verse":"19","text":"Kun Herodes sai tietää, ettei Pietari enää ollut vankilassa, hän käski pidättää vartijat. Heidät tuomittiin kuolemaan. Herodes itse matkusti joksikin aikaa Kesareaan."},{"book":"Apostolien teot","chapter":"12","verse":"20","text":"Tyyrosta ja Siidonista tuli lähetystö Kesareaan tapaamaan Herodesta. Herodes oli hyvin vihainen näiden kahden kaupungin asukkaille. Lähetystö sai kuitenkin taivutetuksi puolelleen Blastoksen, kuninkaan sihteerin, ja pyysi rauhaa, sillä kaupankäynti Herodeksen alueen kanssa oli kaupungeille välttämätöntä."},{"book":"Apostolien teot","chapter":"12","verse":"21","text":"Herodeksen kanssa sovittiin vastaanotosta. Määräaikana hän pukeutui virkapukuunsa, istuutui valtaistuimelleen ja piti puheen."},{"book":"Apostolien teot","chapter":"12","verse":"22","text":"Kun hän oli lopettanut, ihmiset huusivat: »Jumala ääni – ei ihmisen!»"},{"book":"Apostolien teot","chapter":"12","verse":"23","text":"Koska Herodes ei antanut kunniaa Jumalalle, enkelin lähettämä sairaus iski häneen välittömästi: madot söivät hänet kuoliaaksi."},{"book":"Apostolien teot","chapter":"12","verse":"24","text":"Hyvä uutinen Jumalan rakkaudesta levisi nopeasti, ja yhä useammat alkoivat uskoa Jeesukseen."},{"book":"Apostolien teot","chapter":"12","verse":"25","text":"Barnabas ja Saulus kävivät Jerusalemissa ja toimitettuaan tehtävänsä palasivat sieltä Antiokiaan12:25 Sisältyy ajatukseen. Johannes Markus mukanaan."}]}