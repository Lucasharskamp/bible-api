{"data":[{"book":"Leviticus","chapter":"27","verse":"1","text":"Jahweh sprak tot Moses:"},{"book":"Leviticus","chapter":"27","verse":"2","text":"Beveel de Israëlieten, en zeg hun: Wanneer iemand door een gelofte personen naar hun schattingswaarde aan Jahweh wijdt, dan moet ge ze schatten als volgt."},{"book":"Leviticus","chapter":"27","verse":"3","text":"Een man van twintig tot zestig jaar moet op vijftig zilveren sikkels volgens het heilig gewicht, worden geschat."},{"book":"Leviticus","chapter":"27","verse":"4","text":"Zo het een vrouw is, moet zij op dertig sikkels worden geschat."},{"book":"Leviticus","chapter":"27","verse":"5","text":"Zo het iemand is van vijf tot twintig jaar, moet een jongen op twintig sikkels, een meisje op tien sikkels worden geschat."},{"book":"Leviticus","chapter":"27","verse":"6","text":"Is het kind een maand tot vijf jaar oud, dan moet een knaap op vijf zilveren sikkels, een meisje op drie worden geschat."},{"book":"Leviticus","chapter":"27","verse":"7","text":"Een man van zestig jaar en daarboven moet op vijftien sikkels worden geschat, een vrouw op tien."},{"book":"Leviticus","chapter":"27","verse":"8","text":"Wanneer hij te arm is om die schatting te betalen, moet men hem voor den priester brengen, en deze moet hem schatten; en de priester zal het vermogen schatten van hem, die de gelofte heeft afgelegd."},{"book":"Leviticus","chapter":"27","verse":"9","text":"Wanneer het een dier is, dat aan Jahweh als offergave kan worden gebracht, dan blijft het gewijd, als men het eenmaal aan Jahweh heeft gegeven."},{"book":"Leviticus","chapter":"27","verse":"10","text":"Men mag het niet vervangen, en geen beter voor een slechter, of een slechter voor een beter verruilen. Zo men toch het ene dier met het andere verruilt, zijn beide, dus ook het geruilde, gewijd."},{"book":"Leviticus","chapter":"27","verse":"11","text":"Wanneer het een of ander onrein dier is, dat niet als offergave aan Jahweh mag worden gebracht, dan moet men dat dier voor den priester brengen."},{"book":"Leviticus","chapter":"27","verse":"12","text":"De priester zal het op zijn juiste waarde schatten, en zoals de priester het schat, zal de waarde ervan zijn."},{"book":"Leviticus","chapter":"27","verse":"13","text":"Zo men het wil inlossen, moet men nog het vijfde deel van de geschatte waarde er aan toevoegen."},{"book":"Leviticus","chapter":"27","verse":"14","text":"Wanneer iemand zijn huis als heilige gave aan Jahweh wijdt, zal de priester het op zijn juiste waarde schatten, en zoals de priester het schat, zal de waarde worden bepaald."},{"book":"Leviticus","chapter":"27","verse":"15","text":"Zo hij, die het huis heeft toegewijd, het wil inlossen, moet hij nog het vijfde deel van de geschatte waarde er aan toevoegen; dan zal het weer zijn eigendom zijn."},{"book":"Leviticus","chapter":"27","verse":"16","text":"Wanneer iemand een stuk land, dat hij bezit, aan Jahweh wijdt, dan moet het worden geschat naar de hoeveelheid zaad, die er voor nodig is; een stuk land, waarop een chómer gerst kan worden gezaaid, op vijftig zilveren sikkels."},{"book":"Leviticus","chapter":"27","verse":"17","text":"Wijdt hij zijn akker van het jubeljaar af, dan moet hij de volle schattingsprijs betalen."},{"book":"Leviticus","chapter":"27","verse":"18","text":"Wijdt hij hem na het jubeljaar, dan moet de priester de prijs berekenen naar het aantal jaren, die nog tot aan het jubeljaar moeten verlopen, en die moeten worden afgetrokken van de geschatte som."},{"book":"Leviticus","chapter":"27","verse":"19","text":"Zo hij de akker, die hij gewijd heeft, wil inlossen, moet hij het vijfde deel van de geschatte waarde er aan toevoegen; dan blijft de akker zijn eigendom."},{"book":"Leviticus","chapter":"27","verse":"20","text":"Zo hij de akker niet heeft ingelost, maar hem toch aan een ander verkoopt, dan mag die later niet meer worden ingelost;"},{"book":"Leviticus","chapter":"27","verse":"21","text":"en wanneer de akker met het jubeljaar vrijkomt, zal hij aan Jahweh gewijd blijven, zoals een akker, die onder de banvloek ligt; hij valt dan den priester ten deel."},{"book":"Leviticus","chapter":"27","verse":"22","text":"Wanneer iemand een akker aan Jahweh wijdt, die door koop is verkregen, en niet tot zijn erfgoed behoort,"},{"book":"Leviticus","chapter":"27","verse":"23","text":"dan moet de priester hem de waarde berekenen tot aan het eerst komende jubeljaar, en moet hij het geschatte bedrag nog dezelfde dag als een gewijde gave aan Jahweh schenken;"},{"book":"Leviticus","chapter":"27","verse":"24","text":"en in het jubeljaar keert de akker terug in het bezit van hem, van wien hij hem heeft gekocht en wiens erfgoed hij was."},{"book":"Leviticus","chapter":"27","verse":"25","text":"Al uw schattingen moeten volgens de heilige sikkel zijn, twintig gera de sikkel."},{"book":"Leviticus","chapter":"27","verse":"26","text":"Het eerstgeborene van het vee, dat reeds als eerstgeborene aan Jahweh behoort, mag door niemand meer worden toegewijd; noch dat van een rund, noch dat van een schaap. Het behoort reeds aan Jahweh."},{"book":"Leviticus","chapter":"27","verse":"27","text":"Zo het een onrein dier is, kan men het inlossen naar de schattingswaarde, maar men moet er een vijfde van de prijs aan toevoegen. Zo het niet wordt gelost, moet het voor de geschatte prijs worden verkocht."},{"book":"Leviticus","chapter":"27","verse":"28","text":"Maar niets wat onder de banvloek ligt, en wat men uit zijn bezit door de ban aan Jahweh heeft gewijd, mens, dier of een stuk land, kan worden verkocht of ingelost; het blijft hoogheilig voor Jahweh."},{"book":"Leviticus","chapter":"27","verse":"29","text":"Geen mens, die onder de banvloek ligt, kan worden vrijgekocht; hij moet worden gedood."},{"book":"Leviticus","chapter":"27","verse":"30","text":"Alle tienden van de grond, van wat op het land is gezaaid, en van de vruchten der bomen, behoren aan Jahweh, en zijn aan Jahweh gewijd."},{"book":"Leviticus","chapter":"27","verse":"31","text":"Zo iemand iets van zijn tienden wil lossen, moet hij een vijfde deel daarvan er aan toevoegen."},{"book":"Leviticus","chapter":"27","verse":"32","text":"Ook alle tienden van rundvee en schapen, van alles wat onder de herdersstaf doorgaat, zijn aan Jahweh gewijd."},{"book":"Leviticus","chapter":"27","verse":"33","text":"Men mag geen keuze doen tussen goede of slechte dieren en ze evenmin ruilen; verruilt men ze toch, dan zijn beide, dus ook het geruilde, aan Jahweh gewijd. Ze kunnen dus niet worden ingelost."},{"book":"Leviticus","chapter":"27","verse":"34","text":"Dit zijn de geboden, die Jahweh op de berg Sinaï aan Moses voor de kinderen Israëls heeft gegeven."}]}