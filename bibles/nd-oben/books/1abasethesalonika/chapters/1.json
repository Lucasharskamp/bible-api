{"data":[{"book":"1 AbaseThesalonika","chapter":"1","verse":"1","text":"UPhawuli, uSayilasi kanye loThimothi,"},{"book":"1 AbaseThesalonika","chapter":"1","verse":"2","text":"Sihlala silibongela lonke kuNkulunkulu njalo silibeka emikhulekweni yethu."},{"book":"1 AbaseThesalonika","chapter":"1","verse":"3","text":"Siyawukhumbula kokuphela phambi kukaNkulunkulu wethu uBaba umsebenzi wenu ongenxa yokukholwa lokusebenza kwenu okufuqwa luthando kanye lokubekezela kwenu okuqiniswa yikwethemba eNkosini uJesu Khristu."},{"book":"1 AbaseThesalonika","chapter":"1","verse":"4","text":"Bazalwane abathandwa nguNkulunkulu, siyakwazi ukuthi ulikhethile"},{"book":"1 AbaseThesalonika","chapter":"1","verse":"5","text":"ngoba ivangeli lethu lafika kini hatshi ngamazwi nje kuphela kodwa langamandla loMoya oNgcwele kanye lokukholwa okujulileyo. Liyakwazi ukuba sahlala njani phakathi kwenu ngenxa yenu."},{"book":"1 AbaseThesalonika","chapter":"1","verse":"6","text":"Lina laba ngabasilingisayo thina kanye leNkosi ngoba lalamukela ilizwi esikhathini esinzima ngokuthokoza okuvela kuMoya oNgcwele."},{"book":"1 AbaseThesalonika","chapter":"1","verse":"7","text":"Ngakho-ke, laba yisibonelo kuwo wonke amakholwa eMasedoniya kanye le-Akhayiya."},{"book":"1 AbaseThesalonika","chapter":"1","verse":"8","text":"Ilizwi leNkosi lezwakala livela kini hatshi eMasedoniya lase-Akhayiya kuphela kodwa ukukholwa kwenu kuNkulunkulu sekusaziwa ezindaweni zonke. Ngakho-ke, akudingeki ukuba sikhulume ngakho"},{"book":"1 AbaseThesalonika","chapter":"1","verse":"9","text":"ngoba bona ngokwabo bayabika ukuthi lasamukela njani. Bayatsho ngokuphendukela kwenu kuNkulunkulu lidela ukukhonza izithombe ukuba likhonze uNkulunkulu ophilayo loqotho"},{"book":"1 AbaseThesalonika","chapter":"1","verse":"10","text":"lilindele leNdodana yakhe evela ezulwini, ayivusayo kwabafileyo, uJesu osihlenga elakeni oluzayo."}]}