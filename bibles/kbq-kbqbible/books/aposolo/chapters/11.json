{"data":[{"book":"Aposolo","chapter":"11","verse":"1","text":"Hagi menina Anumzamofo aposol naga ene mago'a Judia nemani'za mono naga'mo'za, megi'a vahe'mo'za (Gentiles) Anumzamofo naneke eri'naze nanekea antahi'naze."},{"book":"Aposolo","chapter":"11","verse":"2","text":"Ana huteno Pita'a Jerusalemi kumate mrerino vige'za, zamufama tgahu (circumcised) zamentinti vahe'mo'za agriku ke hakare hunente'za,"},{"book":"Aposolo","chapter":"11","verse":"3","text":"kagra zamufa taga osu vahe nompi vunka ne'zana zamagrane omene'nane."},{"book":"Aposolo","chapter":"11","verse":"4","text":"Hu'neanagi Pita'a ke aseni'are erinte erinte huno huama hu'ne,"},{"book":"Aposolo","chapter":"11","verse":"5","text":"Nagra Jopa ran kumapi manine'na nunamu nehu'na ava'nagna'za kogeno, mago tavrave'gna zana atupare atupare azeri'neno atregeno monafinti eramino nagrite e'ne."},{"book":"Aposolo","chapter":"11","verse":"6","text":"Keankere'na ana tavravefi koana, 4'a agiaza hunte'nea zagagafa ama mopafi mani'neane, trampi zagane asagugati vano nehia zagane afi' namaramine ke'noe."},{"book":"Aposolo","chapter":"11","verse":"7","text":"Nagra nentahugeno mago agerumo'a anage nagrikura hu'ne, Pitaga otinka, ahenka no hu'ne!"},{"book":"Aposolo","chapter":"11","verse":"8","text":"Hu'neanagi nagra anage hu'noe, Ra'moka avusese osuno agru osu'zana hunagru hu'nanke'na nonoa zagagafagina onegahue hu'na hu'noe!"},{"book":"Aposolo","chapter":"11","verse":"9","text":"Hianagi ana ageru'mo mago'ene anage monafinti hu'ne, Anumzamo'ma azeri agruma hu'neniazana, haviza huno agaru osu'ne hunka osuo!"},{"book":"Aposolo","chapter":"11","verse":"10","text":"Anazana tagufa (3'a) zupa fore huteno, ete ana mika'zana avazu higeno monafi mareri'ne."},{"book":"Aposolo","chapter":"11","verse":"11","text":"Ana'ma nehigeno'a, Sisaria kumateti huzmantege'za tagufa vahe'mo'za nemanua nonte ehanati'naze."},{"book":"Aposolo","chapter":"11","verse":"12","text":"Avamumo nasamino, I'o osunka ana vahe'ene amane vuo hige'na, 6si'a nenafu'za nagrane azageta Koniliasi nontega vu'none."},{"book":"Aposolo","chapter":"11","verse":"13","text":"Koniliasi kegeno ankeromo noma'afi oti'neno asami'nea kea, anage huno tasami'ne, huzamantege'za Jopa vu'za Saimoni'e nehaza ne', mago agi'a Pitana avare'za esageno,"},{"book":"Aposolo","chapter":"11","verse":"14","text":"agra mono naneke neramasaminkeno, kagri'ene mika nagaka'anena, kefo zantmifinti tamahoke ahegahie."},{"book":"Aposolo","chapter":"11","verse":"15","text":"Anante naneke erigafa hu'na nehugeno, Ruotge Avamu'mo zamagrite erami'ne. Ese'ma tagrite e'neaza huno emani'ne."},{"book":"Aposolo","chapter":"11","verse":"16","text":"Ana hige'na Ramo'ma huno, Joni'a tinu mono tina fre ramante'neankino, Avamunu tina frermantegahi  hu'nea kegu nagesa antahi'noe."},{"book":"Aposolo","chapter":"11","verse":"17","text":"Ana hu'negu Anumzamo'ma magozahu muse'zama (gift) zamagri'ma zami'neana, anahu kna huno Agra Ramofo Jisasi Kraisinte tamentinti nehunkeno tami'neaza hu'negu, iza'na nagra Anumzamofo eri'zankura i'o huzamantegahue?"},{"book":"Aposolo","chapter":"11","verse":"18","text":"Anankema zamagrama antahite'za, kema huzmanteku'ma hazana netre'za, Anumzamofo ra agi ami'za anage hu'naze, Anumzamo'a megia vahe'enena zamavarege'za zamagu'a rukarehe hu'za zamasimu e'nerize hu'naze."},{"book":"Aposolo","chapter":"11","verse":"19","text":"Stivenina ahe nefri'za mago'a nagara zamahe fragu vazige'za, atre'za Fonesiane, Saiprusine, Antiokune, nevu'za ru vahete mono osu, Jiu vaheteke mono kea ome zamasmi'naze."},{"book":"Aposolo","chapter":"11","verse":"20","text":"Hu'neanagi Saiprusi vahe'ene Sairini vahe'mo'za zamagripinti mago'a Antioku e'za, agafa hu'za Ramofo Jisasi Knare Musenkea huama hu'za Griki vahe zamasmi'naze."},{"book":"Aposolo","chapter":"11","verse":"21","text":"Ramofo hihamumo zamagripi me'negu, tusi'a vahe'mo'za zamagu'a rukarehe hu'za Ramofonte zamentinti hu'naze."},{"book":"Aposolo","chapter":"11","verse":"22","text":"Ana'ma zamagrama haza zamofonkemo'a, Jerusalemi mono vahete ege'za nentahi'za, zamagra Banabasi huntageno Antioku vu'ne."},{"book":"Aposolo","chapter":"11","verse":"23","text":"Agrama eno Anumzamo'ma asunku'ma humazmanteaza negeno, muse nehuno zamazeri hanaveti ke zamasmino, Tamage huta tamagu'areti Ramofonte amage anteho."},{"book":"Aposolo","chapter":"11","verse":"24","text":"Banabasi'a knare ne' mani'neno, Avamupi aviteno amentinti hu'negeno, tusi'a veakrerafamo'za maka vahe'mo'za Ramofonte e'naze."},{"book":"Aposolo","chapter":"11","verse":"25","text":"Ana huteno Banabasi'a Soli omegenaku Tasisi kumate vuno,"},{"book":"Aposolo","chapter":"11","verse":"26","text":"ome ke fore huteno avareno Antioku kumate uhanati'na'e. Ana kafufina Banabasi'ene Solikea mono vahe'zaga mono kea hunezamikeno tusi'a vahe fore hu'ne. Anante Jisasima amage'ma nentaza disaipol naga'mo'za pusante (kristen) mono vahere hu'za zamagi'a eri'naze."},{"book":"Aposolo","chapter":"11","verse":"27","text":"Ana knafina mago'a kasnampa vahe'mo'za Jerusaleti erami'za, Antioku kumate ehanati'naze."},{"book":"Aposolo","chapter":"11","verse":"28","text":"Mago'zmia Agabusi'e hu'za nehaza ne'mo, otino Avamumofo hanavefi maka mopafina agate'za fore hugahie huno hu'ne. (Klaodias Sisama ran kva emania knafi fore hu'ne)."},{"book":"Aposolo","chapter":"11","verse":"29","text":"Jisasi amage'ma nentamo'za, mago mago'mo'za zagoma eri'naza avamente eritru huta Judia mani'naza tafuhe'intega (mono nagate) zamaga'zanku hugahazanki atre'zmantesune nehu'za,"},{"book":"Aposolo","chapter":"11","verse":"30","text":"anante eri tru hute'za, mono vahe'mo'za, Banabasine Soli kizani zanamizage'ne, Jerusalemi mono kva vahetega eri'ne vu'na'e."}]}