{"data":[{"book":"Mark","chapter":"7","verse":"1","text":"Jerusalem renga hong phariseengei le Balam minchupungei senkhat ngeiin Jisua kôla an hong intûpa."},{"book":"Mark","chapter":"7","verse":"2","text":"Ha ngei han a ruoisingei senkhatin kut innima sâk an sâk an mua, maha, Phariseengeiin mingei an tho ranga an tipe lamtaka an rusûk loi sika ani."},{"book":"Mark","chapter":"7","verse":"3","text":"(Phariseengei le Judangei murdi'n chu an pipungei renga an man chongmâk hah an jûia: an kutngei, balam takin an rusûk noa anin chu ite sâk ngâi mak ngeia;"},{"book":"Mark","chapter":"7","verse":"4","text":"bazar renga neinun an hong chôi ngei murdi khom an rusûk masa7:4: bazar renga neinun an hong chôi ngei murdi khom an rusûk masa nônchu sâk ngâi mak ngei; aninônchu i-ih neinuna khom bazar renga an honga tui an inbuol masa nônchu. nônchu sâk ngâi mak ngei. Male balam adang tamtak an man ngei hah an sûr mindet tit khom aom sa; ma ngei hah kilâtngei, bêlngei, sumsen khuriâingei, male jâlmunngei7:4: Male jâlmunngei ti hih miziek senkhat ngei chu dôn mak ngei. rusûk min sâi rang ti ngei ha ani.)"},{"book":"Mark","chapter":"7","verse":"5","text":"Masikin phariseengei le Balam minchupungei han Jisua kôm, “Ithomo nu ruoisingeiin pipungei chongmâk jôm loiin kutngei innim pumin sâk an sâk hi?” tiin an rekela."},{"book":"Mark","chapter":"7","verse":"6","text":"Jisua'n an kôm, “Isaiah'n nin chungroi a leiphuong hah adik ani!” A miziek anghan, asarotholngei nin ni:7:6,7: Isa 29:13 (LXX)"},{"book":"Mark","chapter":"7","verse":"7","text":"Miriem minchuna balamngei hah ka balamngei anghan an mindon sikin"},{"book":"Mark","chapter":"7","verse":"8","text":"“Pathien chongpêk nin henga, miriem minchunangei nin jôm ani hi” a tia."},{"book":"Mark","chapter":"7","verse":"9","text":"Male a la zombanga an kôm, “Nin minchuna nin jôm theina ranga Pathien chongpêkngei nin heng hi chu vârna lampui nin dôn ani hi."},{"book":"Mark","chapter":"7","verse":"10","text":"Moses'n, ‘Nu nû le na pa jâ roh,’ male ‘Tukhom a nû mo a pa mo khomâksâm chu that ning atih,’ tiin chong a lei pêka.7:10: Jôk 20:12; Bal 5:16; Jôk 21:17; Och 20:9"},{"book":"Mark","chapter":"7","verse":"11","text":"Aniatachu nangni rêkin chu, mîn a nû mo, a pa mo imini san rang anângin chu ‘Ma hih Korban ani’ tiin nin minchu ngâi, (maha aomtie chu, Pathien ta ani zoi tina ani),"},{"book":"Mark","chapter":"7","verse":"12","text":"an nû mo an pa ngei rangin mo khoite sintho rangin jôt khâi ngâi mak choia."},{"book":"Mark","chapter":"7","verse":"13","text":"Ma angdên han balam muruo nin minchu banga hin Pathien chong amin mang ngâia. Hi anga sin nin tho adang khom tamtak ala om sa” a tia."},{"book":"Mark","chapter":"7","verse":"14","text":"Hanchu Jisua'n lokongei hah vêlkhat a koi nôk ngeia, an kôm, “Nin rêngin ko chong rangâi ungla, male rietthei roi."},{"book":"Mark","chapter":"7","verse":"15-16","text":"7:15-16: Miziek senkhat ngeia chu, “Kuorngei nin dônin chu rangâi roi!” a tia. (4:23 en roh).  Pêntieng renga miriem sûnga lûta ama minnim thei ite omak. Manêkin miriem sûng renga hong suok ngei hi ke miriem minnim ngâi ani.”"},{"book":"Mark","chapter":"7","verse":"17","text":"Lokongei hah mâkin insûnga a lût lehan, ha chong hah rilminthâr rangin a ruoisingeiin an ngênna."},{"book":"Mark","chapter":"7","verse":"18","text":"Jisua'n an kôm, “Midangngei nêkin la vâr uol mak chei.” “Ite pêntieng renga nin sûnga lûtin nangni aminnim thei om mak, ti hih nin la rietthei loi mo? a tipe ngeia,"},{"book":"Mark","chapter":"7","verse":"19","text":"asikchu nin mulungrîla lût loiin, nin phûngpuia a lûta, male nin nôm sena tieng ajôk ngâi” a tia. (Ma hih Jisua'n sâkruo murdi chu ânthieng let tia minthârnân a ti ani.)"},{"book":"Mark","chapter":"7","verse":"20","text":"Male a la ti banga, “Nin sûng renga hong suok ha ke nangni minnim ngâi."},{"book":"Mark","chapter":"7","verse":"21","text":"Asûng tieng renga, nin mulungrîl renga kêng, mindonna saloi ahong suoka nunchan saloi neinunngei tho rangin nangni ruoi ngâia, inruna, mi thatna,"},{"book":"Mark","chapter":"7","verse":"22","text":"inrêna, inruokna, saloi murdi tho nuomna; huongna, hurna, narsana, êrona, inpâkna, le inmôlna ngei aminsuok ngâi,"},{"book":"Mark","chapter":"7","verse":"23","text":"ma saloi neinunngei murdi hah nin sûng tieng renga ahong suoka, male nangni aminnim ngâi ani” a tia."},{"book":"Mark","chapter":"7","verse":"24","text":"Hanchu Jisua'n Galilee ramhuol mâkin Tyre khopuilien kôla a sea. In inkhata a lûta, tutên an riet rang khom jôt maka, aniatachu ama hah inthupin om thei maka."},{"book":"Mark","chapter":"7","verse":"25","text":"Nuvengte inkhat, a nâinupang a sûnga ratha saloi dôn han, Jisua thurchi a riet lehan harenghan a honga a kebula ânboka."},{"book":"Mark","chapter":"7","verse":"26","text":"Ma nuvengtenu hah Jentail mi ania, Syria rama Phoenikia ramhuol sûnga suok ania. Amanu han a nâinupang sûnga ramkhori rujûlpai pe rangin Jisua kôm a ngênna."},{"book":"Mark","chapter":"7","verse":"27","text":"Hannirese, Jisua'n a kôm, “Nâingei khop bak rese ngei. Nâingei bu lâk pea male uingei kôma vôr chu dik mak,” tiin a thuona."},{"book":"Mark","chapter":"7","verse":"28","text":"Nuvengtenu han a kôm, “Pu” ani chu ani, hannirese, “nâingeiin dosâng nuoia bu ramal an mathâk hah uingeiin an sâk ngâi nimak mo!” tiin a thuona."},{"book":"Mark","chapter":"7","verse":"29","text":"Masikin Jisua'n amanu kôm han, “Ma thuona chongbâi sikin, ni ina se nôk inla, na nâinupang chu ramkhori mâkin va mu ni ti zoi!” a tipea."},{"book":"Mark","chapter":"7","verse":"30","text":"Amanu hah a ina a sea, a nâinupang chu ramkhori mâkin jâlmuna jâlin ava mu zoi."},{"book":"Mark","chapter":"7","verse":"31","text":"Hanchu Tyre ram renga Jisua a jôk nôka, Sidon khopui sirin Khopui sôm ngei ramhuol hah palin Galilee dîl a tunga."},{"book":"Mark","chapter":"7","verse":"32","text":"Mi senkhatin kuorsêt le chongloi a kôm an hong tuonga. Amapa chunga han a kutngei minngam rangin Jisua an ngênna."},{"book":"Mark","chapter":"7","verse":"33","text":"Masikin amapa hah Jisua'n lokongei lâi renga atheivaiin a tuonga, a kutruolngei leh a kuor sûng ngei hah a tôn pea, a michil pea, a melei khom a tôn pea."},{"book":"Mark","chapter":"7","verse":"34","text":"Hanchu Jisua'n invân tieng enin phûkasâna ânhûmma, a kôm, “Ephatha”7:34: Ephatha, ti hih Greek chong ani. In-ong roh tina ani. a tia, mahah “In-ong roh!” tina ani."},{"book":"Mark","chapter":"7","verse":"35","text":"Harenghan, a kuorngei a hongvâra, a melei inkhitna ngei ahong insûta, ânthar vangin a chong thei zoi."},{"book":"Mark","chapter":"7","verse":"36","text":"Hanchu Jisua'n mingei kôm han tute ril tet loi rangin chong a pêk ngeia; hannirese misîr loi ranga a khap ngei dôr hah an ril minlum uola."},{"book":"Mark","chapter":"7","verse":"37","text":"Male ariet ngei murdi'n kamâmruoi sabak an tia, “Neinuntin a sin murdi hih idôra asa mo ani zoi!” anni han, “Kuorsêt khom a minvâr pea, chongloi khom a min chong thei hi, kamâm aom bah!” an tia."}]}