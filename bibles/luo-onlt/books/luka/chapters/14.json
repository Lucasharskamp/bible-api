{"data":[{"book":"Luka","chapter":"14","verse":"1","text":"Chiengʼ Sabato moro, kane Yesu odhi chiemo e od ja-Farisai moro marahuma, nobedo kane ingʼiye ahinya."},{"book":"Luka","chapter":"14","verse":"2","text":"To e nyime kanyo ne nitie ngʼato mane bur okuodo ngʼute maduongʼ."},{"book":"Luka","chapter":"14","verse":"3","text":"Yesu nopenjo ja-Farisai kod joma olony e chik ni, “En gima owinjore gi chik mondo ochang ngʼato chiengʼ Sabato koso?”"},{"book":"Luka","chapter":"14","verse":"4","text":"To negilingʼ thi. Eka nokawo ngʼatno, nochange kendo noweye odhi."},{"book":"Luka","chapter":"14","verse":"5","text":"Eka nopenjogi niya, “Ka ngʼato kuomu nigi wuode kata rwadhe to wuodeno kata rwadheno olwar e soko chiengʼ Sabato, donge diywaye igole oko mana gikanyono?”"},{"book":"Luka","chapter":"14","verse":"6","text":"To ne gionge gima digiwachi."},{"book":"Luka","chapter":"14","verse":"7","text":"Kane oneno kaka welo yiero kuondegi mag bet moyiedhi, e kar mesa, nogoyonegi ngero kama:"},{"book":"Luka","chapter":"14","verse":"8","text":"“Ka ngʼato oluongou e nyasi mar kisera to kik ibed e kom moyiedhi, nimar dipo ka ngʼato moro mogen moloyoi oluongi bende."},{"book":"Luka","chapter":"14","verse":"9","text":"Ka en kamano, to ngʼama noluongou ji ariyogi ka, biro wachoni ni, ‘Mi jali komi.’ Kamano eka wiyi nokuodi nyaka inidhi ikaw kom kar bet man chien moloyo."},{"book":"Luka","chapter":"14","verse":"10","text":"To ka oluongi e nyasi moro mar kisera kamoro to bed mana e kom man chien moloyo, mondo ka ngʼat moluongino obiro to obiro wachoni ni, ‘Osiepna, sudi malo nyime kama berni!’ Kamano iniyud luor e nyim welo weteni duto."},{"book":"Luka","chapter":"14","verse":"11","text":"Nimar ngʼato angʼata matingʼore malo nodwok piny, to ngʼat madwokore piny notingʼ malo.”"},{"book":"Luka","chapter":"14","verse":"12","text":"Eka Yesu nowachone ngʼat mane oluongeno niya, “Ka ichiwo chiemb odiechiengʼ kata chiemb otieno, kik iluong mana osiepeni, oweteni kata wedeni, kata jogwengʼu momew, nimar ka itimo kamano, kamoro giniluongi chiengʼ moro, mi gichuli kar luong mane iluongigono."},{"book":"Luka","chapter":"14","verse":"13","text":"To ka iloso nyasi, iluong joma odhier, rangʼonde gi pudhe kod muofni,"},{"book":"Luka","chapter":"14","verse":"14","text":"eka ibiro gwedhoi kata obedo ni ok ginyal chuloi, to nochuli chiengʼ chier mar joma kare.”"},{"book":"Luka","chapter":"14","verse":"15","text":"Ka achiel kuom jogo mane ni kode e mesa nowinjo ma, nowachone Yesu niya, “Ogwedhi ngʼatno mabiro chiemo e nyasi mar pinyruoth Nyasaye.”"},{"book":"Luka","chapter":"14","verse":"16","text":"Yesu nodwoke niya, “Ngʼat moro ne oloso nyasi maduongʼ kendo noluongo welo mangʼeny."},{"book":"Luka","chapter":"14","verse":"17","text":"E kinde mar nyasino nooro jatichne mondo onyisi jogo mane oluongi, ‘Biuru, nikech gik moko duto koro oseikore.’"},{"book":"Luka","chapter":"14","verse":"18","text":"“To giduto machalre negichako wacho weche ma ginyisogo wuon nyasi gimomiyo ok ginyal biro. Ngʼat mokwongo nowacho ni, ‘Koro eka asengʼiewo puodho moro, to nyaka adhi mondo anene. Yie ingʼwon-na.’"},{"book":"Luka","chapter":"14","verse":"19","text":"“Ngʼat machielo nowacho niya, ‘Koro eka angʼiewo rweth pur moromo jok abich, to adwaro dhi mondo atemgi, yie mondo ingʼwon-na.’"},{"book":"Luka","chapter":"14","verse":"20","text":"“Eka Jal machielo bende nowacho niya, ‘Eka aa kendo, omiyo ok anyal biro.’"},{"book":"Luka","chapter":"14","verse":"21","text":"“Jatich noduogo kendo nowacho wechego ni ruodhe. Eka wuon ot nobedo mager kendo nowacho ni jatichne ni, ‘Wuogi idhi mapiyo e yore madongo kod yore matindo mag dala mondo ikel joma odhier gi rangʼonde, muofni kod pudhe.’"},{"book":"Luka","chapter":"14","verse":"22","text":"“Jatich nowacho ni, ‘Jaduongʼ gima nende ichikowa osetim, to pod thuolo nitie.’"},{"book":"Luka","chapter":"14","verse":"23","text":"“Eka jaduongʼ nowachone jatichne ni, ‘Wuogi idhiyo oko e akek yore makalo e kind mier kendo luong ji duto mondo gidonji, eka oda opongʼ."},{"book":"Luka","chapter":"14","verse":"24","text":"Awachonu ni, onge kata ngʼato achiel kuom jogo mane oluongi manobil chiemba.’ ”"},{"book":"Luka","chapter":"14","verse":"25","text":"Ji mangʼeny ne wuotho kod Yesu, eka nolokore irgi mowachonegi niya,"},{"book":"Luka","chapter":"14","verse":"26","text":"“Ka ngʼato obiro ira, to ok okwedo wuon-gi kod min-gi kod chiege gi nyithinde, owetene gi nyiminene ee, kata ngimane owuon ok onyal bedo japuonjrena."},{"book":"Luka","chapter":"14","verse":"27","text":"Kendo ngʼato angʼata ma ok otingʼo msalape mondo oluwa ok onyal bedo japuonjrena."},{"book":"Luka","chapter":"14","verse":"28","text":"“Ka dibed ni achiel kuomu dwaro gero ot. Donge obiro bedo piny mokwongo mondo okwan nengone mondo one ka en gi pesa moromo mar tieke?"},{"book":"Luka","chapter":"14","verse":"29","text":"Nimar ka oketo mise to ok onyal tieke, ji duto manene biro nyiere,"},{"book":"Luka","chapter":"14","verse":"30","text":"kagiwacho ni, ‘Jali nochako gedo to ok onyal tieko.’"},{"book":"Luka","chapter":"14","verse":"31","text":"“Kata ka dibed ni ruoth moro dwaro dhiyo e lweny e kinde gi ruoth machielo. Donge mokwongo onego obed piny mondo opar anena ka ji alufu apar ma en-go bende onyalo kedogo gi jal mabiro monje man-gi ji alufu piero ariyo?"},{"book":"Luka","chapter":"14","verse":"32","text":"Ka ok donyal, to obiro oro joote ka pod jal machielo pod ni kuma bor, mondo onyise ni odwaro mondo giwinjre e yor kwe."},{"book":"Luka","chapter":"14","verse":"33","text":"Machalre kamano bende, ngʼato kuomu ma ok oweyo gige duto ok onyal bedo japuonjrena."},{"book":"Luka","chapter":"14","verse":"34","text":"“Chumbi ber, to ka ndhathe orumo, ere kaka dimiye obed gi ndhathe kendo?"},{"book":"Luka","chapter":"14","verse":"35","text":"Ok owinjore ne tich lowo kata mana pidh owuoyo, omiyo ipuke oko."}]}