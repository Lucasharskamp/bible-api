{"data":[{"book":"АСІІ","chapter":"13","verse":"1","text":"Калі Яфрэм гаварыў, усе трапяталі. Ён быў высокі ў Ізраілі; але зрабіўся вінаватым праз Ваала - і загінуў."},{"book":"АСІІ","chapter":"13","verse":"2","text":"І сёньня дадалі яны да грэху: нарабілі сабе літых ідалаў з срэбра свайго паводле разуменьня свайго, - поўная праца мастакоў, - і кажуць яны людзям, якія прыносяць ахвяру: «цалуйце цяльцоў!»"},{"book":"АСІІ","chapter":"13","verse":"3","text":"За тое яны будуць - як ранішні туман, як раса, што скора зьнікае, як мякіна, што зьвяваецца з гумна, і як дым з коміна."},{"book":"АСІІ","chapter":"13","verse":"4","text":"Але Я - Гасподзь Бог твой ад зямлі Егіпецкай, - і ты не павінен ведаць іншага бога апрача Мяне, і няма Збаўцы апрача Мяне."},{"book":"АСІІ","chapter":"13","verse":"5","text":"Я прызнаў цябе ў пустыні, у зямлі сасьмяглай."},{"book":"АСІІ","chapter":"13","verse":"6","text":"Маючы палеткі, яны былі сытныя; а калі насычаліся, дык узьвесялялася сэрца іхняе, і таму Яны забывалі Мяне"},{"book":"АСІІ","chapter":"13","verse":"7","text":"І Я буду ім як леў, як ільвяня буду высочваць пры дарозе."},{"book":"АСІІ","chapter":"13","verse":"8","text":"Буду нападаць на іх, як пазбаўленая дзяцей мядзьведзіха, разьдзіраць змесьцішча сэрца іхняга, есьці іх там, як ільвіца; польныя зьвяры будуць ірваць іх."},{"book":"АСІІ","chapter":"13","verse":"9","text":"Загубіў ты сябе, Ізраіле, бо толькі ўва Мне - апора твая!"},{"book":"АСІІ","chapter":"13","verse":"10","text":"Дзе цар твой цяпер? Хай ён ратуе цябе ва ўсіх гарадах тваіх! Дзе судзьдзі твае, пра якіх казаў ты: «дай нам цара і начальнікаў?»"},{"book":"АСІІ","chapter":"13","verse":"11","text":"І Я даў табе цара ў гневе Маім і забраў - у абурэньні."},{"book":"АСІІ","chapter":"13","verse":"12","text":"Зьвязаны ў вузел беззаконьні Яфрэмава, захаваны ягоны грэх."},{"book":"АСІІ","chapter":"13","verse":"13","text":"Мукі парадзіхі спасьцігнуць яго; ён - сын неразумны, інакш не стаяў бы доўга ў становішчы, у якім нараджаюцца дзеці."},{"book":"АСІІ","chapter":"13","verse":"14","text":"Ад улады пекла Я адкуплю іх, ад смерці выбаўлю іх. Смерць! дзе тваё джала? пекла! дзе твая перамога? раскаяньня ў гэтым ня будзе ў Мяне."},{"book":"АСІІ","chapter":"13","verse":"15","text":"Хоць Яфрэм пладавіты паміж братамі, але прыйдзе ўсходні вецер, падымецца вецер Гасподні з пустыні, - і высахне крыніца яго: ён спустошыць скарбніцу ўсіх каштоўных сасудаў."}]}