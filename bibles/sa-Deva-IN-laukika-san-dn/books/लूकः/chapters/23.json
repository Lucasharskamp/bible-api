{"data":[{"book":"लूकः","chapter":"23","verse":"1","text":"ततः सभास्थाः सर्व्वलोका उत्थाय तं पीलातसम्मुखं नीत्वाप्रोद्य वक्तुमारेभिरे,"},{"book":"लूकः","chapter":"23","verse":"2","text":"स्वमभिषिक्तं राजानं वदन्तं कैमरराजाय करदानं निषेधन्तं राज्यविपर्य्ययं कुर्त्तुं प्रवर्त्तमानम् एन प्राप्ता वयं।"},{"book":"लूकः","chapter":"23","verse":"3","text":"तदा पीलातस्तं पृष्टवान् त्वं किं यिहूदीयानां राजा? स प्रत्युवाच त्वं सत्यमुक्तवान्।"},{"book":"लूकः","chapter":"23","verse":"4","text":"तदा पीलातः प्रधानयाजकादिलोकान् जगाद्, अहमेतस्य कमप्यपराधं नाप्तवान्।"},{"book":"लूकः","chapter":"23","verse":"5","text":"ततस्ते पुनः साहमिनो भूत्वावदन्, एष गालील एतत्स्थानपर्य्यन्ते सर्व्वस्मिन् यिहूदादेशे सर्व्वाल्लोकानुपदिश्य कुप्रवृत्तिं ग्राहीतवान्।"},{"book":"लूकः","chapter":"23","verse":"6","text":"तदा पीलातो गालीलप्रदेशस्य नाम श्रुत्वा पप्रच्छ, किमयं गालीलीयो लोकः?"},{"book":"लूकः","chapter":"23","verse":"7","text":"ततः स गालील्प्रदेशीयहेरोद्राजस्य तदा स्थितेस्तस्य समीपे यीशुं प्रेषयामास।"},{"book":"लूकः","chapter":"23","verse":"8","text":"तदा हेरोद् यीशुं विलोक्य सन्तुतोष, यतः स तस्य बहुवृत्तान्तश्रवणात् तस्य किञि्चदाश्चर्य्यकर्म्म पश्यति इत्याशां कृत्वा बहुकालमारभ्य तं द्रष्टुं प्रयासं कृतवान्।"},{"book":"लूकः","chapter":"23","verse":"9","text":"तस्मात् तं बहुकथाः पप्रच्छ किन्तु स तस्य कस्यापि वाक्यस्य प्रत्युत्तरं नोवाच।"},{"book":"लूकः","chapter":"23","verse":"10","text":"अथ प्रधानयाजका अध्यापकाश्च प्रोत्तिष्ठन्तः साहसेन तमपवदितुं प्रारेभिरे।"},{"book":"लूकः","chapter":"23","verse":"11","text":"हेरोद् तस्य सेनागणश्च तमवज्ञाय उपहासत्वेन राजवस्त्रं परिधाप्य पुनः पीलातं प्रति तं प्राहिणोत्।"},{"book":"लूकः","chapter":"23","verse":"12","text":"पूर्व्वं हेरोद्पीलातयोः परस्परं वैरभाव आसीत् किन्तु तद्दिने द्वयो र्मेलनं जातम्।"},{"book":"लूकः","chapter":"23","verse":"13","text":"पश्चात् पीलातः प्रधानयाजकान् शासकान् लोकांश्च युगपदाहूय बभाषे,"},{"book":"लूकः","chapter":"23","verse":"14","text":"राज्यविपर्य्ययकारकोयम् इत्युक्त्वा मनुष्यमेनं मम निकटमानैष्ट किन्तु पश्यत युष्माकं समक्षम् अस्य विचारं कृत्वापि प्रोक्तापवादानुरूपेणास्य कोप्यपराधः सप्रमाणो न जातः,"},{"book":"लूकः","chapter":"23","verse":"15","text":"यूयञ्च हेरोदः सन्निधौ प्रेषिता मया तत्रास्य कोप्यपराधस्तेनापि न प्राप्तः।पश्यतानेन वधहेेतुकं किमपि नापराद्धं।"},{"book":"लूकः","chapter":"23","verse":"16","text":"तस्मादेनं ताडयित्वा विहास्यामि।"},{"book":"लूकः","chapter":"23","verse":"17","text":"तत्रोत्सवे तेषामेको मोचयितव्यः।"},{"book":"लूकः","chapter":"23","verse":"18","text":"इति हेतोस्ते प्रोच्चैरेकदा प्रोचुः, एनं दूरीकृत्य बरब्बानामानं मोचय।"},{"book":"लूकः","chapter":"23","verse":"19","text":"स बरब्बा नगर उपप्लववधापराधाभ्यां कारायां बद्ध आसीत्।"},{"book":"लूकः","chapter":"23","verse":"20","text":"किन्तु पीलातो यीशुं मोचयितुं वाञ्छन् पुनस्तानुवाच।"},{"book":"लूकः","chapter":"23","verse":"21","text":"तथाप्येनं क्रुशे व्यध क्रुशे व्यधेति वदन्तस्ते रुरुवुः।"},{"book":"लूकः","chapter":"23","verse":"22","text":"ततः स तृतीयवारं जगाद कुतः? स किं कर्म्म कृतवान्? नाहमस्य कमपि वधापराधं प्राप्तः केवलं ताडयित्वामुं त्यजामि।"},{"book":"लूकः","chapter":"23","verse":"23","text":"तथापि ते पुनरेनं क्रुशे व्यध इत्युक्त्वा प्रोच्चैर्दृढं प्रार्थयाञ्चक्रिरे;"},{"book":"लूकः","chapter":"23","verse":"24","text":"ततः प्रधानयाजकादीनां कलरवे प्रबले सति तेषां प्रार्थनारूपं कर्त्तुं पीलात आदिदेश।"},{"book":"लूकः","chapter":"23","verse":"25","text":"राजद्रोहवधयोरपराधेन कारास्थं यं जनं ते ययाचिरे तं मोचयित्वा यीशुं तेषामिच्छायां समार्पयत्।"},{"book":"लूकः","chapter":"23","verse":"26","text":"अथ ते यीशुं गृहीत्वा यान्ति, एतर्हि ग्रामादागतं शिमोननामानं कुरीणीयं जनं धृत्वा यीशोः पश्चान्नेतुं तस्य स्कन्धे क्रुशमर्पयामासुः।"},{"book":"लूकः","chapter":"23","verse":"27","text":"ततो लोाकारण्यमध्ये बहुस्त्रियो रुदत्यो विलपन्त्यश्च यीशोः पश्चाद् ययुः।"},{"book":"लूकः","chapter":"23","verse":"28","text":"किन्तु स व्याघुट्य ता उवाच, हे यिरूशालमो नार्य्यो युयं मदर्थं न रुदित्वा स्वार्थं स्वापत्यार्थञ्च रुदिति;"},{"book":"लूकः","chapter":"23","verse":"29","text":"पश्यत यः कदापि गर्भवत्यो नाभवन् स्तन्यञ्च नापाययन् तादृशी र्वन्ध्या यदा धन्या वक्ष्यन्ति स काल आयाति।"},{"book":"लूकः","chapter":"23","verse":"30","text":"तदा हे शैला अस्माकमुपरि पतत, हे उपशैला अस्मानाच्छादयत कथामीदृशीं लोका वक्ष्यन्ति।"},{"book":"लूकः","chapter":"23","verse":"31","text":"यतः सतेजसि शाखिनि चेदेतद् घटते तर्हि शुष्कशाखिनि किं न घटिष्यते?"},{"book":"लूकः","chapter":"23","verse":"32","text":"तदा ते हन्तुं द्वावपराधिनौ तेन सार्द्धं निन्युः।"},{"book":"लूकः","chapter":"23","verse":"33","text":"अपरं शिरःकपालनामकस्थानं प्राप्य तं क्रुशे विविधुः; तद्द्वयोरपराधिनोरेकं तस्य दक्षिणो तदन्यं वामे क्रुशे विविधुः।"},{"book":"लूकः","chapter":"23","verse":"34","text":"तदा यीशुरकथयत्, हे पितरेतान् क्षमस्व यत एते यत् कर्म्म कुर्व्वन्ति तन् न विदुः; पश्चात्ते गुटिकापातं कृत्वा तस्य वस्त्राणि विभज्य जगृहुः।"},{"book":"लूकः","chapter":"23","verse":"35","text":"तत्र लोकसंघस्तिष्ठन् ददर्श; ते तेषां शासकाश्च तमुपहस्य जगदुः, एष इतरान् रक्षितवान् यदीश्वरेणाभिरुचितो ऽभिषिक्तस्त्राता भवति तर्हि स्वमधुना रक्षतु।"},{"book":"लूकः","chapter":"23","verse":"36","text":"तदन्यः सेनागणा एत्य तस्मै अम्लरसं दत्वा परिहस्य प्रोवाच,"},{"book":"लूकः","chapter":"23","verse":"37","text":"चेत्त्वं यिहूदीयानां राजासि तर्हि स्वं रक्ष।"},{"book":"लूकः","chapter":"23","verse":"38","text":"यिहूदीयानां राजेति वाक्यं यूनानीयरोमीयेब्रीयाक्षरै र्लिखितं तच्छिरस ऊर्द्ध्वेऽस्थाप्यत।"},{"book":"लूकः","chapter":"23","verse":"39","text":"तदोभयपार्श्वयो र्विद्धौ यावपराधिनौ तयोरेकस्तं विनिन्द्य बभाषे, चेत्त्वम् अभिषिक्तोसि तर्हि स्वमावाञ्च रक्ष।"},{"book":"लूकः","chapter":"23","verse":"40","text":"किन्त्वन्यस्तं तर्जयित्वावदत्, ईश्वरात्तव किञ्चिदपि भयं नास्ति किं? त्वमपि समानदण्डोसि,"},{"book":"लूकः","chapter":"23","verse":"41","text":"योग्यपात्रे आवां स्वस्वकर्म्मणां समुचितफलं प्राप्नुवः किन्त्वनेन किमपि नापराद्धं।"},{"book":"लूकः","chapter":"23","verse":"42","text":"अथ स यीशुं जगाद हे प्रभे भवान् स्वराज्यप्रवेशकाले मां स्मरतु।"},{"book":"लूकः","chapter":"23","verse":"43","text":"तदा यीशुः कथितवान् त्वां यथार्थं वदामि त्वमद्यैव मया सार्द्धं परलोकस्य सुखस्थानं प्राप्स्यसि।"},{"book":"लूकः","chapter":"23","verse":"44","text":"अपरञ्च द्वितीययामात् तृतीययामपर्य्यन्तं रवेस्तेजसोन्तर्हितत्वात् सर्व्वदेशोऽन्धकारेणावृतो"},{"book":"लूकः","chapter":"23","verse":"45","text":"मन्दिरस्य यवनिका च छिद्यमाना द्विधा बभूव।"},{"book":"लूकः","chapter":"23","verse":"46","text":"ततो यीशुरुच्चैरुवाच, हे पित र्ममात्मानं तव करे समर्पये, इत्युक्त्वा स प्राणान् जहौ।"},{"book":"लूकः","chapter":"23","verse":"47","text":"तदैता घटना दृष्ट्वा शतसेनापतिरीश्वरं धन्यमुक्त्वा कथितवान् अयं नितान्तं साधुमनुष्य आसीत्।"},{"book":"लूकः","chapter":"23","verse":"48","text":"अथ यावन्तो लोका द्रष्टुम् आगतास्ते ता घटना दृष्ट्वा वक्षःसु कराघातं कृत्वा व्याचुट्य गताः।"},{"book":"लूकः","chapter":"23","verse":"49","text":"यीशो र्ज्ञातयो या या योषितश्च गालीलस्तेन सार्द्धमायातास्ता अपि दूरे स्थित्वा तत् सर्व्वं ददृशुः।"},{"book":"लूकः","chapter":"23","verse":"50","text":"तदा यिहूदीयानां मन्त्रणां क्रियाञ्चासम्मन्यमान ईश्वरस्य राजत्वम् अपेक्षमाणो"},{"book":"लूकः","chapter":"23","verse":"51","text":"यिहूदिदेशीयो ऽरिमथीयनगरीयो यूषफ्नामा मन्त्री भद्रो धार्म्मिकश्च पुमान्"},{"book":"लूकः","chapter":"23","verse":"52","text":"पीलातान्तिकं गत्वा यीशो र्देहं ययाचे।"},{"book":"लूकः","chapter":"23","verse":"53","text":"पश्चाद् वपुरवरोह्य वाससा संवेष्ट्य यत्र कोपि मानुषो नास्थाप्यत तस्मिन् शैले स्वाते श्मशाने तदस्थापयत्।"},{"book":"लूकः","chapter":"23","verse":"54","text":"तद्दिनमायोजनीयं दिनं विश्रामवारश्च समीपः।"},{"book":"लूकः","chapter":"23","verse":"55","text":"अपरं यीशुना सार्द्धं गालील आगता योषितः पश्चादित्वा श्मशाने तत्र यथा वपुः स्थापितं तच्च दृष्ट्वा"},{"book":"लूकः","chapter":"23","verse":"56","text":"व्याघुट्य सुगन्धिद्रव्यतैलानि कृत्वा विधिवद् विश्रामवारे विश्रामं चक्रुः।"}]}