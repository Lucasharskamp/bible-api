{"data":[{"book":"Onger Akaba","chapter":"136","verse":"1","text":"Ikiavɨra Itir God, bar arazir aghuibar e gami, kamaghɨn e a mɨnabagham."},{"book":"Onger Akaba","chapter":"136","verse":"2","text":"Ikiavɨra Itir God, godɨn ifavaribagh afiragha bar ekefe."},{"book":"Onger Akaba","chapter":"136","verse":"3","text":"Ekiam nguazir kamɨn gumazir ekiaba bar dagh afira."},{"book":"Onger Akaba","chapter":"136","verse":"4","text":"A uabɨra mirakelɨn ekiabagh ami."},{"book":"Onger Akaba","chapter":"136","verse":"5","text":"A uan nɨghnɨzir aghuimɨn overiamɨn ingari."},{"book":"Onger Akaba","chapter":"136","verse":"6","text":"A nguazim isa dɨpabagh isɨn an ingarizɨ an aperaghav iti."},{"book":"Onger Akaba","chapter":"136","verse":"7","text":"An aruem ko iakɨnimɨn ingari."},{"book":"Onger Akaba","chapter":"136","verse":"8","text":"An aruem atɨzɨma an aruemɨn isiragha gari."},{"book":"Onger Akaba","chapter":"136","verse":"9","text":"A iakɨnim ko mɨkoveziba atɨzɨma me dɨmagarimɨn isira."},{"book":"Onger Akaba","chapter":"136","verse":"10","text":"A Isipian otarir ivariabagh soghezɨ me ariaghire."},{"book":"Onger Akaba","chapter":"136","verse":"11","text":"A Israelian gumazamiziba inigha Isipɨn kantri ategha azenan ize."},{"book":"Onger Akaba","chapter":"136","verse":"12","text":"A uan gavgavir ekiamɨn, ua me inigha ize."},{"book":"Onger Akaba","chapter":"136","verse":"13","text":"An Ongarir Aghevim gamizɨ a tongɨra biaghɨrɨ."},{"book":"Onger Akaba","chapter":"136","verse":"14","text":"A uan gumazamizibar faragha ghua, ongarir kam biaghirɨzɨ naghɨn, an an tongɨra me inigha azenan ize."},{"book":"Onger Akaba","chapter":"136","verse":"15","text":"A Isipɨn atrivim ko an mɨdorozir gumaziba avigha Ongarir Aghevimɨn me makunizɨ me dɨpam amegha ariaghire."},{"book":"Onger Akaba","chapter":"136","verse":"16","text":"A uan gumazamizibar faragha ghua me inigha gumazamiziba puvatɨzir danganimɨn ghuava otifi."},{"book":"Onger Akaba","chapter":"136","verse":"17","text":"An atrivir bar gavgavibav soghezɨ me ariaghire."},{"book":"Onger Akaba","chapter":"136","verse":"18","text":"An atrivir ziaba itibav soghezɨ me ariaghire."},{"book":"Onger Akaba","chapter":"136","verse":"19","text":"An Amorian Atrivim Sihon, a mɨsoghezɨ an areme."},{"book":"Onger Akaba","chapter":"136","verse":"20","text":"A Basanian Atrivim Ok, a mɨsoghezɨ an areme."},{"book":"Onger Akaba","chapter":"136","verse":"21","text":"An atrivir kabar nguazim isa uan gumazamizibagh anɨngi."},{"book":"Onger Akaba","chapter":"136","verse":"22","text":"A nguazir kam isa uan ingangarir gumazim Israel ganɨngizɨ, nguazir kam men nguazimra mɨn iti."},{"book":"Onger Akaba","chapter":"136","verse":"23","text":"En apaniba e abɨrima an e gɨnɨghnɨghavɨra iti."},{"book":"Onger Akaba","chapter":"136","verse":"24","text":"A en apanibar dafaribar uam e ini."},{"book":"Onger Akaba","chapter":"136","verse":"25","text":"A dagheba isa gumazamiziba ko asɨziba bar me ganɨdi."},{"book":"Onger Akaba","chapter":"136","verse":"26","text":"Bizir kabanang bagh, e Godɨn uan Nguibamɨn itim mɨnamam!"}]}