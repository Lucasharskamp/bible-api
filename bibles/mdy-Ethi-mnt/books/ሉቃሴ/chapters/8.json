{"data":[{"book":"ሉቃሴ","chapter":"8","verse":"1","text":"ዬካፓ ዬሱሴ ካታሞና ጉርዶናይዳ ፆኦሲ ካኣቱሞ ኮዦ ሃይሶ ኬኤዚ ኬኤዚ ዓኣዻኣና ታጶ ላምዖ ዒዛኮ ጊንፆ ሃንታዞንሢያ ዒዛና ዎላ'' ዓኣኔ።"},{"book":"ሉቃሴ","chapter":"8","verse":"2","text":"ዬያጉዲ ሃሣ ፑርቶ ዓያና'' ኬስኬም ፖዔዞንሢና ሜሌ'' ዶርዓሢዳፓኣ ፖዔ ላኣላ ዬሱሴ ጊንፆ ዓኣዻኔ፤ ዔያታ፦ ላንካይ ፑርታ ዓያና ኬስኬ ማይራማ፥"},{"book":"ሉቃሴ","chapter":"8","verse":"3","text":"ሄሮዲሴ ማኣራ ዓኣ ዓሶ ዓይሢ ዎይሣ ኩዛ ጎዖሢ ማቻ ዮሃናንታ ሶሲና ጎዖዞንታ ሜሌ'' ሚርጌ ላኣሊያ ዓኣኔ፤ ዬንሢ ላኣሎንሢ ዬሱሴና ዒዛኮ ጊንፆ ሃንታዞንሢና ፔኤኮ ሚኢሾ ዒንጊ ማኣዳ''ኔ።"},{"book":"ሉቃሴ","chapter":"8","verse":"4","text":"ሚርጌ ዴሬ ካታማፓ ካታማፓ ሙኪ ዬሱሴ ኮራ ቡኪንታዛ ዬሱሴ ኮኦኪንሢና ሂዚ ጌይ ኬኤዜኔ፤"},{"book":"ሉቃሴ","chapter":"8","verse":"5","text":"«ፔቴ'' ጎሺ ጎሽካ ዓሲ ዜርሢ ዜርቃኒ ኬስኬኔ፤ ዒዚ ዜርቃኣና ፔቴ'' ፔቴ'' ዜርፃ ጎይፆ ዓጫ ኬዲ'' ሄ'ርቂንቴኔ፤ ካፒያ ሙዔኔ።"},{"book":"ሉቃሴ","chapter":"8","verse":"6","text":"ዛሎ'' ዜርፃ ሃኣሻ ሳዓይዳ ኬዲ''፥ ባቃሌ ዎዶ''ና ሳዖኮ ሚርጌ ዎዑሞ ባኣሢሮ ባቃላ'' ሃይቄኔ።"},{"book":"ሉቃሴ","chapter":"8","verse":"7","text":"ዓቴ'' ዜርፃ ሃሣ ዓንጊሢ ቶሻ ባኣካ ኬዳ''ዛ ዓንጊፆ ቶሻ'' ዎላ'' ዑጊ ባይዜኔ።"},{"book":"ሉቃሴ","chapter":"8","verse":"8","text":"ሜሌ'' ዜርፃ ጋዓንቴ ኮሺ ሳዓይዳ ኬዲ'' ባቃሌኔ፤ ባቃላ''ኣ ዑጊ ፔቴ'' ፔቴ''ሢ ሚርጌ ዺቢ ዓኣፒ ዓኣፔኔ።»"},{"book":"ሉቃሴ","chapter":"8","verse":"9","text":"ዒዛኮ ጊንፆ ሃንታዞንሢ ዬሱሴ ኮራ፦ «ዬኖ ኮኦኪንሤሎኮ ቡሊ''ፃ ዓይጌንዴዳይ?» ጌይ ዖኦጬኔ።"},{"book":"ሉቃሴ","chapter":"8","verse":"10","text":"ዬሱሴ ዔያቶም ማሃዖ፦ «ዒንሢም ፆኦሲ ካኣቱሞ ዛሎ''ኮ ዓኣሺንቴ ባኮ ዔሪሢ ዒንጊንቴኔ፤ ሜሌ''ዞንሢም ጋዓንቴ ቢያ ባኣዚ'' ኮኦኪንሢና ኬኤዚንታኔ፤ ዓይጎሮ ጌዔቶ ዔያታ ዛጋያታዖ ዒና ዔኩዋጉዲ፥ ዋይዛያታዖ ጶቂሡዋጉዲኬ» ጌዔኔ።"},{"book":"ሉቃሴ","chapter":"8","verse":"11","text":"ኮኦኪንሦኮ ቡሊ''ፃ ያዺኬ፦ «ዜርፃ ፆኦሲ ቃኣሎ''ኬ፤"},{"book":"ሉቃሴ","chapter":"8","verse":"12","text":"ጎይፆ ዓጫ ኬዴ'' ዜርፃ ዻዋሢ' ቃኣሎ'' ዋይዛ ዓሶኬ፤ ጋዓንቴ ዔያታ ጉሙርቂ ጎናሲ ዻቁዋጉዲ ፃላሄ ሙኪ ቃኣሎ'' ዔያቶኮ ዒና''ፓ ዔካኔ።"},{"book":"ሉቃሴ","chapter":"8","verse":"13","text":"ሃኣቾ ዓጮ''ይዳ ኬዴ'' ዜርፃ ዻዋሢ' ቃኣሎ'' ዋይዚ ዎዛና ዔካዞንሢኬ፤ ጋዓንቴ ዔያታ ጉሙርቂ ጎናሲ ዔካሢ ዻካ'' ዎዴምኬ፤ ፃጲ ዔያቶኮ ባኣሢሮ ሜታ ሄሌ'' ዎዶ''ና ቤዞና ዔያታ ሃሻ''ኔ።"},{"book":"ሉቃሴ","chapter":"8","verse":"14","text":"ዓንጊፆ ቶሾ ባኣካ'' ኬዴ'' ዜርፃ ዻዋሢ ቃኣሎ'' ሃሣ ዋይዛ ዓሶንሢኬ፤ ጋዓንቴ ሃያ ዓጮ'' ማሊፆና ቆሎ''ና ሃሣ ሳዖ ናንጎ ኮሹማ ዒኖ ዓርቂ ዓኣፒ ባኣያ ዬያቶ ማሃኔ።"},{"book":"ሉቃሴ","chapter":"8","verse":"15","text":"ኮዦ ሳዖይዳ ኬዴ'' ዜርፃ ዻዋሢ' ጋዓንቴ ኮሺ ሃሣ ፒዜ ዒናና ቃኣሎ'' ዋይዚ ካፓዞንሢኬ፤ ዬንሢ ቃኣሎ''ና ዶዲ፥ ዓኣፖ ዓኣፓዞንሢኬ» ጌዔኔ።"},{"book":"ሉቃሴ","chapter":"8","verse":"16","text":"ዬካፓ ሃሣ ዬሱሴ፦ «ፖዒ ፖዒሲ ጉኡፒ ዓኣቻያና ሃሣ ሻኣላ'' ዴንካ ጌሣ ዓሲ ባኣሴ። ዬያይዲፆፓ ማኣሪ ጌላ ዓሳ ፖዖ ዛጋንዳጉዲ ዼ'ጌ ሻርናይዳ ጌሣኔ።"},{"book":"ሉቃሴ","chapter":"8","verse":"17","text":"«ዬያጉዲ ፔጋዹዋዖ ሓሣ ዔርቱዋዖ ዓኣሺንቲ ዓታንዳ ባኣዚ'' ባኣሴ።"},{"book":"ሉቃሴ","chapter":"8","verse":"18","text":"«ዬያሮ ዒንሢ ዎማይዲ ዋይዛንዳቴያ ዒንሢና ዔሩዋቴ፤ ዓይጎሮ ጌዔቶ ዔኤቢ ዓኣ ዓሲም ቃሲ'' ዒንጊንታኔ፤ ባኣሢዳፓ ጋዓንቴ ‹ታኣኮ ዓኣኔ› ጌዒ ዒ ማላ ዻኮ''ማኣ ዓይሱዋዖ ዒዛይዳፓ ዔኪንታንዳኔ» ጌዔኔ።"},{"book":"ሉቃሴ","chapter":"8","verse":"19","text":"ዬሱሴኮ ዒንዶና ጌርሲንሢና ዒዚ ዓኣ ቤዞ ሙኬኔ፤ ጋዓንቴ ዴሮ'' ሚርጉሞፓ ዔቄያና ዔያታ ዒዛ ዴንቃኒ ዳንዳዒባኣሴ።"},{"book":"ሉቃሴ","chapter":"8","verse":"20","text":"ዬያሮ፦ «ኔኤኮ ዒንዶና ጌርሲንሢና ዙላ'' ዔቂ ኔና ዛጋኒ ኮዓኔ» ጌዒ ዓሳ ዒዛም ኬኤዜኔ።"},{"book":"ሉቃሴ","chapter":"8","verse":"21","text":"ዬሱሴ ማሃዖ፦ «ፆኦሲ ቃኣሎ'' ዋይዚ ኩንሣዞንሢ ቢያ፥ ዬንሢ' ታኣኮ ዒንዶና ጌርሲንሢናኬ» ጌዔኔ።"},{"book":"ሉቃሴ","chapter":"8","verse":"22","text":"ፔቴ'' ኬሊ''ና ዬሱሴ ፔኤኮ ጊንፆ ሃንታዞንሢና ዎላ'' ዋኣፆና ፒንቆ ጎንጎ ቶጋዖ፦ «ባዞ''ኮ ሶ ሱኮ ኑ ፒንቆም» ጋዓዛ፥ ዔያታ ዴንዳኒ ዔቄኔ።"},{"book":"ሉቃሴ","chapter":"8","verse":"23","text":"ዔያታ ባዞ'' ዑፆይዳ ዓኣዻኣና ዬሱሴ ጊንዔኔ፤ ዬማና ዎልቄና ዓኣ ባዚ'' ጉዳ ባዞ''ይዳ ዔቄኔ። ዋኣፃ ጎንጎ ጋሮ ኩሚሢ ዓርቄሢሮ ቢያሢ ካራ ባይዚ ሜታዼኔ።"},{"book":"ሉቃሴ","chapter":"8","verse":"24","text":"ዬያሮ ዒዛኮ ጊንፆ ሃንታዞንሢ ላሚ ላሚ፦ «ዔርዛሢዮ! ኑ ኩዴኔ!» ጌዒ ዬሱሴ ጴቼኔ።"},{"book":"ሉቃሴ","chapter":"8","verse":"25","text":"ዬካፓ ዬሱሴ ዒዛኮ ጊንፆ ሃንታዞንሢ ኮራ፦ «ዒንሢኮ ጉሙርቂፃ ዋኣዳዖ?» ጌዔኔ።"},{"book":"ሉቃሴ","chapter":"8","verse":"26","text":"ዬካፓ ዔያታ ባዞ''ና ፒንቂ ጌሊላ ሱኮ''ይዳ ዓኣ ጌርሴኖኔ ዓጮ'' ሄሌ''ኔ፤"},{"book":"ሉቃሴ","chapter":"8","verse":"27","text":"ዬሱሴ ዋኣፆና ፒንቆ ጎንጋፓ ሳዓ ኬዳ''ዛ ፑርታ ዓያና ዓኣ ፔቴ'' ዓሲ ካታማ''ፓ ኬስኪ ዒዛና ካኣሜኔ፤ ዬይ ዓሢ ፔኤኮ ማኣዓሢ ኬኤሪ፥ ጉሪ ሃንታንቴ ሚርጌ ዎዴ ማዔያኬ፤ ዒዚ ናንጋሢ ዱኡፒ ካይዚዳኬ፥ ማኣሪዳቱዋሴ።"},{"book":"ሉቃሴ","chapter":"8","verse":"28","text":"ዒዚ ዬሱሴ ዴንቂ ዒላቲ ዬሱሴ ቤርታ ሎኦማዖ ዑኡዞ ዼ'ጊዲ፦ «ኔኤኒ ፑኡፖ ፆኦዛሢ ናዓሦ፥ ዬሱሴ! ታኣና ዎላ'' ኔኤኮ ዓይጎ ዒጊንቶ ዓኣይ? ሃዳራ ታና ሜታሲፖ!» ጌዔኔ።"},{"book":"ሉቃሴ","chapter":"8","verse":"29","text":"ዬያ ዒ ጌዔሢ ዬሱሴ ፑርቶ ዓያናሢ ዓሢዳፓ ኬስካንዳጉዲ ዓይሤሢሮኬ። ዬያኮ ቤርታ ፑርቶ ዓያናሢ ዓሢ ዑፆይዳ ሚርጌ ዎዴ ዔቃያኬ፤ ዬያሮ ዒዛኮ ቶኮ''ና ኩጮና ካኒ ቢራታና ዓንጊ ዱፄና ቱኡቲ ቱኡቲ ካፒንታያ ማዔቶዋ ካኖ ቢራቶዋ ዱኡዚ ዓንጎ ዱፆዋ ሜንሢሲ ዓሲ ናንጉዋ ዳውሎ'' ዒዛ ዔኪ ዔኪ ዴንዳኔ።"},{"book":"ሉቃሴ","chapter":"8","verse":"30","text":"ዬሱሴ፦ «ሱንፃ ኔኤኮ ዖናዳይ?» ጌዒ ዖኦጫዛ፥ ዒዚ ሚርጌ ፑርታ ዓያና ዒዛይዳ ቡኪ ዓኣሢሮ፦ «ሱንፃ ታኣኮ ዴሬኬ» ጌዒ ዒዛም ማሄኔ።"},{"book":"ሉቃሴ","chapter":"8","verse":"31","text":"ፑርቶ ዓያና'' ዬሱሴ ኮራ፦ «ሓዳራ ጋፒንፃ ጴዹዋ ዔቶ'' ዼኤፖ"},{"book":"ሉቃሴ","chapter":"8","verse":"32","text":"ዬኖ ቤዞይዳ ዓኣ ዹኮ'' ጎኦባ'' ዓሲኮ ቆሎ ሚርጌ ጉዱንሢ ሄንቃንቴ ፑርቶ ዓያና''፦ «ሴኬ ጉዱንፆይዳ ኑ ጌላንዳጉዲ ኑና ዓይሤ» ጌዒ ዬሱሴ ሺኢቃዛ፥ ዔያታ ጌላንዳጉዲ ዒ ዓይሤኔ።"},{"book":"ሉቃሴ","chapter":"8","verse":"33","text":"ዬያሮ ፑርቶ ዓያና'' ዓሢዳፓ ኬስኪ ጉዱንፆይዳ ጌላዛ ጉዱንፃ ዎሊ ዑፃ ዲርጊ ማጎ ዓኣዻዖ ባዞ''ይዳ ጌሊ ሙይንቴኔ።"},{"book":"ሉቃሴ","chapter":"8","verse":"34","text":"ጉዱንፆ ሄንቃ ናኣታ'' ዬያ ባኮ ዛጋዖ ጳሽኪ ዴንዲ ካታሞና ዙሎ''ናይዳ ሚርጌና ሓይሶ ኬኤዜኔ።"},{"book":"ሉቃሴ","chapter":"8","verse":"35","text":"ዓሳ ዬያ ባኮ ዛጋኒ ፔ ማኣራፓ ኬስኪ ዬሱሴ ባንሢ ሙካንቴ፥ ፑርቶ ዓያና'' ኬስኬ ዓሢ' ዒና'' ዒዛኮ ማዔም ዓፒሎ ፔኤኮ ማኣዒ ዬሱሴኮ ቶኮ'' ዴማ'' ዴዒ ዓኣንቴ ዔያታ ዴንቂ ዒጊጬኔ፤"},{"book":"ሉቃሴ","chapter":"8","verse":"36","text":"ዓኣፖና ዛጌ ማርኮ ማዔ ዓሶንሢ ፑርቶ ዓያና'' ዓኣ ዓሢ ዎማይዲ ዻቄቶዋ ዔያቶም ኬኤዜኔ።"},{"book":"ሉቃሴ","chapter":"8","verse":"37","text":"ዬካፓ ጌርሴኖኔ ዓጮ'' ዓሳ ቢያ ዬሱሴ ዔያቶኮ ዓጫ''ፓ ዴንዳንዳጉዲ ዒዛ ሺኢቄኔ። ዬያ ዔያታ ጌዔሢ ሚርጌና ዒጊጬሢሮኬ። ዬያሮ ዬሱሴ ዋኣፆና ፒንቆ ጎንጎ ቶጊ፥ ዎንዴ ሙኬ ቤዞ ባንሢ ዴንዳኒ ዔቃዛ፥"},{"book":"ሉቃሴ","chapter":"8","verse":"38","text":"ፑርቶ ዓያና'' ኬስኬ ዓሢ ዬሱሴ ኮራ፦ «ሓዳራ፥ ታ ኔ ጊንፆ ሙኮም» ጌዒ ሺኢቄኔ።"},{"book":"ሉቃሴ","chapter":"8","verse":"39","text":"ዬሱሴ ጋዓንቴ፦ «ኔ ማኣሪ ዓኣዺጋፓ ፆኦሲ ኔኤም ማዼ ባኮ ቢያ ኬኤዜ» ጌዒ ዒዛ ዳካዛ፥ ዓሢ ዬሱሴ ዒዛም ማዼ ፑኡፖ ባኮ ካታሞይዳ ቢያ ኬኤዚ ኬኤዚ ዴንዴኔ።"},{"book":"ሉቃሴ","chapter":"8","verse":"40","text":"ዴራ'' ዒዛ ቢያ ካፒ ዓኣሢሮ ዬሱሴ ማዒ ሙካኣና ቢያሢ ዒዛ ዎዛና ዔኬኔ።"},{"book":"ሉቃሴ","chapter":"8","verse":"41","text":"ዒማ''ና ፔቴ'' ዓይሁዶ ዓሳ ቡኪንታ ቤዞኮ ሱኡጌ ማዔ፥ ዒያዒሮሴ ጌይንታ ዓሲ ሙኪ ዬሱሴኮ ቶኮ'' ዴማ'' ሎኦሚ፦ «ሓዳራ፥ ታ ማኣሪ ሙኬ» ጌዒ ዒዛ ሺኢቄኔ።"},{"book":"ሉቃሴ","chapter":"8","verse":"42","text":"ዓይጎሮ ጌዔቶ ዒዛኮ ታጶ ላምዖ ሌዔ ማዔ ናይስኬና ሓርጊንቲ ሃይቃኒ ዑኪ ዓኣሢሮኬ።"},{"book":"ሉቃሴ","chapter":"8","verse":"43","text":"ዒማ''ና ታጶ ላምዖ ሌዔ ጉቤ ሱጉሢ ሾኦቲ ሜታሳ ፔቴ'' ላኣሊስኬና ዓኣኔ፤ ዒዛ ፔኤኮ ዓኣ ሚኢሾ ጉቤ ዼኤሾ ዔራ ዓሶም ዒንጊ ጋፒሴቶዋ ዖኦኒያ ዒዞ ዻቂሻኒ ዳንዳዒባኣሴ።"},{"book":"ሉቃሴ","chapter":"8","verse":"44","text":"ዬና ላኣሌላ ዬሱሴ ባንሢ ሙኪ ጊንፆ ዛሎ''ና ዑኪ ዒዛኮ ዓፒሎ ዓጮ ሄላ''ዛ ቤዞማና ዒዞኮ ሾኦታ'' ሱጉፃ ዔቄኔ።"},{"book":"ሉቃሴ","chapter":"8","verse":"45","text":"ዬሱሴ ዒማ''ና፦ «ዖ ታና ካኣሜይ?» ጌዒ ዖኦጬኔ።"},{"book":"ሉቃሴ","chapter":"8","verse":"46","text":"ዬሱሴ ጋዓንቴ፦ «ታጊዳፓ ዎልቄ ኬስኬሢ ታ ዔራሢሮ ጎኔ፤ ፔቴ'' ዓሲ ታና ካኣሜኔ» ጌዔኔ።"},{"book":"ሉቃሴ","chapter":"8","verse":"47","text":"ላኣሌላ ዓኣሺንታኒ ዳንዳዒባኣሢ ዔራዖ ጎጋይቂ ጎጋይቂ ዒዛኮ ቶኮ'' ዴማ'' ሎኦሜኔ፤ ዬካፓ ዒዛ ዓይጎሮ ካኣሜቶዋ ሃሣ ዎማይዲ ዒዛ ቤዞና ፖዔቶዋ ዴሮ'' ቢያ ቤርታ ፔጋሲ ኬኤዜኔ።"},{"book":"ሉቃሴ","chapter":"8","verse":"48","text":"ዬሱሴያ፦ «ታ ናዔሌ! ኔ ጉሙርቂፃ ኔና ፖዒሴኔ፤ ኮሺ ዴንዴ» ዒዞም ጌዔኔ።"},{"book":"ሉቃሴ","chapter":"8","verse":"49","text":"ዬሱሴ ዬያ ሃጊ ኬኤዛ ጎይሣ ዓኣንቴ ፔቴ'' ዓሲ ዓይሁዶኮ ቡኪንቶ ቤዞ ሱኡጋሢ፥ ዒያዒሮሴ ማኣራፓ ሙኪ ዒያዒሮሴ ኮራ፦ «ናዔላ ኔኤኮ ሓይቄኔ፤ ማይ ዔርዛሢ ጉሪ ላቢ''ሲፖ» ጌዔኔ።"},{"book":"ሉቃሴ","chapter":"8","verse":"50","text":"ዬሱሴ ጋዓንቴ ዬያ ዋይዛዖ ዒያዒሮሴ ኮራ፦ «ኔኤሮ ዒጊጪፖ፥ ጉጉሙርቄ፤ ናዔላ ኔኤኮ ዻቃንዳኔ» ጌዔኔ።"},{"book":"ሉቃሴ","chapter":"8","verse":"51","text":"ዬሱሴ ዬማና ዒያዒሮሴ ማኣሪ ሄላ''ዖ ጲፂሮሴና ዮሓኒሴና ያይቆኦቤና ሃሣ ናዔሎኮ ዓዶና ዒንዶናፓ ዓታዛ ሜሌ'' ዖኦኒያ ዒዛና ዎላ'' ጋሮ ጌላንዳጉዲ ኮዒባኣሴ።"},{"book":"ሉቃሴ","chapter":"8","verse":"52","text":"ዒኢካ ዓኣ ዓሳ ቢያ ናዔሎ ዛሎ'' ዖዪ ዬኤፒዳ ዓኣንቴ ዬሱሴ ዔያቶም፦ «ዬኤኪፖቴ፤ ናዔላ ጊጊንዓንዳፓዓቴም ሃሃይቂባኣሴ» ጌዔኔ።"},{"book":"ሉቃሴ","chapter":"8","verse":"53","text":"ዔያታ ጋዓንቴ ናዔላ ሃይቄሢ ዔሬሢሮ ቢያሢ ዒዛ ቦሂ፥ ሚኢጬኔ።"},{"book":"ሉቃሴ","chapter":"8","verse":"54","text":"ዬሱሴ ናዔሎኮ ኩጮ ዓርቃዖ፦ «ዓንቆ፥ ዔቄ!» ጌዔኔ።"},{"book":"ሉቃሴ","chapter":"8","verse":"55","text":"ዒዛ ሼምፓሢ ዒዞኮ ማዔሢሮ ቤዞማና ላዓ ጌዒ ዔቃዛ፥ ዬሱሴ፦ «ዒዛ ሙዓንዳ ባኣዚ'' ዒዞም ዒንጉዋቴ» ጌዒ ዔያቶ ዓይሤኔ።"},{"book":"ሉቃሴ","chapter":"8","verse":"56","text":"ናዔሎኮ ዓዶና ዒንዶና ዲቃቲ ሄርሼኔ፤ ዒዚ ጋዓንቴ፦ «ሃያ ባኮ ዖኦማኣ ኬኤዚፖቴ» ጌዔኔ።"}]}