{"data":[{"book":"Genesis","chapter":"38","verse":"1","text":"Pa nthawi imeneyi, Yuda anasiyana ndi abale ake napita kukakhala ndi munthu wina wa ku Adulamu wotchedwa Hira."},{"book":"Genesis","chapter":"38","verse":"2","text":"Kumeneko, Yuda anaona mwana wamkazi wa munthu wina wa Chikanaani wotchedwa Suwa. Anamukwatira nagona naye malo amodzi."},{"book":"Genesis","chapter":"38","verse":"3","text":"Iye anatenga pathupi, nabala mwana wamwamuna amene anamutcha Eri."},{"book":"Genesis","chapter":"38","verse":"4","text":"Anatenganso pathupi nabala mwana wa mwamuna ndipo anamutcha Onani."},{"book":"Genesis","chapter":"38","verse":"5","text":"Anaberekanso mwana wina wamwamuna ndipo anamutcha Sela. Ameneyu anabadwa Yuda ali ku Kezibi."},{"book":"Genesis","chapter":"38","verse":"6","text":"Yuda anamupezera mkazi mwana wake woyamba uja Eri, ndipo dzina la mkaziyo linali Tamara."},{"book":"Genesis","chapter":"38","verse":"7","text":"Koma ntchito zoyipa za Eri, mwana wachisamba wa Yuda zinayipira Yehova. Choncho Mulungu anamulanga ndi imfa."},{"book":"Genesis","chapter":"38","verse":"8","text":"Pamenepo Yuda anati kwa Onani, “Kwatira mkazi wamasiye wa mʼbale wako. Ulowe chokolo kuti mʼbale wako akhale ndi mwana.”"},{"book":"Genesis","chapter":"38","verse":"9","text":"Koma Onani anadziwa kuti mwanayo sadzakhala wake. Choncho nthawi zonse pamene amagona naye mkaziyo, ankatayira umuna pansi kuti asamuberekere mwana mʼbale wake."},{"book":"Genesis","chapter":"38","verse":"10","text":"Zimene ankachitazi zinayipira Yehova. Choncho anamulanganso ndi imfa."},{"book":"Genesis","chapter":"38","verse":"11","text":"Kenaka Yuda anati kwa mpongozi wake Tamara, “Bwererani ku nyumba ya abambo anu ndi kukhala kumeneko ngati wamasiye mpaka mwana wanga Sela atakula.” Ananena izi chifukwa ankaopa kuti Sela angafenso ngati abale ake aja. Choncho Tamara anapita kukakhala ku nyumba ya abambo ake."},{"book":"Genesis","chapter":"38","verse":"12","text":"Patapita nthawi yayitali, Batishua, mkazi wa Yuda anamwalira. Yuda atatha kulira maliro a mkazi wake, anapita, iyeyu pamodzi ndi bwenzi lake Hira, Mwadulamu uja, ku Timna kumene ankameta nkhosa zawo."},{"book":"Genesis","chapter":"38","verse":"13","text":"Tamara atamva kuti apongozi ake akupita ku Timna kukameta nkhosa,"},{"book":"Genesis","chapter":"38","verse":"14","text":"iye anavula zovala zake za umasiye, nadziphimba nkhope ndi nsalu kuti asadziwike, ndipo anakhala pansi pa chipata cha ku Enaimu popita ku Timna. Tamara anachita izi chifukwa anaona kuti ngakhale Selayo anali atakula tsopano, iye sanaperekedwe kuti amulowe chokolo."},{"book":"Genesis","chapter":"38","verse":"15","text":"Yuda atamuona anangomuyesa mkazi wadama chabe, chifukwa anadziphimba nkhope."},{"book":"Genesis","chapter":"38","verse":"16","text":"Tsono anapita kwa mkaziyo pamphepete pa msewu paja nati, “Tabwera ndigone nawe.” Apa Yuda sankadziwa kuti mkazi uja anali mpongozi wake."},{"book":"Genesis","chapter":"38","verse":"17","text":"Iye anati, “Ndidzakutumizira kamwana kambuzi ka mʼkhola mwanga.”"},{"book":"Genesis","chapter":"38","verse":"18","text":"Iye anati, “Ndikupatse chikole chanji?”"},{"book":"Genesis","chapter":"38","verse":"19","text":"Kenaka Tamara anachoka, navula nsalu anadziphimba nayo ija, navalanso zovala zake za umasiye zija."},{"book":"Genesis","chapter":"38","verse":"20","text":"Tsono Yuda anatuma bwenzi lake Mwadulamu uja ndi kamwana kambuzi kaja kuti akapereke kwa mkazi wadama uja, ndi kuti akatero amubwezere chikole chake chija. Koma atafika sanamupezepo."},{"book":"Genesis","chapter":"38","verse":"21","text":"Anawafunsa anthu a komweko, “Kodi mkazi wadama uja amene ankakhala pambali pa msewu wa ku Enaimu, ali kuti?”"},{"book":"Genesis","chapter":"38","verse":"22","text":"Choncho anabwerera kwa Yuda nati, “Sindinamupeze mkazi uja. Kuwonjeza apo, anthu a kumeneko amati, ‘Sipanakhalepo mkazi wadama pano.’ ”"},{"book":"Genesis","chapter":"38","verse":"23","text":"Pamenepo Yuda anati, “Mulekeni atenge zinthuzo zikhale zake, kuopa kuti anthu angatiseke. Ine sindinalakwe, ndinamutumizira kamwana kambuzika, koma simunamupeze.”"},{"book":"Genesis","chapter":"38","verse":"24","text":"Patapita miyezi itatu, Yuda anawuzidwa kuti, “Mpongozi wanu Tamara anachita zadama, ndipo zotsatira zake nʼzakuti ali ndi pathupi.”"},{"book":"Genesis","chapter":"38","verse":"25","text":"Akumutulutsa, iye anatuma mawu kwa apongozi ake. Anati, “Ndili ndi pathupi pa munthu amene ndi mwini wake wa zinthu izi. Taziyangʼanitsitsani, kodi mwini wa khoza, chingwe ndi ndodo yoyenderayi ndi yani?”"},{"book":"Genesis","chapter":"38","verse":"26","text":"Yuda anazizindikira zinthuzo ndipo anati, “Uyu ndi wolungama kuposa ine, chifukwa sindinamupereke kwa mwana wanga Sela.” Ndipo Yuda sanagone nayenso."},{"book":"Genesis","chapter":"38","verse":"27","text":"Pamene Tamara nthawi inamukwanira yoti abeleke, mʼmimbamo munali mapasa."},{"book":"Genesis","chapter":"38","verse":"28","text":"Pamene ankabereka, mmodzi wa iwo anatulutsa dzanja lake. Choncho mzamba anatenga kawulusi kofiira nakamangirira pa mkono pa mwanayo nati, “Uyu ndiye anayamba kubadwa.”"},{"book":"Genesis","chapter":"38","verse":"29","text":"Koma pamene anabweza mkonowo, mʼbale wake anabadwa ndipo mzamba anati, “Wachita kudziphotcholera wekha njira chonchi!” Ndipo anamutcha Perezi."},{"book":"Genesis","chapter":"38","verse":"30","text":"Pambuyo pake mʼbale wake amene anali ndi ulusi wofiira pa mkono wake uja anabadwa ndipo anapatsidwa dzina lakuti Zera."}]}