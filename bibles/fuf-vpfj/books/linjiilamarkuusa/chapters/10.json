{"data":[{"book":"LINJIILA MARKUUSA","chapter":"10","verse":"1","text":"Onsay Iisaa iwi ɗon, o ari ka seraaji diiwal Yahuuda gaɗa Yurdayniwol, jamaa on mooɓii kadi takko makko. Wano o woowiri non, o woni e jannugol ɓe kadi."},{"book":"LINJIILA MARKUUSA","chapter":"10","verse":"2","text":"Onsay *Fariisiyaaɓe goo ɓadii mo fii ndarndagol mo, ɓe wi'i: «E hara no daganii goɗɗo accitugol ɓeyngu mun?»"},{"book":"LINJIILA MARKUUSA","chapter":"10","verse":"3","text":"O jaabii ɓe, o wi'i: «Ko honɗun Muusaa yamiri on?»"},{"book":"LINJIILA MARKUUSA","chapter":"10","verse":"4","text":"Fariisiyaaɓe ɓen wi'i: «Muusaa no newnani ontigi waɗangol ɓeyngu mun kaydi sertigal, accita mo.»"},{"book":"LINJIILA MARKUUSA","chapter":"10","verse":"5","text":"Iisaa kadi wi'i ɓe: «Ko sabu cattal mon ɓernde ngal waɗi si Muusaa windani on nden yamiroore."},{"book":"LINJIILA MARKUUSA","chapter":"10","verse":"6","text":"Kono ka fuɗɗoode, Alla tagii ɓe, o waɗi ɓe gorko e debbo."},{"book":"LINJIILA MARKUUSA","chapter":"10","verse":"7","text":"‹Ko ɗun waɗi si gorko selay ben mun e yumma mun,"},{"book":"LINJIILA MARKUUSA","chapter":"10","verse":"8","text":"onsay kamɓe ɗiɗo ɓe wona gooto.›"},{"book":"LINJIILA MARKUUSA","chapter":"10","verse":"9","text":"Awa wota goɗɗo sendindir ko Alla hawtindiri kon.»"},{"book":"LINJIILA MARKUUSA","chapter":"10","verse":"10","text":"Ɓay wonii ɓe naatoyii ka suudu, taalibaaɓe ɓen landii mo kadi fii ɗun."},{"book":"LINJIILA MARKUUSA","chapter":"10","verse":"11","text":"O jaabii ɓe, o wi'i: «Kala accituɗo ɓeyngu mun, ƴetti goɗɗo goo, haray ontigi jeenii e telen-ma makko."},{"book":"LINJIILA MARKUUSA","chapter":"10","verse":"12","text":"Si debbo kadi seedii e moodi mun, ƴettoyaama ka goɗɗo, haray on debbo kadi jeenii.»"},{"book":"LINJIILA MARKUUSA","chapter":"10","verse":"13","text":"Onsay yimɓe ɓen addani mo paykoy fii yo o meemu koy, kono taalibaaɓe ɓen toŋani ɓen."},{"book":"LINJIILA MARKUUSA","chapter":"10","verse":"14","text":"Ɓay wonii Iisaa yi'ii ɗun, o tikki, o wi'i: «Accee paykoy koy ara e an, wota on haɗu koy, ko fii *laamu Alla ngun ko sifa makkoy wonani."},{"book":"LINJIILA MARKUUSA","chapter":"10","verse":"15","text":"Ka haqiiqa mi andinii on, kala mo jaɓiraali laamu Alla ngun wa paykun, haray o naatataa ton few.»"},{"book":"LINJIILA MARKUUSA","chapter":"10","verse":"16","text":"Ɓawto ɗun o hirbii paykoy koy, o *fawi juuɗe makko ɗen e makkoy, o du'anii koy."},{"book":"LINJIILA MARKUUSA","chapter":"10","verse":"17","text":"Ɓay wonii Iisaa fokkitii, onsay goɗɗo dogi, ari, jiccii yeeso makko. O landii mo, o wi'i: «Karamokoojo moƴƴo, hara ko honɗun mi haani waɗude fii yo mi heɓoy *ngurndan poomayankejan ɗan?»"},{"book":"LINJIILA MARKUUSA","chapter":"10","verse":"18","text":"Onsay Iisaa jaabii mo, wi'i: «Ko fii honɗun wi'irtaa mi moƴƴo? Hay gooto moƴƴaa si hinaa Alla Bajjo on."},{"book":"LINJIILA MARKUUSA","chapter":"10","verse":"19","text":"Hiɗa andi yamirooje ɗen: ɗun ko wota a ittu hoore, wota a jeenu, wota a wujju, wota a seedito fenaande, wota a janfo hay gooto, teddinaa kadi yumma maa e ben maa.»"},{"book":"LINJIILA MARKUUSA","chapter":"10","verse":"20","text":"O jaabii, o wi'i: «Karamoko'en, miɗo waɗude ɗun fow gila e cukankaaku an.»"},{"book":"LINJIILA MARKUUSA","chapter":"10","verse":"21","text":"Ɓay Iisaa ndaaririi mo giggol, o wi'i mo: «No ŋakkan-maa fahin huunde wootere: yahu yeeyitaa kala ko jeyɗaa, okkaa miskinɓe ɓen, ɗun wonanoyte keyee ka kammuuli, onsay araa jokkaa mi.»"},{"book":"LINJIILA MARKUUSA","chapter":"10","verse":"22","text":"Ɓay on nanii ɗin konguɗi, o ɲirɓinii, o yahi himo aani, ko fii hari himo alɗi fota."},{"book":"LINJIILA MARKUUSA","chapter":"10","verse":"23","text":"Onsay kanko Iisaa o wi'i taalibaaɓe makko ɓen: «Emba no sattani jom jawle en ka ɓe naata ka laamu Alla.»"},{"book":"LINJIILA MARKUUSA","chapter":"10","verse":"24","text":"Taalibaaɓe ɓen ŋalɗi fii ɗin yewtereeji. Kanko Iisaa o fillitii kadi, o wi'i ɓe: «Fayɓe an, emba naatugol ka laamu Alla no satti."},{"book":"LINJIILA MARKUUSA","chapter":"10","verse":"25","text":"No ɓuri weeɓande ngelooba ka mba rewa e wuddere meselal edii ka jom jawle en naata ka laamu Alla.»"},{"book":"LINJIILA MARKUUSA","chapter":"10","verse":"26","text":"Taalibaaɓe ɓen ɓurti ŋalɗude kadi, ɓe woni e wi'indirgol: «E hara ko hombo dandoytee?»"},{"book":"LINJIILA MARKUUSA","chapter":"10","verse":"27","text":"Iisaa ndaari ɓe, wi'i: «Ɗun waawantaako neɗɗanke, kono Alla kan wonaa non, kala huunde no waawanoo mo.»"},{"book":"LINJIILA MARKUUSA","chapter":"10","verse":"28","text":"Onsay Petruusu wi'i mo: «Awa e hino, men accii ko men jeyi kon fow, men jokkii on.»"},{"book":"LINJIILA MARKUUSA","chapter":"10","verse":"29","text":"Iisaa jaabii, o wi'i: «Ka haqiiqa mi andinii on, kala accuɗo suudu mun ndun e musiɓɓe mun ɓen e bandiraaɓe mun ɓen e yumma mun e ben mun e ɓiɓɓe mun ɓen e gese mun ɗen sabu innde an nden e Kibaaru Moƴƴo on,"},{"book":"LINJIILA MARKUUSA","chapter":"10","verse":"30","text":"o heɓoyay ko ɓuri ɗun laabi teemedere: cuuɗi e musiɓɓe e bandiraaɓe e neeniraaɓe e ɓiɓɓe e gese e cukkeede ka aduna ɗoo. Ka aduna aroyoowo o heɓoyay ngurndan poomayankejan."},{"book":"LINJIILA MARKUUSA","chapter":"10","verse":"31","text":"Kono wonɓe yeeso buy wontiroyay ɓaawo, ɓaawooɓe ɓen wontiroya yeeso.»"},{"book":"LINJIILA MARKUUSA","chapter":"10","verse":"32","text":"Nde tawnoo hiɓe ka laawol fii yahugol Yerusalaam, Iisaa wonti yeeso maɓɓe, taalibaaɓe ɓen ŋalɗi, jokkunooɓe ɓen kadi huli. Iisaa pottini sappoo e ɗiɗooɓe ɓen sera, o woni ɓe e yewtugol ko heɓoyta mo kon."},{"book":"LINJIILA MARKUUSA","chapter":"10","verse":"33","text":"O wi'i ɓe: «Awa hiɗen yahude Yerusalaam. Ɓii-Aaden* on wattete e juuɗe hooreeɓe yottinooɓe sadaka ɓen e jannooɓe fii Sariya on ɓen, ɓe happana mo wareede, ɓe watta mo e juuɗe ɓe wonaa Yahuudiyanke ɓen,"},{"book":"LINJIILA MARKUUSA","chapter":"10","verse":"34","text":"ɓen jala mo, ɓe tutta e hoore makko, ɓe focca mo, onsay ɓe wara mo. Balɗe tati ɓawto ɗun o immitoo.»"},{"book":"LINJIILA MARKUUSA","chapter":"10","verse":"35","text":"Onsay Yaaquuba e Yuuhanna, ɗun ko ɓiɓɓe Zabadii ɓen, ɓadii Iisaa, ɓe wi'i mo: «Karamoko'en meɗen faalaa yo on waɗan men ko men torotoo on kon.»"},{"book":"LINJIILA MARKUUSA","chapter":"10","verse":"36","text":"O wi'i ɓe: «Ko honɗun faalaɗon yo mi waɗan on?»"},{"book":"LINJIILA MARKUUSA","chapter":"10","verse":"37","text":"Ɓe wi'i mo: «Ko yo on newnan men jooɗoyagol ka laamu mon darjinngu, goɗɗo e amen wonira ka ɲaamo mon, oya on ka nano mon.»"},{"book":"LINJIILA MARKUUSA","chapter":"10","verse":"38","text":"Kono Iisaa wi'i ɓe: «On andaa ko wonɗon lan toraade. E hara on waaway yarirde jardukun tampere kun mi yarirta kun, maa looteede lootannde tampere nde mi lootoytee nden?»"},{"book":"LINJIILA MARKUUSA","chapter":"10","verse":"39","text":"Ɓe jaabii: «Men waaway.»"},{"book":"LINJIILA MARKUUSA","chapter":"10","verse":"40","text":"Kono fii jooɗoyagol ka ɲaamo an maa ka nano an, hinaa min yeɗata ɗun: ɗon no yeɗaa ɓe fii mun eɓɓanaa ɓen.»"},{"book":"LINJIILA MARKUUSA","chapter":"10","verse":"41","text":"Ɓay ɓeya taalibaaɓe sappo nanii ɗun, ɓe fuɗɗii seytinande Yaaquuba e Yuuhanna."},{"book":"LINJIILA MARKUUSA","chapter":"10","verse":"42","text":"Onsay Iisaa noddi ɓe, o wi'i: «Hiɗon andi ɓee ɓe jogitorɗen wa hooreeɓe ɗiya leƴƴi no laamori ɗi doole, awa kadi lamɓe maɓɓe ɓen no feƴƴintini laamu ngun e hoore maɓɓe."},{"book":"LINJIILA MARKUUSA","chapter":"10","verse":"43","text":"Kono onon, wota on wa'u wa ɓen. Kala faalaaɗo wonde tedduɗo e hakkunde mon, yo wonu kurkaadu mon."},{"book":"LINJIILA MARKUUSA","chapter":"10","verse":"44","text":"Awa kadi kala faalaaɗo wonde yeesoojo e hakkunde mon, yo wonu maccuɗo fow,"},{"book":"LINJIILA MARKUUSA","chapter":"10","verse":"45","text":"ko fii Ɓii-Aaden on ardaali fii kurkanegol, kono ko fii kurkanagol, okkitira ngurndan mun ɗan fii cottudi ɗuuɗuɓe.»"},{"book":"LINJIILA MARKUUSA","chapter":"10","verse":"46","text":"Onsay ɓe hewti Yeerikoo. Ɓay wonii kanko Iisaa e taalibaaɓe makko ɓen e jamaa ɗuuɗuɗo on ɓe yaltii ɗon, tawi bunɗo torotooɗo no wi'ee Bartimaawu, on ko ɓiɗɗo oo wi'eteeɗo Timaawu, no jooɗii ka sera laawol."},{"book":"LINJIILA MARKUUSA","chapter":"10","verse":"47","text":"O nani wonde ko Iisaa oo jeyaaɗo Naasirata woni feƴƴude. Onsay o woni e ewnagol, wi'a: «Ko an yo Iisaa, ɓii Daawuuda, yurminan!»"},{"book":"LINJIILA MARKUUSA","chapter":"10","verse":"48","text":"Ɗuuɗuɓe feli mo fii yo o fanku, kono o ɓurti ewnaade, wi'a: «Ko an yo ɓii Daawuuda, yurminan!»"},{"book":"LINJIILA MARKUUSA","chapter":"10","verse":"49","text":"Onsay Iisaa dartii, o wi'i: «Noddee mo!»"},{"book":"LINJIILA MARKUUSA","chapter":"10","verse":"50","text":"Bunɗo on kadi bugii dolokke mun on, immii tinna, o ari e Iisaa."},{"book":"LINJIILA MARKUUSA","chapter":"10","verse":"51","text":"Onsay Iisaa jaabii mo, wi'i: «Ko honɗun faalaɗaa yo mi waɗane?»"},{"book":"LINJIILA MARKUUSA","chapter":"10","verse":"52","text":"Iisaa wi'i mo kadi: «Yahu, gomɗinal maa ngal hisinii ma.» Ɗon kisan o wunti, o woni e jokkugol Iisaa e yaadu ndun."}]}