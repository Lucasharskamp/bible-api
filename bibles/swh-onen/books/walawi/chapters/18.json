{"data":[{"book":"Walawi","chapter":"18","verse":"1","text":"Bwana akamwambia Mose,"},{"book":"Walawi","chapter":"18","verse":"2","text":"“Sema na Waisraeli uwaambie: ‘Mimi ndimi Bwana Mungu wenu."},{"book":"Walawi","chapter":"18","verse":"3","text":"Msifanye kama wafanyavyo huko Misri, mahali mlipokuwa mnaishi, wala msifanye kama wanavyofanya katika nchi ya Kanaani, mahali ninapowapeleka. Msifuate matendo yao."},{"book":"Walawi","chapter":"18","verse":"4","text":"Ni lazima mzitii sheria zangu, na mwe waangalifu kuzifuata amri zangu. Mimi ndimi Bwana Mungu wenu."},{"book":"Walawi","chapter":"18","verse":"5","text":"Zishikeni amri zangu na sheria zangu, kwa maana mtu anayezitii ataishi kwa hizo. Mimi ndimi Bwana."},{"book":"Walawi","chapter":"18","verse":"6","text":"“ ‘Hakuna mtu awaye yote atakayemsogelea ndugu wa karibu ili kukutana naye kimwili. Mimi ndimi Bwana."},{"book":"Walawi","chapter":"18","verse":"7","text":"“ ‘Usimvunjie heshima baba yako kwa kukutana kimwili na mama yako. Yeye ni mama yako; usiwe na mahusiano kama hayo naye."},{"book":"Walawi","chapter":"18","verse":"8","text":"“ ‘Usikutane kimwili na mke wa baba yako; hiyo itamvunjia heshima baba yako."},{"book":"Walawi","chapter":"18","verse":"9","text":"“ ‘Usikutane kimwili na dada yako, wala binti wa baba yako, au binti wa mama yako, awe amezaliwa katika nyumba hiyo au mahali pengine."},{"book":"Walawi","chapter":"18","verse":"10","text":"“ ‘Usikutane kimwili na binti wa mwanao ama binti wa binti yako; utajivunjia heshima."},{"book":"Walawi","chapter":"18","verse":"11","text":"“ ‘Usikutane kimwili na binti wa mke wa baba yako, aliyezaliwa na baba yako; huyo ni dada yako."},{"book":"Walawi","chapter":"18","verse":"12","text":"“ ‘Usikutane kimwili na dada wa baba yako; ni ndugu wa karibu wa baba yako."},{"book":"Walawi","chapter":"18","verse":"13","text":"“ ‘Usikutane kimwili na dada wa mama yako, kwa sababu ni ndugu wa mama yako wa karibu."},{"book":"Walawi","chapter":"18","verse":"14","text":"“ ‘Usimvunjie heshima ndugu wa baba yako, kwa kukutana kimwili na mke wake; yeye ni shangazi yako."},{"book":"Walawi","chapter":"18","verse":"15","text":"“ ‘Usikutane kimwili na mkwe wako, yeye ni mke wa mwanao; usiwe na mahusiano kama hayo naye."},{"book":"Walawi","chapter":"18","verse":"16","text":"“ ‘Usikutane kimwili na mke wa kaka yako; utamvunjia heshima kaka yako."},{"book":"Walawi","chapter":"18","verse":"17","text":"“ ‘Usikutane kimwili na mwanamke kisha na binti yake. Usikutane kimwili na binti wa mwanawe au binti wa binti yake; hao ni ndugu zake wa karibu. Huo ni uovu."},{"book":"Walawi","chapter":"18","verse":"18","text":"“ ‘Usimchukue dada wa mke wako kuwa mke mwenza, na kukutana naye kimwili wakati bado mke wako anaishi."},{"book":"Walawi","chapter":"18","verse":"19","text":"“ ‘Usimsogelee mwanamke ili kukutana naye kimwili wakati wa unajisi wa siku zake za mwezi."},{"book":"Walawi","chapter":"18","verse":"20","text":"“ ‘Usikutane kimwili na mke wa jirani yako na kujitia naye unajisi."},{"book":"Walawi","chapter":"18","verse":"21","text":"“ ‘Usimtoe mtoto wako yeyote awe kafara kwa mungu Moleki, kwani hutalinajisi kamwe jina la Mungu wako. Mimi ndimi Bwana."},{"book":"Walawi","chapter":"18","verse":"22","text":"“ ‘Usikutane kimwili na mwanaume kama mtu akutanaye na mwanamke; hilo ni chukizo."},{"book":"Walawi","chapter":"18","verse":"23","text":"“ ‘Usikutane kimwili na mnyama na kujitia unajisi kwake. Mwanamke asijipeleke kwa mnyama ili kukutana naye kimwili; huo ni upotovu."},{"book":"Walawi","chapter":"18","verse":"24","text":"“ ‘Msijitie unajisi kwa njia yoyote katika hizi, kwa sababu hivi ndivyo mataifa nitakayoyafukuza mbele yenu yalivyojitia unajisi."},{"book":"Walawi","chapter":"18","verse":"25","text":"Hata nchi ilitiwa unajisi, hivyo nikaiadhibu kwa dhambi zake, nayo nchi ikawatapika wakazi wake."},{"book":"Walawi","chapter":"18","verse":"26","text":"Lakini ni lazima uzitunze amri zangu na sheria zangu. Mzawa na wageni waishio miongoni mwenu kamwe wasifanye mambo yoyote ya machukizo haya,"},{"book":"Walawi","chapter":"18","verse":"27","text":"kwa kuwa mambo haya yote yalifanywa na watu walioishi katika nchi hii kabla yenu, na nchi ikawa najisi."},{"book":"Walawi","chapter":"18","verse":"28","text":"Kama mkiinajisi nchi, itawatapika kama ilivyowatapika mataifa yaliyowatangulia."},{"book":"Walawi","chapter":"18","verse":"29","text":"“ ‘Kila mtu atakayefanya mojawapo ya machukizo haya, watu hao ni lazima wakatiliwe mbali na watu wao."},{"book":"Walawi","chapter":"18","verse":"30","text":"Shikeni maagizo yangu, wala msifuate desturi za machukizo yoyote yaliyofanywa kabla hamjafika katika nchi hii, na kujitia unajisi kwa hayo. Mimi ndimi Bwana Mungu wako.’ ”"}]}