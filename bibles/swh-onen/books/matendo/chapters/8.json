{"data":[{"book":"Matendo","chapter":"8","verse":"1","text":"Naye Sauli alikuwepo pale, akiridhia kuuawa kwa Stefano."},{"book":"Matendo","chapter":"8","verse":"2","text":"Watu wacha Mungu wakamzika Stefano na kumwombolezea sana."},{"book":"Matendo","chapter":"8","verse":"3","text":"Lakini kwa habari ya Sauli alikuwa analiharibu kanisa, akiingia nyumba kwa nyumba, akiwaburuta wanawake na wanaume na kuwatupa gerezani."},{"book":"Matendo","chapter":"8","verse":"4","text":"Kwa hiyo wale waliotawanyika wakalihubiri neno la Mungu kila mahali walipokwenda."},{"book":"Matendo","chapter":"8","verse":"5","text":"Filipo akateremkia mji mmoja wa Samaria akawahubiria habari za Kristo8:5 Kristo maana yake ni Masiya, yaani Aliyetiwa mafuta."},{"book":"Matendo","chapter":"8","verse":"6","text":"Watu walipomsikia Filipo na kuona ishara na miujiza aliyofanya, wakasikiliza kwa bidii yale aliyosema."},{"book":"Matendo","chapter":"8","verse":"7","text":"Pepo wachafu wakawa wakiwatoka watu wengi huku wakipiga kelele na wengi waliopooza na viwete wakaponywa."},{"book":"Matendo","chapter":"8","verse":"8","text":"Hivyo pakawa na furaha kuu katika mji huo."},{"book":"Matendo","chapter":"8","verse":"9","text":"Basi mtu mmoja jina lake Simoni alikuwa amefanya uchawi kwa muda mrefu katika mji huo akiwashangaza watu wote wa Samaria. Alijitapa kwamba yeye ni mtu mkuu,"},{"book":"Matendo","chapter":"8","verse":"10","text":"nao watu wote wakubwa kwa wadogo wakamsikiliza na kumaka, wakisema “Mtu huyu ndiye uweza wa Mungu ujulikanao kama ‘Uweza Mkuu.’ ”"},{"book":"Matendo","chapter":"8","verse":"11","text":"Wakamfuata kwa sababu kwa muda mrefu alikuwa amewashangaza kwa uchawi wake."},{"book":"Matendo","chapter":"8","verse":"12","text":"Lakini watu walipomwamini Filipo alipohubiri habari njema za Ufalme wa Mungu na jina la Yesu Kristo, wakabatizwa wanaume na wanawake."},{"book":"Matendo","chapter":"8","verse":"13","text":"Simoni naye akaamini na akabatizwa. Akamfuata Filipo kila mahali, akistaajabishwa na ishara kuu na miujiza aliyoiona."},{"book":"Matendo","chapter":"8","verse":"14","text":"Basi mitume waliokuwa Yerusalemu waliposikia kuwa Samaria wamelipokea neno la Mungu, wakawatuma Petro na Yohana waende huko."},{"book":"Matendo","chapter":"8","verse":"15","text":"Nao walipofika wakawaombea ili wampokee Roho Mtakatifu,"},{"book":"Matendo","chapter":"8","verse":"16","text":"kwa sababu Roho Mtakatifu alikuwa bado hajawashukia hata mmoja ila wamebatizwa tu katika jina la Bwana Yesu."},{"book":"Matendo","chapter":"8","verse":"17","text":"Ndipo Petro na Yohana wakaweka mikono yao juu ya wale waliobatizwa, nao wakapokea Roho Mtakatifu."},{"book":"Matendo","chapter":"8","verse":"18","text":"Simoni alipoona kuwa watu wanapokea Roho Mtakatifu mitume walipoweka mikono juu yao, akataka kuwapa fedha"},{"book":"Matendo","chapter":"8","verse":"19","text":"akisema, “Nipeni na mimi uwezo huu ili kila mtu nitakayeweka mikono yangu juu yake apate kupokea Roho Mtakatifu.”"},{"book":"Matendo","chapter":"8","verse":"20","text":"Petro akamjibu, “Fedha yako na iangamie pamoja nawe, kwa sababu ulidhani unaweza kununua karama ya Mungu kwa fedha!"},{"book":"Matendo","chapter":"8","verse":"21","text":"Wewe huna sehemu wala fungu katika huduma hii kwa kuwa moyo wako si mnyofu mbele za Mungu."},{"book":"Matendo","chapter":"8","verse":"22","text":"Kwa hiyo tubu kwa uovu huu wako na umwombe Bwana. Yamkini aweza kukusamehe mawazo uliyo nayo moyoni mwako."},{"book":"Matendo","chapter":"8","verse":"23","text":"Kwa maana ninaona kwamba wewe umejawa na uchungu na ni mfungwa wa dhambi.”"},{"book":"Matendo","chapter":"8","verse":"24","text":"Ndipo Simoni akajibu, “Niombeeni kwa Bwana, ili hayo mliyosema lolote yasinitukie.”"},{"book":"Matendo","chapter":"8","verse":"25","text":"Nao walipokwisha kutoa ushuhuda na kuhubiri neno la Bwana, wakarudi Yerusalemu wakihubiri Injili katika vijiji vingi vya Samaria."},{"book":"Matendo","chapter":"8","verse":"26","text":"Basi malaika wa Bwana akamwambia Filipo, “Nenda upande wa kusini kwenye ile barabara itokayo Yerusalemu kuelekea Gaza ambayo ni jangwa.”"},{"book":"Matendo","chapter":"8","verse":"27","text":"Hivyo akaondoka. Akiwa njiani akakutana na towashi wa Kushi, aliyekuwa afisa mkuu, mwenye mamlaka juu ya hazina zote za Kandake, Malkia wa Kushi. Huyu towashi alikuwa amekwenda Yerusalemu ili kuabudu,"},{"book":"Matendo","chapter":"8","verse":"28","text":"naye akiwa njiani kurudi nyumbani alikuwa ameketi garini mwake akisoma kitabu cha nabii Isaya."},{"book":"Matendo","chapter":"8","verse":"29","text":"Roho Mtakatifu akamwambia Filipo, “Nenda kwenye lile gari ukae karibu nalo.”"},{"book":"Matendo","chapter":"8","verse":"30","text":"Ndipo Filipo akakimbilia lile gari na kumsikia yule mtu anasoma kitabu cha nabii Isaya. Filipo akamuuliza, “Je, unaelewa hayo usomayo?”"},{"book":"Matendo","chapter":"8","verse":"31","text":"Yule towashi akasema, “Nitawezaje kuelewa mtu asiponifafanulia?” Hivyo akamkaribisha Filipo ili apande na kuketi pamoja naye."},{"book":"Matendo","chapter":"8","verse":"32","text":"Huyu towashi alikuwa anasoma fungu hili la Maandiko:"},{"book":"Matendo","chapter":"8","verse":"33","text":"Katika kufedheheshwa kwake alinyimwa haki yake."},{"book":"Matendo","chapter":"8","verse":"34","text":"Yule towashi akamuuliza Filipo, “Tafadhali niambie, nabii huyu anena habari zake mwenyewe au habari za mtu mwingine?”"},{"book":"Matendo","chapter":"8","verse":"35","text":"Ndipo Filipo akaanza kutumia fungu lile la Maandiko, akamweleza habari njema za Yesu."},{"book":"Matendo","chapter":"8","verse":"36","text":"Walipokuwa wakiendelea na safari wakafika mahali palipokuwa na maji, yule towashi akamuuliza Filipo, “Tazama, hapa kuna maji. Kitu gani kitanizuia nisibatizwe?” ["},{"book":"Matendo","chapter":"8","verse":"37","text":"Filipo akamwambia, “Kama ukiamini kwa moyo wako wote unaweza kubatizwa.” Akajibu, “Naamini kuwa Yesu Kristo ni Mwana wa Mungu.”]"},{"book":"Matendo","chapter":"8","verse":"38","text":"Naye akaamuru lile gari lisimamishwe. Wakateremka kwenye maji wote wawili, yule towashi na Filipo, naye Filipo akambatiza."},{"book":"Matendo","chapter":"8","verse":"39","text":"Nao walipopanda kutoka kwenye maji, ghafula Roho wa Bwana akamnyakua Filipo, naye towashi hakumwona tena, lakini akaenda zake akifurahi."},{"book":"Matendo","chapter":"8","verse":"40","text":"Filipo akajikuta yuko Azoto, akasafiri akihubiri Injili katika miji yote mpaka alipofika Kaisaria."}]}