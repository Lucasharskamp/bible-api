{"data":[{"book":"پیدایش","chapter":"27","verse":"1","text":"اسحاق پیر شده و چشمانش تار گشته بود. روزی او پسر بزرگ خود عیسو را فراخواند و به وی گفت: «پسرم.» عیسو پاسخ داد: «بله، پدرم.»"},{"book":"پیدایش","chapter":"27","verse":"2","text":"اسحاق گفت: «من دیگر پیر شده‌ام و پایان زندگی‌ام فرا رسیده است."},{"book":"پیدایش","chapter":"27","verse":"3","text":"پس تیر و کمان خود را بردار و به صحرا برو و حیوانی برایم شکار کن"},{"book":"پیدایش","chapter":"27","verse":"4","text":"و از آن، خوراکی مطابق میلم آماده ساز تا بخورم و پیش از مرگم تو را برکت دهم.»"},{"book":"پیدایش","chapter":"27","verse":"5","text":"اما ربکا سخنان آنها را شنید. وقتی عیسو برای شکار به صحرا رفت،"},{"book":"پیدایش","chapter":"27","verse":"6","text":"ربکا، یعقوب را نزد خود خوانده، گفت: «شنیدم که پدرت به عیسو چنین می‌گفت:"},{"book":"پیدایش","chapter":"27","verse":"7","text":"”مقداری گوشت شکار برایم بیاور و از آن غذایی برایم بپز تا بخورم. من هم قبل از مرگم در حضور خداوند تو را برکت خواهم داد.“"},{"book":"پیدایش","chapter":"27","verse":"8","text":"حال ای پسرم هر چه به تو می‌گویم انجام بده."},{"book":"پیدایش","chapter":"27","verse":"9","text":"نزد گله برو و دو بزغالهٔ خوب جدا کن و نزد من بیاور تا من از گوشت آنها غذایی را که پدرت دوست می‌دارد برایش تهیه کنم."},{"book":"پیدایش","chapter":"27","verse":"10","text":"بعد تو آن را نزد پدرت ببر تا بخورد و قبل از مرگش تو را برکت دهد.»"},{"book":"پیدایش","chapter":"27","verse":"11","text":"یعقوب جواب داد: «عیسو مردی است پُر مو، ولی بدن من مو ندارد."},{"book":"پیدایش","chapter":"27","verse":"12","text":"اگر پدرم به من دست بزند و بفهمد که من عیسو نیستم، چه؟ آنگاه او پی خواهد برد که من خواسته‌ام او را فریب بدهم و به جای برکت، مرا لعنت می‌کند!»"},{"book":"پیدایش","chapter":"27","verse":"13","text":"ربکا گفت: «پسرم، لعنت او بر من باشد. تو فقط آنچه را که من به تو می‌گویم انجام بده. برو و بزغاله‌ها را بیاور.»"},{"book":"پیدایش","chapter":"27","verse":"14","text":"یعقوب دستور مادرش را اطاعت کرد و بزغاله‌ها را آورد و ربکا خوراکی را که اسحاق دوست می‌داشت، تهیه کرد."},{"book":"پیدایش","chapter":"27","verse":"15","text":"آنگاه بهترین لباس عیسو را که در خانه بود به یعقوب داد تا بر تن کند."},{"book":"پیدایش","chapter":"27","verse":"16","text":"سپس پوست بزغاله را بر دستها و گردن او بست،"},{"book":"پیدایش","chapter":"27","verse":"17","text":"و غذای خوش طعمی را که درست کرده بود همراه با نانی که پخته بود به دست یعقوب داد."},{"book":"پیدایش","chapter":"27","verse":"18","text":"یعقوب آن غذا را نزد پدرش برد و گفت: «پدرم!»"},{"book":"پیدایش","chapter":"27","verse":"19","text":"یعقوب گفت: «من عیسو پسر بزرگ تو هستم. همان‌طور که گفتی به شکار رفتم و غذایی را که دوست می‌داری برایت پختم. بنشین، آن را بخور و مرا برکت بده.»"},{"book":"پیدایش","chapter":"27","verse":"20","text":"اسحاق پرسید: «پسرم، چطور توانستی به این زودی حیوانی شکار پیدا کنی؟»"},{"book":"پیدایش","chapter":"27","verse":"21","text":"اسحاق گفت: «نزدیک بیا تا تو را لمس کنم و مطمئن شوم که واقعاً عیسو هستی.»"},{"book":"پیدایش","chapter":"27","verse":"22","text":"یعقوب نزد پدرش رفت و پدرش بر دستها و گردن او دست کشید و گفت: «صدا، صدای یعقوب است، ولی دستها، دستهای عیسو!»"},{"book":"پیدایش","chapter":"27","verse":"23","text":"اسحاق او را نشناخت، چون دستهایش مثل دستهای عیسو پرمو بود. پس یعقوب را برکت داده،"},{"book":"پیدایش","chapter":"27","verse":"24","text":"پرسید: «آیا تو واقعاً عیسو هستی؟»"},{"book":"پیدایش","chapter":"27","verse":"25","text":"اسحاق گفت: «پس غذا را نزد من بیاور تا بخورم و بعد تو را برکت دهم.» یعقوب غذا را پیش او گذاشت و اسحاق آن را خورد و شرابی را هم که یعقوب برایش آورده بود، نوشید."},{"book":"پیدایش","chapter":"27","verse":"26","text":"بعد گفت: «پسرم، نزدیک بیا و مرا ببوس.»"},{"book":"پیدایش","chapter":"27","verse":"27","text":"یعقوب جلو رفت و صورتش را بوسید. وقتی اسحاق لباسهای او را بویید به او برکت داده، گفت: «بوی پسرم چون رایحهٔ خوشبوی صحرایی است که خداوند آن را برکت داده باشد."},{"book":"پیدایش","chapter":"27","verse":"28","text":"خدا باران بر زمینت بباراند تا محصولت فراوان باشد و غله و شرابت افزوده گردد."},{"book":"پیدایش","chapter":"27","verse":"29","text":"قومهای بسیاری تو را بندگی کنند، بر برادرانت سَروَری کنی و همهٔ خویشانت تو را تعظیم نمایند. لعنت بر کسانی که تو را لعنت کنند و برکت بر آنانی که تو را برکت دهند.»"},{"book":"پیدایش","chapter":"27","verse":"30","text":"پس از این که اسحاق یعقوب را برکت داد، یعقوب از اتاق خارج شد. به محض خروج او، عیسو از شکار بازگشت."},{"book":"پیدایش","chapter":"27","verse":"31","text":"او نیز غذایی را که پدرش دوست می‌داشت، تهیه کرد و برایش آورد و گفت: «اینک غذایی را که دوست داری با گوشتِ شکار برایت پخته و آورده‌ام. برخیز؛ آن را بخور و مرا برکت بده.»"},{"book":"پیدایش","chapter":"27","verse":"32","text":"اسحاق گفت: «تو کیستی؟»"},{"book":"پیدایش","chapter":"27","verse":"33","text":"اسحاق در حالی که از شدت ناراحتی می‌لرزید گفت: «پس شخصی که قبل از تو برای من غذا آورد و من آن را خورده، او را برکت دادم چه کسی بود؟ هر که بود برکت را از آنِ خود کرد.»"},{"book":"پیدایش","chapter":"27","verse":"34","text":"عیسو وقتی سخنان پدرش را شنید، فریادی تلخ و بلند برآورد و گفت: «پدر، مرا برکت بده! تمنّا می‌کنم مرا نیز برکت بده!»"},{"book":"پیدایش","chapter":"27","verse":"35","text":"اسحاق جواب داد: «برادرت به اینجا آمده، مرا فریب داد و برکت تو را گرفت.»"},{"book":"پیدایش","chapter":"27","verse":"36","text":"عیسو گفت: «بی‌دلیل نیست که او را یعقوب27‏:36 یعقوب یعنی «حیله‌گر». نامیده‌اند، زیرا دو بار مرا فریب داده است. اول حق نخست‌زادگی مرا گرفت و حالا هم برکت مرا. ای پدر، آیا حتی یک برکت هم برای من نگه نداشتی؟»"},{"book":"پیدایش","chapter":"27","verse":"37","text":"اسحاق به عیسو پاسخ داد: «من او را سَروَر تو قرار دادم و همۀ خویشانش را غلامان وی گردانیدم. محصول غله و شراب را نیز به او دادم. دیگر چیزی باقی نمانده که به تو بدهم.»"},{"book":"پیدایش","chapter":"27","verse":"38","text":"عیسو گفت: «آیا فقط همین برکت را داشتی؟ ای پدر، مرا هم برکت بده!» و زارزار گریست."},{"book":"پیدایش","chapter":"27","verse":"39","text":"اسحاق گفت: «باران بر زمینت نخواهد بارید و محصول زیاد نخواهی داشت."},{"book":"پیدایش","chapter":"27","verse":"40","text":"به شمشیر خود خواهی زیست و برادر خود را بندگی خواهی کرد، ولی سرانجام خود را از قید او رها ساخته، آزاد خواهی شد.»"},{"book":"پیدایش","chapter":"27","verse":"41","text":"عیسو از یعقوب کینه به دل گرفت، زیرا پدرش او را برکت داده بود. او با خود گفت: «پدرم بزودی خواهد مُرد؛ آنگاه یعقوب را خواهم کُشت.»"},{"book":"پیدایش","chapter":"27","verse":"42","text":"اما ربکا از نقشهٔ پسر بزرگ خود عیسو آگاه شد، پس به دنبال یعقوب پسر کوچک خود فرستاد و به او گفت که عیسو قصد جان او را دارد."},{"book":"پیدایش","chapter":"27","verse":"43","text":"ربکا به یعقوب گفت: «کاری که باید بکنی این است: به حران نزد دایی خود لابان فرار کن."},{"book":"پیدایش","chapter":"27","verse":"44","text":"مدتی نزد او بمان تا خشم برادرت فرو نشیند"},{"book":"پیدایش","chapter":"27","verse":"45","text":"و کاری را که نسبت به او کرده‌ای فراموش کند؛ آنگاه برای تو پیغام می‌فرستم تا برگردی. چرا هر دو شما را در یک روز از دست بدهم؟»"},{"book":"پیدایش","chapter":"27","verse":"46","text":"سپس ربکا نزد اسحاق رفته به او گفت: «از دست زنان حیتّی عیسو جانم به لب رسیده است. حاضرم بمیرم و نبینم که پسرم یعقوب یک دختر حیتّی را به زنی بگیرد.»"}]}