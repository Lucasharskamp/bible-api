{"data":[{"book":"1 Ahemfo","chapter":"5","verse":"1","text":"Na Tirohene Huram yɛ ɔhene Dawid adamfo nokwafoɔ, enti ɛberɛ a ɔtee sɛ wɔasra Salomo ngo sɛ ɔhene sɛ ɔnni nʼagya Dawid adeɛ no, ɔsomaa nʼasomafoɔ kɔɔ Salomo nkyɛn, kɔmaa no tiri nkwa."},{"book":"1 Ahemfo","chapter":"5","verse":"2","text":"Salomo too saa nkra yi sɛ wɔmfa nkɔma Huram sɛ,"},{"book":"1 Ahemfo","chapter":"5","verse":"3","text":"“Wo ara wonim sɛ mʼagya Dawid antumi ansi asɔredan anhyɛ Awurade ne Onyankopɔn din animuonyam, ɛsiane akokoakoko a ɔne aman a wɔatwa ne ho ahyia no diiɛ enti. Wantumi anyɛ kɔsii sɛ Awurade de nʼatamfoɔ hyɛɛ ne nan ase."},{"book":"1 Ahemfo","chapter":"5","verse":"4","text":"Nanso, seesei, Awurade, me Onyankopɔn ama me ahotɔ wɔ afa nyinaa, menni ɔtamfoɔ biara na biribiara rekɔ yie."},{"book":"1 Ahemfo","chapter":"5","verse":"5","text":"Ne saa enti, mayɛ adwene sɛ mɛsi asɔredan ama Awurade, me Onyankopɔn sɛdeɛ Awurade ka kyerɛɛ mʼagya Dawid sɛ me na mɛyɛ no. ‘Wo ba a mede no bɛtena ahennwa so, asi wʼananmu no bɛsi asɔredan ahyɛ me din animuonyam.’"},{"book":"1 Ahemfo","chapter":"5","verse":"6","text":"“Ɛno enti, hyɛ ma wɔnkɔtwa ntweneduro a ɛfiri Lebanon mmrɛ me. Me mmarima ne wo mmarima bɛyɛ adwuma, na akatua biara a wobɛgye ama wɔn no, mɛtua. Wo ara wonim sɛ, obiara nkyɛn Sidonfoɔ wɔ nnuabuo mu.”"},{"book":"1 Ahemfo","chapter":"5","verse":"7","text":"Ɛberɛ a Huram tee Salomo nkra no, nʼani sɔɔ yie kaa sɛ, “Ayɛyie nka Awurade ɛnnɛ, ɛfiri sɛ, wama Dawid ɔba nyansafoɔ sɛ ɔmmɛdi saa ɔman kɛseɛ Israel yi so.”"},{"book":"1 Ahemfo","chapter":"5","verse":"8","text":"Enti, Huram soma maa wɔde saa nkra yi kɔmaa Salomo sɛ,"},{"book":"1 Ahemfo","chapter":"5","verse":"9","text":"Mʼasomfoɔ de nnua no bɛfiri Lebanon mmepɔ so aba Po Kɛseɛ so, na wɔakyekyere abobɔ mu sɛ mpata. Afei wɔde bɛfa nsuo no ani de akɔ baabiara wobɛkyerɛ. Ɛno akyi yɛbɛsane mu, na yɛde nnua no abrɛ wo. Wode aduane a me fiefoɔ bɛdi bɛtua me ka.”"},{"book":"1 Ahemfo","chapter":"5","verse":"10","text":"Enti, Huram maa Salomo ntweneduro ne pepeaa nnua sɛdeɛ ɔpɛ."},{"book":"1 Ahemfo","chapter":"5","verse":"11","text":"Na Salomo maa Huram atokoɔ afeduane akatua tɔno 3,600 de maa ne fidua ne ngo kronkron galɔn 120,000."},{"book":"1 Ahemfo","chapter":"5","verse":"12","text":"Na Awurade maa Salomo nyansa a emu dɔ, sɛdeɛ ɔhyɛɛ no bɔ no. Na Huram ne Salomo yɛɛ asomdwoeɛ apam."},{"book":"1 Ahemfo","chapter":"5","verse":"13","text":"Na ɔhene Salomo twerɛɛ adwumayɛfoɔ ɔpeduasa a wɔfiri Israel nyinaa din."},{"book":"1 Ahemfo","chapter":"5","verse":"14","text":"Ɔsomaa wɔn akuakuo kɔɔ Lebanon, bosome biara mu, nnipa ɔpedu kɔ, sɛdeɛ ɛbɛyɛ a, ɔbarima baako biara bɛdi bosome baako wɔ Lebanon, na wadi abosome mmienu wɔ efie. Adoniram na na ɔhwɛ saa adwumayɛfoɔ yi so."},{"book":"1 Ahemfo","chapter":"5","verse":"15","text":"Salomo nso faa nnesoasoafoɔ ɔpeduɔson; faa abopaefoɔ ɔpeduɔwɔtwe firii bepɔ asase no so"},{"book":"1 Ahemfo","chapter":"5","verse":"16","text":"ne wɔn so sohwɛfoɔ mpem ahasa ne ahansia a, wɔbɛhwɛ adwuma no so."},{"book":"1 Ahemfo","chapter":"5","verse":"17","text":"Ɔhene no hyɛeɛ ma abotwafoɔ no paeeɛ, twaa aboɔdenboɔ no, yiyii ho sɛdeɛ wɔde bɛhyɛ Asɔredan no fapem."},{"book":"1 Ahemfo","chapter":"5","verse":"18","text":"Mmarima a wɔfiri Gebal kuropɔn mu boaa Salomo ne Huram adansifoɔ no, ma wɔsiesiee nnua ne aboɔ no maa Asɔredan no sie."}]}