{"data":[{"book":"2 Timoti","chapter":"1","verse":"1","text":"Pauro, mupostori waKristu Jesu nokuda kwaMwari, maererano nechipikirwa choupenyu huri muna Kristu Jesu,"},{"book":"2 Timoti","chapter":"1","verse":"2","text":"kuna Timoti mwanakomana wangu anodikanwa:"},{"book":"2 Timoti","chapter":"1","verse":"3","text":"Ndinovonga Mwari, wandinoshumira sezvakaitwa namadzitateguru angu, nehana yakachena, sezvo ndichikurangarira muminyengetero yangu usiku namasikati."},{"book":"2 Timoti","chapter":"1","verse":"4","text":"Ndichirangarira misodzi yako, ndinoshuva kukuona, kuti ndigozadzwa nomufaro."},{"book":"2 Timoti","chapter":"1","verse":"5","text":"Ndinoyeuchidzwa kutenda kwako kusinganyengeri, kwakanga kuri muna mbuya vako Roisi uye nomuna mai vako Yunisi pakutanga, uye zvino ndinoziva kuti kunogarawo mauri."},{"book":"2 Timoti","chapter":"1","verse":"6","text":"Nokudaro ndinokuyeuchidza kuti ukuchidzire chipo chaMwari chiri mauri nokuiswa kwamaoko angu pamusoro wako."},{"book":"2 Timoti","chapter":"1","verse":"7","text":"Nokuti Mwari haana kutipa mweya wokutya, asi mweya wesimba, neworudo newokuzvidzora."},{"book":"2 Timoti","chapter":"1","verse":"8","text":"Saka usanyadziswa nokupupura Ishe wedu, kana kunyadziswa neni musungwa wake. Asi utambudzike pamwe chete neni nokuda kwevhangeri, nesimba raMwari,"},{"book":"2 Timoti","chapter":"1","verse":"9","text":"akatiponesa uye akatidanira kuupenyu hutsvene, kwete nokuda kwechinhu chatakaita asi kuti nokuda kwake iye, uye nenyasha. Nyasha idzi takadzipiwa muna Kristu Jesu nguva dzisati dzavapo,"},{"book":"2 Timoti","chapter":"1","verse":"10","text":"asi zvino dzakaratidzwa nokuonekwa kwoMuponesi wedu Kristu Jesu, akaparadza rufu uye akabudisa pachena upenyu nokusafa kubudikidza nevhangeri."},{"book":"2 Timoti","chapter":"1","verse":"11","text":"Uye ndakaitwa muparidzi, mupostori nomudzidzisi wevhangeri iri."},{"book":"2 Timoti","chapter":"1","verse":"12","text":"Ndokusaka ndichitambudzika sezvandiri kuita. Asi handinyadziswi, nokuti ndinoziva wandakatenda, uye ndinoziva kwazvo kuti anogona kuchengeta chandakamupa kusvikira zuva iroro."},{"book":"2 Timoti","chapter":"1","verse":"13","text":"Zvawakanzwa kubva kwandiri, zvichengete sedzidziso yechokwadi, nokutenda norudo muna Kristu Jesu."},{"book":"2 Timoti","chapter":"1","verse":"14","text":"Chengetedza chakanaka chiri mauri chawakapiwa, chichengetedze uchibatsirwa naMweya Mutsvene anogara matiri."},{"book":"2 Timoti","chapter":"1","verse":"15","text":"Unoziva kuti vose vari mudunhu reEzhia vakandisiya, kusanganisirawo naFigerasi naHerimogenesi."},{"book":"2 Timoti","chapter":"1","verse":"16","text":"Ishe ngaaitire imba yaOnesiferasi ngoni, nokuti kazhinji anondisimbisa uye haana kunyadziswa nengetani dzangu."},{"book":"2 Timoti","chapter":"1","verse":"17","text":"Asi kutoti, paakanga ari muRoma, akanditsvaga kwazvo kusvikira andiwana."},{"book":"2 Timoti","chapter":"1","verse":"18","text":"Ishe ngaamuitire chinhu ichi kuti awane ngoni kubva kuna Ishe pazuva iro! Iwe unoziva kwazvo kuti akandibatsira zvikuru sei muEfeso."}]}