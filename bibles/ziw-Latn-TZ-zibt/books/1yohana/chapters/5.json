{"data":[{"book":"1 Yohana","chapter":"5","verse":"1","text":"Mntu yoyose akuzumila kugamba Yesu ni Kulisito ni Mwambula, uyo katenda mwana ywa Chohile, chila mntu akumunga mwelesi iviya amunga umwana."},{"book":"1 Yohana","chapter":"5","verse":"2","text":"Vino nivyo chimanyize kugamba chawaunga wana wa Chohile, kwa kumunga Chohile na kwiva imiko yakwe,"},{"book":"1 Yohana","chapter":"5","verse":"3","text":"kwaviya kumunga Chohile ni kwiva imiko yakwe, naho imiko yakwe siyo midala."},{"book":"1 Yohana","chapter":"5","verse":"4","text":"Kwaviya chila atendile Mwana ywa Chohile adaha kuhuda mbuli zihiye zimwe isi ino, vino nivyo chikuhuda mbuli zihiye zimwe isi ino kwa uzumizi wetu."},{"book":"1 Yohana","chapter":"5","verse":"5","text":"Haluse ni yuhi akudaha kuhuda mbuli zihiye zimwe isi? Ni yudya akuzumila kugamba Yesu ni mwana ywa Chohile."},{"book":"1 Yohana","chapter":"5","verse":"6","text":"Yesu Kulisito nuyo ezile kwa mazi na sakame. Hezile kwa mazi du mna kwa mazi na sakame. Ni Muye akuukula kugamba ni chindedi uyo Muye ni Chindedi."},{"book":"1 Yohana","chapter":"5","verse":"7","text":"Elo, weyuko waukuzi watatu,"},{"book":"1 Yohana","chapter":"5","verse":"8","text":"Muye Ukukile na mazi na sakame na ukuzi wa awo watatu wevana."},{"book":"1 Yohana","chapter":"5","verse":"9","text":"Hegu chazumila ukuzi wa chimntu, ukuzi wa Chohile una nguvu zitendese na uno nuwo ukuzi alavize Chohile mwenye mwa Mwanawe."},{"book":"1 Yohana","chapter":"5","verse":"10","text":"Akumzumila Mwana ywa Chohile ana uwo ukuzi mndani mwakwe, mna hekumzumila Chohile, amtenda uyo ni mdanti, kwaviya hazumile ukuzi alavize Chohile mwa Mwanawe."},{"book":"1 Yohana","chapter":"5","verse":"11","text":"Ukuzi wenye nuno, Chohile achinkaga ujima wa mazuwa yose, na ujima uwo wi mndani mwa Mwanawe."},{"book":"1 Yohana","chapter":"5","verse":"12","text":"Mntu yoyose mta Mwana ywa Chohile ana ujima uwo, na mntu yoyose hena Mwana ywa Chohile hana ujima uwo."},{"book":"1 Yohana","chapter":"5","verse":"13","text":"Nawawandikilani chani mmanye kugamba ujima wa mazuwa yose una nyuwe mkuzumila zina dya Mwana ywa Chohile."},{"book":"1 Yohana","chapter":"5","verse":"14","text":"Elo chino nicho chindedi chinanacho, kugamba chikalombeza chintu chochose saviya akunga, achetegeleza."},{"book":"1 Yohana","chapter":"5","verse":"15","text":"Elo, uneva chimanya kugamba achetegeleza chila chikamlombeza, iviya chimanye kugamba achinka chochose chikumlombeza."},{"book":"1 Yohana","chapter":"5","verse":"16","text":"Unamuwona mlukolo ywako kadamanya masa heyekumwigala kwe file, umlombezeze kwa Chohile, naye Chohile namwinke ujima. Nalonga imbuli ino halanga wadya wadamanye masa sayo ya file. Mna kuna masa yakumwigala mntu kwe file, miye sikugamba mumlombeze Chohile kwa chausa icho."},{"book":"1 Yohana","chapter":"5","verse":"17","text":"Chochose hechikumuwagila Chohile ni masa, mna kuna masa heyekumwigala mntu kwe file."},{"book":"1 Yohana","chapter":"5","verse":"18","text":"Chimanya kugamba watendile wana wa Chohile hawakudamanya masa kwaviya Mwana ywa Chohile awadimisa, na yudya Mwavu hakudaha kumtenda chochose."},{"book":"1 Yohana","chapter":"5","verse":"19","text":"Chimanya kugamba suwe chi wa Chohile, hata hegu isi yose ihiye yalongozwa ni yudya Mwavu."},{"book":"1 Yohana","chapter":"5","verse":"20","text":"Naho chimanya kugamba Mwana ywa Chohile nakeza, niyo achinka umanyi chani chimmanye Chohile ywe chindedi naho chikale mwe kulungana na Chohile ywe chindedi na mokulungana na Mwanawe Yesu Kulisito. Uyo nuyo Chohile ywe chindedi na nuwo ujima wa mazuwa yose."},{"book":"1 Yohana","chapter":"5","verse":"21","text":"Wanangu, mwenege kuvikila milungu."}]}