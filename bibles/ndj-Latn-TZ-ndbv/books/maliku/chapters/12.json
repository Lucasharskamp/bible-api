{"data":[{"book":"Maliku","chapter":"12","verse":"1","text":"Yesu akandili kuywanga nawu kwa chilangushilu: “Mundu yumu alimili chitava cha misabibu. Alishengiteshili luviwu na pagati yaki kakumba lyowu lya kukamila misabibu, ajengili na lilingu. pambeli kachihadika chitava chila kwa valimi, mweni ayendili mlima wa kutali."},{"book":"Maliku","chapter":"12","verse":"2","text":"Chipindi cha kubena, amlayishili ndumindumi waki kwa vala valimi, akamyegheli sehemu ya fyavabenili muchitava chaki."},{"book":"Maliku","chapter":"12","verse":"3","text":"Vala valimi vamkamula na vamtovanga na vamuwuyisha mawoku hela."},{"book":"Maliku","chapter":"12","verse":"4","text":"Kamulayisha kandi ndumindumi wingi na ayu vamtesha kumutwi na kumgola wafu."},{"book":"Maliku","chapter":"12","verse":"5","text":"Yula muna chitava amulayishili ndumindumi wingi kandi, valimi vala ayu vamuwulaya. Avatumili vamonga vatangalili, vamonga vatovangiwa na vamonga vavawulayili."},{"book":"Maliku","chapter":"12","verse":"6","text":"Asiyalili na mundu yumu, aveli mwana waki amtamili. Pambeli amlayishili ayu kawomba, ‘Davamtili mwana wangu.’"},{"book":"Maliku","chapter":"12","verse":"7","text":"Lakini vala valimi vawombana, ‘Ayu daghavi muhala mbala, topi tumuwulayi, mbala yaki yivi yetu!’"},{"book":"Maliku","chapter":"12","verse":"8","text":"Kwa ndambu yila vamkamula na vamuwulaya na kumyasa panji ya chitava chila."},{"book":"Maliku","chapter":"12","verse":"9","text":"“Topi, bambu muna chitava dagoli liki? Dayisi kuvawulagha valimi ava na kuvahadisa chitava chila kwa vandu vengi."},{"book":"Maliku","chapter":"12","verse":"10","text":"Wuli mkali hela kusoma mayandiku yivadeta:"},{"book":"Maliku","chapter":"12","verse":"11","text":"Bambu yagolili findu afi,"},{"book":"Maliku","chapter":"12","verse":"12","text":"Vatambika vakomi na vawula va Malawu na vavaha vamanyili kucha chilangushilu achi chikwivayilata veni. Vayesha kumkamula lakini vatila lipinga lya vandu, vamuleka, veni vayenda."},{"book":"Maliku","chapter":"12","verse":"13","text":"Topi Vafwalisayu na vandu vamonga va chipinga cha mutwa Helodi avalayishili vamuwomeshi Yesu kwa filongu fyaki."},{"book":"Maliku","chapter":"12","verse":"14","text":"Vamyendilili, vamuwombela, “Muwula tukumanya kucha yuwi kuva mundu yuwudeta nakaka weka, ukumtila ng'odu mundu yoyosi. Wala ukomi wa mundu chindu ng'odu kwa yuwi, lakini ukuwula njila ya nakaka ya Chapanga. Wuli nyanyi kuhomba kodi kwa mutwa wa Loma, awu ng'odu? Tuhombi awu tukotoo kuhomba?”"},{"book":"Maliku","chapter":"12","verse":"15","text":"Lakini Yesu amanyili ufyangu wau, kavawombela, “Mbona mukunyesha? Muyeghi ligwala lyeni ndililoli.”"},{"book":"Maliku","chapter":"12","verse":"16","text":"Vamuyeghela, vamupa aloli. Na mweni kavadasha, “Wushu na litawa ali lya ghani?”"},{"book":"Maliku","chapter":"12","verse":"17","text":"Topi Yesu kavawombela, “Fya mutwa wa Loma mumupi mutwa wa Loma na fya Chapanga mumupi Chapanga.”"},{"book":"Maliku","chapter":"12","verse":"18","text":"Pambeli vandu vamu va chipinga cha Masadukayu, ava vandu yivawomba yivasovili vakushukuka ng'odu, wamuyendela Yesu, vamdasha."},{"book":"Maliku","chapter":"12","verse":"19","text":"“Muwula, Musa atugayilili Malawu kucha, ‘Mundu pasova na kuleka mdala angali mwana, mlongu mundu lasima amhali ayu ngalimlyangu, ili amleleli mwana mlongu mundu.’"},{"book":"Maliku","chapter":"12","verse":"20","text":"Topi kwavelili valongu saba. Wa kwandi atolili mdala, kasova ngajila kuleka mwana."},{"book":"Maliku","chapter":"12","verse":"21","text":"Mlongu wa pili kamtola yula ngalimlyangu na mweni kasova ngajila kuleka mwana na mlongu wa tatu wuwula wula."},{"book":"Maliku","chapter":"12","verse":"22","text":"Vosi saba vasova ngajila kuleka mwana. Pambeli yula ngalimlyangu na mweni asovili."},{"book":"Maliku","chapter":"12","verse":"23","text":"Lijuva palifika vandu vasovili pavashukuka, mau ayu daghavi mdala va ghani? Nongwa vosi saba vamtolili.”"},{"book":"Maliku","chapter":"12","verse":"24","text":"Yesu kavawombela, “Yumwi muvifya mpota liki kumanya Mayandiku vang'alili na liwovi lya Chapanga."},{"book":"Maliku","chapter":"12","verse":"25","text":"Nongwa vandu pavashukuka davatoli ng'odu wala kutoliwa, davavi kucha makungu wa kumbindi kwa Chapanga."},{"book":"Maliku","chapter":"12","verse":"26","text":"Wuli, musoma ng'odu chitabu cha Musa, chilongu cha kushukuka kwa vasovili, pachivala pakayakeyi motu? Chapanga amuwombilili Musa ‘Nenga Chapanga wa Ibulahimu na Chapanga wa Isaka na Chapanga wa Yakobi.’"},{"book":"Maliku","chapter":"12","verse":"27","text":"Topi mweni Chapanga wa vasovili ha, Chapanga wa vavelili vanofu. Yumwi muvifya nendu.”"},{"book":"Maliku","chapter":"12","verse":"28","text":"Yumu wa muwula va Malawu afikili, kapikanisha malimbanu va Masadukayu na Yesu. Pawonili kucha Yesu kavayangula nyanyi, kafumbuka, kavadasha, “Malawu vosi va Chapanga lyoti liva likomi pitu vosi?”"},{"book":"Maliku","chapter":"12","verse":"29","text":"Yesu kayangula, “Lilawu likomi ndi ali, ‘Isilaeli pikanishi. Bambu Chapanga wetu, Bambu kava mweni weka yaki."},{"book":"Maliku","chapter":"12","verse":"30","text":"Umtami Bambu Chapanga waku kwa ndima yaku yonda na kwa ngunda yaku yosi na kwa luhala lwaku losi na kwa liwovi lyaku lyosi.’"},{"book":"Maliku","chapter":"12","verse":"31","text":"Lilawu lya pili litawukili nendu ndi ali, uvatami vandu vamonga kucha pawitama umweni. Kwahela lilawu lingi likomi pitu ali.”"},{"book":"Maliku","chapter":"12","verse":"32","text":"Yula muwula va Malawu kamuwombela “Nyanyi Muwula! Kudeta nakaka kuwomba Chapanga yumu weka hela wala kwahela wingi ila mweni."},{"book":"Maliku","chapter":"12","verse":"33","text":"Mundu amtami Chapanga kwa moyu wosi, kwa luhala losi na liwovi lyosi na kuvatama vandu vamonga kucha pauyitama mweni. Chindu achi chibalama nendu kwa litambiku lya kunyanya kwa Chapanga.”"},{"book":"Maliku","chapter":"12","verse":"34","text":"Yesu pawonili kucha mundu ayu kamuyangula kwa luhunja amuwombilili, “Yuwi kuva kutali ha na Wutwa wa kumbindi kwa Chapanga.”"},{"book":"Maliku","chapter":"12","verse":"35","text":"Yesu paghaveyi akuwula munyumba ya Chapanga, kavadasha, “Mbona vawula va Malawu vakudeta kucha Kilistu mkombola mwana wa Dawudi?"},{"book":"Maliku","chapter":"12","verse":"36","text":"Dawudi mweni paghaveyi na Mfuki Mng'alili akumlongosha awombili:"},{"book":"Maliku","chapter":"12","verse":"37","text":"“Mweni Dawudi akumkema Kilistu Mkombola Bambu. Wuli wuli, Kilistu daghavi mwana wa Dawudi?”"},{"book":"Maliku","chapter":"12","verse":"38","text":"paghaveyi akuwula, kadeta, “Muyikali mesu na vawula va Malawu veni vakudayilaya kupita vafwala mihabiti mitali na vakujambushiwa kwa hishima na vandu pavapita kusoku."},{"book":"Maliku","chapter":"12","verse":"39","text":"Kuyikala kufigoda fya kuulongolu munyumba ya kudadavila na kuyikala mufigoda fya nyanyi mulihungu."},{"book":"Maliku","chapter":"12","verse":"40","text":"Vakuvasulumu nyumba vangalimlyangu kunu vakwilyambishila kudadava sala ndali! Lijuva lya kuhigha davapati asabu ngomi.”"},{"book":"Maliku","chapter":"12","verse":"41","text":"Yesu aveli kayikala pabehi ya sanduku lya mbiya. Akaloleyi ndambu vandu vatangalili pavayiseyi kutaya mbiya mulisanduku lya mbiya lya Nyumba ya kudadavila. Valundamali vatangalili vatayili mbiya sitangalili."},{"book":"Maliku","chapter":"12","verse":"42","text":"Pala ayisili mau yumoyu ngalimlyangu mgaju, atayili migwala mivili midokwa ya mbiya."},{"book":"Maliku","chapter":"12","verse":"43","text":"Pala Yesu avakemili vanachuli vaki, kavawombela, “Nakaka nguvawombela, mau ayu yangajila chindu mgaju kataya mulisanduku lya mbiya chikomi kupita sivatayili vamonga vosi."},{"book":"Maliku","chapter":"12","verse":"44","text":"Nongwa vamonga vosi vataya shiyongisikili mumali shawu, lakini ayu mau, yaveli mgaju, kataya chavelili nachu chosi, atayili kila chindu chadayileyi mweni kayaki.”"}]}