{"data":[{"book":"سەرژمێری","chapter":"31","verse":"1","text":"هەروەها یەزدان بە موسای فەرموو:"},{"book":"سەرژمێری","chapter":"31","verse":"2","text":"«بە تەواوی تۆڵە بۆ نەوەی ئیسرائیل لە میدیانییەکان بکەرەوە، ئینجا دەچیتە پاڵ گەلەکەت.»"},{"book":"سەرژمێری","chapter":"31","verse":"3","text":"موساش بە گەلی گوت: «لەنێو خۆتان هەندێک پیاو چەکدار بکەن بۆ جەنگ، هەتا بچنە سەر میدیان و تۆڵەی یەزدان لە میدیان بکەنەوە،"},{"book":"سەرژمێری","chapter":"31","verse":"4","text":"لە هەر هۆزێک هەزار کەس لە هەموو هۆزەکانی ئیسرائیل بۆ جەنگ دەنێرن.»"},{"book":"سەرژمێری","chapter":"31","verse":"5","text":"ئینجا لە خێڵەکانی ئیسرائیلدا لە هەر هۆزێک هەزار کەس هەڵبژێردرا، دوازدە هەزار کەس بۆ جەنگ چەکدار کران."},{"book":"سەرژمێری","chapter":"31","verse":"6","text":"ئینجا موسا ناردنی بۆ جەنگ، لە هەر هۆزێک هەزار، لەگەڵ فینەحاسی کوڕی ئەلعازاری کاهین، قاپوقاچاغی پیرۆزگا و کەڕەناکانی هوتافیشی بەدەستەوە بوو."},{"book":"سەرژمێری","chapter":"31","verse":"7","text":"ئەوان لە دژی میدیانییەکان جەنگان، وەک یەزدان فەرمانی بە موسا کرد، هەموو نێرینەیەکیان کوشت."},{"book":"سەرژمێری","chapter":"31","verse":"8","text":"پاشاکانی میدیانیشیان لەگەڵ کوژراوەکانیاندا کوشت، ئاڤی و ڕاقەم و چوور و حوور و ڕێڤەع، پێنج پاشای میدیان، بەلعامی کوڕی بەعۆریشیان بە شمشێر کوشت."},{"book":"سەرژمێری","chapter":"31","verse":"9","text":"هەروەها نەوەی ئیسرائیل ژن و منداڵی میدیانیان ڕاپێچ کرد و هەموو ئاژەڵ و مەڕ و مانگا و هەموو موڵکیانیان تاڵان کردن."},{"book":"سەرژمێری","chapter":"31","verse":"10","text":"هەموو ئەو شارۆچکانەش کە میدیانییەکان تێیدا نیشتەجێ بوون و خێوەتگاکانیان سووتاند."},{"book":"سەرژمێری","chapter":"31","verse":"11","text":"لە دەستکەوت و تاڵانییەکەش لە مرۆڤ و ئاژەڵ هەموویان برد."},{"book":"سەرژمێری","chapter":"31","verse":"12","text":"ئینجا بە ڕاپێچکراوان و تاڵان و دەستکەوتەوە هاتنە لای موسا و ئەلعازاری کاهین، کۆمەڵی نەوەی ئیسرائیل لە ئۆردوگاکە لە دەشتی مۆئاب کە لەسەر ڕووباری ئوردون بوو بەرامبەر ئەریحا."},{"book":"سەرژمێری","chapter":"31","verse":"13","text":"موسا و ئەلعازاری کاهین و هەموو ڕابەرانی کۆمەڵ بۆ پێشوازییان چوونە دەرەوەی ئۆردوگاکە."},{"book":"سەرژمێری","chapter":"31","verse":"14","text":"بەڵام موسا لە سەرکردەکانی سوپا تووڕە بوو، کە فەرماندەکانی هەزاران و سەدان بوون و لە جەنگەوە هاتبوونەوە."},{"book":"سەرژمێری","chapter":"31","verse":"15","text":"موسا لێی پرسین: «ئایا هەموو ئافرەتێکتان بە زیندوویی هێشتووەتەوە؟"},{"book":"سەرژمێری","chapter":"31","verse":"16","text":"ئەوانە بوون بە قسەی بەلعامیان کرد و بوونە هۆی ناپاکی نەوەی ئیسرائیل لەگەڵ یەزدان لە کێشەکەی پەعۆر، جا دەرد لەناو کۆمەڵی یەزدان بڵاو بووەوە."},{"book":"سەرژمێری","chapter":"31","verse":"17","text":"ئێستاش هەموو منداڵە نێرینەکان بکوژن لەگەڵ هەر ژنێک کە لەگەڵ نێر سەرجێیی کردووە،"},{"book":"سەرژمێری","chapter":"31","verse":"18","text":"بەڵام هەموو ئەو کچانەی لەگەڵ پیاو سەرجێییان نەکردووە بۆ خۆتان بە زیندوویی بیانهێڵنەوە."},{"book":"سەرژمێری","chapter":"31","verse":"19","text":"«ئێوەش حەوت ڕۆژ لە دەرەوەی ئۆردوگاکە چادر هەڵبدەن و خۆتان پاک بکەنەوە، هەرکەسێک یەکێکی کوشتووە یان دەستی لە کوژراوێک داوە، با لە ڕۆژی سێیەم و حەوتەم خۆی پاک بکاتەوە، ئێوە و ڕاپێچکراوانتان."},{"book":"سەرژمێری","chapter":"31","verse":"20","text":"هەروەها هەر بەرگێک یان شتێک لە پێست یان لە مووی بزن دروستکرابێت و هەر شتێک لە دار دروستکرابێت، پاکی دەکەنەوە.»"},{"book":"سەرژمێری","chapter":"31","verse":"21","text":"ئەلعازاری کاهینیش بە پیاوانی سوپاکەی گوت کە چووبوون بۆ جەنگ: «ئەمە فەرزی فێرکردنەکەیە کە یەزدان فەرمانی بە موسا کرد،"},{"book":"سەرژمێری","chapter":"31","verse":"22","text":"زێڕ و زیو و بڕۆنز و ئاسن و تەنەکە و قورقوشم،"},{"book":"سەرژمێری","chapter":"31","verse":"23","text":"هەموو ئەو شتانەی بەرگەی ئاگر دەگرێت، بەناو ئاگردا تێپەڕی دەکەن و پاشان بە ئاوی پاککردنەوە خاوێن دەبێتەوە. هەموو ئەو شتانەش کە بەرگەی ئاگر ناگرێت، ئەوا بەناو ئاودا تێپەڕی دەکەن."},{"book":"سەرژمێری","chapter":"31","verse":"24","text":"لە ڕۆژی حەوتەمیش جلەکانتان دەشۆن و ئێوە پاک دەبنەوە، ئینجا دێنەوە ناو ئۆردوگاکە.»"},{"book":"سەرژمێری","chapter":"31","verse":"25","text":"هەروەها یەزدان بە موسای فەرموو:"},{"book":"سەرژمێری","chapter":"31","verse":"26","text":"«تۆ و ئەلعازاری کاهین و گەورەی بنەماڵەکانی کۆمەڵ تاڵانە ڕاپێچکراوەکە لە خەڵک و لە ئاژەڵ بژمێرن."},{"book":"سەرژمێری","chapter":"31","verse":"27","text":"تاڵانییەکە بە یەکسانی دابەش بکە لەنێوان ئەو سەربازانەی کە لە جەنگ بەشداریان کرد و هەروەها هەموو کۆمەڵ."},{"book":"سەرژمێری","chapter":"31","verse":"28","text":"بەشی یەزدانیش دەربهێنە لە بەشی ئەوانەی بەشدارییان لە جەنگ کردووە، یەک لە پێنج سەدی خەڵک و گاوگۆتاڵ31‏:28 گاوگۆتاڵ: بە واتای ئاژەڵی بچووک و ئاژەڵی گەورە دێت.‏ و گوێدرێژ."},{"book":"سەرژمێری","chapter":"31","verse":"29","text":"لە نیوەکەی ئەوان وەریدەگرن و دەیدەنە ئەلعازاری کاهین، بەخشینی بەرزکراوەیە بۆ یەزدان."},{"book":"سەرژمێری","chapter":"31","verse":"30","text":"لە نیوەکەی نەوەی ئیسرائیلیش یەک لە پەنجا لە خەڵک و گاوگۆتاڵ و گوێدرێژ و مەڕ یان لە هەر ئاژەڵێکی دیکە دەبەیت و دەیدەیتە لێڤییەکان کە بەرپرسیارن لە بایەخدان بە چادری پەرستنی یەزدان.»"},{"book":"سەرژمێری","chapter":"31","verse":"31","text":"جا موسا و ئەلعازاری کاهین وەک یەزدان فەرمانی بە موسا کرد، ئاوایان کرد."},{"book":"سەرژمێری","chapter":"31","verse":"32","text":"کۆی تاڵانییەکەش کە دەستکەوتی پیاوانی سوپاکە بوو، شەش سەد و حەفتا و پێنج هەزار مەڕ و"},{"book":"سەرژمێری","chapter":"31","verse":"33","text":"حەفتا و دوو هەزار مانگا و"},{"book":"سەرژمێری","chapter":"31","verse":"34","text":"شەست و یەک هەزار گوێدرێژ بوون،"},{"book":"سەرژمێری","chapter":"31","verse":"35","text":"لە مرۆڤیش لەو ئافرەتانەی کە لەگەڵ پیاو سەرجێییان نەکردبوو سی و دوو هەزار کەس بوون."},{"book":"سەرژمێری","chapter":"31","verse":"36","text":"جا نیوەکەی کە بەشی ئەوانە بوو بۆ جەنگ چووبوون:"},{"book":"سەرژمێری","chapter":"31","verse":"37","text":"بەشی یەزدانیش لە مەڕەکان شەش سەد و حەفتا و پێنج بوو،"},{"book":"سەرژمێری","chapter":"31","verse":"38","text":"مانگاکانیش سی و شەش هەزار بوو و بەشی یەزدانیش حەفتا و دوو بوو،"},{"book":"سەرژمێری","chapter":"31","verse":"39","text":"گوێدرێژیش سی هەزار و پێنج سەد بوو، بەشی یەزدانیش شەست و یەک بوو."},{"book":"سەرژمێری","chapter":"31","verse":"40","text":"مرۆڤیش شازدە هەزار بوو، بەشی یەزدانیش سی و دوو بوو."},{"book":"سەرژمێری","chapter":"31","verse":"41","text":"جا بەشەکە کە بەخشینی بەرزکراوە بوو بۆ یەزدان، موسا دایە ئەلعازاری کاهین، وەک یەزدان فەرمانی بە موسا کرد."},{"book":"سەرژمێری","chapter":"31","verse":"42","text":"بەڵام نیوەکەی ئیسرائیل کە موسا لە پیاوانی سوپاکەی جیا کردبووەوە،"},{"book":"سەرژمێری","chapter":"31","verse":"43","text":"نیوەکەی کۆمەڵ سێ سەد و سی و حەوت هەزار و پێنج سەد مەڕ بوو،"},{"book":"سەرژمێری","chapter":"31","verse":"44","text":"مانگاش سی و شەش هەزار بوو،"},{"book":"سەرژمێری","chapter":"31","verse":"45","text":"گوێدرێژیش سی هەزار و پێنج سەد بوو،"},{"book":"سەرژمێری","chapter":"31","verse":"46","text":"لە مرۆڤیش شازدە هەزار بوو."},{"book":"سەرژمێری","chapter":"31","verse":"47","text":"جا موسا لە نیوەکەی نەوەی ئیسرائیل یەک لە پەنجای خەڵک و ئاژەڵی برد و دایە لێڤییەکان کە بەرپرسیار بوون لە بایەخدان بە چادری پەرستنی یەزدان، وەک یەزدان فەرمانی بە موسا کرد."},{"book":"سەرژمێری","chapter":"31","verse":"48","text":"ئینجا سەرکردەی یەکەکانی سوپاکە هاتنە پێش بۆ لای موسا، فەرماندەکانی هەزاران و سەدان،"},{"book":"سەرژمێری","chapter":"31","verse":"49","text":"بە موسایان گوت: «ئێمەی خزمەتکارانت ژمارەی ئەو پیاوانەی جەنگمان وەرگرت کە لەژێر فەرمانمان بوون و کەسمان لەدەست نەداوە."},{"book":"سەرژمێری","chapter":"31","verse":"50","text":"ئەوەتا قوربانی یەزدانمان پێشکەش کرد، هەریەکە هەرچی کەلوپەلی زێڕی دەست کەوتووە لە خڕخاڵ و بازن و ئەنگوستیلە و گوارە و ملوانکە، بۆ کەفارەتکردن بۆمان لەبەردەم یەزدان.»"},{"book":"سەرژمێری","chapter":"31","verse":"51","text":"جا موسا و ئەلعازاری کاهین هەموو کەلوپەلێکی لە زێڕ دروستکراویان لێ وەرگرتن."},{"book":"سەرژمێری","chapter":"31","verse":"52","text":"هەموو زێڕەکەی بەخشینی بەرزکراوە کە لەلایەن فەرماندەکانی هەزاران و سەدان بۆ یەزدان بەرز کرایەوە، شازدە هەزار و حەوت سەد و پەنجا شاقل بوو."},{"book":"سەرژمێری","chapter":"31","verse":"53","text":"بەڵام پیاوانی سوپاکە ئەوەی دەستیان کەوتبوو بۆ خۆیان بوو."},{"book":"سەرژمێری","chapter":"31","verse":"54","text":"جا موسا و ئەلعازاری کاهین زێڕەکەیان لە فەرماندەکانی هەزاران و سەدان وەرگرت و هێنایانە ناو چادری چاوپێکەوتنەوە، وەک یادگاری بۆ نەوەی ئیسرائیل لەبەردەم یەزدان."}]}