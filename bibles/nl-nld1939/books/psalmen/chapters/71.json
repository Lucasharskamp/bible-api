{"data":[{"book":"Psalmen","chapter":"71","verse":"1","text":"Tot U neem ik mijn toevlucht, o Jahweh; Laat mij toch nooit beschaamd komen staan."},{"book":"Psalmen","chapter":"71","verse":"2","text":"Bevrijd en verlos mij door uw genade, Hoor mij aan, en kom mij te hulp."},{"book":"Psalmen","chapter":"71","verse":"3","text":"Wees mij een veilige, altijd toegankelijke rots; Gewaardig U, mij te helpen, want Gij zijt mijn toevlucht en schuts!"},{"book":"Psalmen","chapter":"71","verse":"4","text":"Mijn God, red mij uit de hand van den boze, Uit de vuist van tyran en verdrukker."},{"book":"Psalmen","chapter":"71","verse":"5","text":"Want Gij, o Heer, zijt mijn hoop, Van kindsbeen af mijn vertrouwen, o Jahweh;"},{"book":"Psalmen","chapter":"71","verse":"6","text":"Ik steunde op U van de moederschoot af, Reeds vóór mijn geboorte waart Gij mijn beschermer. In U heb ik altijd gejubeld,"},{"book":"Psalmen","chapter":"71","verse":"7","text":"Zodat ik velen een voorbeeld kon zijn. Gij zijt mijn machtige toevlucht geweest,"},{"book":"Psalmen","chapter":"71","verse":"8","text":"Mijn mond bleef vervuld van uw lof; Zo heb ik uw glorie bezongen, Uw heerlijkheid iedere dag!"},{"book":"Psalmen","chapter":"71","verse":"9","text":"Verstoot mij niet, nu ik oud ben; Verlaat mij niet, nu de kracht mij ontzinkt."},{"book":"Psalmen","chapter":"71","verse":"10","text":"Want mijn vijanden houden al beraad over mij, En die mijn leven belagen, smeden samen hun plannen."},{"book":"Psalmen","chapter":"71","verse":"11","text":"Ze zeggen: “God heeft hem verlaten; vervolgt en grijpt hem; Want er is niemand, die hem kan redden!”"},{"book":"Psalmen","chapter":"71","verse":"12","text":"O God, blijf niet ver van mij af; Mijn God, kom mij spoedig te hulp!"},{"book":"Psalmen","chapter":"71","verse":"13","text":"Laat schaamte en schande hen treffen, Die mijn leven belagen; Hoon en smaad hen bedekken, Die mijn ongeluk zoeken."},{"book":"Psalmen","chapter":"71","verse":"14","text":"Maar ìk wil standvastig vertrouwen, En al uw glorie blijven verkonden:"},{"book":"Psalmen","chapter":"71","verse":"15","text":"Mijn mond zal uw gerechtigheid melden, En altijd uw heil, want ik ken er geen maat van;"},{"book":"Psalmen","chapter":"71","verse":"16","text":"Ik zal de machtige daden des Heren verhalen, Jahweh, uw gerechtigheid roemen, de uwe alleen!"},{"book":"Psalmen","chapter":"71","verse":"17","text":"Gij hebt mij van jongsaf geleid, o mijn God, En tot nu toe heb ik uw wonderen verkondigd;"},{"book":"Psalmen","chapter":"71","verse":"18","text":"Wil mij ook thans, nu ik oud ben en grijs, Toch nimmer verlaten, o God; Dan zal ik dit geslacht uw arm doen kennen, Heel het komend geslacht uw kracht."},{"book":"Psalmen","chapter":"71","verse":"19","text":"Uw rechtvaardigheid reikt tot de hemel, o God; Want Gij hebt grote dingen gedaan: wie is U gelijk, o mijn God!"},{"book":"Psalmen","chapter":"71","verse":"20","text":"Wel liet Gij mij veel smarten en rampen verduren, Maar Gij zult mij nu doen herleven,"},{"book":"Psalmen","chapter":"71","verse":"21","text":"Mij optrekken uit de diepten der aarde, Nog meer mij verhogen, en troosten."},{"book":"Psalmen","chapter":"71","verse":"22","text":"Dan zal ik op harpen U danken voor uw trouw, o mijn God; U, Israëls Heilige, op de citer bezingen."},{"book":"Psalmen","chapter":"71","verse":"23","text":"Mijn lippen zullen bij mijn lofzangen jubelen, Met mijn ziel, die Gij hebt verlost;"},{"book":"Psalmen","chapter":"71","verse":"24","text":"Ook mijn tong zal iedere dag uw rechtvaardigheid melden, Als schaamte en schande hen treffen, die mijn ongeluk zochten!"}]}