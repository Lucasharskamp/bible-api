{"data":[{"book":"Ivan","chapter":"14","verse":"1","text":"“Neka se ne uznemiruje vaše srce! Pouzdajte se u Boga i u mene!"},{"book":"Ivan","chapter":"14","verse":"2","text":"U kući mojega Oca mnogo je stanova. Da nije tako, zar bih vam rekao: ‘Idem vam pripraviti mjesto’?"},{"book":"Ivan","chapter":"14","verse":"3","text":"Kad odem i pripremim vam mjesto, opet ću se vratiti da vas uzmem k sebi da biste bili gdje sam ja."},{"book":"Ivan","chapter":"14","verse":"4","text":"A vi već znate put onamo kamo idem.”"},{"book":"Ivan","chapter":"14","verse":"5","text":"“Ne znamo, Gospodine, ni kamo ideš”, reče Toma. “Kako bismo onda znali put onamo?”"},{"book":"Ivan","chapter":"14","verse":"6","text":"Isus mu reče: “Ja sam put, istina i život. Nitko ne može doći Ocu osim po meni."},{"book":"Ivan","chapter":"14","verse":"7","text":"Kad biste mene poznavali, poznavali biste i mojeg Otca. Odsad ga poznajete i vidjeli ste ga.”"},{"book":"Ivan","chapter":"14","verse":"8","text":"Filip mu reče: “Gospodine, pokaži nam Oca i bit ćemo zadovoljni!”"},{"book":"Ivan","chapter":"14","verse":"9","text":"Isus odgovori: “Zar ti, Filipe, još ne znaš tko sam ja, čak ni pošto sam toliko vremena proveo s vama? Tko je vidio mene, vidio je i Oca. Zašto onda tražiš da ga vidiš?"},{"book":"Ivan","chapter":"14","verse":"10","text":"Zar ne vjeruješ da sam ja u Ocu i Otac u meni? Riječi koje govorim nisu moje, nego Otac koji živi u meni čini svoja djela kroza me."},{"book":"Ivan","chapter":"14","verse":"11","text":"Vjerujte mi da sam ja u Ocu i da je Otac u meni. Vjerujte barem zbog samih djela koja ste vidjeli da činim."},{"book":"Ivan","chapter":"14","verse":"12","text":"Zaista vam kažem, tko vjeruje u mene, činit će djela kakva sam i ja činim, pa čak i veća, jer ja odlazim Ocu."},{"book":"Ivan","chapter":"14","verse":"13","text":"Ma što zamolili u moje ime, ja ću to učiniti da bi se Otac proslavio u Sinu."},{"book":"Ivan","chapter":"14","verse":"14","text":"Ma što zamolili u moje ime, ja ću to učiniti."},{"book":"Ivan","chapter":"14","verse":"15","text":"Ako me volite, slušajte moje zapovijedi,"},{"book":"Ivan","chapter":"14","verse":"16","text":"a ja ću moliti Oca i on će vam poslati drugog Utješitelja14:16 Ili: Pomagača, Hrabritelja, Zastupnika, Savjetnika. koji vas nikad neće ostaviti:"},{"book":"Ivan","chapter":"14","verse":"17","text":"Svetoga Duha, Duha Istine, kojega svijet ne može primiti jer ga ne vidi niti ga poznaje. No vi ga poznajete jer je sada uz vas i prebivat će u vama."},{"book":"Ivan","chapter":"14","verse":"18","text":"Neću vas ostaviti kao siročad. Opet ću vam doći."},{"book":"Ivan","chapter":"14","verse":"19","text":"Još samo malo i svijet me više neće vidjeti, ali vi ćete me ponovno vidjeti jer ja živim i jer ćete i vi živjeti."},{"book":"Ivan","chapter":"14","verse":"20","text":"U taj ćete dan spoznati da sam ja u Ocu, da ste vi u meni i ja u vama."},{"book":"Ivan","chapter":"14","verse":"21","text":"Tko sluša moje zapovijedi, taj me voli; i zato što me voli, moj će ga Otac voljeti, i ja ću ga voljeti i objaviti mu se.”"},{"book":"Ivan","chapter":"14","verse":"22","text":"“Gospodine, zašto ćeš se objaviti samo nama, a ne i cijelom svijetu?” upita ga Juda (ne Iškariotski, već drugi učenik istog imena)."},{"book":"Ivan","chapter":"14","verse":"23","text":"Isus mu odgovori: “Oni koji me vole, činit će što im kažem. Moj će ih Otac zato voljeti pa ćemo doći i živjeti s njima."},{"book":"Ivan","chapter":"14","verse":"24","text":"A tko me ne voli, taj me i ne sluša. Riječi koje vam govorim nisu moje, nego od Oca koji me je poslao."},{"book":"Ivan","chapter":"14","verse":"25","text":"To sam vam govorio dok sam još bio s vama."},{"book":"Ivan","chapter":"14","verse":"26","text":"A kad Otac pošalje Utješitelja, Svetoga Duha, da me zastupa, on će vas mnogočemu naučiti i podsjetiti vas na sve što sam vam govorio."},{"book":"Ivan","chapter":"14","verse":"27","text":"Ostavljam vam mir—i to svoj mir—a mir koji vam ja dajem nije mir kakav daje svijet. Zato se ne uznemirujte i ne plašite."},{"book":"Ivan","chapter":"14","verse":"28","text":"Sjetite se što sam vam rekao: ‘Odlazim, ali ću vam opet doći.’ Ako me zaista volite, bit ćete sretni što idem k Ocu jer je on veći od mene."},{"book":"Ivan","chapter":"14","verse":"29","text":"Rekao sam vam sve to prije nego što se dogodilo da vjerujete u mene kad se dogodi."},{"book":"Ivan","chapter":"14","verse":"30","text":"Nemam više mnogo vremena govoriti vam jer se približava zli knez ovoga svijeta. On nada mnom nema vlast,"},{"book":"Ivan","chapter":"14","verse":"31","text":"ali ja ću dragovoljno učiniti ono što Otac od mene traži kako bi svijet spoznao da ja volim Oca."}]}