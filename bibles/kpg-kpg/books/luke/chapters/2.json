{"data":[{"book":"Luke","chapter":"2","verse":"1","text":"Di madagoaa deelaa, gei di king Caesar Augustus ne dugu dana haganoho bolo nia daangada huogodoo dono henua le e hihi nadau ingoo."},{"book":"Luke","chapter":"2","verse":"2","text":"Deenei di hihi dangada matagidagi i di madagoaa Quirinius nogo hai di gobinaa o Syria."},{"book":"Luke","chapter":"2","verse":"3","text":"Digau huogodoo gu haga mmaanege gi nadau gowaa donu, bolo gii hihi nadau ingoo."},{"book":"Luke","chapter":"2","verse":"4","text":"Joseph, tangada di hagadili o David, gu hagatanga i di waahale Nazareth i Galilee, gaa hana gi Bethlehem, di waahale o David i lodo Judea,"},{"book":"Luke","chapter":"2","verse":"5","text":"bolo gii dau ia e hihi ngaadahi mo Mary dela belee lodo gineia. Mary gu hai dama i di madagoaa deelaa."},{"book":"Luke","chapter":"2","verse":"6","text":"Di madagoaa meemaa e noho i Bethlehem, gei Mary guu dae gi dono madagoaa e haanau ai,"},{"book":"Luke","chapter":"2","verse":"7","text":"gei mee ga haanau dana dama daane madua, gaa hii a Mee gi di gahu hii dama, gaa dugu gi lodo di mee haangai manu, idimaa, di hale noho dangada la gu deeoo."},{"book":"Luke","chapter":"2","verse":"8","text":"Digau hagaloohi siibi nogo hagaloohi nadau siibi i di boo i lodo henua."},{"book":"Luke","chapter":"2","verse":"9","text":"Tangada di langi Dimaadua ga haga gida ia gi digaula, gei di maahina o Dimaadua ga ina digaula. Digaula gu uli nadau gai huoloo."},{"book":"Luke","chapter":"2","verse":"10","text":"Gei tangada di langi ga helekai gi digaula, “Goodou hudee mmaadagu, au e gowadu gi goodou di Longo Humalia e haga tenetene ai digau huogodoo."},{"book":"Luke","chapter":"2","verse":"11","text":"Idimaa, Tangada Hagamouli gu haanau adu gi goodou boo nei i lodo di waahale o David. Mee go Christ go Tagi!"},{"book":"Luke","chapter":"2","verse":"12","text":"Deenei dono haga modongoohia: Goodou ga gidee di tama dulii e hii gi di gahu hii dama e moe i lodo di mee haangai manu.”"},{"book":"Luke","chapter":"2","verse":"13","text":"Di madagoaa hua deelaa, digau di langi dogologowaahee ga lloomoi gi baahi tangada di langi deelaa, ga haga hagaamu a God, ga daahili:"},{"book":"Luke","chapter":"2","verse":"14","text":"“Hagaamuina God i di langi i nua loo,"},{"book":"Luke","chapter":"2","verse":"15","text":"Di madagoaa digau di langi ne hagatanga, gaa hula gi di langi, gei digau hagaloohi siibi aalaa ga helehelekai i nadau mehanga, “Gidaadou gaa hula gi Bethlehem, gi gidee gidaadou di mee dela ne hai, dela ne hagi mai go Dimaadua.”"},{"book":"Luke","chapter":"2","verse":"16","text":"Digaula ga limalima gaa hula, ga gidee Mary mo Joseph, mo tama dulii e moe i lodo di mee haangai manu."},{"book":"Luke","chapter":"2","verse":"17","text":"Digau hagaloohi siibi ne gidee ginaadou di tama dulii deelaa, gei digaula ga hagamodongoohia gi Joseph mo Mary nia helekai a tangada di langi ala ne hai ang gi ginaadou i di hai o tama dulii deelaa."},{"book":"Luke","chapter":"2","verse":"18","text":"Digau huogodoo ala ne longono nia helekai digau hagaloohi siibi, la gu goboina huoloo."},{"book":"Luke","chapter":"2","verse":"19","text":"Mary ga langahia nia mee huogodoo, ga mamaanadu hua i ono lodo."},{"book":"Luke","chapter":"2","verse":"20","text":"Digau hagaloohi siibi gaa hula gi muli, e dadaahili hagaamu a God i nia mee huogodoo ala ne longono ginaadou, gei guu mmada ginai, guu kila be nnelekai tangada di langi ala ne helekai ai."},{"book":"Luke","chapter":"2","verse":"21","text":"Muli nia laangi e walu, gei di tama gu sirkumsais, gei digaula gaa gahi di ingoo o Maa bolo Jesus, gii hai be di ingoo tangada di langi dela ne hagaingoo a Mee i mua, gei Mary digi hai dama.2.21 Leviticus 12.3; Luke 1.31"},{"book":"Luke","chapter":"2","verse":"22","text":"I muli di nau haga madammaa be di hai Nnaganoho Moses, gei Joseph mo Mary gaa lahi di tama gi Jerusalem belee hagadabu ang gi Dimaadua,2.22 Leviticus 12.6-8"},{"book":"Luke","chapter":"2","verse":"23","text":"gadoo be nnelekai ala ne hihi i lodo Nnaganoho Dimaadua,"},{"book":"Luke","chapter":"2","verse":"24","text":"Gei meemaa guu kae labelaa nau mee e tigidaumaha gii hai be di mee dela gu haganoho mai baahi Dimaadua,"},{"book":"Luke","chapter":"2","verse":"25","text":"Di madagoaa deelaa, gei taane dono ingoo go Simeon e noho i Jerusalem. Mee tangada hai mee donu, ge e hagalaamua a God, nogo talitali di haga mouli o Israel, gei di Hagataalunga Dabu gu i dono baahi."},{"book":"Luke","chapter":"2","verse":"26","text":"Di Hagataalunga Dabu la gu haga donu gi mee bolo mee hagalee made i mua dono gidee ia di Mesaia dela ne hagababa go Dimaadua."},{"book":"Luke","chapter":"2","verse":"27","text":"Go di Hagataalunga hua deelaa ne dagi a mee gi di Hale Daumaha. Di madagoaa tamana mo tinana o Jesus ne laha mai a Mee gi lodo di Hale Daumaha gii hai be nnelekai o Nnaganoho,"},{"book":"Luke","chapter":"2","verse":"28","text":"Simeon gaa daa di tama, ga daahi, ga danggee ang gi God boloo,"},{"book":"Luke","chapter":"2","verse":"29","text":"“Meenei Dimaadua,"},{"book":"Luke","chapter":"2","verse":"30","text":"Au guu mmada donu gi ogu golomada"},{"book":"Luke","chapter":"2","verse":"31","text":"dela gu hagatogomaalia Kooe"},{"book":"Luke","chapter":"2","verse":"32","text":"Di maalama e haga modongoohia do hiihai gi digau tuadimee,"},{"book":"Luke","chapter":"2","verse":"33","text":"Tamana mo tinana o tama gu goboina i nia helekai a Simeon ala nogo helekai i Mee."},{"book":"Luke","chapter":"2","verse":"34","text":"Simeon ga haga maluagina meemaa, ga helekai gi Mary, go tinana o Tama, “Tama deenei ne hilihili go God belee hagahuaidu gei e haga mouli digau dogologo o Israel. Mee gaa hai di haga modongoohia mai baahi o God dela ga helekai hai baahi ginai digau dogologo,"},{"book":"Luke","chapter":"2","verse":"35","text":"ga haga modongoohia aga nadau maanadu hagammuni. Di manawa gee le e hai gadoo be tulumanu dauwa ma ga daalo do hadu manawa.”"},{"book":"Luke","chapter":"2","verse":"36","text":"Soukohp ahina Anna, tama ahina a Phanuel, tangada di madawaawa Asher nogo i golo. Mee di ahina gu madumadua, ne hai dono lodo i lodo nia ngadau e hidu."},{"book":"Luke","chapter":"2","verse":"37","text":"Muli di made dono lodo, gei mee nogo noho hua dono dina. Mee gu huowalu maa haa (84) ono ngadau, gei mee digi hagatanga gi daha mo di Hale Daumaha. Boo mo aa, e daumaha ang gi God, e noho hagaonge mo di hai dalodalo."},{"book":"Luke","chapter":"2","verse":"38","text":"Di aawaa hua deelaa, gei mee gaa dau, ga danggee ang gi God, mo di helekai i di Tama ang gi digau huogodoo ala e tali gi God bolo gi haga mehede ina Jerusalem."},{"book":"Luke","chapter":"2","verse":"39","text":"Meemaa gaa lawa loo i di nau hai nia hegau gii hai be Nnaganoho Dimaadua, meemaa gaa hula gi muli gi Galilee gi di nau guongo go Nazareth.2.39 Matthew 2.23"},{"book":"Luke","chapter":"2","verse":"40","text":"Di tama ne madua aga gu maaloo, guu honu i di kabemee, gei tumaalia dehuia a God gu madalia a Mee."},{"book":"Luke","chapter":"2","verse":"41","text":"Nia ngadau huogodoo nia maadua Jesus e hulahula gi Tagamiami Pasoobaa i Jerusalem.2.41 Exodus 12.1-27; Deuteronomy 16.1-8"},{"book":"Luke","chapter":"2","verse":"42","text":"Jesus gu madangaholu maa lua ono ngadau, gei digaula gaa hula gi Tagamiami deelaa, be nadau hai nogo hulahula."},{"book":"Luke","chapter":"2","verse":"43","text":"I muli Tagamiami ne lawa, gei digaula gaa hula gi nadau guongo, gei tama daane go Jesus guu noho hua i Jerusalem, gei nia maadua o Maa digi iloo."},{"book":"Luke","chapter":"2","verse":"44","text":"Meemaa e hagabau bolo Mee i lodo digau dogologo ala e hula, gei meemaa gaa hula i di laangi dogomaalia, ga daamada ga halahala a Mee gi baahi nau gau mo nau ihoo."},{"book":"Luke","chapter":"2","verse":"45","text":"Meemaa digi gidee a Mee, gaa hula gi muli gi Jerusalem, e halahala a Mee."},{"book":"Luke","chapter":"2","verse":"46","text":"I muli nia laangi e dolu, meemaa ga gidee a Mee i lodo di Hale Daumaha, e noho i baahi digau agoago o Jew, e hagalongolongo gi nia helekai digaula mo di heheeu ana mee."},{"book":"Luke","chapter":"2","verse":"47","text":"Digau huogodoo ne longono nia helekai kabemee a Maa ne helekai gi nia heeu digaula, digaula gu goboina huoloo."},{"book":"Luke","chapter":"2","verse":"48","text":"Nia maadua o Maa gu goboina di nau gidee a Mee, gei tinana o Maa ga helekai, “Dagu dama daane, ma di aha ne hai Kooe? Gimaua gu uli mau gai i di mau halahala Goe!”"},{"book":"Luke","chapter":"2","verse":"49","text":"Jesus ga helekai, “Goolua e halahala Au eiaha? Goolua e de iloo bolo Au belee hai loo gii noho i lodo di hale o dogu Damana?”"},{"book":"Luke","chapter":"2","verse":"50","text":"Meemaa digi modongoohia nnelekai a Maa."},{"book":"Luke","chapter":"2","verse":"51","text":"Jesus gaa hana i muli meemaa gi Nazareth, di gowaa nogo hagalongo iei Mee gi meemaa. Tinana o Maa e daahi hagahumalia nia mee huogodoo aanei i ono lodo."},{"book":"Luke","chapter":"2","verse":"52","text":"Jesus gu tomo aga dono huaidina mo dono iloo mee, gu hiihai ginai a God mo nia daangada.2.52 1 Samuel 2.26; Agoago Podo 3.4"}]}