{"data":[{"book":"لٍوِ سّرّشّدُبّ","chapter":"16","verse":"1","text":"هَرُنَ شَ دِ قِرِنيِ تٌ قَشَ عٍ يّتّ مَسٍنقٍ رَ عَلَتَلَ بّ، عَلَتَلَ نَشَ عَ مَسٍن عَننَبِ مُنسَ بّ،"},{"book":"لٍوِ سّرّشّدُبّ","chapter":"16","verse":"2","text":"«عَ قَلَ عِ تَارَ هَرُنَ بّ، عَ نَ سٌ هْرْ مْلِنفِرَ كُي، عَ نَشَ لُ دَنفِ رَ دُفِ فبَكُشِ رَ شَ عَ دَنفِ تّمُي مُ عَ لِشِ، عَلَكٌ عَ نَشَ قَشَ. يِرٍ سّنِيّنشِ نَ عَ رَ سَاتّ كَنكِرَ نَ دّننَشّ. شُنسَرَدٍ نَ نَ سَاتّ كَنكِرَ نَن قَرِ، ﭑ مِنِمَ نُشُي كُي دّننَشّ.»"},{"book":"لٍوِ سّرّشّدُبّ","chapter":"16","verse":"3","text":"«هَرُنَ شَ سٌ هْرْ مْلِنفِرَ كُي تُورَ رَ، نَشَن بَمَ يُنُبِ شَقَرِ سّرّشّ رَ، عَ نُن يّشّي كٌنتٌنيِ سّرّشّ فَن دَاشِ رَ."},{"book":"لٍوِ سّرّشّدُبّ","chapter":"16","verse":"4","text":"عَ شَ فُبَ سّنِيّنشِ فّسّ قُتٍ دَاشِ رَفٌرٌ عَ مَ، عَ شَ وَنتَنيِ فّسّ قُتٍ دَاشِ سٌ. عَ شَ عَ تَفِ عِشِرِ بّلّتِ فّسّ قُتٍ دَاشِ رَ، عَ شَ شُنمَسٍ دْشْ عَ شُنيِ مَ. عَ نَ فّ عَ مَشَدٍ، عَ شَ نَ دُفِ سّنِيّنشِ بِرِن نَفٌرٌ عَ مَ."},{"book":"لٍوِ سّرّشّدُبّ","chapter":"16","verse":"5","text":"عِسِرَيِلَ حَمَ شَ سِكْتّ قِرِن سٌ عَ يِ رَ يُنُبِ شَقَرِ سّرّشّ رَ، عَ نُن يّشّي كٌنتٌنيِ كٍرٍن سّرّشّ فَن دَاشِ رَ."},{"book":"لٍوِ سّرّشّدُبّ","chapter":"16","verse":"6","text":"هَرُنَ شَ تُورَ بَ عَ يّتّ شَ يُنُبِ شَقَرِ سّرّشّ رَ عَلَكٌ عَ تَن نُن عَ شَ دٍنبَيَ شُن شَ سَرَ."},{"book":"لٍوِ سّرّشّدُبّ","chapter":"16","verse":"7","text":"عَ شَ نَ سِكْتّ قِرِنيِ تِ ﭑ تَن عَلَتَلَ يَ عِ، هْرْ مْلِنفِرَ سٌدٍ دّ رَ."},{"book":"لٍوِ سّرّشّدُبّ","chapter":"16","verse":"8","text":"عَ شَ ﭑ تَن عَلَ مَشَندِ عَ شَ تْنشُمَ مَسٍن ﭑ بّ نَ سِكْتّ قِرِنيِ شَ قٍ رَ. كٍرٍن شَ قِندِ ﭑ تَن عَلَتَلَ فبٍ رَ، بٌورٍ شَ لُ سٍنتَنّ بّ وُلَ عِ."},{"book":"لٍوِ سّرّشّدُبّ","chapter":"16","verse":"9","text":"سِكْتّ نَشَن سُفَندِشِ ﭑ تَن عَلَتَلَ فبٍ رَ، هَرُنَ شَ عَ بَ يُنُبِ شَقَرِ سّرّشّ رَ."},{"book":"لٍوِ سّرّشّدُبّ","chapter":"16","verse":"10","text":"سِكْتّ نَشَن سُفَندِشِ عَ شَ قِندِ سٍنتَنّ فبٍ رَ، نَ مُ قَشَمَ. هَرُنَ شَ عَ تِ ﭑ تَن عَلَتَلَ يَ عِ، عَ شَ قِندِ شُنسَرٍ رَ، عَ شَ عَ بّحِن سِفَقٍ رَ وُلَ عِ سٍنتَنّ بّ."},{"book":"لٍوِ سّرّشّدُبّ","chapter":"16","verse":"11","text":"هَرُنَ شَ تُورَ بَ عَ يّتّ شَ يُنُبِ شَقَرِ سّرّشّ رَ، عَ شَ قِندِ عَ تَن نُن عَ شَ دٍنبَيَ شُنسَرٍ رَ. عَ شَ نَ تُورَ كْن نَشَبَ يُنُبِ شَقَرِ سّرّشّ رَ."},{"book":"لٍوِ سّرّشّدُبّ","chapter":"16","verse":"12","text":"عَ شَ سُرَيِ فَنسٍ رَقٍ تّ وٌلٍ رَ نَشَن تٌنفٌشِ سّرّشّبَدٍ قَرِ ﭑ تَن عَلَتَلَ يَ عِ. عَ شَ سُرَيِ قُحِ بّلّشّ يَ قِرِن قَن تٌنفٌ. عَ شَ نَ بِرِن شَنِن دُفِ فبَكُشِ شَنبِ رَ يِرٍ سّنِيّنشِ كُي."},{"book":"لٍوِ سّرّشّدُبّ","chapter":"16","verse":"13","text":"عَ شَ نَ سُرَيِ فَن ﭑ تَن عَلَتَلَ يَ عِ، عَلَكٌ تُورِ نَشَن تٍمَ نَ شَ سَاتّ كَنكِرَ نْشُن عَ مَ عَلَكٌ عَ نَشَ قَشَ."},{"book":"لٍوِ سّرّشّدُبّ","chapter":"16","verse":"14","text":"عَ شَ تُورَ وُلِ ندٍ تٌنفٌ عَ بّلّشّسٌلٍ رَ، عَ شَ عَ كَسَن سَاتّ كَنكِرَ مَكٌتٌ سٍ مَ شُنسَرَدٍ سٌفٍتٍدٍ بِرِ سَنمَيَ سٌلٌقٍرٍ، عَ مَن شَ عَ كَسَن نَ مَكٌتٌ سٍ يَ رَ."},{"book":"لٍوِ سّرّشّدُبّ","chapter":"16","verse":"15","text":"عَ شَ سِكْتّ كْن نَشَبَ حَمَ شَ يُنُبِ شَقَرِ سّرّشّ رَ، عَ قَ عَ وُلِ شَنِن دُفِ فبَكُشِ شَنبِ رَ. عَ شَ نَ وُلِ كَسَن سَاتّ كَنكِرَ مَكٌتٌ سٍ مَ نُن سَاتّ كَنكِرَ مَكٌتٌ سٍ يَ رَ، عَلْ عَ رَبَشِ تُورَ وُلِ رَ كِ نَشّ.»"},{"book":"لٍوِ سّرّشّدُبّ","chapter":"16","verse":"16","text":"«نَ كِ عَ شُنسَرٍ سْتْمَ يِرٍ سّنِيّنشِ بّ عِسِرَيِلَكَيٍ شَ سّنِيّنتَرٍحَ، عٍ شَ قٍ كٌبِيٍ، نُن عٍ شَ يُنُبِيٍ شَ قٍ رَ. عَ شَ عَ رَبَ نَ كِ هْرْ مْلِنفِرَ قَن بّ، نَشَن تِشِ عِسِرَيِلَكَ سّنِيّنتَرٍيٍ تَفِ."},{"book":"لٍوِ سّرّشّدُبّ","chapter":"16","verse":"17","text":"مِشِ يٌ نَشَ لُ هْرْ مْلِنفِرَ كُي هَن هَرُنَ مِنِمَ يِرٍ سّنِيّنشِ قِسَمَنتٍ كُي تّمُي نَشّ. عَ شَ عَ تَن نُن عَ شَ دٍنبَيَ شُن سَرَ، عَ نُن عِسِرَيِلَ حَمَ بِرِن."},{"book":"لٍوِ سّرّشّدُبّ","chapter":"16","verse":"18","text":"عَ شَ سِفَ سّرّشّبَدٍ يِرٍ نَشَن نَ ﭑ تَن عَلَتَلَ يَ عِ، عَ قَ شُنسَرٍ بَ نَ سّرّشّبَدٍ بّ. عَ شَ تُورَ نُن سِكْتّ وُلِ سَ قٍرِيٍ مَ نَشٍيٍ نُ نَ سّرّشّبَدٍ تُنشُنيِ نَانِيٍ رَ."},{"book":"لٍوِ سّرّشّدُبّ","chapter":"16","verse":"19","text":"عَ شَ وُلِ كَسَن عَ بّلّشّسٌلٍ رَ سَنيَ سٌلٌقٍرٍ سّرّشّبَدٍ مَ، عَلَكٌ عَ شَ سّنِيّن عِسِرَيِلَكَيٍ شَ سّنِيّنتَرٍحَ شَ قٍ رَ.»"},{"book":"لٍوِ سّرّشّدُبّ","chapter":"16","verse":"20","text":"«هَرُنَ نَ فّ شُنسَرٍ بَدٍ يِرٍ سّنِيّنشِ، هْرْ مْلِنفِرَ، نُن سّرّشّبَدٍ بّ، عَ شَ سِكْتّ بٌورٍ مَسٌ نَشَن مُ نُ قَشَ."},{"book":"لٍوِ سّرّشّدُبّ","chapter":"16","verse":"21","text":"عَ شَ عَ بّلّشّ قِرِنيِيٍ سَ نَ سِكْتّ شُن تَفِ، عَ قَ عِسِرَيِلَكَيٍ شَ سّنِيّنتَرٍحَ، عٍ شَ قٍ كٌبِيٍ، نُن عٍ شَ يُنُبِ بِرِن مَسٍن ﭑ تَن عَلَ بّ. عَ نَ فّ نَ كٌتٍ بِرِن سَدٍ سِكْتّ شُن، عَ شَ نَ سِكْتّ بّحِن وُلَ عِ مِشِ ندٍ سَابُي رَ نَشَن بَرَ تِن نَ وَلِ رَ."},{"book":"لٍوِ سّرّشّدُبّ","chapter":"16","verse":"22","text":"نَ سِكْتّ يُنُبِ بِرِن شَنِنمَ عَ شُن مَ وُلَ عِ، عَ بّحِن دّننَشّ.»"},{"book":"لٍوِ سّرّشّدُبّ","chapter":"16","verse":"23","text":"«نَ دَنفِ شَنبِ، هَرُنَ شَ سٌ هْرْ مْلِنفِرَ كُي، عَ شَ عَ شَ دُفِ فّسّ قُتٍ دَاشِيٍ بَ، عَ نَشٍيٍ رَفٌرٌشِ عَ مَ بٍينُ عَ شَ سٌ يِرٍ سّنِيّنشِ كُي. عَ شَ نٍيٍ لُ نَ."},{"book":"لٍوِ سّرّشّدُبّ","chapter":"16","verse":"24","text":"عَ شَ عَ مَشَ يٍ رَ يِرٍ سّنِيّنشِ كُي، عَ دُفِ فبّتّيٍ رَفٌرٌ عَ مَ. عَ نَ فّ، عَ شَ مِنِ، عَ سّرّشّ فَن دَاشِ قِرِن بَ، كٍرٍن عَ يّتّ بّ، بٌورٍ حَمَ بّ. عَ شُنسَرٍ سْتْمَ عَ يّتّ بّ نُن حَمَ بّ نَ كُي."},{"book":"لٍوِ سّرّشّدُبّ","chapter":"16","verse":"25","text":"عَ مَن شَ يُنُبِ شَقَرِ سّرّشّ تُرٍ فَن سّرّشّبَدٍ قَرِ.»"},{"book":"لٍوِ سّرّشّدُبّ","chapter":"16","verse":"26","text":"«نَشَن سِكْتّ بّحِن وُلَ عِ سٍنتَنّ بّ، نَ لَن عَ شَ عَ شَ دُفِيٍ شَ، عَ عَ قَتٍ مَشَ، عَ قَ فبِلٍن حَمَ يٌنكِندٍ."},{"book":"لٍوِ سّرّشّدُبّ","chapter":"16","verse":"27","text":"تُورَ نُن سِكْتّ نَشٍيٍ بَشِ يُنُبِ شَقَرِ سّرّشّ رَ، نَشٍيٍ وُلِ قِندِ شُنسَرٍ رَ يِرٍ سّنِيّنشِ، نٍيٍ لَن عٍ شَ شَنِن حَمَ يٌنكِندٍ قَرِ مَ، عٍ كِرِ، عٍ سُبٍ، نُن عٍ حَحّ بِرِن شَ فَن تّ رَ."},{"book":"لٍوِ سّرّشّدُبّ","chapter":"16","verse":"28","text":"نَشَن نَ وَلِ رَبَمَ، عَ شَ عَ شَ دُفِيٍ شَ، عَ شَ عَ قَتٍ مَشَ يٍ رَ، عَ قَ فبِلٍن حَمَ يٌنكِندٍ.»"},{"book":"لٍوِ سّرّشّدُبّ","chapter":"16","verse":"29","text":"«سّرِيّ نَن نَ كِ وٌ بّ نَشَن مُ كَنَمَ عَبَدَن. كِكٍ سٌلٌقٍرٍ ندٍ، شِ قُ لْشْي، وٌ شَ سُنيِ سُشُ، وٌ نَشَ وَلِ يٌ رَبَ، وٌ تَن، نُن مِشِ نَشٍيٍ سَبَتِشِ نَا كْنْ عٍ مُ قِندِ عِسِرَيِلَكَيٍ رَ."},{"book":"لٍوِ سّرّشّدُبّ","chapter":"16","verse":"30","text":"نَ قِندِ مَ شُنسَرٍ لْشْي رَ وٌ بّ، عَلَكٌ وٌ شَ سّنِيّن، وٌ شَ يُنُبِ بِرِن شَ شَقَرِ ﭑ تَن عَلَتَلَ يَ عِ."},{"book":"لٍوِ سّرّشّدُبّ","chapter":"16","verse":"31","text":"نَ قِندِ مَ مَلَبُي نُن سَلِ لْشْي رَ وٌ بّ. وٌ شَ سُنيِ سُشُ نَ لْشْي. يِ سّرِيّ مُ كَنَمَ عَبَدَن.»"},{"book":"لٍوِ سّرّشّدُبّ","chapter":"16","verse":"32","text":"«عَلَ نَشَن سُفَندِشِ، عَ نَشَن تِشِ سّرّشّدُبّ كُنتِفِ رَ، نَ نَن وٌ شُن سَرَ مَ. عَ لُمَ عَ بَبَ شَ وَلِ رَبَ رَ. عَ لُمَ سّرّشّدُبّ دُفِ سّنِيّنشِيٍ رَفٌرٌ رَ عَ مَ."},{"book":"لٍوِ سّرّشّدُبّ","chapter":"16","verse":"33","text":"عَ لُمَ يِرٍ سّنِيّنشِ، هْرْ مْلِنفِرَ، سّرّشّبَدٍ، سّرّشّدُبّيٍ نُن عِسِرَيِلَ حَمَ بِرِن شُن سَرَ رَ."},{"book":"لٍوِ سّرّشّدُبّ","chapter":"16","verse":"34","text":"يِ سّرِيّ مُ كَنَمَ عَبَدَن، عَلَكٌ حّ بِرِن شُنسَرٍ شَ بَ عِسِرَيِلَكَيٍ بّ عٍ شَ يُنُبِ بِرِن مَ قٍ رَ.»"}]}