{"data":[{"book":"मत्ती","chapter":"23","verse":"1","text":"तब यीशु न भीड़ सी अऊर अपनो चेलावों सी कह्यो,"},{"book":"मत्ती","chapter":"23","verse":"2","text":"“धर्मशास्त्री अऊर फरीसी मूसा की गद्दी पर बैठ्यो हंय;"},{"book":"मत्ती","chapter":"23","verse":"3","text":"येकोलायी हि तुम सी जो कुछ कहेंन ऊ करजो अऊर मानजो, पर उन्को जसो काम मत करजो; कहालीकि हि कह्य त हंय पर करय नहाय।"},{"book":"मत्ती","chapter":"23","verse":"4","text":"हि भारी बोझ ख जिन्ख उठानो कठिन हय, बान्ध क आदमियों पर लाद देवय हंय; पर खुद ओख अपनी बोट सी भी सरकानो नहीं चाहवय।"},{"book":"मत्ती","chapter":"23","verse":"5","text":"२३:५ मत्ती ६:१हि अपनो पूरो काम लोगों ख दिखान लायी करय हंय: हि अपनो ताबीजो ख चौड़ी करय अऊर अपनो कपड़ा की झालर बढ़ावय हंय।"},{"book":"मत्ती","chapter":"23","verse":"6","text":"जेवन म सम्मानित जागा, अऊर सभा म मुख्य-मुख्य आसन,"},{"book":"मत्ती","chapter":"23","verse":"7","text":"बजारों म आदर सत्कार पानो, अऊर आदमी म गुरु कहलानो उन्ख भावय हय।"},{"book":"मत्ती","chapter":"23","verse":"8","text":"पर तुम गुरु नहीं कहलावों, कहालीकि तुम्हरो एकच गुरु हय, अऊर तुम सब भाऊवों हो।"},{"book":"मत्ती","chapter":"23","verse":"9","text":"धरती पर कोयी ख अपनो स्वर्गीय पिता नहीं कहजो, कहालीकि तुम्हरो एकच स्वर्गीय पिता हय, जो स्वर्ग म हय।"},{"book":"मत्ती","chapter":"23","verse":"10","text":"अऊर स्वामी भी नहीं कहलावों, कहालीकि तुम्हरो एकच स्वामी हय, यानेकि मसीह।"},{"book":"मत्ती","chapter":"23","verse":"11","text":"२३:११ मत्ती २०:२६,२७; मरकुस ९:३५; १०:४३,४४; लूका २२:२६जो तुम म बड़ो हय, ऊ तुम्हरो सेवक बने।"},{"book":"मत्ती","chapter":"23","verse":"12","text":"२३:१२ लूका १४:११; १८:१४जो कोयी अपनो आप ख बड़ो बनायेंन, ऊ छोटो करयो जायेंन: अऊर जो कोयी अपनो आप ख नम्र बनायेंन, ऊ बड़ो करयो जायेंन।"},{"book":"मत्ती","chapter":"23","verse":"13","text":"“हे कपटी धर्मशास्त्रियों अऊर फरीसियों, तुम पर हाय! तुम आदमियों लायी स्वर्ग को राज्य को दरवाजा बन्द करय हय, नहीं त खुदच ओको म सिरय हय अऊर नहीं ओको म सिरन वालो ख सिरन देवय हय।"},{"book":"मत्ती","chapter":"23","verse":"14","text":"२३:१४ यो वचन पुरानो हस्तलेखों म नहीं पायो जावयहे कपटी धर्मशास्त्रियों अऊर फरीसियों, तुम पर हाय! तुम विधवावों को घरो ख बर्बाद कर देवय हय, अऊर दिखावन लायी बहुत देर तक प्रार्थना करय हय: येकोलायी तुम्ख बहुत सजा मिलेंन।"},{"book":"मत्ती","chapter":"23","verse":"15","text":"“हे कपटी धर्मशास्त्रियों अऊर फरीसियों, तुम पर हाय! तुम एक आदमी ख अपनो मत म लान लायी पूरो जल अऊर थल म फिरय हय, अऊर जब ऊ मत म आय जावय हय त ओख अपनो सी दोय गुना खराब बनाय देवय हय।"},{"book":"मत्ती","chapter":"23","verse":"16","text":"“हे अन्धो अगुवों, तुम पर हाय! जो कह्य हय कि यदि कोयी मन्दिर की कसम खाये त कुछ नहीं, पर यदि कोयी मन्दिर को सोनो की कसम खायेंन त ओको सी बन्ध जायेंन।"},{"book":"मत्ती","chapter":"23","verse":"17","text":"हे मूर्खो अऊर अन्धो, कौन बड़ो हय; सोनो यां ऊ मन्दिर जेकोसी सोनो पवित्र होवय हय?"},{"book":"मत्ती","chapter":"23","verse":"18","text":"फिर कह्य हय कि यदि कोयी वेदी की कसम खाये त कुछ नहीं, पर जो भेंट ओको पर हय, यदि कोयी ओकी कसम खाये त बन्ध जायेंन।"},{"book":"मत्ती","chapter":"23","verse":"19","text":"हे अन्धो, कौन बड़ो हय; भेंट यां वेदी जेकोसी भेंट पवित्र होवय हय?"},{"book":"मत्ती","chapter":"23","verse":"20","text":"येकोलायी जो वेदी की कसम खावय हय, ऊ ओकी अऊर जो कुछ ओको पर रखी हय, ओकी भी कसम खावय हय।"},{"book":"मत्ती","chapter":"23","verse":"21","text":"जो मन्दिर की कसम खावय हय, ऊ मन्दिर अऊर ओको म रहन वालो परमेश्वर की भी कसम खावय हय।"},{"book":"मत्ती","chapter":"23","verse":"22","text":"२३:२२ मत्ती ५:३४जो स्वर्ग की कसम खावय हय, ऊ परमेश्वर को सिंहासन को अऊर ओको पर बैठन वालो की भी कसम खावय हय।"},{"book":"मत्ती","chapter":"23","verse":"23","text":"“हे कपटी धर्मशास्त्रियों अऊर फरीसियों, तुम पर हाय! तुम पदीना, अऊर सौंफ, अऊर जीरा को दसवा अंश त देवय हय, पर तुम न व्यवस्था की गम्भीर बातों ख यानेकि न्याय, अऊर दया, अऊर विश्वास ख छोड़ दियो हय; पर असो होनो होतो कि इन्क भी करत रहतो अऊर उन्ख भी नहीं छोड़तो।"},{"book":"मत्ती","chapter":"23","verse":"24","text":"हे अन्धो अगुवों, तुम मच्छर ख त छान डालय हय, पर ऊंट ख गिटक लेवय हय।"},{"book":"मत्ती","chapter":"23","verse":"25","text":"“हे कपटी धर्मशास्त्रियों अऊर फरीसियों, तुम पर हाय! तुम कटोरा अऊर थारी ख बाहेर सी त मांजय हय पर हि अन्दर सी लालच अऊर खुद को भलो को बारे म सोचय हंय।"},{"book":"मत्ती","chapter":"23","verse":"26","text":"हे अन्धो फरीसी, पहिले कटोरा अऊर थारी ख अन्दर सी मांज कि ऊ बाहेर सी भी साफ होय जाये।"},{"book":"मत्ती","chapter":"23","verse":"27","text":"“हे कपटी धर्मशास्त्रियों अऊर फरीसियों, तुम पर हाय! तुम चूना सी पोती हुयी कब्र को जसो हय जो बाहेर सी त सुन्दर दिखायी देवय हंय, पर अन्दर मुर्दों की हड्डियों अऊर सब तरह की गंदगी सी भरी हंय।"},{"book":"मत्ती","chapter":"23","verse":"28","text":"योच रीति सी तुम भी बाहेर सी आदमियों ख त अच्छो दिखायी देवय हय, पर अन्दर सी कपट अऊर बुरायी सी भरयो हुयो हय।"},{"book":"मत्ती","chapter":"23","verse":"29","text":"“हे कपटी धर्मशास्त्रियों अऊर फरीसियों, तुम पर हाय! तुम भविष्यवक्तावों की कब्र बनावय अऊर न्यायियों की स्मारक सजावय हय,"},{"book":"मत्ती","chapter":"23","verse":"30","text":"अऊर कह्य हय, ‘यदि हम अपनो बापदादों को दिनो म होतो त भविष्यवक्तावों की हत्या म सहभागी नहीं होतो।’"},{"book":"मत्ती","chapter":"23","verse":"31","text":"येको सी त तुम अपनो खुद पर हि गवाही देवय हय कि तुम भविष्यवक्तावों को हत्यारों की सन्तान आय।"},{"book":"मत्ती","chapter":"23","verse":"32","text":"येकोलायी तुम अपनो बापदादों को पाप को घड़ा पूरो तरह सी भर देवो।"},{"book":"मत्ती","chapter":"23","verse":"33","text":"२३:३३ मत्ती ३:७; १२:३४; लूका ३:७हे सांपों, हे सांप को पिल्ला, तुम नरक की सजा सी कसो बचो?"},{"book":"मत्ती","chapter":"23","verse":"34","text":"येकोलायी देखो, मय तुम्हरो जवर भविष्यवक्तावों अऊर बुद्धिमानों अऊर शिक्षकों ख भेजू हय; अऊर तुम उन्म सी कुछ ख मार डालेंन अऊर क्रूस पर चढ़ायेंन, अऊर कुछ ख अपनो आराधनालयों म कोड़े मारेंन अऊर एक नगर सी दूसरों नगर म खदेड़तो फिरेंन।"},{"book":"मत्ती","chapter":"23","verse":"35","text":"जेकोसी सच्चो हाबील सी ले क बिरिक्याह को बेटा जकर्याह तक, जेक तुम न मन्दिर अऊर वेदी को बीच म मार डाल्यो होतो, जितनो न्यायियों को खून धरती पर बहायो गयो हय ऊ सब तुम्हरो मुंड पर पड़ेंन।"},{"book":"मत्ती","chapter":"23","verse":"36","text":"मय तुम सी सच कहू हय, यो सब बाते यो समय को लोगों पर आयेंन।"},{"book":"मत्ती","chapter":"23","verse":"37","text":"“हे यरूशलेम, हे यरूशलेम! तय जो भविष्यवक्तावों ख मार डालय हय, अऊर जो तोरो जवर भेज्यो गयो, उन पर पथराव करय हय। कितनो बार मय न चाहयो कि जसो मुर्गी अपनो बच्चां ख अपनो पंखा को खल्लो जमा करय हय, वसोच मय भी तोरो बच्चा ख जमा कर लेऊ, पर तुम न नहीं चाह्यो,"},{"book":"मत्ती","chapter":"23","verse":"38","text":"देखो, तुम्हरो घर तुम्हरो लायी उजाड़ छोड़्यो जावय हय।"},{"book":"मत्ती","chapter":"23","verse":"39","text":"कहालीकि मय तुम सी सच कहू हय कि अभी सी जब तक तुम मोख तब तक नहीं देखो, जब तक यो नहीं कहो ‘धन्य हय ऊ, जो प्रभु को नाम सी आवय हय’ तब तक तुम मोख फिर कभी नहीं देखो।”"}]}