{"data":[{"book":"Zsidókhoz","chapter":"4","verse":"1","text":"Amíg megvan az Ő nyugodalmába való bemenetel ígérete, óvakodjunk, nehogy valaki közülünk lemaradjon erről."},{"book":"Zsidókhoz","chapter":"4","verse":"2","text":"Mert nekünk is hirdették az evangéliumot, miképpen azoknak, de nem használt nekik a hallott ige, mert nem párosították hittel azok, akik hallották."},{"book":"Zsidókhoz","chapter":"4","verse":"3","text":"Mert mi, hívők, bemegyünk a nyugodalomba, amiképpen megmondta:"},{"book":"Zsidókhoz","chapter":"4","verse":"4","text":"Mert valahol a hetedik napról így szólt: „Munkája után megnyugodott Isten a hetedik napon.“"},{"book":"Zsidókhoz","chapter":"4","verse":"5","text":"Majd ismét: „Nem mennek be az én nyugodalmamba.“"},{"book":"Zsidókhoz","chapter":"4","verse":"6","text":"Mivel áll az, hogy némelyek bemennek abba, azok viszont, akiknek először hirdettetett az evangélium nem mentek be engedetlenségük miatt,"},{"book":"Zsidókhoz","chapter":"4","verse":"7","text":"ismét meghatároz egy napot. Dávid által annyi idő múltán így szól, amint előbb is mondtuk:"},{"book":"Zsidókhoz","chapter":"4","verse":"8","text":"Mert ha Józsué bevitte volna őket a nyugodalomba, nem szólna azután egy másik napról."},{"book":"Zsidókhoz","chapter":"4","verse":"9","text":"Ezért még van szombatnapi nyugalom Isten népe számára."},{"book":"Zsidókhoz","chapter":"4","verse":"10","text":"Mert aki bement Isten nyugodalmába, az maga is megnyugodott munkájától, mint Isten a magáétól."},{"book":"Zsidókhoz","chapter":"4","verse":"11","text":"Igyekezzünk tehát bemenni abba a nyugodalomba, hogy senki se essék el a hitetlenség hasonló példája szerint."},{"book":"Zsidókhoz","chapter":"4","verse":"12","text":"Mert Isten beszéde élő és ható, élesebb minden kétélű fegyvernél, és áthatol a szívnek és léleknek, az ízeknek és a velőknek megoszlásáig, és megítéli a gondolatokat és a szív indulatait."},{"book":"Zsidókhoz","chapter":"4","verse":"13","text":"Nincs olyan teremtmény, amely nyilvánvaló ne lenne előtte, sőt mindenki mezítelen és leplezetlen az ő szemei előtt. Neki tartozunk számadással."},{"book":"Zsidókhoz","chapter":"4","verse":"14","text":"Mivel tehát nagy főpapunk van, aki áthatolt az egeken, Jézus, Isten Fia, ragaszkodjunk hitvallásunkhoz."},{"book":"Zsidókhoz","chapter":"4","verse":"15","text":"Mert nem olyan főpapunk van, aki ne tudna megindulni gyarlóságainkon, hanem aki mindenben megkísértetett hozzánk hasonlóan, kivéve a bűnt,"},{"book":"Zsidókhoz","chapter":"4","verse":"16","text":"járuljunk azért bizalommal a kegyelem trónusához, hogy irgalmasságot nyerjük, és kegyelmet találjunk, amikor segítségre van szükségünk."}]}