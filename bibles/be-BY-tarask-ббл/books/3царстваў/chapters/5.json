{"data":[{"book":"3 ЦАРСТВАЎ","chapter":"5","verse":"1","text":"І паслаў Хірам, цар Тырскі, слуг сваіх да Саламона, калі пачуў, што яго памазалі ў цара на месца бацькі ягонага; бо Хірам быў сябрам Давіда праз усё жыцьцё."},{"book":"3 ЦАРСТВАЎ","chapter":"5","verse":"2","text":"І паслаў такасама і Саламон да Хірама сказаць:"},{"book":"3 ЦАРСТВАЎ","chapter":"5","verse":"3","text":"ты ведаеш, што Давід бацька мой, ня мог пабудаваць дом імя Госпада Бога свайго з прычыны войнаў з вакольнымі народамі, пакуль Гасподзь не ўпакорыў іх пад ступакі ног ягоных;"},{"book":"3 ЦАРСТВАЎ","chapter":"5","verse":"4","text":"а цяпер Гасподзь Бог мой дараваў мне спакой адусюль: няма супраціўніка і няма болей перашкодаў;"},{"book":"3 ЦАРСТВАЎ","chapter":"5","verse":"5","text":"і вось, я маю намер пабудаваць дом імя Госпада Бога майго, як сказаў Гасподзь бацьку майму Давіду, кажучы: сын твой, якога Я пасаджу замест цябе на троне тваім, ён пабудуе дом імю Майму;"},{"book":"3 ЦАРСТВАЎ","chapter":"5","verse":"6","text":"дык вось, загадай насячы мне кедраў зь Лівана; і вось, рабы мае будуць разам з тваімі рабамі, і я буду даваць табе плату за рабоў тваіх, якую ты вызначыш; бо ты ведаеш, што ў нас няма людзей, якія ўмелі б сячы дрэвы так, як Сіданяне."},{"book":"3 ЦАРСТВАЎ","chapter":"5","verse":"7","text":"Калі пачуў Хірам словы Саламона, вельмі ўзрадаваўся і сказаў: дабраславёны сёньня Гасподзь, Які даў Давіду сына мудрага на кіраваньне гэтым шматлікім народам!"},{"book":"3 ЦАРСТВАЎ","chapter":"5","verse":"8","text":"І паслаў Хірам да Саламона сказаць: я выслухаў тое, па што ты пасылаў да мяне, і выканаю ўсё жаданьне тваё пра дрэвы кедровыя і дрэвы кіпарысавыя:"},{"book":"3 ЦАРСТВАЎ","chapter":"5","verse":"9","text":"рабы мае зьвязуць іх зь Лівана да мора, і я плытамі дастаўлю іх морам да месца, якое ты назначыш мне, і там складу іх, і ты возьмеш; але і ты выканай маё жаданьне, каб дастаўляць хлеб майму дому."},{"book":"3 ЦАРСТВАЎ","chapter":"5","verse":"10","text":"І даваў Хірам Саламону дрэвы кедровыя і дрэвы кіпарысавыя, цалкам паводле яго жаданьня."},{"book":"3 ЦАРСТВАЎ","chapter":"5","verse":"11","text":"А Саламон даваў Хіраму дваццаць тысяч кораў пшаніцы на прадуктаваньне дома ягонага і дваццаць кораў аліўкавага чаўленага алею: столькі даваў Саламон Хіраму кожны год."},{"book":"3 ЦАРСТВАЎ","chapter":"5","verse":"12","text":"Гасподзь даў мудрасьць Саламону, як абяцаў яму. І быў мір паміж Хірамам і Саламонам, і яны заключылі паміж сабою ўгоду."},{"book":"3 ЦАРСТВАЎ","chapter":"5","verse":"13","text":"І абклаў цар Саламон павіннасьцю ўвесь Ізраіль; а павіннасьць складалася з трыццаці тысяч чалавек."},{"book":"3 ЦАРСТВАЎ","chapter":"5","verse":"14","text":"І пасылаў іх на Ліван, па дзесяць тысяч на месяц, папераменна: месяц яны былі на Ліване, а два месяцы ў доме сваім. А Аданірам начальнічаў над імі."},{"book":"3 ЦАРСТВАЎ","chapter":"5","verse":"15","text":"Яшчэ ў Саламона было семдзесят тысяч пераносчыкаў цяжару і восемдзесят тысяч камнясекаў у горах,"},{"book":"3 ЦАРСТВАЎ","chapter":"5","verse":"16","text":"акрамя трох тысяч трохсот начальнікаў, пастаўленых Саламонам над працаю дзеля назіраньня за народам, які выконваў працу."},{"book":"3 ЦАРСТВАЎ","chapter":"5","verse":"17","text":"І загадаў цар прывозіць камяні вялікія, камяні дарагія, на падмураваньне дома, камяні абробленыя."},{"book":"3 ЦАРСТВАЎ","chapter":"5","verse":"18","text":"І абсякалі іх работнікі Саламонавыя і работнікі Хірамавыя і Гіўліцяне, і рыхтавалі дрэвы і камяні на будоўлю дома."}]}