{"data":[{"book":"ПСАЛТЫР","chapter":"59","verse":"1","text":"Кіроўцу хору. На музычным інструмэньце Шушан-Эдут. Залатая псальма Давідава для навучаньня,"},{"book":"ПСАЛТЫР","chapter":"59","verse":"2","text":"калі ён ваяваў зь Сірыяй Месапатамскай і зь Сірыяй Цаванскай, і калі Ёаў, вяртаючыся, перамог дванаццаць тысяч Ідумэяў у даліне Салянай."},{"book":"ПСАЛТЫР","chapter":"59","verse":"3","text":"Божа! Ты нас адкінуў, Ты паглуміў нас, угневаўся Ты; вярніся да нас,"},{"book":"ПСАЛТЫР","chapter":"59","verse":"4","text":"Ты зямлю скалануў, разьбіў яе: загаі разломы яе, бо яна хістаецца."},{"book":"ПСАЛТЫР","chapter":"59","verse":"5","text":"Ты даў народу Твайму зьведаць жорсткае, напаіў нас віном зьдзіўленьня."},{"book":"ПСАЛТЫР","chapter":"59","verse":"6","text":"Дай сьцяг тым, хто баіцца Цябе, каб яны паднялі яго дзеля ісьціны,"},{"book":"ПСАЛТЫР","chapter":"59","verse":"7","text":"каб вызваліліся аблюбенцы Твае; уратуй правіцай Тваёю, і пачуй мяне."},{"book":"ПСАЛТЫР","chapter":"59","verse":"8","text":"Бог сказаў у сьвятыні Сваёй: «перамагу, - падзялю Я Сіхем, і даліну Сукот абмераю;"},{"book":"ПСАЛТЫР","chapter":"59","verse":"9","text":"Мой Галаад, Мой Манасія, Яфрэм крэпасьць Маёй галавы, Юда скіпетр Мой,"},{"book":"ПСАЛТЫР","chapter":"59","verse":"10","text":"Мааў умывальная шаля Мая; на Эдом абуткам кіну Маім». Кліч мяне, зямля Філістымская!"},{"book":"ПСАЛТЫР","chapter":"59","verse":"11","text":"Хто ўвядзе мяне ў горад умацаваны? Хто давядзе мяне да Эдома?"},{"book":"ПСАЛТЫР","chapter":"59","verse":"12","text":"Ці ня Ты, Божа, Які нас адкінуў, і ня выходзіш, Божа, з войскам нашым?"},{"book":"ПСАЛТЫР","chapter":"59","verse":"13","text":"Дай дапамогу нам ва ўціску, бо дапамога людзкая - марнота."},{"book":"ПСАЛТЫР","chapter":"59","verse":"14","text":"З Богам мы выявім сілу; Ён скіне ворагаў нашых."}]}