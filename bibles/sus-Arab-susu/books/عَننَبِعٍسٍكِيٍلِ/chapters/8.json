{"data":[{"book":"عَننَبِ عٍسٍكِيٍلِ","chapter":"8","verse":"1","text":"عَ حّ سٍننِ ندٍ، كِكٍ سٍننِ، شِ سُولِ ندٍ رَ، ﭑ نُ دْشْشِ ﭑ مَ بَنشِ نَن كُي، يُدَ قٌرِيٍ قَن نُ نَ ﭑ سّيتِ مَ. نَ تّمُي مُشُ مَرِفِ عَلَتَلَ نَشَ عَ سّنبّ مَسٍن ﭑ بّ."},{"book":"عَننَبِ عٍسٍكِيٍلِ","chapter":"8","verse":"2","text":"ﭑ نَشَ لَامَتُنيِ تٌ نَشَن لَنشِ شّمّ ندٍ مَ نَشَن سَنيِيٍ نُ لُشِ عَلْ تّ، عَ كَنكٍ نُ يَنبَمَ عَلْ بَقَتَ رَشُنُشِ."},{"book":"عَننَبِ عٍسٍكِيٍلِ","chapter":"8","verse":"3","text":"عَ نَشَ عَ بّلّشّ عِتَلَ، عَ ﭑ شُنسّشّ سُشُ. عَلَ شَشِلِ سّنِيّنشِ نَشَ ﭑ تٌنفٌ، عَ ﭑ عِتٍ كٌورٍ نُن بْشِ تَفِ، عَ قَ لَامَتُنيِ مَسٍن ﭑ بّ. ﭑ نَشَ عَلَ شَ هْرْ مْبَنشِ تٌ دَرِ سَلَمُ. ﭑ تٌ نَ سٌدٍ دّ لِ نَشَن نُ نَ كْولَ مَ، ﭑ نَشَ كُيٍ ندٍ تٌ نَا نَشَن عَلَ رَشْنْمَ."},{"book":"عَننَبِ عٍسٍكِيٍلِ","chapter":"8","verse":"4","text":"عِسِرَيِلَ مَرِفِ عَلَ شَ نْرّ قَن نُ نَ مّننِ، عَلْ ﭑ عَ تٌ كِ نَشّ عَ سِنفٍ رَ قِيلِ مَ."},{"book":"عَننَبِ عٍسٍكِيٍلِ","chapter":"8","verse":"5","text":"عَلَ نَشَ عَ مَسٍن ﭑ بّ، «عِ تَن عَدَ مَدِ، عِ يَ تِ كْولَ بِرِ رَ.» ﭑ تٌ ﭑ يَ رَ سِفَ نَا، ﭑ نَشَ نَ كُيٍ تٌ هْرْ مْبَنشِ سٌدٍ دّ كْولَ بِرِ رَ، نَشَن عَلَتَلَ رَشْنْمَ."},{"book":"عَننَبِ عٍسٍكِيٍلِ","chapter":"8","verse":"6","text":"عَلَ نَشَ عَ مَسٍن ﭑ بّ، «عَدَ مَدِ، عِ بَرَ عِسِرَيِلَ بْنسْي شَ وَلِ حَاشِ تٌ، وَلِ نَشَن عَ نِيَمَ ﭑ شَ ﭑ مَكُيَ ﭑ مَ هْرْ مْبَنشِ رَ؟ عِ قَمَ نّ قٍ فبّتّ تٌدٍ نَشٍيٍ حَاشُ نَ بّ.»"},{"book":"عَننَبِ عٍسٍكِيٍلِ","chapter":"8","verse":"7","text":"عَلَ نَشَ ﭑ شَنِن هْرْ مْبَنشِ سٌدٍ دّ فبّتّ رَ. مّننِ ﭑ نَشَ يَلٍ ندٍ تٌ تّتّ مَ."},{"book":"عَننَبِ عٍسٍكِيٍلِ","chapter":"8","verse":"8","text":"عَ نَشَ عَ مَسٍن ﭑ بّ، «عَدَ مَدِ، عِ شَ نَ يَلٍ رَشُنفبٌ.» ﭑ تٌ نَ رَبَ، ﭑ نَشَ نَادّ ندٍ تٌ."},{"book":"عَننَبِ عٍسٍكِيٍلِ","chapter":"8","verse":"9","text":"عَ نَشَ عَ مَسٍن ﭑ بّ، «عِ شَ سٌ نَا حَمَ شَ وَلِ حَاشِ مَتٌدٍ.»"},{"book":"عَننَبِ عٍسٍكِيٍلِ","chapter":"8","verse":"10","text":"ﭑ تٌ سٌ مّننِ كُي، ﭑ نَشَ بُبُسٍيٍ، سُبٍ رَهَرَ مُشِيٍ، نُن عِسِرَيِلَ بْنسْي شَ كُيٍ بِرِن شَ ثِرِنتِ تٌ نَ بَنشِ شَلّ رَبِلِنيِ مَ."},{"book":"عَننَبِ عٍسٍكِيٍلِ","chapter":"8","verse":"11","text":"عِسِرَيِلَ قٌرِ تٌنفٌ سٌلٌقٍرٍ نُن سَقَن شَ دِ يَاسَنِيَ نُ نَ مّننِ، سُرَيِ فَنسٍ سُشُشِ كَنكَن يِ رَ، تُورِ نُ قَ تٍ عَ قَ مّننِ رَقٍ."},{"book":"عَننَبِ عٍسٍكِيٍلِ","chapter":"8","verse":"12","text":"عَلَ نَشَ عَ مَسٍن ﭑ بّ، «عَدَ مَدِ، عِ بَرَ عِسِرَيِلَ بْنسْي قٌرِيٍ شَ وَلِ تٌ، عٍ نَشَن نَبَقٍ دِ مِ كُي عٍ شَ كُيٍيٍ رَ؟ عٍ نَشّ، ‹عَلَتَلَ مُ وٌن تٌشِ قٍوٌ. عَ بَرَ وٌن مَ بْشِ رَبٌلٌ.›»"},{"book":"عَننَبِ عٍسٍكِيٍلِ","chapter":"8","verse":"13","text":"عَلَ مَن نَشَ عَ مَسٍن ﭑ بّ، «عِ قَمَ نّ قٍ فبّتّ تٌدٍ نَشٍيٍ حَاشُ نَ بّ.»"},{"book":"عَننَبِ عٍسٍكِيٍلِ","chapter":"8","verse":"14","text":"نَ تّمُي عَ نَشَ ﭑ شَنِن عَلَتَلَ شَ هْرْ مْبَنشِ سٌدٍ دّ رَ كْولَ مَبِرِ. ﭑ نَشَ فِنّ ندٍيٍ لِ مّننِ، عٍ دْشْشِ، عٍ حْنقٍ رَبَقٍ كُيٍ ندٍ بّ نَشَن شِلِ تَمُسُ."},{"book":"عَننَبِ عٍسٍكِيٍلِ","chapter":"8","verse":"15","text":"عَ نَشَ عَ مَسٍن ﭑ بّ، «عَدَ مَدِ، عِ بَرَ عَ تٌ؟ عِ قَمَ نّ قٍ فبّتّ تٌدٍ نَشٍيٍ حَاشُ نَ بّ.»"},{"book":"عَننَبِ عٍسٍكِيٍلِ","chapter":"8","verse":"16","text":"عَ نَشَ ﭑ نَسٌ عَلَتَلَ شَ هْرْ مْبَنشِ شَ تّتّ كُي. ﭑ نَشَ مِشِ مْشْحّن نُن سُولِ تٌ هْرْ مْبَنشِ سٌدٍ دّ رَ، فبُتُنيِ نُن سّرّشّبَدٍ تَفِ، عٍ كٌبٍ سٌشِ عَلَتَلَ شَ بَنشِ رَ، عٍ يَ رَقِندِشِ سٌفٍتٍدٍ مَ عٍ نُ سُيِدِ سٌفٍ بّ."},{"book":"عَننَبِ عٍسٍكِيٍلِ","chapter":"8","verse":"17","text":"عَلَ نَشَ عَ مَسٍن ﭑ بّ، «عَدَ مَدِ، عِ بَرَ عَ تٌ؟ قٍ شُرِ دِ نَن يِ رَ يُدَيَكَيٍ نَ نَشٍيٍ رَبَقٍ بٍ؟ عٍ مَن نَ قٍ حَاشِ نَن نَبَمَ بْشِ بِرِن كُي، قٍ نَشَن ﭑ نَشْنْمَ هَن. عَ مَتٌ عٍ نَ كُيٍ سَلٌنسٍيٍ سُنبُقٍ كِ نَشّ."},{"book":"عَننَبِ عٍسٍكِيٍلِ","chapter":"8","verse":"18","text":"نَ كُي ﭑ نَ ﭑ فبٍ حْشْمَ ﭑ مَ شْنّ كُي. ﭑ مُ كِنِكِنِمَ عٍ مَ، ﭑ مُ فبِلٍنمَ نَ حَشَنكَتّ قْشْ رَ. هَلِ عٍ ﭑ مَشَندِ عٍ شُي عِتٍشِ رَ، ﭑ مُ ﭑ تُلِ مَتِمَ عٍ رَ قٍقٍ مَ.»"}]}