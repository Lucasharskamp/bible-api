{"data":[{"book":"1 ፆኦሲ ዓሶ ሃይሶ","chapter":"24","verse":"1","text":"ዓኣሮኔ ናኣታ ማዾሮ ዱማ ዱማ ፓቂንቴ ጎይፃ ያዺኬ፦ ዓኣሮኔኮ ዖይዶ ዓቲንቄ ናይ ዓኣኔ፤ ዔያቶኮ ሱንፃ፦ ናኣዳኣቤ፥ ዓቢሁ፥ ዓላዜሬንታ ዒታማሬንታኬ፤"},{"book":"1 ፆኦሲ ዓሶ ሃይሶ","chapter":"24","verse":"2","text":"ናኣዳኣቤና ዓቢሁና ዓዶኮ ቤርታ ዾንሢ ባይቂ ሃይቄኔ፤ ዬያሮ ዔያቶኮ ጌርሲንሢ ዓላዜሬና ዒታማሬና ቄኤሴ ማዔኔ፤"},{"book":"1 ፆኦሲ ዓሶ ሃይሶ","chapter":"24","verse":"3","text":"ካኣቲ፥ ዳውቴ ዓኣሮኔ ዜርፆ ዔያታ ማዻንዳ ማዾጉዴያ ጉዴያ ዱማ ዱማ ፓቄኔ፤ ዬያ ዒ ማዼሢ ዓላዜሬ ዜርሢ ማዔ፥ ሳዶቄና ዒታማሬና ዜርሢ ማዔ ዓቤሜሌኬ ዒዛ ማኣዴምኬ።"},{"book":"1 ፆኦሲ ዓሶ ሃይሶ","chapter":"24","verse":"4","text":"ዓላዜሬ ዜርፆ ባኣካፓ ዺቢ ሱኡጌ ማዓ ዓሲ ጴዼም ዒታማሬ ዜርፆ ባኣካ ሱኡጌ ማዓ ዓሲ ዻኬሢሮ ዓላዜሬ ዜርፃ ታጶ ላሆ ቤሲ ፓቂንቴኔ፤ ዒታማሬ ዜርፃ ጋዓንቴ ሳሊ ቤሲ ፓቂንቴኔ።"},{"book":"1 ፆኦሲ ዓሶ ሃይሶ","chapter":"24","verse":"5","text":"ዓላዜሬና ዒታማሬና ዜርፆይዳፓ ጌኤዦ ማኣሮኮ ቢታንቶ ዓኣ ሱኡጌንታ ፆኦሲ ባኮ ማዻያኣ ዓኣያ ማዔሢሮ ማዻ ጊሽኪንቲ ዒንጊንታሢ ዒፃ ዓጊ ዱማሲሢናኬ።"},{"book":"1 ፆኦሲ ዓሶ ሃይሶ","chapter":"24","verse":"6","text":"ዒፃሢ ዔካኒ ቤርታዺ ዓላዜሬና ዒታማሬና ዜርፃ ዎሊ ዓኣሢ ጌላኔ፤ ዬካፓ ሌዊ ዓሲ ማዔ፥ ፃኣፖ ባኮ ፃኣፓ፥ ናትናዔሌ ናኣዚ፥ ሼማዒያ ዔያቶኮ ሱንፆ ፃኣፓኔ፤ ዒማና ካኣቲንታ ቢታንታ ዓኣ ዶንዞንታ ቄኤሳሢ ሳዶቄንታ ዓቢያታሬ ናኣዚ ዓቤሜሌኬንታ፤ ዬያጉዲ ሃሣ ቄኤሶና ሌዊ ማኣሮ ዓሶናኮ ሱኡጋኣ ቢያ ዬያ ማርካ ማዒ ዛጋኔ።"},{"book":"1 ፆኦሲ ዓሶ ሃይሶ","chapter":"24","verse":"7-18","text":"ላማታሚ ዖይዶ ቤሲ ማዒ ዒፃሢ ዓጊ ፓቆና ማዾ ዓሳ ሃካፓ ሊካ ፓይዲንታ ጎይፆኬ፦"},{"book":"1 ፆኦሲ ዓሶ ሃይሶ","chapter":"24","verse":"19","text":"ዬይ ዓሳ ናንጊና ናንጋ ጎዳ ማዔ ዒስራዔኤሌኮ ፆኦዛሢ ዔያቶኮ ቤርታ ዓዳሢ ዓኣሮኔ ዓይሤ ጎይፆና ጌኤዦ ማኣሪ ጌሊ ዱማ ዱማ ማዾ ማዻ ጎይፃ ያዺኬ።"},{"book":"1 ፆኦሲ ዓሶ ሃይሶ","chapter":"24","verse":"20","text":"ሌዊ ዜርፆኮ ሃንጎ ዓቴ ማኣሮ ዓሶ ሱኡጎኮ ሱንፃ ሃካፓ ዴማ ፓይዲንታሢጉዴያኬ፦"},{"book":"1 ፆኦሲ ዓሶ ሃይሶ","chapter":"24","verse":"21","text":"ዩሺያ ሬሃቢያ ዜርሢኬ፤"},{"book":"1 ፆኦሲ ዓሶ ሃይሶ","chapter":"24","verse":"22","text":"ሼሎሚቴ ዪፅሃሬ ዜርሢኬ፥ ያሃቴ ሼሎሚቴ ዜርሢኬ፤"},{"book":"1 ፆኦሲ ዓሶ ሃይሶ","chapter":"24","verse":"23","text":"ዪሪያ፥ ዓማሪያ፥ ያሂዚዔሌንታ ዪቃምዓሜንታ ኬብሮኦኔ ናኣቶኬ፤ ዔያቶኮ ሱንፃ ፃኣፒንቴሢ ዎሊ ሄሊ ሾይንቴ ጎይፆኬ።"},{"book":"1 ፆኦሲ ዓሶ ሃይሶ","chapter":"24","verse":"24","text":"ሚካ ዑዚዔኤሌ ዜርሢኬ፥ ሻሚሬ ሚካ ዜርሢኬ፤"},{"book":"1 ፆኦሲ ዓሶ ሃይሶ","chapter":"24","verse":"25","text":"ዛካሪያሴ ሚካኮ ጌርሲ፥ ዩሺያ ዛሎና ዑዚዔኤሌ ዜርሢኬ፤"},{"book":"1 ፆኦሲ ዓሶ ሃይሶ","chapter":"24","verse":"26","text":"ማሂሊንታ ሙሺንታ ያዕዚያንታ ሜራሪ ዜርሢኬ፤"},{"book":"1 ፆኦሲ ዓሶ ሃይሶ","chapter":"24","verse":"27","text":"ያዕዚያኮ፦ ሾሃሜ፥ ዛኩሬንታ ዒብሬ ጌይንታ ሃይሦ ዓቲንቄ ናይ ዓኣኔ።"},{"book":"1 ፆኦሲ ዓሶ ሃይሶ","chapter":"24","verse":"28-29","text":"ማህሊኮ ዓላዜሬና ቂሼ ጌይንታ ላምዖ ዓቲንቄ ናይ ዓኣኔ፤ ዓላዜሬኮ ፔቴታዖ ዓቲንቄ ናይ ባኣሴ፤ ቂሼኮ ጋዓንቴ ዪራህሜዔኤሌ ጌይንታ ፔቴ ዓቲንቄ ናይ ዓኣኔ።"},{"book":"1 ፆኦሲ ዓሶ ሃይሶ","chapter":"24","verse":"30","text":"ሙሺኮ ማሂሊ፥ ዔዴሬና ያሪሞቴ ጌይንታ ሃይሦ ዓቲንቄ ናይ ዓኣኔ።"},{"book":"1 ፆኦሲ ዓሶ ሃይሶ","chapter":"24","verse":"31","text":"ፔቴ ፔቴ ማኣሮኮ ሱኡጎንታ ጌኤዛታኣ ዒሾንሢጉዲ ዬያኮ ቤርታ ዔያቶኮ ዒጊና፥ ዓኣሮኔ ናኣታ ማዻ ጎይፆማ ፔኤኮ ማዾ ማዻኒ ዒፃሢ ዓጋኔ፤ ዒማና ካኣቲ ዳውቴንታ ሳዶቄንታ ዓቤሜሌኬንታ ቄኤሶንታ ሌዊ ዓሶንታኮ ማኣሮ ዓሶ ሱኡጋኣ ቢያ ማርካ ማዒ ዛጋንቴ ዱማሲ ዔሮ ባኮ ዔያታ ዓጋኔ።"}]}