{"data":[{"book":"Romafoɔ","chapter":"16","verse":"1","text":"Mede yɛn nuabaa Foibe a ɔsom Kenkrea asafo no hyɛ mo nsa."},{"book":"Romafoɔ","chapter":"16","verse":"2","text":"Monnye no Awurade din mu sɛdeɛ ɛsɛ sɛ Onyankopɔn manfoɔ yɛ, na mmoa biara a ɛho hia no wɔ mo nkyɛn no, momfa mmoa no. Ɛfiri sɛ, waboa nnipa bebree ne me nso."},{"book":"Romafoɔ","chapter":"16","verse":"3","text":"Mekyea Priska ne Akwila a wɔyɛ me nuanom adwumayɛfoɔ wɔ Kristo Yesu mu"},{"book":"Romafoɔ","chapter":"16","verse":"4","text":"a wɔpaa wɔn nkwa akyi maa me no. Meda wɔn ase bebree, ɛnyɛ me nko, na mmom, amanamanmufoɔ asafo no nyinaa."},{"book":"Romafoɔ","chapter":"16","verse":"5","text":"Asafo a wɔhyia wɔ wɔn fie no nso, mekyea wɔn."},{"book":"Romafoɔ","chapter":"16","verse":"6","text":"Afei, mekyea Maria a ɔyɛɛ adwuma denden maa me no nso."},{"book":"Romafoɔ","chapter":"16","verse":"7","text":"Mekyea Androniko ne Yunia. Mekyea me nuanom Yudafoɔ a me ne wɔn daa afiase a wɔagye din yie wɔ asomafoɔ no mu, na wɔdii me ɛkan Kristo mu no."},{"book":"Romafoɔ","chapter":"16","verse":"8","text":"Mekyea mʼAwurade mu dɔfo Amplia."},{"book":"Romafoɔ","chapter":"16","verse":"9","text":"Mekyea Ubano a yɛne no someeɛ wɔ Kristo mu. Saa ara nso na mekyea mʼadamfo pa Staki."},{"book":"Romafoɔ","chapter":"16","verse":"10","text":"Mekyea Apele a ne Kristosom mu nokorɛ ada adi no,"},{"book":"Romafoɔ","chapter":"16","verse":"11","text":"Mekyea me kuromni Yudani Herodion ne ne nuanom Akristofoɔ a wɔfiri Narkiso fie."},{"book":"Romafoɔ","chapter":"16","verse":"12","text":"Mekyea Trifaina ne Trifosa mmaa a wɔbɔ Awurade som mu mmɔden no."},{"book":"Romafoɔ","chapter":"16","verse":"13","text":"Mekyea Rufo a wadi dwuma kɛseɛ Awurade som mu no. Mekyea Rufo maame a ɔfaa me sɛ ne ba no nso."},{"book":"Romafoɔ","chapter":"16","verse":"14","text":"Mekyea Asinkrito, Flegon, Herme, Patroba, Herma, ne anuanom Akristofoɔ a wɔka wɔn ho nyinaa."},{"book":"Romafoɔ","chapter":"16","verse":"15","text":"Mekyea Filologo ne Yulea, Nereo ne ne nuabaa ne Olimpa ne Onyankopɔn manfoɔ a wɔne no wɔ hɔ no nyinaa."},{"book":"Romafoɔ","chapter":"16","verse":"16","text":"Momfa mfeano kronkron nkyeakyea mo ho mo ho."},{"book":"Romafoɔ","chapter":"16","verse":"17","text":"Anuanom, metu mo fo sɛ, monhwɛ wɔn a wɔde mpaapaemu ne wɔn a wɔsɛe afoforɔ gyidie na wɔtia nkyerɛkyerɛ a moanya no yie; montwe mo ho mfiri wɔn ho."},{"book":"Romafoɔ","chapter":"16","verse":"18","text":"Ɛfiri sɛ, wɔn a wɔyɛ saa no nsom Kristo, yɛn Awurade no; na mmom, wɔsom biribiara a wɔpɛ na ɛyɛ ma wɔn. Wɔdɛfɛdɛfɛ wɔn a wɔnnim hwee."},{"book":"Romafoɔ","chapter":"16","verse":"19","text":"Obiara ate gyidie a mowɔ wɔ Asɛmpa no mu. Ɛno enti, ɛma mʼani gye mo ho. Mepɛ sɛ mo ani te wɔ nneɛma pa ho na mokata mo ani wɔ bɔne ho."},{"book":"Romafoɔ","chapter":"16","verse":"20","text":"Na Onyankopɔn a ɔbrɛ yɛn asomdwoeɛ no bɛpɛkyɛ Ɔbonsam wɔ mo nan ase."},{"book":"Romafoɔ","chapter":"16","verse":"21","text":"Me yɔnko Timoteo se ɔkyea mo. Saa ara nso na Lukio, Yason ne Sosipatro a wɔyɛ me nuanom Yudafoɔ no nso kyea mo."},{"book":"Romafoɔ","chapter":"16","verse":"22","text":"Me Tertio, a meyɛ ɔtwerɛfoɔ ma Paulo yi nso, mede Awurade din mekyea mo."},{"book":"Romafoɔ","chapter":"16","verse":"23","text":"Gaio a asafo no hyia wɔ ne fie no nso kyea mo."},{"book":"Romafoɔ","chapter":"16","verse":"24","text":"Yɛn Awurade Yesu Kristo adom nka mo nyinaa."},{"book":"Romafoɔ","chapter":"16","verse":"25","text":"Momma yɛnyi Onyankopɔn ayɛ! Ɔno na ɔtumi ma mo gyina pintinn wɔ mo gyidie mu sɛdeɛ mekaa wɔ Asɛmpa a ɛfa Yesu Kristo ho kyerɛɛ mo no. Sɛdeɛ medaa nokorɛ ahintasɛm a ɛfiri teteete no adi kyerɛɛ mo no,"},{"book":"Romafoɔ","chapter":"16","verse":"26","text":"wɔnam adiyifoɔ atwerɛsɛm a ɛfiri Onyankopɔn Teasefoɔ no nkyɛn ada ahintasɛm yi adi ama wɔahunu sɛdeɛ aman nyinaa bɛgye adi na wɔayɛ ɔsetie ama no."},{"book":"Romafoɔ","chapter":"16","verse":"27","text":"Ɔno, Onyankopɔn nyansaboakwa na animuonyam nka no wɔ Yesu Kristo mu daa daa! Amen."}]}