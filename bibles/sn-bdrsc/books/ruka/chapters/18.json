{"data":[{"book":"Ruka","chapter":"18","verse":"1","text":"Ipapo Jesu akaudza vadzidzi vake mufananidzo wokuvaratidza kuti vaifanira kunyengetera nguva dzose vasingaori mwoyo."},{"book":"Ruka","chapter":"18","verse":"2","text":"Akati, “Mune rimwe guta maiva nomutongi akanga asingatyi Mwari uye asina hanya navanhu."},{"book":"Ruka","chapter":"18","verse":"3","text":"Uye muguta imomo maiva nechirikadzi yakaramba ichiuya kwaari nechikumbiro ichiti, ‘Ndiruramisireiwo kumuvengi wangu.’"},{"book":"Ruka","chapter":"18","verse":"4","text":"“Kwechinguva akamboramba. Asi pakupedzisira akati mumwoyo make, ‘Kunyange dai ndisingatyi Mwari uye ndisina hanya navanhu,"},{"book":"Ruka","chapter":"18","verse":"5","text":"asi nokuda kwokuti chirikadzi iyi inoramba ichindinetsa, ndinofanira kuiruramisira, kuitira kuti arege kuzoramba achindinetsa nokuuya kwake!’ ”"},{"book":"Ruka","chapter":"18","verse":"6","text":"Zvino Ishe akati, “Inzwai zvinotaurwa nomutongi asakarurama."},{"book":"Ruka","chapter":"18","verse":"7","text":"Ko, zvino Mwari haangaruramisiri vasanangurwa vake, vanodanidzira kwaari masikati nousiku here? Acharamba achivadzosa here?"},{"book":"Ruka","chapter":"18","verse":"8","text":"Ndinoti kwamuri, achaona kuti varuramisirwa, uye nokukurumidza. Kunyange zvakadaro hazvo, kana Mwanakomana woMunhu achisvika, achawana kutenda panyika here?”"},{"book":"Ruka","chapter":"18","verse":"9","text":"Jesu akataura mufananidzo uyu, kuna vamwe vakanga vachivimba nokururama kwavo uye vaizvidza vamwe akati,"},{"book":"Ruka","chapter":"18","verse":"10","text":"“Varume vaviri vakakwira kutemberi kundonyengetera, mumwe akanga ari muFarisi uye mumwe ari muteresi."},{"book":"Ruka","chapter":"18","verse":"11","text":"MuFarisi akasimuka akazvinyengeterera achiti, ‘Mwari, ndinokuvongai nokuti handina kufanana navamwe vanhu, makororo, vaiti vezvakaipa, mhombwe, kana kunyange muteresi uyu."},{"book":"Ruka","chapter":"18","verse":"12","text":"Ndinozvinyima zvokudya kaviri pavhiki uye ndinopa chegumi chezvose zvandinowana.’"},{"book":"Ruka","chapter":"18","verse":"13","text":"“Asi muteresi akamira ari nechokure, asingadi kunyange kutarira kudenga, asi akazvirova chipfuva akati, ‘Mwari, ndinzwirei tsitsi, ini mutadzi.’"},{"book":"Ruka","chapter":"18","verse":"14","text":"“Ndinokuudzai kuti munhu uyu, akadzokera kumba kwake aruramiswa pamberi paMwari kupinda muFarisi. Nokuti mumwe nomumwe anozvikudza achaninipiswa, uye uyo anozvininipisa achakudzwa.”"},{"book":"Ruka","chapter":"18","verse":"15","text":"Vanhu vakauyawo navacheche kuna Jesu kuti avanyengeterere. Vadzidzi vakati vachiona izvozvo, vakavatsiura."},{"book":"Ruka","chapter":"18","verse":"16","text":"Asi Jesu akadana vana kwaari achiti, “Regai vana vaduku vauye kwandiri, uye musavadzivisa, nokuti umambo hwaMwari ndohwavakadai."},{"book":"Ruka","chapter":"18","verse":"17","text":"Zvirokwazvo ndinoti kwamuri, ani naani asingagamuchiri umambo hwaMwari somwana muduku haangatongopindi mahuri.”"},{"book":"Ruka","chapter":"18","verse":"18","text":"Mumwe mutongi akamubvunza achiti, “Mudzidzisi akanaka, ndinofanira kuitei kuti ndigogara nhaka youpenyu husingaperi?”"},{"book":"Ruka","chapter":"18","verse":"19","text":"Jesu akapindura achiti, “Seiko uchinditi ndakanaka? Hakuna akanaka kunze kwaMwari oga."},{"book":"Ruka","chapter":"18","verse":"20","text":"Iwe unoziva mirayiro inoti: ‘Usaita upombwe, usauraya, usapupura nhema, kudza baba vako namai vako.’ ”"},{"book":"Ruka","chapter":"18","verse":"21","text":"Iye akati, “Izvi zvose ndakazvichengeta kubva paudiki hwangu.”"},{"book":"Ruka","chapter":"18","verse":"22","text":"Jesu akati achinzwa izvi, akati kwaari, “Uchiri kushayiwa chinhu chimwe chete. Tengesa zvose zvaunazvo ugopa varombo, ugozova nepfuma kudenga. Ipapo, ugouya unditevere.”"},{"book":"Ruka","chapter":"18","verse":"23","text":"Akati anzwa izvozvo, akasuwa zvikuru, nokuti akanga ari murume akapfuma zvikuru."},{"book":"Ruka","chapter":"18","verse":"24","text":"Jesu akatarisa kwaari akati, “Zvikukutu sei kuti mupfumi apinde muumambo hwaMwari!"},{"book":"Ruka","chapter":"18","verse":"25","text":"Zvirokwazvo, zviri nyore kwazvo kuti ngamera ipinde napaburi retsono pano kuti mupfumi apinde muumambo hwaMwari.”"},{"book":"Ruka","chapter":"18","verse":"26","text":"Vaya vakazvinzwa izvozvo vakabvunza vachiti, “Ndianiko zvino angaponeswa?”"},{"book":"Ruka","chapter":"18","verse":"27","text":"Jesu akapindura achiti, “Zvisingagoneki kuvanhu zvinogoneka kuna Mwari.”"},{"book":"Ruka","chapter":"18","verse":"28","text":"Petro akati kwaari, “Takasiya zvose zvataiva nazvo kuti tikuteverei!”"},{"book":"Ruka","chapter":"18","verse":"29","text":"Jesu akati kwavari, “Zvirokwazvo ndinoti kwamuri, hakuna munhu akasiya musha, kana mukadzi, kana mununʼuna, kana vabereki, kana vana nokuda kwoumambo hwaMwari,"},{"book":"Ruka","chapter":"18","verse":"30","text":"asingazogamuchiri zvakapetwa kakawanda munguva ino, uye upenyu husingaperi munguva inouya.”"},{"book":"Ruka","chapter":"18","verse":"31","text":"Jesu akatsaura parutivi vane gumi navaviri akavaudza kuti, “Tiri kuenda kuJerusarema, uye zvose zvakanyorwa navaprofita pamusoro poMwanakomana woMunhu zvichazadziswa."},{"book":"Ruka","chapter":"18","verse":"32","text":"Achaiswa mumaoko evedzimwe ndudzi. Vachamuseka, vachamutuka, nokumupfira mate, vachamurova uye vachamuuraya."},{"book":"Ruka","chapter":"18","verse":"33","text":"Pazuva rechitatu achamukazve.”"},{"book":"Ruka","chapter":"18","verse":"34","text":"Vadzidzi hapana chavakanzwisisa pachinhu ichi. Zvairehwa zvacho zvakanga zvakavanzika kwavari, uye havana kuziva zvaakanga achitaura pamusoro pazvo."},{"book":"Ruka","chapter":"18","verse":"35","text":"Jesu akati aswedera pedyo neJeriko, mumwe murume akanga ari bofu akanga agere parutivi pomugwagwa achipemha."},{"book":"Ruka","chapter":"18","verse":"36","text":"Akati achinzwa vanhu vazhinji vakanga vachipfuura, akabvunza kuti chii chakanga chichiitika."},{"book":"Ruka","chapter":"18","verse":"37","text":"Vakamuudza kuti, “Jesu weNazareta ari kupfuura napano.”"},{"book":"Ruka","chapter":"18","verse":"38","text":"Iye akadanidzira achiti, “Jesu, Mwanakomana waDhavhidhi, ndinzwireiwo ngoni!”"},{"book":"Ruka","chapter":"18","verse":"39","text":"Vaya vakanga vachitungamira vakamutsiura vakamuudza kuti anyarare, asi iye akanyanyisa kudanidzira achiti, “Mwanakomana waDhavhidhi, ndinzwireiwo ngoni!”"},{"book":"Ruka","chapter":"18","verse":"40","text":"Jesu akamira ndokurayira kuti murume uyu auyiswe kwaari. Akati aswedera pedyo, Jesu akamubvunza akati,"},{"book":"Ruka","chapter":"18","verse":"41","text":"“Unoda kuti ndikuitireiko?”"},{"book":"Ruka","chapter":"18","verse":"42","text":"Jesu akati kwaari, “Chiona; kutenda kwako kwakuporesa.”"},{"book":"Ruka","chapter":"18","verse":"43","text":"Pakarepo akaona akatevera Jesu, achirumbidza Mwari. Vanhu vose vakati vachizviona, naivowo vakarumbidza Mwari."}]}