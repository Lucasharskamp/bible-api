{"data":[{"book":"Figoli","chapter":"16","verse":"1","text":"Pauli pafikili Debi na Lusta, kwayikaleyi mwanachuli yumu yivamkema Timotewu. Mawu waki aveli Muyawudi, lakini tati mundu Mugiliki."},{"book":"Figoli","chapter":"16","verse":"2","text":"Vandu vamjumilili Bambu va Lusta na Ikoniu vamuhimulilili nyanyi Timotewu."},{"book":"Figoli","chapter":"16","verse":"3","text":"Pauli amudayilili ayu ayendi nayu, kamtola kamudumula jandu kwanongwa Vayawudi vavelili mwambu wula, nongwa vosi vamanyili kucha tati mundu aveli Mugiliki."},{"book":"Figoli","chapter":"16","verse":"4","text":"Topi pavavelili vakupita mumbwani yila, vavagayilili malaghililu vavikili vandundami na vavaha vavelili Yelusalemu, ili vasikamuli."},{"book":"Figoli","chapter":"16","verse":"5","text":"Vandu yivamjumilili Kilistu vapatili liwovi kwa ujumilwa wula, vandu vayongishekili kila lijuva."},{"book":"Figoli","chapter":"16","verse":"6","text":"Pauli na vayaki vapitili mlima wa Fulugia na Galatiya, Mfuki Mng'alili avakanishili vakotoo kulandula chilongu chila mlima wa Asia."},{"book":"Figoli","chapter":"16","verse":"7","text":"Pavafikili kumbaka ya Misia vayeshili kuyenda Betaniya, lakini Mfuki Mng'alili wa Yesu kavajumisha ha."},{"book":"Figoli","chapter":"16","verse":"8","text":"Vapitili Misia vasunukila Tiloa."},{"book":"Figoli","chapter":"16","verse":"9","text":"Pamihi Pauli alotili milotu, amuwonili mundu yumu wa Makedoniya kawoloka pala akumdedeka kumuwombela, “Jabuki, wisi Makedoniya wututangi.”"},{"book":"Figoli","chapter":"16","verse":"10","text":"Palotili kala milotu yila, twayitalishili kuyenda Makedoniya pangajila kukelwa kunu patumanya nakaka kucha Chapanga katukema tuvalandulili Chilongu cha Nyanyi."},{"book":"Figoli","chapter":"16","verse":"11","text":"Tufuma Tiloa, twayendili kwa watu mbaka Samotilaki na chilawu yaki tufika Neapoli."},{"book":"Figoli","chapter":"16","verse":"12","text":"Tufuma Neapoli twafikili Filipi, mbwani ya wilaya ya kwaa ya Makedoniya na wuwula wula vaveli pasi ya wutwa wa Loma. Twayikalili mbwani ayi majuva vautunga."},{"book":"Figoli","chapter":"16","verse":"13","text":"Mulijuva lya kupumulila twafumili panji ya mlyangu, tuyenda muluwongu lwa lweni, tukacheyi kuna mahali pa kudadavila Chapanga. Tuyikala, tuywanga na vadadala vatanganikili pala."},{"book":"Figoli","chapter":"16","verse":"14","text":"Mdadala yumu, mwenikaya wa Tiatila, litawa lyaki Lidia amujumagha Chapanga, mweni ahemishagha yingwa sitalamili, mweni aveli msangi, kapikana, mundima yaki yifuwuliwa na Bambu, vavika filongu fyawombeyi Pauli."},{"book":"Figoli","chapter":"16","verse":"15","text":"Hata pabatishiwi kala, mweni na vandu va munyumba yaki, katuluva, padeta, kucha muhigha ndiva msangi kwa Bambu, muyingili munyumba yangu muyikali. Katung'ang'anika."},{"book":"Figoli","chapter":"16","verse":"16","text":"Patuveyi tukuyenda mahali pala pakudadavila, mvanda yumu mhinja yavelili akutunga atuwonili, avelili akuvalondulela valundamali vaki mbiya sitangalili kwa kutunga."},{"book":"Figoli","chapter":"16","verse":"17","text":"Muhinja ayu kamukovekela Pauli na yufwi pawuta na kudeta, “Vandu ava ndi ndumindumi wa Chapanga avelili kumbindi, veni davavawuli ndambu ya kulowoka.”"},{"book":"Figoli","chapter":"16","verse":"18","text":"Agolili nawula kwa kila lijuva. Lakini Pauli yamunyekwili, kamghalambukila mhinja kamuwombela yula chinyamkela, “Ngukulayisha kwa litawa lya Yesu Kilistu, ufumi kwa mundu ayu!” Kamfuma chipindi chichila chila."},{"book":"Figoli","chapter":"16","verse":"19","text":"Topi vabambu vaki pavawonili kucha chivashuvilileyi kupata mbiya chipela, vavakamula Pauli na Sila, vavakuluwulila pawelu kwa vakomi va mbwani."},{"book":"Figoli","chapter":"16","verse":"20","text":"Vavatola mbaka kwa vahigha milandu, vadeta, “Vandu ava vakugola ndilingu mumbwani yetu na veni Vayawudi."},{"book":"Figoli","chapter":"16","verse":"21","text":"Kandi vakuwula milandu yeni kwa yufwi vandu va Loma tukujumishwa ha kusijumila na kusikovekela.”"},{"book":"Figoli","chapter":"16","verse":"22","text":"Lipinga lya vandu vala vosi vavayendela na vala vahigha milandu vavawopusola yingwa shawu kwa liwovi, valayisha vavalatuli ndomondu."},{"book":"Figoli","chapter":"16","verse":"23","text":"Pavalatuwili nendu vavataya muchijaka, vavalayishila machonda va muchijaka vavadimi nesu."},{"book":"Figoli","chapter":"16","verse":"24","text":"Kwanongwa ya nayililu yila machonda avavikili muchumbagati cha mugati nendu ya chijaka kavawopa mawulu vawu mumingongola."},{"book":"Figoli","chapter":"16","verse":"25","text":"Mandandu Pauli na Sila vavelili vakudadava kwa Chapanga na kusomola mbombu sha kumjuma Chapanga, kunu vawopiwa vamonga vavelili vakuvapikanisha."},{"book":"Figoli","chapter":"16","verse":"26","text":"Tepu pavelili na chiyighayigha chikomi, mbaka chikandilu cha chijaka chitikanyika, tepu milyangu yifuwuka na mingongola yilekana."},{"book":"Figoli","chapter":"16","verse":"27","text":"Yula mdimi wa chijaka kayimuka, kawona milyangu ya chijaka yifuwuka, akacheyi vala yivawopiwili vosi vatuva, kakwemula chimayi chaki, akadayileyi kwiwulagha."},{"book":"Figoli","chapter":"16","verse":"28","text":"Ila Pauli awutili kwa lishu likomi, “Ukotoo kuyiwulaya, twawosi tuva baha.”"},{"book":"Figoli","chapter":"16","verse":"29","text":"Pamkemili kala mundu ayeghi luliku, yula machonda kajumbila mgati, kunu pabagama kwa lyogha, kavawila pamawulu va Pauli na Sila."},{"book":"Figoli","chapter":"16","verse":"30","text":"Pambeli kavayegha panji, kavadasha, “Bambu goli liki ili nowuliwi?”"},{"book":"Figoli","chapter":"16","verse":"31","text":"Vamuwombela, “Mjumili Bambu Yesu, yuwi dawulowoki pamu na yivaveli munyumba yaku.”"},{"book":"Figoli","chapter":"16","verse":"32","text":"Vamuwombela chilongu cha Bambu, mweni na vandu vosi yivavelili munyumba yaki."},{"book":"Figoli","chapter":"16","verse":"33","text":"Kavalalika chipindi chichila chila, yaveli pamihi, kavawofuwa filonda fyawu, pambeli mweni na vandu va munyumba yaki vabatishiwa chipindi chichila chila."},{"book":"Figoli","chapter":"16","verse":"34","text":"Pambeli kavatola Pauli na Sila kayaki, kavagayila filivi. Mweni na valongu vaki vosi vagola lihungu kwanongwa ayi ponopa vava vakumjumila Chapanga."},{"book":"Figoli","chapter":"16","verse":"35","text":"Chilawu yaki pamalavila, vahigha vavalayisha vakomi va machonda vawu pavadeta,, “Muvafumishi vandu ava vayiyendeli.”"},{"book":"Figoli","chapter":"16","verse":"36","text":"Yula mdima chijaka kamuwombela Pauli filongu fila padeta, “Vahigha valayila vandu ili mufuwuliwi, topi ponopa mfumi panji, myiyendeli kwa kusika.”"},{"book":"Figoli","chapter":"16","verse":"37","text":"Pauli kavawombela, “Kucha chindu liki? Ingava twavelihela mbatiwa, vatulatula ndomondu pawelu kunu yufwi vandu va Loma, pambeli vatutaya muchijaka, ponopa vakudayila kutufumisha kwa chifisu? Ng'odu, vayisi veni vatufumishi.”"},{"book":"Figoli","chapter":"16","verse":"38","text":"Vakomi va machonda vavawombela vahigha milandu ayi, veni vatilili pavapikanishili kucha vandu va Loma."},{"book":"Figoli","chapter":"16","verse":"39","text":"Vayisa kuvaluva vapomeli na pavavafumishili mugati, vavaluvili vafumi mumbwani yila."},{"book":"Figoli","chapter":"16","verse":"40","text":"Pauli na Sila vafumili muchijaka, vayendili kaya kwa Lidia. Aku vatanganikili na vakilistu na vavasikisha moyu vayenda."}]}