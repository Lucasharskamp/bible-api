{"data":[{"book":"Luukas","chapter":"15","verse":"1","text":"Epärehelliset veronkantajat ja muut huonomaineiset ihmiset tulivat usein kuuntelemaan Jeesuksen puheita."},{"book":"Luukas","chapter":"15","verse":"2","text":"Tämä taas antoi juutalaisten uskonnollisille johtajille ja laintuntijoille aiheen moittia häntä siitä, että hän oli tekemisissä sellaisten halveksittujen ihmisten kanssa – ja jopa söi heidän kanssaan!"},{"book":"Luukas","chapter":"15","verse":"3,4","text":"Siksi Jeesus kertoi havaintoesimerkin: »Jos sinulla olisi sata lammasta ja yksi niistä eksyisi erämaahan, etkö jättäisi ne yhdeksänkymmentäyhdeksän laitumelle ja etsisi kadonnutta niin kauan, että löytäisit sen?"},{"book":"Luukas","chapter":"15","verse":"5","text":"Sitten kantaisit sen iloisena olallasi kotiin."},{"book":"Luukas","chapter":"15","verse":"6","text":"Kutsuisit ystävät ja naapurit luoksesi siitä ilosta, että kadonnut lampaasi löytyi."},{"book":"Luukas","chapter":"15","verse":"7","text":"Samoin taivaassakin ollaan iloisempia yhdestä kadonneesta syntisestä, joka palaa Jumalan luo, kuin yhdeksästäkymmenestäyhdeksästä muusta, jotka eivät ole eksyneet."},{"book":"Luukas","chapter":"15","verse":"8","text":"Tai toinen esimerkki: Nainen kadottaa yhden kymmenestä arvokkaasta hopearahastaan. Hän sytyttää lampun ja tutkii ja lakaisee talonsa jokaisen kolkan, kunnes löytää rahansa."},{"book":"Luukas","chapter":"15","verse":"9","text":"Sitten hän kutsuu tapauksen kunniaksi luokseen ystävänsä ja naapurinsa."},{"book":"Luukas","chapter":"15","verse":"10","text":"Niin Jumalan enkelitkin riemuitsevat, kun yksi syntinen kääntyy.»"},{"book":"Luukas","chapter":"15","verse":"11","text":"Selvittääkseen asiaa lisää hän kertoi vielä yhden vertauksen: »Eräällä miehellä oli kaksi poikaa."},{"book":"Luukas","chapter":"15","verse":"12","text":"Nuorempi pyysi isältään: ’En haluaisi odottaa kuolemaasi asti, vaan ottaisin jo nyt oman osuuteni perinnöstä.’ Isä suostui ja jakoi omaisuutensa poikiensa kesken."},{"book":"Luukas","chapter":"15","verse":"13","text":"Muutama päivä myöhemmin nuorempi poika pakkasi tavaransa ja matkusti kauas ulkomaille. Siellä hän tuhlasi kaikki rahansa juhlimiseen ja huonoon elämään."},{"book":"Luukas","chapter":"15","verse":"14","text":"Näihin aikoihin maahan tuli nälänhätä, ja hänkin joutui kärsimään siitä."},{"book":"Luukas","chapter":"15","verse":"15","text":"Hän sai erään maanomistajan ottamaan hänet sikojenhoitajaksi."},{"book":"Luukas","chapter":"15","verse":"16","text":"Poika oli niin nälissään, että jopa sioille tarkoitetut palot näyttivät hänestä hyvältä. Mutta hän ei saanut syödä niitäkään."},{"book":"Luukas","chapter":"15","verse":"17","text":"Kun hän lopulta tuli järkiinsä, hän mietti itsekseen: ’Kotona on isäni työmiehillä yllin kyllin syötävää, mutta minä kuolen täällä nälkään!"},{"book":"Luukas","chapter":"15","verse":"18","text":"Lähden kotiin ja sanon isälle: Olen tehnyt syntiä sekä sinua että Jumalaa vastaan"},{"book":"Luukas","chapter":"15","verse":"19","text":"enkä ole enää sen arvoinen, että sanoisit minua pojaksesi. Etkö kuitenkin voisi antaa minulle työtä kotona?’"},{"book":"Luukas","chapter":"15","verse":"20","text":"Hän lähti kotiin isänsä luo. Hän oli vielä kaukana, kun isä näki hänen tulevan. Sydän täynnä rakkautta ja sääliä isä juoksi poikaa vastaan. Hän sulki pojan syliinsä ja suuteli häntä."},{"book":"Luukas","chapter":"15","verse":"21","text":"Poika sanoi: ’Isä, olen tehnyt syntiä Jumalaa ja sinua vastaan enkä ole sen arvoinen, että sanoisit minua enää pojaksesi…’"},{"book":"Luukas","chapter":"15","verse":"22","text":"Mutta hänen isänsä sanoi palvelijoille: ’Tuokaa tänne talon hienoin puku, pankaa jalokivisormus pojan sormeen ja kengät hänen jalkaansa."},{"book":"Luukas","chapter":"15","verse":"23","text":"Teurastakaa syöttövasikka, sillä nyt on syytä juhlaan."},{"book":"Luukas","chapter":"15","verse":"24","text":"Tämä poikani oli kuollut, mutta palasi elämään. Hän oli kadonnut, mutta nyt hän on löytynyt.’ Ja he järjestivät juhlan."},{"book":"Luukas","chapter":"15","verse":"25","text":"Vanhempi poika oli tämän tapahtuessa työssä pellolla. Palatessaan kotiin hän kuuli talosta iloista musiikkia"},{"book":"Luukas","chapter":"15","verse":"26","text":"ja kysyi joltakin palvelijalta, mitä oikein oli tekeillä."},{"book":"Luukas","chapter":"15","verse":"27","text":"’Veljesi tuli takaisin’, tämä kertoi. ’Isäsi teurastutti syöttövasikan ja käski järjestää pidot, kun sai pojan vahingoittumattomana kotiin.’"},{"book":"Luukas","chapter":"15","verse":"28","text":"Vanhempi veli oli vihainen eikä halunnut mennä sisään. Isä tuli pyytämään häntä mukaan juhlaan."},{"book":"Luukas","chapter":"15","verse":"29","text":"Mutta hän vastasi: ’Olen koko ikäni tehnyt täällä ilmaista työtä. En ole koskaan kieltäytynyt tekemästä mitään, mitä olet käskenyt. Mutta minulle et ole antanut edes pientä vuohta, että olisin voinut järjestää juhlat ystävilleni."},{"book":"Luukas","chapter":"15","verse":"30","text":"Nyt kun veljeni tuli takaisin, teurastutit parhaan vasikan ja panit pystyyn juhlat, vaikka hän on tuhlannut rahasi huonojen naisten kanssa.’"},{"book":"Luukas","chapter":"15","verse":"31","text":"’Kuule nyt, oma poikani’, isä sanoi. ’Me olemme hyvin läheiset toisillemme, ja kaikki, mikä on minun, on myös sinun."},{"book":"Luukas","chapter":"15","verse":"32","text":"Mutta täytyihän meidän järjestää juhlat, kun veljesi, joka oli kuollut, palasi elämään – hän oli kadonnut, mutta nyt hän on löytynyt!’»"}]}