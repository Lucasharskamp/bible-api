{"data":[{"book":"ዔፕሶኔ ዓሶም","chapter":"5","verse":"1","text":"ዓካሪ ዒንሢ ፆኦሲ ዒ'ንሢ ናሽካያ፥ ዒዛኮ ናኣቶ'' ማዔሢሮ ዒዛ ማሉዋቴ።"},{"book":"ዔፕሶኔ ዓሶም","chapter":"5","verse":"2","text":"ኪሪስቶሴ ኑና ናሽኬሢና ፆኦሲ ዎዛሳ ሳውሞ ዓኣ ዒንጎ ባኣዚ'' ማሂ ፔ ሼምፓሢ ኑ ጋይቴ ዓኣሢ ዒንጌሢጉዲ ዒንሢያ ናሹሞና ናንጉዋቴ።"},{"book":"ዔፕሶኔ ዓሶም","chapter":"5","verse":"3","text":"ማቾ ሃሣ ዓኒ ማዒባኣያና ላሂሢ፥ ቦርሲሳ ማዾ፥ ዓሲሮ ዛጊ ሱኡካዺሢ ማዔቴያ ዒንሢ ባኣካ'' ጴዾፓ፤ ዬይ ጌኤሺ ማዔ፥ ፆኦዛሢ ዴሬም ኮይሳ ማዾቱዋሴ፤"},{"book":"ዔፕሶኔ ዓሶም","chapter":"5","verse":"4","text":"ዒንሢ ፆኦሲ ጋላታንዳኣፓዓቴም ቦርሲሳ ባኣዚ''ና ፓሣ ባኣዚ''ባኣ ጊኢጉዋ ሃይሴ ጌስታንዳያ ኮይሱዋሴ።"},{"book":"ዔፕሶኔ ዓሶም","chapter":"5","verse":"5","text":"ማቾ ሃሣ ዓኒ ማዒባኣያና ላሃያኮ፥ ቦርሲሳ ማዾ ማዻያኮ፥ ሜሌ'' ካኣሺ ካኣሽኪሢጉዲ ዓሲሮ ዛጊ ሱኡካዻ ዓሲኮ ኪሪስቶሴና ፆኦሲ ካኣቱሞናይዳ ቤሲባኣያ ማዓንዳሢ ዔሩዋቴ።"},{"book":"ዔፕሶኔ ዓሶም","chapter":"5","verse":"6","text":"ዬንሢ ባኮንሢ ዛሎ''ና ፆኦሲም ዓይሢንቱዋ ዓሶ ዑፃ ዒዛኮ ጎሪ''ንቲ ሙካንዳሢሮ ዖኦኒያ ዒንሢ ጉሪ ማዔ ሃይሴና ጌሾፓ።"},{"book":"ዔፕሶኔ ዓሶም","chapter":"5","verse":"7","text":"ዬያሮ ዬንሢ፥ ዒዛም ዓይሢንቱዋ ዓሶና ዎላ'' ፔቴ'' ማዒፖቴ።"},{"book":"ዔፕሶኔ ዓሶም","chapter":"5","verse":"8","text":"ቤርታ ዒንሢ ዹሚዳ ናንጋኔ፤ ሃሢ ጋዓንቴ ጎዳና ፖዓ ዒንሢ ዓኣሢሮ ፖዖ ዓሳ ናንጋ ጎይፆ ናንጉዋቴ።"},{"book":"ዔፕሶኔ ዓሶም","chapter":"5","verse":"9","text":"ዓይጎሮ ጌዔቴ ኮሹሞ ቢያ፤ ፂሉ''ሞንታ ጎኑሞንታኮዋ ዓኣፒ ጴዻሢ ፖዒዳፓኬ።"},{"book":"ዔፕሶኔ ዓሶም","chapter":"5","verse":"10","text":"ዬያሮ ጎዳ ዎዛሳያ ማዓ ባካ ዓይጎታቴያ ዱማሲ ዔሩዋቴ።"},{"book":"ዔፕሶኔ ዓሶም","chapter":"5","verse":"11","text":"ዓኣፒባኣ ዹሞ ማዾ'' ዒንሢያ ማዻያ ማዒፖቴ፤ ፖዓ ኬሲ'' ፔጋሲ ዻውዋቴ።"},{"book":"ዔፕሶኔ ዓሶም","chapter":"5","verse":"12","text":"ዹሞ ማዾ'' ማዻ ዓሳ ዓኣቺ ማዻ ባኮ ዛሎ'' ኬኤዛኒታዖ ቦርሳያኬ።"},{"book":"ዔፕሶኔ ዓሶም","chapter":"5","verse":"13","text":"ቢያ ባኣዚ'' ፖዒዳ ኬስካዛ ዬይ ዓይጎ ማዔቴያ ጌኤሽኪ ዔርታኔ።"},{"book":"ዔፕሶኔ ዓሶም","chapter":"5","verse":"14","text":"ዎይቲ ጌዔቴ ቢያ ባኣዚ'' ፔጋሲ ዻዋሢ ፖዒታሢሮኬ፤ ዬያሮ፦"},{"book":"ዔፕሶኔ ዓሶም","chapter":"5","verse":"15","text":"ዓካሪ ዒንሢ ዎማይዲ ናንጋንዳቴያ ኮሺ'' ማሉዋቴ፤ ዔራ ዓሲ ማዑዋቴ፤ ዔኤያ ዓሲ ጎይሢ ናንጊፖቴ።"},{"book":"ዔፕሶኔ ዓሶም","chapter":"5","verse":"16","text":"ሓይ ዎዳ'' ፑርታ ማዔሢሮ ዓይጎ ካራና ማዔቴያ ዒንሢ ዴንቄ ዎዶ''ማና ማዻ ባኮ ዔሪ ማዹዋቴ።"},{"book":"ዔፕሶኔ ዓሶም","chapter":"5","verse":"17","text":"ዬያሮ ጎዳኮ ማሊፃ ዓይጎታቴያ ዔራያ ማዑዋቴ፤ ዔኤያ ማዒፖቴ።"},{"book":"ዔፕሶኔ ዓሶም","chapter":"5","verse":"18","text":"ዒንሢ ባይሲንታ ባንሢ ዔኪ ዓኣዻያታሢሮ ዳጋሢ ዑሺና ማሢንቲፖቴ፤ ዬያይዳፓ ዓያና ጌኤሺ ቢታንቶ ዴሞ ጌላያ ማዑዋቴ።"},{"book":"ዔፕሶኔ ዓሶም","chapter":"5","verse":"19","text":"ፆኦሲም ማዓ ዓይኑሞና ፆኦሲ ሄርሺ ሄርሺ ዒንሢ ዎላ'' ቡኬ ዎዶ''ና ዓይናዹዋቴ፤ ዬያይዲ ዒኔፓ ጎዳ ጋላቱዋቴ።"},{"book":"ዔፕሶኔ ዓሶም","chapter":"5","verse":"20","text":"ኑ ጎዳሢ ዬሱስ ኪሪስቶሴ ሱንፆና ቢያ ባኣዚ''ሮ ፆኦሲ፥ ዓዳሢ ቢያ ዎዴ ጋላቱዋቴ።"},{"book":"ዔፕሶኔ ዓሶም","chapter":"5","verse":"21","text":"ኪሪስቶሴ ቦንቾሮ ጌዒ ዒንሢ ፔቴ'' ፔቴ''ሢ ዎሊም ዓይሢንታያ ማዑዋቴ።"},{"book":"ዔፕሶኔ ዓሶም","chapter":"5","verse":"22","text":"ዒንሢ፥ ላኣሎ ናኣታ! ጎዳ ዬሱሴም ዒንሢ ዓይሢንታሢጉዲ ዒንሢኮ ዓኒንሢም ዓይሢንቱዋቴ፤"},{"book":"ዔፕሶኔ ዓሶም","chapter":"5","verse":"23","text":"ዓይጎሮ ጌዔቴ ኪሪስቶሴ ሺኢጲፆ ማኣሮ ዓሶኮ ዑፃ ቶኦኪ ማዔሢጉዲ ዓኒያ ማቾኮ ቶኦኪኬ፤ ዬያጉዲ ኪሪስቶሴ ፔኤኮ ዑፆ ማዔ፥ ሺኢጲፆ ማኣሮ ዓሶ ዻቂሻሢኬ።"},{"book":"ዔፕሶኔ ዓሶም","chapter":"5","verse":"24","text":"ሺኢጲፆ ማኣሮ ዓሳ ኪሪስቶሴም ዓይሢንታሢጉዲ ማቾንሢ ቢያ ባኣዚ''ና ፔ ዓኒንሢም ዓይሢንቶንጎ።"},{"book":"ዔፕሶኔ ዓሶም","chapter":"5","verse":"25","text":"ዒንሢ፥ ዓቲንቃ! ኪሪስቶሴ ሺኢጲፆ ማኣሮ ዓሶ ናሽኬሢና ፔ ቶኦኮ''ዋ ዔያቶ ጋቴ ሃይቢም ዓኣሢ ዒንጌሢጉዲ ዒንሢያ ዒንሢ ላኣሎ ናሽኩዋቴ፤"},{"book":"ዔፕሶኔ ዓሶም","chapter":"5","verse":"26","text":"ኪሪስቶሴ ዬያ ማዼሢ' ሺኢጲፆ ማኣሮ ዓሳ ፆኦሲም ዱማዼያ ማዓንዳጉዲ ጌይኬ፤ ዒ ዔያቶ ፆኦሲም ዱማሴሢያ ቃኣሎ'' ዛሎ''ና ሓሣ ዋኣሢናኣ ማስኪ ጌኤሺ''ኬ።"},{"book":"ዔፕሶኔ ዓሶም","chapter":"5","verse":"27","text":"ዬያይዲ፦ ኪንሢ፥ ዓኣፒ ካራ ቱኪ''ሢ፥ ፑርታ ባኣዚ''ያ ፔቴ''ታዖ ባኣያ፥ ጌኤሺ፤ ሃሣ ሚዛጲ ሺኢጲሢ ማኣሪ ዓሲ ማሂ ፔ ቤርቶ ዒንሢ ዒ ሺኢሻኒኬ።"},{"book":"ዔፕሶኔ ዓሶም","chapter":"5","verse":"28","text":"ዓኒንሢ ፔና ናሽካሢጉዴያ ፔ ማቾንሢ ናሽካኒ ኮይሳኔ፤ ፔ ማቾ ናሽካሢ ፔና ናሽካኔ።"},{"book":"ዔፕሶኔ ዓሶም","chapter":"5","verse":"29","text":"ዎይቲ ጌዔቴ ፔና ዒፃ ዓሲ ዖኦኒያ ባኣሴ፤ ጋዓንቴ ኪሪስቶሴ ሺኢጲፆ ማኣሮ ዓሶ ሙኡዚ'' ሙኡዚ'' ካፓ ጎይፆ ዒዚ ሙኡዚ'' ሙዒ ሙዒ ፔናኣ ካፓኔ።"},{"book":"ዔፕሶኔ ዓሶም","chapter":"5","verse":"30","text":"ኑኡኒ ኪሪስቶሴ ዑፆኮ ዱማ ዱማ ቤዞኬ፤"},{"book":"ዔፕሶኔ ዓሶም","chapter":"5","verse":"31","text":"«ዓሲ ዬያሮ ዓዶና ዒንዶና ሃሺ'' ማቾና ዎላ'' ፔቴ'' ማዓኔ፤ ላምዖንሢያ ፔቴ'' ዓሲ ዑሢጉዲ ማዓኔ» ጌይንቴኔ።"},{"book":"ዔፕሶኔ ዓሶም","chapter":"5","verse":"32","text":"ዬይ ዼኤፒ ዓኣሺንቴ ባኣዚ''ኬ፤ ሓያ ታ ጋዓሢ' ኪሪስቶሴና ሺኢጲፆ ማኣሮ ዓሶና ማላታ ማሂኬ።"},{"book":"ዔፕሶኔ ዓሶም","chapter":"5","verse":"33","text":"ጋዓንቴ ሓይ ባካ ዒንሢማ ማዓያኬ፤ ዬያሮ ዓኒ ፔ ማቾ ፔናጉዲ ማሂ ናሽኮንጎ፤ ማቻኣ ዓኒ ቦንቾንጎ።"}]}