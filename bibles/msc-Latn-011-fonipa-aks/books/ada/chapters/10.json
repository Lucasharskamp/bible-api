{"data":[{"book":"ADA","chapter":"10","verse":"1","text":"Ji dunba tamin kɔ, Nuhan dencɛilu Sɛmu ni Hamu ni Jafɛti ka dencɛilu sɔrɔn. Ii bɔnsɔn le ɲin di."},{"book":"ADA","chapter":"10","verse":"2","text":"Jafɛti dencɛilu le ten: Komɛri, Makɔki, Madayi, Jaban, Tubali, Mesɛki a ni Tirasi."},{"book":"ADA","chapter":"10","verse":"3","text":"Komɛri dencɛilu le Asikɛnasi, ni Rifati ni Tokarima ri."},{"book":"ADA","chapter":"10","verse":"4","text":"Jaban dencɛilu le ten: Elisiya, Tarasisi, Kitimu a ni Dodanimu."},{"book":"ADA","chapter":"10","verse":"5","text":"Jaban bɔnsɔn jɛnsɛnda ka wa i sii kɔɔji da la, a bɛɛ ni a la duu, a bɛɛ ni a la kumakan, a bɛɛ ni a mɔɔilu, a bɛɛ ni a la jamana."},{"book":"ADA","chapter":"10","verse":"6","text":"Hamu dencɛilu le ten: Kusi, Misiran, Puti a ni Kanaan."},{"book":"ADA","chapter":"10","verse":"7","text":"Kusi dencɛilu le ten: Sɛba, Habila, Sabita, Rayɛma a ni Sabiteka. Rayɛma dencɛilu le Seba ni Dedan di."},{"book":"ADA","chapter":"10","verse":"8","text":"Kusi dencɛ do le Nimurodu ri. Wo le fɔlɔ kɛra fankatii ri duukolo kan."},{"book":"ADA","chapter":"10","verse":"9","text":"A kɛra donso fadimanba ri Allabatala ɲana. Wo rɔ a ye fɔla doilu ma ko: «A kɛni donso fadimanba le ri, Allabatala ɲakɔrɔ ikomin Nimurodu tɛrɛ ɲa mɛn ma.»"},{"book":"ADA","chapter":"10","verse":"10","text":"Nimurodu kɛra faama ri. A fɔlɔma le ka a sii Babilɔni ni Erɛki ni Akadi soilu kun na. So sawa wo bɛɛ tɛrɛ Sineyari jamana le rɔ."},{"book":"ADA","chapter":"10","verse":"11","text":"A bɔra jamana wo rɔ ka wa Asuri jamana rɔ. A ka Ninibe ni Rehobotiri ni Kalasi"},{"book":"ADA","chapter":"10","verse":"12","text":"ni Resɛni soilu sii ka ii lɔ. Resɛni ye Ninibe ni Kalasi so fila le tɛ. So ba le wo ri."},{"book":"ADA","chapter":"10","verse":"13","text":"Misiran kɛra mɛnilu benba ri, woilu le ten: Ludi bɔnsɔn, Anamu bɔnsɔn, Lehabi bɔnsɔn, Nafitu bɔnsɔn,"},{"book":"ADA","chapter":"10","verse":"14","text":"Patirusi bɔnsɔn, Kafitori bɔnsɔn a ni Kasiluhi bɔnsɔn. Filisitiilu bɔra Kasiluhi bɔnsɔn le rɔ."},{"book":"ADA","chapter":"10","verse":"15","text":"Kanaan dencɛ fɔlɔ le tɛrɛ Sidɔn di, ka Hɛti tuun wo la."},{"book":"ADA","chapter":"10","verse":"16-18","text":"Mɔɔ mɛnilu fanan bɔra Kanaan dɔ, woilu le ten: Jebusikailu, Amɔrikailu, Kirikasikailu, Hifikailu, Arikailu, Sinikailu, Arifadikailu, Semarikailu a ni Hamarikailu."},{"book":"ADA","chapter":"10","verse":"19","text":"Ii la jamana ye damirala Sidɔn de ka wa Kerari fan fɛ, ka wa se fɔɔ Kasa. A ye wala Sɔdɔmu ni Kɔmɔri ni Adima ni Seboyimu fan fɛ, ka wa se fɔɔ Lesa."},{"book":"ADA","chapter":"10","verse":"20","text":"Hamu bɔnsɔn de woilu ri, a bɛɛ ni a la mɔɔilu, a bɛɛ ni a kumakan, a bɛɛ ni a la duu, a bɛɛ ni a la jamana."},{"book":"ADA","chapter":"10","verse":"21","text":"Jafɛti kɔrɔcɛ Sɛmu fanan ka dencɛilu sɔrɔn. Sɛmu wo le kɛra Ebɛri bɔnsɔn bɛɛ benba ri."},{"book":"ADA","chapter":"10","verse":"22","text":"Sɛmu dencɛilu le ten: Elamu, Asuri, Aripasadi, Ludi a ni Aramu."},{"book":"ADA","chapter":"10","verse":"23","text":"Aramu dencɛilu le ten: Usi, Huli, Kɛtɛri a ni Masi."},{"book":"ADA","chapter":"10","verse":"24","text":"Aripasadi wo ka Selasi sɔrɔn. Selasi ka Ebɛri sɔrɔn."},{"book":"ADA","chapter":"10","verse":"25","text":"Ebɛri ka dencɛ fila sɔrɔn. Kelen tɔɔ ko Pelɛji ka a masɔrɔn duukolo ratalara a tele le rɔ. A dɔɔcɛ tɔɔ ko Jokitan."},{"book":"ADA","chapter":"10","verse":"26-29","text":"Jokitan dencɛilu le ten: Alimodadi, Selɛfu, Hasamawɛti, Jeraki, Hadoramu, Usali, Dikila, Obali, Abimayɛli, Seba, Ofiri, Habila a ni Jobabu. Nba, woilu bɛɛ tɛrɛ Jokitan dencɛilu le ri."},{"book":"ADA","chapter":"10","verse":"30","text":"Duu mɛn ye Mesa ni Sefari tɛ, ii ta le tɛrɛ wo bɛɛ ri. Yɔrɔ wo ye koyinkɛilu kɔrɔ telebɔ fan fɛ."},{"book":"ADA","chapter":"10","verse":"31","text":"Nba woilu bɛɛ kɛra Sɛmu denni le ri, a bɛɛ ni a la mɔɔilu, a bɛɛ ni a la kumakan, a bɛɛ ni a la duu, a bɛɛ ni a la jamana."},{"book":"ADA","chapter":"10","verse":"32","text":"Nba, Nuhan dencɛilu bɔnsɔn de woilu ri, a bɛɛ ni a bɔnsɔn, a bɛɛ ni a jamana. Mɔɔ woilu le jɛnsɛnda ka kɛ jamana siyaman di duukolo kan ji dunba kɔ."}]}