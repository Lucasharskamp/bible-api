{"data":[{"book":"Isaya","chapter":"20","verse":"1","text":"Mugore rokusvika kwomutungamiri mukuru, kuAshidhodhi, atumwa naSarigoni mambo weAsiria, akairwisa uye akaitapa,"},{"book":"Isaya","chapter":"20","verse":"2","text":"panguva iyoyo Jehovha akataura kubudikidza naIsaya mwanakomana waAmozi. Akati kwaari, “Bvisa nguo yesaga pamuviri wako neshangu mumakumbo mako.” Iye akaita saizvozvo, akafamba asina nguo uye asina shangu."},{"book":"Isaya","chapter":"20","verse":"3","text":"Ipapo Jehovha akati, “Sezvakaita Isaya muranda wangu akafamba asina nguo, uye asina shangu kwamakore matatu, sechiratidzo nechishamiso pamusoro peIjipiti neEtiopia,"},{"book":"Isaya","chapter":"20","verse":"4","text":"saizvozvo mambo weAsiria achaenda navatapwa veIjipiti, navakadzingwa veEtiopia, vadiki navakuru, uye magaro ari panze, kuti chive chinyadziso kuIjipiti."},{"book":"Isaya","chapter":"20","verse":"5","text":"Avo vaivimba neEtiopia uye vaizvikudza neIjipiti vachatya uye vachanyadziswa."},{"book":"Isaya","chapter":"20","verse":"6","text":"Pazuva iro, vanhu vaigara pamhenderekedzo ino vachati, ‘Tarirai zvaitika kuna vaya vataivimba navo, vaya vataitizira kwavari kuti vatibatsire uye vatinunure kubva kuna mambo weAsiria! Zvino isu tichapunyuka sei?’ ”"}]}