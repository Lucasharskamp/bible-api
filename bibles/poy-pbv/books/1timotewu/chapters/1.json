{"data":[{"book":"1 Timotewu","chapter":"1","verse":"1","text":"Neni Paulu ntumintumi gwa Kristu Yesu kwa lilagaliru lya Mlungu Mlopoziya gwetu na Kristu Yesu litumbiru lyetu."},{"book":"1 Timotewu","chapter":"1","verse":"2","text":"Nukulembera Timotewu yaguwera gambira mwana gwangu gwa nakaka munjimiru. Mlungu Tati gwetu na Mtuwa gwetu Kristu Yesu kakupanani gwenga manemu ga Mlungu na lusungu na ponga."},{"book":"1 Timotewu","chapter":"1","verse":"3","text":"Gulikali aku Efesu, handa ntambu yanukuluwiti nentu panweriti nankugenda Makedoniya. Na aku guwaleweleri wantu walii yawafunda mafundu ga mpayu."},{"book":"1 Timotewu","chapter":"1","verse":"4","text":"Guwagambiri nawakolerana na tambu hera za kupaya pamuhera na kuvimana matawu ga wambuyi yagahera upeleru. Na kugamana matawu gavuwa ga wambuyi, geni gajega likakatala hera, pota kuwanyawa wantu mulihengu lya Mlungu lyalimanika kwa njimiru."},{"book":"1 Timotewu","chapter":"1","verse":"5","text":"Nfiru ya amuli ayi ndo mafiliru yagalawa munjimiru iherepa na kufira kusyagula gaherepa na moyu gwa gwehera vidoda."},{"book":"1 Timotewu","chapter":"1","verse":"6","text":"Wantu wamu waleka njira kwa kugaleka aga na kuvigendera vitwatira vyavifaa ndiri."},{"book":"1 Timotewu","chapter":"1","verse":"7","text":"Womberi wafira waweri wafunda wa Malagaliru ga Musa, kumbiti wavimana ndiri shawatakula ama galii gawagolokera."},{"book":"1 Timotewu","chapter":"1","verse":"8","text":"Tuvimana handa Malagaliru ga Musa gaherepa, handa pakagatendera ntambu yaifiruwa."},{"book":"1 Timotewu","chapter":"1","verse":"9","text":"Ntambu iraayi gufiruwa kulihola handa Malagaliru ga Musa gatulwa ndiri toziya ya wantu waheri, kumbiti gatulwa toziya ya wantu yawamega malagaliru ga Musa na wantu yawajimira ndiri na wantu yawamtira ndiri Mlungu na wana vidoda na wantu wananagala ndiri na yawamana ndiri njira ya Mlungu na wantu yawawalaga wamawu na watati wawu ama walaga woseri walii."},{"book":"1 Timotewu","chapter":"1","verse":"10","text":"Malagaliru ga Musa gatulwa toziya ya wahumba na wapalu yawaligonja weni kwa weni na yawashuwuza wantu na yawapaya na yawalilapira kwa upaya ama yawatenda shoseri sha kugenderana ndiri na mafundu ga nakaka."},{"book":"1 Timotewu","chapter":"1","verse":"11","text":"Mafundu aga gapatikana Mushisoweru Shiwagira sha ukwisa wa Mlungu yakawera na matekeleru, ndogeni gampananitwi neni mpati kushibwera."},{"book":"1 Timotewu","chapter":"1","verse":"12","text":"Mayagashii Mtuwa gwetu Kristu Yesu yakampananiti makakala, toziya ya lihengu lyangu. Nongamayagashi kwa kumona neni ndo mwaminika, kansyaguliti numtenderi."},{"book":"1 Timotewu","chapter":"1","verse":"13","text":"Makashu neni nweriti mwigiranga na mtabisiya na ndenditi ndewu, kumbiti Mlungu kamonera lusungu toziya nweriti ndiri na moyu, hangu nuvimaniti ndiri shanweriti nankutenda."},{"book":"1 Timotewu","chapter":"1","verse":"14","text":"Na Mtuwa gwetu kamupananiti manemu gakuwi gavuwa, kamupananiti njimiru na mafiliru gatuwera naga kwa mukuwera pamuhera na Kristu Yesu."},{"book":"1 Timotewu","chapter":"1","verse":"15","text":"Utakula awu wanakaka nentu na ufaa kujimilwa, Kristu Yesu kiziti pasipanu kuwalopoziya wantu yawatenda vidoda. Naneni nanavidoda nentu ya woseri,"},{"book":"1 Timotewu","chapter":"1","verse":"16","text":"Kumbiti Mlungu kamoniriti lusungu neni nweriti nana vidoda nentu ya woseri su Kristu Yesu kalanguziyi uhepera wakuwi woseri kwa neni, handa shilanguziwu kwa walii woseri hawamjimiri shapakanu na kwanka ukomu wa mashaka goseri."},{"book":"1 Timotewu","chapter":"1","verse":"17","text":"Vinu kwa Mfalumi gwa mashaka goseri, yakaweza ndiri kuhowa na yakawoneka ndiri, Mlungu gwa gweka, su na iweri ligoya na ukwisa mashaka goseri! Yina haa."},{"book":"1 Timotewu","chapter":"1","verse":"18","text":"Mwanagwangu Timotewu, nukupanana lilagaliru ali toziya ya visoweru vya umbuyi wa Mlungu vyavikutakulira gwenga pamakashu. Guvitendi visoweru avi su guwezi kulikomanga ngondu iyerepa ya kulikomanga na ukondola,"},{"book":"1 Timotewu","chapter":"1","verse":"19","text":"Na gukamuli weri njimiru yaku na kuwera muntu wa kusyagula na kutenda yagawera gaherepa. Wantu wamonga waleka kutenda aga ata waguhalibiziya moyu gwawu."},{"book":"1 Timotewu","chapter":"1","verse":"20","text":"Pakati pawu Himenayu na Alekizanda, ndoweni nuwapanani kwa Shetani, su wavimani nawamwigilanga Mlungu kayi."}]}