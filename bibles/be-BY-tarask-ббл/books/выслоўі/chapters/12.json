{"data":[{"book":"ВЫСЛОЎІ","chapter":"12","verse":"1","text":"Хто любіць настаўленьне, той любіць веды; а хто ненавідзіць засьцярогі, той невук."},{"book":"ВЫСЛОЎІ","chapter":"12","verse":"2","text":"Добры здабывае ласку ў Госпада; а чалавека падступнага Ён асудзіць."},{"book":"ВЫСЛОЎІ","chapter":"12","verse":"3","text":"Ня сьцьвердзіць сябе чалавек беззаконьнем; а корань праведнікаў непахісны."},{"book":"ВЫСЛОЎІ","chapter":"12","verse":"4","text":"Дабрачынная жонка - вянок мужу свайму; а ганебная - як гнілізна ў касьцях у яго."},{"book":"ВЫСЛОЎІ","chapter":"12","verse":"5","text":"Помыслы праведных - праўда, а намыслы бязбожных - падступнасьць."},{"book":"ВЫСЛОЎІ","chapter":"12","verse":"6","text":"Словы бязбожных - засада на кроў, а вусны праведных ратуюць іх."},{"book":"ВЫСЛОЎІ","chapter":"12","verse":"7","text":"Як кранецца бязбожных няшчасьце - і няма іх, а дом праведных стаіць."},{"book":"ВЫСЛОЎІ","chapter":"12","verse":"8","text":"Хваляць чалавека паводле меры розуму ягонага, а распусны сэрцам будзе ў пагардзе."},{"book":"ВЫСЛОЎІ","chapter":"12","verse":"9","text":"Лепей быць простым, але мець працу, чым быць ганарыстым, але ня мець хлеба."},{"book":"ВЫСЛОЎІ","chapter":"12","verse":"10","text":"Праведны дбае і пра жыцьцё быдла свайго, а сэрца бязбожных жорсткае."},{"book":"ВЫСЛОЎІ","chapter":"12","verse":"11","text":"Хто ўрабляе зямлю сваю, насыціцца хлебам; а хто ідзе па сьлядах гультаёў, той розумам бедны."},{"book":"ВЫСЛОЎІ","chapter":"12","verse":"12","text":"Бязбожны хоча злавіць яго ў сетку зла; а корань праведных цьвёрды."},{"book":"ВЫСЛОЎІ","chapter":"12","verse":"13","text":"Бязбожны ловіцца грахамі вуснаў сваіх; а праведны выйдзе зь бяды."},{"book":"ВЫСЛОЎІ","chapter":"12","verse":"14","text":"Ад плоду вуснаў сваіх чалавек насычаецца дабром, і плата чалавеку - паводле дзеяў рук ягоных."},{"book":"ВЫСЛОЎІ","chapter":"12","verse":"15","text":"Дарога немысьля простая ў вачах ягоных; а хто слухае рады, той мудры."},{"book":"ВЫСЛОЎІ","chapter":"12","verse":"16","text":"У немысьля адразу выяўляецца гнеў ягоны, а разумны тоіць абразу."},{"book":"ВЫСЛОЎІ","chapter":"12","verse":"17","text":"Хто кажа тое, што ведае, той кажа праўду: а ў сьведкі ілжывага - ашуканства."},{"book":"ВЫСЛОЎІ","chapter":"12","verse":"18","text":"Сёй-той пустаслоў б'е як мечам, а язык мудрых - ацаляе."},{"book":"ВЫСЛОЎІ","chapter":"12","verse":"19","text":"Вусны праўдзівыя вечна жывуць, а ілжывы язык - хвіліну."},{"book":"ВЫСЛОЎІ","chapter":"12","verse":"20","text":"Хітрына - у сэрцы ў зламысьнікаў, радасьць - у міратворцаў."},{"book":"ВЫСЛОЎІ","chapter":"12","verse":"21","text":"Ня станецца праведніку ніякага ліха, а бязбожныя будуць напоўнены злом."},{"book":"ВЫСЛОЎІ","chapter":"12","verse":"22","text":"Агіда Госпаду - вусны ілжывыя, а хто гаворыць праўду, даспадобы Яму."},{"book":"ВЫСЛОЎІ","chapter":"12","verse":"23","text":"Чалавек разважлівы ўтойвае веды, а сэрца немысьляў выказвае дурасьць."},{"book":"ВЫСЛОЎІ","chapter":"12","verse":"24","text":"Рука руплівая здабудзе ўладу, а гультайская пад данінай будзе."},{"book":"ВЫСЛОЎІ","chapter":"12","verse":"25","text":"Смутак на сэрцы падаўляе чалавека, а добрае слова разьвесяляе яго."},{"book":"ВЫСЛОЎІ","chapter":"12","verse":"26","text":"Праведнік паказвае блізкаму свайму дарогу, а дарога бязбожных уводзіць іх у згубу."},{"book":"ВЫСЛОЎІ","chapter":"12","verse":"27","text":"Гультай ня смажыць сваёй дзічыны; а чалавек руплівы мецьме каштоўны набытак."},{"book":"ВЫСЛОЎІ","chapter":"12","verse":"28","text":"На дарозе праўды - жыцьцё, і на сьцежцы яе няма сьмерці."}]}