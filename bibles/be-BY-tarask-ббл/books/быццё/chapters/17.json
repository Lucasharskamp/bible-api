{"data":[{"book":"БЫЦЦЁ","chapter":"17","verse":"1","text":"Абраму было дзевяноста дзевяць гадоў, і Гасподзь зьявіўся Абраму і сказаў яму: Я Бог Усемагутны; хадзі прад абліччам Маім і будзь беспахібны;"},{"book":"БЫЦЦЁ","chapter":"17","verse":"2","text":"і пастанаўлю запавет Мой паміж Мною і табою, і вельмі, вельмі памножу цябе."},{"book":"БЫЦЦЁ","chapter":"17","verse":"3","text":"І ўпаў Абрам на аблічча сваё. Бог гаварыў зь ім далей і сказаў:"},{"book":"БЫЦЦЁ","chapter":"17","verse":"4","text":"Я - вось запавет Мой з табою: ты будзеш бацька мноства народаў,"},{"book":"БЫЦЦЁ","chapter":"17","verse":"5","text":"і ня будзеш ты болей звацца Абрамам, а будзе табе імя Абрагам, бо Я зраблю цябе бацькам мноства народаў;"},{"book":"БЫЦЦЁ","chapter":"17","verse":"6","text":"і вельмі, вельмі распладжу цябе, і выведу ад цябе народы, і цары пойдуць ад цябе;"},{"book":"БЫЦЦЁ","chapter":"17","verse":"7","text":"і пастанаўлю запавет Мой паміж Мною і наступнікамі тваімі пасьля цябе ў роды іхнія, запавет вечны ў тым, што Я буду Богам тваім і нашчадкаў тваіх пасьля цябе;"},{"book":"БЫЦЦЁ","chapter":"17","verse":"8","text":"і дам табе і нашчадкам тваім пасьля цябе зямлю, па якой ты вандруеш, усю зямлю Ханаанскую, у валоданьне вечнае; і буду ім Богам."},{"book":"БЫЦЦЁ","chapter":"17","verse":"9","text":"І сказаў Бог Абрагаму: ты ж датрымлівай запавет Мой, ты і наступнікі твае пасьля цябе ў роды іхнія."},{"book":"БЫЦЦЁ","chapter":"17","verse":"10","text":"Гэта ёсьць запавет Мой, які вы павінны датрымліваць паміж Мною і вамі і паміж нашчадкамі тваімі пасьля цябе: хай будзе ў вас абрэзаны ўвесь мужчынскі пол;"},{"book":"БЫЦЦЁ","chapter":"17","verse":"11","text":"абразайце крайнюю плоць вашу: і гэта будзе азнакаю запавету паміж Мною і вамі."},{"book":"БЫЦЦЁ","chapter":"17","verse":"12","text":"На восьмы дзень ад нараджэньня хай будзе абрэзана ў вас у роды вашыя кожнае дзіця мужчынскага полу, народжанае ў доме і купленае за срэбра ў якога-небудзь іншапляменца, якое не ад твайго семя."},{"book":"БЫЦЦЁ","chapter":"17","verse":"13","text":"Абавязкова хай будзе абрэзаны народжаны ў доме тваім і куплены за срэбра тваё, і будзе запавет Мой на целе вашым запаветам вечным."},{"book":"БЫЦЦЁ","chapter":"17","verse":"14","text":"А неабрэзаны мужчынскага полу, які не абрэжа крайняй плоці сваёй, вынішчыцца душа тая з народу свайго; ён парушыў запавет Мой."},{"book":"БЫЦЦЁ","chapter":"17","verse":"15","text":"І сказаў Бог Абрагаму: Сару, жонку тваю, не называй Сараю, а хай будзе імя ёй: Сарра;"},{"book":"БЫЦЦЁ","chapter":"17","verse":"16","text":"Я дабраслаўляю яе і дам табе ад яе сына; дабраслаўляю яе, і пойдуць ад яе народы, і цары народаў пойдуць ад яе."},{"book":"БЫЦЦЁ","chapter":"17","verse":"17","text":"І ўпаў Абрагам на аблічча сваё, і сказаў сам сабе: няўжо ад стогадовага будзе сын? і Сарра, дзевяностагадовая, няўжо народзіць?"},{"book":"БЫЦЦЁ","chapter":"17","verse":"18","text":"І сказаў Абрагам Богу: о, хоць бы Ізмаіл быў жывы прад абліччам Тваім!"},{"book":"БЫЦЦЁ","chapter":"17","verse":"19","text":"А Бог сказаў: менавіта Сарра, жонка твая, народзіць табе сына, і ты дасі яму імя: Ісаак; і пастанаўлю запавет Мой зь ім запаветам вечным, нашчадкам ягоным пасьля яго."},{"book":"БЫЦЦЁ","chapter":"17","verse":"20","text":"І пра Ізмаіла Я пачуў цябе: вось, Я дабраслаўляю яго, і выгадую яго, і вельмі, вельмі памножу; дванаццаць князёў народзяцца ад яго; і Я выведу ад яго вялікі народ."},{"book":"БЫЦЦЁ","chapter":"17","verse":"21","text":"Але запавет Мой пастанаўлю зь Ісаакам, якога народзіць табе Сарра ў гэты самы час на другі год."},{"book":"БЫЦЦЁ","chapter":"17","verse":"22","text":"І Бог перастаў гаварыць з Абрагамам і ўзышоў ад яго."},{"book":"БЫЦЦЁ","chapter":"17","verse":"23","text":"І ўзяў Абрагам Ізмаіла, сына свайго, і ўсіх народжаных у доме сваім і ўсіх купленых за срэбра сваё, увесь мужчынскі пол людзей дома Абрагамавага, і абрэзаў крайнюю плоць у іх таго самага дня, як сказаў Яму Бог."},{"book":"БЫЦЦЁ","chapter":"17","verse":"24","text":"Абрагаму было дзевяноста дзевяць гадоў, калі была абрэзана крайняя плоць у яго."},{"book":"БЫЦЦЁ","chapter":"17","verse":"25","text":"А Ізмаілу, сыну ягонаму, было трынаццаць гадоў, калі была абрэзана крайняя плоць у яго."},{"book":"БЫЦЦЁ","chapter":"17","verse":"26","text":"Таго самага дня былі абрэзаны Абрагам і Ізмаіл, сын Ягоны,"},{"book":"БЫЦЦЁ","chapter":"17","verse":"27","text":"і зь ім абрэзаны быў увесь мужчынскі пол дома ягонага, народжаныя ў доме і купленыя за срэбра ў іншапляменцаў."}]}