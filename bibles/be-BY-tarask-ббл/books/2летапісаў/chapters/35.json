{"data":[{"book":"2 ЛЕТАПІСАЎ","chapter":"35","verse":"1","text":"І ўчыніў Ёсія ў Ерусаліме пасху Госпаду, і закалолі пасхальнае ягня ў чатырнаццаты дзень першага месяца."},{"book":"2 ЛЕТАПІСАЎ","chapter":"35","verse":"2","text":"І паставіў ён сьвятароў на месцах іхніх, і падбадзёрваў іх на служэньне ў доме Гасподнім;"},{"book":"2 ЛЕТАПІСАЎ","chapter":"35","verse":"3","text":"і сказаў лявітам, настаўнікам усіх Ізраільцянаў, пасьвечаных Госпаду: пастаўце каўчэг сьвяты ў храме, які пабудаваў Саламон, сын Давідаў, цар Ізраілеў; няма вам патрэбы насіць яго на плячах; служэце цяпер Госпаду Богу нашаму і народу Яго Ізраілю;"},{"book":"2 ЛЕТАПІСАЎ","chapter":"35","verse":"4","text":"станьце па пакаленьнях вашых, па чэргах вашых, як прадпісана Давідам, царом Ізраілевым, і як прадпісана Саламонам, сынам ягоным,"},{"book":"2 ЛЕТАПІСАЎ","chapter":"35","verse":"5","text":"і стойце ў сьвятыні, паводле разьмеркаваных пакаленьняў у братоў вашых, сыноў народу, і па падзелах пакаленьняў у лявітаў,"},{"book":"2 ЛЕТАПІСАЎ","chapter":"35","verse":"6","text":"і закалеце пасхальнае ягня і асьвяцецеся, і згатуйце яго братам вашым, робячы згодна са словам Гасподнім праз Майсея."},{"book":"2 ЛЕТАПІСАЎ","chapter":"35","verse":"7","text":"І даў Ёсія ў дарунак сынам народу, усім хто там, з дробнага быдла ягнят і казлоў маладых, усё дзеля ахвяры пасхальнай, лікам трыццаць тысяч і тры тысячы валоў. Гэта з маёмасьці цара."},{"book":"2 ЛЕТАПІСАЎ","chapter":"35","verse":"8","text":"І князі ягоныя па руплівасьці давалі ў дарунак народу, сьвятарам і лявітам: Хэлкія і Захар і Ехііл, начальнікі ў доме Божым, далі сьвятарам для ахвяры пасхальнай дзьве тысячы шасьцьсот авечак, ягнят і казлоў і трыста валоў;"},{"book":"2 ЛЕТАПІСАЎ","chapter":"35","verse":"9","text":"і Ханавія і Шэмая і Натанаіл, браты ягоныя, і Хашавія і Еэл і Ёзавад, начальнікі лявітаў, падарылі лявітам для ахвяры пасхальнай авечак пяць тысяч і пяцьсот валоў."},{"book":"2 ЛЕТАПІСАЎ","chapter":"35","verse":"10","text":"Так наладжана было служэньне, і сталі сьвятары на месца сваё і лявіты паводле чародаў сваіх, па загадзе царскім;"},{"book":"2 ЛЕТАПІСАЎ","chapter":"35","verse":"11","text":"і закалолі пасхальнае ягня, і крапілі сьвятары крывёю, прымаючы яе з рук лявітаў, а лявіты здымалі скуру;"},{"book":"2 ЛЕТАПІСАЎ","chapter":"35","verse":"12","text":"і разьмеркавалі прызначанае на цэласпаленьне, каб раздаць па аддзелах пакаленьняў у сыноў народу, дзеля прынясеньня Госпаду, як напісана ў кнізе Майсеевай. Тое самае зрабілі і з валамі."},{"book":"2 ЛЕТАПІСАЎ","chapter":"35","verse":"13","text":"І сьпяклі пасхальнае ягня на агні, паводле статуту; і сьвяшчэнныя ахвяры згатавалі ў катлах, гаршках і рондлях і сьпешна раздалі ўсяму народу,"},{"book":"2 ЛЕТАПІСАЎ","chapter":"35","verse":"14","text":"а пасьля згатавалі сабе і сьвятарам, бо сьвятары, сыны Ааронавыя, прыносілі цэласпаленьні і тлушчы да ночы, таму і гатавалі лявіты сабе і сьвятарам, сынам Ааронавым."},{"book":"2 ЛЕТАПІСАЎ","chapter":"35","verse":"15","text":"І сьпевакі, сыны Асафавыя, заставаліся на месцах сваіх, паводле ўстанаўленьня Давіда і Асафа, і Эмана і Ідытуна празорліўца царскага, і брамнікі ў кожнай браме: і ня было дзеля чаго ім адыходзіць ад служэньня свайго, бо браты іхнія лявіты гатавалі ім."},{"book":"2 ЛЕТАПІСАЎ","chapter":"35","verse":"16","text":"Так зладжана было ўсё служэньне Госпаду ў той дзень, каб учыніць пасху і прынесьці цэласпаленьні на ахвярніку Гасподнім, па загадзе цара Ёсіі."},{"book":"2 ЛЕТАПІСАЎ","chapter":"35","verse":"17","text":"І ўчынялі сыны Ізраілевыя, якія былі там, пасху ў той час і сьвята праснакоў сем дзён."},{"book":"2 ЛЕТАПІСАЎ","chapter":"35","verse":"18","text":"І ня ўчынялася такая пасха ў Ізраіля зь дзён Самуіла прарока; і з усіх цароў Ізраілевых ніводзін ня ўчыняў такой пасхі, якую ўчыніў Ёсія, і сьвятары, і лявіты, і ўсе Юдэі, і Ізраільцяне, якія былі там, і жыхары Ерусаліма."},{"book":"2 ЛЕТАПІСАЎ","chapter":"35","verse":"19","text":"На васямнаццатым годзе валадараньня Ёсіі ўчынена гэтая пасха."},{"book":"2 ЛЕТАПІСАЎ","chapter":"35","verse":"20","text":"Пасьля ўсяго таго, што зрабіў Ёсія ў доме Божым, пайшоў Нэхаа, цар Егіпецкі на вайну да Кархэміса на Еўфраце; і Ёсія выйшаў насустрач яму."},{"book":"2 ЛЕТАПІСАЎ","chapter":"35","verse":"21","text":"І паслаў да яго Нэхаа паслоў сказаць: што мне і табе, цар Юдэйскі? Ня супроць цябе цяпер іду я, а туды, дзе ў мяне вайна. І Бог загадаў мне сьпяшацца; ня супрацівіся Богу, Які са мною, каб Ён не пагубіў цябе."},{"book":"2 ЛЕТАПІСАЎ","chapter":"35","verse":"22","text":"Але Ёсія не адхіліўся ад яго, а падрыхтаваўся, каб біцца зь ім, і не паслухаўся слоў Нэхаа ад аблічча Божага і выступіў на бітву на раўніну Мэгіда."},{"book":"2 ЛЕТАПІСАЎ","chapter":"35","verse":"23","text":"І стрэлілі стралкі ў цара Ёсію, і сказаў цар слугам сваім, выведзіце мяне, бо я цяжка паранены."},{"book":"2 ЛЕТАПІСАЎ","chapter":"35","verse":"24","text":"І зьвялі яго слугі з калясьніцы, і пасадзілі яго на другую павозку, якая была ў яго, і адвезлі яго ў Ерусалім. І памёр ён, і пахаваны ў магільніцах бацькоў сваіх. І ўся Юдэя і Ерусалім аплакалі Ёсію."},{"book":"2 ЛЕТАПІСАЎ","chapter":"35","verse":"25","text":"Аплакаў Ёсію і Ерамія ў песьні жалобнай; і гаварылі ўсе сьпевакі і сьпявачкі пра Ёсію ў жалобных песнях сваіх, вядомых да сёньня, і перадалі іх на ўжытак у Ізраіля; і вось яны ўпісаны ў кнігу жалобных песняў."},{"book":"2 ЛЕТАПІСАЎ","chapter":"35","verse":"26","text":"Іншыя дзеі Ёсіі і дабрачыннасьці ягоныя, згодныя з прадпісаным у законе Гасподнім,"},{"book":"2 ЛЕТАПІСАЎ","chapter":"35","verse":"27","text":"і дзеі ягоныя, першыя і апошнія, апісаны ў кнізе цароў Ізраільскіх і Юдэйскіх."}]}