{"data":[{"book":"ዮሓኒሴ","chapter":"14","verse":"1","text":"ዬካፓ ዬሱሴ፦ «ዒንሢኮ ዒና'' ማሊ ሜታዾፓ፤ ፆኦሲ ጉሙርቁዋቴ፤ ታናኣ ጉሙርቁዋቴ፤"},{"book":"ዮሓኒሴ","chapter":"14","verse":"2","text":"ታ ዓዶ ኮሮይዳ ሚርጌ ናንጎ ቤሲ ዓኣኔ፤ ያዺ ማዒባኣታቴ ‹ዒንሢ ናንጋንዳ ቤዞ ታ ጊኢጊሻኒ ዓኣዻንዳኔ› ታ ዒንሢም ጌይንዱዋያታንቴኬ።"},{"book":"ዮሓኒሴ","chapter":"14","verse":"3","text":"ታኣኒ ዴንዲ ዒንሢም ቤዞ ጊኢጊሼስካፓ ታኣኒ ዓኣ ቤዞይዳ ዒንሢያ ናንጋንዳጉዲ ላሚ ታ ሙኪ ዒንሢ ዔካንዳኔ።"},{"book":"ዮሓኒሴ","chapter":"14","verse":"4","text":"ታኣኒ ዴንዳ ቤዞ ሄሊ''ሳ ጎይፆ ዒንሢ ዔራኔ» ጌዔኔ።"},{"book":"ዮሓኒሴ","chapter":"14","verse":"5","text":"ቶኦማኣሴ ዒማ''ና፦ «ጎዳሢዮ! ዓንኮ ኔ ዓኣዻቶዋ ኑ ዔሩዋሴ፤ ሂዳዖ ጎይፆ ኑ ዎዲ'' ዔራኒ ዳንዳዓንዳይ?» ዬሱሴ ኮራ ጌዔኔ።"},{"book":"ዮሓኒሴ","chapter":"14","verse":"6","text":"ዬሱሴ ዒዛም፦ «ጎኑሞና ጎይፃሢና ሼምፓሢያ ታናኬ፤ ታ ዛሎ''ና ማዒባኣታዖ ዖኦኒያ ዓዶ ኮራ ሙካንዳይ ባኣሴ።"},{"book":"ዮሓኒሴ","chapter":"14","verse":"7","text":"ታና ዒንሢ ዔሬያታቴ ታ ዓዶዋ ዒንሢ ዔሬያ ናንዳንቴኬ፤ ሃካፓ ሴካ ጋዓንቴ ዒንሢ ዔራንዳኔ፤ ዒዛ ዒንሢ ዛጌኔ» ጌዔኔ።"},{"book":"ዮሓኒሴ","chapter":"14","verse":"8","text":"ፒልጶሴ፦ «ጎዳሢዮ! ዓዶ ኑና ኔ ዻዌቴ ማይ ኑም ጊዳንዳኔ» ዒዛ ኮራ ጌዔኔ።"},{"book":"ዮሓኒሴ","chapter":"14","verse":"9","text":"ዬሱሴ ዒዛም፦ «ፒልጶሴ! ሓያጉዴ ዎዴ ታ ዒንሢና ዎላ'' ናንጋዛ ኔ ታና ዔሩዋዓዳ? ታና ዛጌሢ ዓዶ ዛጌኔ፤ ሂዳዖ ዓካሪ ኔኤኒ ‹ዓዶ ኑና ዻዌ› ዎይቲ ጋዓይ?"},{"book":"ዮሓኒሴ","chapter":"14","verse":"10","text":"ታኣኒ ዓዶና ዎላ'' ዓኣሢ ሃሣ ዓዴያ ታኣና ማዔሢ ኔ ጉሙርቁዋዓዳ? ዒንሢም ኬኤዛ ቃኣሎ'' ታኣኒ ኬኤዛሢ ታ ቢታንቶናቱዋሴ፤ ጋዓንቴ ማዾ'' ቢያ ማዻሢ ታኣና ናንጋ፥ ዓዶኬ።"},{"book":"ዮሓኒሴ","chapter":"14","verse":"11","text":"ታኣኒ ዓዶና ዓኣሢጉዲ ዓዴያ ታኣና ዓኣሢ ታ ዒንሢም ኬኤዛሢ ጉሙርቁዋቴ፤ ዬይ ዓቴቴ ታኣኒ ማዻ ዓኮ ባኮ ዛሎ''ሮታዖ ታና ጉሙርቁዋቴ።"},{"book":"ዮሓኒሴ","chapter":"14","verse":"12","text":"ጎኔ ታ ዒንሢም ጋዓኔ፤ ታና ጉሙርቃሢ ታኣኒ ማዻ ማዾ'' ማዻንዳኔ፤ ዬያፓ ዑሣ ዓኣዼ ባኣዚ''ያ ማዻንዳኔ፤ ዓይጎሮ ጌዔቴ ታኣኒ ሌካ ታ ዓዶ ባንሢ ዴንዳንዳኔ።"},{"book":"ዮሓኒሴ","chapter":"14","verse":"13","text":"ዓዴ ናዓሢ ዛሎ''ና ቦንቺንታንዳጉዲ ታ ሱ'ንፆና ዒንሢ ሺኢቃ ባኮ ቢያ ታ ዒንሢም ማዻንዳኔ።"},{"book":"ዮሓኒሴ","chapter":"14","verse":"14","text":"ዓይጎ ባኣዚ''ታቶዋ ታ ሱ'ንፆና ዒንሢ ሺኢቄቶ ታ ማዻንዳኔ» ጌዔኔ።"},{"book":"ዮሓኒሴ","chapter":"14","verse":"15","text":"ዬሱሴ ሃሣ ኬኤዛዖ፦ «ታና ዒንሢ ናሽካያ ማዔቶ ታ ዓይሢፆ ዒንሢ ካፓንዳኔ፤"},{"book":"ዮሓኒሴ","chapter":"14","verse":"16","text":"ታኣኒ ዓዶ ሺኢቃንዳኔ፤ ዒዚያ ናንጊና ዒንሢና ናንጋንዳ፥ ሜሌ'' ዶዲሻያ ዒንሢም ዒንጋንዳኔ።"},{"book":"ዮሓኒሴ","chapter":"14","verse":"17","text":"ዬያ ዶዲሻሢ ዓጫ'' ዴንቂንዱዋኣሢሮና ዔሪንዱዋኣሢሮ ዔካኒ ዳንዳዑዋሴ፥ ዬይ ጎኑሞ ዔርዛ ዓያናኬ፤ ዒንሢ ጋዓንቴ ዬያ ዔራንዳኔ፤ ዓይጎሮ ጌዔቴ ዒንሢና ዎላ'' ናንጋንዳሢሮና ዒንሢኮ ጋሮይዳ ማዓንዳሢሮኬ።"},{"book":"ዮሓኒሴ","chapter":"14","verse":"18","text":"«ዓዶና ዒንዶናባኣ ናይጉዲ ታ ዒንሢ ዒንሢሮ ሌሊ ሃሺ''ንዱዋሴ፤ ማዒ ታ ዒንሢ ኮራ ሙካንዳኔ።"},{"book":"ዮሓኒሴ","chapter":"14","verse":"19","text":"ዻካ'' ዎዴኮ ጊንፃፓ ዓጫ'' ታና ዛጊንዱዋሴ፤ ዒንሢ ጋዓንቴ ታና ዛጋንዳኔ፤ ታኣኒ ናንጊና ባይቁዋያ ማዔሢሮ ዒንሢያ ናንጊና ባይቁዋያ ማዒ ናንጋንዳኔ፤"},{"book":"ዮሓኒሴ","chapter":"14","verse":"20","text":"ታኣኒ ዓዶና ዓኣሢ፥ ዒንሢያ ታኣና ዓኣሢ፥ ታኣኒያ ዒንሢና ዓኣሢ ዬኖ ኬሎ''ና ዒንሢ ዔራንዳኔ።"},{"book":"ዮሓኒሴ","chapter":"14","verse":"21","text":"«ታኣኮ ዓይሢፆ ዔካሢና ሃሣ ማዾይዳ ፔኤሻሢ፥ ዒዚ ታና ናሽካኔ፤ ታና ናሽካሢ ታ ዓዴያ ዒዛ ናሽካንዳኔ፤ ታኣ ዒዛ ናሽካንዳኔ፤ ታና ታ ዒዛም ፔጋሲ ዻዋንዳኔ» ጌዔኔ።"},{"book":"ዮሓኒሴ","chapter":"14","verse":"22","text":"ዓስቆሮንቶ ካታሞሲቱዋንቴ ሃንጎ ዪሁዳ፦ «ጎዳሢዮ! ኔና ዓጮ''ምቱዋንቴ ኑም ኔ ፔጋሲ ዻዋንዳሢ ዎይቲዳይ?» ዒዛ ኮራ ጌዔኔ።"},{"book":"ዮሓኒሴ","chapter":"14","verse":"23","text":"ዬሱሴ ዒዛም፦ «ታና ናሽካሢ ታ ቃኣሎ'' ካፓንዳኔ፤ ታ ዓዴያ ዒዛ ናሽካንዳኔ፤ ኑኡኒያ ዒዛ ኮይላ'' ሙኪ ዒዛና ዎላ'' ናንጋንዳኔ።"},{"book":"ዮሓኒሴ","chapter":"14","verse":"24","text":"ታና ናሽኩዋኣሢ ታ ቃኣሎ'' ካፒንዱዋሴ፤ ሃይ ዒንሢ ዋይዛ ቃኣላ'' ታና ዳኬ፥ ዓዶሮ ማዓንዳኣፓዓቴም ታኣሮቱዋሴ» ጌዔኔ።"},{"book":"ዮሓኒሴ","chapter":"14","verse":"25","text":"ዬሱሴ ሃሣ፦ «ሓሢ ታ ዒንሢና ዎላ'' ዓኣዖ ሃያ ባኮ ታ ዒንሢም ኬኤዜኔ፤"},{"book":"ዮሓኒሴ","chapter":"14","verse":"26","text":"ዓዴ ታ ሱ'ንፆና ዳካ፥ ዶዲሻ ዓያኖ ጌኤዣ ጋዓንቴ ቢያ ባኣዚ'' ዒንሢ ዔርዛንዳኔ፤ ታ ዒንሢም ኬኤዜ ባኮዋ ቢያ ዒንሢ ጶቂሳንዳጉዲ ማሃንዳኔ።"},{"book":"ዮሓኒሴ","chapter":"14","verse":"27","text":"«ኮሹሞ ታ ዒንሢም ዒንጋንዳኔ፤ ሃሣ ታ ኮሹሞዋ ታ ዒንሢም ዒንጋንዳኔ፤ ታኣኒ ዒንሢም ዒንጋ ኮሹማ ዓጫ'' ዒንሢም ዒንጋሢጉዲቱዋሴ፤ ዒና'' ዒንሢኮ ማሊ ሜታዺ ዒጊጮፓ» ጌዔኔ።"},{"book":"ዮሓኒሴ","chapter":"14","verse":"28","text":"ዬሱሴ ሃሣ ኬኤዛዖ፦ « ‹ታኣኒ ዒንሢ ኮራፓ ዓኣዻንዳኔ፤ ሃሣ ማዒያ ታ ዒንሢ ባንሢ ሙካንዳኔ› ታ ጌዔሢ ዒንሢ ዋይዜኔ፤ ታና ዒንሢ ናሽካያ ማዔቶ ዓዴ ታጊዳፓ ባሼታሢሮ ታኣኒ ዓዶ ባንሢ ዓኣዺፆና ዒንሢ ዎዛዻንዳያታዖኬ።"},{"book":"ዮሓኒሴ","chapter":"14","verse":"29","text":"ዬይ ያዺ ማዔ ዎዶ''ና ዒንሢ ጉሙርቃንዳጉዲ ዬይ ማዓንዳሢኮ ቤርታዺ ታ ዒንሢም ሃሢ ኬኤዜያኬ።"},{"book":"ዮሓኒሴ","chapter":"14","verse":"30","text":"ሓያ ዓጮ'' ዎይሣ ፃላሄ ሙካሢሮ ሃካፓ ሴካ ታ ዒንሢና ዎላ'' ሚርጌ ጌስታዓኬ። ዒዚ ታ ጊዳ'' ፔቴ'' ባኣዚ''ያ ማዻኒ ዳንዳዑዋሴ፤"},{"book":"ዮሓኒሴ","chapter":"14","verse":"31","text":"ጋዓንቴ ታኣኒ ታ ዓዶ ናሽካሢ ዓጫ'' ዔራንዳጉዲ ዓዴ ታና ዓይሤ ባኮ ቢያ ታኣኒ ኩንሣንዳኔ፤ ‹ዓካሪ ሃካፓ ኑ ዴንዶም› » ጌዔኔ።"}]}