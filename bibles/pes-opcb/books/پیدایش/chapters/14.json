{"data":[{"book":"پیدایش","chapter":"14","verse":"1","text":"در آن زمان امرافل پادشاه بابِل، اریوک پادشاه الاسار، کَدُرلاعُمَر پادشاه عیلام و تدعال پادشاه قوئیم،"},{"book":"پیدایش","chapter":"14","verse":"2","text":"با پادشاهان زیر وارد جنگ شدند:"},{"book":"پیدایش","chapter":"14","verse":"3","text":"پس پادشاهان سدوم، عموره، ادمه، صبوئیم و بالع با هم متحد شده، لشکرهای خود را در درۀ سدّیم که همان درۀ دریای مرده است، بسیج نمودند."},{"book":"پیدایش","chapter":"14","verse":"4","text":"ایشان دوازده سال زیر سلطهٔ کدرلاعمر بودند. اما در سال سیزدهم شورش نمودند و از فرمان وی سرپیچی کردند."},{"book":"پیدایش","chapter":"14","verse":"5","text":"در سال چهاردهم، کدرلاعمر با پادشاهان هم‌پیمانش به این قبایل حمله برده، آنها را شکست داد: رفائی‌ها در زمین عشتروت قرنین، زوزی‌ها در هام، ایمی‌ها در دشت قریتین،"},{"book":"پیدایش","chapter":"14","verse":"6","text":"حوری‌ها در کوه سعیر تا ایل فاران واقع در حاشیهٔ صحرا."},{"book":"پیدایش","chapter":"14","verse":"7","text":"سپس به عین مشفاط (که بعداً قادش نامیده شد) رفتند و عمالیقی‌ها و همچنین اموری‌ها را که در حَصّون تامار ساکن بودند، شکست دادند."},{"book":"پیدایش","chapter":"14","verse":"8","text":"آنگاه لشکریان پادشاهان سدوم، عموره، ادمه، صبوئیم و بالع (صوغر) بیرون آمده، در وادی سِدّیم صف‌آرایی کردند."},{"book":"پیدایش","chapter":"14","verse":"9","text":"آنها با کدرلاعمر پادشاه عیلام، تدعال پادشاه گوییم، امرافل پادشاه بابِل، و اریوک پادشاه الاسار وارد جنگ شدند؛ چهار پادشاه علیه پنج پادشاه."},{"book":"پیدایش","chapter":"14","verse":"10","text":"درهٔ سدّیم پُر از چاههای قیر طبیعی بود. وقتی پادشاهان سدوم و عموره می‌گریختند، به داخل چاههای قیر افتادند، اما سه پادشاه دیگر به کوهستان فرار کردند."},{"book":"پیدایش","chapter":"14","verse":"11","text":"پس پادشاهان فاتح، شهرهای سدوم و عموره را غارت کردند و همهٔ اموال و مواد غذایی آنها را بردند."},{"book":"پیدایش","chapter":"14","verse":"12","text":"آنها لوط، برادرزادهٔ ابرام را نیز که در سدوم ساکن بود، با تمام اموالش با خود بردند."},{"book":"پیدایش","chapter":"14","verse":"13","text":"یکی از مردانی که از چنگ دشمن گریخته بود، این خبر را به ابرامِ عبرانی رساند. در این موقع ابرام در بلوطستانِ ممری اموری زندگی می‌کرد. (ممری اموری برادر14‏:13 «برادر» می‌تواند به معنی «قوم و خویش» نیز باشد. اشکول و عانر بود که با ابرام همپیمان بودند.)"},{"book":"پیدایش","chapter":"14","verse":"14","text":"چون ابرام از اسیری برادرزاده‌اش لوط آگاهی یافت، ۳۱۸ نفر از افراد کارآزمودهٔ خود را آماده کرد و سپاه دشمن را تا دان تعقیب نمود."},{"book":"پیدایش","chapter":"14","verse":"15","text":"شبانگاه ابرام همراهان خود را به چند گروه تقسیم کرده، بر دشمن حمله برد و ایشان را تار و مار کرد و تا حوبَه که در شمالِ دمشق واقع شده است، تعقیب نمود."},{"book":"پیدایش","chapter":"14","verse":"16","text":"ابرام، برادرزاده‌اش لوط و زنان و مردانی را که اسیر شده بودند، با همهٔ اموالِ غارت شده پس گرفت."},{"book":"پیدایش","chapter":"14","verse":"17","text":"هنگامی که ابرام کدرلاعمر و پادشاهان همپیمان او را شکست داده، مراجعت می‌نمود، پادشاه سدوم تا درهٔ شاوه (که بعدها درهٔ پادشاه نامیده شد) به استقبال ابرام آمد."},{"book":"پیدایش","chapter":"14","verse":"18","text":"همچنین مِلکیصِدِق، پادشاه سالیم که کاهن خدای متعال هم بود، برای ابرام نان و شراب آورد."},{"book":"پیدایش","chapter":"14","verse":"19","text":"آنگاه مِلکیصِدِق، ابرام را برکت داد و چنین گفت: «مبارک باد اَبرام از جانب خدای متعال، خالق آسمان و زمین."},{"book":"پیدایش","chapter":"14","verse":"20","text":"و متبارک باد خدای متعال، که دشمنانت را به دستت تسلیم کرد.» سپس ابرام از غنائم جنگی، به مِلکیصِدِق ده‌یک داد."},{"book":"پیدایش","chapter":"14","verse":"21","text":"پادشاه سدوم به ابرام گفت: «مردمِ مرا به من واگذار، ولی اموال را برای خود نگاه دار.»"},{"book":"پیدایش","chapter":"14","verse":"22","text":"ابرام در جواب گفت: «قسم به یهوه خدا، خدای متعال، خالق آسمان و زمین،"},{"book":"پیدایش","chapter":"14","verse":"23","text":"که حتی یک سر سوزن از اموال تو را برنمی‌دارم، مبادا بگویی من ابرام را ثروتمند ساختم."},{"book":"پیدایش","chapter":"14","verse":"24","text":"تنها چیزی که می‌پذیرم، خوراکی است که افراد من خورده‌اند؛ اما سهم عانر و اشکول و ممری را که همراه من با دشمن جنگیدند، به ایشان بده.»"}]}