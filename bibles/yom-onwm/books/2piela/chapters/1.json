{"data":[{"book":"2 Piela","chapter":"1","verse":"1","text":"Simoni Piela, kisadi ayi mvuala wu Yesu Klisto mfidisidi nkanda kuidi bobo batambula minu ki thalu yimosi banga beto mu nzila yi busonga bu Nzambi eto ayi Mvulusi eto Yesu Klisto."},{"book":"2 Piela","chapter":"1","verse":"2","text":"Bika baluwokisila nlemvo ayi ndembama mu nzila yi nzayilu yi Nzambi ayi Yesu, Pfumu eto."},{"book":"2 Piela","chapter":"1","verse":"3","text":"Lulendo luandi, lutuvana bima bioso biobi tuvua mfunu mu luzingu ayi mu kukiyekula mu nzila yi zaba mutu wowo wututela mu nkembo andi ayi muvanganga mambote1.3 Minsekudi minkaka misonika lusongo va buangu ki vangana mambote.."},{"book":"2 Piela","chapter":"1","verse":"4","text":"Mu nzila yoyi katuvanina zitsila zinneni ayi zilutidi thalu muingi mu ziawu beno mamveno lufubakana mu kithuadi mu lunitu lu kinzambi beno bu lutina mbivusu yi nzinunu yidi va ntoto."},{"book":"2 Piela","chapter":"1","verse":"5","text":"Mu diambu diodi bika lutula zingolo zieno mu buela vanganga mambote va mbata minu kieno ; nzayilu va mbata vanganga mambote ;"},{"book":"2 Piela","chapter":"1","verse":"6","text":"kukiyala va mbata nzayilu ; thatumunu1.6 thatumunu : yinsundula kuendanga kaka kuu ntuala. va mbata kukiyala ; kukiyekula kuidi Nzambi va mbata thatumunu ;"},{"book":"2 Piela","chapter":"1","verse":"7","text":"luzolo lu kikhomba va mbata kukiyekula kudi Nzambi ; bosi luzolo va mbata luzolo lu kikhomba."},{"book":"2 Piela","chapter":"1","verse":"8","text":"Bila enati mambu mama madi yeno ayi enati mawu malembo yilama mu beno buna malendi kulukitula miolo ko ayi bisita ko mu nzayilu eno yi Pfumu eto Yesu Klisto."},{"book":"2 Piela","chapter":"1","verse":"9","text":"Bila mutu kambulu mambu mama widi banga phofo ayi kamonanga mbote ko. Wuzimbakana ti wuvedoso mu masumu mandi ma thama."},{"book":"2 Piela","chapter":"1","verse":"10","text":"Diawu, bakhomba ziama, bika lumonisa bufula mu kindisa lutelo lueno ayi tsobobolo eno. Bila enati lumvanga mambu mama buna lulendi bua ko,"},{"book":"2 Piela","chapter":"1","verse":"11","text":"ayi buna bela kuluyakula bumbote mu kipfumu ki mvu ka mvu ki Pfumu eto ayi Mvulusi eto Yesu Klisto."},{"book":"2 Piela","chapter":"1","verse":"12","text":"Diawu ndiela kulutebulanga mu zithangu zioso moyo mu mambu mama ; ka diambu ko luzebi mawu ayi luidi bakinda mu kiedika ki thangu yayi."},{"book":"2 Piela","chapter":"1","verse":"13","text":"Vayi minu mbueni ti didi diambu disonga mu kulutebula moyo bu ndikidi zingi mu nitu1.13 Mu minkanda minkaka musonama “nzo yi kapu” va buangu ki nitu. yayi"},{"book":"2 Piela","chapter":"1","verse":"14","text":"bila nzebi ti fioti kuandi fisiedi buna ndieka bika nitu beni banga bumbonisina Pfumu eto Yesu Klisto."},{"book":"2 Piela","chapter":"1","verse":"15","text":"Vayi ndiela tula zingolo mu diambu lutebukilanga mambu mama moyo ka diambu ko minu ndiedi."},{"book":"2 Piela","chapter":"1","verse":"16","text":"Bila tusia landakana zinongo zituama yindulu bumbote ko mu thangu tuluzabikisa lulendo ayi ndizulu yi Pfumu eto Yesu Klisto vayi beto tuba bambangi bamona nzitusu andi."},{"book":"2 Piela","chapter":"1","verse":"17","text":"Bila wutambula nzitusu ayi nkembo kuidi Nzambi Tata mu thangu mbembo yitotukila mu nkembo wunneni wu Nzambi yituba ti : “Niani niandi muanꞌama wu luzolo ; khini yiwombo kakumbonisanga.”"},{"book":"2 Piela","chapter":"1","verse":"18","text":"Ayi beto mamveto tuwa mbembo beni yitotukila ku diyilu mu thangu tuba yandi va kimosi va mbata mongo wunlongo."},{"book":"2 Piela","chapter":"1","verse":"19","text":"Ayi tubeki mambu ma mimbikudi makitulu makinda ; mu mawu lufueti lubukila bila madi banga muinda wunlema mu tombi nate buisi butona kienzuka ayi mbuetete yi nsuka yintotuka mu mintima mieno."},{"book":"2 Piela","chapter":"1","verse":"20","text":"Mu mamo momo bika lutuama zaba ti kadi mutu wumosi kalendi sudikisa ko kadi mbikudulu yimosi yi masonoko mu diela diandi veka."},{"book":"2 Piela","chapter":"1","verse":"21","text":"Bila mbikudulu yiyizilanga mu luzolo lu mutu ko vayi batu banlongo ba Nzambi bayoluka bu badiatusu kuidi pheve Yinlongo."}]}