{"data":[{"book":"TESALONII 1","chapter":"5","verse":"1","text":"Fii ɲalaaɗe ɗen e saa'iiji ɗin, on hatonjinaa e windaneede fii ɗun, yo musiɓɓe."},{"book":"TESALONII 1","chapter":"5","verse":"2","text":"Ko fii onon tigi hiɗon andi few ɲalaande Joomi on arday wa nde ngujjo no ara jemma."},{"book":"TESALONII 1","chapter":"5","verse":"3","text":"Nde yimɓe wi'i: «Ɓuttu ngun tabitii, tawa kadi masiibo alaa!», ko onsay halakuyee on arata heɲa, yana e maɓɓe wa nde ŋata fiɗi debbo reeduujo, hara ɓe daɗataa-le few."},{"book":"TESALONII 1","chapter":"5","verse":"4","text":"Kono onon, yo musiɓɓe, on alaa e nder niwre nden haa ka nden ɲalaande juhira on wa ngujjo."},{"book":"TESALONII 1","chapter":"5","verse":"5","text":"On fow ko on ɓiɓɓe ndaygu ngun e ɓiɓɓe ɲalorma on. Hinaa en ɓe jemma on maa niwre nden."},{"book":"TESALONII 1","chapter":"5","verse":"6","text":"Awa, wota en ɗaanor wa ɓeya, kono wattanen yiila, wonen hakkilanɓe."},{"book":"TESALONII 1","chapter":"5","verse":"7","text":"Ɗaanotooɓe ɓen ɗaanoto jemma, mandilooɓe ɓen ko jemma mandilirta."},{"book":"TESALONII 1","chapter":"5","verse":"8","text":"Kono enen yimɓe ɲalorma ɓen, wonen hakkilanɓe, ɓornoɗen hiwitorgo gomɗinal ngal e giggol ngol, hippoɗen kunnawal tama'u kisiyee on."},{"book":"TESALONII 1","chapter":"5","verse":"9","text":"Ko fii Alla muuyanaali en tikkere makko nden, kono ko fii no heɓiren kisiyee rewrude e Iisaa Almasiihu Joomi men on,"},{"book":"TESALONII 1","chapter":"5","verse":"10","text":"on mayɗo fii men, fii, woni hiɗen ɗaanii, woni en ɗaanaaki, no wuuridiren e makko."},{"book":"TESALONII 1","chapter":"5","verse":"11","text":"Awa, wakkilindiree, tiiɗindiron, wano wonɗon warrude non fewndo ɗoo."},{"book":"TESALONII 1","chapter":"5","verse":"12","text":"Men torike on, yo musiɓɓe, anditanee wonɓe gollude hakkunde mon ɓen, ɓen ɓe Joomiraaɗo on suɓii ko ardoo on, hajoo on."},{"book":"TESALONII 1","chapter":"5","verse":"13","text":"Joganoɗon ɓe teddungal tiiɗungal e giggol, sabu kuuɗe maɓɓe ɗen. Yo ɓuttu wonu hakkunde mon."},{"book":"TESALONII 1","chapter":"5","verse":"14","text":"Men yamirii on, yo musiɓɓe, hajee puyɓe ɓen, wakkilinon aamituɓe ɓen, wallitoɗon lo'uɓe ɓen, wonon muɲɲiiɓe e fee wonɗo woo."},{"book":"TESALONII 1","chapter":"5","verse":"15","text":"Wattanon yiila fii wota hay gooto yoɓir bone bone, kono waɗee soono woo ko moƴƴi, woni non ko e hakkunde mon, woni e telen-ma wonɗo woo."},{"book":"TESALONII 1","chapter":"5","verse":"16","text":"Wonee saa'i kala weltiiɓe,"},{"book":"TESALONII 1","chapter":"5","verse":"17","text":"duumoɗon e toragol,"},{"book":"TESALONII 1","chapter":"5","verse":"18","text":"jarnee Alla e fee kala ko woni, ko fii ko ɗun woni faale Alla on fii mon, onon ɓee humondirɓe e Iisaa Almasiihu on."},{"book":"TESALONII 1","chapter":"5","verse":"19","text":"Wota on faaɗinan Ruuhu Allaahu on."},{"book":"TESALONII 1","chapter":"5","verse":"20","text":"Wota on hayfin konguɗi ɗi Alla longini gomɗinɓe ɓen,"},{"book":"TESALONII 1","chapter":"5","verse":"21","text":"kono taskee kala huunde, jogitoɗon ko moƴƴi kon."},{"book":"TESALONII 1","chapter":"5","verse":"22","text":"Reenoɗon e bone, noone woo no o wa'i."},{"book":"TESALONII 1","chapter":"5","verse":"23","text":"Yo Alla Jom Ɓuttu on waɗu on yimɓe makko ko timmi, e yo o reenu on e baŋŋeeji ɗin fow, ɗun ko ruuhu mon on e wonkii mon kin e ɓandu mon ndun, fii wota on wonu felniiɓe ɲande ardu Iisaa Almasiihu Joomi men on."},{"book":"TESALONII 1","chapter":"5","verse":"24","text":"Ko fii on Nodduɗo on ko Sella-Findeejo, awa kadi ko on woni Timminoyoowo ɗun fow."},{"book":"TESALONII 1","chapter":"5","verse":"25","text":"Musiɓɓe, awa toranee men menen kadi."},{"book":"TESALONII 1","chapter":"5","verse":"26","text":"Salminiree musiɓɓe ɓen fow hirbondiral laaɓungal."},{"book":"TESALONII 1","chapter":"5","verse":"27","text":"Mi torike on e innde Joomi on: yo musiɓɓe ɓen fow jangu nduu ɓatakuru."},{"book":"TESALONII 1","chapter":"5","verse":"28","text":"Yo moƴƴere Iisaa Almasiihu Joomi men on wonu e mon."}]}