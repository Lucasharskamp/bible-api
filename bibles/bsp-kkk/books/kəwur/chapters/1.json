{"data":[{"book":"Kəwur","chapter":"1","verse":"1","text":"Mewe ma awut a Yakuba1.1 Heb. = «Awut a Yisrayel,» Kanu kənasɔŋ Yakuba tewe ta «Yisrayel.» Məmɔmən Dəkəcop 32:29. mɔ mmɛ, aŋɛ ŋanader Misira kɔ nkɔn Yakuba mɔ. Fəp faŋan ŋanakɛrɛnɛ aka wɔlɔ waŋan disrɛ fəp:"},{"book":"Kəwur","chapter":"1","verse":"2","text":"Ruben, Simeyɔŋ, Lewy, kɔ Yuda,"},{"book":"Kəwur","chapter":"1","verse":"3","text":"Isakar, Sabulon, kɔ Beŋyamin,"},{"book":"Kəwur","chapter":"1","verse":"4","text":"Dan, Naftali, Kadu kɔ Asɛr."},{"book":"Kəwur","chapter":"1","verse":"5","text":"Yuruya ya Yakuba fəp ŋanayi afum wəco camət-mɛrəŋ (70). Tɛnatəŋnɛ Isifu nkɔn pəyi tɛm tatɔkɔ Misira."},{"book":"Kəwur","chapter":"1","verse":"6","text":"Kɔ Isifu ende pəfi kɔ awɛnc aŋa, kɔ danapa dadɔkɔ fəp."},{"book":"Kəwur","chapter":"1","verse":"7","text":"Kɔ aka Yisrayel ŋande ŋasɔtɔ dokombəra, kɔ ŋala, kɔ kənay kəŋan kəsɔtɔ sɔkət kəcepərər. K'atɔf ŋa Misira ŋɛlarɛ ŋa."},{"book":"Kəwur","chapter":"1","verse":"8","text":"Ntɛ tɛm tɔlɔma tencepər mɔ, kɔ fum wəlɔma nwɛ ɛnatɔcərɛ Isifu mɔ, ende pəyɔnɛ wəbɛ Misira."},{"book":"Kəwur","chapter":"1","verse":"9","text":"Kɔ wəbɛ nwɛ ende pəloku afum ɔn: «Nənəŋk, afum aka Yisrayel ŋala, kɔ ŋayɔ sɔkət ŋatas su."},{"book":"Kəwur","chapter":"1","verse":"10","text":"Mɛnɛ patɛn kəcərɛ kəkɔt, ntɛ andeyamsər ŋa dokombəra daŋan mɔ. Kɔ pəyɔnɛ fɛ ti-ɛ, kɔ kəwan kəyɛfɛ-ɛ, ŋantam kəmar aterɛnɛ asu kəsutɛnɛ, kɔ telip-ɛ, ŋamulpər su ŋawur atɔf ŋaŋɛ.»"},{"book":"Kəwur","chapter":"1","verse":"11","text":"Awa, kɔ aka Misira ŋancəmbər akiriŋ aŋɛ ŋanakɔsɔŋəs aka Yisrayel yɛbəc ya dacar mɔ. Ti disrɛ, kɔ aka Yisrayel ŋancəmbər sədare sa Pitɔm kɔ Ramsɛs, pəyɔnɛ di dəkəmɛŋk da firawona1.11 «Firawona» Bafɔ tewe ta fum tɔ, mba tewe ta nwɛ o nwɛ ɔntɔmpər dɛbɛ da Misira mɔ.."},{"book":"Kəwur","chapter":"1","verse":"12","text":"Mba pɔkɔt pa firawona pɛnakɔt fɛ few, bawo tatɔkɔ anctɔrəs aka Yisrayel mɔ, ti tɔ ŋanckom, ŋacla, ŋacwɔkələs dəkəndɛ daŋan, kɔ tɔsɔŋɛ pater aka Yisrayel pəpɔŋ."},{"book":"Kəwur","chapter":"1","verse":"13","text":"Kɔ aka Misira ŋancəmbər aka Yisrayel yɛbəc ya dacar yeyeŋki."},{"book":"Kəwur","chapter":"1","verse":"14","text":"K'aka Misira ŋandoktəsɛ aka Yisrayel doru yɛbəc yeyeŋki: Yɛbəc ya dos, ya birik, ya dalɛ fəp. Yɛbəc ya dacar yayɔkɔ yɔ ŋanacəmbər aka Yisrayel."},{"book":"Kəwur","chapter":"1","verse":"15","text":"Kɔ wəbɛ wəka Misira ende pəloku aran abaŋ awut aHebəre, pacwe wəkin «Sifra,» kɔ wəka mɛrəŋ «Puwa.»"},{"book":"Kəwur","chapter":"1","verse":"16","text":"Kɔ wəbɛ wəka Misira oloku ŋa: «Kɔ nənde kəcbaŋ aran aHebəre awut-ɛ, nəcmɔmən ŋa kiriŋ. Nwɛ ɔŋyɔnɛ wərkun mɔ, nədif kɔ, nwɛ ɔŋyɔnɛ wəran mɔ, nəsak wəkakɔ pəyi doru.»"},{"book":"Kəwur","chapter":"1","verse":"17","text":"Mba kɔ aran abaŋ awut aŋɛ ŋanesɛ Kanu, ŋayɔ fɛ ntɛ wəbɛ ka Misira ɛnaloku ŋa mɔ, kɔ ŋance awut arkun kɔ ŋayi doru."},{"book":"Kəwur","chapter":"1","verse":"18","text":"Kɔ wəbɛ wəka Misira ewe aran abaŋ awut aŋɛ, k'eyif ŋa: «Ta ake tɔ nəyɔnɛ tantɛ-ɛ? Ta ake tɔ nəncenɛ awut aŋan arkun ŋacyinɛ doru-ɛ?»"},{"book":"Kəwur","chapter":"1","verse":"19","text":"Kɔ abaŋ awut aŋɛ ŋaloku firawona: «Ntɛ tɔsɔŋɛ ti mɔ, aran aHebəre ŋayi fɛ pəmɔ aran aka Misira. Aran aHebəre ŋayeŋk mɛnc dəŋkom, ŋaŋlip kəkom a səna abaŋ awut səcbəp di.»"},{"book":"Kəwur","chapter":"1","verse":"20","text":"Kɔ Kanu kəyɔnɛ abaŋ awut aŋɛ pətɔt, k'aka Yisrayel ŋala, kɔ ŋasɔtɔ sɔ sɔkət kɔ ŋancepərər."},{"book":"Kəwur","chapter":"1","verse":"21","text":"Abaŋ awut aŋɛ ŋananesɛ Kanu, itɔ Kanu kənasɔŋɛ ŋa dokombəra."},{"book":"Kəwur","chapter":"1","verse":"22","text":"Kɔ firawona ende pəsom afum ɔn fəp: «Nəsumpər awut arkun aHebəre fəp, aŋɛ ande packom mɔ, nəcgbal ŋa nde kəŋgbɔkɔ ka Nil, mba nəcsak gbəcərəm awut aran ŋayi doru.»"}]}