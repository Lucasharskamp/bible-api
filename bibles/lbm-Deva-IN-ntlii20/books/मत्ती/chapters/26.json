{"data":[{"book":"मत्ती","chapter":"26","verse":"1","text":"जब यीशु यो सब बाते कह्य चुक्यो त अपनो चेलावों सी कहन लग्यो,"},{"book":"मत्ती","chapter":"26","verse":"2","text":"२६:२ निर्गमन १२:१-२७“तुम जानय हय कि दोय दिन को बाद फसह को पर्व हय, अऊर आदमी को बेटा क्रूस पर चढ़ायो जान लायी पकड़वायो जायेंन।”"},{"book":"मत्ती","chapter":"26","verse":"3","text":"तब मुख्य याजकों अऊर प्रजा को बुजूर्गों कैफा नाम को महायाजक को भवन म जमा भयो,"},{"book":"मत्ती","chapter":"26","verse":"4","text":"अऊर आपस म बिचार करन लग्यो कि यीशु ख चुपचाप सी पकड़ क मार डालो।"},{"book":"मत्ती","chapter":"26","verse":"5","text":"पर हि कहत होतो, “पर्व को समय नहीं, कहीं असो नहीं होय कि लोगों म दंगा होय जाये।”"},{"book":"मत्ती","chapter":"26","verse":"6","text":"जब यीशु बैतनिय्याह म शिमोन कोढ़ी को घर म होतो,"},{"book":"मत्ती","chapter":"26","verse":"7","text":"२६:७ लूका ७:३७,३८त एक बाई संगमरमर को बर्तन म बहुमूल्य अत्तर ले क ओको जवर आयी, अऊर जब ऊ जेवन करन बैठ्यो होतो त ओकी मुंड पर कुड़ाय दियो।"},{"book":"मत्ती","chapter":"26","verse":"8","text":"यो देख क ओको चेला गुस्सा भयो अऊर कहन लग्यो, “येको कहाली नाश करयो गयो?"},{"book":"मत्ती","chapter":"26","verse":"9","text":"येख त अच्छो दाम पर बेच क गरीबों ख बाट्यो जाय सकत होतो।”"},{"book":"मत्ती","chapter":"26","verse":"10","text":"यो जान क यीशु न उन्को सी कह्यो, “या बाई ख कहाली सतावय हय? ओन मोरो संग भलायी को काम करयो हय।"},{"book":"मत्ती","chapter":"26","verse":"11","text":"गरीब त तुम्हरो संग हमेशा रह्य हंय, पर मय तुम्हरो संग हमेशा नहीं रहूं।"},{"book":"मत्ती","chapter":"26","verse":"12","text":"ओन मोरो शरीर पर जो यो अत्तर कुड़ायो हय, ऊ मोरो गाड़्यो जान की तैयारी लायी करयो हय।"},{"book":"मत्ती","chapter":"26","verse":"13","text":"मय तुम सी सच कहू हय, कि पूरो जगत म जित कहीं यो सुसमाचार प्रचार करयो जायेंन, उत ओको यो काम को वर्नन भी ओकी याद म करयो जायेंन।”"},{"book":"मत्ती","chapter":"26","verse":"14","text":"तब यहूदा इस्करियोती न, जो बारा चेलावों म सी एक होतो, मुख्य याजकों को जवर गयो,"},{"book":"मत्ती","chapter":"26","verse":"15","text":"अऊर ओन कह्यो, “यदि मय ओख तुम्हरो हाथ म सौंप देऊ त मोख का देवो?” उन्न ओख तीस चांदी को सिक्का गिन क दे दियो।"},{"book":"मत्ती","chapter":"26","verse":"16","text":"अऊर ऊ उच समय सी ओख सौंपन को अच्छो मौका ढूंढन लग्यो।"},{"book":"मत्ती","chapter":"26","verse":"17","text":"अखमीरी रोटी को पर्व को पहिलो दिन, चेला यीशु को जवर आय क पूछन लग्यो, “तय कहां पर चाहवय हय कि हम तोरो लायी फसह खान की तैयारी करे?”"},{"book":"मत्ती","chapter":"26","verse":"18","text":"ओन कह्यो, “नगर म अनजान आदमी को जवर जाय क ओको सी कहो, ‘गुरु कह्य हय कि मोरो समय जवर हय। मय अपनो चेलावों को संग तोरो इत फसह को पर्व मनाऊं।’”"},{"book":"मत्ती","chapter":"26","verse":"19","text":"येकोलायी चेलावों न यीशु की आज्ञा मानी अऊर फसह तैयार करयो।"},{"book":"मत्ती","chapter":"26","verse":"20","text":"जब शाम भयी त ऊ बारयी चेलावों को संग जेवन करन लायी बैठ्यो।"},{"book":"मत्ती","chapter":"26","verse":"21","text":"जब हि खाय रह्यो होतो त ओन कह्यो, “मय तुम सी सच कहू हय कि तुम म सी एक मोख पकड़वायेंन।”"},{"book":"मत्ती","chapter":"26","verse":"22","text":"येको पर हि बहुत उदास भयो, अऊर हर एक चेला ओको सी पूछन लग्यो, “हे प्रभु, का ऊ मय आय?”"},{"book":"मत्ती","chapter":"26","verse":"23","text":"यीशु न उत्तर दियो, “जेन मोरो संग थारी म हाथ डाल्यो हय, उच मोख पकड़वायेंन।"},{"book":"मत्ती","chapter":"26","verse":"24","text":"२६:२४ भजन २२:७-८; यशायाह ५३:९आदमी को बेटा त जसो ओको बारे म लिख्यो हय, पर ऊ आदमी लायी शोक हय जेको द्वारा आदमी को बेटा पकड़वायो जावय हय: यदि ऊ आदमी को जनमच नहीं होतो, त ओको लायी भलो होतो।”"},{"book":"मत्ती","chapter":"26","verse":"25","text":"तब ओको सौंपन वालो यहूदा न कह्यो, “हे गुरु, का ऊ मय आय?”"},{"book":"मत्ती","chapter":"26","verse":"26","text":"जब हि खाय रह्यो होतो त यीशु न रोटी ली, अऊर धन्यवाद कर क् तोड़ी, अऊर चेलावों ख दे क कह्यो, “लेवो, खावो; यो मोरो शरीर आय।”"},{"book":"मत्ती","chapter":"26","verse":"27","text":"तब ओन कटोरा पकड़ क धन्यवाद करयो, अऊर उन्ख दे क कह्यो, “तुम सब येको म सी पीवो,"},{"book":"मत्ती","chapter":"26","verse":"28","text":"कहालीकि यो वाचा को मोरो ऊ खून आय, जो पूरो लोगों लायी पापों की माफी लायी बहायो जावय हय।"},{"book":"मत्ती","chapter":"26","verse":"29","text":"मय तुम सी कहू हय कि अंगूर को यो रस ऊ दिन तक कभी नहीं पीऊ, जब तक तुम्हरो संग अपनो बाप को राज्य म नयो रस नहीं पी लेऊ।”"},{"book":"मत्ती","chapter":"26","verse":"30","text":"तब हि भजन गाय क जैतून पहाड़ी पर गयो।"},{"book":"मत्ती","chapter":"26","verse":"31","text":"तब यीशु न उन्को सी कह्यो, “तुम सब अजच रात ख मोरो बारे म ठोकर खावो, कहालीकि शास्त्र म लिख्यो हय: ‘मय चरवाहे ख मारू, अऊर झुण्ड की मेंढीं तितर-बितर होय जायेंन।’"},{"book":"मत्ती","chapter":"26","verse":"32","text":"२६:३२ मत्ती २८:१६पर मय जीन्दो होन को बाद तुम सी पहिले गलील ख जाऊं।”"},{"book":"मत्ती","chapter":"26","verse":"33","text":"येको पर पतरस न यीशु सी कह्यो, “यदि सब तोरो वजह सी ठोकर खावय त खावय, पर मय कभी भी ठोकर नहीं खाऊ।”"},{"book":"मत्ती","chapter":"26","verse":"34","text":"यीशु न पतरस सी कह्यो, “मय तोरो सी सच कहू हय कि अजच रात ख मुर्गा को बाग देन सी पहिले, तय तीन बार मोरो इन्कार करजो।”"},{"book":"मत्ती","chapter":"26","verse":"35","text":"पतरस न ओको सी कह्यो, “यदि मोख तोरो संग मरनो भी पड़ेंन, तब भी मय तोरो मय कभी इन्कार नहीं करूं।”"},{"book":"मत्ती","chapter":"26","verse":"36","text":"तब यीशु अपनो चेलावों को संग गतसमनी नाम को एक जागा म आयो अऊर अपनो चेलावों सी कहन लग्यो, “इतच बैठ्यो रहजो, जब तक मय उत जाय क प्रार्थना करूं।”"},{"book":"मत्ती","chapter":"26","verse":"37","text":"ऊ पतरस अऊर जब्दी को दोयी टुरावों ख संग ले गयो, अऊर उदास अऊर व्याकुल होन लग्यो।"},{"book":"मत्ती","chapter":"26","verse":"38","text":"तब ओन उन्को सी कह्यो, “मोरो मन बहुत उदास हय, यहां तक कि मोरो जीव निकल्यो जाय रह्यो हय। तुम इतच ठहरो अऊर मोरो संग जागतो रहो।”"},{"book":"मत्ती","chapter":"26","verse":"39","text":"तब ऊ थोड़ो अऊर आगु बढ़ क मुंह को बल गिरयो, अऊर यो प्रार्थना करी, “हे मोरो बाप, यदि होय सकय त यो दु:ख को कटोरा मोरो सी टल जाये, तब भी जसो मय चाहऊ हय वसो नहीं, पर जसो तय चाहऊ हय वसोच हो।”"},{"book":"मत्ती","chapter":"26","verse":"40","text":"तब ओन चेलावों को जवर आय क उन्ख सोतो देख्यो अऊर पतरस सी कह्यो, “का तुम मोरो संग एक घड़ी भी नहीं जाग सक्यो?"},{"book":"मत्ती","chapter":"26","verse":"41","text":"जागतो रहो, अऊर प्रार्थना करतो रहो कि तुम परीक्षा म मत पड़ो: आत्मा त तैयार हय, पर शरीर कमजोर हय।”"},{"book":"मत्ती","chapter":"26","verse":"42","text":"तब ओन दूसरी बार जाय क यो प्रार्थना करी, “हे मोरो बाप, यदि यो कटोरा मोरो पीयो बिना नहीं हट सकय त तोरी इच्छा पूरी होय।”"},{"book":"मत्ती","chapter":"26","verse":"43","text":"तब ओन आय क उन्ख फिर सोतो पायो, कहालीकि उन्की आंखी नींद सी भरी होती।"},{"book":"मत्ती","chapter":"26","verse":"44","text":"उन्ख छोड़ क ऊ फिर चली गयो, अऊर उन्कोच शब्दों म फिर तीसरी बार प्रार्थना करी।"},{"book":"मत्ती","chapter":"26","verse":"45","text":"तब ओन चेलावों को जवर आय क उन्को सी कह्यो, “का तुम अब तक सोय रह्यो हय, देखो! घड़ी आय पहुंची हय, अऊर आदमी को बेटा पापियों को हाथ सौंप्यो जायेंन।"},{"book":"मत्ती","chapter":"26","verse":"46","text":"उठो, चलो; देखो, मोरो सौंपन वालो जवर आय गयो हय।”"},{"book":"मत्ती","chapter":"26","verse":"47","text":"यीशु यो कह्यच रह्यो होतो कि यहूदा जो बारयी म सी एक होतो, आयो, अऊर ओको संग मुख्य याजकों अऊर बुजूर्ग लोगों को तरफ सी बड़ी भीड़, तलवारे अऊर लाठियां पकड़ क आयो।"},{"book":"मत्ती","chapter":"26","verse":"48","text":"ओको सौंपन वालो न उन्ख यो इशारा दियो होतो: “जेक मय चुम्मा लेऊ उच आय; ओख पकड़ लेजो।”"},{"book":"मत्ती","chapter":"26","verse":"49","text":"अऊर तुरतच यीशु को जवर आय क कह्यो, “हे गुरु, प्रनाम!” अऊर ओख बहुत चुम्मा लियो।"},{"book":"मत्ती","chapter":"26","verse":"50","text":"यीशु न ओको सी कह्यो, “हे संगी, जो काम लायी तय आयो हय, ओख कर ले।”"},{"book":"मत्ती","chapter":"26","verse":"51","text":"यीशु को संगियों म सी एक न हाथ बढ़ाय क अपनी तलवार खीच ली अऊर महायाजक को सेवक पर चलाय क ओको कान काट डाल्यो।"},{"book":"मत्ती","chapter":"26","verse":"52","text":"तब यीशु न ओको सी कह्यो, “अपनी तलवार म्यान म रख ले कहालीकि जो तलवार चलावय हंय हि सब तलवार सी नाश करयो जायेंन।"},{"book":"मत्ती","chapter":"26","verse":"53","text":"का तय नहीं जानय कि मय अपनो बाप सी बिनती कर सकू हय, अऊर ऊ स्वर्गदूतों की बारा पलटन सी जादा मोरो जवर अभी खड़ो कर देयेंन?"},{"book":"मत्ती","chapter":"26","verse":"54","text":"पर पवित्र शास्त्र की हि बाते असोच होनो जरूरी हय, कसो पूरी होयेंन?”"},{"book":"मत्ती","chapter":"26","verse":"55","text":"ऊ समय यीशु न भीड़ सी कह्यो, “का तुम तलवारे अऊर लाठियां धर क मोख डाकू को जसो पकड़न लायी निकल्यो हय? मय हर दिन मन्दिर म बैठ क उपदेश करत होतो, अऊर तुम न मोख नहीं पकड़्यो।”"},{"book":"मत्ती","chapter":"26","verse":"56","text":"पर यो सब येकोलायी भयो हय कि भविष्यवक्तावों को वचन पूरो होय। तब सब चेला ओख छोड़ क भग गयो।"},{"book":"मत्ती","chapter":"26","verse":"57","text":"तब यीशु को पकड़न वालो ओख कैफा नाम को महायाजक को जवर लिजायो, जहां धर्मशास्त्री अऊर बुजूर्गों जमा भयो होतो।"},{"book":"मत्ती","chapter":"26","verse":"58","text":"पतरस दूरच दूर ओको पीछू-पीछू महायाजक को आंगन तक गयो, अऊर अन्दर जाय क यीशु को का होयेंन देखन सेवकों को संग बैठ गयो।"},{"book":"मत्ती","chapter":"26","verse":"59","text":"मुख्य याजक अऊर पूरी महासभा यीशु ख मार डालन लायी ओको विरोध म झूठी गवाही की खोज म होतो,"},{"book":"मत्ती","chapter":"26","verse":"60","text":"पर बहुत सो झूठो गवाहों को आनो पर भी नहीं पायो आखरी म दोय लोग आयो,"},{"book":"मत्ती","chapter":"26","verse":"61","text":"२६:६१ यूहन्ना २:१९अऊर कह्यो, “येन कह्यो हय कि मय परमेश्वर को मन्दिर ख गिराय सकू हय अऊर ओख तीन दिन म बनाय सकू हय।”"},{"book":"मत्ती","chapter":"26","verse":"62","text":"तब महायाजक न खड़ो होय क यीशु सी कह्यो, “का तय कोयी उत्तर नहीं देवय? हि लोग तोरो विरोध म का गवाही देवय हंय?”"},{"book":"मत्ती","chapter":"26","verse":"63","text":"पर यीशु चुप रह्यो। तब महायाजक न ओको सी कह्यो, “मय तोख जीन्दो परमेश्वर की कसम देऊ हय कि यदि तय परमेश्वर को बेटा मसीह आय, त हम सी कह्य दे।”"},{"book":"मत्ती","chapter":"26","verse":"64","text":"यीशु न ओको सी कह्यो, “तय न खुदच कह्य दियो; बल्की मय तुम सी यो भी कहू हय कि अब सी तुम केवल आदमी को बेटा ख सर्वशक्तिमान को दायो तरफ बैठ्यो, अऊर आसमान को बादलो पर आवतो देखो।”"},{"book":"मत्ती","chapter":"26","verse":"65","text":"येको पर महायाजक न अपनो कपड़ा फाड़्यो अऊर कह्यो, “येन परमेश्वर की निन्दा करी हय, अब हम्ख गवाहों की का जरूरत? देखो, तुम न अभी यो निन्दा सुनी हय!"},{"book":"मत्ती","chapter":"26","verse":"66","text":"तुम का सोचय हय?”"},{"book":"मत्ती","chapter":"26","verse":"67","text":"तब उन्न ओको मुंह पर थूक्यो अऊर ओख घूसा मारयो, दूसरों न थापड़ मार क,"},{"book":"मत्ती","chapter":"26","verse":"68","text":"कह्यो, “हे मसीह, हम सी भविष्यवानी कर क् कह्य कि कौन न तोख मारयो?”"},{"book":"मत्ती","chapter":"26","verse":"69","text":"पतरस बाहेर आंगन म बैठ्यो हुयो होतो कि एक दासी ओको जवर आयी अऊर कह्यो, “तय भी यीशु गलीली को संग होतो।”"},{"book":"मत्ती","chapter":"26","verse":"70","text":"पतरस न सब को आगु यो कहतो हुयो इन्कार करयो, “मय नहीं जानु तय का कह्य रही हय।”"},{"book":"मत्ती","chapter":"26","verse":"71","text":"जब ऊ बाहेर द्वार म गयो, त दूसरी सेविका न ओख देख क उन्को सी जो उत होतो कह्यो, “यो भी त यीशु नासरी को संग होतो।”"},{"book":"मत्ती","chapter":"26","verse":"72","text":"पतरस न कसम खाय क फिर इन्कार करयो: “मय ऊ आदमी ख नहीं जानु।”"},{"book":"मत्ती","chapter":"26","verse":"73","text":"थोड़ी देर बाद लोगों न जो उत खड़ो होतो, पतरस को जवर आय क ओको सी कह्यो, “सचमुच तय भी उन्म सी एक आय, कहालीकि तोरी बोली भाषा न तोरो भेद खोल दियो हय।”"},{"book":"मत्ती","chapter":"26","verse":"74","text":"तब ऊ धिक्कारन अऊर कसम खान लग्यो: “मय ऊ आदमी ख नहीं जानु।”"},{"book":"मत्ती","chapter":"26","verse":"75","text":"तब पतरस ख यीशु की कहीं हुयी बात याद म आयी: “मुर्गा को बाग देन सी पहिले तय तीन बार मोरो इन्कार करजो।” अऊर ऊ बाहेर जाय क फूट फूट क रोयो।"}]}