{"data":[{"book":"Psalmen","chapter":"45","verse":"1","text":"Voor muziekbegeleiding; op de wijze van: “Leliën” Van de zonen van Kore; een minnelied. Een heerlijk lied ontwelt aan mijn hart, Ik wil den Koning mijn zang doen horen; Mijn tong is als een vlotte pen:"},{"book":"Psalmen","chapter":"45","verse":"2","text":"Gij zijt de schoonste onder de kinderen der mensen, Aanminnigheid ligt op uw lippen, Zo heeft God U voor eeuwig gezegend."},{"book":"Psalmen","chapter":"45","verse":"3","text":"Gord uw zwaard om de heupen, o held, Omkleed U met glorie en luister;"},{"book":"Psalmen","chapter":"45","verse":"4","text":"Vol moed op uw ros voor waarheid, onschuld en recht! Uw rechterhand lere U machtige daden;"},{"book":"Psalmen","chapter":"45","verse":"5","text":"Scherp zijn uw pijlen: volkeren liggen onder uw voet, ‘s Konings vijanden ontzinkt de moed!"},{"book":"Psalmen","chapter":"45","verse":"6","text":"Uw troon staat vast in de eeuwen der eeuwen, Uw koningsschepter is een schepter van recht;"},{"book":"Psalmen","chapter":"45","verse":"7","text":"Gij hebt de gerechtigheid lief, maar haat de boosheid. Daarom heeft Jahweh, uw God, U gezalfd Met vreugde-olie als geen uwer broeders;"},{"book":"Psalmen","chapter":"45","verse":"8","text":"Al uw kleren geuren van mirre, aloë en laurier. Uit ivoren paleizen juichen de harpen U toe,"},{"book":"Psalmen","chapter":"45","verse":"9","text":"Koningsdochters staan onder uw schonen; Daar treedt de Koningin aan uw rechter in ofir-brocaat!"},{"book":"Psalmen","chapter":"45","verse":"10","text":"Hoor, Dochter! Zie, en neig uw oor, Vergeet uw volk en het huis van uw vader:"},{"book":"Psalmen","chapter":"45","verse":"11","text":"Laat de Koning uw schoonheid begeren; Breng Hem uw hulde, want Hij is uw Heer!"},{"book":"Psalmen","chapter":"45","verse":"12","text":"Dan komt de dochter van Tyrus tot U met geschenken, En zoeken de rijkste volken uw gunst."},{"book":"Psalmen","chapter":"45","verse":"13","text":"Enkel lieftalligheid ligt op het gelaat der koninklijke Dochter, Met goud doorweven is haar ornaat;"},{"book":"Psalmen","chapter":"45","verse":"14","text":"Over bonte tapijten wordt zij voor den Koning geleid, Als bruidsmeisjes volgen haar de vriendinnen;"},{"book":"Psalmen","chapter":"45","verse":"15","text":"En onder gejuich en gejubel Trekken zij in het paleis van den Koning!"},{"book":"Psalmen","chapter":"45","verse":"16","text":"Dan worden in plaats van uw vaderen U zonen geboren, En Gij stelt ze over heel de aarde tot koningen aan."},{"book":"Psalmen","chapter":"45","verse":"17","text":"Zij zullen uw Naam doen gedenken Van geslacht tot geslacht; En volken zullen U prijzen Voor eeuwig en immer!"}]}