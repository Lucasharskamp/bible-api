{"data":[{"book":"Genesis","chapter":"1","verse":"1","text":"In het begin schiep God hemel en aarde."},{"book":"Genesis","chapter":"1","verse":"2","text":"Maar de aarde was nog ongeordend en leeg, over de wereldzee heerste duisternis, en Gods Geest zweefde over de wateren."},{"book":"Genesis","chapter":"1","verse":"3","text":"God sprak: Daar zij licht. En er was licht."},{"book":"Genesis","chapter":"1","verse":"4","text":"En God zag, dat het licht goed was. Nu scheidde God het licht van de duisternis;"},{"book":"Genesis","chapter":"1","verse":"5","text":"het licht noemde Hij dag, en de duisternis noemde Hij nacht. Zo werd het avond en morgen: de eerste dag."},{"book":"Genesis","chapter":"1","verse":"6","text":"God sprak: Er zij een uitspansel tussen de wateren, om de wateren van elkander te scheiden. Zo geschiedde."},{"book":"Genesis","chapter":"1","verse":"7","text":"God maakte het uitspansel, en scheidde het water onder het uitspansel van het water daarboven;"},{"book":"Genesis","chapter":"1","verse":"8","text":"het uitspansel noemde God hemel. Weer werd het avond en morgen: de tweede dag."},{"book":"Genesis","chapter":"1","verse":"9","text":"God sprak: Het water onder de hemel moet samenvloeien naar één plaats, zodat het droge te voorschijn komt. Zo geschiedde."},{"book":"Genesis","chapter":"1","verse":"10","text":"Het droge noemde God aarde, het saamgevloeide water noemde Hij zee. En God zag, dat het goed was."},{"book":"Genesis","chapter":"1","verse":"11","text":"God sprak: De aarde moet groene planten voortbrengen, zaaddragend gewas en vruchtbomen, die zaadvruchten dragen op aarde, elk naar zijn soort. Zo geschiedde."},{"book":"Genesis","chapter":"1","verse":"12","text":"De aarde deed groene planten ontspruiten, zaaddragend gewas, en bomen, die zaadvruchten dragen, elk naar zijn soort. En God zag, dat het goed was."},{"book":"Genesis","chapter":"1","verse":"13","text":"Weer werd het avond en morgen: de derde dag."},{"book":"Genesis","chapter":"1","verse":"14","text":"God sprak: Er moeten lichten komen aan het hemelgewelf, om de dag en de nacht van elkaar te scheiden; zij moeten ook tot tekenen dienen voor vaste tijden, dagen en jaren;"},{"book":"Genesis","chapter":"1","verse":"15","text":"en als lichten staan aan het hemelgewelf, om de aarde te verlichten. Zo geschiedde."},{"book":"Genesis","chapter":"1","verse":"16","text":"God maakte de beide grote lichten: het grootste licht om de dag te beheersen, en het kleinste om heerschappij te voeren over de nacht; bovendien de sterren."},{"book":"Genesis","chapter":"1","verse":"17","text":"God plaatste ze aan het hemelgewelf, om de aarde te verlichten,"},{"book":"Genesis","chapter":"1","verse":"18","text":"om te heersen over de dag en de nacht, en om licht en duisternis van elkander te scheiden. En God zag, dat het goed was."},{"book":"Genesis","chapter":"1","verse":"19","text":"Weer werd het avond en morgen: de vierde dag."},{"book":"Genesis","chapter":"1","verse":"20","text":"God sprak: Laat het water krioelen van levend gewemel, en over de aarde de vogels vliegen langs het hemelgewelf."},{"book":"Genesis","chapter":"1","verse":"21","text":"Toen schiep God de grote zeegedrochten met al het levend gewemel, waarvan het water krioelt, elk naar zijn soort; en al de verschillende soorten van gevleugelde dieren. En God zag, dat het goed was."},{"book":"Genesis","chapter":"1","verse":"22","text":"Toen zegende God ze, en sprak: Weest vruchtbaar en vermenigvuldigt u; bevolkt het water der zee, en laat ook de vogels zich op aarde vermeerderen."},{"book":"Genesis","chapter":"1","verse":"23","text":"Weer werd het avond en morgen: de vijfde dag."},{"book":"Genesis","chapter":"1","verse":"24","text":"God sprak: Laat de aarde levende wezens voortbrengen van allerlei soort; tamme dieren, kruipende dieren en beesten in het wild, elk naar zijn soort. Zo geschiedde."},{"book":"Genesis","chapter":"1","verse":"25","text":"God maakte de verschillende soorten van wilde en tamme dieren met al wat over de aarde kruipt. En God zag, dat het goed was."},{"book":"Genesis","chapter":"1","verse":"26","text":"God sprak: Laat ons den mens maken als ons beeld, op ons gelijkend; hij heerse over de vissen der zee, de vogels in de lucht, de viervoetige dieren, en over heel de aarde met alles, wat er op kruipt."},{"book":"Genesis","chapter":"1","verse":"27","text":"En God schiep den mens als zijn beeld. Als het beeld van God schiep Hij hem; Man en vrouw schiep Hij hen."},{"book":"Genesis","chapter":"1","verse":"28","text":"Toen zegende God ze, en sprak tot hen: Weest vruchtbaar en vermenigvuldigt u; bevolkt de aarde en onderwerpt haar; heerst over de vissen der zee, de vogels in de lucht en over alle levende wezens, die zich op de aarde bewegen."},{"book":"Genesis","chapter":"1","verse":"29","text":"God sprak: Zie, Ik geef u al het zaaddragend gewas op de hele aarde, met alle bomen, die zaadvruchten dragen; die zullen u tot voedsel dienen."},{"book":"Genesis","chapter":"1","verse":"30","text":"Maar aan alle wilde beesten, aan alle vogels in de lucht, aan al wat beweegt en leeft op de aarde, geef Ik alle groene planten tot voedsel. Zo geschiedde."},{"book":"Genesis","chapter":"1","verse":"31","text":"En God zag dat alles, wat Hij gemaakt had, zeer goed was. Weer werd het avond en morgen: de zesde dag."}]}