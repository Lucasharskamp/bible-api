{"data":[{"book":"ቆላሲያሴ ዓሶም","chapter":"2","verse":"1","text":"ዒንሢንታ ሎዶቂያይዳ ዓኣ ዓሶ ዛሎ''ንታ፥ ሃሣ ዬያጉዲ ታና ዔሩዋ ዓሶማኣ ቢያ ታ ዎማይዲ ዶዲ ማዻቴ ዒንሢ ዔራንዳጉዲ ታ ኮዓኔ።"},{"book":"ቆላሲያሴ ዓሶም","chapter":"2","verse":"2","text":"ታ ዶዲ ማዻሢ' ዒና'' ዔያቶኮ ዶዲ፥ ናሹሞናኣ ፔቴ'' ማዒ፥ ፒዜ ማዔ ማሊ ጶቂሥሢ ዖርጎቹሞ ዴንቂ ፆኦሲኮ ዓኣሺንቴ ማሊፆ ማዔ፥ ኪሪስቶሴ ዔያታ ዔራንዳጉዲኬ።"},{"book":"ቆላሲያሴ ዓሶም","chapter":"2","verse":"3","text":"ሃኣማቶና ዔራቶናኮ ቆሎ ዓኣሺንቲ ዓኣሢ ኪሪስቶሴ ኮይላ''ኬ።"},{"book":"ቆላሲያሴ ዓሶም","chapter":"2","verse":"4","text":"ዬያ ታ ዒንሢም ጋዓሢ ዖኦኒያ ጌሺሢ ሃይሴና ዒንሢ ዻቢሹዋጉዲ ጌይኬ።"},{"book":"ቆላሲያሴ ዓሶም","chapter":"2","verse":"5","text":"ዎዚ ታ ዒንሢዳፓ ሃኪ ዓኣያ ማዔቴያ ዓያናና ታ ዒንሢና ዎላ''ኬ፤ ዒንሢ ኮይሳማ ጎይፆ ናንጊሢና ኪሪስቶሴይዳ ዒንሢኮ ዓኣ ጉሙርቂፆ ዶዱሞ ታ ዛጋሢሮ ዎዛዻኔ።"},{"book":"ቆላሲያሴ ዓሶም","chapter":"2","verse":"6","text":"ጎዳ ዬሱስ ኪሪስቶሴ ዒንሢ ጉሙርቂ ዔኬ ጎይፆና ዒዛና ዎላ'' ፔቴ'' ማዒ ናንጉዋቴ፤"},{"book":"ቆላሲያሴ ዓሶም","chapter":"2","verse":"7","text":"ዒዛይዳ ፃጲ ዳኪ፥ ናንጎ ዒንሢ ዒዛና ማሂ ዓርቂ፥ ዒንሢ ዔሬ ጎይፆና ኪሪስቶሴ ጉሙርቂፆና ዶዲ ናንጉዋቴ፤ ሚርጌና ሃሣ ፆኦሲ ጋላቱዋቴ።"},{"book":"ቆላሲያሴ ዓሶም","chapter":"2","verse":"8","text":"ኪሪስቶሴ ዔርዜ ጎይፆጉዲቱዋንቴ ዓሲ ኬሴ'' ዎጌና ሓይ ዓጫ'' ዎርቃ ዎጌይዳፓ ማዔ ጉሪ ጌሺሢ ባኣዚ''ና ሃሣ ሃምዓቶና ማዢንቴ ሃይሴና ጎኔ ጎይፃፓ ዖኦኒያ ዒንሢ ዲዒ ዔኩዋጉዲ ዒንሢና ዔሩዋቴ።"},{"book":"ቆላሲያሴ ዓሶም","chapter":"2","verse":"9","text":"ፆኦሲኮ ፆኦሱማ ጉቤና ፔጋዺ ዔርቲ ናንጋሢ ዓሲ ማዔ፥ ኪሪስቶሴይዳኬ።"},{"book":"ቆላሲያሴ ዓሶም","chapter":"2","verse":"10","text":"ዒንሢያ ኩሙሢ ናንጊ ዴንቄሢ ሱኡጉሞና ቢታንቱሞናኮ ዑፃሢ ማዔ፥ ኪሪስቶሴናኬ።"},{"book":"ቆላሲያሴ ዓሶም","chapter":"2","verse":"11","text":"ዒዛና ዎላ'' ፔቴ'' ማዒፆና ዒንሢ ዓቲንቶ ቤርቶ ቲቂንቴያ ማዔኔ፤ ዬይ ዓቲንቶ ቤርቶ ቲቂንቲፃ ዒንሢኮ ጎሞ ማዾ'' ላኣማኒ ኪሪስቶሴና ማዺንቴያ ማዓንዳፓዓቴም ዓሲ ቲቃ፥ ዓቲንቴ ቤርቲ ቲቂንቲቱዋሴ።"},{"book":"ቆላሲያሴ ዓሶም","chapter":"2","verse":"12","text":"ዓይጎሮ ጌዔቴ ዒንሢ ዋኣፆና ማስቴ ዎዶ''ና ኪሪስቶሴና ዎላ'' ዒንሢ ዱኡቴኔ፤ ሃሣ ዒዛና ዎላ'' ሃይባ''ፓኣ ዒንሢ ዔቄኔ፤ ዒንሢ ሃይባ''ፓ ዔቄሢ' ኪሪስቶሴ ሃይባ''ፓ ዔቂሴ፥ ፆኦዛሢ ዎልቆ ዒንሢ ጉሙርቃሢሮኬ።"},{"book":"ቆላሲያሴ ዓሶም","chapter":"2","verse":"13","text":"ዒንሢኮ ጎሞ ዓቲንቶ ቤርታ ቲቂንቲባኣሢሮ ቤርታ ዒንሢ ሃይቄያኬ፤ ሃሢ ጋዓንቴ ፆኦሲ ኪሪስቶሴና ዎላ'' ናንጊና ባይቁዋያ ዒንሢ ማሄኔ፤ ጎሞዋ ኑኡኮ ቢያ ዓቶም ጌዔኔ።"},{"book":"ቆላሲያሴ ዓሶም","chapter":"2","verse":"14","text":"ኑና ዻቢንቲ ዓሲ ማሂ ዒፃያ፥ ሃሣ ኑኡኒ ጋሌ ዓሲ ማዒፆ ኑኡኮ ዔርዛ ፃኣፒንቴ ባኮ ዑጪ ባይዚ፥ ፑርቶ ዓሶ ሱፆ ሚፃ ጳርቂ ኑጊዳፓ ዒዚ ሺኢሼኔ።"},{"book":"ቆላሲያሴ ዓሶም","chapter":"2","verse":"15","text":"ዒዛኮ ሞርኮ ማዔ፥ ጫሪንጫ ዓኣ ሱኡጎና ቢታንታ ዓኣ ማዢንቶ ቢያ ፑርቶ ዓሶ ሱፆ ሚፆይዳ ባሺ ዖሎ ዓንጋሞዋ ጉሲሲ ባሺንቴያ ማዒፆ ዓሲ ቢያ ዴንቃንዳጉዲ ዒ ማሄኔ።"},{"book":"ቆላሲያሴ ዓሶም","chapter":"2","verse":"16","text":"ዓካሪ ሙኡዚ'' ዛላ ማዔቴ ዑሺ ዛላ ቦንቾ ኬሊ'' ቦንቺሢ ዛላ፥ ዓጊኒ ፄኤሪ ቦንቺሢ ዛላና ዓይሁዶ ዓሶኮ ሃውሾ ኬሎ'' ቦንቺሢ ዛላና ዖኦኒያ ዒንሢ ዻቤኔ ጎዖፓ።"},{"book":"ቆላሲያሴ ዓሶም","chapter":"2","verse":"17","text":"ዬንሢ ቢያ ሃጊ ሙካንዳ ባኮኮ ሺቦ'' ማዔዞንሢኬ፤ ጎኔ ዓኣያ ማዒ ሺባሢ ኪሪስቶሴኬ።"},{"book":"ቆላሲያሴ ዓሶም","chapter":"2","verse":"18","text":"ኮይሱዋ ሼሌዑሞ ዓኣያ፥ ሃሣ ፆኦሲ ኪኢታንቾ ካኣሽኪሢ ናሽካ ዓሲ ጌሺ ዒንሢ ጉሪ ዓይሱዋጉዲ ዒንሢና ዔሩዋቴ። ዬያጉዴ ዓሢ' ዒዛም ፔጋዺ ጴዻ ባኮና ሄርሺንቲ ሄርሺንቲ ጉሪ ማዔ ዓሲ ማሊሢና ዖቶርቃያኬ።"},{"book":"ቆላሲያሴ ዓሶም","chapter":"2","verse":"19","text":"ዬያ ዓሢኮ ዑሢ ቢያ ጪጊቺና ሻሺና ካኣሚ ካኣሚ ሙኡዚ''ያ ዴንቂ ዴንቂ ፆኦሲ ዒንጋ ዲጪሢና ዲጪሳ ቶኦካ''ሢናኮ ዎላ'' ካኣሚሢ ባኣያኬ።"},{"book":"ቆላሲያሴ ዓሶም","chapter":"2","verse":"20","text":"ኪሪስቶሴና ዎላ'' ዒንሢ ሃይቂ ሃያ ዓጮ'' ባኮይዳፓ ዱማዼያ ማዔቴ ዓካሪ ዬያይዳፓ ዱማዺባኣያጉዲ ዎዲ'' ዒንሢ ዬንሢጉዴ ዓይሢፆም ዓይሢንታይ?"},{"book":"ቆላሲያሴ ዓሶም","chapter":"2","verse":"21","text":"ዬንሢ ዓይሢፆንሢ፦ «ዓርቂፖ፥ ዻንጋና ካንሢፖ፥ ካኣሚፖ» ጋዓዞንሢኬ።"},{"book":"ቆላሲያሴ ዓሶም","chapter":"2","verse":"22","text":"ዬንሢ ቢያ ዓሲ ኬሴ'' ዎጌና ዓይሥሢ ዔርዚሢና ማዺንታያ ማዔሢሮ ዬንሢ ማዺንቴሢኮ ጊንፃ ማኣዳ'' ባኣዚ'' ባኣያ ማዒ ባይቃያኬ።"},{"book":"ቆላሲያሴ ዓሶም","chapter":"2","verse":"23","text":"ዬንሢ ዓይሢፆንሢ' ዓሲ ፔኤሮ ኬሲ'' ካኣሽካ ካኣሺንታ ኮይሱዋ ሼሌዑሞና ዑሢ ፑርቲሲሢ ማዾ ማዺሺሳሢሮ ዛጎዛ ፒዜ ዔራቶና ማዺንታያ ማላኔ፤ ጋዓንቴ ዓሲ' ኮዓ ሱኡኮ ማዾ'' ቃዛኒ ማኣዳ'' ባኣዚ'' ባኣያኬ።"}]}