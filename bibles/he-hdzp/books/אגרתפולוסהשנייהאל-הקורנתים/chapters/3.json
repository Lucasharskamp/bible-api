{"data":[{"book":"אגרת פולוס השנייה אל-הקורנתים","chapter":"3","verse":"1","text":"האם עלינו לשוב ולשבח את עצמנו? האם עלינו לנהוג כמורי השקר ולהציג לפניכם מכתבי המלצה? אני חושב שאיננו זקוקים למכתב המלצה אליכם או מכם!"},{"book":"אגרת פולוס השנייה אל-הקורנתים","chapter":"3","verse":"2","text":"אתם בעצמכם מכתב ההמלצה שלנו, שהרי כל הרואה את השינוי לטובה שחל בכם יודע מיד שעשינו בכם עבודה טובה."},{"book":"אגרת פולוס השנייה אל-הקורנתים","chapter":"3","verse":"3","text":"אתם מראים שהינכם מכתב מאת המשיח שנכתב על־ידינו. הוא לא נכתב בדיו, אלא ברוח אלוהים חיים; אין הוא כתוב על לוחות אבן, אלא על לבבות של בשר ודם."},{"book":"אגרת פולוס השנייה אל-הקורנתים","chapter":"3","verse":"4","text":"אנו מעזים לומר דברים אלה על עצמנו רק משום שאנו בוטחים באלוהים, באמצעות המשיח, שהוא אכן יעזור לנו לקיים את דברינו,"},{"book":"אגרת פולוס השנייה אל-הקורנתים","chapter":"3","verse":"5","text":"ולא משום שאנו סומכים על כוחנו ויכולתנו. כוחנו והצלחתנו באים מאלוהים לבדו!"},{"book":"אגרת פולוס השנייה אל-הקורנתים","chapter":"3","verse":"6","text":"הוא הכשיר אותנו לספר לאחרים על בריתו החדשה שנועדה להושיעם. איננו אומרים להם שאם לא יצייתו לתורת ה׳ ימותו; אנו מספרים להם על רוח הקודש שמעניק חיים. הניסיון להיוושע על־ידי שמירת מצוות התורה סופו מוות, ואילו רוח הקודש מעניק חיים."},{"book":"אגרת פולוס השנייה אל-הקורנתים","chapter":"3","verse":"7","text":"השיטה הישנה של חוקי התורה, אשר הביאה מוות, לוותה בהוד כה רב, עד כי בני־ישראל לא יכלו להביט בפניו של משה. שכן במסרו לעם את לוחות הברית זרחו פניו בכבוד ה׳, אם כי הזוהר כבר החל לחלוף."},{"book":"אגרת פולוס השנייה אל-הקורנתים","chapter":"3","verse":"8","text":"אם השיטה הישנה לוותה בהוד כה רב, האם לא נצפה להוד רב יותר כשרוח הקודש מעניק חיים?"},{"book":"אגרת פולוס השנייה אל-הקורנתים","chapter":"3","verse":"9","text":"אם התוכנית שהביאה מוות לוותה בהוד כה רב, הרי התוכנית שמצדיקה את האדם בעיני אלוהים מלווה בהוד נעלה יותר."},{"book":"אגרת פולוס השנייה אל-הקורנתים","chapter":"3","verse":"10","text":"למעשה הזוהר שקרן מפני משה הוא כאין וכאפס לעומת הוד הברית החדשה."},{"book":"אגרת פולוס השנייה אל-הקורנתים","chapter":"3","verse":"11","text":"שכן אם השיטה הישנה שחלפה והתבטלה לוותה בהוד, השיטה החדשה והנצחית מלווה בהוד נעלה הרבה יותר."},{"book":"אגרת פולוס השנייה אל-הקורנתים","chapter":"3","verse":"12","text":"מאחר שאנו יודעים כי הוד חדש זה קיים לנצח, אנו יכולים לבשר את דבר ה׳ באומץ רב."},{"book":"אגרת פולוס השנייה אל-הקורנתים","chapter":"3","verse":"13","text":"איננו כמשה אשר הסתיר את פניו כדי שבני־ישראל לא יביטו בזוהר שחולף ומתבטל."},{"book":"אגרת פולוס השנייה אל-הקורנתים","chapter":"3","verse":"14","text":"אך לבם של בני־ישראל קהה, שכן עד היום בקראם את הכתובים נדמה שמסווה נתון על לבם, ואין ביכולתם להבין את משמעות הכתובים. מסווה זה יוסר רק כשיאמינו בה׳."},{"book":"אגרת פולוס השנייה אל-הקורנתים","chapter":"3","verse":"15","text":"אכן, אפילו היום בקראם את תורת משה, המסווה מונח על לבם."},{"book":"אגרת פולוס השנייה אל-הקורנתים","chapter":"3","verse":"16","text":"אך בשובם אל ה׳ יוסר המסווה."},{"book":"אגרת פולוס השנייה אל-הקורנתים","chapter":"3","verse":"17","text":"האדון הוא הרוח, והיכן שנמצא רוח האדון שם יש חירות."},{"book":"אגרת פולוס השנייה אל-הקורנתים","chapter":"3","verse":"18","text":"אך אנו, המאמינים המשיחיים, אין מסווה על פנינו; אנו הולכים ומשקפים את כבוד ה׳ כמראה, ורוח הקודש הפועל בנו הופך אותנו בהדרגה לצלמו."}]}