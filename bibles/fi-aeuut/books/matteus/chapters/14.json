{"data":[{"book":"Matteus","chapter":"14","verse":"1","text":"Kun kuningas14:1 Sananmukaisesti: »tetrarkki», yksi alueen neljästä hallitsijasta. Herodes kuuli Jeesuksesta,"},{"book":"Matteus","chapter":"14","verse":"2","text":"hän sanoi miehilleen: »Hänen täytyy olla Johannes Kastaja, joka on herännyt kuolleista. Siksi hän pystyy tekemään ihmeitäkin.»"},{"book":"Matteus","chapter":"14","verse":"3,4","text":"Herodes oli näet sulkenut Johanneksen vankilaan, kun tämä oli sanonut, ettei Herodeksella ollut oikeutta pitää vaimonaan Herodiasta, veljensä Filippuksen vaimoa."},{"book":"Matteus","chapter":"14","verse":"5","text":"Herodes olisi halunnut surmata Johanneksen, mutta kansa piti Johannesta profeettana, ja Herodes pelkäsi mielenosoituksia."},{"book":"Matteus","chapter":"14","verse":"6","text":"Sitten Herodes vietti syntymäpäiviä. Herodiaan tytär esitti tanssia, ja kuningas oli niin ihastunut,"},{"book":"Matteus","chapter":"14","verse":"7","text":"että vannoi antavansa tytölle mitä ikinä tämä halusi."},{"book":"Matteus","chapter":"14","verse":"8","text":"Äitinsä yllytyksestä tyttö pyysi Johannes Kastajan päätä tarjottimella."},{"book":"Matteus","chapter":"14","verse":"9","text":"Kuningas oli onneton, mutta ei halunnut pettää sanaansa vieraiden nähden."},{"book":"Matteus","chapter":"14","verse":"10","text":"Niinpä hän käski mestata Johanneksen."},{"book":"Matteus","chapter":"14","verse":"11","text":"Pää tuotiin tarjottimella tytölle, ja tämä vei sen äidilleen."},{"book":"Matteus","chapter":"14","verse":"12","text":"Johanneksen oppilaat hakivat hänen ruumiinsa ja hautasivat sen. Sitten he tulivat kertomaan Jeesukselle, mitä oli tapahtunut."},{"book":"Matteus","chapter":"14","verse":"13","text":"Kun Jeesus kuuli suruviestin, hän lähti veneellä syrjäiseen paikkaan saadakseen olla yksin. Mutta ihmiset olivat huomanneet, minne hän meni, ja heitä tuli eri kaupungeista jalkaisin hänen peräänsä."},{"book":"Matteus","chapter":"14","verse":"14","text":"Kun Jeesus nousi maihin, suuri ihmisjoukko oli jo odottamassa häntä. Hänen kävi sääli ihmisiä ja hän paransi kaikki sairaat."},{"book":"Matteus","chapter":"14","verse":"15","text":"Illalla oppilaat tulivat sanomaan hänelle: »On jo myöhä eikä näin syrjäiseltä seudulta saa mitään ruokaa. Lähetä ihmiset ostamaan kylistä syötävää.»"},{"book":"Matteus","chapter":"14","verse":"16","text":"Jeesus vastasi: »Ei heidän tarvitse lähteä. Antakaa te heille ruokaa!»"},{"book":"Matteus","chapter":"14","verse":"17","text":"»Mitä?» huudahtivat oppilaat. »Eihän meillä ole kuin viisi vaivaista leipää ja kaksi kalaa.»"},{"book":"Matteus","chapter":"14","verse":"18","text":"»Tuokaa ne tänne», Jeesus pyysi."},{"book":"Matteus","chapter":"14","verse":"19","text":"Jeesus käski ihmisten istua ruohikkoon. Hän otti ne viisi leipää ja kaksi kalaa, katsoi ylös ja pyysi, että Jumala siunaisi aterian. Sitten hän taitteli leivät palasiksi ja käski oppilaidensa jakaa ne ihmisille."},{"book":"Matteus","chapter":"14","verse":"20","text":"Kaikki söivät itsensä kylläisiksi. Kun tähteet jälkeenpäin koottiin, niitä kertyi kaksitoista täyttä korillista."},{"book":"Matteus","chapter":"14","verse":"21","text":"Paikalla oli noin viisituhatta miestä ja heidän lisäkseen naisia ja lapsia."},{"book":"Matteus","chapter":"14","verse":"22","text":"Heti aterian jälkeen Jeesus käski oppilaidensa lähteä veneellä järven yli. Hän itse jäi hyvästelemään ihmisiä."},{"book":"Matteus","chapter":"14","verse":"23","text":"Kun väki oli lähtenyt, Jeesus meni yksinään rukoilemaan vuorelle. Tuli yö."},{"book":"Matteus","chapter":"14","verse":"24","text":"Järvellä oppilaat joutuivat hätään, sillä tuuli oli yltynyt ja aallokko oli raju."},{"book":"Matteus","chapter":"14","verse":"25","text":"Aamuyöllä Jeesus tuli heidän luokseen vettä pitkin kävellen."},{"book":"Matteus","chapter":"14","verse":"26","text":"Oppilaat huusivat kauhusta, sillä he luulivat näkevänsä aaveen."},{"book":"Matteus","chapter":"14","verse":"27","text":"Jeesus puhui heille rauhoittavasti: »Minähän tässä olen, älkää pelätkö!»"},{"book":"Matteus","chapter":"14","verse":"28","text":"Pietari ehdotti: »Herra, jos sinä tosiaan olet siinä, käske minun tulla luoksesi vettä pitkin.»"},{"book":"Matteus","chapter":"14","verse":"29","text":"»Tule vain», Herra vastasi."},{"book":"Matteus","chapter":"14","verse":"30","text":"Mutta kun hänen silmänsä jälleen osuivat korkeihin aaltoihin, hän pelästyi ja alkoi vajota. »Pelasta minut, Herra!» hän parahti."},{"book":"Matteus","chapter":"14","verse":"31","text":"Jeesus tarttui heti Pietarin käteen. »Miksi epäilit?» hän kysyi."},{"book":"Matteus","chapter":"14","verse":"32","text":"Tuuli tyyntyi, kun he olivat nousseet veneeseen."},{"book":"Matteus","chapter":"14","verse":"33","text":"Muut veneessä olijat istuivat mykistyneinä. Sitten he sanoivat: »Sinä todellakin olet Jumalan Poika!»"},{"book":"Matteus","chapter":"14","verse":"34","text":"He nousivat maihin Genesaretissa."},{"book":"Matteus","chapter":"14","verse":"35","text":"Tieto heidän tulostaan levisi pian paikkakunnalla. Kaikki sairaat tuotiin Jeesuksen parannettaviksi."},{"book":"Matteus","chapter":"14","verse":"36","text":"Jotkut pyysivät, että saisivat koskea edes hänen viittansa tupsua, ja kaikki, jotka koskettivat sitä, tulivat terveiksi."}]}