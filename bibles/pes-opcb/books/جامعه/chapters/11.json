{"data":[{"book":"جامعه","chapter":"11","verse":"1","text":"از مال خود با سخاوتمندی به دیگران ببخش، چون بخشش تو بدون عوض نمی‌ماند."},{"book":"جامعه","chapter":"11","verse":"2","text":"مالی را که می‌خواهی ببخشی به چندین نفر ببخش، زیرا نمی‌دانی چه پیش خواهد آمد."},{"book":"جامعه","chapter":"11","verse":"3","text":"درخت به هر طرف که سقوط کند در همان جا نیز روی زمین خواهد افتاد. وقتی ابر از آب پر شود، بر زمین خواهد بارید."},{"book":"جامعه","chapter":"11","verse":"4","text":"کشاورزی که برای کار کردن منتظر هوای مساعد بماند، نه چیزی خواهد کاشت و نه چیزی درو خواهد کرد."},{"book":"جامعه","chapter":"11","verse":"5","text":"همان‌طور که نمی‌دانی باد چگونه می‌وزد و یا بدن کودک چگونه در رحم مادرش شکل می‌گیرد، همچنین نمی‌توانی کارهای خدا را که خالق همه چیز است درک کنی."},{"book":"جامعه","chapter":"11","verse":"6","text":"تو روز و شب بذر خود را بکار، چون نمی‌دانی کدام قسمت از بذرها ثمر خواهد داد؛ شاید هر چه کاشته‌ای ثمر بدهد."},{"book":"جامعه","chapter":"11","verse":"7","text":"نور، شیرین است؛ چه لذتبخش است دیدن طلوع آفتاب!"},{"book":"جامعه","chapter":"11","verse":"8","text":"انسان تا می‌تواند باید از سالهای عمرش لذت ببرد و نیز بداند که سرانجام خواهد مرد و روزهای بسیاری در تاریکی و بیهودگی به سر خواهد برد."},{"book":"جامعه","chapter":"11","verse":"9","text":"ای جوان، روزهای جوانیت را با شادی بگذران و از آن لذت ببر و هر چه دلت می‌خواهد انجام بده، ولی به یاد داشته باش که برای هر کاری که انجام می‌دهی باید به خدا پاسخ دهی."},{"book":"جامعه","chapter":"11","verse":"10","text":"روزهای جوانی زود می‌گذرد، پس نگذار جوانیت با غم و سختی سپری شود."}]}