{"data":[{"book":"Izajasza","chapter":"13","verse":"1","text":"Brzemię Babilonu, które widział Izajasz, syn Amosa."},{"book":"Izajasza","chapter":"13","verse":"2","text":"Na wysokiej górze wznieście sztandar, podnieście na nich głos, machajcie ręką, aby weszli w bramy książąt."},{"book":"Izajasza","chapter":"13","verse":"3","text":"Ja nakazałem swoim poświęconym, wezwałem też swoich mocarzy"},{"book":"Izajasza","chapter":"13","verse":"4","text":"Odgłosy zgrai na górach jakby licznego ludu, odgłosy zgiełku królestw, zgromadzonych narodów. PAN zastępów gromadzi wojsko na wojnę."},{"book":"Izajasza","chapter":"13","verse":"5","text":"Przybywają z dalekiej ziemi, z krańców nieba, PAN i narzędzia jego zapalczywości, aby spustoszyć całą ziemię."},{"book":"Izajasza","chapter":"13","verse":"6","text":"Zawódźcie, bo bliski jest dzień PANA; przyjdzie jak spustoszenie od Wszechmocnego."},{"book":"Izajasza","chapter":"13","verse":"7","text":"Dlatego wszelkie ręce opadną, a każde serce człowieka struchleje."},{"book":"Izajasza","chapter":"13","verse":"8","text":"I będą przerażeni: ogarną ich skurcze i boleści, będą wić się z bólu jak rodząca kobieta. Jeden na drugiego spojrzy z osłupieniem, ich twarze będą podobne do płomieni."},{"book":"Izajasza","chapter":"13","verse":"9","text":"Oto dzień PANA nadchodzi, okrutny, w zapalczywości i srogim gniewie, aby zamienić tę ziemię w pustynię i wytępić z niej grzeszników."},{"book":"Izajasza","chapter":"13","verse":"10","text":"Gwiazdy nieba bowiem i ich konstelacje nie będą jaśniały swoim światłem. Słońce się zaćmi, gdy tylko wzejdzie, a księżyc nie zabłyśnie swoim światłem."},{"book":"Izajasza","chapter":"13","verse":"11","text":"I ukarzę świat za jego zło i niegodziwych za ich nieprawość; położę kres pysze zuchwałych i poniżę wyniosłość okrutników."},{"book":"Izajasza","chapter":"13","verse":"12","text":"Uczynię człowieka droższym niż czyste złoto, a nawet droższym niż złoto z Ofiru."},{"book":"Izajasza","chapter":"13","verse":"13","text":"Dlatego zatrząsnę niebem, a ziemia ruszy się ze swego miejsca pod zapalczywością PANA zastępów i w dniu jego srogiego gniewu."},{"book":"Izajasza","chapter":"13","verse":"14","text":"I będzie jak spłoszona sarna i jak trzoda, której nikt nie gromadzi: każdy powróci do swego ludu i każdy ucieknie do swojej ziemi."},{"book":"Izajasza","chapter":"13","verse":"15","text":"Każdy, kogo znajdą, zostanie przebity; a każdy, kto się do nich przyłączy, polegnie od miecza."},{"book":"Izajasza","chapter":"13","verse":"16","text":"Ich dzieci będą roztrzaskane na ich oczach, ich domy będą splądrowane, a ich żony – zgwałcone."},{"book":"Izajasza","chapter":"13","verse":"17","text":"Oto pobudzę przeciwko nim Medów, którzy o srebro nie będą dbać, a w złocie nie będą się lubować."},{"book":"Izajasza","chapter":"13","verse":"18","text":"Ich łuki roztrzaskają młodzieńców, nie zlitują się nad płodem łona, ich oko nie przepuści dzieciom."},{"book":"Izajasza","chapter":"13","verse":"19","text":"I Babilon, ozdoba królestw i chluba majestatu Chaldejczyków, stanie się jak Sodoma i Gomora, kiedy Bóg je zniszczył."},{"book":"Izajasza","chapter":"13","verse":"20","text":"Nie będzie nigdy więcej zamieszkany ani zasiedlony z pokolenia na pokolenie; Arab nie rozbije tam namiotu ani pasterze nie odpoczną tam"},{"book":"Izajasza","chapter":"13","verse":"21","text":"Ale dziki zwierz pustyni będzie tam odpoczywać, a ich domy będą pełne wyjących bestii; zamieszkają tam sowy, a kozice będą tam podskakiwać."},{"book":"Izajasza","chapter":"13","verse":"22","text":"Straszne bestie wysp będą wyć w ich opuszczonych domach, a smoki w ich wspaniałych pałacach. Jego czas jest bliski, jego dni nie będą przedłużone."}]}