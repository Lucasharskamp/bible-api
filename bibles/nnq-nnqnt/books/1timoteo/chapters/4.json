{"data":[{"book":"1 Timoteo","chapter":"4","verse":"1","text":"Uhuke alenga kipola kutenda machoba agaika bandu bange mabijikana imani, ni kijoa ihuke yuwangi nu kengama maboulo gi michepela."},{"book":"1 Timoteo","chapter":"4","verse":"2","text":"Maboulo andi genia gatangachigwa na bandu akawangi na akandendemundu, benia mwojo jabe ju kupambu gambone andaje mabaja uchipwile andi upojoligwe na choma cha mwoto."},{"book":"1 Timoteo","chapter":"4","verse":"3","text":"Bandu benia babola kutenda malemwa kutola akege nu kulye yenge yakulya. Nambu Nnoongo apanganya yakulya yenie, kupala balye kukunnumba Nnoongo bandu abaamine na abijimanyi kweli."},{"book":"1 Timoteo","chapter":"4","verse":"4","text":"Kila kilebe chapanganie Nnoongo chambone, kibije chikipaligwa ukanigwa, nambu yoa ipokeligwe kukunnumba Nnoongo,"},{"book":"1 Timoteo","chapter":"4","verse":"5","text":"magambu ku lilobe lya Nnoongo nu kugongalela kukibeka kilebe chenie kijekatiligwe na Nnoongo."},{"book":"1 Timoteo","chapter":"4","verse":"6","text":"Anda malengalinge akalongo boa malagilo ganga, mamma mapakachi ba mbone ba Yesu Kilisto, anda ntei genia mmene mannyendakea kola mu uhuke kwa maboulo ga imani na maboulo ga kweli gamakengama."},{"book":"1 Timoteo","chapter":"4","verse":"7","text":"Nambu mwe ma Timoteo mikane homo yangabe ya Nnoongo na yanga mana. Mikihyobalekea kutama kukunhwalali Nnoongo."},{"book":"1 Timoteo","chapter":"4","verse":"8","text":"Kikihyobalekea kugolola mmele mbaya kachoko, nambu kutama kukunhwali Nnoongo kwambone muno mu kila kilebe, gambu gutulagalaki bwomi mukulama kwito ngoeno nu kulama kwito kukupakuika."},{"book":"1 Timoteo","chapter":"4","verse":"9","text":"Kilonge chenje nga kweli muno na kipaligwa kujeketeligwa."},{"book":"1 Timoteo","chapter":"4","verse":"10","text":"Twenga tuundika nkunge nu kamu maengo kukachana kwani tummekile lihyobalelo lito Nnoongo jwabi mmomi jwombe nga Nkomboi jwa bandu boa, muno bandu abanhwamini Kilisto."},{"book":"1 Timoteo","chapter":"4","verse":"11","text":"Mmole ilebe yenje na makwajalile kana ilebe yenie."},{"book":"1 Timoteo","chapter":"4","verse":"12","text":"Makajeketeje mundu jwajoa ammembule magambu mwe nga makakombo, nambu nkachane mma kilandanikio kwa abanhwamine Kilisto, mu kilonge chinu na itendwa iinu na lipalano na lihyobalelo na majendo ga chwapi."},{"book":"1 Timoteo","chapter":"4","verse":"13","text":"Machoba goa nnyendekea kachome bandu pukongolou Majandiko Gachwapi, kutangacha na kubola, mpaka pambakuika."},{"book":"1 Timoteo","chapter":"4","verse":"14","text":"Makakotokaje kutumia upo yampatite kuboke ku Uhuke jwa Chwapi ibi nkati jinu champata kwa malobe ga akalondoli ba Nnoongo nu kummeke maboko ga akinanhota bikikuta cha bandu abunhwamini Kilisto."},{"book":"1 Timoteo","chapter":"4","verse":"15","text":"Nhwachila muno genia goa nu kubegelela kupala kujendeke kwinu kubonekane kwa bandu boa."},{"book":"1 Timoteo","chapter":"4","verse":"16","text":"Mma maha pantama na pammola. Nnyendekea kamu genia, magambu anda ntei nyenie, mamikikola mmene na abampenekia."}]}