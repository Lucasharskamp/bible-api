{"data":[{"book":"3. Jovan","chapter":"1","verse":"1","text":"Me, o Jovan o starešina, pisinava e mangle Gajese, kas mangava ano čačipe."},{"book":"3. Jovan","chapter":"1","verse":"2","text":"Mangleja amala, molinav man tuće te ovel će šukar ko sa hem te ove sasto, sar soi šukar hem te dušaće."},{"book":"3. Jovan","chapter":"1","verse":"3","text":"Adalese so but radujinđum man kad ale nesave phralja hem vaćerde tari ti vernost e čačipnase – adalestar so tu živineja palo čačipe."},{"book":"3. Jovan","chapter":"1","verse":"4","text":"Maje nane pobari radost nego kad šunava so mle čhave živinena palo čačipe!"},{"book":"3. Jovan","chapter":"1","verse":"5","text":"Mangleja amala, verno injan ano sa so ćereja e phraljenđe, đi hem okolenđe kolai abanđije."},{"book":"3. Jovan","chapter":"1","verse":"6","text":"On e khanđirjaće vaćerde te manglipnastar. Šukar ka ćere te spreminđan len zako drom ađahar sar so valjani anglo Devel."},{"book":"3. Jovan","chapter":"1","verse":"7","text":"Adalese so on zbog o anav e Hristesoro lelje te džan ko drom hem na priminena nisavi pomoć e manušendar kola na džanen e Devlese."},{"book":"3. Jovan","chapter":"1","verse":"8","text":"Adalese amen valjani te pomožina esavkenđe, te šaj zajedno ćera buti zako čačipe."},{"book":"3. Jovan","chapter":"1","verse":"9","text":"Pisinđum nešto e khanđirjaće, ali o Diotref, kova mangela te ovel prvo maškar olende, na mangela te primini amen."},{"book":"3. Jovan","chapter":"1","verse":"10","text":"Adalese, te aljum, ka podsetinav le ko okova so ćerela, hem sar ogovorini amen bišukare lafonencar. Hem adava nane lese dovoljno, nego ov korkoro na primini e phraljen, ni na mukela okolenđe kola mangena adava te ćeren hem ikali len tari khanđiri."},{"book":"3. Jovan","chapter":"1","verse":"11","text":"Mangleja amala, ma dikh tut upro bišukaripe, nego upro šukaripe. Ko ćerela šukaripe, ovi e Devlestar. Ko ćerela bišukaripe, ov na dikhlja e Devle."},{"book":"3. Jovan","chapter":"1","verse":"12","text":"E Dimitrijastar sare vaćerena sa najšukar – đi hem o čačipe složini pe adaleja, i ađahar hem amen vaćeraja sa najšukar olestar. A tu džane dai okova so amen vaćeraja čačipe."},{"book":"3. Jovan","chapter":"1","verse":"13","text":"Pana but so isi man te phenav će, ali na mangava prekalo lil,"},{"book":"3. Jovan","chapter":"1","verse":"14","text":"nego nadinav man da ka dikhav tut sigate, hem ka vaćera muj mujeja."},{"book":"3. Jovan","chapter":"1","verse":"15","text":"Mir tuja. Pozdravinena tut o amala! Hem tu pozdravin e amalen, đijekhe palo anav."}]}