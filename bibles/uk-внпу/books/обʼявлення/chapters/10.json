{"data":[{"book":"Обʼявлення","chapter":"10","verse":"1","text":"Тоді я побачив іншого могутнього ангела, що спускався з неба. Він був оповитий хмарою, і райдуга була над його головою. Його обличчя було схоже на сонце, а ноги як вогняні стовпи,"},{"book":"Обʼявлення","chapter":"10","verse":"2","text":"він тримав у своїй руці розгорнутий невеликий сувій. Він поставив праву ногу на море, а ліву – на землю,"},{"book":"Обʼявлення","chapter":"10","verse":"3","text":"вигукнув гучним голосом, подібним до ричання лева. Коли він закричав, пролунали голоси семи громів."},{"book":"Обʼявлення","chapter":"10","verse":"4","text":"І коли сім громів заговорили, я збирався писати, але почув голос із неба, який сказав: «Запечатай те, що сказали сім громів, і не записуй цього»."},{"book":"Обʼявлення","chapter":"10","verse":"5","text":"Тоді ангел, якого я бачив, стоячи на морі й на землі, підняв свою праву руку до неба"},{"book":"Обʼявлення","chapter":"10","verse":"6","text":"й присягнув Тим, Хто живий навіки-віків, Хто створив небо і все, що в ньому, землю і все, що на ній, море і все, що в ньому. Він сказав, що зволікання вже не буде."},{"book":"Обʼявлення","chapter":"10","verse":"7","text":"А в ті дні, коли сьомий ангел засурмить, тоді здійсниться Божа таємниця, яку Він сповістив Своїм рабам, пророкам."},{"book":"Обʼявлення","chapter":"10","verse":"8","text":"Тоді голос, який я почув із неба, ще раз заговорив до мене: «Іди, візьми розкритий сувій, що в руці ангела, який стоїть на морі й на землі»."},{"book":"Обʼявлення","chapter":"10","verse":"9","text":"Тож я підійшов до ангела й попросив його дати мені маленький сувій. Він сказав мені: «Візьми і з’їж його. У твоєму животі буде гірко, але в роті він буде солодкий, як мед».10:9 Див. Єз. 3:3."},{"book":"Обʼявлення","chapter":"10","verse":"10","text":"Я взяв маленький сувій з руки ангела і з’їв його. У роті він був солодкий, як мед, але коли я з’їв його, у животі стало гірко.10:10 Див. Єз. 2:8–3:3."},{"book":"Обʼявлення","chapter":"10","verse":"11","text":"Тоді мені сказали: «Ти повинен знову пророкувати про народи, племена, мови й багатьох царів»."}]}