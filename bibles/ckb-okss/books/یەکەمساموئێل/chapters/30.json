{"data":[{"book":"یەکەم ساموئێل","chapter":"30","verse":"1","text":"کاتێک داود و پیاوەکانی لە ڕۆژی سێیەم گەیشتنە چیقلەگ، عەمالێقییەکان پەلاماری نەقەب و چیقلەگیان دابوو. لە چیقلەگیان دابوو و ئاگریان تێبەردابوو،"},{"book":"یەکەم ساموئێل","chapter":"30","verse":"2","text":"بچووک و گەورە و ئافرەتەکانیشیان ڕاپێچ کرد، هەموو ئەوانەی لەوێ بوون، کەسیان نەکوشتبوو، بەڵکو دابوویانە پێش خۆیان و بە ڕێگای خۆیاندا چووبوون."},{"book":"یەکەم ساموئێل","chapter":"30","verse":"3","text":"داود و پیاوەکانی چوونە ناو چیقلەگ، بینییان سووتێنراوە و ژن و کوڕ و کچەکانیان ڕاپێچ کراون."},{"book":"یەکەم ساموئێل","chapter":"30","verse":"4","text":"لەبەر ئەوە داود و ئەو پیاوانەی لەگەڵی بوون دەنگیان بەرزکردەوە و گریان، هەتا ئەوەی هێزی گریانیان نەما."},{"book":"یەکەم ساموئێل","chapter":"30","verse":"5","text":"هەردوو ژنەکەی داود ئەحینۆعەمی یەزرەعیلی و ئەبیگایلی بێوەژنەکەی نابالی کارمەلیش ڕاپێچ کرابوون."},{"book":"یەکەم ساموئێل","chapter":"30","verse":"6","text":"داود زۆر پەرێشان بوو، لەبەر ئەوەی پیاوەکانی گوتیان، «با بەردبارانی بکەین،» چونکە هەریەکیان بۆ کوڕ و کچەکانیان داخ لە دڵ بوون، بەڵام داود بەهۆی پشتبەستنی بە یەزدانی پەروەردگار، بەهێز بوو."},{"book":"یەکەم ساموئێل","chapter":"30","verse":"7","text":"ئینجا داود بە ئەبیاتاری کاهینی کوڕی ئەحیمەلەخی گوت: «تکایە ئێفۆدەکەم بۆ بهێنە پێشەوە.» ئەبیاتاریش ئێفۆدەکەی بۆ داود هێنا."},{"book":"یەکەم ساموئێل","chapter":"30","verse":"8","text":"داود پرسیاری لە یەزدان کرد و گوتی: «ئایا بەدوای ئەو چەتانە بکەوم؟ ئەگەر بەدوایان بکەوم پێیان دەگەم؟»"},{"book":"یەکەم ساموئێل","chapter":"30","verse":"9","text":"جا داود و ئەو شەش سەد پیاوەی لەگەڵی بوون بەڕێکەوتن و چوونە شیوی بەسۆر. لەوێ چەند پیاوێک بەجێمان،"},{"book":"یەکەم ساموئێل","chapter":"30","verse":"10","text":"لەبەر ماندووبوونیان نەیانتوانی لە شیوی بەسۆر بپەڕنەوە، کە دوو سەد پیاو بوون. بەڵام داود لەگەڵ چوار سەد پیاو بەردەوام بوون لە ڕاونان."},{"book":"یەکەم ساموئێل","chapter":"30","verse":"11","text":"لە دەشتەکە تووشی پیاوێکی میسری بوون، بردیان بۆ لای داود، نانیان پێدا و خواردی و ئاویان دەرخواردی دا."},{"book":"یەکەم ساموئێل","chapter":"30","verse":"12","text":"ئینجا نانە هەنجیرێک و دوو هێشووە کشمیشیان پێدا، خواردی و ڕۆحی بەبەردا هاتەوە، چونکە سێ ڕۆژ و سێ شەو نانی نەخواردبوو و ئاوی نەخواردبووەوە."},{"book":"یەکەم ساموئێل","chapter":"30","verse":"13","text":"داود لێی پرسی: «تۆ سەر بە کێیت و لەکوێوە هاتوویت؟»"},{"book":"یەکەم ساموئێل","chapter":"30","verse":"14","text":"ئێمە پەلاماری نەقەبی کریتییەکان و خاکی یەهودا و نەقەبی کالێبمان دا، چیقلەگیشمان سووتاند.»"},{"book":"یەکەم ساموئێل","chapter":"30","verse":"15","text":"داودیش پێی گوت: «بۆ لای ئەو چەتانە دەمبەیتە خوارەوە؟»"},{"book":"یەکەم ساموئێل","chapter":"30","verse":"16","text":"ئینجا داودی بردە خوارەوە و ئەویش بینی وا هەموویان بەسەر تەواوی ڕووی زەوییەکەدا بڵاو بوونەتەوە، دەخۆن و دەخۆنەوە و سەما دەکەن، لەبەر هەموو ئەو دەستکەوتە گەورەیەی لە خاکی فەلەستییەکان و یەهوداوە بردبوویان."},{"book":"یەکەم ساموئێل","chapter":"30","verse":"17","text":"جا داود لە زەردەپەڕدا هەتا ئێوارەی ڕۆژی دواتر لێیدان و پیاوێکیان لێ دەرباز نەبوو، جگە لە چوار سەد گەنج کە سواری وشتر بوون و هەڵاتن."},{"book":"یەکەم ساموئێل","chapter":"30","verse":"18","text":"داودیش هەموو ئەوەی عەمالێقییەکان بردبوویان بە دەستی هێنایەوە، داود دوو ژنەکەی خۆی دەرباز کرد،"},{"book":"یەکەم ساموئێل","chapter":"30","verse":"19","text":"هیچ شتێکیان لە دەست نەدا، نە بچووک و نە گەورە و نە کوڕ و نە کچ، نە دەستکەوت و نە هیچ شتێک لە هەموو ئەوەی لێیان بردرابوو، بەڵکو داود هەمووی گەڕاندەوە."},{"book":"یەکەم ساموئێل","chapter":"30","verse":"20","text":"هەروەها داود هەموو گاوگۆتاڵەکانی برد و لەپێش ئاژەڵە ماڵییەکانی دیکەوە لێیانخوڕین و گوتیان: «ئەمە دەستکەوتی داودە.»"},{"book":"یەکەم ساموئێل","chapter":"30","verse":"21","text":"ئینجا داود هات بۆ لای ئەو دوو سەد پیاوەی کە لە ڕۆیشتن بەدوای داودەوە ماندوو ببوون و لە شیوی بەسۆردا بەجێهێڵران. ئەوانیش هاتنە دەرەوە بۆ ئەوەی پێشوازی لە داود و ئەو خەڵکە بکەن کە لەگەڵیدا بوون. داود و پیاوەکانی لە خەڵکەکە چوونە پێشەوە و داود سڵاوی لێکردن،"},{"book":"یەکەم ساموئێل","chapter":"30","verse":"22","text":"بەڵام پیاوە خراپ و بەدکارەکان لەنێو ئەو پیاوانەی کە لەگەڵ داود چووبوون وەڵامیان دایەوە و گوتیان: «لەبەر ئەوەی ئەوان لەگەڵمان نەهاتن، لەو دەستکەوتە بەشیان نادەین کە بەدەستمان هێناوە، با هەر پیاوە ژن و منداڵی خۆی ببات و بڕوات.»"},{"book":"یەکەم ساموئێل","chapter":"30","verse":"23","text":"داود گوتی: «براکانم ئەمە مەکەن، چونکە یەزدان پێیداین و ئێمەی پاراست، ئەو چەتانەی دایە دەستمان کە هاتنە سەرمان."},{"book":"یەکەم ساموئێل","chapter":"30","verse":"24","text":"لەم شتەدا کێ گوێتان پێدەدات؟ بەشی ئەوەی لەلای کەلوپەلەکان ماوەتەوە دەبێت وەک بەشی ئەوە بێت کە دابەزیوە بۆ جەنگ، وەک یەک بەشیان بەردەکەوێت.»"},{"book":"یەکەم ساموئێل","chapter":"30","verse":"25","text":"ئەوە بوو لەو ڕۆژە بەدواوە و هەتا ئەمڕۆ داود ئەمەی کرد بە فەرز و حوکم بۆ ئیسرائیل."},{"book":"یەکەم ساموئێل","chapter":"30","verse":"26","text":"کاتێک داود هاتە چیقلەگ، هەندێک لە دەستکەوتەکەی نارد بۆ پیرانی یەهودا بۆ هاوڕێیەکانی و گوتی: «ئەمە دیارییە بۆ ئێوە لە دەستکەوتی دوژمنەکانی یەزدان.»"},{"book":"یەکەم ساموئێل","chapter":"30","verse":"27","text":"ناردی بۆ ئەوانەی لە بێت‌ئێل و ڕامۆتی نەقەب و یەتیر،"},{"book":"یەکەم ساموئێل","chapter":"30","verse":"28","text":"بۆ ئەوانەی لە عەرۆعێر و سیفمۆت و ئەشتەمۆع،"},{"book":"یەکەم ساموئێل","chapter":"30","verse":"29","text":"بۆ ئەوانەی لە ڕاخال و شارۆچکەکانی یەرەحمێلییەکان و شارۆچکەکانی قێنییەکان، هەروەها"},{"book":"یەکەم ساموئێل","chapter":"30","verse":"30","text":"بۆ ئەوانەی لە حۆرما و بۆر عاشان و عەتاک،"},{"book":"یەکەم ساموئێل","chapter":"30","verse":"31","text":"بۆ ئەوانەی لە حەبرۆن و هەموو ئەو شوێنانەی لەوێدا داود خۆی و پیاوەکانی هاتوچۆیان کردووە."}]}