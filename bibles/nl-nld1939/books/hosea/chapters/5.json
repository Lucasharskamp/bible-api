{"data":[{"book":"Hosea","chapter":"5","verse":"1","text":"Luistert nu, priesters; Huis van Israël, let op; Huis des konings, hoort toe: Want u geldt het vonnis! Want gij zijt een strik voor Mispa geworden, Een net over de Tabor gespannen,"},{"book":"Hosea","chapter":"5","verse":"2","text":"Een diepe groeve voor Sjittim: Maar Ik zal u allen een gesel zijn!"},{"book":"Hosea","chapter":"5","verse":"3","text":"Efraïm ligt voor Mij open, En Israël kan zich voor Mij niet verbergen: Gij, Efraïm, hebt ontucht bedreven, En Israël heeft zich bezoedeld."},{"book":"Hosea","chapter":"5","verse":"4","text":"Hun daden zijn er niet op gericht, Om zich tot hun God te bekeren; Want een geest van ontucht heerst in hun midden, En Jahweh kennen ze niet!"},{"book":"Hosea","chapter":"5","verse":"5","text":"De onbeschaamdheid Ligt Israël op het gelaat; Efraïm komt door zijn eigen misdaad ten val, Ook Juda struikelt met hem."},{"book":"Hosea","chapter":"5","verse":"6","text":"Met hun schapen en vee Willen ze Jahweh gaan zoeken; Maar ze vinden Hem niet: Hij onttrekt zich aan hen."},{"book":"Hosea","chapter":"5","verse":"7","text":"Want ze hebben hun trouw aan Jahweh gebroken, En bastaardkinderen verwekt; Nu zal de verdelger ze verslinden, Henzelf en hun akkers."},{"book":"Hosea","chapter":"5","verse":"8","text":"Blaast de bazuin in Giba, De trompet in Rama; Schreeuwt het uit in Bet-Awen, Schrikt Benjamin op!"},{"book":"Hosea","chapter":"5","verse":"9","text":"Efraïm zal een wildernis worden, Op de dag der kastijding; De stammen Israëls kondig Ik aan Wat vast is besloten."},{"book":"Hosea","chapter":"5","verse":"10","text":"De vorsten van Juda zijn grenzenvervalsers; Als water stort Ik mijn gramschap over hen uit."},{"book":"Hosea","chapter":"5","verse":"11","text":"Efraïm verdrukt en verkracht het recht, Want hunkerend loopt hij het bederf achterna!"},{"book":"Hosea","chapter":"5","verse":"12","text":"Voor Efraïm zal Ik zijn als de mot, Voor het huis van Juda als wormsteek!"},{"book":"Hosea","chapter":"5","verse":"13","text":"Efraïm zal zijn broosheid bemerken, Juda zijn etterende wonde. Efraïm zal zich tot Assjoer wenden, Juda gezanten zenden naar “Grote Koning”; Maar die zal u niet kunnen genezen, Uw wonde niet helen."},{"book":"Hosea","chapter":"5","verse":"14","text":"Want Ik zal voor Efraïm zijn als de leeuw, Als een leeuwenwelp voor het huis van Juda. Ik zal ze verscheuren, dan loop Ik heen; Ik sleep ze weg, en niemand, die Mij mijn prooi ontrukt. Dan keer Ik terug naar mijn plaats,"},{"book":"Hosea","chapter":"5","verse":"15","text":"Totdat ze boete doen, mijn aangezicht zoeken, En hunkeren naar Mij in hun nood:"}]}