{"data":[{"book":"Revhitiko","chapter":"18","verse":"1","text":"Jehovha akati kuna Mozisi,"},{"book":"Revhitiko","chapter":"18","verse":"2","text":"“Taura kuvaIsraeri uti kwavari, ‘Ndini Jehovha Mwari wenyu."},{"book":"Revhitiko","chapter":"18","verse":"3","text":"Hamufaniri kuita sezvavanoita kuIjipiti, kwamaigara uye hamufaniri kuita sezvavanoita kuKenani, kwandiri kukuendesai. Musatevera zviito zvavo."},{"book":"Revhitiko","chapter":"18","verse":"4","text":"Munofanira kutevera mitemo yangu uye mugochenjerera kuti mutevere mirayiro yangu. Ndini Jehovha Mwari wenyu."},{"book":"Revhitiko","chapter":"18","verse":"5","text":"Chengetai mirayiro nemitemo yangu nokuti munhu anoiteerera achararama nayo. Ndini Jehovha."},{"book":"Revhitiko","chapter":"18","verse":"6","text":"“ ‘Hapana anofanira kuswedera kuhama yepedyo kuti avate naye. Ndini Jehovha."},{"book":"Revhitiko","chapter":"18","verse":"7","text":"“ ‘Usazvidza baba vako nokusangana namai vako. Ndimai vako usasangana navo."},{"book":"Revhitiko","chapter":"18","verse":"8","text":"“ ‘Usasangana nomukadzi wababa vako, izvi zvingazvidza baba vako."},{"book":"Revhitiko","chapter":"18","verse":"9","text":"“ ‘Usasangana nehanzvadzi yako kana mwanasikana wababa vako kana mwanasikana wamai vako, zvisinei kuti akaberekwa mumba mumwe chete kana kumwewo."},{"book":"Revhitiko","chapter":"18","verse":"10","text":"“ ‘Usasangana nomwanasikana womwanakomana wako kana mwanasikana womwanasikana wako; izvi zvingauyisa kuzvidzwa kwauri."},{"book":"Revhitiko","chapter":"18","verse":"11","text":"“ ‘Usasangana nomwanasikana womukadzi wababa vako akaberekwa nababa vako, ihanzvadzi yako."},{"book":"Revhitiko","chapter":"18","verse":"12","text":"“ ‘Usasangana nehanzvadzi yababa vako, ihama yababa vako yepedyo."},{"book":"Revhitiko","chapter":"18","verse":"13","text":"“ ‘Usasangana nomukoma kana mununʼuna wamai vako nokuti ihama yamai vako yepedyo."},{"book":"Revhitiko","chapter":"18","verse":"14","text":"“ ‘Usazvidza mununʼuna kana mukoma wababa vako nokuswedera kumukadzi wavo kuti uvate naye; nokuti ndimaiguru kana mainini."},{"book":"Revhitiko","chapter":"18","verse":"15","text":"“ ‘Usasangana nomuroora wako, mukadzi womwanakomana wako; usasangana naye."},{"book":"Revhitiko","chapter":"18","verse":"16","text":"“ ‘Usasangana nomukadzi womukoma kana mununʼuna wako; izvi zvingauyisa kuzvidzwa kwomukoma kana mununʼuna wako."},{"book":"Revhitiko","chapter":"18","verse":"17","text":"“ ‘Usasangana nomukadzi pamwe chete nomwanasikana wake. Usasangana nomwanasikana womwanakomana wake kana mwanasikana womwanasikana wake; ihama dzake dzepedyo. Zvakaipa izvozvo."},{"book":"Revhitiko","chapter":"18","verse":"18","text":"“ ‘Usatora mununʼuna womukadzi wako kuti ave mukadzinyina, varwisane, ugosangana naye mukadzi wako achiri mupenyu."},{"book":"Revhitiko","chapter":"18","verse":"19","text":"“ ‘Usaswedera kumukadzi kuti usangane naye panguva yokusachena kwokuenda kumwedzi kwake."},{"book":"Revhitiko","chapter":"18","verse":"20","text":"“ ‘Usasangana nomukadzi womuvakidzani wako ugozvisvibisa naye."},{"book":"Revhitiko","chapter":"18","verse":"21","text":"“ ‘Usapa ani zvake pakati pavana vako kuti vabayirwe kuna Moreki nokuti haufaniri kumhura zita raJehovha. Ndini Jehovha."},{"book":"Revhitiko","chapter":"18","verse":"22","text":"“ ‘Usavata nomurume somurume anovata nomukadzi; zvinonyangadza."},{"book":"Revhitiko","chapter":"18","verse":"23","text":"“ ‘Usasangana nemhuka uye ugozvisvibisa nayo. Mukadzi haafaniri kuzvipa kumhuka kuti asangane nayo; uku kunyangadza kukuru."},{"book":"Revhitiko","chapter":"18","verse":"24","text":"“ ‘Musazvisvibisa neimwe yenzira idzi nokuti ndudzi dzandichadzinga pamberi penyu dzakazvisvibisa naizvozvo."},{"book":"Revhitiko","chapter":"18","verse":"25","text":"Kunyange nyika yakasvibiswa; naizvozvo ndakairanga nokuda kwezvakaipa zvayo uye nyika yakarutsa vagari vayo."},{"book":"Revhitiko","chapter":"18","verse":"26","text":"Asi imi munofanira kuchengeta mirayiro yangu nemitemo yangu. Zvizvarwa zvenyu navatorwa vagere pakati penyu havafaniri kuita kana chimwe chezvinhu zvinonyangadza izvi,"},{"book":"Revhitiko","chapter":"18","verse":"27","text":"nokuti zvinhu zvose izvi zvakaitwa navanhu vaigara munyika iyoyo musati mavamo, uye nyika ikasvibiswa."},{"book":"Revhitiko","chapter":"18","verse":"28","text":"Uye kana mukasvibisa nyika, ichakurutsirai kunze sokurutsa kwayakaita ndudzi dzaigaramo imi musati mavamo."},{"book":"Revhitiko","chapter":"18","verse":"29","text":"“ ‘Ani naani anoita zvinonyangadza izvi, vanhu vakadaro vanofanira kubviswa kubva pavanhu vokwavo."},{"book":"Revhitiko","chapter":"18","verse":"30","text":"Chengetai zvandakakurayirai uye musatevedzera kana imwe yetsika dzinonyangadza dzaiitwa musati mauya, uye musazvisvibisa nadzo. Ndini Jehovha Mwari wenyu.’ ”"}]}