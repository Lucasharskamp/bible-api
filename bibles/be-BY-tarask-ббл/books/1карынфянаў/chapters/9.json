{"data":[{"book":"1 КАРЫНФЯНАЎ","chapter":"9","verse":"1","text":"Ці не апостал я? Ці ня вольны я? Ці ня бачыў я Ісуса Хрыста, Госпада нашага? Ці не мая дзея вы ў Госпадзе?"},{"book":"1 КАРЫНФЯНАЎ","chapter":"9","verse":"2","text":"Калі іншым я не апостал, дык для вас апостал, бо пячаць майго апостальства - вы ў Госпадзе."},{"book":"1 КАРЫНФЯНАЎ","chapter":"9","verse":"3","text":"Вось мая абарона супроць асуднікаў маіх."},{"book":"1 КАРЫНФЯНАЎ","chapter":"9","verse":"4","text":"Альбо мы ня маем улады есьці і піць?"},{"book":"1 КАРЫНФЯНАЎ","chapter":"9","verse":"5","text":"Альбо ня маем улады мець спадарожніцаю сястру жонку, як і астатнія апосталы, і браты Гасподнія, і Кіфа?"},{"book":"1 КАРЫНФЯНАЎ","chapter":"9","verse":"6","text":"Альбо адзін я і Варнава ня маем улады не працаваць?"},{"book":"1 КАРЫНФЯНАЎ","chapter":"9","verse":"7","text":"Які ваяр служыць калі-небудзь сваім коштам? Хто, пасадзіўшы вінаград, ня есьць пладоў яго? Хто, пасучы статак, ня есьць малака ад статку?"},{"book":"1 КАРЫНФЯНАЎ","chapter":"9","verse":"8","text":"Ці толькі па людзкой развазе я гэта кажу? Ці ня тое самае кажа і закон?"},{"book":"1 КАРЫНФЯНАЎ","chapter":"9","verse":"9","text":"Бо ў Майсеевым законе напісана: «ня цугляй мызу валу, які малоціць». Ці пра валоў дбае Бог?"},{"book":"1 КАРЫНФЯНАЎ","chapter":"9","verse":"10","text":"Альбо, можа, нам гаворыцца? Так, нам гэта напісана; бо, хто арэ, павінен араць з надзеяю, і хто малоціць, павінен малаціць з надзеяю атрымаць спадзяванае."},{"book":"1 КАРЫНФЯНАЎ","chapter":"9","verse":"11","text":"Калі мы пасеялі ў вас духоўнае, дык ці вялікае тое, калі пажнём у вас цялеснае?"},{"book":"1 КАРЫНФЯНАЎ","chapter":"9","verse":"12","text":"Калі іншыя маюць у вас уладу, дык ці ня болей мы? Але мы не карысталіся гэтай уладай, а ўсё пераносім, каб не паставіць якое перашкоды зьвеставаньню Хрыстоваму."},{"book":"1 КАРЫНФЯНАЎ","chapter":"9","verse":"13","text":"Хіба ня ведаеце, што слугі пры храме кормяцца з храма? што слугі пры ахвярніку бяруць долю з ахвярніка?"},{"book":"1 КАРЫНФЯНАЎ","chapter":"9","verse":"14","text":"Так сама і Гасподзь наказаў прапаведнікам Дабравесьця жыць са зьвеставаньня."},{"book":"1 КАРЫНФЯНАЎ","chapter":"9","verse":"15","text":"Але я не карыстаўся нічым такім. І напісаў гэта на тое, каб так было мне; бо мне лепей памерці, чым каб хто зьнішчыў славу маю."},{"book":"1 КАРЫНФЯНАЎ","chapter":"9","verse":"16","text":"Бо, калі я зьвястую, дык няма мне чым хваліцца, бо гэта мусовы абавязак мой, і гора мне, калі не зьвястую!"},{"book":"1 КАРЫНФЯНАЎ","chapter":"9","verse":"17","text":"Бо калі раблю гэта з добрае волі, дык мецьму ўзнагароду; а калі ня з добрае волі, дык выконваю толькі даверанае мне служэньне."},{"book":"1 КАРЫНФЯНАЎ","chapter":"9","verse":"18","text":"За што ж мне ўзнагарода? За тое, што, прапаведуючы Дабравесьце, зьвястую пра Хрыста бескарысьліва, не карыстаючыся маёй уладаю ў зьвеставаньні."},{"book":"1 КАРЫНФЯНАЎ","chapter":"9","verse":"19","text":"Бо, будучы вольны ад усіх, я зрабіўся слугою ўсім, каб болей здабыць:"},{"book":"1 КАРЫНФЯНАЎ","chapter":"9","verse":"20","text":"для Юдэяў я быў як Юдэй, каб здабыць Юдэяў; для падзаконных быў як падзаконны, каб здабыць падзаконных;"},{"book":"1 КАРЫНФЯНАЎ","chapter":"9","verse":"21","text":"для тых, хто без закона, - як той, хто без закона, - будучы з законам перад Богам, але падзаконны Хрысту, - каб здабыць тых, хто без закона;"},{"book":"1 КАРЫНФЯНАЎ","chapter":"9","verse":"22","text":"для нямоглых быў як нямоглы, каб здабыць нямоглых, Для ўсіх я зрабіўся ўсіхнім, каб уратаваць, прынамсі, некаторых."},{"book":"1 КАРЫНФЯНАЎ","chapter":"9","verse":"23","text":"А гэта раблю дзеля Дабравесьця, каб быць саўдзельнікам яго."},{"book":"1 КАРЫНФЯНАЎ","chapter":"9","verse":"24","text":"Хіба ня ведаеце вы, што тыя, якія бягуць навыперадкі, бягуць усе, але толькі адзін здабывае ўзнагароду? Дык бяжэце так, каб здабыць."},{"book":"1 КАРЫНФЯНАЎ","chapter":"9","verse":"25","text":"Усе падзьвіжнікі ўстрымліваюцца ад усяго: тыя - каб атрымаць вянок тленны, а мы - нятленны."},{"book":"1 КАРЫНФЯНАЎ","chapter":"9","verse":"26","text":"І таму я бягу ня так, як бы марна, б'юся ня так, каб толькі махаць кулакамі ў паветры;"},{"book":"1 КАРЫНФЯНАЎ","chapter":"9","verse":"27","text":"а ўрымшчваю і занявольваю цела маё, каб, прапаведуючы іншым, самому ня стацца нявартым."}]}