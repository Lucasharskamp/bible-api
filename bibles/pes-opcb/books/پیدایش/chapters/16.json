{"data":[{"book":"پیدایش","chapter":"16","verse":"1","text":"اما سارای زن ابرام، فرزندی برای او به دنیا نیاورده بود. سارای کنیز مصری داشت به نام هاجر."},{"book":"پیدایش","chapter":"16","verse":"2","text":"پس سارای به ابرام گفت: «خداوند مرا از بچه‌دار شدن بازداشته است. پس تو با کنیزم همبستر شو، تا شاید برای من فرزندی به دنیا آوَرَد.» ابرام با پیشنهاد سارای موافقت کرد."},{"book":"پیدایش","chapter":"16","verse":"3","text":"پس سارای، همسر ابرام، کنیز مصری خود هاجر را گرفته، به ابرام به زنی داد. (این واقعه ده سال پس از سکونت ابرام در کنعان اتفاق افتاد.)"},{"book":"پیدایش","chapter":"16","verse":"4","text":"ابرام با هاجر همبستر شد و او آبستن گردید. هاجر وقتی دریافت که حامله است، مغرور شد و از آن پس، بانویش سارای را تحقیر می‌کرد."},{"book":"پیدایش","chapter":"16","verse":"5","text":"آنگاه سارای به ابرام گفت: «تقصیر توست که این کنیز مرا حقیر می‌شمارد. خودم او را به تو دادم، ولی از آن لحظه‌ای که فهمید آبستن است، مرا تحقیر می‌کند. خداوند خودش حق مرا از تو بگیرد.»"},{"book":"پیدایش","chapter":"16","verse":"6","text":"ابرام جواب داد: «او کنیز توست، هر طور که صلاح می‌دانی با او رفتار کن.» پس سارای بنای بدرفتاری با هاجر را گذاشت و او از خانه فرار کرد."},{"book":"پیدایش","chapter":"16","verse":"7","text":"فرشتهٔ خداوند هاجر را نزدیک چشمۀ آبی در صحرا که سر راه «شور» است، یافت."},{"book":"پیدایش","chapter":"16","verse":"8","text":"فرشته گفت: «ای هاجر، کنیز سارای، از کجا آمده‌ای و به کجا می‌روی؟»"},{"book":"پیدایش","chapter":"16","verse":"9","text":"فرشتهٔ خداوند به او گفت: «نزد بانوی خود برگرد و مطیع او باش.»"},{"book":"پیدایش","chapter":"16","verse":"10","text":"و نیز گفت: «من نسل تو را بی‌شمار می‌گردانم.»"},{"book":"پیدایش","chapter":"16","verse":"11","text":"فرشته ادامه داد: «اینک تو حامله هستی، و پسری خواهی زایید. نام او را اسماعیل (یعنی ”خدا می‌شنود“) بگذار، چون خداوند آه و نالهٔ تو را شنیده است."},{"book":"پیدایش","chapter":"16","verse":"12","text":"پسر تو مردی وحشی خواهد بود و با برادران خود سر سازگاری نخواهد داشت. او بر ضد همه و همه بر ضد او خواهند بود.»"},{"book":"پیدایش","chapter":"16","verse":"13","text":"هاجر با خود گفت: «آیا براستی خدا را دیدم و زنده ماندم؟» پس خداوند را که با او سخن گفته بود «اَنتَ ایل رُئی» (یعنی «تو خدایی هستی که می‌بینی») نامید."},{"book":"پیدایش","chapter":"16","verse":"14","text":"به همین جهت چاهی که بین قادش و بارد است «بئرلَحَی رُئی» (یعنی «چاه خدای زنده‌ای که مرا می‌بیند») نامیده شد."},{"book":"پیدایش","chapter":"16","verse":"15","text":"پس هاجر برای ابرام پسری به دنیا آورد و ابرام او را اسماعیل نامید."},{"book":"پیدایش","chapter":"16","verse":"16","text":"در این زمان ابرام هشتاد و شش ساله بود."}]}