{"data":[{"book":"Ndari","chapter":"26","verse":"1","text":"Na rĩrĩ, thuutha wa mũthiro ũcio Jehova akĩĩra Musa na Eleazaru mũrũ wa Harũni, ũrĩa mũthĩnjĩri-Ngai atĩrĩ,"},{"book":"Ndari","chapter":"26","verse":"2","text":"“Tarai kĩrĩndĩ gĩothe kĩa andũ a Isiraeli kũringana na nyũmba ciao, andũ arĩa othe maakinyĩtie mĩaka mĩrongo ĩĩrĩ na makĩria, arĩa mangĩhota gũthiĩ ita-inĩ marĩ mbũtũ cia Isiraeli.”"},{"book":"Ndari","chapter":"26","verse":"3","text":"Nĩ ũndũ ũcio, Musa na Eleazaru ũrĩa mũthĩnjĩri-Ngai makĩarĩria andũ a Isiraeli kũu werũ-inĩ wa Moabi hakuhĩ na Rũũĩ rwa Jorodani mũrĩmo wa Jeriko, makĩmeera atĩrĩ,"},{"book":"Ndari","chapter":"26","verse":"4","text":"“Tarai andũ arĩa makinyĩtie mĩaka mĩrongo ĩĩrĩ na makĩria, o ta ũrĩa Jehova aathĩte Musa.”"},{"book":"Ndari","chapter":"26","verse":"5","text":"Njiaro cia Rubeni, irigithathi rĩa Isiraeli ciarĩ ici:"},{"book":"Ndari","chapter":"26","verse":"6","text":"kuuma kũrĩ Hezironi, nĩ mbarĩ ya Ahezironi;"},{"book":"Ndari","chapter":"26","verse":"7","text":"Icio nĩcio mbarĩ cia Rubeni; arĩa maatarirwo maarĩ andũ 43,730."},{"book":"Ndari","chapter":"26","verse":"8","text":"Mũrũ wa Palu arĩ Eliabu,"},{"book":"Ndari","chapter":"26","verse":"9","text":"nao ariũ a Eliabu maarĩ Nemueli, na Dathani, na Abiramu. Dathani na Abiramu nĩo maarĩ anene a kĩrĩndĩ, na nĩo maaremeire Musa na Harũni na maarĩ amwe a arũmĩrĩri a Kora rĩrĩa maaremeire Jehova."},{"book":"Ndari","chapter":"26","verse":"10","text":"Nayo thĩ ĩgĩathamia kanua kayo ĩkĩmameria hamwe na Kora, ũrĩa arũmĩrĩri ake maakuire rĩrĩa mwaki wacinire arũme arĩa 250. Nao magĩtuĩka kĩonereria gĩa gũkaania arĩa angĩ."},{"book":"Ndari","chapter":"26","verse":"11","text":"No rĩrĩ, rũciaro rwa Kora rũtiathirire."},{"book":"Ndari","chapter":"26","verse":"12","text":"Nacio njiaro cia Simeoni kũringana na mbarĩ ciao nĩ ici:"},{"book":"Ndari","chapter":"26","verse":"13","text":"kuuma kũrĩ Zera, nĩ mbarĩ ya Azera;"},{"book":"Ndari","chapter":"26","verse":"14","text":"Icio nĩcio ciarĩ mbarĩ cia Simeoni; nao maarĩ andũ 22,200."},{"book":"Ndari","chapter":"26","verse":"15","text":"Nacio njiaro cia Gadi kũringana na mbarĩ ciao nĩ ici:"},{"book":"Ndari","chapter":"26","verse":"16","text":"kuuma kũrĩ Ozini, nĩ mbarĩ ya Aozini;"},{"book":"Ndari","chapter":"26","verse":"17","text":"kuuma kũrĩ Arodi, nĩ mbarĩ ya Aarodi;"},{"book":"Ndari","chapter":"26","verse":"18","text":"Icio nĩcio ciarĩ mbarĩ cia Gadi; arĩa maatarirwo maarĩ andũ 40,500."},{"book":"Ndari","chapter":"26","verse":"19","text":"Eri na Onani, maarĩ ariũ a Juda, no maakuĩrĩire Kaanani."},{"book":"Ndari","chapter":"26","verse":"20","text":"Nacio njiaro cia Juda kũringana na mbarĩ ciao nĩ ici:"},{"book":"Ndari","chapter":"26","verse":"21","text":"Nacio njiaro cia Perezu ciarĩ ici:"},{"book":"Ndari","chapter":"26","verse":"22","text":"Icio nĩcio ciarĩ mbarĩ cia Juda; arĩa maatarirwo maarĩ andũ 76,500."},{"book":"Ndari","chapter":"26","verse":"23","text":"Nacio njiaro cia Isakaru kũringana na mbarĩ ciao ciarĩ ici:"},{"book":"Ndari","chapter":"26","verse":"24","text":"kuuma kũrĩ Jashubu, nĩ mbarĩ ya Ajashubu;"},{"book":"Ndari","chapter":"26","verse":"25","text":"Icio nĩcio ciarĩ mbarĩ cia Isakaru; arĩa maatarirwo maarĩ andũ 64,300."},{"book":"Ndari","chapter":"26","verse":"26","text":"Nacio njiaro cia Zebuluni kũringana na mbarĩ ciao ciarĩ ici:"},{"book":"Ndari","chapter":"26","verse":"27","text":"Icio nĩcio ciarĩ mbarĩ cia Zebuluni; arĩa maatarirwo maarĩ andũ 60,500."},{"book":"Ndari","chapter":"26","verse":"28","text":"Nacio njiaro cia Jusufu kũringana na mbarĩ ciao kuuma kũrĩ Manase na Efiraimu ciarĩ ici:"},{"book":"Ndari","chapter":"26","verse":"29","text":"Njiaro cia Manase:"},{"book":"Ndari","chapter":"26","verse":"30","text":"Ici nĩcio njiaro cia Gileadi:"},{"book":"Ndari","chapter":"26","verse":"31","text":"kuuma kũrĩ Asirieli, nĩ mbarĩ ya Aasirieli;"},{"book":"Ndari","chapter":"26","verse":"32","text":"kuuma kũrĩ Shemida, nĩ mbarĩ ya Ashemida;"},{"book":"Ndari","chapter":"26","verse":"33","text":"(Zelofehadi mũrũ wa Heferi ndaarĩ na aanake, no airĩtu atheri, namo marĩĩtwa mao maarĩ Mahala, na Noa, na Hogila, na Milika, na Tiriza.)"},{"book":"Ndari","chapter":"26","verse":"34","text":"Icio nĩcio ciarĩ mbarĩ cia Manase, arĩa maatarirwo maarĩ andũ 52,700."},{"book":"Ndari","chapter":"26","verse":"35","text":"Ici nĩcio njiaro cia Efiraimu kũringana na mbarĩ ciao:"},{"book":"Ndari","chapter":"26","verse":"36","text":"Ici nĩcio ciarĩ njiaro cia Shuthela;"},{"book":"Ndari","chapter":"26","verse":"37","text":"Ici nĩcio ciarĩ mbarĩ cia Efiraimu; arĩa maatarirwo maarĩ andũ 32,500."},{"book":"Ndari","chapter":"26","verse":"38","text":"Nacio njiaro cia Benjamini kũringana na mbarĩ ciao ciarĩ ici:"},{"book":"Ndari","chapter":"26","verse":"39","text":"kuuma kũrĩ Shefufamu, nĩ mbarĩ ya Ashefufamu;"},{"book":"Ndari","chapter":"26","verse":"40","text":"Nacio njiaro cia Bela kuuma kũrĩ Aridi na Naamani ciarĩ ici:"},{"book":"Ndari","chapter":"26","verse":"41","text":"Ici nĩcio ciarĩ mbarĩ cia Benjamini; arĩa maatarirwo maarĩ andũ 45,600."},{"book":"Ndari","chapter":"26","verse":"42","text":"Nacio njiaro cia Dani kũringana na mbarĩ ciao ciarĩ ici:"},{"book":"Ndari","chapter":"26","verse":"43","text":"Acio othe maarĩ a mbarĩ cia Ashuhamu: na arĩa maatarirwo maarĩ andũ 64,400."},{"book":"Ndari","chapter":"26","verse":"44","text":"Nacio njiaro cia Asheri kũringana na mbarĩ ciao ciarĩ ici:"},{"book":"Ndari","chapter":"26","verse":"45","text":"nao aya nĩo maarĩ a njiaro cia Beria:"},{"book":"Ndari","chapter":"26","verse":"46","text":"(Asheri aarĩ na mwarĩ wetagwo Sera.)"},{"book":"Ndari","chapter":"26","verse":"47","text":"Icio nĩcio ciarĩ mbarĩ cia Asheri; arĩa maatarirwo maarĩ andũ 53,400."},{"book":"Ndari","chapter":"26","verse":"48","text":"Nacio njiaro cia Nafitali kũringana na mbarĩ ciao ciarĩ ici:"},{"book":"Ndari","chapter":"26","verse":"49","text":"kuuma kũrĩ Jezeri, nĩ mbarĩ ya Ajezeri;"},{"book":"Ndari","chapter":"26","verse":"50","text":"Ici nĩcio ciarĩ mbarĩ cia Nafitali; arĩa maatarirwo maarĩ andũ 45,400."},{"book":"Ndari","chapter":"26","verse":"51","text":"Mũigana wa arũme acio othe a Isiraeli maarĩ andũ 601,730."},{"book":"Ndari","chapter":"26","verse":"52","text":"Jehova akĩĩra Musa atĩrĩ,"},{"book":"Ndari","chapter":"26","verse":"53","text":"“Bũrũri ũyũ nĩguo makagaĩrwo ũtuĩke igai rĩao kũringana na mũigana wa marĩĩtwa mao."},{"book":"Ndari","chapter":"26","verse":"54","text":"Andũ arĩa aingĩ ũmagaĩre igai inene, nao arĩa maanyiiha ũmagaĩre igai inini; o mũhĩrĩga ũheo igai rĩaguo kũringana na mũigana wa andũ arĩa maandĩkĩtwo."},{"book":"Ndari","chapter":"26","verse":"55","text":"Na ũmenyerere wega atĩ, bũrũri ũyũ ũkaaheanwo na ũndũ wa gũcuuka mĩtĩ. Kĩrĩa o gĩkundi gĩkaagaya gĩkaringana na marĩĩtwa ma mĩhĩrĩga ya maithe mao ma tene."},{"book":"Ndari","chapter":"26","verse":"56","text":"O igai rĩkaheanwo na ũndũ wa gũcuuka mĩtĩ kũrĩ ikundi iria nene na iria nini.”"},{"book":"Ndari","chapter":"26","verse":"57","text":"Aya nĩo Alawii arĩa maatarirwo kũringana na mbarĩ ciao:"},{"book":"Ndari","chapter":"26","verse":"58","text":"O nacio ici ciarĩ mbarĩ cia Alawii:"},{"book":"Ndari","chapter":"26","verse":"59","text":"nake mũtumia wa Amuramu eetagwo Jokebedi, wa rũciaro rwa Lawi, waciarĩirwo Alawii kũu bũrũri wa Misiri. Nake Jokebedi agĩciarĩra Amuramu Harũni, na Musa, na mwarĩ wa nyina wao Miriamu."},{"book":"Ndari","chapter":"26","verse":"60","text":"Harũni nĩwe warĩ ithe wa Nadabu na Abihu na Eleazaru na Ithamaru."},{"book":"Ndari","chapter":"26","verse":"61","text":"No Nadabu na Abihu nĩmakuire rĩrĩa maarutĩire Jehova igongona na mwaki ũtaarĩ mwĩtĩkĩrie.)"},{"book":"Ndari","chapter":"26","verse":"62","text":"Alawii othe arũme a ũkũrũ wa mweri ũmwe na makĩria arĩa maatarirwo maarĩ andũ 23,000. Matiataranĩirio hamwe na andũ a Isiraeli arĩa angĩ tondũ matiagaire kĩndũ hamwe na andũ arĩa angĩ."},{"book":"Ndari","chapter":"26","verse":"63","text":"Acio nĩo maatarirwo nĩ Musa na Eleazaru ũrĩa mũthĩnjĩri-Ngai rĩrĩa maatarĩire andũ a Isiraeli werũ-inĩ wa Moabi hũgũrũrũ-inĩ cia Rũũĩ rwa Jorodani, mũrĩmo ũyũ wa Jeriko."},{"book":"Ndari","chapter":"26","verse":"64","text":"Hatiarĩ o na ũmwe wa arĩa matarĩtwo nĩ Musa na Harũni ũrĩa mũthĩnjĩri-Ngai, hĩndĩ ĩrĩa maatarĩire andũ a Isiraeli werũ-inĩ wa Sinai."},{"book":"Ndari","chapter":"26","verse":"65","text":"Nĩ ũndũ Jehova nĩeerĩte andũ a Isiraeli atĩ ti-itherũ no nginya makuĩre werũ-inĩ, na gũtirĩ o na ũmwe wao watigarire, tiga no Kalebu mũrũ wa Jefune, na Joshua mũrũ wa Nuni."}]}