{"data":[{"book":"Tɛnɛbo Nui","chapter":"7","verse":"1","text":"Lɔɠɔ ʋagɔi vizɔgɛ gulɔ maku nɛɛnɛgi ʋa,"},{"book":"Tɛnɛbo Nui","chapter":"7","verse":"2","text":"Fizɔgɛ nu li saa wɔlɔ wo pɛlɛi wu,"},{"book":"Tɛnɛbo Nui","chapter":"7","verse":"3","text":"Gaazuɠilii vizɔgɛ ɲɛɛi ʋa,"},{"book":"Tɛnɛbo Nui","chapter":"7","verse":"4","text":"Ɠima nui ná-kisiɛi ɠa ɗa ɠɛ saa wɔlɔ wo pɛlɛi wu,"},{"book":"Tɛnɛbo Nui","chapter":"7","verse":"5","text":"Fizɔgɛ nu woilo ɠima nui ná-zelilomai ma,"},{"book":"Tɛnɛbo Nui","chapter":"7","verse":"6","text":"Mazɔlɔɔ ɠimalala nui ná-ɲɛɛi ɠulaʋɛ ga kpataɠalagi ɠala lugi diɠii wu."},{"book":"Tɛnɛbo Nui","chapter":"7","verse":"7","text":"Telebotalai ɠa ɗa ɠima nui ɠɛ ga ɠimalala nui,"},{"book":"Tɛnɛbo Nui","chapter":"7","verse":"8","text":"Fai ɠaaɓelasu vizɔgɛ tɔɔzeizuʋɛ ʋa,"},{"book":"Tɛnɛbo Nui","chapter":"7","verse":"9","text":"È-yii mina ɠula fala,"},{"book":"Tɛnɛbo Nui","chapter":"7","verse":"10","text":"Mina ɠɛ ma: «Leeni ʋe mɔun foloiti pagai niizu geleiti ba?»"},{"book":"Tɛnɛbo Nui","chapter":"7","verse":"11","text":"Ɠimalai vizɔgɛ pogani ʋa, ɛsɛ pɛ ná-kulanuma ɠa su."},{"book":"Tɛnɛbo Nui","chapter":"7","verse":"12","text":"Ɠimalai ɠa nui makɛsu ga ʋelei walii kɛɛzu la, kɛlɛ kulanuma ɠa ɠimalai ʋa, naa ɠa ga toɠa ɗa naama nui yɛnvui makɛ, nii é zea."},{"book":"Tɛnɛbo Nui","chapter":"7","verse":"13","text":"GALA ná-kɛɛwotiiti pɛtɛ dɛɛ, ɓɛ ɠa a naa zɔle, nii é kpiligai?"},{"book":"Tɛnɛbo Nui","chapter":"7","verse":"14","text":"Ɠoozunɛ undaanɛ voloiti su, kpalai ɠa ʋaana, ɠisiɛ. GALA ge naama vaa zeizu felegɔiti pɛ kɛɛʋɛ, naa ɠa a kɛ, nuɓusɛi de mina kwɛɛ, nii é de luɠɔ."},{"book":"Tɛnɛbo Nui","chapter":"7","verse":"15","text":"Etea wafuungi nii gè kɛa, gè kaaʋɛ ga fai pɛ ka zoo ɠɛɛzu. Nui ɠa zaazu, anɛɛ ni telebogɛ, taɠili sii zuɠooza, anɛɛ ni siliʋɛ."},{"book":"Tɛnɛbo Nui","chapter":"7","verse":"16","text":"Ɗa-lelebodai mina leʋe kɛɛzu ʋa, ɗa-ɠimalai mina leʋe kwɛsuʋɛ ʋa. Leeni vaa zu ɗa li ɓɔɠɔ ɠoloɠolosu?"},{"book":"Tɛnɛbo Nui","chapter":"7","verse":"17","text":"Mina zili, è ʋa leʋe kwɛda ʋa, mina ɠɛ ga ɠimalala nu. Lee ʋe ɗa li zaazu ma yeeluɠɔ?"},{"book":"Tɛnɛbo Nui","chapter":"7","verse":"18","text":"Pagɛ ga è tɛnɛ goo felegɔi naati so, mazɔlɔɔ zɔi é luazu GALA ba, toɠa ziɛ ga ti felegɔ pɛ."},{"book":"Tɛnɛbo Nui","chapter":"7","verse":"19","text":"Ɠimalai ɠa ɗa ɠima nui zɛbɛi wɔɔlɔ, é leʋe kundiɠi puugɔ ʋa, ti taa ɠilagi zu."},{"book":"Tɛnɛbo Nui","chapter":"7","verse":"20","text":"Gaama ɠa ga naa, ga nu vulu nɔpɛ ge la pɔlɔʋɔlɔi maazu nii telebogai, é la koto ɠɛa."},{"book":"Tɛnɛbo Nui","chapter":"7","verse":"21","text":"Mina woilo wooi kpein ma, nuiti ti bosu, naa ɠa a kɛ è mina ʋa ɗa-wotiɠɛ nui woomɛnisu, é ʋa ɗa woo ɲɔi wo è ma."},{"book":"Tɛnɛbo Nui","chapter":"7","verse":"22","text":"Mazɔlɔɔ è kwɛni ga ná zeizu ɠɛa mɔinmɔin, ɗa ɓalaa è ɗa kpɔɛ ɲɔiti bo zɔiti ma."},{"book":"Tɛnɛbo Nui","chapter":"7","verse":"23","text":"Gè naa kpein poluʋɛtɛni ga ɠimalai, gè ɗa ɠɛ ɓɔɠɔ ma: «Nà ɠɛɛzu ga ɠima nu,» kɛlɛ ɠimalai mu maaɠoozaʋɛ bà."},{"book":"Tɛnɛbo Nui","chapter":"7","verse":"24","text":"Faiti gaaɠa vai maaɠoozaʋɛ nui ʋa, kpoma ɠoozaʋɛ, kpoma ɠooza ʋelei ma ga gola, nu la zooga zeelizu ma."},{"book":"Tɛnɛbo Nui","chapter":"7","verse":"25","text":"Gè ɠaaɓaani ga zìi pɛ, nii a kɛ gè ɠimalai maalɛlɛ, gè gaiziɛ, gè poluɠa, gè ɠɛ faiti kɛ ungi ɓalaa kwɛɛ, gè gaaɠa ɓalaa ga faa ɲɔi ɠa ga ɠimalala vaa, ta ɠimalalai ɠa ga ɓoloɠa vaa."},{"book":"Tɛnɛbo Nui","chapter":"7","verse":"26","text":"Gè fai ta ɠaaʋɛ ga wanai, é leʋe saai ʋa, naa ɠa é ga: anzanui nii zii ga balii ta tumɔi, zeeiti ti ga kɔlu yɔlɔɠɔi. Nui nii é luazu GALA ba, naa ɠa ɗa maala, kɛlɛ kotoba nui ɠa ɗa li, é lɔ zea."},{"book":"Tɛnɛbo Nui","chapter":"7","verse":"27","text":"Tɛnɛbo Nui ɠɛ ma: «Gè faiti pɛ pɛtɛgɛ ga gilagila, pɛtɛ nii gè kaai:"},{"book":"Tɛnɛbo Nui","chapter":"7","verse":"28","text":"Tɔun vɔlɔ nà dɛ gaiziɛzu, tama gè la dɛ kaani, gè unfema zunu ɠila kaaʋɛ zunu waagila (1.000) saama, kɛlɛ gè la dɛ gila kpalaa kaani anzanuiti kpein saama."},{"book":"Tɛnɛbo Nui","chapter":"7","verse":"29","text":"Faa ɠila kpegi gè gaaɠaai, naa ɠa ga nii: GALA ge nuiti kpɛtɛʋɛ, ti zɔlegai, kɛlɛ tiya ɓɔɠɔi ti faazupuiti gaiziɛʋɛ ga mɔinɗa.»"}]}