{"data":[{"book":"1 Korinćanima","chapter":"6","verse":"1","text":"Kako se neki od vas usuđuju s drugim kršćanima parničiti na svjetovnome sudu tražeći pravdu od nepravednih umjesto od svetih?"},{"book":"1 Korinćanima","chapter":"6","verse":"2","text":"Zar ne znate da ćemo mi sveti jednoga dana suditi svijet? Pa ako ćete suditi svijetu, ne možete li sami presuđivati i o tim sitnicama?"},{"book":"1 Korinćanima","chapter":"6","verse":"3","text":"Ne znate li da ćemo suditi anđelima? Morali biste stoga biti u stanju riješiti svagdašnje razmirice ovdje na zemlji."},{"book":"1 Korinćanima","chapter":"6","verse":"4","text":"A vi za svoje svagdašnje sporove uzimate suce izvana! Zašto ne uzmete za suca nekoga od najmanje cijenjenih u Crkvi?."},{"book":"1 Korinćanima","chapter":"6","verse":"5","text":"Kažem to da biste se postidjeli. Nema li u cijeloj Crkvi nikoga tko bi bio dovoljno mudar da presudi među braćom?"},{"book":"1 Korinćanima","chapter":"6","verse":"6","text":"Umjesto toga jedan kršćanin6:6 U grčkome: brat. tuži drugoga—i to pred nevjernicima!"},{"book":"1 Korinćanima","chapter":"6","verse":"7","text":"Nedostatak vam je već to što se uopće parničite. Zašto radije ne pretrpite nepravdu? Zašto radije ne pregorite štetu?"},{"book":"1 Korinćanima","chapter":"6","verse":"8","text":"Umjesto toga vi i sami nanosite nepravdu i varate—čak i vlastitu braću u Kristu!"},{"book":"1 Korinćanima","chapter":"6","verse":"9","text":"Ne znate li da oni koji čine zlo neće baštiniti Božje kraljevstvo? Nemojte se zavaravati! Ni bludnici, ni idolopoklonici, ni preljubnici, ni homoseksualci,"},{"book":"1 Korinćanima","chapter":"6","verse":"10","text":"ni lopovi, ni lakomci, ni pijanci, ni psovači, ni varalice neće baštiniti Božjeg kraljevstva."},{"book":"1 Korinćanima","chapter":"6","verse":"11","text":"I neki od vas bili su takvi, ali sada ste oprani od grijeha i posvećeni. Opravdani ste pred Bogom zbog onoga što su Gospodin Isus Krist i Duh našega Boga učinili za vas."},{"book":"1 Korinćanima","chapter":"6","verse":"12","text":"Kaže se: “Sve mi je dopušteno…”—ali sve mi ne služi na korist. “Sve mi je dopušteno…”—ali ničemu neću robovati."},{"book":"1 Korinćanima","chapter":"6","verse":"13","text":"Kažete: “Hrana je za trbuh, a trbuh za hranu.” Tako je, ali Bog će jednog dana i jedno i drugo uništiti. Naša tijela nisu stvorena za blud, nego za Gospodina, i Gospodin za tijela."},{"book":"1 Korinćanima","chapter":"6","verse":"14","text":"Bog će uskrisiti naša tijela od mrtvih svojom veličanstvenom silom, baš kao što je i našega Gospodina podignuo od mrtvih."},{"book":"1 Korinćanima","chapter":"6","verse":"15","text":"Ne shvaćate li da su vaša tijela Kristovi udovi? Zar ćete dakle svoje tijelo, koje pripada Kristu, sjediniti s bludničinim? Nipošto!"},{"book":"1 Korinćanima","chapter":"6","verse":"16","text":"Zar ne znate da muškarac koji se druži s bludnicom postaje s njom jedno tijelo? Jer u Svetome pismu piše: “Njih će dvoje biti jedno tijelo.”6:16 Postanak 2:24."},{"book":"1 Korinćanima","chapter":"6","verse":"17","text":"A tko se združi s Gospodinom, postaje s njime jedan duh."},{"book":"1 Korinćanima","chapter":"6","verse":"18","text":"Bježite od bluda! Svaki drugi grijeh čovjek čini izvan tijela, a bludnik griješi protiv vlastitog tijela."},{"book":"1 Korinćanima","chapter":"6","verse":"19","text":"Ne shvaćate li da je vaše tijelo hram Svetoga Duha kojega vam je Bog dao i da on prebiva u vama? Vi ne pripadate sebi"},{"book":"1 Korinćanima","chapter":"6","verse":"20","text":"jer je Bog za vas platio otkupninu. Zato svojim tijelom trebate proslavljati Boga."}]}