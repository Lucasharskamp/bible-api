{"data":[{"book":"रोमियों","chapter":"3","verse":"1","text":"तो ओरी री बजाए यहूदिया खे जादा क्या मिलेया? और खतने ते क्या फायदा ऊआ?"},{"book":"रोमियों","chapter":"3","verse":"2","text":"आ, हर प्रकारा ते बऊत कुछ फायदा ऊआ। सबी ते जरूरी तो ये कि परमेशरो रे वचन यहूदिया गे सम्बाल़ी ते।"},{"book":"रोमियों","chapter":"3","verse":"3","text":"जे कुछ विश्वासघाती निकल़े बी तो क्या ऊआ? क्या तिना रे विश्वासघाती ऊणे ते परमेशरो रा कित्तेया रा वादा बेकार जाणा?"},{"book":"रोमियों","chapter":"3","verse":"4","text":"कदी पनि! बल्कि परमेशर सदा सच बोलोआ और दुनिया रा हर मांणू चूठा ठईरी सकोआ, जेड़ा लिखी राखेया,"},{"book":"रोमियों","chapter":"3","verse":"5","text":"तेबे जे आसा रे बुरे काम परमेशरो री धार्मिकता दखाओई, तो आसे क्या बोलूँ? क्या ये कि परमेशर जो रोष करोआ, अन्यायी ए? ये तो आऊँ मांणूआ री रीतिया पाँदे बोलूँआ।"},{"book":"रोमियों","chapter":"3","verse":"6","text":"कदी पनि। जे परमेशर अन्यायी ऊँदा तो तेस दुनिया रा न्याय किंयाँ करना?"},{"book":"रोमियों","chapter":"3","verse":"7","text":"जे मेरे चूठो री बजअ ते, परमेशरो री सच्चाई तेसरी महिमा खे जादा करी की सामणे आयी, फेर कऊँ पापिया जेड़ा आऊँ दण्डो जोगा ओऊँआ।"},{"book":"रोमियों","chapter":"3","verse":"8","text":"कुछ लोक ये बोलदे ऊए आसा पाँदे दोष लगाओ कि इने बोलेया, “आसा खे बुरे काम करने देओ ताकि कुछ पला ऊई जाओ!” जो लोक मेरे बारे रे एड़िया गल्ला बोलोए से सजा पाणे जोगे ए।"},{"book":"रोमियों","chapter":"3","verse":"9","text":"तो फेर क्या ऊआ? क्या आसे यहूदी ओरी ते जादा खरे ए? कदी पनि। कऊँकि आसे यहूदी और यूनानी दूँईं पाँदे ये दोष लगाई चूके रे कि सेयो सब के सब पापो रे वशो रे ए।"},{"book":"रोमियों","chapter":"3","verse":"10","text":"जेड़ा पवित्र शास्त्रो रे लिखी राखेया,"},{"book":"रोमियों","chapter":"3","verse":"11","text":"कोई समजदार निए,"},{"book":"रोमियों","chapter":"3","verse":"12","text":"सब परमेशरो ते दूर ऊईगे रे, सब के सब नक्कमे बणी गे रे,"},{"book":"रोमियों","chapter":"3","verse":"13","text":"तिना रा गल़ा खुली री कब्र ए,"},{"book":"रोमियों","chapter":"3","verse":"14","text":"और तिना रा मूँ श्राप और कड़वाहटा ते फरे राए।"},{"book":"रोमियों","chapter":"3","verse":"15","text":"तिना रे पैर खून करने खे फुर्तिले ए।"},{"book":"रोमियों","chapter":"3","verse":"16","text":"तिना री बाटा रे नाश और क्ल़ेश ए।"},{"book":"रोमियों","chapter":"3","verse":"17","text":"तिने शान्तिया री बाट नि जाणी।"},{"book":"रोमियों","chapter":"3","verse":"18","text":"तिना रे परमेशरो रा डर अया ई नि।”"},{"book":"रोमियों","chapter":"3","verse":"19","text":"आसे जाणूंए कि बिधान जो कुछ बोलोआ, तिना खेई बोलोआ, जो बिधानो रे अधीन ए, ताकि लोका खे बाह्ना बनाणे ते रोकणे खे हर एक मूँ बंद करेया जाओ और सारी दुनिया रे लोक परमेशरो रे सामणे दोषी ठईरो।"},{"book":"रोमियों","chapter":"3","verse":"20","text":"कऊँकि बिधानो रे कामो ते कोई बी लोक परमेशरो रे सामणे तर्मी नि ऊणे, कऊँकि मूसे रा बिधान आसा खे दखाओआ कि आसे सब पापी ए।"},{"book":"रोमियों","chapter":"3","verse":"21","text":"पर एबे मूसा रे बिधानो खे बिना माने परमेशरो री धार्मिकता प्रगट ऊई री। ये गल्ला मूसे रा बिधान और भविष्यबक्तेया री कताबा रे बऊत पईले तेई लिखी राखिया कि परमेशर आसा खे किंयाँ धार्मिक बणाओआ।"},{"book":"रोमियों","chapter":"3","verse":"22","text":"मतलब-परमेशरो री से धार्मिकता, जो प्रभु यीशु मसीह पाँदे विश्वास करने ते, सब विश्वास करने वाल़ेया खे ए। यहूदी और दूजिया जातिया बीचे कुछ भेद निए।"},{"book":"रोमियों","chapter":"3","verse":"23","text":"कऊँकि सबी पाप करी राखेया और परमेशरो री महिमा ते दूर ऊईगे रे।"},{"book":"रोमियों","chapter":"3","verse":"24","text":"पर परमेशरो री कृपा ते तेस छुटकारे रे जरिए, जो यीशु मसीह रे ए, मुफ्तो रे तर्मी ठराए जाओए।"},{"book":"रोमियों","chapter":"3","verse":"25-26","text":"परमेशरे यीशु मसीह खे आसा री खातर बलिदान ऊणे खे पेजेया। यीशु मसीहे आपणी जिन्दगिया रा बलिदान इजी खे दित्तेया ताकि आसे तेस पाँदे विश्वास करी की परमेशरो रे नेड़े जाई सकिए। बऊत पईले परमेशरे ये दखाणे खे कित्तेया कि से सईन शीलता दखाणे रे और पापिया खे माफ करने रे सई था। इजी ते ये बी पता चलोआ कि परमेशर सई ए, जेबे से तिना लोका खे अपणाओआ जो यीशुए पाँदे विश्वास करोए।"},{"book":"रोमियों","chapter":"3","verse":"27","text":"तो क्या एड़ा कुछ ए जेते कि आसे कमण्ड करी सकिए? तिजी खे तो कोई जगा ई निए, कुण जे नियमा री बजअ ते? क्या इजी खे कि आसे बिधानो खे मानूँए? ना, बल्कि यीशु मसीह पाँदे विश्वास करने री बजअ ते।"},{"book":"रोमियों","chapter":"3","verse":"28","text":"इजी री खातर आसे एते नतीजे पाँदे पऊँछी रे कि मांणू बिधानो रे कामो ते बिना, विश्वासो रे जरिए तर्मी बणोआ।"},{"book":"रोमियों","chapter":"3","verse":"29","text":"क्या परमेशर सिर्फ यहूदिया रा ईए? क्या दूजी जातिया रा निए? आ, दुजिया जातिया रा बीए।"},{"book":"रोमियों","chapter":"3","verse":"30","text":"कऊँकि परमेशर एक ईए, जेस खतने वाल़े विश्वासो ते और बिना खतने वाल़े बी विश्वासो ते तर्मी ठराणे।"},{"book":"रोमियों","chapter":"3","verse":"31","text":"तो क्या आसे बिधानो खे विश्वासो रे जरिए बेकार ठराऊँए? कदी पनि, बल्कि बिधानो खे स्थिर करूँए।"}]}