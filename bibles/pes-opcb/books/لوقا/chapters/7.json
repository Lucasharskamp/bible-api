{"data":[{"book":"لوقا","chapter":"7","verse":"1","text":"هنگامی که عیسی این سخنان را به پایان رسانید، به کَفَرناحوم بازگشت."},{"book":"لوقا","chapter":"7","verse":"2","text":"در آن شهر، یک افسر رومی، غلامی داشت که برایش خیلی عزیز بود. از قضا آن غلام بیمار شد و به حال مرگ افتاد."},{"book":"لوقا","chapter":"7","verse":"3","text":"وقتی آن افسر دربارۀ عیسی شنید، چند نفر از بزرگان یهود را فرستاد تا از او خواهش کنند که بیاید و غلامش را شفا بخشد."},{"book":"لوقا","chapter":"7","verse":"4","text":"پس آنان با اصرار، به عیسی التماس کردند که همراه ایشان برود و آن غلام را شفا دهد. ایشان گفتند: «این افسر مرد بسیار نیکوکاری است. اگر کسی پیدا شود که لایق لطف تو باشد، همین شخص است."},{"book":"لوقا","chapter":"7","verse":"5","text":"زیرا نسبت به یهودیان مهربان بوده و کنیسه‌ای نیز برای ما ساخته است!»"},{"book":"لوقا","chapter":"7","verse":"6","text":"عیسی با ایشان رفت. اما پیش از آنکه به خانه برسند، آن افسر چند نفر از دوستان خود را فرستاد تا به عیسی چنین بگویند: «سَروَر من، به خود زحمت نده که به خانۀ من بیایی، چون من شایستۀ چنین افتخاری نیستم."},{"book":"لوقا","chapter":"7","verse":"7","text":"خود را نیز لایق نمی‌دانم که نزد تو بیایم. از همان جا فقط سخنی بگو که خدمتکارم شفا خواهد یافت."},{"book":"لوقا","chapter":"7","verse":"8","text":"من این را می‌دانم، چون من از افسران مافوق فرمان می‌گیرم، و خودم هم سربازانی زیر فرمان خود دارم. کافی است به یکی بگویم ”برو“، می‌رود، یا به دیگری بگویم ”بیا“، می‌آید؛ یا اگر به غلامم بگویم ”فلان کار را بکن“، انجام می‌دهد.»"},{"book":"لوقا","chapter":"7","verse":"9","text":"عیسی با شنیدن این سخن، حیرت کرد! سپس رو به جماعتی که به دنبالش می‌آمدند کرد و گفت: «براستی به شما می‌گویم که چنین ایمانی حتی در اسرائیل هم ندیده‌ام.»"},{"book":"لوقا","chapter":"7","verse":"10","text":"وقتی دوستان آن افسر به خانه بازگشتند، دیدند که آن غلام کاملاً شفا یافته است."},{"book":"لوقا","chapter":"7","verse":"11","text":"چندی بعد، عیسی با شاگردان خود به شهری به نام نائین رفت و مانند همیشه، گروه بزرگی از مردم نیز همراه او بودند."},{"book":"لوقا","chapter":"7","verse":"12","text":"وقتی به دروازه شهر رسیدند، دیدند که جنازه‌ای را می‌برند. جوانی که تنها پسر یک بیوه‌زن بود، مرده بود. بسیاری از اهالی آن شهر، با آن زن عزاداری می‌کردند."},{"book":"لوقا","chapter":"7","verse":"13","text":"وقتی عیسای خداوند، آن مادر داغدیده را دید، دلش به حال او سوخت و فرمود: «گریه نکن!»"},{"book":"لوقا","chapter":"7","verse":"14","text":"سپس نزدیک تابوت رفت و بر آن دست گذاشت. کسانی که تابوت را می‌بردند، ایستادند. عیسی فرمود: «ای جوان، به تو می‌گویم، برخیز!»"},{"book":"لوقا","chapter":"7","verse":"15","text":"بلافاصله، آن جوان برخاست و نشست و با کسانی که دور او را گرفته بودند، مشغول گفتگو شد! به این ترتیب، عیسی او را به مادرش بازگردانید."},{"book":"لوقا","chapter":"7","verse":"16","text":"تمام کسانی که این معجزه را دیدند، با ترس و احترام، خدا را شکر کرده، می‌گفتند: «پیامبری بزرگ در میان ما ظهور کرده است! خداوند به یاری ما آمده است!»"},{"book":"لوقا","chapter":"7","verse":"17","text":"آنگاه خبر این معجزه در سراسر ایالت یهودیه و در سرزمینهای اطراف منتشر شد."},{"book":"لوقا","chapter":"7","verse":"18","text":"هنگامی که یحیی خبر کارهای عیسی را از زبان شاگردان خود شنید، دو نفر از ایشان را فرا خواند"},{"book":"لوقا","chapter":"7","verse":"19","text":"و آنها را نزد او فرستاد تا بپرسند: «آیا تو همان مسیح موعود هستی، یا باید منتظر کس دیگری باشیم؟»"},{"book":"لوقا","chapter":"7","verse":"20","text":"آن دو شاگرد نزد عیسی رسیدند و گفتند: «یحیای تعمیددهنده ما را نزد تو فرستاده تا از تو بپرسیم ”آیا تو همان مسیح موعود هستی، یا باید منتظر کس دیگری باشیم؟“»"},{"book":"لوقا","chapter":"7","verse":"21","text":"در همان لحظه، عیسی بسیاری را از بیماریها و امراض و ارواح پلید شفا داد، و به نابینایان بینایی بخشید."},{"book":"لوقا","chapter":"7","verse":"22","text":"آنگاه به شاگردان یحیی پاسخ داد: «نزد یحیی برگردید و آنچه دیدید و شنیدید، برای او بیان کنید که چگونه نابینایان بینا می‌شوند، لنگان راه می‌روند، جذامی‌ها شفا می‌یابند، ناشنوایان شنوا می‌گردند، مرده‌ها زنده می‌شوند و به فقیران بشارت داده می‌شود."},{"book":"لوقا","chapter":"7","verse":"23","text":"و به او بگویید: خوشا به حال کسی که به سبب من نلغزد.»"},{"book":"لوقا","chapter":"7","verse":"24","text":"وقتی فرستادگان یحیی رفتند، عیسی به سخن گفتن دربارۀ او پرداخت و به جماعت گفت: «برای دیدن چگونه مردی به بیابان رفته بودید؟ آیا مردی سست چون نِی، که از هر بادی به لرزه در می‌آید؟"},{"book":"لوقا","chapter":"7","verse":"25","text":"یا انتظار داشتید مردی را ببینید با لباسهای نفیس؟ نه، آنان که لباسهای فاخر می‌پوشند و در تجمل زندگی می‌کنند، در قصرهای پادشاهانند!"},{"book":"لوقا","chapter":"7","verse":"26","text":"آیا رفته بودید پیامبری را ببینید؟ بله، به شما می‌گویم که یحیی از یک پیامبر نیز برتر است."},{"book":"لوقا","chapter":"7","verse":"27","text":"او همان کسی است که کتب مقدّس درباره‌اش می‌فرماید: ”من پیام‌آور خود را پیشاپیش تو می‌فرستم، و او راه را پیش رویت آماده خواهد ساخت.“7‏:27 ملاکی ۳‏:۱."},{"book":"لوقا","chapter":"7","verse":"28","text":"به شما می‌گویم که از میان تمامی انسانهایی که تا به حال زیسته‌اند، کسی بزرگتر از یحیی نیست؛ با این حال، کوچکترین فرد در ملکوت خدا بزرگتر از اوست."},{"book":"لوقا","chapter":"7","verse":"29","text":"«تمام کسانی که پیغام یحیی را شنیدند، حتی باجگیران، تسلیم خواست خدا گردیده، از دست او تعمید گرفتند."},{"book":"لوقا","chapter":"7","verse":"30","text":"ولی فریسی‌ها و علمای دین، دعوت خدا را رد کردند و حاضر نشدند از او تعمید بگیرند."},{"book":"لوقا","chapter":"7","verse":"31","text":"«پس مردم این نسل را به چه می‌توانم تشبیه کنم؟ دربارۀ آنها چه می‌توانم بگویم؟"},{"book":"لوقا","chapter":"7","verse":"32","text":"مانند کودکانی هستند که در کوچه و بازار بازی می‌کنند، و از دوستان خود شکایت کرده، می‌گویند: ”برایتان آهنگ عروسی نواختیم، نرقصیدید؛ آهنگ عزا نواختیم، گریه نکردید.“"},{"book":"لوقا","chapter":"7","verse":"33","text":"زیرا درباره یحیای تعمیددهنده که وقت خود را صرف نان خوردن و شراب نوشیدن نمی‌کرد، می‌گفتید که دیوزده است!"},{"book":"لوقا","chapter":"7","verse":"34","text":"اما پسر انسان که در ضیافت‌ها شرکت می‌کند و می‌خورد و می‌نوشد، می‌گویید: ”پرخور و میگسار است و همنشین باجگیران و گناهکاران!“"},{"book":"لوقا","chapter":"7","verse":"35","text":"اما درست بودن حکمت را از نتایج زندگی پیروانش می‌توان ثابت کرد.»"},{"book":"لوقا","chapter":"7","verse":"36","text":"روزی یکی از فریسیان عیسی را برای صرف غذا به خانۀ خود دعوت کرد. عیسی نیز دعوت او را پذیرفت و به خانه او رفت. وقتی سر سفره نشسته بودند،"},{"book":"لوقا","chapter":"7","verse":"37","text":"زنی بدکاره که شنیده بود عیسی در خانۀ آن فریسی است، شیشه‌ای نفیس پر از عطر گرانبها برداشت،"},{"book":"لوقا","chapter":"7","verse":"38","text":"و وارد خانه شد و پشت سر عیسی، نزد پاهایش نشست و شروع به گریستن کرد. قطره‌های اشک او روی پاهای عیسی می‌چکید و او با گیسوانش آنها را پاک می‌کرد. سپس پاهای عیسی را بوسید و روی آنها عطر ریخت."},{"book":"لوقا","chapter":"7","verse":"39","text":"صاحب خانه یعنی آن فریسی، وقتی این وضع را مشاهده نمود و آن زن را شناخت، با خود گفت: «اگر این مرد فرستاده خدا بود، یقیناً متوجه می‌شد که این زن گناهکار و پلید است!»"},{"book":"لوقا","chapter":"7","verse":"40","text":"عیسی خیالات دل او را درک کرد و به او گفت: «شمعون، می‌خواهم چیزی به تو بگویم.»"},{"book":"لوقا","chapter":"7","verse":"41","text":"آنگاه عیسی داستانی برای او تعریف کرد و گفت: «شخصی از دو نفر طلب داشت، از یکی ۵۰۰ سکه و از دیگری ۵۰ سکه."},{"book":"لوقا","chapter":"7","verse":"42","text":"اما هیچ‌یک از آن دو، نمی‌توانست بدهی خود را بپردازد. پس آن مرد مهربان هر دو را بخشید و از طلب خود چشم‌پوشی کرد! حال، به نظر تو کدام یک از آن دو او را بیشتر دوست خواهد داشت؟»"},{"book":"لوقا","chapter":"7","verse":"43","text":"شمعون جواب داد: «به نظر من، آن که بیشتر بدهکار بود.»"},{"book":"لوقا","chapter":"7","verse":"44","text":"سپس به آن زن اشاره کرد و به شمعون گفت: «به این زن که اینجا زانو زده است، خوب نگاه کن! وقتی به خانهٔ تو آمدم به خودت زحمت ندادی که برای شستشوی پاهایم، آب بیاوری. اما او پاهای مرا با اشک چشمانش شست و با موهای سرش خشک کرد."},{"book":"لوقا","chapter":"7","verse":"45","text":"به رسم معمول، صورتم را نبوسیدی؛ اما از وقتی که داخل خانه شدم، این زن از بوسیدن پاهای من دست نکشیده است."},{"book":"لوقا","chapter":"7","verse":"46","text":"تو غفلت کردی که به رسم احترام، روغن بر سرم بمالی، ولی او پاهای مرا عطرآگین کرده است."},{"book":"لوقا","chapter":"7","verse":"47","text":"از اینروست که او محبت بیشتری نشان می‌دهد، چون گناهان بسیارش آمرزیده شده است. اما هر که کمتر بخشیده شده باشد، محبت کمتری نشان می‌دهد.»"},{"book":"لوقا","chapter":"7","verse":"48","text":"آنگاه رو به آن زن کرد و فرمود: «گناهان تو بخشیده شد!»"},{"book":"لوقا","chapter":"7","verse":"49","text":"اشخاصی که بر سر سفره حضور داشتند، با خود می‌گفتند: «این مرد کیست که گناهان مردم را نیز می‌آمرزد؟»"},{"book":"لوقا","chapter":"7","verse":"50","text":"عیسی به آن زن فرمود: «ایمانت باعث نجاتت شده است! برخیز و آسوده‌خاطر برو.»"}]}