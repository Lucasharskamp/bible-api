{"data":[{"book":"KORENTI 2","chapter":"9","verse":"1","text":"Nafa alaa miɗo windana on fii ballal fokkintinanaangal yimɓe Alla ɓen."},{"book":"KORENTI 2","chapter":"9","verse":"2","text":"Awa miɗo andi anniyee mon moƴƴo on fii wallugol, ko fii ɗun mi woni mantorde on e yeeso ɓe Masedonii ɓen, mi wi'a wonde, gila rowani ɓee ka diiwal Akaaya no hebulii wallugol. Awa kadi cataare mon nden wakkilinii yimɓe buy okkugol."},{"book":"KORENTI 2","chapter":"9","verse":"3","text":"Mi imminii ɓee musiɓɓe fii wota mantoore nde men mani on nden wonu meere, e yo on wonu hebuliiɓe fii wallugol wano mi wi'iri non."},{"book":"KORENTI 2","chapter":"9","verse":"4","text":"Si tawii men tawoyii on hebulaaki nde min e ɓe Masedonii ɓen men yaadoyi ka mon, haray hoolaare nde men hoolii on nden wontanay men hersa, haray onon hersa mon kan wowlotaako."},{"book":"KORENTI 2","chapter":"9","verse":"5","text":"Awa mi taw no hawri ka mi wakkilina musiɓɓe ɓen ka ɓe adoyoo mi ka mon, ɓe wona e fii ballal ngal foduɗon ngal, fii no ngal hebilora ngal wona okkiraangal anniyee moƴƴo, hara hinaa wa si tawii ko kuugal karahaangal."},{"book":"KORENTI 2","chapter":"9","verse":"6","text":"Andee wonde : mo sankii seeɗa ko seeɗa o wa'ata, mo sankii buy ko buy o wa'ata."},{"book":"KORENTI 2","chapter":"9","verse":"7","text":"Yo mo kala okkir wano o anniyori non ka ɓernde makko, e ɓaawo ninsugol maa karhegol, ko fii Alla no yiɗi on okkiroowo weltaare."},{"book":"KORENTI 2","chapter":"9","verse":"8","text":"Awa Alla no mari bawgal hebbingol e mon kala noone moƴƴere, fii no heɓiron saa'i kala ko hatonjinɗon e mun kon fow, e no waɗiron kadi kala kuugal moƴƴal haa feƴƴita,"},{"book":"KORENTI 2","chapter":"9","verse":"9","text":"wano windori non wonde:"},{"book":"KORENTI 2","chapter":"9","verse":"10","text":"On Jonnoowo remoowo on awdi, jonnay mo kadi ɲaametee ko on ɲaama, o yeɗoyay on onon kadi, o sowindirana on awdi ndin, o ɓeyda battane peewal mon ngal."},{"book":"KORENTI 2","chapter":"9","verse":"11","text":"Ko non alɗiniroyteɗon e kala noone fii no waawiron okkirde no yaajiri. Immorde e ngal ballal ngal men hendorta on men hewtina ɓe, ɗun adday yettooje Alla."},{"book":"KORENTI 2","chapter":"9","verse":"12","text":"Ko fii ngal ballal ngal waɗuɗon faaboto yimɓe Alla ɓen, kono kadi ɓeyday yettooje Alla ɗuuɗuɗe."},{"book":"KORENTI 2","chapter":"9","verse":"13","text":"Ɓay ɗee golle mon taskaama, tawaama ko haqiiqaaje, Alla mawninte sabu yankinaare mon nden e telen-ma qirritagol Kibaaru Moƴƴo *Almasiihu on, e sabu ballal mon yaajungal ngal wallirɗon ɓe ngal, kamɓe e yimɓe ɓen fow."},{"book":"KORENTI 2","chapter":"9","verse":"14","text":"Ɗun, ɓe toranto on wondude e giggol, sabu moƴƴere feƴƴitunde nde Alla waɗani on nden."},{"book":"KORENTI 2","chapter":"9","verse":"15","text":"Yo yettoore wonan Alla fii dokkal makko ngal sifotaako ngal!"}]}