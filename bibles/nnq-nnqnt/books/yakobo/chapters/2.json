{"data":[{"book":"Yakobo","chapter":"2","verse":"1","text":"Makalongo anda maamini Ana Yesu Kilisto, Angwana bi kibumo, makabagu banduje na pachokuje."},{"book":"Yakobo","chapter":"2","verse":"2","text":"Tulenge mundu jonge akwindite pete ja jaabu na ngobo inachwapi ajingi pangongano inu, ni kingobu ucho ajingi mundu jonge ojwakwindite ngobo yangambone."},{"book":"Yakobo","chapter":"2","verse":"3","text":"Anda munyalite muno jwajo ojwakwindite ngobo inachwapi nu kunnenge “ntame pamba” panachwapi na kunnenge nhwochojo “mwe nkajema okwo” andaje kunnenge “ntame paijagi,”"},{"book":"Yakobo","chapter":"2","verse":"4","text":"bo, kwenio kubagulanaje mangweto kwa mangweto? Bo mmi kuhukumuje mumawacho mabaja?"},{"book":"Yakobo","chapter":"2","verse":"5","text":"Makalongo bango manampala, mpenikiyange! Nnoongo bachagwi bandu akahocho padunia jenje babe bandu bina kipato mu imani nukupoke kingwana chalagila Nnoongo apakape bandu abapaile."},{"book":"Yakobo","chapter":"2","verse":"6","text":"Nambu mangwetumwe mabembu bandu akahocho! Bo, bandu binuloi nga abamponjaje nu kumpeleka mumabalacha?"},{"book":"Yakobo","chapter":"2","verse":"7","text":"Bo, nga beniaje abalitukana liina lyambone lya Kilisto, mangweto nga bakwe?"},{"book":"Yakobo","chapter":"2","verse":"8","text":"Anda nnenganakie malagilo gi kingwana cha Nnoongo andi piandikigwe Mumajandiko ga Chwapi kulenga, “Mumpale nndami nnyinu andi pimikipala mmene,” mmanya mpakutenda pipaligwa muno."},{"book":"Yakobo","chapter":"2","verse":"9","text":"Nambu anda mabagwi bandu ntenda ubaja, na malagilo gunhukumulanga mangweto mmi kujalije malagilo."},{"book":"Yakobo","chapter":"2","verse":"10","text":"Ojwalemwa lilagilo limwe, mmanya abakube ni lilemwa mumalagilo goa."},{"book":"Yakobo","chapter":"2","verse":"11","text":"Gambu Nnoongo ujwo jwalenga makatenda “ngongolaje” nga ujwo ojwalenga, “Makakomaje.” Kuyene ata ikabi nteije ngongola, nambu nte koma, mwe magajaliteje malagilo goa."},{"book":"Yakobo","chapter":"2","verse":"12","text":"Nnongelanga nukamu andi bandu abapa kuhukumigwa kwa malagilo agaleta agabwa."},{"book":"Yakobo","chapter":"2","verse":"13","text":"Gambu Nnoongo abeje na kia apapakunhukumu mundu jwanga kiya. Juna kiya kujogopaje kujema nnongi ja hukumu ja Nnoongo."},{"book":"Yakobo","chapter":"2","verse":"14","text":"Makalongo chambone kini anda mundu alengite akweti imani nu kongo kulayaje kuitendwa? Bo, imani jenie jiotolabo kunkola?"},{"book":"Yakobo","chapter":"2","verse":"15","text":"Anda tulonge mundu ojwaamini abi munalome andaje munkege akwetije ngobo wala chakulya."},{"book":"Yakobo","chapter":"2","verse":"16","text":"Bo kualala kunnenge jwenio, “nnyabula kwa tengela makajote mwoto nu kujukuta,” pangampe kile chakipala mubwomi gwakwe?"},{"book":"Yakobo","chapter":"2","verse":"17","text":"Uyo imani janga itendwa iwile."},{"book":"Yakobo","chapter":"2","verse":"18","text":"Nambu mundu aotwi kulenga, “Mwenga nkweti imani, nenga ngweti itendwa!” Elo! Unangile mundu kube na imani panga itendwa, nane nannangila imani jango kuitendwa yango."},{"book":"Yakobo","chapter":"2","verse":"19","text":"Bo, mwe kuamini kutenda Nnoongo abi jumwe tu! Tela! Nimichepela jiamini ulyo, kabe nukulendema kwa mbwele."},{"book":"Yakobo","chapter":"2","verse":"20","text":"Mwe malangoje! Bo, mpala kunnaya kube imani janga itendwa jiwile?"},{"book":"Yakobo","chapter":"2","verse":"21","text":"Bo, Ulaimu aokobito bapatabo kube bambone nnongi ja Nnoongo? Ikiba kuitendwa yabeje! Kingobu pabampanga mwana gwabe Isaka pikitembe kube lilumbo."},{"book":"Yakobo","chapter":"2","verse":"22","text":"Mmikulola kutenda imani jakwe kengamana ni itendwa yakwe, imani jakwe jikamilika ni itendwa yakwe."},{"book":"Yakobo","chapter":"2","verse":"23","text":"Yene ngagalenganila Majandiko Gachwapi agalenga, “Ulaimu nganhwamini Nnoongo, na kuimani jakwe Nnoongo ngannyekete kube jwambone.” Yene Ulaimu ngakemigwa ng'anja jwa Nnoongo."},{"book":"Yakobo","chapter":"2","verse":"24","text":"Mmikulola kutenda mundu ajeketeligwa kube jwambone nnoongi ja Nnoongi kuitendwa yakwe, ngiti kuimani jika tuje."},{"book":"Yakobo","chapter":"2","verse":"25","text":"Ikiba uyo kunhwalo gu munkege nngongola ojwakonda Laabu. Jwenio ngajeketeligwa kube jwambone nnongi ja Nnoongo magambu ga kapokela akaingakii Akasilaeli bajabule kupete jenge ndela."},{"book":"Yakobo","chapter":"2","verse":"26","text":"Yene andi mmele panga uhuke mmanya uwile, uyo imani yanga itendwa iwile."}]}