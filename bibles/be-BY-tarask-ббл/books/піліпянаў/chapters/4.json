{"data":[{"book":"ПІЛІПЯНАЎ","chapter":"4","verse":"1","text":"Дык вось, браты мае любасныя і жаданыя, радасьць і вянок мой, стойце так у Госпадзе, любасныя мае."},{"book":"ПІЛІПЯНАЎ","chapter":"4","verse":"2","text":"Малю Евадыю, малю Сінтыхію думаць гэтак сама пра Госпада;"},{"book":"ПІЛІПЯНАЎ","chapter":"4","verse":"3","text":"сапраўды, прашу і цябе, мой шчыры супрацоўнік, памагай ім, што памагалі ў зьвеставаньні разам са мною і з Кліментам і з астатнімі супрацоўнікамі маімі, чые імёны - у кнізе жыцьця."},{"book":"ПІЛІПЯНАЎ","chapter":"4","verse":"4","text":"Радуйцеся заўсёды ў Госпадзе; і яшчэ кажу: радуйцеся."},{"book":"ПІЛІПЯНАЎ","chapter":"4","verse":"5","text":"Пакорлівасьць вашая хай будзе вядомая ўсім людзям. Гасподзь блізка."},{"book":"ПІЛІПЯНАЎ","chapter":"4","verse":"6","text":"Ня турбуйцеся ні пра што, а заўсёды ў малітве і прашэньні з падзякаваньнем адкрывайце свае жаданьні Богу, -"},{"book":"ПІЛІПЯНАЎ","chapter":"4","verse":"7","text":"і мір Божы, які вышэйшы за ўсякі розум, ахавае сэрцы вашыя і помыслы ў Хрысьце Ісусе."},{"book":"ПІЛІПЯНАЎ","chapter":"4","verse":"8","text":"Нарэшце, браты мае, што толькі ў ісьціне, што сумленнае, што справядлівае, што чыстае, што любае, што вартае хвалы, што толькі дабрадзейнасьць, ці што пахвалы годнае, - тое і майце наўме."},{"book":"ПІЛІПЯНАЎ","chapter":"4","verse":"9","text":"Чаго вы навучыліся, што прынялі і чулі і бачылі ўва мне, тое і выконвайце, - і Бог міру будзе з вамі."},{"book":"ПІЛІПЯНАЎ","chapter":"4","verse":"10","text":"Я вельмі ўзрадаваўся ў Госпадзе, што вы ўжо зноў пачалі клапаціцца пра мяне; вы і раней клапаціліся, але вам ня спрыяла нагода."},{"book":"ПІЛІПЯНАЎ","chapter":"4","verse":"11","text":"Кажу гэта не таму, што патрэбу маю; бо я навучыўся здавольвацца тым, што ў мяне ёсьць:"},{"book":"ПІЛІПЯНАЎ","chapter":"4","verse":"12","text":"умею жыць і ў гароце, умею жыць і ў дастатку; навучыўся ўсяго і ва ўсім, насычацца і галадаць, быць і ў раскошы і ў нястачы."},{"book":"ПІЛІПЯНАЎ","chapter":"4","verse":"13","text":"Усё магу ў Ісусе Хрысьце, Які мацуе мяне."},{"book":"ПІЛІПЯНАЎ","chapter":"4","verse":"14","text":"Нарэшце, вы добра зрабілі, што ўзялі ўдзел у смутках маіх."},{"book":"ПІЛІПЯНАЎ","chapter":"4","verse":"15","text":"Вы ведаеце, Піліпяне, што на пачатку зьвеставаньня, калі я выйшаў з Македоніі, ніводная царква, апроч вас адных, ня брала ўдзелу ў маіх выдатках і прыбытках;"},{"book":"ПІЛІПЯНАЎ","chapter":"4","verse":"16","text":"вы і ў Фесалоніку і раз і два дасылалі мне на патрэбы."},{"book":"ПІЛІПЯНАЎ","chapter":"4","verse":"17","text":"Ня тое, каб шукаў я дароў; а шукаю плоду, які памнажаецца на карысьць вам."},{"book":"ПІЛІПЯНАЎ","chapter":"4","verse":"18","text":"Я атрымаў усё і маю занадта; я задаволены, атрымаўшы ад Эпафрадыта гасьцінцы вашыя, - салодкія пахошчы, ахвяру прыемную, спадобную Богу."},{"book":"ПІЛІПЯНАЎ","chapter":"4","verse":"19","text":"Бог мой няхай адшкадуе вам на любую патрэбу вашую, ад багацьця Свайго ў славе, празь Ісуса Хрыста."},{"book":"ПІЛІПЯНАЎ","chapter":"4","verse":"20","text":"А Богу і Айцу нашаму слава на векі вякоў! Амін."},{"book":"ПІЛІПЯНАЎ","chapter":"4","verse":"21","text":"Вітайце кожнага сьвятога ў Хрысьце Ісусе. Вітаюць вас браты, якія са мною."},{"book":"ПІЛІПЯНАЎ","chapter":"4","verse":"22","text":"Вітаюць вас усе сьвятыя, а найболей з кесаравага дома."},{"book":"ПІЛІПЯНАЎ","chapter":"4","verse":"23","text":"Мілата Госпада нашага Ісуса Хрыста з усімі вамі. Амін."}]}