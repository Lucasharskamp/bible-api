{"data":[{"book":"यहुदा","chapter":"1","verse":"1","text":"यहुदान उगे रेन जो यीशु मसीन पावोर एने याकुबान बाहख हे,"},{"book":"यहुदा","chapter":"1","verse":"2","text":"गीण एने सान्ती एने मोंग बोरपुर तुमूह जुड़ते रेय।"},{"book":"यहुदा","chapter":"1","verse":"3","text":"एय मोंगाल्ला, जेवी मी तुमूह ता सुटकारान बाराम लेखणेम जुलूम मेहनेत केरीन कोसीत केरने बाजरियेल ईतो जा माय आपु बागी हेते, ते मी तुमूह ज्यो सोमजाड़नेन जोरेवरी जाणेल काय ता बोरहान केरता पुरो कोसीत किरो जो चोखाला माणहाह एकुच वार होपायेल एतो।"},{"book":"यहुदा","chapter":"1","verse":"4","text":"काहाकाय कोलाक माणहे आपु माय लिकाएन आव मीलानाह, तान डेंडान बाराम जुनाला टेम माय पेलुच लेखाय जायेल एतो: ज्या विणबोकत्या हेते, एने आमरा बोगवानान गीणाह लुच्‍चाय माय बोदेल देतेह, एने आमरा मालीक यीशु मसीह नाकारतेह।"},{"book":"यहुदा","chapter":"1","verse":"5","text":"तुमूह ज्यो आखो मालुमूच हे, तीबी तुमूह ज्यी वातु एर केरावु ओहलो माहु लागेह, तो ज्यो काय मालीक एक जातीह मीस्र देसा माय रेन निवाड़ेन बाहेर काड़ेल, एने ओवतो जा बुरहो नाह मीलेल एता ताह खेतेम किर दियेल।"},{"book":"यहुदा","chapter":"1","verse":"6","text":"जा हेरोगदुत तान पोदाह होमालीन नाह मेल्या एने तान जो जागो ईतो ताह बी सोड़ देना, तो ताह बी नियाव ने दिह्यान केरता आदारा माय, जो जेलेमक्या कालान केरता हे, बांदिन मीलेल हे।"},{"book":"यहुदा","chapter":"1","verse":"7","text":"तान गेतुस सदोम एने अमोरा एने तान आहने पाहनेन गावे, जा न्यान गेत सिनाल्या बोण जायेल एता एने पारका सेरीरान पासाण लाग जायेल एता, आक्‍ठान जेलेमक्यो डेंडा माय देरीन किस्सो ठेरायेल हेते।"},{"book":"यहुदा","chapter":"1","verse":"8","text":"तिहेस केरीन ज्या होपनो देखणारे बी तान तान सेरीराह एठो केरतेह, एने बोगवानान आदिकाराह खाराब जाणतेह, एने उचा पोदवालाह हाजो बाकतो केती रेतेह।"},{"book":"यहुदा","chapter":"1","verse":"9","text":"1:9 प्रकाशितवाक्य 12:7पुण मुखी हेरोगदुत मीखायेल, जेवी सैतान मुसान देड़ान बाराम बोलचाल किऱ्यो, ते ताह हाजो बाकतो केयीन आरोप नाह लागाड्यो पुण ज्यो कियेल, “मालीक तुवाह दोपकावी।”"},{"book":"यहुदा","chapter":"1","verse":"10","text":"पुण ज्या माणहे नाह सोमेजते ओहल्यु वातुह हाजो बाकतो केतेह, एने ती वातुह विणएकल्या जेनवेरान गेत सोबाव मायच जाणतेह, एने ता माय सोताह खेतेम केरतेह।"},{"book":"यहुदा","chapter":"1","verse":"11","text":"ता पोर हाय! काहाकाय ता केनान गेत चाल चालना, एने बिलाम ने गेत मोंजरीन केरता खाराब एय गीयाह, एने विरोद केरीन कोरह ने गेत खेतेम एय गीयाह।"},{"book":"यहुदा","chapter":"1","verse":"12","text":"ता तुमरा मोंगान सबा माय तुमरी हेऱ्या खाता पिता, देरीया माय लिकायेल देगड़ान गेत हेते, एने बिंदास तान पेटाह बोरनारे राखवाल्या हेते; ता वारा माय उड़ीन आयेल ठाल्ला वादला हेते, ता उनालान विण फोल्या जाड़े हेते, जा दुय वार मोर जायेल हेते; एने मुला बेलुच उखील जायेल हेते।"},{"book":"यहुदा","chapter":"1","verse":"13","text":"ज्या देरीयान मोटला जेलखा हेते, जाह लाज आवीह केरीन उसेलतेह; डावाडोल तारे हेते, ज्यानकेरता कायेम ने केरता मोटलो आंदारो मेल रेनोह।"},{"book":"यहुदा","chapter":"1","verse":"14","text":"हनोक बी जो आदमाह रेन हातवी पिढी माय ईतो, न्यान बाराम इहकेरीन जाणाव किरेल, “मालीक तान लाखो चोखाला हेऱ्यो आवो।"},{"book":"यहुदा","chapter":"1","verse":"15","text":"काय आखान नियाव केरी, एने आखा विणबोकत्या तान विणबोक्तीन आखा कामान बाराम जा ता विणबोक्ती माय किरेल हेते, एने ता आखा केड़ेक वातुन बाराम जा विणबोक्ती पापी तान विरोद कियेल हे, आरापी ठेरावी।”"},{"book":"यहुदा","chapter":"1","verse":"16","text":"ज्या ते असंतुष्ट कुड़कुड़ावणारे, एने ताह जो पुटीह तो केरनारे हेते, एने सोतान मुया केरीन गोमेंड ने वातु बोलतेह, एने तान फायदान केरता मुय देखीन बोड़ाय केऱ्या केरतेह।"},{"book":"यहुदा","chapter":"1","verse":"17","text":"पुण एय मोंगाल्ला, ती वातुह तुमू एर मीलो जा आमरा मालीक यीशु मसीन प्रेरित पेलुच केय दियेल हेते।"},{"book":"यहुदा","chapter":"1","verse":"18","text":"1:18 2 पतरस 3:3ता तुमूह कियेल एता, सेवल्या काला माय ठेट्ठा केरनारे आवती जा तान विणबोक्तीन खाराब मोरजीन गेत चालती।"},{"book":"यहुदा","chapter":"1","verse":"19","text":"ज्या ता हेते जा फुट पाड़तेह; ज्या सारिरीक माणहे हेते, न्या माय जीव नाह।"},{"book":"यहुदा","chapter":"1","verse":"20","text":"पुण एय मोंगाल्ला, तुमरा चोखाला बोरहा माय तुमू वोड़ती केरतीन एने चोखाला जीवा माय विन्ता केरतीन,"},{"book":"यहुदा","chapter":"1","verse":"21","text":"सोताह बोगवानान मोंग माय बोणावीन मीलो; एने जेलेमक्यो जीवाय ने केरता आमरा यीशु मसीन गीणान वाट जोवते रिवो।"},{"book":"यहुदा","chapter":"1","verse":"22","text":"ता पोर जा सेंका माय हेते गीण किरो;"},{"book":"यहुदा","chapter":"1","verse":"23","text":"एने मोकतास माणहाह नेरगान आक्‍ठाम रेन निकालो; एने मोकतास माणहाह पोर बिय हेऱ्या गीण किरो, पुण ता फाड़काह बी नफरत किरो जो सेरीरान उगे रेन ढागावाला एय जायेल हे।"},{"book":"यहुदा","chapter":"1","verse":"24","text":"एवी जो तुमूह ठोकेर खाणे से वोचाड़ सिकेह, एने तान बोड़ाय ने बोरपुरीन सामने खुसी एने निर्दोस केरीन उबो केर सिकेह,"},{"book":"यहुदा","chapter":"1","verse":"25","text":"ओहला आपणा सुटकारो केरनारा बोगवानाह, यीशु मसी आपणो मालीक ज्यान द्‍वारे बोड़ाय, महत्व, ताकेत एने आदिकार दुनियान पेल, एवी बी एय एने कायेम ने कायेम रेय। आमेन।"}]}