{"data":[{"book":"Apokalipsa","chapter":"9","verse":"1","text":"Wtedy zatrąbił piąty anioł i zobaczyłem gwiazdę zrzuconą z nieba na ziemię. Miała on otworzyć tunel prowadzący do otchłani."},{"book":"Apokalipsa","chapter":"9","verse":"2","text":"Gdy to uczyniła, buchnął z niej dym, niczym z olbrzymiego pieca. Kłęby dymu były tak ogromne, że zasłoniły słońce i niebo."},{"book":"Apokalipsa","chapter":"9","verse":"3","text":"Z dymu wyłoniła się szarańcza, która miała taką samą moc, jak skorpiony."},{"book":"Apokalipsa","chapter":"9","verse":"4","text":"Nakazano jej, aby nie atakowała trawy, polnych roślin oraz drzew, ale ludzi, którzy nie mają na czole Bożej pieczęci."},{"book":"Apokalipsa","chapter":"9","verse":"5","text":"Szarańcza ta nie miała ich zabijać, ale sprawiać im cierpienie—przez pięć miesięcy mieli oni odczuwać taki ból, jak po ukąszeniu skorpiona."},{"book":"Apokalipsa","chapter":"9","verse":"6","text":"W tych dniach ludzie będą bezskutecznie próbowali odebrać sobie życie. Będą chcieli umrzeć, ale nie będzie to możliwe."},{"book":"Apokalipsa","chapter":"9","verse":"7","text":"Szarańcza ta wyglądała jak konie przygotowane do walki. Na głowach miały coś w rodzaju złotych wieńców, a ich pyski przypominały ludzkie twarze."},{"book":"Apokalipsa","chapter":"9","verse":"8","text":"Miały długie włosy, jak kobiety, i zęby—podobne do zębów lwa."},{"book":"Apokalipsa","chapter":"9","verse":"9","text":"Ich pancerze wyglądały tak, jakby były z żelaza, a odgłos ich skrzydeł przypominał huk rydwanów pędzących do boju."},{"book":"Apokalipsa","chapter":"9","verse":"10","text":"Ich ogony były podobne do ogonów skorpionów i były zakończone żądłami. Właśnie dzięki nim mogły zadawać ludziom cierpienie, trwające pięć miesięcy."},{"book":"Apokalipsa","chapter":"9","verse":"11","text":"Ich władcą był anioł otchłani, którego hebrajskie imię brzmi Abaddon (to znaczy: „Niszczyciel”)."},{"book":"Apokalipsa","chapter":"9","verse":"12","text":"W ten sposób wypełniła się jedna z trzech zapowiedzi orła, który wołał: „Marny będzie los ziemi”. Pozostały jednak jeszcze dwie."},{"book":"Apokalipsa","chapter":"9","verse":"13","text":"Wtedy zatrąbił szósty anioł i usłyszałem słowa, dobiegające od strony czterech rogów złotego ołtarza, stojącego przed Bogiem."},{"book":"Apokalipsa","chapter":"9","verse":"14","text":"Słowa te skierowane były do szóstego anioła, trzymającego trąbę, i brzmiały następująco: „Wypuść czterech aniołów uwięzionych nad wielką rzeką Eufrat”."},{"book":"Apokalipsa","chapter":"9","verse":"15","text":"I uwolniono ich, a aniołowie ci byli przygotowani właśnie na tę godzinę, dzień, miesiąc i rok—mieli bowiem zabić jedną trzecią wszystkich ludzi."},{"book":"Apokalipsa","chapter":"9","verse":"16","text":"I usłyszałem liczbę ich wojsk: dwieście milionów!"},{"book":"Apokalipsa","chapter":"9","verse":"17-18","text":"W moim widzeniu zobaczyłem też ich konie i jeźdźców. Dosiadający konie mieli na sobie pancerze ognistoczerwone, granatowe lub żółte. Głowy koni przypominały głowy lwów, a z ich pysków wydobywał się ogień, dym i opary siarki, które uśmierciły jedną trzecią wszystkich ludzi."},{"book":"Apokalipsa","chapter":"9","verse":"19","text":"Niszczycielska moc tych koni znajdowała się bowiem właśnie w ich pyskach oraz w ogonach, które przypominały kąsające, jadowite węże."},{"book":"Apokalipsa","chapter":"9","verse":"20","text":"Ludzie, którzy przeżyli te ataki, nie opamiętali się jednak i nie przestali czynić zła. Nadal oddawali cześć demonom oraz otaczali czcią złote, srebrne, brązowe, kamienne oraz drewniane posągi, które nie widzą, nie słyszą ani nie mogą się poruszać."},{"book":"Apokalipsa","chapter":"9","verse":"21","text":"Nie porzucili również czarów oraz rozwiązłości seksualnej; nadal też kradli i mordowali innych ludzi."}]}