{"data":[{"book":"Ìṣe àwọn Aposteli","chapter":"15","verse":"1","text":"Àwọn ọkùnrin kan tí Judea sọ̀kalẹ̀ wá, wọ́n sì kọ́ àwọn arákùnrin pé, “Bí kò ṣe pé a bá kọ yín ni ilà bí ìṣe Mose, ẹ̀yin kí yóò lè là.”"},{"book":"Ìṣe àwọn Aposteli","chapter":"15","verse":"2","text":"Nígbà tí Paulu àti Barnaba ni ìyapa àti ìyàn jíjà tí kò mọ níwọ̀n pẹ̀lú ara wọn, wọ́n yan Paulu àti Barnaba àti àwọn mìíràn nínú aposteli kí wọn gòkè lọ sí Jerusalẹmu, sọ́dọ̀ àwọn alàgbà nítorí ọ̀ràn yìí."},{"book":"Ìṣe àwọn Aposteli","chapter":"15","verse":"3","text":"Nítorí náà, bí ìjọ ti rán wọn jáde lọ sí ọ̀nà wọn, wọn la Fonisia àti Samaria kọjá, wọ́n ń ròyìn ìyípadà àwọn aláìkọlà, wọ́n sì fi ayọ̀ ńlá fún gbogbo àwọn arákùnrin."},{"book":"Ìṣe àwọn Aposteli","chapter":"15","verse":"4","text":"Nígbà tí wọn sì dé Jerusalẹmu, ìjọ àti àwọn aposteli àti àwọn alàgbà tẹ́wọ́gbà wọ́n, wọ́n sì ròyìn ohun gbogbo tí Ọlọ́run ti ṣe nípasẹ̀ wọn."},{"book":"Ìṣe àwọn Aposteli","chapter":"15","verse":"5","text":"Ṣùgbọ́n àwọn kan nínú ẹ̀yà àwọn Farisi tí wọ́n gbàgbọ́ dìde, wọ́n ń wí pé, “A ní láti kọ wọ́n ní ilà, àti láti pàṣẹ fún wọn pé kí wọn máa pa òfin Mose mọ́.”"},{"book":"Ìṣe àwọn Aposteli","chapter":"15","verse":"6","text":"Àwọn aposteli àti àwọn alàgbà péjọ láti rí si ọ̀ràn yìí."},{"book":"Ìṣe àwọn Aposteli","chapter":"15","verse":"7","text":"Nígbà tí iyàn sì di púpọ̀, Peteru dìde, ó sì wí fún wọn pé, “Ará, ẹ̀yin mọ̀ pé, láti ìbẹ̀rẹ̀ ni Ọlọ́run ti yàn nínú yín pé, kí àwọn aláìkọlà lè gbọ́ ọ̀rọ̀ ìyìnrere láti ẹnu mi, kí wọn sì gbàgbọ́."},{"book":"Ìṣe àwọn Aposteli","chapter":"15","verse":"8","text":"Ọlọ́run, tí ó jẹ́ olùmọ̀-ọkàn, sì jẹ́ wọn lẹ́rìí, ó fún wọn ni Ẹ̀mí Mímọ́, gẹ́gẹ́ bí àwa."},{"book":"Ìṣe àwọn Aposteli","chapter":"15","verse":"9","text":"Kò sí fi ìyàtọ̀ sí àárín àwa àti àwọn, ó ń fi ìgbàgbọ́ wẹ̀ wọ́n lọ́kàn mọ́."},{"book":"Ìṣe àwọn Aposteli","chapter":"15","verse":"10","text":"Ǹjẹ́ nítorí náà èéṣe tí ẹ̀yin o fi dán Ọlọ́run wò, láti fi àjàgà bọ àwọn ọmọ-ẹ̀yìn lọ́rùn, èyí tí àwọn baba wa àti àwa kò lè rù?"},{"book":"Ìṣe àwọn Aposteli","chapter":"15","verse":"11","text":"Ṣùgbọ́n àwa gbàgbọ́ pé nípa oore-ọ̀fẹ́ Olúwa Jesu àwa ó là, gẹ́gẹ́ bí àwọn.”"},{"book":"Ìṣe àwọn Aposteli","chapter":"15","verse":"12","text":"Gbogbo àjọ sí dákẹ́, wọ́n sì fi etí sí Barnaba àti Paulu, tí wọn ń ròyìn iṣẹ́ ìyanu àti iṣẹ́ àmì tí Ọlọ́run tí ti ọwọ́ wọn ṣe láàrín àwọn aláìkọlà."},{"book":"Ìṣe àwọn Aposteli","chapter":"15","verse":"13","text":"Lẹ́yìn tí wọn sì dákẹ́, Jakọbu dáhùn, wí pé, “Ará, ẹ gbọ́ tèmi,"},{"book":"Ìṣe àwọn Aposteli","chapter":"15","verse":"14","text":"Simeoni ti ròyìn bí Ọlọ́run ti kọ́kọ́ bojú wo àwọn aláìkọlà, láti yàn ènìyàn nínú wọn fún orúkọ rẹ̀."},{"book":"Ìṣe àwọn Aposteli","chapter":"15","verse":"15","text":"Báyìí ni ọ̀rọ̀ àwọn wòlíì bá ṣe déédé; bí a ti kọ̀wé rẹ̀ pé:"},{"book":"Ìṣe àwọn Aposteli","chapter":"15","verse":"16","text":"“ ‘Lẹ́yìn nǹkan wọ̀nyí ni èmi ó padà,"},{"book":"Ìṣe àwọn Aposteli","chapter":"15","verse":"17","text":"Kí àwọn ènìyàn ìyókù lè máa wá Olúwa,"},{"book":"Ìṣe àwọn Aposteli","chapter":"15","verse":"18","text":"ẹni tí ó sọ gbogbo nǹkan wọ̀nyí di mímọ́ láti ọjọ́ pípẹ́ wá."},{"book":"Ìṣe àwọn Aposteli","chapter":"15","verse":"19","text":"“Ǹjẹ́ ìmọ̀ràn tèmi ni pé, kí a máa ṣe yọ àwọn ti aláìkọlà ti ó yípadà sí Ọlọ́run lẹ́nu."},{"book":"Ìṣe àwọn Aposteli","chapter":"15","verse":"20","text":"Ṣùgbọ́n kí a kọ̀wé si wọn, kí wọ́n fàsẹ́yìn kúrò nínú oúnjẹ tí a ṣe fún òrìṣà, àti kúrò nínú àgbèrè, àti nínú ẹ̀jẹ̀."},{"book":"Ìṣe àwọn Aposteli","chapter":"15","verse":"21","text":"Nítorí òfin Mose nígbà àtijọ́ ṣá ní a ti ń wàásù rẹ̀, ni ìlú gbogbo, a máa ń kà á nínú Sinagọgu ni ọjọọjọ́ ìsinmi.”"},{"book":"Ìṣe àwọn Aposteli","chapter":"15","verse":"22","text":"Nígbà nà án ni ó tọ́ lójú àwọn aposteli, àti àwọn alàgbà pẹ̀lú gbogbo ìjọ, láti yan ènìyàn nínú wọn, àti láti rán wọ́n lọ sí Antioku pẹ̀lú Paulu àti Barnaba: Judasi ti a ń pè àpèlé rẹ̀ ní Barsaba, àti Sila, ẹni tí ó lórúkọ nínú àwọn arákùnrin."},{"book":"Ìṣe àwọn Aposteli","chapter":"15","verse":"23","text":"Wọn sì kọ ìwé lé wọn lọ́wọ́ báyìí pé,"},{"book":"Ìṣe àwọn Aposteli","chapter":"15","verse":"24","text":"Níwọ́n bí àwa ti gbọ́ pé, àwọn kan ti ó ti ọ̀dọ̀ wa jáde wá ń fi ọ̀rọ̀ yọ yín lẹ́nu, tí wọ́n ń yí yín ní ọkàn padà (wí pé, ẹ kò gbọdọ̀ ṣàìmá kọ ilà, àti ṣàìmá pa òfin Mose mọ́), ẹni tí àwa kò fún ní àṣẹ."},{"book":"Ìṣe àwọn Aposteli","chapter":"15","verse":"25","text":"Ó yẹ lójú àwa, bí wa ti fi ìmọ̀ ṣọ̀kan láti yan ènìyàn láti rán wọn sí yín, pẹ̀lú Barnaba àti Paulu àwọn olùfẹ́ wa."},{"book":"Ìṣe àwọn Aposteli","chapter":"15","verse":"26","text":"Àwọn ọkùnrin ti ó fi ọkàn wọn wéwu nítorí orúkọ Olúwa wa Jesu Kristi."},{"book":"Ìṣe àwọn Aposteli","chapter":"15","verse":"27","text":"Nítorí náà àwa rán Judasi àti Sila àwọn tí yóò sì fi ọ̀rọ̀ ẹnu sọ ohun kan náà fún yín."},{"book":"Ìṣe àwọn Aposteli","chapter":"15","verse":"28","text":"Nítorí ó dára lójú Ẹ̀mí Mímọ́, àti lójú wa, kí a má ṣe di ẹrù le é yin lórí, bí kò ṣe àwọn nǹkan wọ̀nyí tí ó ṣe pàtàkì;"},{"book":"Ìṣe àwọn Aposteli","chapter":"15","verse":"29","text":"í ẹ̀yin fàsẹ́yìn kúrò nínú ẹran ti à pa bọ òrìṣà, àti nínú ẹ̀jẹ̀ àti nínú ohun ìlọ́lọ́rùnpa, àti nínú àgbèrè. Bí ẹ̀yin bá pa ara yín mọ́ kúrò, ẹ̀yin ó ṣe rere."},{"book":"Ìṣe àwọn Aposteli","chapter":"15","verse":"30","text":"Ǹjẹ́ nígbà tí wọ́n sì fi wọ́n sílẹ̀ láti lọ, wọ́n sọ̀kalẹ̀ wá si Antioku. Nígbà tí wọn sì pé àwọn ìjọ papọ̀, wọn fi ìwé náà fún wọn."},{"book":"Ìṣe àwọn Aposteli","chapter":"15","verse":"31","text":"Nígbà tí wọn sì kà á, wọ́n yọ̀ fún ìtùnú náà."},{"book":"Ìṣe àwọn Aposteli","chapter":"15","verse":"32","text":"Bí Judasi àti Sila tìkára wọn ti jẹ́ wòlíì pẹ̀lú, wọ́n fi ọ̀rọ̀ púpọ̀ gba àwọn arákùnrin níyànjú, wọ́n sì mú wọn lọ́kàn le."},{"book":"Ìṣe àwọn Aposteli","chapter":"15","verse":"33","text":"Nígbà tí wọn sì pẹ́, díẹ̀, àwọn arákùnrin rán wọn padà lọ ni àlàáfíà sí ọ̀dọ̀ àwọn tí ó rán wọn wá.15.33 Àwọn àkọsílẹ̀ àtijọ́ kan se àfikún ọ̀rọ̀ yìí wá,34 ṣùgbọ́n ó wu Sila láti gbé ibẹ̀."},{"book":"Ìṣe àwọn Aposteli","chapter":"15","verse":"35","text":"Paulu àti Barnaba sì dúró díẹ̀ ni Antioku, wọ́n ń kọ́ni, wọ́n sì ń wàásù ọ̀rọ̀, Olúwa, àti àwọn púpọ̀ mìíràn pẹ̀lú wọn."},{"book":"Ìṣe àwọn Aposteli","chapter":"15","verse":"36","text":"Lẹ́yìn ọjọ́ mélòó kan, Paulu sì sọ fún Barnaba pé, “Jẹ́ kí a tún padà lọ bẹ àwọn arákùnrin wa wò, bí wọn ti ń ṣe sí ni ìlú gbogbo tí àwa ti wàásù ọ̀rọ̀ Olúwa.”"},{"book":"Ìṣe àwọn Aposteli","chapter":"15","verse":"37","text":"Barnaba sì pinnu rẹ̀ láti mú Johanu lọ pẹ̀lú wọn, ẹni tí àpèlé rẹ̀ ń jẹ́ Marku."},{"book":"Ìṣe àwọn Aposteli","chapter":"15","verse":"38","text":"Ṣùgbọ́n Paulu rò pé, kò yẹ láti mú un lọ pẹ̀lú wọn, ẹni tí ó fi wọn sílẹ̀ ni Pamfilia, tí kò sì bá wọn lọ sí iṣẹ́ náà."},{"book":"Ìṣe àwọn Aposteli","chapter":"15","verse":"39","text":"Ìjà náà sì pọ̀ tó bẹ́ẹ̀, tí wọn ya ara wọn sì méjì, Barnaba sì mu Marku ó tẹ ọkọ́ létí lọ sí Saipurọsi."},{"book":"Ìṣe àwọn Aposteli","chapter":"15","verse":"40","text":"Ṣùgbọ́n Paulu yan Sila, ó sì lọ, bí a ti fi lé oore-ọ̀fẹ́ Olúwa lọ́wọ́ láti ọ̀dọ̀ àwọn arákùnrin."},{"book":"Ìṣe àwọn Aposteli","chapter":"15","verse":"41","text":"Ó sì la Siria àti Kilikia lọ, ó ń mú ìjọ ní ọkàn le."}]}