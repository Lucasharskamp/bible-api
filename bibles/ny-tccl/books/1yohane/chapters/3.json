{"data":[{"book":"1 Yohane","chapter":"3","verse":"1","text":"Taonani kukula kwake kwa chikondi chimene Atate anatikonda nacho, kuti titchedwe ana a Mulungu! Ndipo nʼchimene ife tili! Nʼchifukwa chake dziko lapansi silitidziwa chifukwa silinamudziwe Iye."},{"book":"1 Yohane","chapter":"3","verse":"2","text":"Abale okondedwa, tsopano ndife ana a Mulungu, ndipo sichinaoneke chimene tidzakhala. Koma tikudziwa kuti Yesu akadzaonekera, tidzafanana naye, pakuti tidzamuona Iyeyo monga momwe alili."},{"book":"1 Yohane","chapter":"3","verse":"3","text":"Aliyense amene ali ndi chiyembekezo ichi mwa Iye adziyeretse yekha, monga Iye ali woyera."},{"book":"1 Yohane","chapter":"3","verse":"4","text":"Aliyense amene amachimwa amaphwanya lamulo; pakuti tchimo ndi kuphwanya lamulo."},{"book":"1 Yohane","chapter":"3","verse":"5","text":"Koma inu mukudziwa kuti Yesu anabwera kuti adzachotse machimo athu. Ndipo mwa Iye mulibe tchimo."},{"book":"1 Yohane","chapter":"3","verse":"6","text":"Aliyense wokhala mwa Khristu sachimwa. Aliyense amene amachimwa sanamuone kapena kumudziwa."},{"book":"1 Yohane","chapter":"3","verse":"7","text":"Ana okondedwa, musalole kuti aliyense akusocheretseni. Munthu amene amachita chilungamo ndi wolungama, monga Khristu ali wolungama."},{"book":"1 Yohane","chapter":"3","verse":"8","text":"Iye amene amachimwa ndi wa Satana, chifukwa mdierekezi wakhala akuchimwa kuyambira pa chiyambi. Mwana wa Mulungu anaonekera kuti awononge ntchito za mdierekezi."},{"book":"1 Yohane","chapter":"3","verse":"9","text":"Aliyense amene ndi mwana wa Mulungu, sachimwirachimwira, popeza mbewu ya Mulungu ili mwa iye, sangathe kuchimwa, chifukwa ndi mwana wa Mulungu."},{"book":"1 Yohane","chapter":"3","verse":"10","text":"Mmenemu ndi mmene timadziwira ana a Mulungu ndi amene ali ana a mdierekezi. Aliyense amene sachita chilungamo si mwana wa Mulungu; ngakhalenso amene sakonda mʼbale wake."},{"book":"1 Yohane","chapter":"3","verse":"11","text":"Uthenga umene munawumva kuyambira pachiyambi ndi uwu: Tizikondana wina ndi mnzake."},{"book":"1 Yohane","chapter":"3","verse":"12","text":"Musakhale ngati Kaini, amene anali wa woyipayo ndipo anapha mʼbale wake. Nanga anamupha chifukwa chiyani? Chifukwa zochita zake zinali zoyipa ndipo zochita za mʼbale wake zinali zolungama."},{"book":"1 Yohane","chapter":"3","verse":"13","text":"Abale anga, musadabwe ngati dziko lapansi lidana nanu."},{"book":"1 Yohane","chapter":"3","verse":"14","text":"Ife tikudziwa kuti tinatuluka mu imfa ndi kulowa mʼmoyo, chifukwa timakonda abale athu. Aliyense amene sakonda mʼbale wake akanali mu imfa."},{"book":"1 Yohane","chapter":"3","verse":"15","text":"Aliyense amene amadana ndi mʼbale wake ndi wakupha, ndipo inu mukudziwa kuti wopha anthu mwa iye mulibe moyo wosatha."},{"book":"1 Yohane","chapter":"3","verse":"16","text":"Mmene timadziwira chikondi chenicheni ndi umu: Yesu anapereka moyo wake chifukwa cha ife. Ndipo nafenso tiyenera kupereka miyoyo yathu chifukwa cha abale athu."},{"book":"1 Yohane","chapter":"3","verse":"17","text":"Ngati wina ali ndi chuma ndipo nʼkuona mʼbale wake akusowa, koma wosamvera chisoni, kodi mwa iyeyo muli chikondi cha Mulungu?"},{"book":"1 Yohane","chapter":"3","verse":"18","text":"Ana okondedwa, chikondi chathu chisakhale cha pakamwa pokha koma cha ntchito zathu ndi mʼchoonadi."},{"book":"1 Yohane","chapter":"3","verse":"19","text":"Pamenepo tidzadziwa kuti tili pa choonadi ndipo tidzakhala okhazikika mtima pamaso pa Mulungu,"},{"book":"1 Yohane","chapter":"3","verse":"20","text":"nthawi zonse pamene mtima wathu utitsutsa. Pakuti Mulungu ndi wamkulu kuposa mitima yathu ndipo Iye amadziwa zonse."},{"book":"1 Yohane","chapter":"3","verse":"21","text":"Anzanga okondedwa, ngati mitima yathu sikutitsutsa, tili nako kulimbika mtima pamaso pa Mulungu."},{"book":"1 Yohane","chapter":"3","verse":"22","text":"Ndipo timalandira chilichonse chimene tichipempha kwa Iye, chifukwa timamvera malamulo ake ndi kuchita zimene zimamukondweretsa."},{"book":"1 Yohane","chapter":"3","verse":"23","text":"Ndipo lamulo lake ndi ili: kukhulupirira dzina la Mwana wake, Yesu Khristu, ndi kukondana wina ndi mnzake monga Iye anatilamulira."},{"book":"1 Yohane","chapter":"3","verse":"24","text":"Iwo amene amamvera malamulo ake amakhala mwa Iye, ndipo Iye amakhala mwa iwo. Ndipo mmenemu ndi momwe timadziwira kuti Iye akukhala mwa ife. Timadziwa mwa Mzimu Woyera amene anatipatsa."}]}