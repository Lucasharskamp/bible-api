{"data":[{"book":"Lug","chapter":"24","verse":"1","text":"Deobari pha hamiang bajo riang hò-amuiiphiingthek è saro pha sei nane wie no pha ji yie srane wieng hà wuii dun."},{"book":"Lug","chapter":"24","verse":"2","text":"Ithek shii riig shii wieng cho ji bin pha lubao ne hong dun pha doh."},{"book":"Lug","chapter":"24","verse":"3","text":"Ji-è ithek iliing hà wuii srane riig shii; jimagunde ithek Ithong Isu ro siu iy ji adoh."},{"book":"Lug","chapter":"24","verse":"4","text":"Ithek ne thiihchiih shii ji riig srane ayaomuluii ne riu ramuii shii, hamblo è bran nyi yi yung imo chuang srane ithek moe shii riu thog mage."},{"book":"Lug","chapter":"24","verse":"5","text":"Bajo rum srane, hò-amuiithek è nyiak lakhung shii bam, bran ji è ithek shii yao, “Nyie rek ne nathek ne bran sieng shii iydun rone sow phlei?"},{"book":"Lug","chapter":"24","verse":"6","text":"24:6,7: Mth 16:21; 17:22,23; 20:18,19; Mrg 8:31; 9:31; 10:33,34; Lug 9:22; 18:31-33Ai ne ichiih shii oi ro; ai ne hòijong ro. Ai ne Galili hà ba shii ithek shii nyie yao pha ji now mage bo."},{"book":"Lug","chapter":"24","verse":"7","text":"‘Bran Dufuii shii ne zum srane layog bran shii phi ne bai shii zun muii phro, chiih-è da-uom shii ne hòi din phro.’ ”"},{"book":"Lug","chapter":"24","verse":"8","text":"Chiihphado shii hò-amuiithek è ji pha miyao now,"},{"book":"Lug","chapter":"24","verse":"9","text":"wieng è iidoh dun ne, jithek pha miyaogamthek ji zab samoy snajia shii nane gaithek shii de yao."},{"book":"Lug","chapter":"24","verse":"10","text":"Ji pha hò-amuii thek yi Mery Magdalene, Joana, Jems amuii Mery; ithek nane gai hò-amuiithek rog pha ji è boh pha samoythek shii yao."},{"book":"Lug","chapter":"24","verse":"11","text":"Jishii samoythek è hò-amuiiphiingthek miyao ji yi thaluii ro è now, chiih-è ithek shii migi arek."},{"book":"Lug","chapter":"24","verse":"12","text":"Jishii Phithar è jai srane wieng hà ran dun; ai jiing ne riig shii aishii jiang pha yung ji ne um, jimagunde gai ne nyie de oi. Chiihphado ai iidoh hò hà dun srane nyie rey dun ro è wiengphleg dun.24:12: giak jigizey shii ne azey oi 12."},{"book":"Lug","chapter":"24","verse":"13","text":"Ji pha ishak shii Isu ro samoy nyi yi Jerusalem è snajia labiang è ruang Emaus hà wuiiramuii shii,"},{"book":"Lug","chapter":"24","verse":"14","text":"chiih-è isa chung jithek rey pha miyao ji yao ramuii."},{"book":"Lug","chapter":"24","verse":"15","text":"Ai è yao ne muloramuii shii, Isu yi wuii thog srane isa rog shii luagieng;"},{"book":"Lug","chapter":"24","verse":"16","text":"Ai è aishii doh, jimagunde de isa è aishii athieg mua."},{"book":"Lug","chapter":"24","verse":"17","text":"Isu è isa shii yao. “Nawai sa ji lua srane, nyie mulo raimuii lei?” Ai thiichiih shii mizia duhug rey srane riu dun."},{"book":"Lug","chapter":"24","verse":"18","text":"Khleophas, beng pha jia ji è, aishii sai, “Na ne ichiih Jerusalem shii biwen wuii ne bey, ìujia pha nai ibi nyie rey pha ji ne na athieg ba bey?”"},{"book":"Lug","chapter":"24","verse":"19","text":"Ai è sai, “Nyie rey phiiga?” Ithek è chang, Nazareth pha Isu shii rey pha ji ro. Ji pha bran ji ne chaig ro, ai nyie yao pha nane nyie rek pha ji ne bohblu um rone Hamangkhung-aphuii nane branthek è de yoi."},{"book":"Lug","chapter":"24","verse":"20","text":"Gathek ro boh phabi nane bohkhoh phothek è aishii ne zum ne ua muii pha phi muii, chiih-è aishii ne bai shii zun muii phro"},{"book":"Lug","chapter":"24","verse":"21","text":"Chiih-è gathek muluthong ne ai ne jia phro Israel shii lam phi pha ji ne! Hì thek zab rey pha ne sudoh da-uom rey sha ro."},{"book":"Lug","chapter":"24","verse":"22","text":"Gathek ibrog pha giak hò-amuiithek è ithek buzam wieng hà wuii dun shii, gathek shii de wieng ba yi,"},{"book":"Lug","chapter":"24","verse":"23","text":"Jishii airo siu iy adoh. Ithek iidoh dun srane yao ithek è ibang shii hamangkhliie shii doh phro, hanyie è yao ai ne isieng ro."},{"book":"Lug","chapter":"24","verse":"24","text":"Gathek è giak ibrogthek è wieng hà wuii srane hò-amuiithek miyao ji duiine riig shii, jimagunde ithek è aishii adoh phi."},{"book":"Lug","chapter":"24","verse":"25","text":"Chiihphado Isu è ithek shii yao, “Nathek ne khama bi-ìe ro, ithek ne chaigthek miyao jishii zab migi rek pha khama rasey ara ro!"},{"book":"Lug","chapter":"24","verse":"26","text":"Masi ne diig rek srane awairo biisiie shii khud pha mugak asi bey?”"},{"book":"Lug","chapter":"24","verse":"27","text":"Chiih-è Moses mizey pha jigigam ji è jao ne chaigthek mizey pha jigigam ji è yie srane awai shii khi è yao ne zey ne um pha miyao Isu è ithek shii isiie è yua."},{"book":"Lug","chapter":"24","verse":"28","text":"Ithek wuiiramuii pha thiig ji nui thog mage shii, Isu yi ai è ibi wuii pha now;"},{"book":"Lug","chapter":"24","verse":"29","text":"Jishii isa è aishii gak srane, yao, “Ga sa rog shii rai bo, inai jong ne igiia rey shii pha rek ro.” Ji-è ai iliing khud srane isa rog shii raigieng."},{"book":"Lug","chapter":"24","verse":"30","text":"Ai de chie pha isa rog shii duggieng srane iweb yie khirzey sia; chiiphado è ai iweb ji srane ithek shii de phi."},{"book":"Lug","chapter":"24","verse":"31","text":"Chiihphado è isa mieg de hong srane Isu shii thieg ge, jimagunde ai ne ithek mieg è ruang rek muii."},{"book":"Lug","chapter":"24","verse":"32","text":"Ithek chung yao rai, ai è lumuii hà gethek shii jigigam ji wie è yua srane yao shii bai duiine gethek shii ahang bey?"},{"book":"Lug","chapter":"24","verse":"33","text":"Ai jai srane Jerusalem hà iidoh dun din shii, thiisa hà samoy snajiathek yi ò khrab ne gai rog shii um iang"},{"book":"Lug","chapter":"24","verse":"34","text":"chiih-è yao, “Ithong ne izai hòi dinro! Ai ne Simon shii doh yi!”"},{"book":"Lug","chapter":"24","verse":"35","text":"Chiih-è isa nyi è lumuii hà nyie rey pha ji nane iweb chie shii khi-èrek ne Ithong shii thieg pha jithek ithek shii wie è yao."},{"book":"Lug","chapter":"24","verse":"36","text":"Ji pha bran nyi è jithek yao ramuii shii, hamblo è Ithong awai yi ithek shii riu thog srane ithek shii yao, “Liijiing ne nathek rog shii um bo.”24:36: giak jigizey shii ne azey oi chiih-è ithek shii yao, “liijiing de nathek rog um bo.”"},{"book":"Lug","chapter":"24","verse":"37","text":"Ithek ne rum dun srane, inow ithek ne bi-iy riigramuii."},{"book":"Lug","chapter":"24","verse":"38","text":"Jishii ai è ithek shii yao, nathek nyie rek ne sham ne rum phlei? Nyie rek ne nathek khani shii è rek ne now phlei?"},{"book":"Lug","chapter":"24","verse":"39","text":"Guro wad nane lai shii riig mage bo, hì ne gui chak ro, gu shii hìog srane riig bo, ji arone nathek thieg ruii phro, bi-iy shii ne ibey nane izaing oi phro, jishii nathek riig bo gu shii ne um ro."},{"book":"Lug","chapter":"24","verse":"40","text":"Ai hì è yao srane ithek shii awai wad nane lai shii riig ba yi.24:40: giak jigizey shii ne azey oi 40."},{"book":"Lug","chapter":"24","verse":"41","text":"Jimagunde ithek è migi arek mua, ithek ne bajo lubo ne wiengphleg dun shii; ai è ithek shii sai, “Ichiih nathek shii nyie magunde chie pha um bey?”"},{"book":"Lug","chapter":"24","verse":"42","text":"Ithek è aishii ù dau jia phi,"},{"book":"Lug","chapter":"24","verse":"43","text":"Ai è yie srane ithek moe shii chie."},{"book":"Lug","chapter":"24","verse":"44","text":"Chiihphado ai è ithek shii yao, “Hì thek zab miyao ne gu nathek rog um ba shii yao mujo phro: Gu chiang shii Moses pha Iphey shii chaigthek è zey pha ji nane suthun shii zey pha ji ne izai rey ro.”"},{"book":"Lug","chapter":"24","verse":"45","text":"Chiihphado shii ai è ithek shii jigigam pha miyao ji gao yi pha khani hong phi,"},{"book":"Lug","chapter":"24","verse":"46","text":"chiih-è ithek shii yao, “Hì ne nyie zey ga: Masi ne diig rek srane iy ne da-uom shii hòi din phro,"},{"book":"Lug","chapter":"24","verse":"47","text":"Ai ibeng pha mua ji è lubukhied pha nane layog è khung phi pha Jerusalem è jao ne zab riing pha shii yao chid phro."},{"book":"Lug","chapter":"24","verse":"48","text":"Nathek ne hì pha miyao khagiphothek ro."},{"book":"Lug","chapter":"24","verse":"49","text":"24:49: Blk 1:4Chiih-è gu aphuii è gu shii nyie sbang rek pha ji ne gu nathek shii thohge phro. Jishii lakhung è thazam nathek lakhung shii blu athog sapho shii ne rajan shii khan bo.”"},{"book":"Lug","chapter":"24","verse":"50","text":"Chiihphado shii ai è rajan thoh marui srane Bethany hà noh dun, ai wad laziung phia srane ithek shii khirzey phi."},{"book":"Lug","chapter":"24","verse":"51","text":"Ai ithek shii khirzey phiramuii shii, chiih-è aishii ithek è che srane aishii Hamangkhung hà noh dun.24:51: giak jigizey shii ne azey oi chiih-è hamangkhung hà chiing pha."},{"book":"Lug","chapter":"24","verse":"52","text":"Ithek aishii sia srane bajo lubo rek ne Jerusalem hà iidoh dun din dun."},{"book":"Lug","chapter":"24","verse":"53","text":"Chiih-è Misiahò shii awaithek ro zab ishak yi Hamangkhung-aphuii shii laso phi."}]}