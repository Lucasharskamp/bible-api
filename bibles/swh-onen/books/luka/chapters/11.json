{"data":[{"book":"Luka","chapter":"11","verse":"1","text":"Siku moja, Yesu alikuwa mahali fulani akiomba. Alipomaliza kuomba, mmoja wa wanafunzi wake akamwambia, “Bwana, tufundishe kuomba, kama vile Yohana alivyowafundisha wanafunzi wake.”"},{"book":"Luka","chapter":"11","verse":"2","text":"Akawaambia, “Mnapoomba, semeni:"},{"book":"Luka","chapter":"11","verse":"3","text":"Utupatie kila siku riziki yetu."},{"book":"Luka","chapter":"11","verse":"4","text":"Utusamehe dhambi zetu,"},{"book":"Luka","chapter":"11","verse":"5","text":"Kisha akawaambia, “Ni nani miongoni mwenu mwenye rafiki yake, naye akamwendea usiku wa manane na kumwambia, ‘Rafiki, nikopeshe mikate mitatu."},{"book":"Luka","chapter":"11","verse":"6","text":"Kwa sababu rafiki yangu amekuja kutoka safarini, nami sina kitu cha kumpa.’"},{"book":"Luka","chapter":"11","verse":"7","text":"“Kisha yule aliyeko ndani amjibu, ‘Usinisumbue. Mlango umefungwa, nami na watoto wangu tumelala. Siwezi kuamka nikupe chochote.’"},{"book":"Luka","chapter":"11","verse":"8","text":"Nawaambia, ingawa huyo mtu hataamka na kumpa hiyo mikate kwa sababu ni rafiki yake, lakini kwa sababu ya kuendelea kwake kuomba, ataamka na kumpa kiasi anachohitaji."},{"book":"Luka","chapter":"11","verse":"9","text":"“Kwa hiyo nawaambia: Ombeni nanyi mtapewa; tafuteni nanyi mtapata; bisheni nanyi mtafunguliwa mlango."},{"book":"Luka","chapter":"11","verse":"10","text":"Kwa kuwa kila aombaye hupewa; naye kila atafutaye hupata; na kila abishaye hufunguliwa mlango."},{"book":"Luka","chapter":"11","verse":"11","text":"“Je, kuna yeyote miongoni mwenu ambaye mtoto wake akimwomba samaki, atampa nyoka badala yake?"},{"book":"Luka","chapter":"11","verse":"12","text":"Au mtoto akimwomba yai atampa nge?"},{"book":"Luka","chapter":"11","verse":"13","text":"Basi ikiwa ninyi mlio waovu, mnajua kuwapa watoto wenu vitu vizuri, si zaidi sana Baba yenu aliye mbinguni atawapa Roho Mtakatifu wale wamwombao!”"},{"book":"Luka","chapter":"11","verse":"14","text":"Basi Yesu alikuwa anamtoa pepo mchafu kutoka kwa mtu aliyekuwa bubu. Yule pepo mchafu alipomtoka yule mtu aliyekuwa bubu, akaanza kuongea, nao umati wa watu ukashangaa."},{"book":"Luka","chapter":"11","verse":"15","text":"Lakini wengine wakasema, “Anatoa pepo wachafu kwa uwezo wa Beelzebuli,11:15 Beelzebubu au Beelzebuli; ni mkuu wa pepo wachafu; pia 18, 19. yule mkuu wa pepo wachafu wote.”"},{"book":"Luka","chapter":"11","verse":"16","text":"Wengine ili kumjaribu wakataka awaonyeshe ishara kutoka mbinguni."},{"book":"Luka","chapter":"11","verse":"17","text":"Yesu akajua mawazo yao, naye akawaambia, “Kila ufalme ukigawanyika dhidi yake wenyewe huangamia. Nayo nyumba iliyogawanyika dhidi yake yenyewe itaanguka."},{"book":"Luka","chapter":"11","verse":"18","text":"Kama Shetani amegawanyika mwenyewe, ufalme wake utasimamaje? Nawaambia haya kwa sababu ninyi mnadai ya kuwa mimi ninatoa pepo wachafu kwa uwezo wa Beelzebuli."},{"book":"Luka","chapter":"11","verse":"19","text":"Kama mimi natoa pepo wachafu kwa nguvu za Beelzebuli, wafuasi wenu nao je, wao hutoa pepo wachafu kwa uwezo wa nani? Hivyo basi, wao ndio watakaowahukumu."},{"book":"Luka","chapter":"11","verse":"20","text":"Lakini kama mimi ninatoa pepo wachafu kwa kidole cha Mungu, basi Ufalme wa Mungu umewajia."},{"book":"Luka","chapter":"11","verse":"21","text":"“Mtu mwenye nguvu aliyejifunga silaha anapoilinda nyumba yake, mali yake iko salama."},{"book":"Luka","chapter":"11","verse":"22","text":"Lakini mtu mwenye nguvu zaidi kumliko akimshambulia na kumshinda, yeye humnyangʼanya silaha zake zote alizozitegemea, na kuchukua nyara."},{"book":"Luka","chapter":"11","verse":"23","text":"“Mtu asiyekuwa pamoja nami yu kinyume nami, na mtu ambaye hakusanyi pamoja nami, hutawanya."},{"book":"Luka","chapter":"11","verse":"24","text":"“Pepo mchafu amtokapo mtu, hutangatanga katika sehemu zisizo na maji akitafuta mahali pa kupumzika, lakini hapati. Ndipo husema, ‘Nitarudi kwenye nyumba yangu nilikotoka.’"},{"book":"Luka","chapter":"11","verse":"25","text":"Naye arudipo na kuikuta ile nyumba imefagiliwa na kupangwa vizuri,"},{"book":"Luka","chapter":"11","verse":"26","text":"ndipo huenda na kuchukua pepo wachafu wengine saba wabaya kuliko yeye mwenyewe, nao huingia na kukaa humo. Nayo hali ya mwisho ya yule mtu huwa ni mbaya kuliko ile ya kwanza.”"},{"book":"Luka","chapter":"11","verse":"27","text":"Ikawa Yesu alipokuwa akisema hayo, mwanamke mmoja katikati ya ule umati wa watu akapaza sauti akasema, “Limebarikiwa tumbo lililokuzaa na matiti uliyonyonya!”"},{"book":"Luka","chapter":"11","verse":"28","text":"Yesu akajibu, “Wamebarikiwa zaidi wale wanaolisikia neno la Mungu na kulitii.”"},{"book":"Luka","chapter":"11","verse":"29","text":"Umati wa watu ulipokuwa unazidi kuongezeka, Yesu akaendelea kusema, “Hiki ni kizazi kiovu. Kinatafuta ishara, lakini hakitapewa ishara yoyote isipokuwa ile ya Yona."},{"book":"Luka","chapter":"11","verse":"30","text":"Kwa maana kama vile Yona alivyokuwa ishara kwa watu wa Ninawi, ndivyo Mwana wa Adamu atakavyokuwa ishara kwa kizazi hiki."},{"book":"Luka","chapter":"11","verse":"31","text":"Malkia wa Kusini atasimama wakati wa hukumu na kuwahukumu watu wa kizazi hiki. Kwa kuwa yeye alikuja kutoka miisho ya dunia ili kuisikiliza hekima ya Solomoni. Na hapa yupo aliye mkuu kuliko Solomoni."},{"book":"Luka","chapter":"11","verse":"32","text":"Siku ya hukumu, watu wa Ninawi watasimama pamoja na kizazi hiki na kukihukumu; kwa maana wao walitubu waliposikia mahubiri ya Yona. Na tazama, hapa yupo yeye aliye mkuu kuliko Yona."},{"book":"Luka","chapter":"11","verse":"33","text":"“Hakuna mtu yeyote awashaye taa na kuiweka mahali palipofichika au kuifunikia chini ya bakuli. Badala yake huiweka juu ya kinara chake, ili watu wote wanaoingia waone nuru."},{"book":"Luka","chapter":"11","verse":"34","text":"Jicho lako ni taa ya mwili wako. Kama jicho lako ni zima, mwili wako wote pia umejaa nuru. Lakini kama jicho ni bovu, mwili wako wote pia umejaa giza."},{"book":"Luka","chapter":"11","verse":"35","text":"Kwa hiyo, hakikisha kwamba nuru iliyoko ndani yako isiwe giza."},{"book":"Luka","chapter":"11","verse":"36","text":"Basi ikiwa mwili wako wote umejaa nuru, bila sehemu yake yoyote kuwa gizani, basi utakuwa na nuru kama vile taa ikuangazavyo kwa nuru yake.”"},{"book":"Luka","chapter":"11","verse":"37","text":"Yesu alipomaliza kuzungumza, Farisayo mmoja alimwalika nyumbani mwake kwa chakula. Yesu akaingia na kuketi katika sehemu yake mezani."},{"book":"Luka","chapter":"11","verse":"38","text":"Yule Farisayo akashangaa kwamba Yesu hakunawa kwanza kabla ya kula."},{"book":"Luka","chapter":"11","verse":"39","text":"Ndipo Bwana akamwambia, “Sasa, enyi Mafarisayo, mnasafisha kikombe na sahani kwa nje, lakini ndani mmejaa unyangʼanyi na uovu."},{"book":"Luka","chapter":"11","verse":"40","text":"Enyi wapumbavu! Hamjui kuwa yeye aliyetengeneza nje ndiye alitengeneza na ndani pia?"},{"book":"Luka","chapter":"11","verse":"41","text":"Basi toeni sadaka ya vile mlivyo navyo, na tazama, vitu vyote vitakuwa safi kwenu."},{"book":"Luka","chapter":"11","verse":"42","text":"“Lakini ole wenu, Mafarisayo, kwa maana mnampa Mungu zaka za mnanaa, mchicha na kila aina ya mboga, lakini mnapuuza haki na upendo wa Mungu. Iliwapasa kufanya haya ya pili bila kupuuza hayo ya kwanza."},{"book":"Luka","chapter":"11","verse":"43","text":"“Ole wenu Mafarisayo, kwa sababu ninyi mnapenda kukalia viti vya mbele katika masinagogi, na kusalimiwa kwa heshima masokoni."},{"book":"Luka","chapter":"11","verse":"44","text":"“Ole wenu, kwa sababu ninyi ni kama makaburi yasiyokuwa na alama, ambayo watu huyakanyaga pasipo kujua.”"},{"book":"Luka","chapter":"11","verse":"45","text":"Mtaalamu mmoja wa sheria akamjibu, akasema, “Mwalimu, unaposema mambo haya, unatutukana na sisi pia.”"},{"book":"Luka","chapter":"11","verse":"46","text":"Yesu akamjibu, “Nanyi wataalamu wa sheria, ole wenu, kwa sababu mnawatwika watu mizigo mizito ambayo hawawezi kubeba, wala ninyi wenyewe hamwinui hata kidole kimoja kuwasaidia."},{"book":"Luka","chapter":"11","verse":"47","text":"“Ole wenu, kwa sababu ninyi mnajenga makaburi ya manabii waliouawa na baba zenu."},{"book":"Luka","chapter":"11","verse":"48","text":"Hivyo ninyi mwashuhudia na mnathibitisha kile baba zenu walichofanya. Wao waliwaua manabii, nanyi mnawajengea makaburi."},{"book":"Luka","chapter":"11","verse":"49","text":"Kwa sababu ya jambo hili, Mungu katika hekima yake alisema, ‘Tazama, nitatuma kwao manabii na mitume, nao watawaua baadhi yao na wengine watawatesa.’"},{"book":"Luka","chapter":"11","verse":"50","text":"Kwa hiyo kizazi hiki kitawajibika kwa ajili ya damu ya manabii iliyomwagwa tangu kuwekwa misingi ya ulimwengu,"},{"book":"Luka","chapter":"11","verse":"51","text":"tangu damu ya Abeli mpaka damu ya Zekaria, aliyeuawa kati ya madhabahu na mahali patakatifu. Naam, nawaambia, kizazi hiki kitawajibika kwa haya yote."},{"book":"Luka","chapter":"11","verse":"52","text":"“Ole wenu ninyi wataalamu wa sheria, kwa sababu mmeuondoa ufunguo wa maarifa. Ninyi wenyewe hamkuingia, na wale waliokuwa wanaingia mkawazuia.”"},{"book":"Luka","chapter":"11","verse":"53","text":"Yesu alipoondoka huko, walimu wa sheria na Mafarisayo wakaanza kumpinga vikali na kumsonga kwa maswali,"},{"book":"Luka","chapter":"11","verse":"54","text":"wakivizia kumkamata kwa kitu atakachosema ili wamshtaki."}]}