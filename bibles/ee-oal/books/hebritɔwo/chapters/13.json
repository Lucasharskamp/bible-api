{"data":[{"book":"Hebritɔwo","chapter":"13","verse":"1","text":"Minɔ mia nɔewo lɔlɔ̃ dzi ɖaa abe dadaviwo ene"},{"book":"Hebritɔwo","chapter":"13","verse":"2","text":"Migaŋlɔ amedzrowɔwɔ be o; to esia wɔwɔ me la, ame aɖewo xɔ mawudɔlawo le manyamanya me."},{"book":"Hebritɔwo","chapter":"13","verse":"3","text":"Miɖo ŋku ame siwo wode gaxɔ me la dzi abe miawo hãe le gaxɔ me kpli wo ene. Nenema ke miɖo ŋku ame siwo wole fu wɔmii la dzi abe miawo hãe le fua kpem ene."},{"book":"Hebritɔwo","chapter":"13","verse":"4","text":"Ame sia ame nade bubu srɔ̃ɖeɖe ŋu eye womaƒo ɖi srɔ̃ɖeba o, elabena Mawu abu fɔ ahasiwɔlawo kple matrewɔlawo katã."},{"book":"Hebritɔwo","chapter":"13","verse":"5","text":"Mite mia ɖokuiwo ɖa xaa tso galɔlɔ̃ gbɔ, eye nu si le mia si la nedze mia ŋu, elabena Mawu gblɔ be,"},{"book":"Hebritɔwo","chapter":"13","verse":"6","text":"Esia ta míegblɔ kple dzideƒo be,"},{"book":"Hebritɔwo","chapter":"13","verse":"7","text":"Miɖo ŋku miaƒe kplɔlawo dzi, ame siwo gblɔa Mawu ƒe nya na mi. Mibu nu siwo do go tso woƒe agbenɔnɔ me la ŋuti ne miasrɔ̃ woƒe xɔse."},{"book":"Hebritɔwo","chapter":"13","verse":"8","text":"Yesu Kristo metrɔna gbeɖe o, ale si wònɔ etsɔ si va yi, nenema kee wòle egbe, eye nenema kee wòanɔ ɖaa."},{"book":"Hebritɔwo","chapter":"13","verse":"9","text":"Migana nufiafia trama aɖeke nakplɔ miaƒe susuwo adzoe o. Enyo be woatsɔ amenuveve ado ŋusẽ miaƒe dziwo, ke menye to nuɖuɖu tɔxɛ aɖewo ƒe sewo dzi wɔwɔ me o, esiwo mehea viɖe aɖeke vanɛ na ame siwo ɖunɛ la o."},{"book":"Hebritɔwo","chapter":"13","verse":"10","text":"Vɔsamlekpui aɖe le mia si; nunɔla siwo subɔna le Agbadɔ me gɔ̃ hã mekpɔ mɔ aɖu nu si tso vɔsamlekpui sia dzi o."},{"book":"Hebritɔwo","chapter":"13","verse":"11","text":"Nunɔlagã la tsɔa lãwo ƒe ʋu yina ɖe Kɔkɔeƒe ƒe Kɔkɔeƒe la abe nu vɔ̃ ŋuti vɔsa ene, gake wotɔa dzo lãwo ŋutɔ le asaɖa la godo."},{"book":"Hebritɔwo","chapter":"13","verse":"12","text":"Esia tae Yesu hã kpe fu le du la ƒe agbo godo be wòakɔ eƒe amewo ŋu, awɔ wo kɔkɔe to eya ŋutɔ ƒe ʋu la me."},{"book":"Hebritɔwo","chapter":"13","verse":"13","text":"Eya ta mina míayi egbɔ azɔ le asaɖa la godo be míawo hã míaɖu ŋukpe si wòtsɔ,"},{"book":"Hebritɔwo","chapter":"13","verse":"14","text":"elabena du si nɔa anyi ɖaa la, mele mía si le afii o, ke míele mɔ kpɔm na du si lava va."},{"book":"Hebritɔwo","chapter":"13","verse":"15","text":"Eya ta mina míatsɔ kafukafuvɔsa na Mawu ɣe sia ɣi to Yesu dzi, kafukafu siwo nye kutsetse tso nuyi siwo ʋua Yesu ƒe ŋkɔ me la me."},{"book":"Hebritɔwo","chapter":"13","verse":"16","text":"Migaŋlɔ nyuiwɔwɔ be o, eye miama nu kple mia nɔewo, elabena vɔsa siawo tɔgbie dzea Mawu ŋu."},{"book":"Hebritɔwo","chapter":"13","verse":"17","text":"Miɖo to miaƒe kplɔlawo, eye miwɔ ɖe nu siwo wogblɔ na mi la dzi, elabena wole mia ta kpɔm abe ame siwo wòle be woana akɔnta Mawu tso woƒe dɔwɔna ŋu ene. Miɖo to wo, ale be woƒe dɔwɔwɔ nanye dzidzɔ na wo, eye mazu agba na wo o; elabena ne ele alea la, manye kpekpeɖeŋu aɖeke na miawo hã o."},{"book":"Hebritɔwo","chapter":"13","verse":"18","text":"Mido gbe ɖa ɖe mía ta ɣe sia ɣi. Míeka ɖe edzi be dzitsinya nyui le mía si, eye míedina be míanɔ agbe bubutɔe ɣe sia ɣi le nu sia nu me."},{"book":"Hebritɔwo","chapter":"13","verse":"19","text":"Medi vevie be maƒoe ɖe mia nu tɔxɛe be miado gbe ɖa be woaɖe asi le ŋutinye na mi kpuie."},{"book":"Hebritɔwo","chapter":"13","verse":"20","text":"Ŋutifafa ƒe Mawu la ame si to nubabla mavɔ ƒe ʋu la me kplɔ míaƒe Aƒetɔ Yesu Kristo Alẽkplɔlagã la do goe tso ame kukuwo dome la"},{"book":"Hebritɔwo","chapter":"13","verse":"21","text":"natsɔ nu nyui sia nu nyui akpe ɖe mia ŋuti le eƒe lɔlɔ̃nuwɔwɔ ta, eye wòawɔ nu si dze eŋu la le mía me to Yesu Kristo dzi, ame si ko tɔ anye ŋutikɔkɔe tso mavɔ me yi mavɔ me. Amen."},{"book":"Hebritɔwo","chapter":"13","verse":"22","text":"Nɔvi lɔlɔ̃awo, mele eƒom ɖe mia nu be mialé to ɖe nye dzideƒonamenyawo ŋu, elabena agbalẽ kpui aɖe koe wònye meŋlɔ na mi."},{"book":"Hebritɔwo","chapter":"13","verse":"23","text":"Medi be mana mianya be woɖe asi le mía nɔvi Timoteo ŋu. Ne eva ɖo afi sia kaba la, nye kplii míava kpɔ mi ɖa."},{"book":"Hebritɔwo","chapter":"13","verse":"24","text":"Mido gbe na miaƒe kplɔlawo katã kple Mawu ƒe ameawo katã."},{"book":"Hebritɔwo","chapter":"13","verse":"25","text":"Amenuveve nanɔ anyi kple mi katã."}]}