{"data":[{"book":"Filemo","chapter":"1","verse":"1","text":"Polo, muisi nloko mu diambu di Yesu Klisto, ayi Timote khombꞌetobafidisidi nkanda wawu kuidi Filemo, nkundi eto wu luzolo ayi kisadi yeto"},{"book":"Filemo","chapter":"1","verse":"2","text":"ayi kuidi khombꞌeto yi nketo Afi ayi kuidi Alasipe, kinuani yeto ayi kuidi dibundu dinkutakananga ku nzo aku."},{"book":"Filemo","chapter":"1","verse":"3","text":"Bika nlemvo ayi ndembama bi Nzambi Dise dieto ayi bi Pfumu eto bibangayeno."},{"book":"Filemo","chapter":"1","verse":"4","text":"Ndimvutulanga matondo kuidi Nzambi mu zithangu zioso bu ndikutebukilanga moyo mu zitsambulu ziama,"},{"book":"Filemo","chapter":"1","verse":"5","text":"bu ndilembo wanga zitsangu zi luzolo ayi zi minu zidi yaku mu diambu di Pfumu Yesu ayi mu diambu di banlongo boso."},{"book":"Filemo","chapter":"1","verse":"6","text":"Ndinsambila Nzambi muingi wuba bufula mu ba mu kithuadi ayi bankaka mu minu kiaku muingi wuba diela difuana di sudikila dioso-diosodiambu di mboti didi yeto mu Klisto."},{"book":"Filemo","chapter":"1","verse":"7","text":"Luzolo luaku lumbonisa khini yingolo ayi lukhindisa bila ngeyo, khomba, bika wuzaba bumbote ti wukulula mintima mi banlongo."},{"book":"Filemo","chapter":"1","verse":"8","text":"Diawu, budidi ti mbeki kiphuanza kingolo mu Klisto mu kutumina mu mambu mafueni,"},{"book":"Filemo","chapter":"1","verse":"9","text":"mu diambu di luzolo, vayi mu diambu di boso bu ndidi minu Polo, kinunu ayi buela ndidi buabu mu nloko mu diambu di Yesu Klisto ;"},{"book":"Filemo","chapter":"1","verse":"10","text":"ndikulomba mu diambu di Onesime, muanꞌama wundibuta buna ndidi wukangama."},{"book":"Filemo","chapter":"1","verse":"11","text":"Va theti niandi kasia ba mfunu kuidi ngeyo ko vayi buabu mfunu wuwombo keka kuidi ngeyo ayi kuidi minu."},{"book":"Filemo","chapter":"1","verse":"12","text":"Ndimvutudi diaka kuidi ngeyo ; niandi bukadi kintima kiama."},{"book":"Filemo","chapter":"1","verse":"13","text":"Muaki ndiedi katia ti kavuanda kuandi yama muingi katsadisa va buangu kiaku bu ndidi wukangama mu diambu di Nsamu Wumboti."},{"book":"Filemo","chapter":"1","verse":"14","text":"Vayi mbengi kuama buvanga mu kambu teka zaba mayindu maku mu diambu wubika vangila mamboti maku mu kuiku1.14 mu kuiku : voti mu kingolo. vayi mavangimina mu luzolo."},{"book":"Filemo","chapter":"1","verse":"15","text":"Nani zebi, mananga Onesime wutuama vambana yaku mu ndambu thangu kaka muingi wuntambula buabu mu zithangu zioso ;"},{"book":"Filemo","chapter":"1","verse":"16","text":"vayi bika banga mvika vayi banga mutu wowo viatukidi mvika, banga khomba yi luzolo. Niandi thalu yiwombo kadi kuidi minu vayi kuidingeyo wela luta thalu bu keka mutu ayi khomba mu Pfumu."},{"book":"Filemo","chapter":"1","verse":"17","text":"Diawu, mu diambu di kithuadi ayi minu, buna wunyakula banga timinu veka yakudi."},{"book":"Filemo","chapter":"1","verse":"18","text":"Enati diambu di mbimbi kavangila voti pholo aku kadi, buna tangila biawu va dizina diama."},{"book":"Filemo","chapter":"1","verse":"19","text":"Tala minu veka Polo tsonikini mambu mama mu koko kuama. Minu ndiela futa yawu ayi mbengi kuama kutebula moyo ti ngeyo mamvaku pholowidi kuidi minu. Pholo beni yidi luzingu luaku veka."},{"book":"Filemo","chapter":"1","verse":"20","text":"Nyinga khomba, mu diambu di Pfumu bika wutsadisa ; buisa ntimꞌamamu Klisto."},{"book":"Filemo","chapter":"1","verse":"21","text":"Bu tsididi tumama kuaku diana, diawu ndisonikini bila nzebi ti wela vanga viokila momo ndombidi."},{"book":"Filemo","chapter":"1","verse":"22","text":"Diambu dinkaka, wukhubikila nlekolo, bila diana ndisia ti mu diambu di zitsambulu zieno bela ku phutula kuidi beno."},{"book":"Filemo","chapter":"1","verse":"23","text":"Mboti aku yibedi kuidi Epafalasi, nkundi ama mu nloko mu diambu di Klisto Yesu."},{"book":"Filemo","chapter":"1","verse":"24","text":"Zimboti ziaku zibedi kuidi bisadi yama Malako, Alisitalike, Demasi ayi Luka."},{"book":"Filemo","chapter":"1","verse":"25","text":"Bika nlemvo wu Pfumuꞌeto Yesu Klisto wubanga yaku."}]}