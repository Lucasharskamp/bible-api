{"data":[{"book":"Luka","chapter":"14","verse":"1","text":"Jedne je subote Isus bio na objedu pri nekome farizejskom vođi. Budno su pratili što će učiniti"},{"book":"Luka","chapter":"14","verse":"2","text":"jer je ondje bio čovjek koji je imao vodenu bolest."},{"book":"Luka","chapter":"14","verse":"3","text":"“Je li prema Zakonu dopušteno liječiti ljude subotom ili nije?” upita Isus zakonoznance i farizeje."},{"book":"Luka","chapter":"14","verse":"4","text":"Šutjeli su. On dotakne bolesnog čovjeka, iscijeli ga i reče mu da može ići."},{"book":"Luka","chapter":"14","verse":"5","text":"A njima reče: “Tko od vas subotom ne radi? Ako vam sin ili vol padne u zdenac, nećete li ga smjesta izvaditi?”"},{"book":"Luka","chapter":"14","verse":"6","text":"Nisu na to imali što odgovoriti."},{"book":"Luka","chapter":"14","verse":"7","text":"Opazivši da uzvanici biraju mjesta bliže pročelju stola, reče im:"},{"book":"Luka","chapter":"14","verse":"8","text":"“Kad te pozovu na svadbu, ne zauzimaj odmah počasno mjesto za stolom. Što ako je pozvan tko ugledniji od tebe?"},{"book":"Luka","chapter":"14","verse":"9","text":"Domaćin će ti tada reći: ‘Ustupi mjesto ovome uzvaniku!’ Tada ćeš, postiđen, morati zauzeti bilo kakvo preostalo mjesto u dnu stola."},{"book":"Luka","chapter":"14","verse":"10","text":"Nego kad te tko pozove, zauzmi posljednje mjesto za stolom. Kada te domaćin vidi, prići će ti i reći: ‘Prijatelju, pripremili smo ti bolje mjesto.’ Tako ćeš biti počašćen pred svim uzvanicima."},{"book":"Luka","chapter":"14","verse":"11","text":"Tko sebe uzvisuje, bit će ponižen, a ponizni će biti uzvišeni.”"},{"book":"Luka","chapter":"14","verse":"12","text":"Zatim se okrene domaćinu i reče mu: “Kad priređuješ objed ili večeru, ne pozivaj svoje prijatelje, braću, rodbinu ni bogate susjede. Jer oni će ti se odužiti uzvraćajući poziv."},{"book":"Luka","chapter":"14","verse":"13","text":"Nego pozovi siromahe, bogalje, hrome i slijepe."},{"book":"Luka","chapter":"14","verse":"14","text":"Oni ti nemaju čime uzvratiti. Tako ćeš biti blagoslovljen jer će Bog te za to nagraditi o uskrsnuću pravednika.”"},{"book":"Luka","chapter":"14","verse":"15","text":"Kad je to čuo jedan od ljudi za stolom, uzvikne: “Blago onome koji bude blagovao u kraljevstvu Božjemu!”"},{"book":"Luka","chapter":"14","verse":"16","text":"Isus mu odgovori prispodobom: “Neki je čovjek priredio veliku gozbu i pozvao mnogo ljudi."},{"book":"Luka","chapter":"14","verse":"17","text":"Kad je večera bila spremna, pošalje slugu da uzvanicima poruči: ‘Sve je spremno. Dođite!’"},{"book":"Luka","chapter":"14","verse":"18","text":"Ali svi se oni počnu izgovarati. Jedan reče: ‘Kupio sam neku njivu pa ju moram otići pogledati. Molim te, ispričaj me.’"},{"book":"Luka","chapter":"14","verse":"19","text":"Drugi reče: ‘Kupio sam upravo pet jarmova volova pa ih moram iskušati. Molim te, ispričaj me.’"},{"book":"Luka","chapter":"14","verse":"20","text":"Treći reče: ‘Upravo sam se oženio pa ne mogu doći.’"},{"book":"Luka","chapter":"14","verse":"21","text":"Sluga se vrati i ispriča gospodaru što su mu rekli. Domaćin se nato razgnjevi pa reče sluzi: ‘Idi na gradske ulice i trgove pa dovedi prosjake, bogalje, hrome i slijepce.’"},{"book":"Luka","chapter":"14","verse":"22","text":"Kad je tako učinio, sluga javi: ‘Gospodaru, doveo sam ih, ali ima još mjesta.’"},{"book":"Luka","chapter":"14","verse":"23","text":"‘Kreni tražiti po puteljcima i iza ograda te ih natjeraj da dođu da mi se napuni kuća’, reče mu gospodar,"},{"book":"Luka","chapter":"14","verse":"24","text":"‘jer vam kažem da nijedan od onih prvih koje sam pozvao neće okusiti ni zalogaja od onoga što sam za njih pripravio.’”"},{"book":"Luka","chapter":"14","verse":"25","text":"S Isusom je putovalo silno mnoštvo. Isus se okrenuo i rekao im:"},{"book":"Luka","chapter":"14","verse":"26","text":"“Želite li biti mojim sljedbenicima, morate me voljeti više nego14:26 U grčkome: …morate mrziti svojega… svojega oca i majku, ženu i djecu, braću i sestre, više nego vlastiti život. Inače ne možete biti mojim učenicima."},{"book":"Luka","chapter":"14","verse":"27","text":"Tko ne uzme svoj križ i ne pođe za mnom, ne može biti mojim učenikom."},{"book":"Luka","chapter":"14","verse":"28","text":"Ali ne krećite dok niste utvrdili cijenu. Jer nitko od vas ne bi počeo graditi kulu a da prije toga ne sjedne i ne izračuna troškove da vidi hoće li ju imati čime dovršiti."},{"book":"Luka","chapter":"14","verse":"29","text":"Inače bi mu se moglo dogoditi da uspije izgraditi samo temelj, a onda bi mu se svi koji to vide podsmjehivali:"},{"book":"Luka","chapter":"14","verse":"30","text":"‘Ovaj je počeo graditi, a ne može dovršiti!’"},{"book":"Luka","chapter":"14","verse":"31","text":"Ili koji bi kralj krenuo ratovati s drugim kraljem a da najprije ne sjedne i ne promisli može li sa svojih deset tisuća vojnika presresti i svladati onoga koji na njega dolazi s dvadeset tisuća?"},{"book":"Luka","chapter":"14","verse":"32","text":"Ako ne može, poslat će izaslanstvo da zaište mir dok je neprijatelj još daleko."},{"book":"Luka","chapter":"14","verse":"33","text":"Zato nitko ne može postati mojim učenikom a da se prije toga zbog mene nije svega odrekao."},{"book":"Luka","chapter":"14","verse":"34","text":"Sol je dobra. Ali ako ona obljutavi, čime će se ona zasoliti?"},{"book":"Luka","chapter":"14","verse":"35","text":"Bljutava sol nije dobra ni za tlo, ni za gnojište, nego se baca. Slušajte, kad već imate uši!”"}]}