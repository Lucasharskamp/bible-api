{"data":[{"book":"Jakab","chapter":"4","verse":"1","text":"Honnan vannak viszályok és harcok közöttetek? Nem a bennetek dúló bűnös kívánságokból erednek-e?"},{"book":"Jakab","chapter":"4","verse":"2","text":"Kívántok valamit és nem teljesül. Öltök és irigykedtek, de nem érhetitek el, harcoltok és viszálykodtok, és még sincs semmitek, mert nem kéritek."},{"book":"Jakab","chapter":"4","verse":"3","text":"Vagy ha kéritek is, nem kapjátok meg, mert nem jól kéritek, hiszen csak bűnös kívánságaitokra akarjátok fordítani."},{"book":"Jakab","chapter":"4","verse":"4","text":"Ti Istenhez hűtlenek, nem tudjátok, hogy a világgal való barátság, ellenségeskedés Istennel? Aki azért a világ barátja akar lenni, az Isten ellensége lesz."},{"book":"Jakab","chapter":"4","verse":"5","text":"Vagy azt gondoljátok, hogy az Írás hiába mondja: „A bennünk lakó lélek tele van önző vággyal!“"},{"book":"Jakab","chapter":"4","verse":"6","text":"De nagyobb kegyelmet ad, ezért mondja:"},{"book":"Jakab","chapter":"4","verse":"7","text":"Engedelmeskedjetek azért Istennek, de álljatok ellen az ördögnek, és elfut tőletek."},{"book":"Jakab","chapter":"4","verse":"8","text":"Közeledjetek Istenhez, és ő is közeledni fog hozzátok. Tisztítsátok meg kezeteket, ti bűnösök, és szenteljétek meg szíveteket, ti kétszívűek."},{"book":"Jakab","chapter":"4","verse":"9","text":"Gyötrődjetek, gyászoljatok és sírjatok, nevetésetek forduljon gyászra, örömötök szomorúságra."},{"book":"Jakab","chapter":"4","verse":"10","text":"Alázzátok meg magatokat az Úr előtt és felmagasztal titeket."},{"book":"Jakab","chapter":"4","verse":"11","text":"Ne szóljátok meg egymást, atyámfiai. Aki megszólja atyafiát, és aki kárhoztatja atyjafiát, az a törvény ellen szól, és a törvényt ítéli el. Ha pedig a törvény felett ítélkezel, nem megtartója, hanem bírája vagy a törvénynek."},{"book":"Jakab","chapter":"4","verse":"12","text":"Egy a törvényhozó, akinek hatalma van, hogy felmentsen vagy elmarasztaljon. Kicsoda vagy te, hogy megítéled felebarátodat?"},{"book":"Jakab","chapter":"4","verse":"13","text":"Nos hát, akik ezt mondjátok: „Ma vagy holnap elmegyünk abba a városba, és ott töltünk egy esztendőt, kereskedünk és nyerünk“,"},{"book":"Jakab","chapter":"4","verse":"14","text":"akik azt sem tudjátok, mit hoz a holnap, mert mi a ti életetek? Bizony olyan, mint a pára, amely rövid ideig látszik, azután pedig eltűnik."},{"book":"Jakab","chapter":"4","verse":"15","text":"Holott ezt kellene mondanotok: „Ha az Úr akarja és élünk, ezt vagy azt fogjuk cselekedni“."},{"book":"Jakab","chapter":"4","verse":"16","text":"Ti ellenben elbizakodottságotokban dicsekedtek. Minden ilyen dicsekedés gonosz."},{"book":"Jakab","chapter":"4","verse":"17","text":"Aki tehát tudna jót cselekedni, és nem cselekszi, bűne az annak."}]}