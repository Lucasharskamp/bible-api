{"data":[{"book":"MATTHEW","chapter":"2","verse":"1","text":"Jesus ni haanau i te taon Bethlehem i Judea, i te saaita Herod ni tuku. I te saaita naa raa, e mee naa tama e llau te tokatoka i naa hetuu ni oo ake i naa matakaaina e ttuu i te anake ki Jerusalem. Naa tama naa ni oo ake no vasirisiri peelaa,"},{"book":"MATTHEW","chapter":"2","verse":"2","text":"“Teehea te tamariki e haanauria iho ma se tuku naa Jew? Maatou ni kkite i te masike mai ana tana hetuu raa i te anake, aa teenei maatou ku oomai no lotu kiaa Ia.”"},{"book":"MATTHEW","chapter":"2","verse":"3","text":"Te saaita Herod ni lono i naa taratara nei raa, tana manava ni hakallika iloo, aa naa tama hoki i Jerusalem raa ni llono i te taratara nei."},{"book":"MATTHEW","chapter":"2","verse":"4","text":"Herod ni aru ake naa maatua hakamaatua raa hakkaatoa ma naa tisa naa Loo raa no vasiria, “Te Mesaea raa ma ki haanauria mai i hea?”"},{"book":"MATTHEW","chapter":"2","verse":"5","text":"Naa tama naa ki mee ake, “Te Mesaea raa ma ki haanau mai i Bethlehem iloto Judea. Naa taratara te pure TeAtua ni sissii raa e taratara peenei:"},{"book":"MATTHEW","chapter":"2","verse":"6","text":"‘Bethlehem, koe see mee ma se tamaa henua vare koi e tuu iloto Judea."},{"book":"MATTHEW","chapter":"2","verse":"7","text":"Teenaa kkave iloo te taratara Herod ki naa horau ni oo ake i te anake raa no vasiri seemuu ki naa tama naa ki ilotia a ia te ssao te hetuu raa ni sopo ake."},{"book":"MATTHEW","chapter":"2","verse":"8","text":"Araa teenaa, heunatia iloo ia naa tama naa ki oo ki Bethlehem, ka taratara ake peelaa ki naa tama naa, “Kootou oo atu no ssee hakaraaoi iloo ki laavea kootou te tamariki naa, aa te saaita te tamariki naa e laavea kootou raa, kootou ku hakaari mai ki iloa nau, ki hanatu hoki nau no lotu iaa ia.”"},{"book":"MATTHEW","chapter":"2","verse":"9-10","text":"Te saaita Herod ni oti te kauake ana taratara naa raa, massike iloo naa tama naa ka oo. I loto te ara raa naa tama naa ni kkite hoki i te hetuu teelaa ni kkite laatou e hanake i te anake. Naa tama naa ni fiaffia iloo i te saaita laatou ni kkite i te hetuu naa. Te hetuu naa ni hano vaamua laatou no takoto iloo i aruna te kina te tamariki raa e noho ai."},{"book":"MATTHEW","chapter":"2","verse":"11","text":"Naa tama naa ni oo atu no uru atu iloo ki loto te hare, aa i te saaita laatou ni kkite i te tamariki naa e noho mai ma Mary, tana tinna raa, naa tama naa ni ttuu katoo ki naa turi laatou no lotu kiaa ia. Teenaa ffana ake iloo naa kol, naa ‘frankincense’, aa ma naa ‘myrrh’ no tuku atu kimua te tamariki."},{"book":"MATTHEW","chapter":"2","verse":"12","text":"Teenaa ahe iloo naa tama naa ki te henua laatou i telaa ara, i te aa, i laatou ni mmiti i naa taratara ake TeAtua ki see ahe laatou ki Herod."},{"book":"MATTHEW","chapter":"2","verse":"13","text":"I te saaita naa horau naa ku oti te ahe raa, te ensol TeAtua raa ni hakasura ake ki Joseph iloto tana miti no mee ake, “Herod ma ki seeia a ia te tamariki naa ki taia. Masike, koe ku too te tamariki naa ma tana tinna raa, kootou ku ffuro ki Egypt no nnoho ki tae iloo ki taku saaita ma ki vanaatu ki hakattaha kootou.”"},{"book":"MATTHEW","chapter":"2","verse":"14","text":"Teenaa masike lokoi Joseph no too te hai tinna raa no ffuro laatou i te poo ki Egypt."},{"book":"MATTHEW","chapter":"2","verse":"15","text":"Laatou ni nnoho i te kina naa no tae iloo ki te saaita Herod ku mate. Naa vana nei ni ssura ki ttino naa taratara TeAtua ni tarataraina tana pure, teenaa ko te taratara e mee peelaa, “Nau ni kannaa ki taku Tama raa ki hakataha i Egypt.”2.15 Hos 11.1"},{"book":"MATTHEW","chapter":"2","verse":"16","text":"Saaita Herod ni iloa maa ia ni hakarereesia naa horau ni oo ake i te anake raa, a ia ni loto hakallika iloo. Teenaa heuna iloo ana soldia raa ki oo no taaia katoo naa tamalliki koi punaammea no tae iloo ki naa tamalliki ku ttae ki naa setau e lua i Bethlehem ma naa matakaaina e ttuu tauppiri atu. I te aa, i naa horau raa ni taratara maa te hetuu raa ni kiitea mua lokoi laatou i naa setau e lua ku oti te llaka raa."},{"book":"MATTHEW","chapter":"2","verse":"17","text":"Teenei naa taratara Jeremiah, te pure TeAtua, ku ttino maaoni; teenaa ko ana taratara ni sissii peelaa:"},{"book":"MATTHEW","chapter":"2","verse":"18","text":"“Teelaa se tama ku mate hakaoti i ana tanitani mai i Ramah.2.18 Ramah raa ko te kina Rachel, te aavana Jacob, ni tanumia"},{"book":"MATTHEW","chapter":"2","verse":"19","text":"I te saaita Herod ku oti te mate raa, te ensol TeAtua raa ni hakasura ake ki Joseph iloto tana miti i Egypt,"},{"book":"MATTHEW","chapter":"2","verse":"20","text":"no vanaake kiaa ia, “Masike no too te hai tinna naa aa kootou ku ahe ki Israel, i naa tama ni haia laatou te tamariki naa ki taia ki mate raa ku oti te mmate.”"},{"book":"MATTHEW","chapter":"2","verse":"21","text":"Teenaa masike iloo Joseph no too te hai tinna raa no ahe laatou ki Israel."},{"book":"MATTHEW","chapter":"2","verse":"22","text":"Tevana iaa i te saaita Joseph ni lono maa Arkelaus ku sui tana tamana, Herod, no tuku i Judea raa, a ia ni mataku te hanatu ki te kina naa. Teenaa TeAtua ni hakasura atu hoki kiaa ia iloto tana miti no vanaake ki hano ia ki Galilee."},{"book":"MATTHEW","chapter":"2","verse":"23","text":"A ia ni hano no hakatuu iloo tana hare i te matakaaina e ttapa ma ko Nazareth. Teenaa naa taratara naa pure TeAtua raa ni ttino maaoni: “A Ia ma ki taapaa ma se tama haka Nazareth.”2.23 Mk 1.24; Lk 2.39; Jn 1.45"}]}