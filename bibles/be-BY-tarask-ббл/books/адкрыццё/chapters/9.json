{"data":[{"book":"АДКРЫЦЦЁ","chapter":"9","verse":"1","text":"Пяты анёл затрубіў, і ўгледзеў я зорку, што ўпала зь неба на зямлю, і дадзены ёй ключ да калодзежа бездані:"},{"book":"АДКРЫЦЦЁ","chapter":"9","verse":"2","text":"яна адамкнула калодзеж бездані, і выйшаў дым з калодзежа, як дым зь вялікае печы; і зацьмілася сонца і паветра ад дыму з калодзежа."},{"book":"АДКРЫЦЦЁ","chapter":"9","verse":"3","text":"І з дыму выйшла саранча на зямлю, і дадзена ёй была ўлада, якую маюць зямныя скарпіёны."},{"book":"АДКРЫЦЦЁ","chapter":"9","verse":"4","text":"І сказана было ёй, каб ня чыніла шкоды траве зямной, і ніякай зеляніне і ніякаму дрэву, а толькі адным людзям, якія ня маюць Божай пячаткі на лобе сваім."},{"book":"АДКРЫЦЦЁ","chapter":"9","verse":"5","text":"І дадзена ёй не забіваць іх, а толькі мучыць пяць месяцаў; і пакута ад яе падобная да пакуты ад скарпіёна, калі ўджаліць чалавека."},{"book":"АДКРЫЦЦЁ","chapter":"9","verse":"6","text":"У тыя дні людзі будуць шукаць сьмерці, ды ня знойдуць яе; захочуць памерці, ды сьмерць уцячэ ад іх."},{"book":"АДКРЫЦЦЁ","chapter":"9","verse":"7","text":"З выгляду саранча была падобная да коней, зрыхтаваных на вайну; і на галовах у яе як бы вянкі, падобныя на залатыя, а твары ў яе - як твары чалавечыя;"},{"book":"АДКРЫЦЦЁ","chapter":"9","verse":"8","text":"і валасы ў яе - як валасы ў жанчыны, а зубы ў яе былі, як у львоў;"},{"book":"АДКРЫЦЦЁ","chapter":"9","verse":"9","text":"на ёй былі панцыры, як бы панцыры жалезныя, а шум ад крылаў яе - як грукат ад калясьніц, калі безьліч коней бяжыць на вайну;"},{"book":"АДКРЫЦЦЁ","chapter":"9","verse":"10","text":"у яе былі хвасты, як у скарпіёнаў, і ў хвастах у яе былі джалы; а ўлада ў яе была - шкодзіць людзям пяць месяцаў."},{"book":"АДКРЫЦЦЁ","chapter":"9","verse":"11","text":"Царом над сабою мела яна анёла бездані; імя яму па-Габрэйску «Аваддон», а па-Грэцку «Апальліён»."},{"book":"АДКРЫЦЦЁ","chapter":"9","verse":"12","text":"Адно гора прайшло; вось, ідуць за ім яшчэ два горы."},{"book":"АДКРЫЦЦЁ","chapter":"9","verse":"13","text":"Шосты анёл затрубіў, і я пачуў адзін голас ад чатырох рагоў залатога ахвярніка, што стаяў прад Богам,"},{"book":"АДКРЫЦЦЁ","chapter":"9","verse":"14","text":"які (голас) казаў шостаму анёлу, што меў трубу: вызвалі чатырох анёлаў, зьвязаных каля вялікай ракі Эўфрат."},{"book":"АДКРЫЦЦЁ","chapter":"9","verse":"15","text":"І вызвалены былі чатыры анёлы, падрыхтаваныя на дзень, і гадзіну, і месяц і год, каб умярцьвіць траціну людзей."},{"book":"АДКРЫЦЦЁ","chapter":"9","verse":"16","text":"Лічба коннага войска была дзьве цьмы разоў па цьме; і я чуў лічбу яго."},{"book":"АДКРЫЦЦЁ","chapter":"9","verse":"17","text":"Так бачыў я ў зьявішчы коней і на іх верхаўцоў, якія мелі на сабе панцыры вогненныя, гіяцынтавыя і серныя; галовы ў коней - як у ільвоў, і з храпы ў іх выходзіў вагонь, дым і серка."},{"book":"АДКРЫЦЦЁ","chapter":"9","verse":"18","text":"Ад гэтых трох пошасьцяў, ад вагню, дыму і серкі, што выходзілі з храпы іхняе, памерла траціна людзей;"},{"book":"АДКРЫЦЦЁ","chapter":"9","verse":"19","text":"бо сіла коней была ў храпе ў іх і ў хвастах у іх; а хвасты ў іх былі падобныя да зьмеяў і мелі галовы, і імі яны чынілі шкоду."},{"book":"АДКРЫЦЦЁ","chapter":"9","verse":"20","text":"А рэшта людзей, якія не памерлі ад гэтых пошасьцяў, не раскаяліся ў дзеях рук сваіх, так каб не пакланяцца дэманам і залатым, срэбраным, медным, каменным і драўняным ідалам, якія ня могуць ні бачыць, ні чуць, ні хадзіць;"},{"book":"АДКРЫЦЦЁ","chapter":"9","verse":"21","text":"і не пакаяліся яны ў забойствах сваіх, ні ў чарадзействах сваіх, ні ў распусьце сваёй, ні ў крадзяжах сваіх."}]}