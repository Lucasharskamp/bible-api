{"data":[{"book":"१ कुरिन्थियों","chapter":"15","verse":"1","text":"हे भाऊ-बहिनों, अब मय तुम्ख याद दिलानो चाहऊ हय पहिले उच सुसमाचार सुनाय चुक्यो हय, जेक तुम न अंगीकार भी करयो होतो अऊर जेको म तुम स्थिर भी हय।"},{"book":"१ कुरिन्थियों","chapter":"15","verse":"2","text":"ओकोच सी तुम्हरो उद्धार भी होवय हय, यदि ऊ सुसमाचार ख जो मय न तुम्ख सुनायो होतो पकड़्यो रखय हय; नहीं त तुम्हरो विश्वास करनो बेकार भयो।"},{"book":"१ कुरिन्थियों","chapter":"15","verse":"3","text":"योच वजह मय न सब सी पहिले तुम्ख उच बात पहुंचाय दियो, जो मोख पहुंची होती कि पवित्र शास्त्र को वचन को अनुसार या बहुत किमती बात हय कि यीशु मसीह हमरो पापों लायी मर गयो,"},{"book":"१ कुरिन्थियों","chapter":"15","verse":"4","text":"१५:४ मत्ती १२:४०; प्रेरितों २:२४-३२अऊर गाड़्यो गयो, अऊर पवित्र शास्त्र को अनुसार तीसरो दिन जीन्दो भयो,"},{"book":"१ कुरिन्थियों","chapter":"15","verse":"5","text":"१५:५ लूका २४:३४; मत्ती २८:१६,१७; मरकुस १६:१४; लूका २४:३६; यूहन्ना २०:१९अऊर पतरस ख तब बारयी ख भी दिखायी दियो।"},{"book":"१ कुरिन्थियों","chapter":"15","verse":"6","text":"तब ऊ पाच सौ सी जादा विश्वासियों ख एक संग दिखायी दियो, जिन्म सी बहुत सो अब तक जीन्दो हंय पर कुछ मर गयो।"},{"book":"१ कुरिन्थियों","chapter":"15","verse":"7","text":"तब ऊ याकूब ख दिखायी दियो तब सब प्रेरितों ख दिखायी दियो।"},{"book":"१ कुरिन्थियों","chapter":"15","verse":"8","text":"सब को बाद मोख भी दिखायी दियो, जो मानो अधूरो दिनो को पैदा भयो हय।"},{"book":"१ कुरिन्थियों","chapter":"15","verse":"9","text":"१५:९ प्रेरितों ८:३कहालीकि मय प्रेरितों म सब सी छोटो हय, बल्की प्रेरित कहलान को लायक भी नहाय, कहालीकि मय न परमेश्वर की मण्डली ख सतायो होतो।"},{"book":"१ कुरिन्थियों","chapter":"15","verse":"10","text":"पर मय जो कुछ भी हय, परमेश्वर को अनुग्रह सी हय। ओको अनुग्रह जो मोरो पर भयो, ऊ बेकार नहीं भयो; पर मय न उन सब सी बढ़ क मेहनत भी करयो: तब भी यो मोरो तरफ सी नहीं भयो पर परमेश्वर को अनुग्रह मोरो पर होतो।"},{"book":"१ कुरिन्थियों","chapter":"15","verse":"11","text":"येकोलायी चाहे मय आय, चाहे उन हो, हम योच प्रचार करजे हंय, अऊर येको पर तुम न विश्वास भी करयो।"},{"book":"१ कुरिन्थियों","chapter":"15","verse":"12","text":"येकोलायी जब कि मसीह को यो प्रचार करयो जावय हय कि ऊ मरयो हुयो म सी जीन्दो भयो, त तुम म सी कितनो कसो कह्य हंय कि मरयो हुयो को पुनरुत्थान हयच नहाय?"},{"book":"१ कुरिन्थियों","chapter":"15","verse":"13","text":"यदि मरयो हुयो को पुनरुत्थान हयच नहाय, त मसीह भी जीन्दो नहीं भयो;"},{"book":"१ कुरिन्थियों","chapter":"15","verse":"14","text":"अऊर यदि मसीह जीन्दो नहीं भयो, त हमरो प्रचार करनो भी बेकार हय, अऊर तुम्हरो विश्वास भी बेकार हय।"},{"book":"१ कुरिन्थियों","chapter":"15","verse":"15","text":"बल्की हम परमेश्वर को झूठो गवाह ठहरबो; कहालीकि हम न परमेश्वर को बारे म या गवाही दी कि ओन मसीह ख जीन्दो कर दियो, जब कि नहीं जीन्दो करयो यदि मरयो हुयो नहीं जीन्दो होवय।"},{"book":"१ कुरिन्थियों","chapter":"15","verse":"16","text":"अऊर यदि मुर्दा जीन्दो नहीं होतो, त मसीह भी नहीं जीन्दो होतो;"},{"book":"१ कुरिन्थियों","chapter":"15","verse":"17","text":"अऊर यदि मसीह नहीं जीन्दो भयो, त तुम्हरो विश्वास बेकार हय, अऊर तुम अब तक अपनो पापों म फस्यो हय।"},{"book":"१ कुरिन्थियों","chapter":"15","verse":"18","text":"बल्की जो मसीह म विश्वास करन वालो मर गयो, हि भी नाश भयो।"},{"book":"१ कुरिन्थियों","chapter":"15","verse":"19","text":"यदि हम केवल योच जीवन म मसीह सी आशा रखजे हंय त हम सब आदमियों सी जादा दयालु हंय।"},{"book":"१ कुरिन्थियों","chapter":"15","verse":"20","text":"पर सचमुच मसीह मुर्दा म सी जीन्दो भयो हय, अऊर जो मर गयो हंय उन्म ऊ पहिलो सबूत हय।"},{"book":"१ कुरिन्थियों","chapter":"15","verse":"21","text":"कहालीकि जब एक आदमी को द्वारा हि मृत्यु आयी, त एक आदमी को द्वाराच मरयो हुयो को पुनरुत्थान भी आयो।"},{"book":"१ कुरिन्थियों","chapter":"15","verse":"22","text":"अऊर जसो आदम न सब पर मृत्यु लायी, वसोच मसीह सब ख जीवन देयेंन,"},{"book":"१ कुरिन्थियों","chapter":"15","verse":"23","text":"मृत्यु म सी पहिले मसीह जीन्दो होयेंन, तब ऊ वापस आयेंन तब ओको पर जो विश्वास करेंन ऊ जीन्दो होयेंन।"},{"book":"१ कुरिन्थियों","chapter":"15","verse":"24","text":"येको बाद अन्त होयेंन। ऊ समय ऊ पूरो शासक, अधिकार अऊर सामर्थ को मसीह को द्वारा अन्त कर क् राज्य ख परमेश्वर पिता को हाथ म सौंप देयेंन।"},{"book":"१ कुरिन्थियों","chapter":"15","verse":"25","text":"कहालीकि जब तक ऊ अपनो दुश्मनों ख अपनो पाय खल्लो नहीं ले आवय, तब तक मसीह को राज्य करनो जरूरी हय।"},{"book":"१ कुरिन्थियों","chapter":"15","verse":"26","text":"सब सी आखरी दुश्मन जो नाश करयो जायेंन, वा मृत्यु आय।"},{"book":"१ कुरिन्थियों","chapter":"15","verse":"27","text":"कहालीकि शास्त्र कह्य हय “परमेश्वर न सब कुछ ओको पाय खल्लो कर दियो हय,” पर जब ऊ कह्य हय कि सब कुछ मसीह को अधीन कर दियो गयो हय त स्पष्ट हय कि जेन ओको अधीन कर दियो, परमेश्वर खुद अलग रह्यो।"},{"book":"१ कुरिन्थियों","chapter":"15","verse":"28","text":"अऊर जब सब कुछ ओको अधीन होय जायेंन, त बेटा खुद भी ओको अधीन होय जायेंन, जेन ओको अधीन कर दियो, ताकि सब म परमेश्वर सब बातों म राज करेंन।"},{"book":"१ कुरिन्थियों","chapter":"15","verse":"29","text":"नहीं त जो लोग मरयो हुयो लायी बपतिस्मा लेवय हंय हि का करेंन? यदि मुर्दा फिर सी जीन्दो होतोच नहीं त फिर कहाली उन्को लायी बपतिस्मा लेवय हंय?"},{"book":"१ कुरिन्थियों","chapter":"15","verse":"30","text":"अऊर हम भी कहाली हर समय खतरा म पड़्यो रहजे हंय?"},{"book":"१ कुरिन्थियों","chapter":"15","verse":"31","text":"हे भाऊ-बहिनों, मोख ऊ गर्व सी जो हमरो प्रभु मसीह यीशु म मय तुम्हरो बारे म करू हय कि मय हर दिन मरू हय।"},{"book":"१ कुरिन्थियों","chapter":"15","verse":"32","text":"यदि मय आदमी की रीति पर इफिसुस म जंगल को जनावर जसो सी लड़्यो त मोख का फायदा भयो? यदि मुर्दा जीन्दो करयो नहीं जाये, “त आवो, खाबोंन-पीबो, कहालीकि कल त मरनोच हय।”"},{"book":"१ कुरिन्थियों","chapter":"15","verse":"33","text":"धोका मत खा, “बुरी संगति अच्छो चरित्र ख बिगाड़ देवय हय।”"},{"book":"१ कुरिन्थियों","chapter":"15","verse":"34","text":"जसो की उचित हय अऊर पाप छोड़ो; कहालीकि कुछ असो हंय जो परमेश्वर ख नहीं जानय। मय तुम्ख शर्मिन्दा करन लायी यो कहू हय।"},{"book":"१ कुरिन्थियों","chapter":"15","verse":"35","text":"अब कोयी यो कहेंन, “मुर्दा कसी रीति सी जीन्दो उठय हंय, अऊर कसो शरीर को संग आवय हय?”"},{"book":"१ कुरिन्थियों","chapter":"15","verse":"36","text":"हे मुर्ख! जो कुछ तय बोवय हय, जब तक पहिले मर नहीं जावय, तब तक जीन्दो नहीं होवय।"},{"book":"१ कुरिन्थियों","chapter":"15","verse":"37","text":"अऊर जो तय बोवय हय, यो ऊ पौधा नोहोय जो बढ़न वालो हय, पर निरो दाना आय, चाहे गहूं को चाहे कोयी अऊर अनाज को।"},{"book":"१ कुरिन्थियों","chapter":"15","verse":"38","text":"पर परमेश्वर अपनी इच्छा को जसो ओख शरीर देवय हय, अऊर हर एक बीज ख ओकी विशेष शरीर।"},{"book":"१ कुरिन्थियों","chapter":"15","verse":"39","text":"सब शरीर एक जसो नहीं: आदमियों को शरीर अऊर हय, पशुवों को शरीर अऊर हय; पक्षिंयों को शरीर अऊर हय; मच्छी को शरीर अऊर हय।"},{"book":"१ कुरिन्थियों","chapter":"15","verse":"40","text":"स्वर्गीय शरीर हंय अऊर पार्थिव शरीर भी हंय। पर स्वर्गीय शरीर को तेज अऊर हय, अऊर पार्थिव को अऊर।"},{"book":"१ कुरिन्थियों","chapter":"15","verse":"41","text":"सूरज को तेज अऊर हय, चन्दा को तेज अऊर हय, अऊर चांदनियों को तेज अऊर हय, कहालीकि एक तारा सी दूसरों तारा को तेज म अन्तर हय।"},{"book":"१ कुरिन्थियों","chapter":"15","verse":"42","text":"मुर्दा को जीन्दो होनो भी असोच हय। शरीर नाशवान दशा म बोयो जावय हय अऊर अविनाशी रूप म जीन्दो उठय हय।"},{"book":"१ कुरिन्थियों","chapter":"15","verse":"43","text":"ऊ अपमान को संग बोयो जावय हय, अऊर तेज को संग जीन्दो होवय हय; कमजोर को संग बोयो जावय हय, अऊर महिमा को संग जीन्दो होवय हय।"},{"book":"१ कुरिन्थियों","chapter":"15","verse":"44","text":"स्वाभाविक शरीर गड़ायो जावय हय, अऊर आत्मिक शरीर जीन्दो होवय हय: जब कि स्वाभाविक शरीर हय, त आत्मिक शरीर भी हय।"},{"book":"१ कुरिन्थियों","chapter":"15","verse":"45","text":"असोच शास्त्र म लिख्यो हय, कि “पहिलो आदमी, मतलब आदम जीन्दो प्रानी बन्यो” अऊर आखरी आदम, जीवन दायक आत्मा हय।"},{"book":"१ कुरिन्थियों","chapter":"15","verse":"46","text":"पर पहिले आत्मिक नहीं होतो पर स्वाभाविक शरीर होतो, येको बाद आत्मिक भयो।"},{"book":"१ कुरिन्थियों","chapter":"15","verse":"47","text":"पहिलो आदमी आदम धरती सी मतलब माटी को होतो; दूसरों आदमी स्वर्गीय आय।"},{"book":"१ कुरिन्थियों","chapter":"15","verse":"48","text":"जसो ऊ माटी को होतो, वसोच हि भी हंय जो माटी को हंय; अऊर जसो ऊ स्वर्गीय हय, वसोच हि भी हंय जो स्वर्गीय हंय।"},{"book":"१ कुरिन्थियों","chapter":"15","verse":"49","text":"अऊर जसो हम न ओको शरीर धारन करयो जो माटी को होतो वसोच ऊ स्वर्गीय रूप भी धारन करबो।"},{"book":"१ कुरिन्थियों","chapter":"15","verse":"50","text":"हे भाऊ-बहिनों, मय यो कहू हय कि मांस अऊर खून परमेश्वर को राज्य को अधिकारी नहीं होय सकय, अऊर नहीं नाशवान अविनाशी को अधिकारी होय सकय हय।"},{"book":"१ कुरिन्थियों","chapter":"15","verse":"51","text":"देखो, मय तुम सी भेद की बात कहू हय: हम सब नहीं मरबो, पर सब बदल जायेंन,"},{"book":"१ कुरिन्थियों","chapter":"15","verse":"52","text":"अऊर यो पल भर म, पलक मारतोच आखरी तुरही फूकतोच होयेंन। कहालीकि तुरही फूकी जायेंन अऊर मुर्दा अविनाशी दशा म उठायो जायेंन, अऊर हम बदल जाबो।"},{"book":"१ कुरिन्थियों","chapter":"15","verse":"53","text":"कहालीकि जरूरी हय कि यो नाशवान शरीर अविनाश ख पहिन ले, अऊर यो मरनहार शरीर अमरता ख पहिन ले।"},{"book":"१ कुरिन्थियों","chapter":"15","verse":"54","text":"अऊर जब यो नाशवान अविनाश ख पहिन लेन, अऊर यो मरनहार अमरता ख पहिन लेन, तब ऊ वचन जो लिख्यो हय पूरो होय जायेंन: “जय न मृत्यु को नाश कर दियो।”"},{"book":"१ कुरिन्थियों","chapter":"15","verse":"55","text":"“हे, मृत्यु, तोरी जय कित रही?"},{"book":"१ कुरिन्थियों","chapter":"15","verse":"56","text":"मृत्यु को डंक पाप हय, अऊर पाप ख मूसा को व्यवस्था सी ताकत मिलय हय।"},{"book":"१ कुरिन्थियों","chapter":"15","verse":"57","text":"पर परमेश्वर को धन्यवाद हो, जो हमरो प्रभु यीशु मसीह को द्वारा हम्ख जयवन्त करय हय।"},{"book":"१ कुरिन्थियों","chapter":"15","verse":"58","text":"येकोलायी हे मोरो प्रिय भाऊ-बहिनों, मजबूत अऊर अटल रहो, अऊर प्रभु को काम म हमेशा बढ़तो जावो, कहालीकि यो जानय हय कि तुम्हरी मेहनत प्रभु म बेकार नहाय।"}]}