{"data":[{"book":"Jon","chapter":"9","verse":"1","text":"Isu yi luaramuii shii nyagiak dang ne imiegthi pha bran jia doh."},{"book":"Jon","chapter":"9","verse":"2","text":"Ai samoy è sai, “Masdo, nyagiak dang ne ai miegthi hì ne hanyie layog mutho lei? Chiih-è hì pha miiriie ne awai layog mutho bey asi pha ai aphuii-amuii layog mutho bey?”"},{"book":"Jon","chapter":"9","verse":"3","text":"Isu è aishii chang, airo imiegthi hì ne awai layog è de asi ro chiih-è ai aphuii-amuii pha layog de asi ro. Airo imiegthi hì ne Hamangkhung-aphuii ro blu aishii blia rek rone doh yi pha ji mirey ro."},{"book":"Jon","chapter":"9","verse":"4","text":"Gu shii thoh ge pha airo blia ne inai nya um ba shii gethek ne atho pha rek chid phro, chiih-è hanyie de blia arek mua pha habiu ne thog sharuii ro."},{"book":"Jon","chapter":"9","verse":"5","text":"Gu ichiih sohjambling shii um ba shii ne gune sohjambling pha muchuang ro."},{"book":"Jon","chapter":"9","verse":"6","text":"Ai ji è yao pha iidoh shii, Isu è nyiak shii chan cho srane nyiakphlab ji shii nog ne ji pha bran mieg shii sun"},{"book":"Jon","chapter":"9","verse":"7","text":"ne yao, “Wuii srane nawai mizia Siloam khabang shii mi mage bo.” (Hì pha ibeng yi “Tho” ge phro). Ji pha bran è wuii srane mieg mi ne iidoh dun shii mieg jine doh ne dun thog ruii."},{"book":"Jon","chapter":"9","verse":"8","text":"Chiihphado è ai hadung-haluii pho è bai doh shii ai chayem thang ne lua pha ishak shii riig pha bran è sai, “hì pha bran hì ne chayem than ne dug ne rai pha ji asi bey?”"},{"book":"Jon","chapter":"9","verse":"9","text":"Giak bran è yao, “ai ne ji chak ro,” jimagungde giak è yao, “ai ne ji asi ro, ai ne ji duiine mia bie ro.” Ji-è ji pha bran awai è yao, “gune ji pha bran chak ro.”"},{"book":"Jon","chapter":"9","verse":"10","text":"Ji pha bran ji è aishii sai, “Khi-èrek ne doh mua ge phlei?”"},{"book":"Jon","chapter":"9","verse":"11","text":"Ai è chang, “Isu beng pha bran jia è nyiak nog ne, gu miegthi shii sun phi ne gu shii Siloam pha khabang shii wuii ne mizia mi mage bo è yao. Ji-è gune wuii srane ne mi mage shii gune doh mua dun.”"},{"book":"Jon","chapter":"9","verse":"12","text":"Ai è aishii sai, “ithek ne khi hà lai?”"},{"book":"Jon","chapter":"9","verse":"13","text":"Chiihphado shii ai è mieg doh mua pha bran jishii Pharisithek hà noh dun."},{"book":"Jon","chapter":"9","verse":"14","text":"Isu è ai miegthi shii nyiak sun ne wie rek phi pha ji yi Jew Thung pha inai shii ro."},{"book":"Jon","chapter":"9","verse":"15","text":"Chiihphado, Pharisithek è ji pha bran jishii sai din naro miegthi jine khi-èrek ne doh ge phlei? Ai è aishii chang, “Ai è gu miegthi lakhung shii nyiak rek ne sun phi; chiih-è gu mieg mi shii gune doh khlei dun.”"},{"book":"Jon","chapter":"9","verse":"16","text":"Giak Pharisithek è yao, “Hì pha blia rek pha bran hì ne Hamangkhung-aphuii è asi phro, nyieliieshii ai è Jew Thung pha inai pha Iphey ji anuii.”"},{"book":"Jon","chapter":"9","verse":"17","text":"Ji-è Pharisithek è ji pha bran jishii sai din, “Na è yao naro miegthi ne ai mirek ne gang phi, chiih-è na ne aishii nyie now lai?” chiihphado è bran ji è chang,"},{"book":"Jon","chapter":"9","verse":"18","text":"Pharisithek è ai ne miegthi è giak phrone airo aphuii-amuiithek shii aho sapho shii ne migi arek."},{"book":"Jon","chapter":"9","verse":"19","text":"Chiih-è ithek sai, “hì pha bran ne naro dufuii bey? Nathek ne ai ne miegthi è giak phrone yao, chiihphado thuh ai ne khi-èrek ne doh mua phlei?”"},{"book":"Jon","chapter":"9","verse":"20","text":"Ai aphuii amuii è yao hì ne gasa ro dufuii chak ro, chiih-è ai ne nyagiak dang ne miegthi chak ro."},{"book":"Jon","chapter":"9","verse":"21","text":"Jishii gathek ne athieg ai ne thuh shii khi-èrek ne doh mua lai, chiih-è ai miegthi shii de gang hanyie mirek phi pha ji shii de gathek ne athieg ro, jiè awaishii sai mage bo, ai ne boh rey sha ro, chiih-è ai awai è nyachang mua sha phro."},{"book":"Jon","chapter":"9","verse":"22","text":"Ai aphuii amuii è iyao pha miyao ji ne nyieliieshii ai è Jew ro blu shii rum ne yao, nyieliieshii ithek ò jia rek iang srane hanyie è Isu ne Masi migi rek pho shii ne Jewthek misiahò è khia muii pha rek."},{"book":"Jon","chapter":"9","verse":"23","text":"Ji-è awaishii sai bo ne ai aphuii ai amuii è yao ai ne bo rey sha ro."},{"book":"Jon","chapter":"9","verse":"24","text":"Chiih-è dinne de aishii ho srane sai, Hamangkhung-aphuii shii biidiie akhlam pha izai yao bo, nyieliieshii gathek ne thieg ithek shii gang rek phi pha bran ji ne layogpho ro."},{"book":"Jon","chapter":"9","verse":"25","text":"“Ji pha bran è chang, gune athieg ro ai ne layogpho rai bey asi rai bey,” “Chiih-è gune thieg: Gune miegthi chak chiih-è thuh ne doh sha ge ro.”"},{"book":"Jon","chapter":"9","verse":"26","text":"“Ithek è aishii sai, ai è na shii nyie khi-èrek gang phi phlei?” “Chiih-è na ro miegthi ji ne ai è khi-èrek ne gang rek phi phlei?”"},{"book":"Jon","chapter":"9","verse":"27","text":"Ai è chang “Gu è nathek shii yaojong phro,” “Jishii gu miyao ne anuii. Nyie rek ne dinne nuii yang phlei? Na de airo samoythek pho rey yang bey?”"},{"book":"Jon","chapter":"9","verse":"28","text":"Ithek è aishii makhakriing srane yao, na de ji pha ijak iwa; jishii gathek ne Moses ro samoythek ro."},{"book":"Jon","chapter":"9","verse":"29","text":"Gu ne thieg Hamangkhung-aphuii è Moses shii ne miyao yao, chiih-è ji pha bran ne khi è wuii rai lei ne gathek ne Ìujia de athieg ro."},{"book":"Jon","chapter":"9","verse":"30","text":"Ji pha bran è chang, jine anomuluii pha ro! Chiih-è nathek ne ai khi è wuii ji de athieg. Jishii ai è gu shii miegthi doh mua pha gang phi ro!"},{"book":"Jon","chapter":"9","verse":"31","text":"Gu ne thieg Hamangkhung-aphuii ne layogphothek shii anuii jimagungde hanyie è Hamangkhung-aphuii pha miyao ji nuii ne lua pho ne Hamangkhung-aphuii de aishii ilab phi ro chiih-è ai è aishii nyie rek yang pha ji rek phi ro."},{"book":"Jon","chapter":"9","verse":"32","text":"Sohjambling nyajao dang ne miegthi giak pha ji shii gang rek phi pha ayoi ba ro."},{"book":"Jon","chapter":"9","verse":"33","text":"Ji pha bran yi Hamangkhung-aphuii è awuii sapho shii hì pha blia arek mua phro."},{"book":"Jon","chapter":"9","verse":"34","text":"Ai è chang, nathek ne layog è giak ne sieng pha bran, “Chiih-è na ne gathek shii yua pha bidiang ne bey?” Chiih-è ithek è aishii Jewthek misiahò fuang khia muii."},{"book":"Jon","chapter":"9","verse":"35","text":"Nyie rey pha ji yi Isu è yoi mage shii, ai è bran shii doh srane aishii sai, “Na de Bran Dufuii shii migi now bey?”"},{"book":"Jon","chapter":"9","verse":"36","text":"Bran ji è chang, “Masdo, ji ai ne hanyie lei, jiè gu shii yao riig bo9:36: Mth 5:14; Jon 8:12 , chiihphado gu de aishii migi rek mua!”"},{"book":"Jon","chapter":"9","verse":"37","text":"Isu è aishii yao, “Nathek ne aishii doh jong ro, ai ne na rog shii yao ramuii pha jia ji ro.”"},{"book":"Jon","chapter":"9","verse":"38","text":"Bran ji è yao, “Ithong! Gune migi now phro iyao” Srane Isu moe shii bam ne khung dun."},{"book":"Jon","chapter":"9","verse":"39","text":"Isu è yao, gune ichiih sohjambling shii chua pha wuii phro, jiè miegthi pho ne doh ruii phro, chiih-è mieg wie pho ne ithi rey ruii phro."},{"book":"Jon","chapter":"9","verse":"40","text":"Thiichiih ai rog shii um pha giak Pharisithek è ji yao pha ji yoi srane aishii sai, “Na miyao jine gathek shii miegthi rone yao pha ji asi bey?”"},{"book":"Jon","chapter":"9","verse":"41","text":"Isu è chang, nathek ne miegthi arone nathek ne ichiig arey phro, na è mieg doh rone gathek shii yao mage pha ji è nathek ne thuh de ichiig um ba ro."}]}