{"data":[{"book":"Matendu","chapter":"15","verse":"1","text":"Su, wantu wamu wasokiti Antiokiya kulawa Yudeya wanjiti kuwafunda walongu walii pawatakula, “Handa pamwingiziwa ndiri jandu kulawirana na Malagaliru Mlungu gakamupananiti Musa, hapeni mlopoziwi.”"},{"book":"Matendu","chapter":"15","verse":"2","text":"Shitwatira ashi shijegiti ukakatala mkulu, pa Paulu na Barinaba kulitakuziyana nawomberi, su womberi waamuwiti kuwera Paulu na Barinaba pamuhera na walongu wamu mushipinga sha wantu yawamjimira Yesu aku Antiokiya, wagendi Yerusalemu kuwawona wantumintumi na wazewi kuusu shitwatira ashi."},{"book":"Matendu","chapter":"15","verse":"3","text":"Shipinga sha wantu yawamjimira Yesu shilongiti kwahere, nawomberi pawaweriti wankupitira Foiniki na Samariya wawagambiriti wantu yawawera Wayawudi ndiri ntambu yawamgalambukiriti Mlungu. Shisoweru ashi shiwaherepeziya nentu walongu woseri awa."},{"book":"Matendu","chapter":"15","verse":"4","text":"Pawasokiti Yerusalemu wawankwa na shipinga sha wantu yawamjimira Yesu pamuhera na wantumintumi na wazewi yawatakuliti kila shintu Mlungu shakatenditi pamuhera nawomberi."},{"book":"Matendu","chapter":"15","verse":"5","text":"Kumbiti wajimira wamonga wawaweriti wa shipinga sha mafalisayu wagolokiti, pawatakula, “Ndo mpaka wantu wa maisi gamonga wayigiziwi jandu na kufundwa kugafata malagaliru ga Musa.”"},{"book":"Matendu","chapter":"15","verse":"6","text":"Su wantumintumi na wazewi waliwoniti pamuhera kushilola weri shitwatira ashi."},{"book":"Matendu","chapter":"15","verse":"7","text":"Pawalitakuziyiti kwa shipindi shitali, Peteru kagolokiti kalonga, “Mwalongu wangu, mwenga muvimana handa tangu kwanja Mlungu kafiriti kuzyagula neni muwamu mwamwenga nuwabweleri Shisoweru Shiwagira, wantu yawawera ndiri Wayawudi wapati kupikinira na kujimira."},{"book":"Matendu","chapter":"15","verse":"8","text":"Na Mlungu yakavimana moyu gwa wantu, kalanguziya handa kawajimira kwa kuwayupa nawomberi Rohu Mnanagala handa yakatuyupiti twenga."},{"book":"Matendu","chapter":"15","verse":"9","text":"Katubaguliti ndiri pakati petu na womberi, kayipungiti myoyu kwa njimiru."},{"book":"Matendu","chapter":"15","verse":"10","text":"Vinu su, kwa shishi kumjera Mlungu kwa kuwapapiziya wafundwa awa visanka vyeni pota wambuyi wetu, pota twenga tuweza ndiri kulitwika?"},{"book":"Matendu","chapter":"15","verse":"11","text":"Ndala! Tujimiriti na tulopoziwitwi kwa njira ya manemu ga Mtuwa Yesu.” Twengapa handa womberi."},{"book":"Matendu","chapter":"15","verse":"12","text":"Shikundi shoseri shitamiti jii pawampikinira Barinaba na Paulu wankutakulira mauzauza na makangashu geni Mlungu kagatenditi pakati pawu wantu wawawera ndiri Wayawudi."},{"book":"Matendu","chapter":"15","verse":"13","text":"Pawamaliriti kuyowera, Yakobu kanjiti kulonga, “Mwalongu wangu, mumpikaniri!"},{"book":"Matendu","chapter":"15","verse":"14","text":"Simoni katakuliriti Mlungu kwanjira kwanja ntambu yakalitendiriti na wantu yawawera ndiri Wayawudi, kasyagula wamonga wawu waweri wantu wakuwi."},{"book":"Matendu","chapter":"15","verse":"15","text":"Visoweru vya Wambuyi wa Mlungu vyateratera nakamu handa Malembu Mananagala ntambu yagalonga,"},{"book":"Matendu","chapter":"15","verse":"16","text":"Mtuwa katakula, ‘Pa aga hambuyi"},{"book":"Matendu","chapter":"15","verse":"17","text":"Na wantu woseri, wantu yawawera ndiri Wayawudi nuwashemiti waweri waneni hawizi kwaneni."},{"book":"Matendu","chapter":"15","verse":"18","text":"Ndo ntambu yakatakula Mtuwa, yakatenditi shitwatira ashi kamanika kwanjira makashu.’"},{"book":"Matendu","chapter":"15","verse":"19","text":"“Hangu neni amuwa ntambu ayi, aga nuwalagalirani kotukuyumbisiya wantu wawawera ndiri Wayawudi wawamgalambukira Mlungu."},{"book":"Matendu","chapter":"15","verse":"20","text":"Su tuwajegerani luhamba kuwagambira nawaliya viboga vyawayingiziyiti mnumba kwa kutambikira vinyagu vya wamlungu, walituli gweka na uhumba, nawaliya shigongolu yoseri yawammindula sungu, nawalanda mwazi."},{"book":"Matendu","chapter":"15","verse":"21","text":"Malagaliru ga Musa gaweriti gabetulwa shipindi shitali munumba ya Mlungu kila lishaka lya kwoyera, na visoweru vyakuwi wavibwera mukila lushi.”"},{"book":"Matendu","chapter":"15","verse":"22","text":"Shakapanu wantumintumi na Wazewi, pamuhera na shipinga shoseri sha wantu yawamjimira Yesu, waamuwiti kuwasyagula wantu wamu pakati pawu na kuwatuma wagendi Antiokiya pamuhera na Paulu na Barisaba. Wawasyaguliti Yuda yawamshemiti viraa Barinaba na yumonga yakashemitwi Sila, wantu wawili yawaweriti walongoziya pakati pa walongu."},{"book":"Matendu","chapter":"15","verse":"23","text":"Wawapananiti luhamba alu,"},{"book":"Matendu","chapter":"15","verse":"24","text":"Tupikanira kuwera wantu wamonga kulawa aku wawagaziya kwa visoweru vyawu, wayitula myoyu ya mwenga mulyoga. Kumbiti watenda hangu pota ya luusa yoseri kulawa kwatwenga."},{"book":"Matendu","chapter":"15","verse":"25","text":"Hangu, tuamuwa kuliwona pamwera kuwasyagula wantu wamu na kuwatuma kwamwenga pamwera na waganja wetu Barinaba na Paulu,"},{"book":"Matendu","chapter":"15","verse":"26","text":"weni wafiriti wagamizii ukomu wawu kwa ntambu ya lihengu lya Mtuwa gwetu Yesu Kristu."},{"book":"Matendu","chapter":"15","verse":"27","text":"Shakapanu tuwatuma Yuda na Sila kwamwenga, awa hawawagambirani weni aga gatugalembiti,"},{"book":"Matendu","chapter":"15","verse":"28","text":"Rohu munanagala na twenga tujimira kotukuwatwika visanka nentu ya vitwatira avi vya mana."},{"book":"Matendu","chapter":"15","verse":"29","text":"Namliya viboga vyawatambikiriti shinyagu, namlanda mwazi, namliya vinofu vya shigongolu yawamuminduliti na mlikali weri na uhumba. Muwera mtenda viheri handa pamshapira kutenda vitwatira avi. Mwakashina.”"},{"book":"Matendu","chapter":"15","verse":"30","text":"Wajumbi awa wawatumiti wasoka Antiokiya kweni wawashemiti wawumini waliwoni, wawayupa luhamba alu."},{"book":"Matendu","chapter":"15","verse":"31","text":"Pawasomiti Luhamba alu, visoweru vyakuwi viwayupiti moyu, wanemeleriti nentu."},{"book":"Matendu","chapter":"15","verse":"32","text":"Yuda na Sila weni nawomberi waweriti wambuyi, wayoweriti na walongu awa kwa shipindi shitali wankuwayupa moyu na kuwagagamaziya."},{"book":"Matendu","chapter":"15","verse":"33","text":"Pawatamiti aku kwa shipindi tunga, walongu wa Antiokiya walonga kwaheri na kuwafilira ponga, shakapanu wawuya kwa wawatumiti walii. Malembu gamu gana shipandi ashi"},{"book":"Matendu","chapter":"15","verse":"34","text":"kumbiti Sila kaamuwiti kusigala."},{"book":"Matendu","chapter":"15","verse":"35","text":"Paulu na Barinaba wasigala Antiokiya kwa katepu, pawafunda na kubwera visoweru vya Mtuwa, pamwera na wantu wamonga watangala."},{"book":"Matendu","chapter":"15","verse":"36","text":"Pa mashaka gamu, Paulu kamgambiriti Barinaba, “Tuwuyi tukawatyangiri walongu walii mukila lushi patubweriti visoweru vya Mtuwa, tukaloli ntambu yawendereyiti.”"},{"book":"Matendu","chapter":"15","verse":"37","text":"Barinaba kafiriti wamtoli viraa Yohani yawamshema Mariku."},{"book":"Matendu","chapter":"15","verse":"38","text":"Kumbiti Paulu kafiriti ndiri kumtola mariku, mweni pamberi kawalekiti Pamfiliya kulii na kulema kuwera pamwera mulihengu lyawu."},{"book":"Matendu","chapter":"15","verse":"39","text":"Su, kulawira likakatala likulu pakati pawu, na walekana Barinaba kamtola Mariku, wakwena meli kugenda kupiru."},{"book":"Matendu","chapter":"15","verse":"40","text":"Nayomberi Paulu kamsyagula Sila, na pa walongu wa pahala panu kumtula pasi pa ulolera wa maheri ga Mtuwa."},{"book":"Matendu","chapter":"15","verse":"41","text":"Mumwanja agu kapitiriti Siriya na Kilikiya, pakavigangamaziya vipinga vya wantu yawamjimira Kristu,"}]}