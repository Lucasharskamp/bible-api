{"data":[{"book":"Abase-Efesu","chapter":"4","verse":"1","text":"Njengesibotshwa seNkosi, ngiyalincenga ukuba liphile impilo efanele ubizo elalwamukelayo."},{"book":"Abase-Efesu","chapter":"4","verse":"2","text":"Wobani ngabathobekileyo labamnene ngokupheleleyo; bekezelani, libekezelelane omunye komunye ethandweni."},{"book":"Abase-Efesu","chapter":"4","verse":"3","text":"Zamani ngamandla wonke ukugcina ukumanyana kukaMoya ngesibopho sokuthula."},{"book":"Abase-Efesu","chapter":"4","verse":"4","text":"Kulomzimba munye loMoya munye; njengalokhu labizelwa ethembeni linye ekubizweni kwenu,"},{"book":"Abase-Efesu","chapter":"4","verse":"5","text":"iNkosi yinye, lokholo lunye, ubhaphathizo lunye;"},{"book":"Abase-Efesu","chapter":"4","verse":"6","text":"uNkulunkulu munye uYise wabo bonke, ophezu kwabo bonke njalo okubo bonke."},{"book":"Abase-Efesu","chapter":"4","verse":"7","text":"Kodwa yilowo lalowo wethu waphiwa umusa ngokwaba kukaKhristu."},{"book":"Abase-Efesu","chapter":"4","verse":"8","text":"Yikho-nje umbhalo usithi:"},{"book":"Abase-Efesu","chapter":"4","verse":"9","text":"(Ukuthi “wenyuka” kutshoni ngaphandle kokuthi njalo wehlela lezigabeni zangaphansi komhlaba na?"},{"book":"Abase-Efesu","chapter":"4","verse":"10","text":"Yena lowo owehlela phansi nguye kanye owenyukela phezulu kakhulu kulamazulu wonke ukuze agcwale izindawo zonke emhlabeni lasezulwini.)"},{"book":"Abase-Efesu","chapter":"4","verse":"11","text":"UKhristu nguye owanika abanye ukuba babe ngabapostoli, abanye babe ngabaphrofethi, abanye babe ngabavangeli, abanye babe ngabaphathi labanye babe ngabafundisi,"},{"book":"Abase-Efesu","chapter":"4","verse":"12","text":"ukuba balungisele abantu bakaNkulunkulu imisebenzi yenkonzo, ukuze umzimba kaKhristu wakhiwe"},{"book":"Abase-Efesu","chapter":"4","verse":"13","text":"sonke size sifinyelele ekumanyaneni, ekukholweni lasekwazini iNdodana kaNkulunkulu sikhule ngokupheleleyo, sithole isilinganiso sokuphelela okufunyanwa kuKhristu."},{"book":"Abase-Efesu","chapter":"4","verse":"14","text":"Ngakho kasisayikuba zingane, siphoswa emuva laphambili ngamagagasi, siphetshulwa lapha lalaphaya yimimoya yonke yemfundiso kanye lokuhlakanipha lobuqili babantu ngamazwi abo enkohliso."},{"book":"Abase-Efesu","chapter":"4","verse":"15","text":"Kodwa-ke, sikhuluma iqiniso ngothando, sizakhula ezintweni zonke kuye yena oyiNhloko, yena enguKhristu."},{"book":"Abase-Efesu","chapter":"4","verse":"16","text":"Kusukela kuye umzimba wonke ohlanganiswe wabanjaniswa yimisipha yonke ewusekelayo uyakhula uzakhe ngothando, isitho sinye ngasinye sisenza umsebenzi waso."},{"book":"Abase-Efesu","chapter":"4","verse":"17","text":"Ngakho-ke, ngilitshela lokhu, ngikugcizelela eNkosini, ukuba akumelanga liphile njengabeZizweni emicabangweni yabo eyize."},{"book":"Abase-Efesu","chapter":"4","verse":"18","text":"Kubamnyama ekuqedisiseni kwabo njalo behlukene lokuphila kukaNkulunkulu ngenxa yokungazi kwabo okungenxa yobulukhuni bezinhliziyo zabo."},{"book":"Abase-Efesu","chapter":"4","verse":"19","text":"Sebelahlekelwe ngunembeza wonke, sebezinikele ekuthokoziseni inyama ukuze benze inhlobo zonke zokuxhwala, inkanuko iqhubeka ifuna okunengi."},{"book":"Abase-Efesu","chapter":"4","verse":"20","text":"Kodwa lina uKhristu kalimazanga ngaleyondlela."},{"book":"Abase-Efesu","chapter":"4","verse":"21","text":"Impela lezwa njalo lafundiswa ngaye ngokweqiniso elikuJesu."},{"book":"Abase-Efesu","chapter":"4","verse":"22","text":"Lafundiswa mayelana lendlela yenu yakuqala yokuphila ukuba lilahle uqobo lwenu oludala, olonakaliswa yizinkanuko zalo zenkohliso;"},{"book":"Abase-Efesu","chapter":"4","verse":"23","text":"ukuba lenziwe libe batsha esimeni sengqondo zenu;"},{"book":"Abase-Efesu","chapter":"4","verse":"24","text":"lifake uqobo lomzimba olutsha, oludalelwe ukuba njengoNkulunkulu ekulungeni okuqotho lobungcwele."},{"book":"Abase-Efesu","chapter":"4","verse":"25","text":"Ngakho-ke, yilowo lalowo wenu kumele alahle amanga akhulume iqiniso kumakhelwane wakhe ngoba sonke siyizitho zomzimba munye."},{"book":"Abase-Efesu","chapter":"4","verse":"26","text":"“Ekuthukutheleni kwenu lingoni”4.26 AmaHubo 4.4: Ilanga kalingatshoni lilokhu lithukuthele"},{"book":"Abase-Efesu","chapter":"4","verse":"27","text":"njalo lingamniki indawo yokugxila uSathane."},{"book":"Abase-Efesu","chapter":"4","verse":"28","text":"Lowo obekade entshontsha kangantshontshi futhi kodwa kumele asebenze, enze ulutho oluhle ngezandla zakhe ukuze abe langakwabela abaswelayo."},{"book":"Abase-Efesu","chapter":"4","verse":"29","text":"Akungabi lenkulumo embi ephuma emilonyeni yenu kodwa okusizayo ekwakheni abanye ngokwezinswelo zabo, ukuba kusize labo abalalelayo."},{"book":"Abase-Efesu","chapter":"4","verse":"30","text":"Njalo lingamdabukisi uMoya oNgcwele kaNkulunkulu elabekwa ngaye uphawu lwelanga lokuhlengwa."},{"book":"Abase-Efesu","chapter":"4","verse":"31","text":"Susani yonke inzondo, ulaka lokuthukuthela, ingxabano lesinyeyo, kanye lobubi bonke."},{"book":"Abase-Efesu","chapter":"4","verse":"32","text":"Wobani lomusa kanye lozwelo komunye lomunye wenu njalo lithethelelane njengalokhu uNkulunkulu walithethelela ngoKhristu."}]}