{"data":[{"book":"Djela Apostolska","chapter":"11","verse":"1","text":"Apostoli i braća u Judeji doznali su da su pogani prihvatili Božju riječ."},{"book":"Djela Apostolska","chapter":"11","verse":"2","text":"Kad je Petar došao u Jeruzalem, neki su mu židovski vjernici počeli prigovarati:"},{"book":"Djela Apostolska","chapter":"11","verse":"3","text":"“Ušao si u poganski dom! Čak si i jeo s njima!”"},{"book":"Djela Apostolska","chapter":"11","verse":"4","text":"Petar im ispriča kako se to dogodilo:"},{"book":"Djela Apostolska","chapter":"11","verse":"5","text":"“U Jopi sam se molio i u zanosu imao viđenje: nešto poput velikog platna zavezanoga na četiri kraja kako se s neba spušta do mene."},{"book":"Djela Apostolska","chapter":"11","verse":"6","text":"Pogledam unutra i vidim svakakve četveronošce, zvijeri i gmazove te ptice nebeske."},{"book":"Djela Apostolska","chapter":"11","verse":"7","text":"Začujem glas koji mi govori: ‘Ustani, Petre! Zakolji i jedi!’"},{"book":"Djela Apostolska","chapter":"11","verse":"8","text":"‘Nipošto, Gospodine’, odgovorim. ‘Nikad još nisam okusio ništa zabranjeno Zakonom.’11:8 U grčkome: ništa okaljano i nečisto."},{"book":"Djela Apostolska","chapter":"11","verse":"9","text":"‘Ne nazivaj nečistim ono što Bog proglasi čistim!’ opet se javi glas s neba."},{"book":"Djela Apostolska","chapter":"11","verse":"10","text":"To se triput ponovilo, a onda se sve uzdignulo u nebo."},{"book":"Djela Apostolska","chapter":"11","verse":"11","text":"Upravo tada pojave se pred kućom trojica ljudi iz Cezareje koji su došli po mene."},{"book":"Djela Apostolska","chapter":"11","verse":"12","text":"Sveti Duh rekao mi je da idem s njima ne oklijevajući. Sa mnom su pošla i ova šestorica braće i ubrzo smo stigli u dom čovjeka koji je poslao po nas."},{"book":"Djela Apostolska","chapter":"11","verse":"13","text":"Ispripovjedio nam je kako mu se doma ukazao anđeo i rekao mu: ‘Pošalji ljude u Jopu po Šimuna nazvanoga Petar."},{"book":"Djela Apostolska","chapter":"11","verse":"14","text":"On će ti reći kako da se spasiš i ti i svi tvoji ukućani.’"},{"book":"Djela Apostolska","chapter":"11","verse":"15","text":"Počeo sam im propovijedati Radosnu vijest, ali tek što sam počeo siđe na njih Sveti Duh, baš kao što je u početku na nas sišao."},{"book":"Djela Apostolska","chapter":"11","verse":"16","text":"Tada sam se sjetio što nam je rekao Gospodin: ‘Ivan je krstio vodom, ali vi ćete biti kršteni Svetim Duhom.’"},{"book":"Djela Apostolska","chapter":"11","verse":"17","text":"Kad je već Bog dao tim poganima isti dar kao i nama koji smo povjerovali u Gospodina Isusa Krista, tko sam ja da mu se protivim?”"},{"book":"Djela Apostolska","chapter":"11","verse":"18","text":"Kad su to čuli, umire se i počnu slaviti Boga. “Bog je i poganima dao da se obrate i da imaju vječni život!” govorili su."},{"book":"Djela Apostolska","chapter":"11","verse":"19","text":"Vjernici, koji su se u međuvremenu razbježali zbog nevolje koja ih je snašla zbog Stjepana, došli su do Fenicije, Cipra i sirijske Antiohije. Radosnu vijest propovijedali su samo Židovima."},{"book":"Djela Apostolska","chapter":"11","verse":"20","text":"Ali neki od vjernika koji su u Antiohiju došli s Cipra i Cirene počnu i poganima11:20 U grčkome: Grcima. propovijedati o Gospodinu Isusu."},{"book":"Djela Apostolska","chapter":"11","verse":"21","text":"Ruka Gospodnja bila je s njima te velik broj pogana povjeruje i obrati se Gospodinu."},{"book":"Djela Apostolska","chapter":"11","verse":"22","text":"Ta je vijest doprla do Crkve u Jeruzalemu pa oni pošalju Barnabu u Antiohiju."},{"book":"Djela Apostolska","chapter":"11","verse":"23","text":"Kad je vidio kakvu im je milost Bog ukazao, razveseli se te je ohrabrivao vjernike da ostanu vjerni Gospodinu."},{"book":"Djela Apostolska","chapter":"11","verse":"24","text":"Barnaba je bio čestit čovjek, pun Svetoga Duha i čvrste vjere. I veliko mnoštvo ljudi obrati se Gospodinu."},{"book":"Djela Apostolska","chapter":"11","verse":"25","text":"Barnaba zatim ode u Tarz potražiti Savla."},{"book":"Djela Apostolska","chapter":"11","verse":"26","text":"Pronađe ga i odvede u Antiohiju. Obojica su ondje ostali godinu dana i na crkvenim sastancima poučavali veliko mnoštvo ljudi. Ondje su se vjernici11:26 U grčkome: učenici. prvi put prozvali kršćanima."},{"book":"Djela Apostolska","chapter":"11","verse":"27","text":"U to doba dođu u Antiohiju neki proroci iz Jeruzalema."},{"book":"Djela Apostolska","chapter":"11","verse":"28","text":"Jedan od njih, imenom Agab, pretkaže po Duhu da će u cijelomu Rimskom Carstvu zavladati velika glad. To se i dogodi za Klaudijeve vladavine."},{"book":"Djela Apostolska","chapter":"11","verse":"29","text":"Vjernici iz Antiohije zato odluče da svatko od njih pošalje pomoć koliku može braći u Judeji."},{"book":"Djela Apostolska","chapter":"11","verse":"30","text":"Učine tako te pošalju pomoć starješinama po Barnabi i Savlu."}]}