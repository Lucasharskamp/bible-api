{"data":[{"book":"1 Petulo","chapter":"2","verse":"1","text":"Nipele, nnechanje ungalumbana wose, unami ni ulamba ni wiu ni kutukana ikapagwa sooni."},{"book":"1 Petulo","chapter":"2","verse":"2","text":"Moŵa gose nlajile liloŵe lya uswela lya Akunnungu nti mwanache yakuti pakulajila maŵele, kuti kwa lyelelyo isyene nkombole kukula ni kukulupuswa."},{"book":"1 Petulo","chapter":"2","verse":"3","text":"Mpela igakuti kusala Malembelo ga Akunnungu, “Nnyimanyi mwachinsyene kuti Ambuje ali ŵambone.”"},{"book":"1 Petulo","chapter":"2","verse":"4","text":"Nipele, mwajaulile Ambuje! Ŵelewo ali nti liganga lyalijumi lyekanikwe ni ŵandu, nambo paujo pa Akunnungu lili liganga lyesagulikwe ni lya ndalama jajikulungwa."},{"book":"1 Petulo","chapter":"2","verse":"5","text":"Ŵanyamwe nombe nli nti maganga gamajumi nkagumbikwe ni kuŵa nyuumba ja chimbumu muchinkatumichile mpela ŵambopesi ŵaswela, nkatyosye mbopesi sya mmbumu syasikukundikwa ni Akunnungu kwa litala li Che Yesu Kilisito."},{"book":"1 Petulo","chapter":"2","verse":"6","text":"Pakuŵa Malembelo ga Akunnungu gakuti,"},{"book":"1 Petulo","chapter":"2","verse":"7","text":"Kukwenu ŵanyamwe ŵankukulupilila, liganga lyo lili lya ndalama jajikulungwa, nambo kwa ŵele ŵangakukulupilila mpela Malembelo ga Akunnungu yagakuti pakusala,"},{"book":"1 Petulo","chapter":"2","verse":"8","text":"Sooni Malembelo ga Akunnungu gakuti,"},{"book":"1 Petulo","chapter":"2","verse":"9","text":"Nambo ŵanyamwe nli ŵandu ŵansagulikwe, uŵelesi wa ŵambopesi ŵa mwenye, ni lukosyo lwaluswela ni mpingo wa ŵandu ŵa Akunnungu, ŵansagulikwe kugasala masengo gakwe gamakulu gaŵammilasile ntyoche mu chipi, ni kunjinjisya mu lilanguka lyakwe lyekulu."},{"book":"1 Petulo","chapter":"2","verse":"10","text":"Kalakala ŵanyamwe nganimma ŵandu ŵa Akunnungu, nambo sambano ŵanyamwe nli ŵandu ŵakwe, kalakala Akunnungu nganantendela chanasa, nambo sambano mpochele chanasa chao."},{"book":"1 Petulo","chapter":"2","verse":"11","text":"Achambusanga ŵangu ŵangunnonyela, ngunchondelela ŵanyamwe nti achalendo ni ŵandu ŵa ulendo pa chilambo pano! Nnekangane ni tama syangalumbana simpagwile nasyo syasikupisyangana ni mbumu."},{"book":"1 Petulo","chapter":"2","verse":"12","text":"Wende wenu pasikati ja ŵandu ŵangakwamanyilila Akunnungu ukusachilwa uŵe wambone, kuti pachachinnambuchisya po kuti nkupanganya ya sambi, chaiwone ipanganyo yenu yambone ni Akunnungu pachaiche chiŵakusye."},{"book":"1 Petulo","chapter":"2","verse":"13","text":"Nipele mwajitichisye ŵandu wose ŵaali ni ukulu kwa ligongo lya Ambuje. Munjitichisye mwenye jwali chilongola jwankulu,"},{"book":"1 Petulo","chapter":"2","verse":"14","text":"ni mwajitichisye achakulu ŵaŵasagulikwe ni mwenye kwalamula ŵandu ŵa sambi ni kwalapa ŵakupanganya yambone."},{"book":"1 Petulo","chapter":"2","verse":"15","text":"Pakuŵa Akunnungu akusaka ntende yambone kuti nkombole kusitaŵa kang'wa sya ŵandu ŵangali lunda ŵangakwimanyilila aila yakuipanganya."},{"book":"1 Petulo","chapter":"2","verse":"16","text":"Mtameje nti ŵandu ŵanganataŵikwa, ni ungataŵikwa wenu wo ukaŵa litala lya kuisisa yangalumbana yenu, nambo mtameje nti ŵakutumichila ŵa Akunnungu."},{"book":"1 Petulo","chapter":"2","verse":"17","text":"Mwachimbichisye ŵandu wose, mwanonyele ŵakukulupilila achinjenu, mwachimbichisye kwannope Akunnungu ni kumchimbichisya mwenye."},{"book":"1 Petulo","chapter":"2","verse":"18","text":"Ŵanyamwe ŵakutumichila, mwapilikanichisye achakulu ŵenu kwakwachimbichisya, ngaŵa kwa ŵaali ŵambone ni chitungato pe, nambo ni ŵachikali."},{"book":"1 Petulo","chapter":"2","verse":"19","text":"Pakuŵa iŵaga nkupililila ipwetesi ya masauko gangankuŵajilwa ligongo nkumanyilila kuti Akunnungu akusaka yele, nipele Akunnungu champanje upile."},{"book":"1 Petulo","chapter":"2","verse":"20","text":"Pakuŵa, chimpate chichi mwapilililaga kuputwa kwankusachilwa mputwe ligongo lya ileŵo yenu? Nambo iŵaga nkupililila kusauswa atamuno ntesile yambone, Akunnungu champe upile kwa ligongo lyo."},{"book":"1 Petulo","chapter":"2","verse":"21","text":"Yeleyo ni yammilanjikwe nayo, pakuŵa Kilisito nsyene ŵasawiche kwa ligongo lyenu, ni anlosisye ntende nti iŵatesile."},{"book":"1 Petulo","chapter":"2","verse":"22","text":"Ŵelewo nganatenda sambi, atamuno nganaŵecheta liloŵe lyalili lyose lya unami."},{"book":"1 Petulo","chapter":"2","verse":"23","text":"Ŵelewo paŵatukanikwe nganaliuchisya kwa kutukana. Ni paŵasawiche nganiŵajogoya ŵandu kuti ŵajogope, nambo ŵachilesile chilolelo chakwe kwa Akunnungu, ŵakulamula mu usyene."},{"book":"1 Petulo","chapter":"2","verse":"24","text":"Ŵelewo asyene ŵasijigele sambi syetu mu chiilu chao pa nsalaba, kuti uwe tuleche kutenda sambi, ni kutama kwa kupanganya yaili yambone paujo pa Akunnungu. Ni kwakupotekwa kwao, ŵanyamwe nlamiswe."},{"book":"1 Petulo","chapter":"2","verse":"25","text":"Pakuŵa mwaliji mpela ngondolo syesochelele, nambo sambano mmusile kwa jwakuchinga ni Jwakwimilila umi wenu."}]}