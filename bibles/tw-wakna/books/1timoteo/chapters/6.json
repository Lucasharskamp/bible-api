{"data":[{"book":"1 Timoteo","chapter":"6","verse":"1","text":"Ɛsɛ sɛ wɔn a wɔyɛ asomfo no nyinaa de nidi ma wɔn wuranom sɛnea ɛbɛyɛ a wɔn mu bi nkasa ntia Onyankopɔn ne yɛn nkyerɛkyerɛ."},{"book":"1 Timoteo","chapter":"6","verse":"2","text":"Ɛnsɛ sɛ asomfo bu wɔn wuranom a wɔyɛ agyidifo no abomfiaa sɛ wɔyɛ anuanom nti. Mmom ɛsɛ sɛ wɔsom wɔn yiye, efisɛ wɔn som no so wɔ mfaso ma agyidifo ne adɔfo bebree."},{"book":"1 Timoteo","chapter":"6","verse":"3","text":"Ɛsɛ sɛ mokyerɛkyerɛ na moka eyinom nyinaa. Obiara a ɔbɛma nkyerɛkyerɛ foforo na ɔnka nokware a ɛfa yɛn Awurade Yesu Kristo ne yɛn nyamesom ho no"},{"book":"1 Timoteo","chapter":"6","verse":"4","text":"yɛ ɔhantanni a onnim hwee. Ɔyɛ obi a ofi adwemmɔne mu gye akyinnye na ɔka nsɛm a ɛde anibere, akasakasa, kasafi, nnipa ho adwemmɔne"},{"book":"1 Timoteo","chapter":"6","verse":"5","text":"ne mansotwe a efi adwene a emu nnɔ na nokware nni mu mu ba. Wodwen sɛ nyamesom yɛ ɔkwan bi a wɔfa so pɛ sika."},{"book":"1 Timoteo","chapter":"6","verse":"6","text":"Onyamesom pa a abodwo wɔ mu yɛ adenya kɛse."},{"book":"1 Timoteo","chapter":"6","verse":"7","text":"Yɛamfa hwee amma wiase. Saa ara nso na yɛremfa hwee nkɔ."},{"book":"1 Timoteo","chapter":"6","verse":"8","text":"Ɛno nti sɛ yɛwɔ aduan ne ntama a, ɛno nko dɔɔso ma yɛn."},{"book":"1 Timoteo","chapter":"6","verse":"9","text":"Wɔn a wɔpɛ sɛ wonya wɔn ho no kɔtɔ sɔhwɛ mu na ɛdan ɔhaw ma wɔn ma ɛtwe wɔn kɔ ɔsɛe mu."},{"book":"1 Timoteo","chapter":"6","verse":"10","text":"Na sikanibere yɛ bɔne nyinaa ntin. Nnipa bi de sikanibere asi wɔn ani so denneennen nam so ama wɔapa wɔn gyidi ama awerɛhow ahyɛ wɔn koma ma."},{"book":"1 Timoteo","chapter":"6","verse":"11","text":"Enti wo a woyɛ Onyankopɔn nipa no, twe wo ho fi eyinom nyinaa ho. Di trenee, Onyamesom pa, gyidi, ɔdɔ, boasetɔ ne odwo akyi."},{"book":"1 Timoteo","chapter":"6","verse":"12","text":"Bɔ gyidi mu mmirikatu no ho mmɔden na pere nya nkwa a enni awiei no ma wo ho, efisɛ saa abrabɔ yi nti na bere a wodaa wo gyidi adi wɔ nnansefo bebree anim no, Onyankopɔn frɛɛ wo."},{"book":"1 Timoteo","chapter":"6","verse":"13","text":"Meka no Onyankopɔn a ɔma nneɛma nyinaa nkwa no ne Kristo Yesu a ɔkaa nokware wɔ Pontio Pilato anim no hyɛ wo sɛ,"},{"book":"1 Timoteo","chapter":"6","verse":"14","text":"tie mmara a mahyɛ ama wo no na di so pɛpɛɛpɛ kosi da a Yesu Kristo bɛba."},{"book":"1 Timoteo","chapter":"6","verse":"15","text":"Onyankopɔn a wɔahyira no na ne nkutoo di Hene, Ahene mu Hene ne Awura mu Awurade no bɛma no aba bere a ɛsɛ mu."},{"book":"1 Timoteo","chapter":"6","verse":"16","text":"Ɔno nko na ɔwɔ hɔ daa, na ɔte hann a obi ntumi mmɛn ho mu. Obiara nhuu no da na obiara nso rentumi nhu no da. Ɔno na nidi ne tumi a enni awiei wɔ no. Amen."},{"book":"1 Timoteo","chapter":"6","verse":"17","text":"Bɔ wiase yi mu ahonyafo kɔkɔ se wɔmmfa wɔn ahonya nhoahoa wɔn ho, na wɔmmfa wɔn anidaso nso nhyɛ adehunu te sɛ ahonya mu, na mmom wɔmfa wɔn ho nto Onyankopɔn a ɔnam nʼadɔe so maa yɛn asetena mu nneɛma pa nyinaa no so."},{"book":"1 Timoteo","chapter":"6","verse":"18","text":"Hyɛ wɔn sɛ wɔnyɛ papa na wɔnyɛ adefo wɔ nnwuma payɛ mu. Wɔnyɛ ayamye na wɔne afoforo nkyɛ nea wɔwɔ."},{"book":"1 Timoteo","chapter":"6","verse":"19","text":"Sɛ wɔyɛ saa a, wɔbɛto fapem pa ama wɔn daakye. Na wɔnam so anya asetena pa."},{"book":"1 Timoteo","chapter":"6","verse":"20","text":"Timoteo, hwɛ nea wɔde ahyɛ wo nsa no so yiye. Twe wo ho fi ahuhusɛm ne akyinnyehunu a wɔnam atoro so frɛ no “Nimdeɛ” no ho."},{"book":"1 Timoteo","chapter":"6","verse":"21","text":"Nnipa bi gye to mu sɛ wɔwɔ saa nimdeɛ no nam so ahwere gyidi kwan no."}]}