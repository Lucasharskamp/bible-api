{"data":[{"book":"Ndị Galeshịa","chapter":"3","verse":"1","text":"Ndị nzuzu a kpọrọ onwe ha ndị Galeshịa! Onye napụrụ unu akọnuche unu? Nʼihu unu ka a nọ kọwaa nʼụzọ doro anya mkpọgide nʼobe a kpọgidere Jisọs Kraịst."},{"book":"Ndị Galeshịa","chapter":"3","verse":"2","text":"Ọ bụ naanị otu ihe ka m chọrọ ịmata nʼaka unu. Unu natara Mmụọ Nsọ site nʼịrụ ọrụ iwu chọrọ, ka ọ bụ site na nkuzi nke okwukwe?"},{"book":"Ndị Galeshịa","chapter":"3","verse":"3","text":"Ọ ga-abụ na unu aghọọla ndị na-enweghị uche? Unu malitere site nʼike Mmụọ Nsọ, ma ugbu a unu na-akwụsịzi nʼike nke anụ ahụ?"},{"book":"Ndị Galeshịa","chapter":"3","verse":"4","text":"Unu tara ọtụtụ ahụhụ dị otu a nʼefu, ọ bụrụ nʼezie na ọ bụ nʼefu?"},{"book":"Ndị Galeshịa","chapter":"3","verse":"5","text":"Mmụọ nsọ ahụ Chineke nyere unu na ọrụ ebube ọ rụrụ nʼetiti unu, o mere ha nʼihi iwu unu debere, ka ọ bụ nʼihi na unu nụrụ ma kwerekwa oziọma?"},{"book":"Ndị Galeshịa","chapter":"3","verse":"6","text":"Nʼotu ụzọ ahụ, Ebraham kweere na Chineke, a gụrụ nke a nye ya dị ka ezi omume.3:6 Jen 15:6"},{"book":"Ndị Galeshịa","chapter":"3","verse":"7","text":"Matanụ nke a, na ọ bụ ndị nwere okwukwe bụ ụmụ Ebraham."},{"book":"Ndị Galeshịa","chapter":"3","verse":"8","text":"Dị ka ọ dị nʼAkwụkwọ nsọ, nʼoge ahụ dị nʼihu, nke bụ ugbu a, Chineke ga-agụ ndị mba ọzọ dị ka ndị ezi omume, site nʼokwukwe ha nwere nʼime ya. Nʼihi nke a, o buru ụzọ zie Ebraham oziọma ahụ nʼoge gara aga sị, “A ga-agọzikwa agbụrụ niile nọ nʼụwa site na gị.”3:8 Jen 12:3; 18:18; 22:18"},{"book":"Ndị Galeshịa","chapter":"3","verse":"9","text":"Ya mere, ndị dabeere nʼokwukwe bụkwa ndị na-eso Ebraham, nwoke okwukwe ahụ eketa ngọzị."},{"book":"Ndị Galeshịa","chapter":"3","verse":"10","text":"Ma ndị niile na-ele anya na a ga-azọpụta ha nʼihi na ha debere iwu niile, ka ọbụbụ ọnụ na-adakwasị. Nʼihi na e deela ya nʼakwụkwọ nsọ sị, “Onye a bụrụ ọnụ ka ọ bụ, bụ onye ọbụla na-edebeghị ọ bụladị otu nʼime iwu niile e dere nʼakwụkwọ iwu.”3:10 Dit 27:26"},{"book":"Ndị Galeshịa","chapter":"3","verse":"11","text":"Ugbu a, ọ bụ ihe pụtara ìhè na ọ dịghị onye ọbụla a na-agụ nʼonye ezi omume nʼihu Chineke, nʼihi na o debere iwu. Nʼihi na, “Onye ezi omume ga-esite nʼokwukwe dị ndụ.”3:11 Hab 2:4"},{"book":"Ndị Galeshịa","chapter":"3","verse":"12","text":"Ma iwu ahụ adabereghị nʼokwukwe, kama, iwu kwuru sị, “Mmadụ ahụ na-eme ihe iwu kwuru bụ onye ga-enwe ndụ site na ha.”3:12 Lev 18:5"},{"book":"Ndị Galeshịa","chapter":"3","verse":"13","text":"Ma Kraịst agbapụtala anyị site nʼọbụbụ ọnụ ahụ nke idebe iwu gaara ewetara anyị. Ọ ghọrọ ọbụbụ ọnụ nʼihi anyị. Nʼihi na e deela ya nʼakwụkwọ nsọ, “Onye a bụrụ ọnụ ka onye ahụ bụ nke a kwụbara nʼelu osisi.”3:13 Dit 21:23"},{"book":"Ndị Galeshịa","chapter":"3","verse":"14","text":"Ọ dị otu a ka ngọzị ahụ e nyere Ebraham bụrụkwa nke ndị mba ọzọ site na Kraịst Jisọs. Ka anyị niile site nʼokwukwe nata nkwa ahụ, bụ Mmụọ Nsọ."},{"book":"Ndị Galeshịa","chapter":"3","verse":"15","text":"Ụmụnna m, ka m were ihe nlere anya site na ndụ a na-adị kwa ụbọchị kọwaa okwu a: Dị ka mmadụ na-enweghị ike iwepụ maọbụ ịtụkwasị ihe nʼọgbụgba ndụ e mere ka o guzosie ike, otu a ka ọ dịkwa nʼọnọdụ a."},{"book":"Ndị Galeshịa","chapter":"3","verse":"16","text":"Ọ bụ Ebraham ka e kwere nkwa ya na mkpụrụ ya. Akwụkwọ nsọ asịghị, “nʼọtụtụ mkpụrụ,”3:16 Jen 12:7; 13:15; 24:7 kama, ọ sịrị, “ma nye mkpụrụ gị,” ya bụ otu onye, onye bụ Kraịst."},{"book":"Ndị Galeshịa","chapter":"3","verse":"17","text":"Ihe m na-akọwa bụ nke a: Iwu ahụ e mere ka ọ malite ịdị narị afọ anọ na iri atọ (430) site na mgbe e kwere nkwa ahụ, emeghị ka ọgbụgba ndụ ahụ Chineke mere ka ọ dịrị hapụ iguzokwa, o mekwaghị ka nkwa ahụ bụrụ ihe e wezugara ewezuga."},{"book":"Ndị Galeshịa","chapter":"3","verse":"18","text":"Ọ bụrụ na inweta ihe nketa nke ya na nkwa ahụ so dabeere nʼiwu, mgbe ahụ, ihe nketa ahụ adabereghị na nkwa e kwere. Ma Chineke sitere nʼamara nye Ebraham ihe nketa ahụ site na nkwa o kwere ya."},{"book":"Ndị Galeshịa","chapter":"3","verse":"19","text":"Gịnị mere e ji nye iwu? E nyere iwu ndị a nʼihi njehie, mee ka iwu ndị a dịgide tutu ruo mgbe mkpụrụ ahụ bịara, bụ onye e kwere na nkwa. E sitere nʼaka onye ogbugbo mee ka ndị mmụọ ozi mee ka iwu ahụ dị ire."},{"book":"Ndị Galeshịa","chapter":"3","verse":"20","text":"Onye ogbugbo gosiri ihe karịrị otu onye, ma Chineke bụ otu."},{"book":"Ndị Galeshịa","chapter":"3","verse":"21","text":"Iwu ahụ ọ na-emegide nkwa nke Chineke? Mba. Nʼezie ọ dịghị. Nʼihi na a sị na e nwere iwu dị nke pụrụ inye mmadụ ndụ, mgbe ahụ, ezi omume gaara abịara mmadụ site nʼiwu."},{"book":"Ndị Galeshịa","chapter":"3","verse":"22","text":"Ma akwụkwọ nsọ mechibidoro ihe niile nʼokpuru mmehie ka e nwee ike nye ndị kwere ekwe nkwa ahụ e kwere ha site nʼokwukwe nʼime Jisọs Kraịst."},{"book":"Ndị Galeshịa","chapter":"3","verse":"23","text":"Ma tupu okwukwe abịa, e ji iwu na-eche anyị nche. Iwu nọ ọnọdụ dị ka ụlọ mkpọrọ ebe e tinyere anyị tutu ruo mgbe a ga-eme ka okwukwe pụta ìhè."},{"book":"Ndị Galeshịa","chapter":"3","verse":"24","text":"Ya mere, iwu bụ onye nlekọta anyị, ruo mgbe Kraịst bịara, ka a gụọ anyị na ndị ezi omume site nʼokwukwe."},{"book":"Ndị Galeshịa","chapter":"3","verse":"25","text":"Ma ebe ọ bụ na okwukwe abịala, anyị anọkwaghị nʼokpuru onye nlekọta ọzọ."},{"book":"Ndị Galeshịa","chapter":"3","verse":"26","text":"Unu niile bụ ụmụ Chineke site nʼokwukwe nʼime Kraịst Jisọs."},{"book":"Ndị Galeshịa","chapter":"3","verse":"27","text":"Nʼihi na ka unu niile ha, bụ ndị e mere baptizim nʼime Kraịst, abụrụla ndị yikwasịrị onwe ha Kraịst."},{"book":"Ndị Galeshịa","chapter":"3","verse":"28","text":"E nwekwaghị onye Juu, maọbụ onye Griik, maọbụ ohu maọbụ onye nwe onwe ya; nwoke maọbụ nwanyị, nʼihi na unu niile bụ otu nʼime Kraịst Jisọs."},{"book":"Ndị Galeshịa","chapter":"3","verse":"29","text":"Ọ bụrụ na unu bụ ndị nke Kraịst, mgbe ahụ unu bụkwa mkpụrụ Ebraham, ndị nketa dị ka nkwa ahụ si dị."}]}