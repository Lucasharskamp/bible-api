{"data":[{"book":"योहन","chapter":"17","verse":"1","text":"इन बातों के प्रकट करने के बाद मसीह येशु ने स्वर्ग की ओर दृष्टि उठाकर प्रार्थना की."},{"book":"योहन","chapter":"17","verse":"2","text":"क्योंकि आपने उसे सारी मानव जाति पर अधिकार दिया है कि वह उन सबको अनंत जीवन प्रदान करे जिन्हें आपने उसे सौंपा है."},{"book":"योहन","chapter":"17","verse":"3","text":"अनंत जीवन यह है कि वे आपको, जो एकमात्र सच्चे परमेश्वर हैं और मसीह येशु को, जिसे आपने भेजा है, जानें."},{"book":"योहन","chapter":"17","verse":"4","text":"जो काम आपने मुझे सौंपा था, उसे पूरा कर मैंने पृथ्वी पर आपको गौरवान्वित किया है."},{"book":"योहन","chapter":"17","verse":"5","text":"इसलिये पिता, आप मुझे अपने साथ उसी महिमा से गौरवान्वित कीजिए, जो महिमा मेरी आपके साथ संसार की सृष्टि से पहले थी."},{"book":"योहन","chapter":"17","verse":"6","text":"“मैंने आपको उन सब पर प्रगट किया, संसार में से जिनको चुनकर आपने मुझे सौंपा था. वे आपके थे किंतु आपने उन्हें मुझे सौंपा था और उन्होंने आपके वचन का पालन किया."},{"book":"योहन","chapter":"17","verse":"7","text":"अब वे जान गए हैं कि जो कुछ आपने मुझे दिया है, वह सब आप ही की ओर से है"},{"book":"योहन","chapter":"17","verse":"8","text":"क्योंकि आपसे प्राप्‍त आज्ञाएं मैंने उन्हें दे दी है. उन्होंने उनको ग्रहण किया और वास्तव में यह जान लिया है कि मैं आपसे आया हूं; उन्होंने विश्वास किया कि आप ही मेरे भेजनेवाले हैं."},{"book":"योहन","chapter":"17","verse":"9","text":"आपसे मेरी विनती संसार के लिए नहीं किंतु उनके लिए है, जो आपके हैं और जिन्हें आपने मुझे सौंपा है."},{"book":"योहन","chapter":"17","verse":"10","text":"वह सब, जो मेरा है, आपका है, जो आपका है, वह मेरा है और मैं उनमें गौरवान्वित हुआ हूं"},{"book":"योहन","chapter":"17","verse":"11","text":"अब मैं संसार में नहीं रहूंगा; मैं आपके पास आ रहा हूं, किंतु वे सब संसार में हैं. पवित्र पिता! उन्हें अपने उस नाम में, जो आपने मुझे दिया है, सुरक्षित रखिए कि वे एक हों जैसे हम एक हैं."},{"book":"योहन","chapter":"17","verse":"12","text":"जब मैं उनके साथ था, मैंने उन्हें आपके उस नाम में, जो आपने मुझे दिया था, सुरक्षित रखा. मैंने उनकी रक्षा की; उनमें से किसी का नाश नहीं हुआ, सिवाय विनाश के पुत्र के; वह भी इसलिये कि पवित्र शास्त्र का वचन पूरा हो."},{"book":"योहन","chapter":"17","verse":"13","text":"“अब मैं आपके पास आ रहा हूं. ये सब मैं संसार में रहते हुए ही कह रहा हूं कि वे मेरे आनंद से परिपूर्ण हो जाएं."},{"book":"योहन","chapter":"17","verse":"14","text":"मैंने उनको आपका वचन दिया है. संसार ने उनसे घृणा की है क्योंकि वे संसार के नहीं हैं, जिस प्रकार मैं भी संसार का नहीं हूं."},{"book":"योहन","chapter":"17","verse":"15","text":"मैं आपसे यह विनती नहीं करता कि आप उन्हें संसार में से उठा लें परंतु यह कि आप उन्हें उस दुष्ट से बचाए रखें."},{"book":"योहन","chapter":"17","verse":"16","text":"वे संसार के नहीं हैं, जिस प्रकार मैं भी संसार का नहीं हूं."},{"book":"योहन","chapter":"17","verse":"17","text":"उन्हें सच्चाई में अपने लिए अलग कीजिए—आपका वचन सत्य है."},{"book":"योहन","chapter":"17","verse":"18","text":"जैसे आपने मुझे संसार में भेजा था, मैंने भी उन्हें संसार में भेजा."},{"book":"योहन","chapter":"17","verse":"19","text":"उनके लिए मैं स्वयं को समर्पित करता हूं कि वे भी सच्चाई में समर्पित हो जाएं."},{"book":"योहन","chapter":"17","verse":"20","text":"“मैं मात्र इनके लिए ही नहीं परंतु उन सबके लिए भी विनती करता हूं, जो इनके संदेश के द्वारा मुझमें विश्वास करेंगे."},{"book":"योहन","chapter":"17","verse":"21","text":"पिता! वे सब एक हों; जैसे आप मुझमें और मैं आप में, वैसे ही वे हममें एक हों जिससे संसार विश्वास करे कि आप ही मेरे भेजनेवाले हैं."},{"book":"योहन","chapter":"17","verse":"22","text":"वह महिमा, जो आपने मुझे प्रदान की है, मैंने उन्हें दे दी है कि वे भी एक हों, जिस प्रकार हम एक हैं,"},{"book":"योहन","chapter":"17","verse":"23","text":"आप मुझमें और मैं उनमें कि वे पूरी तरह से एक हो जाएं जिससे संसार पर यह साफ़ हो जाए कि आपने ही मुझे भेजा और आपने उनसे वैसा ही प्रेम किया है जैसा मुझसे."},{"book":"योहन","chapter":"17","verse":"24","text":"“पिता, मेरी इच्छा यह है कि वे भी, जिन्हें आपने मुझे सौंपा है, मेरे साथ वहीं रहें, जहां मैं हूं कि वे मेरी उस महिमा को देख सकें, जो आपने मुझे दी है क्योंकि संसार की सृष्टि के पहले से ही आपने मुझसे प्रेम किया है."},{"book":"योहन","chapter":"17","verse":"25","text":"“हे नीतिमान पिता, संसार ने तो आपको नहीं जाना किंतु मैं आपको जानता हूं, और उनको यह मालूम हो गया है कि आपने ही मुझे भेजा है."},{"book":"योहन","chapter":"17","verse":"26","text":"मैंने आपको उन पर प्रकट किया है, और प्रकट करता रहूंगा कि जिस प्रेम से आपने मुझसे प्रेम किया है, वही प्रेम उनमें बस जाए और मैं उनमें.”"}]}