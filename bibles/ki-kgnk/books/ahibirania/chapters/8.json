{"data":[{"book":"Ahibirania","chapter":"8","verse":"1","text":"Atĩrĩrĩ, ũhoro ũrĩa tũraaria nĩ atĩ: Nĩ tũrĩ na mũthĩnjĩri-Ngai-mũnene, ũrĩa ũikarĩte thĩ guoko-inĩ kwa ũrĩo gwa gĩtĩ kĩa Ũnene kĩa ũthamaki wa igũrũ,"},{"book":"Ahibirania","chapter":"8","verse":"2","text":"nake nĩ mũtungatĩri wa handũ-harĩa-haamũre, o kũu hema-inĩ ya gũtũnganwo ĩrĩa ya ma ĩrĩa yaakirwo nĩ Mwathani, no ti mũndũ."},{"book":"Ahibirania","chapter":"8","verse":"3","text":"Na rĩrĩ, mũthĩnjĩri-Ngai mũnene o wothe aathuuragwo nĩguo arutage iheo na magongona, na nĩ ũndũ ũcio o nake no nginya akorwo arĩ na kĩndũ gĩa kũruta."},{"book":"Ahibirania","chapter":"8","verse":"4","text":"Korwo arĩ o gũkũ thĩ-rĩ, ndangĩrĩ mũthĩnjĩri-Ngai, nĩgũkorwo nĩ kũrĩ andũ arĩa marutaga iheo iria ciathanĩtwo nĩ watho."},{"book":"Ahibirania","chapter":"8","verse":"5","text":"Nao matungataga mũhianĩre wa handũ-harĩa-haamũre na kĩĩruru kĩa maũndũ marĩa marĩ igũrũ. Ũndũ ũcio nĩguo watũmire Musa ataarwo hĩndĩ ĩrĩa eeharagĩria gwaka Hema-ya-Gũtũnganwo, akĩĩrwo atĩrĩ: “Menyerera wone nĩwathondeka indo icio ciothe kũringana na mũhianĩre ũrĩa wonirio ũrĩ kĩrĩma-inĩ.”"},{"book":"Ahibirania","chapter":"8","verse":"6","text":"No rĩrĩ, ũtungata ũrĩa Jesũ aheetwo nĩũkĩrĩte wao, o ta ũrĩa kĩrĩkanĩro kĩrĩa arĩ we mũiguithania wakĩo gĩkĩrĩte kĩrĩa gĩkũrũ, na ningĩ kĩhaandĩtwo na ciĩranĩro njega makĩria."},{"book":"Ahibirania","chapter":"8","verse":"7","text":"Nĩgũkorwo kĩrĩkanĩro kĩa mbere gĩtangĩarĩ na mahĩtia, gũtingĩagĩire bata wa gwetha kĩngĩ gĩa keerĩ."},{"book":"Ahibirania","chapter":"8","verse":"8","text":"No Ngai nĩoonire andũ marĩ na mahĩtia, akiuga atĩrĩ:"},{"book":"Ahibirania","chapter":"8","verse":"9","text":"Nakĩo kĩrĩkanĩro kĩu gĩtikahaana ta kĩrĩkanĩro"},{"book":"Ahibirania","chapter":"8","verse":"10","text":"Gĩkĩ nĩkĩo kĩrĩkanĩro kĩrĩa ngaarĩkanĩra na nyũmba ya Isiraeli"},{"book":"Ahibirania","chapter":"8","verse":"11","text":"Gũtigacooka gũkorwo na mũndũ ũkũruta ũrĩa ũngĩ,"},{"book":"Ahibirania","chapter":"8","verse":"12","text":"Nĩgũkorwo nĩngamarekera waganu wao,"},{"book":"Ahibirania","chapter":"8","verse":"13","text":"Na rĩrĩ, rĩrĩa ekwaria ũhoro wa kĩrĩkanĩro kĩerũ-rĩ, nĩgũtua aatuire kĩrĩa kĩa mbere gĩkũrũ; na kĩndũ o gĩothe kĩrakũra-rĩ, gĩtuĩkaga gĩa gũthira, gĩkabuĩria o biũ."}]}