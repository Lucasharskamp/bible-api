{"data":[{"book":"عَننَبِ سَكَرِ","chapter":"1","verse":"1","text":"دَرِيُسِ شَ مَنفّيَ حّ قِرِن ندٍ كِكٍ سٌلٌمَسَشَن ندٍ كُي، عَلَتَلَ نَشَ عَ مَسٍن عَننَبِ سَكَرِ بّ، بّرّكَيَ شَ دِ، عِدٌ شَ مَمَدِ قَنيِ، عَ نَشّ،"},{"book":"عَننَبِ سَكَرِ","chapter":"1","verse":"2","text":"«عَلَتَلَ بَرَ شْنْ وٌ بٍنبَيٍ مَ."},{"book":"عَننَبِ سَكَرِ","chapter":"1","verse":"3","text":"كْنْ، عِ شَ عَ قَلَ، مَنفّ عَلَتَلَ شَ مَسٍنيِ نَن يَ؛ ‹ﭑ تَن مَنفّ عَلَتَلَ بَرَ عَ قَلَ وٌ بّ، وٌ شَ فبِلٍن ﭑ مَ. نَ تّمُي ﭑ قَن فبِلٍنمَ نّ وٌ مَ."},{"book":"عَننَبِ سَكَرِ","chapter":"1","verse":"4","text":"وٌ نَشَ لُ عَلْ وٌ بٍنبَيٍ. سِنفٍ نَمِحْنمّيٍ نُ بَرَ عَ مَسٍن عٍ بّ، «مَنفّ عَلَتَلَ شَ مَسٍنيِ نَن يَ، وٌ فبِلٍن وٌ شَ قٍ حَاشِيٍ نُن وٌ شَ كّوَلِ حَاشِيٍ قْشْ رَ.» كْنْ عٍ مُ عٍ تُلِ مَتِ ﭑ مَ مَسٍنيِ رَ، عٍ مُ ﭑ شُي سُشُ. ﭑ تَن عَلَتَلَ شَ مَسٍنيِ نَن نَ كِ."},{"book":"عَننَبِ سَكَرِ","chapter":"1","verse":"5","text":"وٌ بٍنبَيٍ نَ مِندٍن؟ نَمِحْنمّيٍ فٌ؟ عٍ مُ قَشَمَ شّ؟"},{"book":"عَننَبِ سَكَرِ","chapter":"1","verse":"6","text":"ﭑ مَ مَسٍنيِ نُن ﭑ مَ سّرِيّ، عَ مُ وٌ بٍنبَيٍ لِشِ؟›»"},{"book":"عَننَبِ سَكَرِ","chapter":"1","verse":"7","text":"كِكٍ قُ نُن كٍرٍن ندٍ شِ مْشْحّن نُن نَانِ ندٍ، سٍبَتِ كِكٍ، دَرِيُسِ شَ مَنفّيَ حّ قِرِن ندٍ، عَلَتَلَ نَشَ عَ مَسٍن عَننَبِ سَكَرِ بّ، بّرّكَيَ شَ دِ، عِدٌ شَ مَمَدِ،"},{"book":"عَننَبِ سَكَرِ","chapter":"1","verse":"8","text":"«تٌ كْي رَ ﭑ بَرَ يِ لَامَتُنيِ تٌ. شّمّ ندٍ نُ نَ سٌي فبٍيلِ قَرِ، عَ نُ تِشِ مِرِتِ وُرِيٍ تَفِ قٌلٍ كُي. سٌي فبٍيلِيٍ، سٌي قْورّيٍ، نُن سٌي قِيشّيٍ نُ نَ عَ شَنبِ رَ."},{"book":"عَننَبِ سَكَرِ","chapter":"1","verse":"9","text":"ﭑ نَشَ عَ مَشْرِن، ‹ﭑ مَرِفِ، مُنسٍ نَ يٍيٍ تَن نَ؟› مَلٍكّ نَشَن نُ وْيّنمَ ﭑ نَ، عَ نَشَ عَ قَلَ، ‹ﭑ عَ مَسٍنمَ نّ عِ بّ.›"},{"book":"عَننَبِ سَكَرِ","chapter":"1","verse":"10","text":"مِشِ نَشَن نُ تِشِ مِرِتِ وُرِيٍ تَفِ، عَ نَشَ عَ قَلَ، ‹عَلَتَلَ شَ شّيرَيٍ نَن عٍ رَ نَشٍيٍ دُنِحَ عِحّرّ مَ.›"},{"book":"عَننَبِ سَكَرِ","chapter":"1","verse":"11","text":"عٍ نَشَ دّنتّفّ سَ عَلَتَلَ شَ مَلٍكّ بّ نَشَن نُ تِشِ مِرِتِ وُرِيٍ تَفِ، ‹مُشُ بَرَ دُنِحَ بِرِن عِحّرّ، دُنِحَ مِشِ بِرِن رَشَرَشِ، عٍ نَ بْحّسَ كُي.›"},{"book":"عَننَبِ سَكَرِ","chapter":"1","verse":"12","text":"عَلَتَلَ شَ مَلٍكّ نَشَ عَ قَلَ، ‹مَنفّ عَلَتَلَ، عِ قَمَ كِنِكِنِدٍ دَرِ سَلَمُ نُن يُدَيَ شَ تَايٍ مَ مُن تّمُي؟ عِ شْنْشِ عٍ مَ كَبِ حّ تٌنفٌ سٌلٌقٍرٍ.›"},{"book":"عَننَبِ سَكَرِ","chapter":"1","verse":"13","text":"عَلَتَلَ نَشَ نَ مَلٍكّ رَلِمَنِيَ، عَ عَ مَدُندُ، مَلٍكّ نَشَن نُ وْيّنمَ ﭑ نَ.»"},{"book":"عَننَبِ سَكَرِ","chapter":"1","verse":"14","text":"«نَ مَلٍكّ نَشَ عَ قَلَ ﭑ بّ، ‹عِ شَ عَ قَلَ، مَنفّ عَلَتَلَ شَ مَسٍنيِ نَن يَ؛ دَرِ سَلَمُ نُن سِيٌن رَقَن ﭑ مَ. ﭑ مُ تِنمَ عٍ شَ بِرَ شَنُنتٍنيِ فبّتّ قْشْ رَ."},{"book":"عَننَبِ سَكَرِ","chapter":"1","verse":"15","text":"ﭑ بَرَ شْنْ سِ فبّتّيٍ مَ نَشٍيٍ حْشْ عَ مَ تْورّ يٌ مُ نْمَ عٍ لِدٍ. سِنفٍ ﭑ نُ شْنْشِ دٌندٌرٌنتِ ﭑ مَ حَمَ مَ، كْنْ سِيٍ تَن بَرَ ندٍ سَ ﭑ مَ حَمَ شَ تْورّ شُن مَ.›»"},{"book":"عَننَبِ سَكَرِ","chapter":"1","verse":"16","text":"«نَ نَن عَ رَ، عَلَتَلَ نَشَ عَ مَسٍن، ‹ﭑ مَن كِنِكِنِمَ نّ دَرِ سَلَمُ مَ، ﭑ مَن ﭑ مَ بَنشِ تِمَ نّ. لُوتِ عِبّندُنمَ نّ دَرِ سَلَمُ تَا شُن مَ عَلَكٌ نَ شَ مَنِيَ، نَ تَا مَن شَ فبِلٍن تِ رَ.› مَنفّ عَلَتَلَ شَ مَسٍنيِ نَن نَ كِ."},{"book":"عَننَبِ سَكَرِ","chapter":"1","verse":"17","text":"عِ مَن شَ عَ قَلَ، ‹مَنفّ عَلَتَلَ شَ مَسٍنيِ نَن يَ؛ هَرِفٍ مَن لُمَ ﭑ مَ تَايٍ كُي، ﭑ مَن سِيٌن مَدُندُ مَ نّ، ﭑ مَن دَرِ سَلَمُ سُفَندِ مَ نّ.›»"}]}