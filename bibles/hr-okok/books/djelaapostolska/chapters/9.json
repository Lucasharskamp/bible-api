{"data":[{"book":"Djela Apostolska","chapter":"9","verse":"1","text":"A Savao, neprestano dišući prijetnjom ubojstva prema Gospodinovim učenicima, ode k velikom svećeniku."},{"book":"Djela Apostolska","chapter":"9","verse":"2","text":"Zatraži od njega pisma za sinagoge u Damasku da može sve sljedbenike Puta, i muškarce i žene, na koje ondje naiđe, dovesti okovane u Jeruzalem."},{"book":"Djela Apostolska","chapter":"9","verse":"3","text":"Kad se približio Damasku, odjednom ga obasja svjetlost s neba."},{"book":"Djela Apostolska","chapter":"9","verse":"4","text":"Padne na zemlju. Začuje nato glas kako mu govori: “Savle, Savle! Zašto me progoniš?”"},{"book":"Djela Apostolska","chapter":"9","verse":"5","text":"“Tko si ti, Gospodine?” upita Savao."},{"book":"Djela Apostolska","chapter":"9","verse":"6","text":"“Ustani i pođi u grad! Ondje će ti se reći što da činiš.”"},{"book":"Djela Apostolska","chapter":"9","verse":"7","text":"Savlovi su suputnici ostali bez riječi. Čuli su glas, ali nikoga nisu vidjeli."},{"book":"Djela Apostolska","chapter":"9","verse":"8","text":"Savao ustane sa zemlje. Oči su mu bile otvorene, ali ništa nije vidio. Povedu ga zato za ruku i uvedu u Damask."},{"book":"Djela Apostolska","chapter":"9","verse":"9","text":"Tri dana nije ništa vidio niti je jeo i pio."},{"book":"Djela Apostolska","chapter":"9","verse":"10","text":"A u Damasku je živio vjernik9:10 U grčkome: učenik. U 9:19, 25, 26, 30 i 36 također. imenom Ananija. Njemu Gospodin reče u viđenju: “Ananija!”"},{"book":"Djela Apostolska","chapter":"9","verse":"11","text":"Gospodin mu reče: “Idi u Ravnu ulicu, u Judinu kuću, i ondje potraži Savla iz Tarza. Eno ga ondje; moli se."},{"book":"Djela Apostolska","chapter":"9","verse":"12","text":"U viđenju koje sam mu dao vidio je čovjeka imenom Ananija kako ulazi i polaže na njega ruke da progleda.”"},{"book":"Djela Apostolska","chapter":"9","verse":"13","text":"“Ali, Gospodine,” odgovori Ananija, “od tolikih sam čuo da je mnogo zla učinio tvojim svetima u Jeruzalemu!"},{"book":"Djela Apostolska","chapter":"9","verse":"14","text":"Ima punomoć od velikog svećenika da okuje u lance sve koji prizivaju tvoje ime.”"},{"book":"Djela Apostolska","chapter":"9","verse":"15","text":"Gospodin mu odgovori: “Idi i učini što ti kažem. Izabrao sam Savla da ponese moje ime poganima i kraljevima i izraelskome narodu."},{"book":"Djela Apostolska","chapter":"9","verse":"16","text":"Pokazat ću mu koliko mora pretrpjeti zbog mojega imena.”"},{"book":"Djela Apostolska","chapter":"9","verse":"17","text":"Ananija ode onamo, položi ruke na Savla i reče: “Brate Savle, Gospodin Isus koji ti se ukazao na putu poslao me je da progledaš i da se napuniš Svetoga Duha.”"},{"book":"Djela Apostolska","chapter":"9","verse":"18","text":"Savlu s očiju odmah spadne nešto poput ljuski te progleda. Ustane zatim i krsti se."},{"book":"Djela Apostolska","chapter":"9","verse":"19","text":"Onda nešto pojede i okrijepi se."},{"book":"Djela Apostolska","chapter":"9","verse":"20","text":"Smjesta je po sinagogama počeo propovijedati da je Isus Božji Sin."},{"book":"Djela Apostolska","chapter":"9","verse":"21","text":"Svi koji su ga slušali bili su zaprepašteni. “Pa nije li ovo onaj isti koji je u Jeruzalemu istrebljivao Isusove sljedbenike?” pitali su. “Zar on nije došao ovamo zato da ih uhiti i okovane odvede pred velike svećenike?”"},{"book":"Djela Apostolska","chapter":"9","verse":"22","text":"Savlovo je propovijedanje bivalo sve silnije. Zbunjivao je Židove u Damasku dokazujući im da je Isus Mesija."},{"book":"Djela Apostolska","chapter":"9","verse":"23","text":"Nakon podosta vremena, židovski ga vođe odluče pogubiti,"},{"book":"Djela Apostolska","chapter":"9","verse":"24","text":"ali Savao dozna za njihovu nakanu. Danonoćno su nadzirali gradska vrata ne bi li ga ubili."},{"book":"Djela Apostolska","chapter":"9","verse":"25","text":"Zato ga vjernici noću spuste preko gradskoga zida u košari."},{"book":"Djela Apostolska","chapter":"9","verse":"26","text":"Kad je Savao stigao u Jeruzalem, pokušao se sastati s vjernicima, ali svi su ga se bojali. Nisu vjerovali da je zaista vjernik."},{"book":"Djela Apostolska","chapter":"9","verse":"27","text":"Tada ga Barnaba povede k apostolima te im ispriča da je Savao na putu u Damask vidio Gospodina i što mu je Gospodin rekao te kako je u Damasku hrabro propovijedao u Isusovo ime."},{"book":"Djela Apostolska","chapter":"9","verse":"28","text":"Od tada se s njima slobodno družio po Jeruzalemu i hrabro je propovijedao u Gospodnje ime."},{"book":"Djela Apostolska","chapter":"9","verse":"29","text":"Raspravljao je s nekim Židovima koji su govorili grčki pa ga oni nakane ubiti."},{"book":"Djela Apostolska","chapter":"9","verse":"30","text":"Kad su vjernici za to čuli, odvedu ga u Cezareju i pošalju doma u Tarz."},{"book":"Djela Apostolska","chapter":"9","verse":"31","text":"Crkva je u cijeloj Judeji, Galileji i Samariji živjela u miru. Izgrađivala se i napredovala. Vjernici su hodili u strahu Gospodnjemu i u utješeni Svetim Duhom."},{"book":"Djela Apostolska","chapter":"9","verse":"32","text":"Obilazeći svete posvuda, Petar je došao i k Božjemu narodu u gradu Lidi."},{"book":"Djela Apostolska","chapter":"9","verse":"33","text":"Ondje upozna nekog čovjeka imenom Eneja, koji je osam godina ležao uzet u postelji."},{"book":"Djela Apostolska","chapter":"9","verse":"34","text":"Petar mu reče: “Eneja, ozdravlja te Isus Krist! Ustani i namjesti postelju!” Čovjek smjesta ustane."},{"book":"Djela Apostolska","chapter":"9","verse":"35","text":"Kad su to vidjeli svi žitelji Lide i Šarona, obrate se Gospodinu."},{"book":"Djela Apostolska","chapter":"9","verse":"36","text":"U Jopi je živjela i vjernica imenom Tabita (što znači: “Košuta”). Život joj se sastojao u tomu da čini dobra i milosrdna djela."},{"book":"Djela Apostolska","chapter":"9","verse":"37","text":"Upravo se tada ona razboli i umre. Pripremili su ju za pokop i položili ju u sobi na katu."},{"book":"Djela Apostolska","chapter":"9","verse":"38","text":"Ali kad su čuli da je Petar blizu, u Lidi, pošalju k njemu dvojicu i zamole ga: “Odmah dođi k nama!”"},{"book":"Djela Apostolska","chapter":"9","verse":"39","text":"Petar zato odmah pođe s njima. Čim je stigao povedu ga u sobu na katu. Ondje ga okruže udovice plačući i pokazujući mu ogrtače i drugu odjeću koju im je Košuta izradila dok je bila s njima."},{"book":"Djela Apostolska","chapter":"9","verse":"40","text":"Ali Petar ih sve pošalje iz sobe. Klekne i pomoli se, a zatim se okrene prema tijelu i reče: “Tabita, ustani!” Ona otvori oči, pogleda Petra i sjedne."},{"book":"Djela Apostolska","chapter":"9","verse":"41","text":"On joj pruži ruku i pridigne ju. Zatim pozove udovice i svete pa im pokaže da je oživjela."},{"book":"Djela Apostolska","chapter":"9","verse":"42","text":"Vijest se pronese cijelim gradom te mnogi povjeruju u Gospodina."},{"book":"Djela Apostolska","chapter":"9","verse":"43","text":"Petar je neko vrijeme ostao u Jopi, u kući nekoga kožara Šimuna."}]}