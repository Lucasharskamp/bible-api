{"data":[{"book":"הבשורה על-פי מתי","chapter":"23","verse":"1","text":"ישוע פנה אל הקהל ואל תלמידיו ואמר:"},{"book":"הבשורה על-פי מתי","chapter":"23","verse":"2","text":"”הסופרים והפרושים יושבים על כסא משה."},{"book":"הבשורה על-פי מתי","chapter":"23","verse":"3","text":"לכן טוב שתשמעו בקולם ותעשו את מה שהם אומרים, אבל בשום אופן אל תעשו את מה שהם עושים! כי הם עצמם אינם עושים את מה שהם דורשים מכם לעשות."},{"book":"הבשורה על-פי מתי","chapter":"23","verse":"4","text":"הם מכבידים עליכם בדרישות שונות, בעוד שבעצמם לא מוכנים להרים אצבע."},{"book":"הבשורה על-פי מתי","chapter":"23","verse":"5","text":"”הם עושים את כל מעשיהם בשביל שיראו אותם. הם מעמידים פני צדיקים, מניחים תפילין בציבור ומאריכים את הציציות שלהם."},{"book":"הבשורה על-פי מתי","chapter":"23","verse":"6","text":"במסיבות הם אוהבים לשבת בראש השולחן, ובבית הכנסת – במקומות השמורים."},{"book":"הבשורה על-פי מתי","chapter":"23","verse":"7","text":"הם אוהבים שנותנים להם כבוד ברחובות ושקוראים להם ’רבי‘."},{"book":"הבשורה על-פי מתי","chapter":"23","verse":"8","text":"אל תרשו לאיש לקרוא לכם כך, כי ה׳ לבדו הוא רבכם, וכולכם שווים כאחים."},{"book":"הבשורה על-פי מתי","chapter":"23","verse":"9","text":"כמו כן אל תפנו לאיש בתואר ’אבי‘, כי רק לאלוהים שבשמים עליכם לקרוא ’אבי‘."},{"book":"הבשורה על-פי מתי","chapter":"23","verse":"10","text":"אל תרשו שיקראו לכם ’מורי ורבי‘, כי יש לכם מורה ורב אחד בלבד, והוא המשיח."},{"book":"הבשורה על-פי מתי","chapter":"23","verse":"11","text":"”ככל שתרבו לשרת את הזולת בענווה, כך תגדלו בעצמכם. כדי להיות גדולים ביותר – היו עבדים!"},{"book":"הבשורה על-פי מתי","chapter":"23","verse":"12","text":"מי שמכבד את עצמו יושפל ומי שמשפיל את עצמו יכובד."},{"book":"הבשורה על-פי מתי","chapter":"23","verse":"13-14","text":"”אוי לכם, הפרושים והסופרים, צבועים אתם! לא די שאינכם נכנסים בעצמכם למלכות השמים, אתם גם מונעים מאחרים להיכנס! אתם מעמידים פני צדיקים ומתפללים באריכות באמצע הרחוב, וכל זאת בזמן שאתם מגרשים אלמנות מבתיהן. צבועים שכמוכם!"},{"book":"הבשורה על-פי מתי","chapter":"23","verse":"15","text":"כן, אוי לכם, צבועים! אתם נוסעים למרחקים כדי לגייר אדם אחד, ולאחר שהתגייר אתם הופכים אותו לבן־גיהינום עוד יותר מכם!"},{"book":"הבשורה על-פי מתי","chapter":"23","verse":"16","text":"”אוי לכם, מנהיגים עיוורים! הכלל שלכם הוא: ’אם נשבעת במקדש ה׳ מותר לך להפר את שבועתך, אולם אם נשבעת בזהב של בית־המקדש אסור לך להפר את שבועתך‘."},{"book":"הבשורה על-פי מתי","chapter":"23","verse":"17","text":"עיוורים טיפשים! מה חשוב יותר, הזהב או המקדש שמקדש את הזהב?"},{"book":"הבשורה על-פי מתי","chapter":"23","verse":"18","text":"”כמו כן אתם אומרים: ’שבועה במזבח אינה מחייבת ומותר להפר אותה, אך שבועה בקורבן שעל המזבח – מחייבת‘."},{"book":"הבשורה על-פי מתי","chapter":"23","verse":"19","text":"עיוורים! מה גדול וחשוב יותר, הקורבן שעל המזבח או המזבח עצמו המקדש את הקורבן?"},{"book":"הבשורה על-פי מתי","chapter":"23","verse":"20","text":"הרי אם אתם נשבעים ’במזבח‘, אתם נשבעים למעשה בו ובכל אשר עליו."},{"book":"הבשורה על-פי מתי","chapter":"23","verse":"21","text":"כאשר אתם נשבעים ’במקדש‘, אתם נשבעים למעשה בו ובאלוהים השוכן בו."},{"book":"הבשורה על-פי מתי","chapter":"23","verse":"22","text":"ואם אתם נשבעים ’בשמים‘, אתם נשבעים בכסא אלוהים ובאלוהים עצמו."},{"book":"הבשורה על-פי מתי","chapter":"23","verse":"23","text":"”כן, אוי לכם פרושים וסופרים צבועים! אתם מקפידים על הלכות דקדקניות כמו לתת מעשר על עלי נענע בגינה, אולם אתם מתעלמים מהדברים החשובים באמת כמו צדק, רחמים ואמונה! אתם אמנם חייבים לתת מעשר, אולם אסור לכם להזניח את הדברים החשובים יותר."},{"book":"הבשורה על-פי מתי","chapter":"23","verse":"24","text":"מנהיגים עיוורים! אתם מסננים את היתוש ובולעים את הגמל!"},{"book":"הבשורה על-פי מתי","chapter":"23","verse":"25","text":"”אוי לכם, סופרים ופרושים צבועים שכמוכם! אתם מקפידים כל־כך על צחצוח הכוס מבחוץ, אולם תוכה מצחין מריקבון!"},{"book":"הבשורה על-פי מתי","chapter":"23","verse":"26","text":"פרושים עיוורים, טהרו תחילה את פנים הכלי ואז כולו יהיה נקי!"},{"book":"הבשורה על-פי מתי","chapter":"23","verse":"27","text":"”אוי לכם, סופרים ופרושים! אתם דומים לקברים הנראים יפים ומפוארים מבחוץ, אך בתוכם הם מלאים עצמות מתים, ריקבון וטומאה."},{"book":"הבשורה על-פי מתי","chapter":"23","verse":"28","text":"אתם משתדלים להיראות קדושים, אולם בפנים לבכם מלא צביעות וטומאה."},{"book":"הבשורה על-פי מתי","chapter":"23","verse":"29-30","text":"כן, אוי לכם פרושים, ואוי לכם סופרים – צבועים שכמוכם! אתם בונים מצבות לנביאים שאבותיכם הרגו, ומניחים פרחים על קברי אנשי־האלוהים שאבותיכם רצחו, ואתם אומרים: ’אנחנו, כמובן, לא היינו מעזים לנהוג כפי שנהגו אבותינו!‘"},{"book":"הבשורה על-פי מתי","chapter":"23","verse":"31","text":"”בדבריכם אלה אתם מעידים על עצמכם שהנכם בני רשעים."},{"book":"הבשורה על-פי מתי","chapter":"23","verse":"32","text":"אתם הולכים בעקבות אבותיכם וממלאים את מכסת עוונותיהם."},{"book":"הבשורה על-פי מתי","chapter":"23","verse":"33","text":"נחשים בני נחשים! כיצד תימלטו מעונש הגיהינום?"},{"book":"הבשורה על-פי מתי","chapter":"23","verse":"34","text":"”אני שולח אליכם נביאים, חכמים וסופרים; אחדים מהם תהרגו בצליבה, ואחרים תלקו בשוטים בבתי הכנסת שלכם, ותרדפו אחריהם מעיר לעיר!"},{"book":"הבשורה על-פי מתי","chapter":"23","verse":"35","text":"וכך תישאו באשמת הריגתם של כל אנשי האלוהים – החל בהבל הצדיק וכלה בזכריה בן־ברכיה, שאותו רצחתם בבית־המקדש בין ההיכל למזבח."},{"book":"הבשורה על-פי מתי","chapter":"23","verse":"36","text":"ובכן, כל זה יבוא על הדור הזה."},{"book":"הבשורה על-פי מתי","chapter":"23","verse":"37","text":"”ירושלים, ירושלים, ההורגת את הנביאים ורוגמת באבנים את שליחי אלוהים! פעמים רבות חפצתי לאסוף את בנייך, כתרנגולת האוספת את אפרוחיה תחת כנפיה, אולם לא רציתם."},{"book":"הבשורה על-פי מתי","chapter":"23","verse":"38","text":"ועתה אלוהים נוטש את ביתכם,"},{"book":"הבשורה על-פי מתי","chapter":"23","verse":"39","text":"ואני אומר לכם שמעתה ואילך לא תראו אותי יותר, עד אשר תאמרו: ’ברוך הבא בשם ה׳!‘ “"}]}