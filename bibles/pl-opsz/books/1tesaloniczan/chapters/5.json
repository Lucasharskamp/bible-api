{"data":[{"book":"1 Tesaloniczan","chapter":"5","verse":"1","text":"Przyjaciele, nie muszę pisać wam, kiedy to wszystko się wydarzy."},{"book":"1 Tesaloniczan","chapter":"5","verse":"2","text":"Doskonale bowiem wiecie, że dzień powrotu Pana nadejdzie nagle—jak złodziej, który przychodzi nocą."},{"book":"1 Tesaloniczan","chapter":"5","verse":"3","text":"Gdy wszyscy będą mówić: „Teraz zapanował pokój, jesteśmy bezpieczni”, niespodzianie spadnie na nich zagłada—jak bóle na rodzącą kobietę. I nie uciekną przed tym."},{"book":"1 Tesaloniczan","chapter":"5","verse":"4","text":"Ale wy, przyjaciele, nie żyjecie w ciemności, aby ten dzień zaskoczył was jak złodziej."},{"book":"1 Tesaloniczan","chapter":"5","verse":"5","text":"Wszyscy jesteście bowiem dziećmi dnia i światła. Nie należymy do nocy i ciemności!"},{"book":"1 Tesaloniczan","chapter":"5","verse":"6","text":"Nie śpijmy więc jak inni, ale uważajmy i bądźmy trzeźwi."},{"book":"1 Tesaloniczan","chapter":"5","verse":"7","text":"W nocy jedni śpią, inni się upijają."},{"book":"1 Tesaloniczan","chapter":"5","verse":"8","text":"My jednak należymy do dnia, dlatego bądźmy przytomni! Niech wiara i miłość będą naszym pancerzem, a nadzieja, jaką daje zbawienie—naszym hełmem."},{"book":"1 Tesaloniczan","chapter":"5","verse":"9","text":"Bóg nie przeznaczył nas bowiem do tego, abyśmy doświadczyli Jego gniewu, ale byśmy zostali uratowani przez Jezusa Chrystusa, naszego Pana."},{"book":"1 Tesaloniczan","chapter":"5","verse":"10","text":"On umarł za nas, abyśmy wszyscy razem z Nim żyli—niezależnie od tego, czy w dniu Jego powrotu będziemy żywi, czy martwi."},{"book":"1 Tesaloniczan","chapter":"5","verse":"11","text":"Podnoście się więc nawzajem na duchu i umacniajcie się w wierze, co z resztą już czynicie."},{"book":"1 Tesaloniczan","chapter":"5","verse":"12","text":"Przyjaciele, prosimy was, abyście darzyli uznaniem waszych duchowych przywódców, którzy pracują dla was i zwracają wam uwagę na wasze grzechy."},{"book":"1 Tesaloniczan","chapter":"5","verse":"13","text":"Z powodu pracy, którą wykonują, darzcie ich najwyższym szacunkiem i miłością. Niech wśród was zawsze panuje pokój."},{"book":"1 Tesaloniczan","chapter":"5","verse":"14","text":"Przyjaciele, zachęcamy was, abyście ostrzegali niezdyscyplinowanych, pocieszali zniechęconych, pomagali słabym, a wszystkim ludziom okazywali cierpliwość."},{"book":"1 Tesaloniczan","chapter":"5","verse":"15","text":"Uważajcie, aby nikt nikomu nie odpłacał złem za zło. Przeciwnie, starajcie się zawsze czynić dobro—nie tylko sobie nawzajem, ale także wszystkim innym ludziom."},{"book":"1 Tesaloniczan","chapter":"5","verse":"16","text":"Zawsze bądźcie radośni,"},{"book":"1 Tesaloniczan","chapter":"5","verse":"17","text":"nieustannie się módlcie,"},{"book":"1 Tesaloniczan","chapter":"5","verse":"18","text":"i—niezależnie od sytuacji—bądźcie wdzięczni Panu. Należycie do Chrystusa Jezusa, dlatego Bóg oczekuje od was takiej właśnie postawy."},{"book":"1 Tesaloniczan","chapter":"5","verse":"19","text":"Nie odrzucajcie działania Ducha Świętego"},{"book":"1 Tesaloniczan","chapter":"5","verse":"20","text":"i nie lekceważcie Bożych proroctw."},{"book":"1 Tesaloniczan","chapter":"5","verse":"21","text":"Wszystko sprawdzajcie i trzymajcie się tego, co jest wartościowe."},{"book":"1 Tesaloniczan","chapter":"5","verse":"22","text":"Unikajcie wszelkiego rodzaju zła!"},{"book":"1 Tesaloniczan","chapter":"5","verse":"23","text":"Niech sam Bóg, który obdarza ludzi pokojem, całkowicie was oczyści, tak aby wasz duch, dusza i ciało zostały bez skazy zachowane aż do dnia przyjścia naszego Pana, Jezusa Chrystusa."},{"book":"1 Tesaloniczan","chapter":"5","verse":"24","text":"Ten, który was powołał, jest wierny i dokona wszystkiego, co obiecał."},{"book":"1 Tesaloniczan","chapter":"5","verse":"25","text":"Przyjaciele, módlcie się za nas"},{"book":"1 Tesaloniczan","chapter":"5","verse":"26","text":"i serdecznie pozdrówcie od nas wszystkich wierzących."},{"book":"1 Tesaloniczan","chapter":"5","verse":"27","text":"W imieniu samego Pana zobowiązuję was też do odczytania im tego listu."},{"book":"1 Tesaloniczan","chapter":"5","verse":"28","text":"Niech nasz Pan, Jezus Chrystus, obdarza was swoją łaską!"}]}