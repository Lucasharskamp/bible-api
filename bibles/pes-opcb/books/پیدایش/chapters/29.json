{"data":[{"book":"پیدایش","chapter":"29","verse":"1","text":"یعقوب به سفر خود ادامه داد تا به سرزمین مردمان مشرق رسید."},{"book":"پیدایش","chapter":"29","verse":"2","text":"در صحرا چاهی دید که سه گلۀ گوسفند کنار آن خوابیده بودند، زیرا از آن چاه، به گله‌ها آب می‌دادند. اما سنگی بزرگ بر دهانۀ چاه قرار داشت."},{"book":"پیدایش","chapter":"29","verse":"3","text":"(رسم بر این بود که وقتی همهٔ گله‌ها جمع می‌شدند، آن سنگ را از سر چاه برمی‌داشتند و پس از سیراب کردن گله‌ها، دوباره سنگ را بر سر چاه می‌غلتانیدند.)"},{"book":"پیدایش","chapter":"29","verse":"4","text":"یعقوب نزد چوپانان رفت و از آنها پرسید که از کجا هستند. گفتند از حران هستند."},{"book":"پیدایش","chapter":"29","verse":"5","text":"به ایشان گفت: «آیا لابان نوۀ ناحور را می‌شناسید؟»"},{"book":"پیدایش","chapter":"29","verse":"6","text":"یعقوب پرسید: «حالِ او خوب است؟»"},{"book":"پیدایش","chapter":"29","verse":"7","text":"یعقوب گفت: «هنوز تا غروب خیلی مانده است. چرا به گوسفندها آب نمی‌دهید تا دوباره بروند و بچرند؟»"},{"book":"پیدایش","chapter":"29","verse":"8","text":"جواب دادند: «تا همهٔ گله‌ها سر چاه نیایند ما نمی‌توانیم سنگ را برداریم و گله‌هایمان را سیراب کنیم.»"},{"book":"پیدایش","chapter":"29","verse":"9","text":"در حالی که این گفتگو ادامه داشت، راحیل با گلهٔ پدرش سر رسید، زیرا او نیز چوپان بود."},{"book":"پیدایش","chapter":"29","verse":"10","text":"وقتی یعقوب دختر دایی خود، راحیل را دید که با گله لابان می‌آید، سنگ را از سر چاه برداشت و گلهٔ او را سیراب نمود."},{"book":"پیدایش","chapter":"29","verse":"11","text":"سپس یعقوب، راحیل را بوسیده، با صدای بلند شروع به گریستن نمود!"},{"book":"پیدایش","chapter":"29","verse":"12","text":"یعقوب خود را معرفی کرد و گفت که خویشاوند پدرش و پسر ربکاست. راحیل به محض شنیدن سخنان او، دوان‌دوان به منزل شتافت و پدرش را باخبر کرد."},{"book":"پیدایش","chapter":"29","verse":"13","text":"چون لابان خبر آمدن خواهرزادهٔ خود یعقوب را شنید به استقبالش شتافت و او را در آغوش گرفته، بوسید و به خانهٔ خود آورد. آنگاه یعقوب داستان خود را برای او شرح داد."},{"book":"پیدایش","chapter":"29","verse":"14","text":"لابان به او گفت: «تو از گوشت و استخوان من هستی!»"},{"book":"پیدایش","chapter":"29","verse":"15","text":"لابان به او گفت: «تو نباید به دلیل اینکه خویشاوند من هستی برای من مجانی کار کنی. بگو چقدر مزد به تو بدهم؟»"},{"book":"پیدایش","chapter":"29","verse":"16","text":"لابان دو دختر داشت که نام دختر بزرگ لَیه و نام دختر کوچک راحیل بود."},{"book":"پیدایش","chapter":"29","verse":"17","text":"لیه چشمانی ضعیف داشت، اما راحیل زیبا و خوش‌اندام بود."},{"book":"پیدایش","chapter":"29","verse":"18","text":"یعقوب عاشق راحیل شده بود. پس به لابان گفت: «اگر راحیل، دختر کوچکت را به همسری به من بدهی، هفت سال برای تو کار خواهم کرد.»"},{"book":"پیدایش","chapter":"29","verse":"19","text":"لابان جواب داد: «قبول می‌کنم. ترجیح می‌دهم دخترم را به تو که از بستگانم هستی بدهم تا به یک بیگانه.»"},{"book":"پیدایش","chapter":"29","verse":"20","text":"یعقوب برای ازدواج با راحیل هفت سال برای لابان کار کرد، ولی به قدری راحیل را دوست می‌داشت که این سالها در نظرش چند روز آمد."},{"book":"پیدایش","chapter":"29","verse":"21","text":"آنگاه یعقوب به لابان گفت: «مدت قرارداد ما تمام شده و موقع آن رسیده است که راحیل را به زنی بگیرم.»"},{"book":"پیدایش","chapter":"29","verse":"22","text":"لابان همهٔ مردم آنجا را دعوت کرده، ضیافتی بر پا نمود."},{"book":"پیدایش","chapter":"29","verse":"23","text":"وقتی هوا تاریک شد، لابان دختر خود لیه را به حجله فرستاد و یعقوب با وی همبستر شد."},{"book":"پیدایش","chapter":"29","verse":"24","text":"(لابان کنیزی به نام زلفه به لیه داد تا او را خدمت کند.)"},{"book":"پیدایش","chapter":"29","verse":"25","text":"اما صبح روز بعد، یعقوب به جای راحیل، لیه را در حجلهٔ خود یافت. پس رفته، به لابان گفت: «این چه کاری بود که با من کردی؟ من هفت سال برای تو کار کردم تا راحیل را به من بدهی. چرا مرا فریب دادی؟»"},{"book":"پیدایش","chapter":"29","verse":"26","text":"لابان جواب داد: «رسم ما بر این نیست که دختر کوچکتر را زودتر از دختر بزرگتر شوهر بدهیم."},{"book":"پیدایش","chapter":"29","verse":"27","text":"صبر کن تا هفتهٔ عروسی لیه بگذرد، بعد راحیل را نیز به زنی بگیر، مشروط بر اینکه قول بدهی هفت سال دیگر برایم کار کنی.»"},{"book":"پیدایش","chapter":"29","verse":"28","text":"یعقوب قبول کرد و لابان پس از پایان هفتهٔ عروسی لیه، دختر کوچک خود راحیل را هم به یعقوب داد."},{"book":"پیدایش","chapter":"29","verse":"29","text":"(لابان کنیزی به نام بلهه به راحیل داد تا او را خدمت کند.)"},{"book":"پیدایش","chapter":"29","verse":"30","text":"یعقوب با راحیل نیز همبستر شد و او را بیشتر از لیه دوست می‌داشت و به خاطر او هفت سال دیگر برای لابان کار کرد."},{"book":"پیدایش","chapter":"29","verse":"31","text":"وقتی خداوند دید که یعقوب لیه را دوست ندارد، لیه را مورد لطف خود قرار داد و او بچه‌دار شد، ولی راحیل نازا ماند."},{"book":"پیدایش","chapter":"29","verse":"32","text":"آنگاه لیه حامله شد و پسری زایید. او گفت: «خداوند مصیبت مرا دیده است و بعد از این شوهرم مرا دوست خواهد داشت.» پس او را رئوبین29‏:32 «رِئوبین» یعنی «ببین، یک پسر!» همچنین در عبری با عبارتی به معنی «مصیبت مرا دیده است» نیز شباهت دارد. نامید، زیرا گفت: «خداوند مصیبت مرا دیده است، اکنون شوهرم مرا دوست خواهد داشت.»"},{"book":"پیدایش","chapter":"29","verse":"33","text":"او بار دیگر حامله شده، پسری به دنیا آورد و او را شمعون29‏:33 «شمعون» احتمالاً یعنی «آن که می‌شنود». نامید، زیرا گفت: «خداوند شنید که من مورد بی‌مهری قرار گرفته‌ام و پسر دیگری به من داد.»"},{"book":"پیدایش","chapter":"29","verse":"34","text":"لیه باز هم حامله شد و پسری به دنیا آورد و او را لاوی29‏:34 «لاوی» با واژۀ عبری به معنی «دلبستگی» شباهت دارد و ممکن است از آن گرفته شده باشد. نامید، زیرا گفت: «اینک مطمئناً شوهرم به من دلبسته خواهد شد، زیرا این سومین پسری است که برایش به دنیا آورده‌ام.»"},{"book":"پیدایش","chapter":"29","verse":"35","text":"بار دیگر او حامله شد و پسری به دنیا آورد و او را یهودا29‏:35 «یهودا» با واژۀ عبری به معنی «ستایش» شباهت دارد و ممکن است از آن گرفته شده باشد. نامید، زیرا گفت: «این بار خداوند را ستایش خواهم نمود.» آنگاه لیه از زاییدن بازایستاد."}]}