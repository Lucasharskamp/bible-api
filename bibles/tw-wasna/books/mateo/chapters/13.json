{"data":[{"book":"Mateo","chapter":"13","verse":"1","text":"Ɛda no ara Yesu firii adi kɔtenaa mpoano."},{"book":"Mateo","chapter":"13","verse":"2","text":"Nnipakuo kɔɔ ne nkyɛn wɔ hɔ. Ɔkɔtenaa kodoɔ bi mu a na nnipakuo no nso gyinagyina mpoano hɔ."},{"book":"Mateo","chapter":"13","verse":"3","text":"Ɔhyɛɛ aseɛ kyerɛkyerɛɛ wɔn abɛbuo mu sɛ, “Okuafoɔ bi kɔɔ nʼafuom kɔguu aba."},{"book":"Mateo","chapter":"13","verse":"4","text":"Ɔgu so reguo no, aba no bi guu ɛkwan mu maa nnomaa bɛsosɔɔ ne nyinaa."},{"book":"Mateo","chapter":"13","verse":"5","text":"Ebi nso kɔguu abotan so. Ankyɛre na aba no fifiriiɛ."},{"book":"Mateo","chapter":"13","verse":"6","text":"Esiane sɛ na dɔteɛ a ɛwɔ abotan no so sua no enti, owia bɔɔ so no, ne nyinaa hyeeɛ."},{"book":"Mateo","chapter":"13","verse":"7","text":"Aba no bi nso guu nkasɛɛ mu, na nkasɛɛ no nyiniiɛ no ɛmiaa no."},{"book":"Mateo","chapter":"13","verse":"8","text":"Aba no bi guu asase pa mu. Ɛnyiniiɛ, soo aba mmɔho aduasa; ebi aduosia ɛnna afoforɔ nso ɔha."},{"book":"Mateo","chapter":"13","verse":"9","text":"Deɛ ɔwɔ aso no, ma ɔntie!”"},{"book":"Mateo","chapter":"13","verse":"10","text":"Ɔwiee ne nkyerɛkyerɛ no, nʼasuafoɔ no baa ne nkyɛn bɛbisaa no sɛ, “Adɛn na daa wonam abɛbuo so kasa kyerɛ nnipa no?”"},{"book":"Mateo","chapter":"13","verse":"11","text":"Yesu buaa wɔn sɛ, “Mo deɛ, wɔde Ɔsoro Ahennie ho ahintasɛm ama mo na wɔn deɛ, wɔmmfa mmaa wɔn."},{"book":"Mateo","chapter":"13","verse":"12","text":"Deɛ ɔwɔ biribi no, wɔbɛma no bi aka ho na wanya ma abu ne so. Na deɛ ɔnni ahe bi no, kakra a ɔwɔ no mpo, wɔbɛgye afiri ne nsam."},{"book":"Mateo","chapter":"13","verse":"13","text":"Deɛ enti a ɛma mekasa kyerɛ wɔn abɛbuo mu no ne sɛ:"},{"book":"Mateo","chapter":"13","verse":"14","text":"Yei maa Yesaia nkɔm a ɔhyɛɛ sɛ:"},{"book":"Mateo","chapter":"13","verse":"15","text":"Ɛfiri sɛ, ɔman yi akoma apirim."},{"book":"Mateo","chapter":"13","verse":"16","text":"Na mo deɛ, wɔahyira mo ani sɛ ɛnhunu adeɛ; wɔahyira mo aso sɛ ɛnte asɛm."},{"book":"Mateo","chapter":"13","verse":"17","text":"Na me deɛ mereka akyerɛ mo sɛ, adiyifoɔ ne ateneneefoɔ pii pɛɛ sɛ wɔhunu deɛ mohunu no, nanso wɔanhunu. Wɔpɛɛ sɛ wɔte deɛ mote no, nanso wɔante."},{"book":"Mateo","chapter":"13","verse":"18","text":"“Afei, montie ɛbɛ a ɛfa okuafoɔ a ɔkɔguu aba wɔ nʼafuom no ho no asekyerɛ."},{"book":"Mateo","chapter":"13","verse":"19","text":"Wɔn a wɔtie Onyankopɔn asɛm no, na wɔnte aseɛ no te sɛ aba a ɛguu ɛkwan mu no. Ɔbɔnefoɔ no ba, bɛhwim deɛ wɔadua wɔ wɔn akoma mu no."},{"book":"Mateo","chapter":"13","verse":"20","text":"Aba a ɛguu abotan soɔ no gyina hɔ ma wɔn a wɔte asɛm no, na wɔde anigyeɛ sɔ mu."},{"book":"Mateo","chapter":"13","verse":"21","text":"Nanso, asɛm no ntim wɔ wɔn mu. Yei enti, ɛnkyɛre na asɛm no awu. Esiane sɛ asɛm no awuo enti, sɛ ɔhaw anaa ɔtaa bi ba a, wɔpa aba."},{"book":"Mateo","chapter":"13","verse":"22","text":"Aba a ɛguu nkasɛɛ mu no gyina hɔ ma wɔn a wɔtie asɛm no, nanso ewiase yi mu abrabɔ mu haw ne agyapadeɛ ho dwene enti, ɛmma asɛm no ntumi nnyɛ wɔn mu adwuma."},{"book":"Mateo","chapter":"13","verse":"23","text":"Na aba a ɛguu asase pa mu no gyina hɔ ma wɔn a wɔtie asɛm no, na wɔte aseɛ. Wɔso aba mmɔho aduasa; ebi aduosia; ɛnna afoforɔ nso, ɔha.”"},{"book":"Mateo","chapter":"13","verse":"24","text":"Yesu de ɛbɛ foforɔ kaa asɛm sɛ, “Ɔsoro Ahennie no te sɛ okuafoɔ bi a ɔdua aba wɔ nʼafuom."},{"book":"Mateo","chapter":"13","verse":"25","text":"Ɛda koro anadwo a wada no, ne ɔtamfoɔ nso bɛduaa wira fraa aburoo a wadua no."},{"book":"Mateo","chapter":"13","verse":"26","text":"Aburoo no renyini no, na wira no nso renyini."},{"book":"Mateo","chapter":"13","verse":"27","text":"“Okuafoɔ no apaafoɔ bɛka kyerɛɛ no sɛ, ‘Owura, aba a woduaeɛ no, wira bi afifiri wɔ aseɛ!’"},{"book":"Mateo","chapter":"13","verse":"28","text":"“Okuafoɔ no buaa sɛ, ‘Ɔtamfoɔ bi na ɔduaeɛ!’"},{"book":"Mateo","chapter":"13","verse":"29","text":"“Ɔbuaa wɔn sɛ, ‘Dabi! Anhwɛ a na moatutu aburoo no bi afra wira no."},{"book":"Mateo","chapter":"13","verse":"30","text":"Momma ne nyinaa nyini nkɔsi otwa berɛ na mama atwafoɔ ayiyi wira no afiri aburoo no mu ahye no, na wɔde aburoo no nso agu asan so.’ ”"},{"book":"Mateo","chapter":"13","verse":"31","text":"Yesu buu wɔn ɛbɛ foforɔ sɛ, “Ɔsoro Ahennie te sɛ onyina aba ketewa bi a obi duaa wɔ nʼafuom."},{"book":"Mateo","chapter":"13","verse":"32","text":"Ɛyɛ aba ketewaa bi, nanso sɛ ɛnyini a, ɛyɛ dutan kɛseɛ ma nnomaa kɔsisi ne mman so.”"},{"book":"Mateo","chapter":"13","verse":"33","text":"Ɔbuu wɔn ɛbɛ foforɔ sɛ, “Ɔsoro Ahennie te sɛ mmɔreka bi a burodotofoɔ de fotɔ mmɔre ma ɛtu.”"},{"book":"Mateo","chapter":"13","verse":"34","text":"Yesu nam abɛbuo so na ɔkasa kyerɛɛ nnipadɔm no."},{"book":"Mateo","chapter":"13","verse":"35","text":"Esiane sɛ na adiyifoɔ ahyɛ nkɔm sɛ ɔnam abɛbuo so bɛkasa enti, wanka asɛm a wamfa abɛbuo amfra mu. Nkɔm a adiyifoɔ no hyɛeɛ ne sɛ,"},{"book":"Mateo","chapter":"13","verse":"36","text":"Afei, Yesu firii nnipadɔm no nkyɛn kɔɔ efie. Nʼasuafoɔ no baa ne nkyɛn bɛka kyerɛɛ no sɛ, ɔnkyerɛ wɔn abɛbuo a ɛfa ewira ne aba ho no ase."},{"book":"Mateo","chapter":"13","verse":"37","text":"Yesu buaa wɔn sɛ, “Me Onipa Ba no, mene okuafoɔ a ɔduaa aba no."},{"book":"Mateo","chapter":"13","verse":"38","text":"Afuo no ne ewiase, na aba no nso gyina hɔ ma wɔn a wɔyɛ Ahennie no mma; ewira no nso gyina hɔ ma wɔn a wɔyɛ ɔbonsam mma."},{"book":"Mateo","chapter":"13","verse":"39","text":"Ɔtamfoɔ a ɔduaa ewira fraa aburoo no ne ɔbɔnefoɔ no. Otwa berɛ no yɛ ewiase awieeɛ; atwafoɔ no ne abɔfoɔ."},{"book":"Mateo","chapter":"13","verse":"40","text":"“Sɛdeɛ asɛnka no mu, wɔtutuu wira no firi aburoo no mu kɔhyee no no, saa ara na ɛbɛyɛ ewiase awieeɛ."},{"book":"Mateo","chapter":"13","verse":"41","text":"Onipa Ba no bɛsoma nʼabɔfoɔ, na wɔabɛboaboa wɔn a wɔpɛ bɔne, nsɛmmɔnedifoɔ nyinaa ano afiri Ahennie no mu,"},{"book":"Mateo","chapter":"13","verse":"42","text":"na wɔato wɔn agu ogyatannaa no mu, ahye wɔn. Ɛhɔ na esu ne agyaadwoɔ wɔ."},{"book":"Mateo","chapter":"13","verse":"43","text":"Na ateneneefoɔ no bɛhyerɛn sɛ owia wɔ wɔn Agya Ahennie no mu. Deɛ ɔwɔ aso no, ma ɔntie!”"},{"book":"Mateo","chapter":"13","verse":"44","text":"Yesu toaa abɛbuo no so sɛ, “Ɔsoro Ahennie no te sɛ ademudeɛ bi a obi kɔhunuu wɔ afuo bi mu.13.44 Tete no, ɛsiane sɛ na sikakorabea biara nni baabi enti, na wɔde ademudeɛ sie fam. Ɔkataa so, na ɔde ahopere kɔtɔn nʼahodeɛ nyinaa, de kɔtɔɔ afuo no."},{"book":"Mateo","chapter":"13","verse":"45","text":"“Bio, Ɔsoro Ahennie te sɛ obi a ɔdi ahwene pa ho edwa a ɔrepɛ ahwene pa atɔ."},{"book":"Mateo","chapter":"13","verse":"46","text":"Ɔkɔnyaa bi a ɛyɛ fɛ mmoroso, enti ɔkɔtɔn nʼahodeɛ nyinaa de kɔtɔeɛ!”"},{"book":"Mateo","chapter":"13","verse":"47","text":"Yesu toaa so bio sɛ, “Ɔsoro Ahennie no te sɛ obi a ɔkɔguu asau wɔ asuo bi mu yii nsuomnam ahodoɔ bebree."},{"book":"Mateo","chapter":"13","verse":"48","text":"Asau no yɛɛ ma no, ɔtwe baa konkɔn so. Afei, ɔtenaa ase yiyii nam pa no guu kɛntɛn mu ɛnna ɔtoo deɛ ɛnyɛ no guiɛ."},{"book":"Mateo","chapter":"13","verse":"49","text":"Saa ara na ewiase awieeɛ bɛyɛ. Abɔfoɔ no bɛba abɛpa abɔnefoɔ no afiri ateneneefoɔ no mu,"},{"book":"Mateo","chapter":"13","verse":"50","text":"na wɔato abɔnefoɔ no agu ogyatannaa no mu; ɛhɔ na esu ne agyaadwoɔ wɔ."},{"book":"Mateo","chapter":"13","verse":"51","text":"“Mote aseɛ?”"},{"book":"Mateo","chapter":"13","verse":"52","text":"Yesu toaa ne nkyerɛkyerɛ no so sɛ, “Atwerɛsɛm no akyerɛkyerɛfoɔ a wɔabɛyɛ mʼasuafoɔ no te sɛ efiewura a wada nʼagyapadeɛ foforɔ ne dada nyinaa adi.”"},{"book":"Mateo","chapter":"13","verse":"53","text":"Yesu wiee nʼabɛbuo no, ɔfiri baabi a ɔwɔ hɔ."},{"book":"Mateo","chapter":"13","verse":"54","text":"Ɔkɔɔ ne kurom Nasaret. Ɔkyerɛkyerɛɛ wɔ hyiadan mu maa wɔn a wɔtiee no no ho dwirii wɔn. Wɔbisabisaa wɔn ho wɔn ho sɛ, “Ɛhe na saa ɔbarima yi kɔnyaa nyansa a ɔde yɛ anwanwadeɛ sɛɛ yi?"},{"book":"Mateo","chapter":"13","verse":"55","text":"Ɛnyɛ dua dwumfoɔ no ba no ni? Ɛnyɛ ne maame ne Maria? Ɛnyɛ ne nua mmarimanom ne Yakobo ne Yosef ne Simon ne Yuda?"},{"book":"Mateo","chapter":"13","verse":"56","text":"Ɛnyɛ yɛne ne nuammaanom na ɛte ha? Na afei ɛhe na ɔkɔnyaa yeinom nyinaa yi?”"},{"book":"Mateo","chapter":"13","verse":"57","text":"Wɔn bo fuu no."},{"book":"Mateo","chapter":"13","verse":"58","text":"Esiane sɛ wɔannye no annie no enti, wanyɛ anwanwadeɛ bebree wɔ hɔ."}]}