{"data":[{"book":"Matei","chapter":"3","verse":"1","text":"Imiyaka mingi hambele Yohane Mbatitsa tsakaghenda mne inyika ya Yudeya, kandusa kuwapetela iwanu."},{"book":"Matei","chapter":"3","verse":"2","text":"Kalonga, “Mtsileke nzambi tsenu kwaapfila Undewa wa kulanga wa habehi!”"},{"book":"Matei","chapter":"3","verse":"3","text":"Yohane iyo imunu iyalongighwe ne nabii Isaya,"},{"book":"Matei","chapter":"3","verse":"4","text":"Yohane tsakapfala ghamaghwanda ighatendighwe kwe imighala ye ngamiya, na ghumsipi ghwe ingotsi mchuno, chijo chake tsachikala iwanzighe ne uki ye kwibagho."},{"book":"Matei","chapter":"3","verse":"5","text":"Iwanu wamghendela kulawa Yerusalemu, Yudeya yose na kulawa mne isi tsose itsili habehi ne ghumto Yoridani."},{"book":"Matei","chapter":"3","verse":"6","text":"Watsitoghola nzambi tsawo na kutsileka, naye kawabatitsa mne ghumto Yoridani."},{"book":"Matei","chapter":"3","verse":"7","text":"Yohane hawonile Mafarisayo na Masadukayo wengi womtsila yawabatitse, kawalongela, “Mwemwe iwana we nzoka! Yuhi yawalongele mwodaha kuhepa ukuhighighwa ne Imulungu ikukutsa?"},{"book":"Matei","chapter":"3","verse":"8","text":"Mtende aghala igholangusa ka mtsileka nzambi tsenu."},{"book":"Matei","chapter":"3","verse":"9","text":"Mleke kwipfikitsa ka mwodaha kuhepa ukuhighighwa ne Imulungu kwa kulonga mwinaye aba wenu Abrahamu. Nomlongelani ghendo, Imulungu kodaha kumtendela Abrahamu iwana kulawa mne ghamabwe ghano."},{"book":"Matei","chapter":"3","verse":"10","text":"Hoya ma ikighwa mmasina mwe imibiki, apfo chila mbiki ing'aukweleka ghamatunda ghanoghile woghanighwa na kwasighwa mmoto."},{"book":"Matei","chapter":"3","verse":"11","text":"Nene nowabatitsa kwa ghamatsi kulangusa ka mtsileka nzambi tsenu. Lekeni ayo iyakutsa kuchughu kwangu kana ingupfu kubita nene, nene sibamighwa bae hata kughala imikwabatsa yake. Ayo katsowabatitsa kwa Ghumuhe Mwenzeluka na kwa ghumoto."},{"book":"Matei","chapter":"3","verse":"12","text":"Lungo lwake lwe ukubetela lwa mmoko mwake. Naye katsokunga uhemba na kuwika mkano, na katsolakatsa mikumvi mne ghumoto ing'aghutsimika bae.”"},{"book":"Matei","chapter":"3","verse":"13","text":"Kuya Yesu kalawa Galilaya, kaghenda ghumto Yoridani kubatisighwa na Yohane."},{"book":"Matei","chapter":"3","verse":"14","text":"Lekeni Yohane tsakabama yamghome, kalonga, “Nene nobamighwa nibatitsighwe naghwe, naghwe konitsila nene?”"},{"book":"Matei","chapter":"3","verse":"15","text":"Yesu kamwidika, “Uleke sambi iwe pfipfo. Kwaapfila twobamighwa kughatenda aghala ghose ghobama Imulungu.” Kuya Yohane katoghola."},{"book":"Matei","chapter":"3","verse":"16","text":"Yesu hayamalitse kubatisighwa, bahala kalawa mmatsi. Baho lilanga lipfughuka, kamwona Ghumuhe ghwe Imulungu kohulumka ka njiwa na kumtsila mchanya mwake."},{"book":"Matei","chapter":"3","verse":"17","text":"Kuya litsi kulawa kulanga lilonga, “Ayuno Imwanangu iyoninoghela, noghelighwa naye.”"}]}