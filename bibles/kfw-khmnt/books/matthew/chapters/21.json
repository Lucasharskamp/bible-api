{"data":[{"book":"Matthew","chapter":"21","verse":"1","text":"Jisu khat-um asiamruoi ngai'n Jerusalem inheinaiya Olives Chingnga kaom Bethphage kha inheitung, halli Jisu'n asiamruoi inni ngaikha inmatiang aleitirjei."},{"book":"Matthew","chapter":"21","verse":"2","text":"“Ningma tiangnga kaom khuokhan siru, halli nangni'n salungdai apui koolla inkhit ateii inkhat jomuningte. Inmani kha suut inlang keidiang hongruoiru."},{"book":"Matthew","chapter":"21","verse":"3","text":"Halli tuka-ang inkhat in anarakel inchu, ‘Pumi khan21:3. Pumi khan Inmani mapupa inmani hi inliingnasik aom’; ama diang tipiru, halli ama'n inmani kha khawapha takkhan aheimasuosik eii.”"},{"book":"Matthew","chapter":"21","verse":"4","text":"Hiwa kasuok rakip hi Pathian chongkachoipa ileiril kha huui ahongtung nasik eii:"},{"book":"Matthew","chapter":"21","verse":"5","text":"“Zion sanu ngaidiang rilpiru,"},{"book":"Matthew","chapter":"21","verse":"6","text":"Khawa jarra siamruoi ngai'n insi ah Jisu'n angme inmani diang thoru itikha injuothojei:"},{"book":"Matthew","chapter":"21","verse":"7","text":"inmani'n salungdai apui li ateii inhongruoi, inchungnga inpuon indaaplikhan Jisu inleimin-ong."},{"book":"Matthew","chapter":"21","verse":"8","text":"Mipui katam khat in inpuondiar lamchungnga intha, lekkhat in thingbuo intukthaak ah lamchungnga inleitha."},{"book":"Matthew","chapter":"21","verse":"9","text":"Halli Jisu matiangnga kasili anuk tiangnga kasi mipui ngai'n inhongkheek, “Hosanna David Sapa! Pumi ramingnga akajuo amakha arawaan atha! insaang khet ah Hosanna.” Minpkla 118:25,26"},{"book":"Matthew","chapter":"21","verse":"10","text":"Jisu'n Jerusalem aluut phakhan, khuopui pumpui kha rasa in aleisip. “Ama hi tume?” tia mipui'n inleirakel."},{"book":"Matthew","chapter":"21","verse":"11","text":"“Ama hi Galileeya kaom Nazareth ah inphut Pathian chongkachoi Jisu kha eii,” tia mipui ngai'n inleimasang."},{"book":"Matthew","chapter":"21","verse":"12","text":"Jisu'n Biak-inn aluutli khanna karacho li kajuor mi rakip ngaikha aleipuutsuok. Ama'n sialchuoi kamakoi ngai khamtuol halli pharbali kajuor ngai in-ongna lukham ngaikha aleimalet aleimakhup pijei,"},{"book":"Matthew","chapter":"21","verse":"13","text":"halli inmani diang ati, “Kei ka-inn hi Pathian nina inn intia inkoisik eii.” Takkha nangni'n inruup katho ngai omna ningmin ejei! Isa 56:7; Jer 7:11"},{"book":"Matthew","chapter":"21","verse":"14","text":"Khawa suoli mitkacho li kekakiak ngai'n Biak-inna ama koolla inleihong, halli ama'n aleimindam."},{"book":"Matthew","chapter":"21","verse":"15","text":"Thiampu kalian li Dan ocha ngai'n Jisu itho chuon inlak ngai halli naipang ngai'n Biak-inna “Hosanna David Sapa!” intia inkheek kha inmupha inraangnga Jisu diang inheiti,"},{"book":"Matthew","chapter":"21","verse":"16","text":"“Angme inmani'n inti nang najetbo?”"},{"book":"Matthew","chapter":"21","verse":"17","text":"Jisu'n inmani amathaanna halli Bethany khuopui tiang asiya, khawa munkhan zaankhat ajuoriakjei."},{"book":"Matthew","chapter":"21","verse":"18","text":"Ziingkhuo ahongwar pha, khuopuitiang aheikirna lamma, ama awon aleichaampi."},{"book":"Matthew","chapter":"21","verse":"19","text":"Ama'n lamkoolla kamoong theichang kuungkhat aleimu halli aleisi, takkha abuo elekleiya akara khat-um khawakhan leimumak. Khawa jarra ama'n theichang kuung diang khan ati, “Nang angtikniteii inra khaimaro!” Khawapha takkhan theichang kuungkha ajuochar jei."},{"book":"Matthew","chapter":"21","verse":"20","text":"Hiwahi asiamruoi ngai'n inleimu halli inleingak. “Angtho thoa hituk innoot ah theichang kuung hi icharme?” tia inmani'n inleirakel."},{"book":"Matthew","chapter":"21","verse":"21","text":"Jisu'n inmani diang aleimasang, “Kei'n nangnidiang inthiangnga kanati, khachu nangni'n inngamna ningneiya halli ning inngamsammak jei inchu, kei'n theichang kuungnga kitho angnga nangni innum kheella thomator ningte. Hiwa bit eleiya, nangni'n hiwa ching diang um, ‘Inphuk inlang natheinuo ah tuipui son juota-taro nati innum,’ khawakha inthosik eii. Matt 17:20; 1 Cor 13:2"},{"book":"Matthew","chapter":"21","verse":"22","text":"Nangni'n ning inngamna inchu, Pathian diang angme ningnikha ningmusik eii.”"},{"book":"Matthew","chapter":"21","verse":"23","text":"Jisu'n Biak-inn tiang ahongkirra; halli ama'n aleiminchu, thiampu kalian khat-um uparup ngai'n amadiang inhongnga inhongti, “Hiwa ngaihi ang thomatorna naneiya nithome? Tu-in hika-ang thomatorna anapeme?”"},{"book":"Matthew","chapter":"21","verse":"24","text":"Jisu'n aleimasang, “Kei'n chongkhat narakel kate, halli nangni'n ningna masang inchu, Kei innum hiwa rakip ngaihi ang thomatorna kaneiya kithome ti narilpi kate."},{"book":"Matthew","chapter":"21","verse":"25","text":"John in baptize ileitho kha hu makheiyame: Pathian makheiyabe emakli miring makheiyabe?”"},{"book":"Matthew","chapter":"21","verse":"26","text":"Halli ‘Miringnga inphut eii niti inchu,’ eini'n mipui ngaikha nichi, ajarchu inmani rakip in John hi Pathian chongkachoi inkhat eii tia inleilei.”"},{"book":"Matthew","chapter":"21","verse":"27","text":"Khawa jarra inmani'n Jisu diang inleimasang, “Keini'n jetmungjei.”"},{"book":"Matthew","chapter":"21","verse":"28","text":"“Tuun, nangni'n angme ningngaidon? Mi inkhat in sapa inni aleinei. Ama'n asapa upa padiang asiya ati, ‘Sapa, awini theibombilla si inlang chuon juothoro.’"},{"book":"Matthew","chapter":"21","verse":"29","text":"Halli ama'n aleimasang, kei sinuning, takkha ama'n amalung thuulla aleisi."},{"book":"Matthew","chapter":"21","verse":"30","text":"Khawa suoli apa in asapa naipangpa diang asiya khale in-angrip ah aleiti, ama'n aleimasang, Oh pa, takkha ama leisimak."},{"book":"Matthew","chapter":"21","verse":"31","text":"Hiwa inni ngai karra tu-inme apa lungdou leikatho?”"},{"book":"Matthew","chapter":"21","verse":"32","text":"John Baptist in akatuun lamkha kanaminmusik aheiwa, halli nangni'n ama kha ngamna makchu; takkha rampar kakhoom ngai li zool-inthai ngai'n amakha inleingamna, Hiwahi nangni'n ningmu innum, ningmalung thuul inlang ama ngamna makchu. Luk 3:12; 7:29,30"},{"book":"Matthew","chapter":"21","verse":"33","text":"“Hiwa chongminkhi inkhat hi rangaingru,” Jisu'n ati. “Leimapupa inkhat in theibombil inkhat athoa aleiling, halli aleirakulla, theibomtui sumnasik khur inkhat aleichei, hiwa ngaaknasik ah berteii khat aleisak. Khawa suoli chuonkatho ngaidiang aminhuumma ramkalaak inkhattiang aleisijei. Isa 5:1,2"},{"book":"Matthew","chapter":"21","verse":"34","text":"Theibom kara rakhoolpha ahongtung phakhan, ama changsik tum kha kaleisik asuok ngaikha chuonkatho ngaidiang aleitir."},{"book":"Matthew","chapter":"21","verse":"35","text":"Chuonkatho ngaikhan asuok ngaikha insurra, inkhat kha inleiwuok, inkhat kha inleithat halli inkhat kha lungnga inleideeng."},{"book":"Matthew","chapter":"21","verse":"36","text":"Woikhat inlet ah asuok katamdet aleitir, takkha chuonmi ngaikhan matiangnga intho khale in-angrip ah inmani diang inleithonook."},{"book":"Matthew","chapter":"21","verse":"37","text":"Ahekna khet-ah, inmani'n kasapa chu khoya nathopi inte, tia asapa kha inmani diang aleitirjei."},{"book":"Matthew","chapter":"21","verse":"38","text":"Takkha chuonmi ngaikhan asapa inmu pha, inmani inkhatli inkhat-in inlei inti, Hiwahi leimapupa sapa kha eii, heiwaru, eini'n ama thatrui, halli ama changsik kasuok kha eini'n leirui!"},{"book":"Matthew","chapter":"21","verse":"39","text":"Halli inmani'n amakha inthat-ah, theibombil raalkhattiang, inlei kalekjuonjei.”"},{"book":"Matthew","chapter":"21","verse":"40","text":"Khawa jarra, “Theibombil mapupa in aheikirpha, khawa chuonkatho ngaidiang ama'n angme athosik?” tia Jisu'n aleirakel."},{"book":"Matthew","chapter":"21","verse":"41","text":"Inmani'n inleimasang, “Ama'n mi kathamak ngaikha suoileiya athatsik eii.” “halli aphakacha ah amadiang atum theibomkara kapesik aleiilak chuonmi ngaidiang khan ama'n arahuon kha aminhuumsik eii.”"},{"book":"Matthew","chapter":"21","verse":"42","text":"Jisu'n inmani diang ati, “Chong inthiang in angme itikha nangni'n lateel ngai makchube?"},{"book":"Matthew","chapter":"21","verse":"43","text":"“Khawa jarra kei'n nangni diang kati,” “Pathian Rengram hi nangni diangnga inphut inlakeisuosik eii halli khawa kara kaminra mi ngaidiang inpesik eii.”"},{"book":"Matthew","chapter":"21","verse":"44","text":"Hiwa lungchungnga kajuota tuka-ang ngaikhan alek-alek ah inkoisik eii, halli hiwa lung-in ijuodel tuka-ang mikhan rahut angnga innooisik eii."},{"book":"Matthew","chapter":"21","verse":"45","text":"Thiampu kalian ngaili Pharisee ngai'n Jisu chongminkhi kha injetpha, inmani jarra iril eii ti inleijet."},{"book":"Matthew","chapter":"21","verse":"46","text":"Khawa jarra inmani'n ama surnasik inleitho. Takkha mipui ngaikha inleichi, ajarchu mipui ngai'n Jisu hi Pathian chongkachoi inkhat eii tia inleilei."}]}