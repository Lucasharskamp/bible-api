{"data":[{"book":"Ekisodho","chapter":"18","verse":"1","text":"Zvino Jeturo, muprista weMidhiani uye ari tezvara waMozisi, akanzwa zvinhu zvose zvakaitirwa Mozisi naMwari uye nokuvanhu vake vaIsraeri, uye kuti Jehovha akanga abudisa vaIsraeri sei kubva muIjipiti."},{"book":"Ekisodho","chapter":"18","verse":"2","text":"Shure kwokunge Mozisi adzosera Zipora mukadzi wake, tezvara wake Jeturo akagamuchira Zipora"},{"book":"Ekisodho","chapter":"18","verse":"3","text":"navanakomana vake vaviri. Mumwe mwanakomana akatumidzwa kunzi Gerishomi nokuti akati, “Ndava mutorwa munyika yavamwe;”"},{"book":"Ekisodho","chapter":"18","verse":"4","text":"uye mumwe akatumidzwa kunzi Eriezeri, nokuti akati, “Mwari wababa vangu akanga ari mubatsiri wangu; akandiponesa kubva pamunondo waFaro.”"},{"book":"Ekisodho","chapter":"18","verse":"5","text":"Jeturo, tezvara waMozisi, pamwe chete navanakomana vaMozisi nomukadzi wake, vakauya kwaari kurenje, kwaakanga akadzika musasa pedyo negomo raMwari."},{"book":"Ekisodho","chapter":"18","verse":"6","text":"Jeturo akanga atumira shoko kwaari achiti, “Ini, tezvara wako Jeturo, ndiri kuuya kwauri nomukadzi wako navanakomana vako vaviri.”"},{"book":"Ekisodho","chapter":"18","verse":"7","text":"Saka Mozisi akabuda kundochingamidza tezvara vake uye akakotama pasi akamutsvoda. Vakakwazisana ndokubva vapinda mutende."},{"book":"Ekisodho","chapter":"18","verse":"8","text":"Mozisi akataurira tezvara wake zvinhu zvose zvakaitwa naJehovha kuna Faro nokuvaIjipita nokuda kwavaIsraeri, uyewo nokutambudzika kwavakasangana nako munzira, uye kuti Jehovha akavaponesa sei."},{"book":"Ekisodho","chapter":"18","verse":"9","text":"Jeturo akafara kunzwa nezvezvinhu zvose zvakanaka zvakaitirwa vaIsraeri naJehovha, mukuvanunura kubva muruoko rwavaIjipita."},{"book":"Ekisodho","chapter":"18","verse":"10","text":"Akati, “Jehovha ngaarumbidzwe, iye akakununura kubva muruoko rwavaIjipita norwaFaro, uye iye akanunura vanhu kubva muruoko rwavaIjipita."},{"book":"Ekisodho","chapter":"18","verse":"11","text":"Zvino ndava kuziva kuti Jehovha mukuru kupfuura vamwe vamwari vose, nokuti akaita izvi kuna avo vakabata vaIsraeri nokuzvikudza.”"},{"book":"Ekisodho","chapter":"18","verse":"12","text":"Ipapo Jeturo, tezvara waMozisi, akauya nechipiriso chinopiswa nezvimwewo zvibayiro kuna Mwari, uye Aroni akauya navakuru vose veIsraeri kuti vazodya chingwa pamwe chete natezvara waMozisi pamberi paMwari."},{"book":"Ekisodho","chapter":"18","verse":"13","text":"Fume mangwana, Mozisi akagara pachigaro chake kuti ashande somutongi wavanhu, uye ivo vakamira vakamupoteredza kubva mangwanani kusvikira madekwana."},{"book":"Ekisodho","chapter":"18","verse":"14","text":"Tezvara wake akati aona zvose zvakanga zvichiitwa naMozisi kuvanhu, akati, “Chiiko ichi chauri kuitira vanhu? Seiko iwe uchitonga uri woga, asi vanhu vose ava vamire vakakupoteredza kubva mangwanani kusvikira madekwana?”"},{"book":"Ekisodho","chapter":"18","verse":"15","text":"Mozisi akamupindura akati, “Nokuti vanhu vanouya kwandiri kuzotsvaka kuda kwaMwari."},{"book":"Ekisodho","chapter":"18","verse":"16","text":"Pose pavanouya negakava vanouya kwandiri, uye ini ndotonga pakati pavo uye ndovazivisa mitemo nemirayiro yaMwari.”"},{"book":"Ekisodho","chapter":"18","verse":"17","text":"Tezvara waMozisi akapindura akati, “Zvauri kuita hazvina kunaka."},{"book":"Ekisodho","chapter":"18","verse":"18","text":"Iwe navanhu ava vanouya kwauri muchangozvinetesa chete. Basa iri rinorema kwazvo kwauri; haungagoni kuriita uri woga."},{"book":"Ekisodho","chapter":"18","verse":"19","text":"Nditeerere iye zvino ndigokupa zano, uye Mwari ngaave newe. Unofanira kuva mumiririri wavanhu pamberi paMwari uye ugouyisa magakava avo kwaari."},{"book":"Ekisodho","chapter":"18","verse":"20","text":"Uvadzidzise mitemo nemirayiro, ugovaratidza nzira yokurarama namabasa avanofanira kuita."},{"book":"Ekisodho","chapter":"18","verse":"21","text":"Asi sarudza varume vanokwanisa kubva pakati pavanhu vose, varume vanotya Mwari, varume vakatendeka vanovenga fufuro, ugovagadza samachinda pamusoro pezviuru, pamusoro pamazana, pamusoro pamakumi mashanu napamusoro pegumi."},{"book":"Ekisodho","chapter":"18","verse":"22","text":"Uvaite kuti vashande savatongi vavanhu panguva dzose, asi uvaite kuti vauye kwauri nenyaya dzose dzakaoma; nyaya dzakareruka ngavatonge ivo pachavo. Izvozvo zvicharerutsa mutoro wako, nokuti vanenge vachigovana newe."},{"book":"Ekisodho","chapter":"18","verse":"23","text":"Kana uchiita izvi uye Mwari achikurayira, uchagona kutakura mutoro uyu, uye vanhu vose ava vachaenda kudzimba vagutsikana.”"},{"book":"Ekisodho","chapter":"18","verse":"24","text":"Mozisi akateerera tezvara wake akaita zvinhu zvose zvaakareva."},{"book":"Ekisodho","chapter":"18","verse":"25","text":"Akasarudza varume vaikwanisa kubva pakati pavaIsraeri vose akavaita vatungamiriri vavanhu, akavaita vabati vezviuru, vabati vamazana, vabati vamakumi mashanu, navabati vegumi."},{"book":"Ekisodho","chapter":"18","verse":"26","text":"Vakashanda savatongi vavanhu nguva dzose. Mhaka dzakaoma ndidzo dzavakauya nadzo kuna Mozisi, asi dzakareruka ndivo vaitonga ivo pachavo."},{"book":"Ekisodho","chapter":"18","verse":"27","text":"Ipapo Mozisi akatendera tezvara vake kuti vaende havo, uye Jeturo akadzokera kunyika yake."}]}