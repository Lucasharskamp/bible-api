{"data":[{"book":"5 Mose","chapter":"6","verse":"1","text":"Eyinom ne ahyɛde, mmara ne nhyehyɛe a Awurade mo Nyankopɔn ka kyerɛɛ me se menkyerɛkyerɛ mo na munni so wɔ asase a moretwa Yordan akɔfa no so,"},{"book":"5 Mose","chapter":"6","verse":"2","text":"sɛnea ɛbɛyɛ a mo mma ne wɔn mma besuro Awurade, mo Nyankopɔn, mmere dodow a mote ase no, na moadi ne mmara ne nʼahyɛde a mede ma mo no nyinaa so nyinaa so a mo nkwanna aware."},{"book":"5 Mose","chapter":"6","verse":"3","text":"Muntie, Ao Israel, na monhwɛ yiye nni so sɛnea ɛbɛyɛ a ebesi mo yiye na mo ase atrɛw yiye wɔ asase a nufusu ne ɛwo resen wɔ so no so sɛnea Awurade, mo agyanom Nyankopɔn, hyɛɛ mo ho bɔ no."},{"book":"5 Mose","chapter":"6","verse":"4","text":"Tie, Ao Israel, Awurade yɛn Nyankopɔn yɛ Awurade koro."},{"book":"5 Mose","chapter":"6","verse":"5","text":"Dɔ Awurade wo Nyankopɔn fi wo koma nyinaa mu ne wo kra nyinaa mu ne wʼahoɔden nyinaa mu."},{"book":"5 Mose","chapter":"6","verse":"6","text":"Momma saa mmaransɛm a mede rema wo nnɛ yi ntena mo koma mu."},{"book":"5 Mose","chapter":"6","verse":"7","text":"Momfa nhyɛ mo mma mu. Sɛ mote fie anaa monam ɔkwan so, sɛ moda hɔ anaa mosɔre a, monka ho asɛm."},{"book":"5 Mose","chapter":"6","verse":"8","text":"Monkyekye no sɛ agyiraehyɛde mmɔ mo nsa na momfa bi mmɔ abotiri."},{"book":"5 Mose","chapter":"6","verse":"9","text":"Monkyerɛw ngu mo afi apongua ne mo abobow ano apon so."},{"book":"5 Mose","chapter":"6","verse":"10","text":"Awurade mo Nyankopɔn de mo ba asase a ɔkaa ntam sɛ ɔde bɛma mo agyanom Abraham, Isak ne Yakob no, asase a nkuropɔn a ɛnyɛ mo na mokyekyeree ahyɛ so ma no so,"},{"book":"5 Mose","chapter":"6","verse":"11","text":"afi a nneɛma pa ahorow a ɛnyɛ mo na moyɛe ahyɛ no ma, mmura a ɛnyɛ mo na mututui, bobeturo a ɛnyɛ mo na moyɛe ne ngonnua a ɛnyɛ mo na muduae no so. Sɛ mudidi mee wɔ saa asase yi so a,"},{"book":"5 Mose","chapter":"6","verse":"12","text":"monhwɛ yiye na mo werɛ amfi Awurade a ogyee mo fii nkoasom mu wɔ Misraim asase so no."},{"book":"5 Mose","chapter":"6","verse":"13","text":"Ɛsɛ sɛ musuro Awurade, mo Nyankopɔn, na mosom ɔno nko ara. Ne din nko ara na momfa nka ntam."},{"book":"5 Mose","chapter":"6","verse":"14","text":"Munnni anyame foforo akyi; anyame a wɔyɛ nnipa a wɔatwa mo ho ahyia no anyame no;"},{"book":"5 Mose","chapter":"6","verse":"15","text":"na Awurade mo Nyankopɔn a ɔwɔ mo ntam no yɛ Onyankopɔn ninkufo a nʼabufuw no bɛhyew mo, na ɔbɛsɛe mo afi asase no so."},{"book":"5 Mose","chapter":"6","verse":"16","text":"Monnsɔ Awurade, mo Nyankopɔn, nhwɛ sɛnea moyɛe bere a na mowɔ Masa no."},{"book":"5 Mose","chapter":"6","verse":"17","text":"Ɛsɛ sɛ mudi Awurade, mo Nyankopɔn, ahyɛde ne nea ɛwɔ mmara a ɔde ama mo no mu no so pɛpɛɛpɛ."},{"book":"5 Mose","chapter":"6","verse":"18","text":"Monyɛ de ɛteɛ na eye wɔ Awurade ani so na biribiara awie mo yiye. Na moakɔ akɔfa asase pa a Awurade hyɛɛ ho bɔ kyerɛɛ mo agyanom no,"},{"book":"5 Mose","chapter":"6","verse":"19","text":"na moapam atamfo a wɔwɔ mo anim no nyinaa sɛnea Awurade kae no."},{"book":"5 Mose","chapter":"6","verse":"20","text":"Daakye bi, sɛ mo mma bisa mo se, “Saa mmara ne nʼahyɛde a Awurade, yɛn Nyankopɔn, de ama mo yi ase ne dɛn?”"},{"book":"5 Mose","chapter":"6","verse":"21","text":"a monka nkyerɛ wɔn se, “Na yɛyɛ Farao nkoa wɔ Misraim nanso Awurade nam anwonwatumi so yii yɛn fii Misraim."},{"book":"5 Mose","chapter":"6","verse":"22","text":"Yɛn ani tua Awurade nsɛnkyerɛnne ne anwonwade akɛse na ɛyɛ hu a ɔyɛ tiaa Misraim, Farao ne ne nkurɔfo nyinaa."},{"book":"5 Mose","chapter":"6","verse":"23","text":"Oyii yɛn fii Misraim sɛnea ɛbɛyɛ a, obetumi de asase a wahyɛ yɛn agyanom ho bɔ no ama yɛn."},{"book":"5 Mose","chapter":"6","verse":"24","text":"Na Awurade yɛn Nyankopɔn hyɛɛ yɛn sɛ yenni mmara no nyinaa so na yɛmfa obu ne nidi mma no sɛnea ɛbɛma asi yɛn yiye daakye sɛnea ɛte nnɛ yi."},{"book":"5 Mose","chapter":"6","verse":"25","text":"Efisɛ sɛ yedi mmara no nyinaa a Awurade, yɛn Nyankopɔn, de ama yɛn no so a, ɛbɛyɛ yɛn trenee.”"}]}