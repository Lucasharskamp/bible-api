{"data":[{"book":"Fitowa","chapter":"36","verse":"1","text":"Saboda haka Bezalel, Oholiyab da kowane mutumin da Ubangiji ya ba shi basira da iyawa, na sanin yadda za a yi duk aikin shirya wuri mai tsarki, za su yi aiki yadda Ubangiji ya umarta.”"},{"book":"Fitowa","chapter":"36","verse":"2","text":"Sa’an nan Musa ya kira Bezalel da Oholiyab da kowane mutumin da Ubangiji ya ba shi iyawa da kuma wanda ya yi niyya yă yi aiki."},{"book":"Fitowa","chapter":"36","verse":"3","text":"Suka karɓa daga wurin Musa dukan kyautai da Isra’ilawa suka kawo don su yi aikin shirya wuri mai tsarki. Mutane suka ci gaba da kawo kyautai yardar rai kowace safiya."},{"book":"Fitowa","chapter":"36","verse":"4","text":"Sai dukan masu fasaha waɗanda suke aikin wuri mai tsarki suka ɗan dakata"},{"book":"Fitowa","chapter":"36","verse":"5","text":"suka ce wa Musa, “Mutane suna kawo fiye da abin da ake bukata domin aikin da Ubangiji ya umarta a yi.”"},{"book":"Fitowa","chapter":"36","verse":"6","text":"Sai Musa ya ba da umarni, suka aika ko’ina a cikin sansani cewa, “Kada namiji ko ta mace yă sāke kawo kyauta don wuri mai tsarki.” Ta haka mutane suka daina kawowa."},{"book":"Fitowa","chapter":"36","verse":"7","text":"Saboda abin da suke da shi ya fi abin da ake bukata domin aikin."},{"book":"Fitowa","chapter":"36","verse":"8","text":"Dukan maza masu fasaha a cikin sauran masu aikin suka yi tabanakul da labule goma na tuƙaƙƙun lallausan lilin na shuɗi, da shunayya, da jan zare, aka yi wa labulen zānen kerubobi na gwaninta."},{"book":"Fitowa","chapter":"36","verse":"9","text":"Tsawon kowane labule, kamu ashirin da takwas ne, fāɗinsa kuma kamu huɗu. Dukan labulen, girmansu ɗaya ne."},{"book":"Fitowa","chapter":"36","verse":"10","text":"Suka ɗinɗinke labule biyar a harhaɗe, suka kuma yi haka da sauran labule biyar ɗin."},{"book":"Fitowa","chapter":"36","verse":"11","text":"Suka yi rami a gefe-gefen labulen da zaren ruwan bula, haka kuma suka yi da ɗayan gefen na biyu ɗin."},{"book":"Fitowa","chapter":"36","verse":"12","text":"Suka kakkafa rammuka hamsin a daidai bakin labulen, haka kuma suka yi a kan labule na biyun. Haka aka ɗaɗɗaura rammukan nan da junansu yă zama kamar abu guda."},{"book":"Fitowa","chapter":"36","verse":"13","text":"Sa’an nan suka yi maɗaurai hamsin na zinariya, suka yi amfani da su don daurin kashi biyu na labulen saboda tabanakul yă zama ɗaya."},{"book":"Fitowa","chapter":"36","verse":"14","text":"Suka yi labule da gashi akuya goma sha ɗaya don tenti a bisa tabanakul."},{"book":"Fitowa","chapter":"36","verse":"15","text":"Dukan labule goma sha ɗayan girmansu ɗaya ne, tsawonsa kamu talatin, fāɗinsa kuma kamu huɗu ne."},{"book":"Fitowa","chapter":"36","verse":"16","text":"Suka harhaɗa labule biyar wuri ɗaya, suka kuma harhaɗa shida wuri ɗaya."},{"book":"Fitowa","chapter":"36","verse":"17","text":"Sa’an nan suka yi rammuka hamsin a gefen labule na kashe na farko, haka kuma a gefen labule na ƙarshen na kashi biyar."},{"book":"Fitowa","chapter":"36","verse":"18","text":"Suka yi maɗaurin tagulla hamsin don su ɗaura tenti yă zama ɗaya."},{"book":"Fitowa","chapter":"36","verse":"19","text":"Sai suka yi wa tentin murfi da fatun rago da aka rina ja, a bisa wannan kuwa akwai murfin fatun shanun teku."},{"book":"Fitowa","chapter":"36","verse":"20","text":"Suka yi katakan tabanakul da itacen ƙirya."},{"book":"Fitowa","chapter":"36","verse":"21","text":"Tsawon kowane katako kamu goma ne, kaurinsa kuma kamu ɗaya da rabi,"},{"book":"Fitowa","chapter":"36","verse":"22","text":"tare da katakai a fiƙe ɗaura da juna. Haka suka yi da dukan katakan tabanakul."},{"book":"Fitowa","chapter":"36","verse":"23","text":"Suka yi katakai ashirin don gefen kudu na tabanakul"},{"book":"Fitowa","chapter":"36","verse":"24","text":"suka kuma yi rammukan azurfa arba’in don katakan su shiga ƙarƙashinsu, rammuka biyu domin kowane katako, ɗaya ƙarƙashin kowanne da aka fiƙe."},{"book":"Fitowa","chapter":"36","verse":"25","text":"A ɗaya gefen, gefen arewa na tabanakul, suka yi katakai ashirin"},{"book":"Fitowa","chapter":"36","verse":"26","text":"da rammuka arba’in na azurfa, biyu-biyu don kowane katako."},{"book":"Fitowa","chapter":"36","verse":"27","text":"Suka yi katako shida don iyaka ta ƙarshe, wato, gefen yamma na tabanakul,"},{"book":"Fitowa","chapter":"36","verse":"28","text":"aka kuma yi katakai biyu domin kusurwoyi tabanakul a iyaka ta ƙarshe."},{"book":"Fitowa","chapter":"36","verse":"29","text":"A waɗannan kusurwoyi biyu, an ninka katakan sau biyu daga ƙasa har sama, aka kuma sa su cikin zobe guda; dukansu biyu an yi su daidai."},{"book":"Fitowa","chapter":"36","verse":"30","text":"Ta haka aka sami katakai takwas da rammukan azurfa goma sha shida, biyu-biyu a ƙarƙashin kowane katako."},{"book":"Fitowa","chapter":"36","verse":"31","text":"Suka kuma yi sanduna na itace ƙirya, biyar domin katakan da suke a gefe guda na tabanakul,"},{"book":"Fitowa","chapter":"36","verse":"32","text":"biyar domin waɗanda suke ɗayan gefen da kuma biyar domin katakan da suke gefen yamma na iyaka ta ƙarshen tabanakul."},{"book":"Fitowa","chapter":"36","verse":"33","text":"Suka sa sandan da yake a tsakiya yă wuce daga wannan gefe zuwa wancan."},{"book":"Fitowa","chapter":"36","verse":"34","text":"Sai suka dalaye katakan da zinariya, suka yi zoban zinariya don su riƙe sandunan. Suka kuma dalaye sandunan da zinariya."},{"book":"Fitowa","chapter":"36","verse":"35","text":"Suka kuma yi labule da shuɗi, shunayya, jan zare, da kuma lallausan lilin, suka kuma yi wa labulen zānen kerubobi na gwaninta."},{"book":"Fitowa","chapter":"36","verse":"36","text":"Suka yi dogayen sanduna huɗu na itacen ƙirya dominsa, suka dalaye su da zinariya. Suka yi ƙugiya na zinariya dominsa, suka yi rammuka huɗu da azurfa."},{"book":"Fitowa","chapter":"36","verse":"37","text":"Suka yi wa ƙofar tenti labulen shuɗi, shunayya, jan zare, da kuma lallausan lilin, aikin gwaninta;"},{"book":"Fitowa","chapter":"36","verse":"38","text":"suka kuma yi dogayen sanduna biyar da ƙugiya dominsu. Suka dalaye saman dogayen sandunan da abin daurinsu da zinariya, suka kuma yi rammukansu guda biyar da tagulla."}]}