{"data":[{"book":"Jo-Rumi","chapter":"4","verse":"1","text":"To koro wanyalo wacho angʼo kuom gima Ibrahim ma kwarwa; nofwenyo kuom wachni?"},{"book":"Jo-Rumi","chapter":"4","verse":"2","text":"Nikech kaponi Ibrahim noket kare kuom tijene, to dine obedo gi gima onyalo pakorego, to ok e nyim Nyasaye."},{"book":"Jo-Rumi","chapter":"4","verse":"3","text":"Ndiko to wacho nangʼo? “Ibrahim noyie kuom Nyasaye, kendo mano nomiyo Nyasaye okwane kaka ngʼama kare.”4:3 Chak 15:6"},{"book":"Jo-Rumi","chapter":"4","verse":"4","text":"Koro ongʼere malongʼo ni chudo ma imiyo ngʼato bangʼ tich ok miye kaka mich; to imiye kaka gir luche mosetiyone."},{"book":"Jo-Rumi","chapter":"4","verse":"5","text":"To kuom ngʼat ma ok otimo gimoro, to oketo mana genone kuom Jal maketo jomaricho kare, yie ma kamano ikwano kaka tim makare."},{"book":"Jo-Rumi","chapter":"4","verse":"6","text":"Daudi bende wuoyo kuom wachni koloso kuom gweth ma ngʼama Nyasaye kwano kaka ngʼama kare ma ok tim gimoro nigo."},{"book":"Jo-Rumi","chapter":"4","verse":"7","text":"“Ogwedh jogo"},{"book":"Jo-Rumi","chapter":"4","verse":"8","text":"Ogwedh ngʼatno"},{"book":"Jo-Rumi","chapter":"4","verse":"9","text":"To gweth miwuoyeni dobed mana mar joma oter nyangu kende, koso en mar joma ok oter nyangu bende? Wawacho ni yie mar Ibrahim nomiyo okwane kaka ngʼama kare."},{"book":"Jo-Rumi","chapter":"4","verse":"10","text":"Ere kaka nokwane ni en ngʼat makare, kosetere nyangu koso ka podi? Nokwane ni en ngʼat makare kapok otere nyangu."},{"book":"Jo-Rumi","chapter":"4","verse":"11","text":"Ne oyudo kido mar nyangu achien kaka ranyisi mar bedo ngʼama kare, ma noseyudo motelo kuom yie kapok otere nyangu. Kuom mano, en kwar ji duto moyie to ok oter nyangu, mondo joma kamago bende obed joma kare."},{"book":"Jo-Rumi","chapter":"4","verse":"12","text":"To bende en kwar joma oter nyangu, ma ok oter mana nyangu kende, to maluwo kit yie ma kwarwa Ibrahim ne nigo kane pok otere nyangu."},{"book":"Jo-Rumi","chapter":"4","verse":"13","text":"Nikech singruok mane omi Ibrahim ni piny nobed mare, ne ok obirone kata ne kothe kuom chik, to nobiro kuom tim makare mar yie."},{"book":"Jo-Rumi","chapter":"4","verse":"14","text":"Kapo ni joma oluwo chik ema bedo jocham girkeni, to yie obedo kayiem nono, kendo singruok onge tiende,"},{"book":"Jo-Rumi","chapter":"4","verse":"15","text":"nikech Chik kelo mirimb Nyasaye. To kama Chik onge, ketho chik bende onge."},{"book":"Jo-Rumi","chapter":"4","verse":"16","text":"Kuom mano, singruok biro kuom yie eka obedo kuom ngʼwono, kendo nyikwa Ibrahim duto oyud singruokno, to ok ni joma rito chik kende to nyaka joma nigi yie machal gi mar Ibrahim, nikech en e wuonwa duto."},{"book":"Jo-Rumi","chapter":"4","verse":"17","text":"Mana kaka ondiki niya, “Aseketi ibedo wuon ogendini mangʼeny.”4:17 Chak 17:5 En wuonwa e nyim wangʼ Nyasaye mane oyie kuome, Nyasaye machiwo ngima ni joma otho kendo maluongo gik maonge mana ka gima gintie."},{"book":"Jo-Rumi","chapter":"4","verse":"18","text":"Kata obedo ni gima dine mi Ibrahim bed gi geno ne onge, ne pod oyie ayieya ni nobiro bedo “wuon ogendini mangʼeny,” mana kaka nosewachne niya, “kamano e kaka kothi nobedi.”4:18 Chak 15:5"},{"book":"Jo-Rumi","chapter":"4","verse":"19","text":"Ne ok odok chien e yie, kata obedo ni ringre owuon ne chal gima otho, nikech hike ne romo kar mia achiel, kendo kata ni Sara ne en migumba ma kindene mar nywol nosekadho."},{"book":"Jo-Rumi","chapter":"4","verse":"20","text":"Kiawa moro amora ne ok omiyo okier oweyo singruok Nyasaye, to nomedo bedo motegno e yie mare komiyo Nyasaye duongʼ,"},{"book":"Jo-Rumi","chapter":"4","verse":"21","text":"kendo noyie chutho ni Nyasaye ne niginyalo mar timo gima nosesingore ni notim."},{"book":"Jo-Rumi","chapter":"4","verse":"22","text":"Mano emomiyo yiene “nomiyo okwane kaka ngʼama kare.”4:22 Chak 15:6"},{"book":"Jo-Rumi","chapter":"4","verse":"23","text":"To weche mawacho niya, “ne okwan nego,” ne ondiki ok ni en kende,"},{"book":"Jo-Rumi","chapter":"4","verse":"24","text":"to ni wan bende, ma Nyasaye biro ketonwa tim makare, wan mwayie kuom Jal mane ochiero Yesu Ruodhwa oa kuom joma otho."},{"book":"Jo-Rumi","chapter":"4","verse":"25","text":"Yesu ema nochiw mondo otho nikech richowa kendo nochiere mondo oketwa kare."}]}