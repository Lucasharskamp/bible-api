{"data":[{"book":"2. Korintským","chapter":"7","verse":"1","text":"Mějme na paměti, milí přátelé, že tyto sliby platí právě nám. Zřekněme se proto všeho, co špiní tělo nebo duši. Berme vážně Boží slova a usilujeme o to, abychom se Bohu líbili."},{"book":"2. Korintským","chapter":"7","verse":"2","text":"Nikomu z vás jsem neukřivdil, nikdo o nic nepřišel mým přičiněním. Proč by měly být na vaší straně ještě nějaké výhrady?"},{"book":"2. Korintským","chapter":"7","verse":"3","text":"Nechápejte to, prosím vás, jako výčitku, skutečně vás mám rád a na tom se v životě ani ve smrti nic nezmění."},{"book":"2. Korintským","chapter":"7","verse":"4","text":"Mám k vám naprostou důvěru a jsem na vás hrdý; myšlenky na vás mě povzbuzují, takže přes všechny trampoty se mám pořád z čeho radovat."},{"book":"2. Korintským","chapter":"7","verse":"5","text":"Ani příchod do Makedonie mi nepřinesl úlevu: okolo samý nepřítel, uvnitř neklid a nejistota."},{"book":"2. Korintským","chapter":"7","verse":"6","text":"Ale Bůh se ujímá těch, kdo se octli na dně. Když bylo nejhůř, vrátil se Titus a vlil do mne novou sílu"},{"book":"2. Korintským","chapter":"7","verse":"7","text":"– nejen svou přítomností, ale hlavně zprávami, které mi od vás přinesl. Vyprávěl mi o vaší lítosti a jak se těšíte na můj příchod a že jste připraveni postavit se plně za mne. To mě nejen docela uklidnilo, ale přímo zaplavilo radostí."},{"book":"2. Korintským","chapter":"7","verse":"8","text":"I když jste mým dopisem byli dotčeni, jsem nakonec přece jen rád, že jsem ho napsal."},{"book":"2. Korintským","chapter":"7","verse":"9","text":"Nejdřív jsem toho skoro litoval, ale teď vidím, že jsem udělal dobře, protože jste přece jen změnili stanovisko."},{"book":"2. Korintským","chapter":"7","verse":"10","text":"Bůh užil bolesti jako léku k vaší nápravě, takže jsem vám nijak neublížil. Lítost způsobená Bohem vede člověka ke změně postoje a tím i k záchraně, taková lítost je žádoucí. Na druhé straně nespokojenost bez Boha člověka jen ubíjí."},{"book":"2. Korintským","chapter":"7","verse":"11","text":"Podívejte se, jak vám tahle hořká pilulka prospěla! Pryč je lhostejnost ke hříchu. Konečně jste se ho ulekli a zošklivili si hoa horlivě spěcháte omluvit se a viníka potrestat. Udělali jste pro nápravu všechno, co jste mohli."},{"book":"2. Korintským","chapter":"7","verse":"12","text":"Když jsem tento dopis psal, nešlo mi však ani tolik o viníka či postiženého, jako jsem se chtěl přesvědčit, zda vám na mně ještě záleží. Díky Bohu, nezklamal jsem se."},{"book":"2. Korintským","chapter":"7","verse":"13","text":"Ještě víc mě však potěšilo, jakou radost z vás měl Titus."},{"book":"2. Korintským","chapter":"7","verse":"14","text":"Ze vší chvály, kterou ode mne na vás slyšel, nemusel jsem nic brát zpátky. Vždycky jsem mluvil jen pravdu, i Titus se teď mohl přesvědčit, že jsem nepřeháněl."},{"book":"2. Korintským","chapter":"7","verse":"15","text":"Po tom, s jakou starostlivostí jste ho přijali a jak ochotně jste se zařídili podle mých pokynů, i on si vás oblíbil."},{"book":"2. Korintským","chapter":"7","verse":"16","text":"Jsem šťastný, že je mezi námi zase všechno jako dřív a že vám mohu i nadále plně důvěřovat."}]}