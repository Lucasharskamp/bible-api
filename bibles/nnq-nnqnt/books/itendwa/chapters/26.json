{"data":[{"book":"Itendwa","chapter":"26","verse":"1","text":"Agilipa ngannengela Paulo, “Nnyeketiligwe kukikombola mmene.” Paulo ngatondabea luboko lwakwe ngalenga yene,"},{"book":"Itendwa","chapter":"26","verse":"2","text":"“Nngwana Agilipa! Nikibona ngweti upeele lele gu kujopa nnongi jinu nhwalo gwa lukumbi lwoa lwa Akayahudi lubandakiana nenga,"},{"book":"Itendwa","chapter":"26","verse":"3","text":"muno magambu mwenga mmene mmanyi lukobo lwa Akayahudi na ukomo gwabe, nanyopa yene umbenakie kukunhimbalila."},{"book":"Itendwa","chapter":"26","verse":"4","text":"“Akayahudi bamanyi nenga kuboke ungota gwango. Panatama kutumbu kubandu, kutumbu kukilambo kachango na mpaka Kuyelusalemu."},{"book":"Itendwa","chapter":"26","verse":"5","text":"Benia bamanyi kwa kingobu choa, na baotwi kuchalakicha, anda bapailinge, kutenda kuboke pukutumbula natama andi jumwe kati ja kikuta china ukale muno mudini jito, yani kikuta cha Mafalisayo."},{"book":"Itendwa","chapter":"26","verse":"6","text":"Na ngoe mbi pamba nhukumigwa kwa magambu gwa kuhyobalela malagano ga Nnoongo galagana na akahokabito."},{"book":"Itendwa","chapter":"26","verse":"7","text":"Lilagano lyene nga ulyale eligahyobalela makabila komi na mabele ga kilambo chito, kunng'ongalela Nnoongo kwa machoba goa kilo na mui. Angwana, Akayahudi bandakiana kwa magambu gwa kuhyobalela kwenio!"},{"book":"Itendwa","chapter":"26","verse":"8","text":"Kwa nike mangweto kuaminije kutenda Nnoongo bayoyanga abawile?"},{"book":"Itendwa","chapter":"26","verse":"9","text":"“Ne namwene ngaamini kutenda nhotwi kamula ilebe ijingi kulikana liina lya Yesu juku Nazaleti."},{"book":"Itendwa","chapter":"26","verse":"10","text":"Minhalo jenie nga ejinakamula kwenio Kuyelusalemu. Ne namwene, nakiba bambile kinala kuboka kwa akakung'i akolongwa, ngambata kabeka mukipungo ajingi bandu ba Nnoongo. Angweto apabaukumigwa komigwa, na ne nganyeketela."},{"book":"Itendwa","chapter":"26","verse":"11","text":"Pajingi nganatendanga bapotekigwe mu nyumba ya kugongalela yoa nakapoteka bijikanange imani yabe. Lilaka lyango kwabe likiba likolongwa ata nganapalanga mpaka ilambo ya kutaali."},{"book":"Itendwa","chapter":"26","verse":"12","text":"“Kwa liengo ulyo, nganyenda ku Damasko, mbi ni kinala na chalamu kuboka kwa akakung'i akolongwa."},{"book":"Itendwa","chapter":"26","verse":"13","text":"Angwana, panakiba undela, saa sita nalumu, ngunulubona lumuli lwakamulika muno kupeta lichoba jakamulika kuboka kumbengu, ngulundindila nenga na baba akamwanja jango."},{"book":"Itendwa","chapter":"26","verse":"14","text":"Twe tuboa ngutugwe pae, nane nganyoa lilobe lyakanengela ku Kiebulania, ‘Sauli, Sauli! Kwa nike umboteka? Mikipoteka mmene panga kilebe anda liponda eliputa liteke bokola ja angwanamundu.’"},{"book":"Itendwa","chapter":"26","verse":"15","text":"Nenga ngangonya, ‘Nga mabeneke mwe ma Ngwana?’ Bene Angwana ngabajanga, ‘Nenga na Yesu jwenio mwenga mampoteka."},{"book":"Itendwa","chapter":"26","verse":"16","text":"Nambu nnyinuke, nnyeme kwa makongono ginu. Nampitile lele ibe nammeke mme mapakachi na machaili bi ilebe yenje eimibweni, nu kuilebe eimbakunnaya."},{"book":"Itendwa","chapter":"26","verse":"17","text":"Manankombola na bandu ba ku Isilaeli na bandu banga Akayahudi bombe nenga nankinga kwabe."},{"book":"Itendwa","chapter":"26","verse":"18","text":"Mamaekula mio gabe na kaotoyanga baboke pulubendu na kujingila mulumuli, baboke mu makakala ga Lichetani, bammuji Nnoongo, kupala kukuamini, baotolange kulekekigwa mabaja gabe nu kutola ulichi kati ja baba abajeguigwe ku imani ejibi ku Nnoongo.’"},{"book":"Itendwa","chapter":"26","verse":"19","text":"“Kwa yene, Nngwana Agilipa, naotwije kube nimitau kwa malolo genia ga kumbengu."},{"book":"Itendwa","chapter":"26","verse":"20","text":"Nambu natumbula kutangacha kwa bandu buku Damasko, penia kwa baba bandu ba Kuyelusalemu na kilambo choa cha ku Yudea, na uyo kwa bandu ba ilambo yenge. Nganakwajalila baleke mabaja babe bammuji Nnoongo na kulaya kuitendwa kube balapite mabaja gabe."},{"book":"Itendwa","chapter":"26","verse":"21","text":"Kwa magambu genia, Akayahudi ngabambukilanga mbi munyumba ja Nnoongo, ngabajiga kungoma."},{"book":"Itendwa","chapter":"26","verse":"22","text":"Nambu Nnoongo nganyangata na nyenie mpaka lichoba lya lele nyemite maha nakachalakicha kwa boa, akananhota na ingota. Ganongela nga gaga agakiba akalondoli ba Nnoongo na Musa ngabalenga magapitila,"},{"book":"Itendwa","chapter":"26","verse":"23","text":"yani apaligwa Kilisto apotekigwe na kube jwa kutumbula kuyoka kuboka kwa abawile, ibe atangache kube lumuli lya ukomboi kwa Akayahudi na bandu banga Akayahudi.”"},{"book":"Itendwa","chapter":"26","verse":"24","text":"Paulo mpaka penia mu kukikombola kwakwe, Festo ngalenga kwa lilobe likolongwa, “Paulo! Mmi namachonjo! Kuchoma kwinu kujingi kummeka machonjo!”"},{"book":"Itendwa","chapter":"26","verse":"25","text":"Nambu Paulo ngalenga, “Ngwetije machonjo angwana ana Festo. Chanenga nga kweli jika."},{"book":"Itendwa","chapter":"26","verse":"26","text":"Mwe mangwana mmanyi minhalo jenje, kwa nyenie nhotwile kulongela panga jogopa nnongi jinu. Magambu manyi mwe mijimanyi minhalo jenie magambu kile chenie kitendigwe kukuiyaje."},{"book":"Itendwa","chapter":"26","verse":"27","text":"Angwana ana Agilipa, bo, mmi na imani na akalondoli ba Nnoongo? Manyi kube nhwamini.”"},{"book":"Itendwa","chapter":"26","verse":"28","text":"Angwana ana Agilipa ngabanga Paulo, “Mpemele kukulonge genia nhwotwi kumeka na Kilisto?”"},{"book":"Itendwa","chapter":"26","verse":"29","text":"Paulo ngajanga, “Nannyopa Nnoongo kutenda, kwa kingobutu andaje kwa mangobu ndu, ngati mwetuje nambu kwa boa abanyoa lele bapatange kube anda apambi nenga, nambu panga mitondolo jenje.”"},{"book":"Itendwa","chapter":"26","verse":"30","text":"Penia nngwana Agilipa na ntawala jwa kilambo na Benike, na boa abakiba pamwe nabo, ngabajema."},{"book":"Itendwa","chapter":"26","verse":"31","text":"Apababokanga, ngabalengelana, “Mundu ojo ateije kilebe chikipaligwa kunnhwukumula kuwe andaje kipungo.”"},{"book":"Itendwa","chapter":"26","verse":"32","text":"Nngwana Agilipa ngannengela Festo, “Mundu ojo kabi alekekigwe anda akabi ajopitije lufaa kwa nkolongwa jwa Loma.”"}]}