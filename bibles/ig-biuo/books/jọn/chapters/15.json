{"data":[{"book":"Jọn","chapter":"15","verse":"1","text":"“Mụ onwe m bụ ezigbo osisi vaịnị ahụ. Nna m bụkwa onye ọrụ ubi."},{"book":"Jọn","chapter":"15","verse":"2","text":"Ọ na-egbuda alaka ọbụla dị nʼime m nke na-adịghị amị mkpụrụ. Ma alaka ọbụla na-amị mkpụrụ ka ọ na-egbucha, ka o nwee ike mịa mkpụrụ dị ọtụtụ."},{"book":"Jọn","chapter":"15","verse":"3","text":"Ugbu a, e meela ka unu dịrị ọcha nʼihi okwu m gwara unu."},{"book":"Jọn","chapter":"15","verse":"4","text":"Nọgidenụ nʼime m, ka mụ onwe m nọgidekwa nʼime unu. Dịka alaka ọbụla apụghị ịmị mkpụrụ nʼonwe ya ma ọ bụrụ na ọ nọgideghị nʼosisi vaịnị. Otu a, unu apụghịkwa ịmị mkpụrụ ma ọ bụrụ na unu anọgideghị nʼime m."},{"book":"Jọn","chapter":"15","verse":"5","text":"“Mụ onwe m bụ osisi vaịnị ahụ; unu bụkwa alaka ya. Onye ọbụla na-anọgide nʼime m, nke mụ onwe m na-anọgidekwa nʼime ya, na-amị ọtụtụ mkpụrụ. Nʼihi na ewezuga m, unu enweghị ike ime ihe ọbụla."},{"book":"Jọn","chapter":"15","verse":"6","text":"Onye ọbụla na-adịghị anọgide nʼime m dị ka alaka e gbuturu, tụpụ ya, ọ kpọnwụọ. A ga-achịkọta ya, chịnye ya nʼọkụ, o repịa."},{"book":"Jọn","chapter":"15","verse":"7","text":"Ọ bụrụ na unu anọgide nʼime m, okwu m anọgidekwa nʼime unu, rịọọnụ ihe ọbụla unu chọrọ, a ga-emere unu ya."},{"book":"Jọn","chapter":"15","verse":"8","text":"Nke a ga-abụrụ Nna m otuto na unu mịrị ọtụtụ mkpụrụ hie nne, ọ na-egosikwa na unu bụ ndị na-eso ụzọ m."},{"book":"Jọn","chapter":"15","verse":"9","text":"“Dị ka Nna sị hụ m nʼanya, otu a ka m sị hụkwa unu nʼanya. Ya mere, nọgidenụ nʼime ịhụnanya m."},{"book":"Jọn","chapter":"15","verse":"10","text":"Unu ga-anọgide nʼịhụnanya m ma ọ bụrụ na unu edebe iwu m. Dị ka m debere iwu Nna m ma nọgidekwa nʼịhụnanya ya."},{"book":"Jọn","chapter":"15","verse":"11","text":"Agwala m unu ihe ndị a ka ọṅụ m dịrị nʼime unu ka ọṅụ unu zukwaa oke."},{"book":"Jọn","chapter":"15","verse":"12","text":"Nke a bụkwa iwu m, ka unu hụrịta onwe unu nʼanya dị ka m siri hụ unu nʼanya."},{"book":"Jọn","chapter":"15","verse":"13","text":"Ọ dịghị onye ọbụla nwere ịhụnanya karịrị nke a na mmadụ tọgbọrọ ndụ ya nʼihi ndị enyi ya."},{"book":"Jọn","chapter":"15","verse":"14","text":"Unu onwe unu bụkwa ndị enyi m ma ọ bụrụ na unu edebe ihe m nyere nʼiwu."},{"book":"Jọn","chapter":"15","verse":"15","text":"Anaghị m akpọkwa unu ndị ohu ọzọ. Nʼihi na ohu adịghị amatazu ihe niile onyenwe ya na-eme. Ma ana m akpọ unu ndị enyi m nʼihi na agwala m unu ihe niile m nụrụ nʼọnụ Nna m."},{"book":"Jọn","chapter":"15","verse":"16","text":"Ọ bụkwaghị unu onwe unu họọrọ m. Ọ bụ m họọrọ unu, wepụtakwa unu iche ka unu gaa mịa ọtụtụ mkpụrụ, mkpụrụ nke ga-adịgidekwa. Ya mere, Nna m ga-enye unu ihe ọbụla unu ga-arịọ nʼaha m."},{"book":"Jọn","chapter":"15","verse":"17","text":"Ihe ndị a ka m na-enye unu nʼiwu, hụrịtanụ onwe unu nʼanya."},{"book":"Jọn","chapter":"15","verse":"18","text":"“Ọ bụrụ na ụwa akpọọ unu asị, chetanụ na o buru ụzọ kpọọ m asị."},{"book":"Jọn","chapter":"15","verse":"19","text":"A sị na unu bụ nke ụwa, ụwa ga-ahụ unu nʼanya dịka ndị nke ya. Ma otu ọ dị unu abụghị nke ụwa. Kama, esi m nʼime ụwa họrọ unu. Ọ bụkwa nʼihi ya ka ụwa ji akpọ unu asị."},{"book":"Jọn","chapter":"15","verse":"20","text":"Chetakwanụ ihe m gwara unu, ‘Ohu adịghị adị ukwuu karịa Onyenwe ya.’15:20 Jọn 13:16 Ya mere, ebe ha kpagburu m, ha ga-akpagbukwa unu. Ọ bụrụ na ha debere okwu m, ha ga-edebekwa nke unu."},{"book":"Jọn","chapter":"15","verse":"21","text":"Ee, ha ga-eme unu ihe niile ndị a nʼihi aha m, na nʼihi na ha amaghị onye ahụ zitere m."},{"book":"Jọn","chapter":"15","verse":"22","text":"Ọ bụrụ na abịaghị m, gwa ha okwu, ikpe mmehie agaraghị ama ha. Ma ugbu a, ha enweghị ngọpụ ọbụla banyere mmehie ha."},{"book":"Jọn","chapter":"15","verse":"23","text":"Onye ọbụla kpọrọ m asị kpọkwara Nna m asị."},{"book":"Jọn","chapter":"15","verse":"24","text":"A sị na ọrụ niile m rụrụ nʼetiti ha akarịghị ọrụ nke onye ọbụla ọzọ rụrụ, ha agaraghị abụ ndị ikpe mmehie mara. Ma ugbu a ha ahụzuola ọrụ ebube ndị a niile, ma ha nọgidekwara na-akpọ mụ na Nna m asị."},{"book":"Jọn","chapter":"15","verse":"25","text":"Nke a bụ imezu ihe e dere nʼakwụkwọ iwu ha. ‘Ha kpọrọ m asị na-enweghị ihe m mere.’15:25 Abụ 35:19; 69:4"},{"book":"Jọn","chapter":"15","verse":"26","text":"ahụ ga-abịa, onye m ga-ezitere unu site nʼaka Nna, bụ Mmụọ eziokwu ahụ sitere na Nna pụta, ọ ga-agba ama banyere m."},{"book":"Jọn","chapter":"15","verse":"27","text":"Ma unu onwe unu aghaghị ịgba ama, nʼihi na mụ na unu anọọla site na mmalite."}]}