{"data":[{"book":"Mahukunta","chapter":"16","verse":"1","text":"Wata rana Samson ya tafi Gaza, inda ya ga wata karuwa. Ya shiga wurinta ya kwana."},{"book":"Mahukunta","chapter":"16","verse":"2","text":"Aka gaya wa mutanen Gaza, “Ai, Samson yana a nan!” Saboda haka suka zo suka kewaye wurin suka yi kwanto dukan dare a bakin ƙofar birni. A daren nan ba su motsa nan da can ba, suna cewa, “Gari yana wayewa za mu kashe shi.”"},{"book":"Mahukunta","chapter":"16","verse":"3","text":"Amma Samson ya yi kwanciyarsa har tsakiyar dare. Sa’an nan ya tashi ya kama ƙofofin birnin, tare da madogarai biyunsu, ya tumɓuke, ya aza su a kafaɗarsa, ya kai su kan dutsen da yake a fuskantar Hebron."},{"book":"Mahukunta","chapter":"16","verse":"4","text":"Bayan ɗan lokaci, sai ya shiga ƙaunar wata mace, mai suna Delila a Kwarin Sorek."},{"book":"Mahukunta","chapter":"16","verse":"5","text":"Sai shugabannin Filistiyawa suka tafi wurinta suka ce, “Ki yi ƙoƙari ki ga ko za ki rarrashe shi yă nuna miki asirin ƙarfinsa da yadda za mu iya shan ƙarfinsa don mu ɗaura shi mu yi nasara a kansa. Kowannenmu zai ba ki shekel dubu ɗari ɗaya na azurfa.”"},{"book":"Mahukunta","chapter":"16","verse":"6","text":"Saboda haka Delila ta ce wa Samson, “Ka faɗa miki asirin ƙarfinka da yadda za a ɗaura ka a yi nasara a kanka.”"},{"book":"Mahukunta","chapter":"16","verse":"7","text":"Samson ya ce mata, “In wani ya ɗaura ni da sababbin igiyoyin16.7 Ko kuwa igiyar baka; haka ma a ayoyi 8 da 9. da ba su bushe ba, zan zama marar ƙarfi kamar kowa.”"},{"book":"Mahukunta","chapter":"16","verse":"8","text":"Sa’an nan shugabannin Filistiyawa suka kawo mata sababbin igiyoyi guda bakwai da ba su bushe ba, sai ta daure shi da su."},{"book":"Mahukunta","chapter":"16","verse":"9","text":"Da mutane a ɓoye a cikin ɗaki tare da ita, sai ta yi ihu ta ce, “Samson ga Filistiyawa sun zo su kama ka!” Da jin haka sai ya tsintsinke igiyoyin kamar zaren da ya yi kusa da harshen wuta. Saboda haka asirin ƙarfinsa bai tonu ba."},{"book":"Mahukunta","chapter":"16","verse":"10","text":"Sa’an nan Delila ta ce wa Samson, “Ka mai da ni wawiya; ka ruɗe ni. Yanzu, ka gaya mini yadda za a daure ka.”"},{"book":"Mahukunta","chapter":"16","verse":"11","text":"Ya ce, “In wani ya ɗaura ni sosai da sababbin igiyoyin da ba a taɓa amfani da su ba, zan zama marar ƙarfi kamar kowa.”"},{"book":"Mahukunta","chapter":"16","verse":"12","text":"Saboda haka Delila ta ɗauki sababbin igiyoyi ta ɗaura shi da su. Sa’an nan, tare da mutane a ɓoye a ɗakin, ta yi ihu ta ce, “Samson ga Filistiyawa sun zo su kama ka!” Amma sai ya tsintsinke su kamar zare."},{"book":"Mahukunta","chapter":"16","verse":"13","text":"Sa’an nan Delila ta ce, “Har yanzu, ka mai da shashasha, kana mai da ni wawiya kana kuma yin mini ƙarya. Ka gaya mini yadda za a daure ka mana.”"},{"book":"Mahukunta","chapter":"16","verse":"14","text":"ta kuma16.13,14 Waɗansu rubuce-rubucen hannu na Seftuwajin; Ibraniyanci “Zan iya idan kin yi kitson gashin kaina guda bakwai su zama zare a daure.” 14 Saboda haka ta ɗaura su da akwasha."},{"book":"Mahukunta","chapter":"16","verse":"15","text":"Sa’an nan ta ce masa, “Yaya kake cewa kana sona alhali ba ka yarda da ni ba? Wannan shi ne sau na uku kana mai da ni wawiya kuma ba ka nuna mini asirin ƙarfinka ba.”"},{"book":"Mahukunta","chapter":"16","verse":"16","text":"Da irin wannan fitina ta tsokane shi kwana da kwanaki har sai da ya gaji kamar zai mutu."},{"book":"Mahukunta","chapter":"16","verse":"17","text":"Saboda haka sai ya faɗa mata kome ya ce, “Ba a taɓa sa reza a kaina ba, domin ni Naziri ne keɓaɓɓe ga Allah tun haihuwa. In kuwa an aske kaina, ƙarfina zai rabu da ni, sai in zama kamar kowa.”"},{"book":"Mahukunta","chapter":"16","verse":"18","text":"Da Delila ta gane ya gaya mata kome yanzu, sai ta aika saƙo zuwa ga shugabannin Filistiyawa ta ce, “Ku ƙara zuwa sau ɗayan nan, ai, ya gaya mini kome.” Saboda haka shugabannin Filistiyawa suka dawo tare da azurfa a hannuwansu."},{"book":"Mahukunta","chapter":"16","verse":"19","text":"Bayan ta sa shi ya yi barci a cinyarta, sai ta kira wani ya zo ya aske kitso guda bakwai nan a kansa, aka fara rinjayensa. Ƙarfinsa kuwa ya rabu da shi."},{"book":"Mahukunta","chapter":"16","verse":"20","text":"Sa’an nan ta yi ihu ta ce, “Samson ga Filistiyawa sun zo su kama ka!”"},{"book":"Mahukunta","chapter":"16","verse":"21","text":"Sa’an nan Filistiyawa suka fizge shi, suka ƙwaƙule idanunsa suka gangara da shi zuwa Gaza. Da suka daure shi da sarƙoƙin tagulla, sai aka sa shi yana niƙa a kurkuku."},{"book":"Mahukunta","chapter":"16","verse":"22","text":"Amma gashi kansa ya fara tohuwa kuma bayan an aske shi."},{"book":"Mahukunta","chapter":"16","verse":"23","text":"To, sai Filistiyawa suka taru don su miƙa hadaya ga Dagon allahnsu su kuma yi biki cewa, “Allahnmu ya bashe abokin gābanmu Samson a hannuwanmu.”"},{"book":"Mahukunta","chapter":"16","verse":"24","text":"Sa’ad da mutane suka gan shi, sai suka yabi allahnsu, suna cewa,"},{"book":"Mahukunta","chapter":"16","verse":"25","text":"Yayinda suke cikin farin ciki, sai suka yi ihu, suka ce, “Fito mana da Samson yă yi mana wasa.” Saboda haka aka zo da Samson daga kurkuku, shi kuwa ya yi wasa a gabansu."},{"book":"Mahukunta","chapter":"16","verse":"26","text":"sai Samson ya ce wa bawan da ya riƙe hannunsa, “Ka kai ni inda zan taɓa ginshiƙan da suke ɗauke da wannan haikali, don in jingina a kai.”"},{"book":"Mahukunta","chapter":"16","verse":"27","text":"To, haikalin ya cika da mutane maza da mata; dukan shugabannin Filistiyawa kuwa suna a can, a bisan rufin kuwa akwai mutum wajen dubu uku maza da mata suna kallon Samson yana wasa."},{"book":"Mahukunta","chapter":"16","verse":"28","text":"Sa’an nan Samson ya yi addu’a ga Ubangiji ya ce, “Ya Ubangiji Mai Iko Duka, ya Allah ka tuna da ni, ka ƙarfafa ni sau ɗaya nan kaɗai, ka bar ni da bugu ɗaya kawai in ɗauki fansa a kan Filistiyawa domin idanuna.”"},{"book":"Mahukunta","chapter":"16","verse":"29","text":"Sa’an nan Samson ya kai hannuwansa ga ginshiƙan waɗanda haikalin yake a kai, ya jingina jikinsa, hannunsa dama yana a ɗaya, hannun hagu kuma na ɗayan,"},{"book":"Mahukunta","chapter":"16","verse":"30","text":"Samson ya ce, “Bari in mutu tare da Filistiyawa!” Sa’an nan da dukan ƙarfinsa ya tura haikali ya fāɗa a kan shugabanni da dukan mutanen da suke ciki. Ta haka ya kashe mutane da yawa fiye da yayinda yake da rai."},{"book":"Mahukunta","chapter":"16","verse":"31","text":"Sa’an nan ’yan’uwansa da dukan dangin mahaifinsa suka gangaro don su ɗauke shi. Suka kawo shi suka binne tsakanin Zora da Eshtawol a kabarin Manowa mahaifinsa. Ya yi mulkin Isra’ila shekara ashirin."}]}