{"data":[{"book":"1Wakolinso","chapter":"7","verse":"1","text":"Kwezi mbuli ziya muwandike, ni vedi mnt'hu heelombile ase kulomba."},{"book":"1Wakolinso","chapter":"7","verse":"2","text":"Mna kwa kuunyilka wiihi wo uhabwasi wiyuko, vaungwa kila mnt'hu ande na mkaziwe, na kila mvele ande na mgosiwe mwenye."},{"book":"1Wakolinso","chapter":"7","verse":"3","text":"Mgosi adamanye yadya akuungwa kwa mkaziwe, mvele naye adamanye yadya akuungwa kudamanya kwa mnumewe, na kila yumwenga aungwa amwiguse miyawe."},{"book":"1Wakolinso","chapter":"7","verse":"4","text":"Mkaza mnt'hu haande na izwi mwo mwili wakwe, ila mnumewe naande nadyo, mnumewe naye haande na izwi mwo mwili wakwe ila mkaziwe."},{"book":"1Wakolinso","chapter":"7","verse":"5","text":"Msekulemelana, mna mzumilana kwa lupisi vileke mpate luneka lwa kuvika Mnungu. Naho akajika uiyaneni vileke Mwavu anase kuwagezani kwa kuswesa kukefingiza kwenyu."},{"book":"1Wakolinso","chapter":"7","verse":"6","text":"Nawagambilani aya, hiyo enga sigilizi, izi ni ulangilizi wangu."},{"book":"1Wakolinso","chapter":"7","verse":"7","text":"Miye nehaunga want'hu wose wande enga ivi miye nili. Mna kila yumwenga ana kipe chakwe ahokele kulawa kwa Mnungu. Mnt'hu yumwenga kahokela kipe iki, mtuhu naye kiya."},{"book":"1Wakolinso","chapter":"7","verse":"8","text":"Haluse kwa wadya hewe lombile na hewe lombigwe na wadya wagosi wawe wabanike, wagosi wabanikilwe ni wavele wawe, nawagambila nevinda vedi mgendeele kwikala mwikedu enga miye ivo hwikala."},{"book":"1Wakolinso","chapter":"7","verse":"9","text":"Mna uneva hamkudaha kukefingiza, lombeni, ni vedi mnt'hu alombe kujink'ha kukimp'hula kumunk'wamunk'wa kwiihile."},{"book":"1Wakolinso","chapter":"7","verse":"10","text":"Kwa wadya walombane, nna sigilizi, naho hi yangu mna ni ya Zumbe, mvele hakuungwa kumwasa mnumewe,"},{"book":"1Wakolinso","chapter":"7","verse":"11","text":"mna wanasana yaungwa ekale haheina kulombigwa, hegu hiivo aungwa wakeuiye na mnumewe, mgosi hakuungwa kumwasa mkaziwe."},{"book":"1Wakolinso","chapter":"7","verse":"12","text":"Kwa watuhu nagamba, aha ni miye elo hiye Zumbe. Uneva mgosi mhula ywa Kilisito ana mvele hi mhuwila, mna kazumila kwikala naye, asekumwasa."},{"book":"1Wakolinso","chapter":"7","verse":"13","text":"Naho uneva mvele mhula ywa Kilisito ekala na mgosi hii mhuwila wa Kilisito, mna kazumila kwikala naye, ase kumwasa."},{"book":"1Wakolinso","chapter":"7","verse":"14","text":"Kwaviya mgosi hi mhuwila, naazumilwe ni Mnungu kwaviya kalunganywa ni mkaziwe mhuwila ywa Kilisito. Naho mvele hi mhuwila naazumilwe kwa Mnungu kwa kulunganywa hamwenga na mgosiwe mhuwila ywa Kilisito. Wandile hiivo, wana wawe hegu hawa zumilwe ni Mnungu, mna kwa ivo vili, wakuka kwa Mnungu."},{"book":"1Wakolinso","chapter":"7","verse":"15","text":"Mna uneva yudya yumwenga hehuwile anaunga amwase miyawe ahuwile naamwase. Kwa ivo yudya miyawe mhula ywa Kilisito ande mgosi hegu mvele naande mlekelwa. Mnungu kamitangani nyuwe mwikale kwa utondowazi."},{"book":"1Wakolinso","chapter":"7","verse":"16","text":"Wamanya vivihi kugamba mvele mhula ywa Kilisito adaha kumyokola mgosiwe, hegu mgosi mhula ywa Kilisito adaha kumyokola mkaziwe?"},{"book":"1Wakolinso","chapter":"7","verse":"17","text":"Kila yumwenga ekale enga ivo Zumbe akuungile, naho enga ivo etangwe ni Mnungu. Iki nicho hulonga mwa want'hu wose wamhuwile Kilisito."},{"book":"1Wakolinso","chapter":"7","verse":"18","text":"Uneva mnt'hu naketangwa ni Mnungu akanda kavinilwa asekukegamba havinilwe, naho uneva mnt'hu etangagwa akanda akei kuvinilwa naase kuvinilwa."},{"book":"1Wakolinso","chapter":"7","verse":"19","text":"Kwaviya avinilwe na heevinilwe, hiyo kint'hu. Ikikulu ni kutoza miko ya Mnungu."},{"book":"1Wakolinso","chapter":"7","verse":"20","text":"Kila yumwenga ywenyu naasigale enga ivo andaga umwo etangagwa ni Mnungu."},{"book":"1Wakolinso","chapter":"7","verse":"21","text":"Weye wandaga mtumwa umwo Mnungu akakwitanga? Use kuikaula iyo, mna uneva unapata luneka lwa kukekombola, kekombole."},{"book":"1Wakolinso","chapter":"7","verse":"22","text":"Mnt'hu yeyose etangwe ni Zumbe akanda mtumwa, uyo, ni mlekelwa kwa Zumbe, ivo mnt'hu etangwe ni Yesu, yehe ni mtumwa ywa Kilisito."},{"book":"1Wakolinso","chapter":"7","verse":"23","text":"Mnungu kawagulani kwa utana utendese, ivo msekunda watumwa wa want'hu."},{"book":"1Wakolinso","chapter":"7","verse":"24","text":"Wandugu zangu, kila yumwenga naasigale ekale mwo uhamwenga na Mnungu, enga viya andaga umwo aketangwa."},{"book":"1Wakolinso","chapter":"7","verse":"25","text":"Haluse, kuligana na yadya mwaandikaga mwa hewelombigwe, hina mwiko kulawa kwa Zumbe, nalonga fanyanyi zangu enga mnt'hu kwa mbazi za Mnungu, hiwagilwa kuhuwilwa."},{"book":"1Wakolinso","chapter":"7","verse":"26","text":"Kwa kukaula udala uwo wiyaho, nafanyanya kugamba ni vedi mnt'hu ekale iivo eli."},{"book":"1Wakolinso","chapter":"7","verse":"27","text":"Uneva kulomba use kuzungula kumwasa mkaziyo, uneva hulombile usekuzungula kulomba."},{"book":"1Wakolinso","chapter":"7","verse":"28","text":"Mna una lomba haikunda kudamanya wavu, naho mvele heelombigwe, hadamanye wavu. Awo wakuunga walombane nawabwiilwe ni makunt'ho ye isi ino, mna hiunga du kuwagambilani lumwe mmanye udala wa kila zuwa ukuwabwiila walombile na walombigwe."},{"book":"1Wakolinso","chapter":"7","verse":"29","text":"Kiya hulonga wandugu zangu ni iki, lupisi lusigale lugihi, naho kukongela ivi haluse wagosi walombile nawawagilwa kwikala enga kugamba hawalombile."},{"book":"1Wakolinso","chapter":"7","verse":"30","text":"Wadya wakuila wande enga hawakuila, wose wakuseka wande enga waswesile kinyemi, wose wakugula wande enga heweina kint'hu,"},{"book":"1Wakolinso","chapter":"7","verse":"31","text":"wose wakwanagadikila kuvitumia vint'hu ve isi ino wande enga want'hu hewekwangadika navo, kwaviya isi ino enga ivo kimanyize, yabindilikila."},{"book":"1Wakolinso","chapter":"7","verse":"32","text":"Nehiungisa nyuwe msekuyafanyanyisa ayo. Mnt'hu heelombile, mazuwa yose adamanya ndima za Zumbe du, kwaviya aunga kumuwagila Zumbe."},{"book":"1Wakolinso","chapter":"7","verse":"33","text":"Mna yehe alombile naangadikile vint'hu va mwe isi, kwaviya naaungise kumuwagila mkaziwe,"},{"book":"1Wakolinso","chapter":"7","verse":"34","text":"na ivo naavutigwe mwe zimpande zimbuli. Mvele heelombigwe hegu kigoli, naakeike yehe mwenye kwajili ye zindima za Zumbe, kwaviya aunga umwili no umoyo wakwe amlavile Mnungu, mna mvele alombigwe angadikila vint'hu va mwe isi vo kumuwagila mgosiwe."},{"book":"1Wakolinso","chapter":"7","verse":"35","text":"Nalonga ivi kwa kuwambizani nyuwe, hiyo kwa kuwakindila. Mna naunga nyuwe mdamanye vint'hu vikuwagila, naho vedi, na kuwenk'ha nyuwe wenye undima we kindedi kwa Zumbe kwa moyo wose."},{"book":"1Wakolinso","chapter":"7","verse":"36","text":"Uneva want'hu waivane kulombana niyo wagamba hawalombane naho, mna mgosi aona kugamba hakumtendela vedi uyo mtumizwa wakwe hana mlombile niyo aona ho undele wakwe homboka, naho uneva kumunk'wamunk'wa kwamhuma, amlombe, adamanye dyodyose akudaha amlombe, naande hadamanye wavu."},{"book":"1Wakolinso","chapter":"7","verse":"37","text":"Mna uneva uyo mgosi, hatigizwe kuleka kulomba, ni fanyanyi zakwe mwenye kugamba asekulomba, naho uneva adaha kukuhuma kumunk'wamunk'wa kwakwe, kugamba ase kulomba, naande kadamanya vedi kuleka kumlomba uyo miyawe kigoli."},{"book":"1Wakolinso","chapter":"7","verse":"38","text":"Elo ivo mnt'hu akulomba atenda vedi, yudya heekulomba naye atendesa vedi."},{"book":"1Wakolinso","chapter":"7","verse":"39","text":"Mvele alombigwe kafungwa ni mgosiwe wakanda wagima, mna mgosi anabanika naande mlekelwa, adaha kulombigwa ni mgosi yeyose akumuunga, mna ande du mhuwila ywa Kilisito."},{"book":"1Wakolinso","chapter":"7","verse":"40","text":"Mna ivo huona, nevinde vedi yehe kwikala iivo eli, izi ni fanyanyi zangu naho nakefanyanya kugamba nnanaye Muye ywa Mnungu."}]}