{"data":[{"book":"Luka","chapter":"24","verse":"1","text":"Ligono la Dominika, lukela hamba kucha, vadala vala vakahamba kulitinda, kuni vagegi mayewani na mahuta gakunungalila gevatendekili."},{"book":"Luka","chapter":"24","verse":"2","text":"Vakoli liganga lila libilindwisi patali kuhuma pakuyingila mulitinda.Liganga libilindwisi patali na litinda"},{"book":"Luka","chapter":"24","verse":"3","text":"Hinu, pavayingili mugati, vayiwene lepi higa ya Bambu Yesu."},{"book":"Luka","chapter":"24","verse":"4","text":"Pevavi vakona vikangasa ndava ya lijambu lenilo, bahapo vandu vavili vevawalili nyula za kung'asima neju vakahumila papipi yavi."},{"book":"Luka","chapter":"24","verse":"5","text":"Vadala vala vakavya na wogohi, vakagundama pahi. Ndi vandu vala vakavajovela, “Ndava kyani mukumlonda mundu mweavi mumi pagati ya vevafwili?"},{"book":"Luka","chapter":"24","verse":"6","text":"Avi lepi apa, ayukili. Muholalela cheavajovili peavi akona ku Galilaya."},{"book":"Luka","chapter":"24","verse":"7","text":"‘Yikumgana Mwana wa Mundu awusiwayi pavandu vevakumbudila Chapanga, na vene yati vakumvamba pamsalaba na pa ligono la datu yati iyuka.’ ”"},{"book":"Luka","chapter":"24","verse":"8","text":"Penapo vadala vala vakagakumbuka malovi ga Yesu,"},{"book":"Luka","chapter":"24","verse":"9","text":"vakawuya kuhuma kulitinda, vakavajovela vamitumi kumi na mmonga, pamonga na vangi voha, malovi ga mambu ago goha."},{"book":"Luka","chapter":"24","verse":"10","text":"Vadala vevabweli kujova mambu genago vavi Maliya mkolonjinji wa Magidala na Yoana na Maliya nyina waki Yakobo pamonga na vadala vangi vevalongosini nawu."},{"book":"Luka","chapter":"24","verse":"11","text":"Nambu vamitumi vala vasadiki lepi malovi ga vadala vala, ndava vagahololela ngati uyimu nunuyu."},{"book":"Luka","chapter":"24","verse":"12","text":"Nambu Petili, akajumba kuhamba kulitinda, peahikili kulitinda agundimi kulingulila mugati akayiwona ngayene nyula ya msopi. Akawuya kunyumba kuni ikangasa na kujikota gala gegahumili."},{"book":"Luka","chapter":"24","verse":"13","text":"Ligono lilolo, vavili pagati ya vamulanda va Yesu vavi mulugendu kuhamba kuchijiji chimonga cha ku Emau chechavi utali wa masaa gavili kuhuma ku Yelusalemu,"},{"book":"Luka","chapter":"24","verse":"14","text":"Vavi mukugalongalela mambu goha gegahumalili."},{"book":"Luka","chapter":"24","verse":"15","text":"Pavayendelela na malongesi gavi, Yesu mwene akavahumila na kugenda nawu,"},{"book":"Luka","chapter":"24","verse":"16","text":"Vamuweni kwa mihu gavi, nambu vadindiwi vakotoka kummanya."},{"book":"Luka","chapter":"24","verse":"17","text":"Yesu akavakota, “Mwilongela kyani kuni mwigenda?”"},{"book":"Luka","chapter":"24","verse":"18","text":"Mmonga wavi liina laki Kileopa, akamyangula, “Wu nga veve myehe wangamanya mambu gegahumalili pa Yelusalemu magono gagaga?”"},{"book":"Luka","chapter":"24","verse":"19","text":"Yesu akavakota, “Mambu goki?”"},{"book":"Luka","chapter":"24","verse":"20","text":"Vakulu va kuteta na vachilongosi vitu vakamgotola na kumuhamula lifwa, vakamvamba pamsalaba."},{"book":"Luka","chapter":"24","verse":"21","text":"Nambu tete tamsadiki mwene kuvya ndi mweatumwili kuyigombola Isilaeli! Hinu, lelu ndi ligono la datu pagahengiki mambu genago."},{"book":"Luka","chapter":"24","verse":"22","text":"Kavili vadala vangi va kwitu vatikenyemwisi, muni vakahambili kulitinda lukela hambakucha,"},{"book":"Luka","chapter":"24","verse":"23","text":"Nambu nakuyikolela higa ya Yesu. Vakawuya nakutijovela vahumiwi na vamitumu va kunani kwa Chapanga, vevavajovili ngati Yesu akona mumi."},{"book":"Luka","chapter":"24","verse":"24","text":"Vayitu vangi pagati yitu vahambili kulitinda kulola gegajoviwi na vadala vala, nambu nakuyiwona lepi mwene."},{"book":"Luka","chapter":"24","verse":"25","text":"Kangi Yesu akavajovela, “Nyenye vayimu na mitima yinu yitopa kusadika gegajoviwi na vamlota va Chapanga!"},{"book":"Luka","chapter":"24","verse":"26","text":"Wuli, yamganili lepi Kilisitu msangula kung'ahika, kangi ayingilayi muukulu waki?”"},{"book":"Luka","chapter":"24","verse":"27","text":"Hinu akavadandaulila mambu goha gegamuvala mwene mu Mayandiku Gamsopi kutumbula muhitabu ya Musa mbaka muhitabu ya Vamlota va Chapanga."},{"book":"Luka","chapter":"24","verse":"28","text":"Pevahegalili na chijiji chevaambayi, Yesu akakita ngati mweiyendelela na lugendu,"},{"book":"Luka","chapter":"24","verse":"29","text":"Nambu vene vakamjovela, chondi pepayi, “Utamayi pamonga na tete, muni lilanga litipimi chitita chibwela.” Ndi akayingila nawu mugati."},{"book":"Luka","chapter":"24","verse":"30","text":"Peatamili kulya chakuyla pamonga nawu, akalitola libumunda na kumsengusa Chapanga na kulimetula na kuvapela."},{"book":"Luka","chapter":"24","verse":"31","text":"Bahapo vakagubukuliwa mihu gavi na kummanya, nambu mwene akayaga pagati yavi."},{"book":"Luka","chapter":"24","verse":"32","text":"Ndi Vakajovesana, “Mitima yitu yasangalwiki neju mugati mwitu peakatidandauli Mayandiku Gamsopi munjila mula?”"},{"book":"Luka","chapter":"24","verse":"33","text":"Balapala vakawuka, kuwuya ku Yelusalemu. Kwenuko vakavakolela vamitumi kumi na mmonga na vangi vevavi pamonga na vene vakonganiki,"},{"book":"Luka","chapter":"24","verse":"34","text":"vakajova, “Chakaka Bambu ayukili! Amuhumalili Simoni!”"},{"book":"Luka","chapter":"24","verse":"35","text":"Hinu vamulanda vavili va Yesu vakavajovela mambu gegavakolili munjila na chevammanyili Yesu pealimetulayi libumunda."},{"book":"Luka","chapter":"24","verse":"36","text":"Pevavi mukujovewa genago, Yesu mwene bahapo akayima pagati yavi nakujova, “Uteke uvyayi na nyenye.”"},{"book":"Luka","chapter":"24","verse":"37","text":"Vakakenyemuka na kuyogopa neju muni vaholalelayi pangi valiwene lihoka."},{"book":"Luka","chapter":"24","verse":"38","text":"Nambu mwene akavajovela, “Ndava kyani mwivagaya? Ndava kyani mwikujikota kota mumitima yinu?"},{"book":"Luka","chapter":"24","verse":"39","text":"Mlola mawoko na magendelu, muni mumanyayi kuvya ndi nene. Munipamisa mumanya, muni lihoka langali higa amala lijege ngati chemukunilola.”"},{"book":"Luka","chapter":"24","verse":"40","text":"Peamali kujova genago, akavalangisa mawoko na magendelu."},{"book":"Luka","chapter":"24","verse":"41","text":"Pevavi vakona kusadika, ndava ya luheku uvaha na kukangasa, Yesu akavakota, “Muvinachu chakulya chochoha penapa?”"},{"book":"Luka","chapter":"24","verse":"42","text":"Vakampela chipandi cha somba yiyochanu,"},{"book":"Luka","chapter":"24","verse":"43","text":"akachitola na kulya kuni woha vakumlola."},{"book":"Luka","chapter":"24","verse":"44","text":"Kangi akavajovela, “Genaga ndi malovi genavajovili penakavili na nyenye, muni yaganikwi gahengekayi goha gegayandikiwi kunivala nene mu malagizu ga Musa na muvitabu vya vamlota va Chapanga na Muchitabu cha Zabuli.”"},{"book":"Luka","chapter":"24","verse":"45","text":"Kangi, penapo akavalangasila luhala lwavi muni vagamanyayi Mayandiku Gamsopi."},{"book":"Luka","chapter":"24","verse":"46","text":"Akavajovela, “Gayandikiwi kuvya, Kilisitu msangula yati ing'ahiswa nambu paligono la datu yati iyuka kuhuma pavafwili,"},{"book":"Luka","chapter":"24","verse":"47","text":"yikuvagana mewa vandu va makabila goha, kutumbula ku Yelusalemu vakokoselewayi muliina laki kuleka kumbudila Chapanga. Muni valekekeswa kubuda kwavi."},{"book":"Luka","chapter":"24","verse":"48","text":"Nyenye ndi mwemugawene mambu genago."},{"book":"Luka","chapter":"24","verse":"49","text":"Namwene yati nikuvapelekela yula mweavalagazili Dadi wangu, nambu mulindila kumuji mbaka pemumemeswa uhotola kuhuma kunani.”"},{"book":"Luka","chapter":"24","verse":"50","text":"Kangi Yesu akavalongosa vawuliwa kuvala ya muji wenuwo mbaka ku Betania, akayinula mawoko gaki kunani akavamotisa."},{"book":"Luka","chapter":"24","verse":"51","text":"Peamali kuvamotisa, akavaleka, akatoliwa kuhamba kunani kwa Chapanga."},{"book":"Luka","chapter":"24","verse":"52","text":"Vawuliwa vakamfugamila Yesu, kangi vakawuya pa Yelusalemu, kuni vavi na luheku luvaha,"},{"book":"Luka","chapter":"24","verse":"53","text":"Vayendalili kuvya Panyumba ya Chapanga magono goha, vakumulumbalila Chapanga."}]}