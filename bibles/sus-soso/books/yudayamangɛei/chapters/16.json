{"data":[{"book":"Yudaya Mangɛe I","chapter":"16","verse":"1","text":"E to so Darisalamu, e naxa Ala xa saatɛ kankira dɔxɔ hɔrɔmɔlingira kui, Dawuda naxan yailanxi a lude ra. E naxa sɛrɛxɛ gan daaxi nun xanunteya sɛrɛxɛ ba."},{"book":"Yudaya Mangɛe I","chapter":"16","verse":"2","text":"Dawuda to gɛ na sɛrɛxɛe bade, a naxa duba Isirayila ɲama bɛ Alatala xili ra."},{"book":"Yudaya Mangɛe I","chapter":"16","verse":"3","text":"Na xanbi a naxa taami, sube, nun donse ɲɔxunmɛ so Isirayilakae birin yi ra."},{"book":"Yudaya Mangɛe I","chapter":"16","verse":"4","text":"A Lewika naxee sugandi dubafe ra ɲama bɛ, e Isirayila Marigi Alatala matɔxɔ, e a tantu a xa saatɛ kankira ya ra. Nee xilie nan ya:"},{"book":"Yudaya Mangɛe I","chapter":"16","verse":"5","text":"Asafi, naxan findi e xunyi ra, Sakari, naxan na na xanbi ra, Yeyiyeli, Semiramoti, Yɛxiyɛli, Matitiya, Eliyabi, Bɛnaya, Obedo Edon, nun Yeyiyeli. Kɔrae nu na e yi ra, maxasee nu na Asafi yi ra."},{"book":"Yudaya Mangɛe I","chapter":"16","verse":"6","text":"Sɛrɛxɛdubɛ Bɛnaya nun Yaxasiyeli nu sarae fema Ala xa saatɛ kankira ya ra."},{"book":"Yudaya Mangɛe I","chapter":"16","verse":"7","text":"Na lɔxɔɛ Dawuda naxa yi bɛɛti so Asafi nun a xa mixie yi ra alako e xa Alatala tantu."},{"book":"Yudaya Mangɛe I","chapter":"16","verse":"8","text":"Wo Alatala matɔxɔ, wo a maxandi."},{"book":"Yudaya Mangɛe I","chapter":"16","verse":"9","text":"Wo bɛɛti ba a bɛ, wo a tantu binyɛ kui."},{"book":"Yudaya Mangɛe I","chapter":"16","verse":"10","text":"Wo a xili sɛniyɛnxi matɔxɔ."},{"book":"Yudaya Mangɛe I","chapter":"16","verse":"11","text":"Wo xa bira Alatala nun a sɛnbɛ fɔxɔ ra."},{"book":"Yudaya Mangɛe I","chapter":"16","verse":"12","text":"Wo wo ratu a xa kaabanakoe ma,"},{"book":"Yudaya Mangɛe I","chapter":"16","verse":"13","text":"Wo tan Isirayila bara findi a xa konyie ra."},{"book":"Yudaya Mangɛe I","chapter":"16","verse":"14","text":"Alatala nan na won Marigi Ala ra,"},{"book":"Yudaya Mangɛe I","chapter":"16","verse":"15","text":"Wo wo ratu a xa saatɛ ma tɛmui birin,"},{"book":"Yudaya Mangɛe I","chapter":"16","verse":"16","text":"A na saatɛ naxan tongo Iburahima bɛ,"},{"book":"Yudaya Mangɛe I","chapter":"16","verse":"17","text":"A na nan xirixi e nun Yaxuba tagi,"},{"book":"Yudaya Mangɛe I","chapter":"16","verse":"18","text":"Na saatɛ nan ya:"},{"book":"Yudaya Mangɛe I","chapter":"16","verse":"19","text":"Wo mu nu gbo,"},{"book":"Yudaya Mangɛe I","chapter":"16","verse":"20","text":"Wo to siga ɲamanɛ gbɛtɛe ma,"},{"book":"Yudaya Mangɛe I","chapter":"16","verse":"21","text":"Ala mu tin mixi yo xa wo ɲaxankata."},{"book":"Yudaya Mangɛe I","chapter":"16","verse":"22","text":"«Wo naxa wo bɛlɛxɛ din n ma mixi sugandixie ra,"},{"book":"Yudaya Mangɛe I","chapter":"16","verse":"23","text":"Duniɲa birin xa bɛɛti ba Alatala bɛ."},{"book":"Yudaya Mangɛe I","chapter":"16","verse":"24","text":"Wo xa a xa fe fanyie tagi raba si gbɛtɛe bɛ,"},{"book":"Yudaya Mangɛe I","chapter":"16","verse":"25","text":"Alatala sɛnbɛ gbo, a lanma won xa a matɔxɔ."},{"book":"Yudaya Mangɛe I","chapter":"16","verse":"26","text":"Wule nan na si gbɛtɛe xa alae ra,"},{"book":"Yudaya Mangɛe I","chapter":"16","verse":"27","text":"Nɔrɛ xungbe na a yi ra,"},{"book":"Yudaya Mangɛe I","chapter":"16","verse":"28","text":"Si birin, wo xa Alatala matɔxɔ,"},{"book":"Yudaya Mangɛe I","chapter":"16","verse":"29","text":"Wo xa a xili matɔxɔ,"},{"book":"Yudaya Mangɛe I","chapter":"16","verse":"30","text":"Adama birin xa sɛrɛn a ya ra."},{"book":"Yudaya Mangɛe I","chapter":"16","verse":"31","text":"Koore nun duniɲa xa sɛɛwa,"},{"book":"Yudaya Mangɛe I","chapter":"16","verse":"32","text":"Baa nun yɛxɛɛe xa Ala sɛnbɛ masen,"},{"book":"Yudaya Mangɛe I","chapter":"16","verse":"33","text":"Wondi wuri xa Alatala xili masen,"},{"book":"Yudaya Mangɛe I","chapter":"16","verse":"34","text":"Wo xa Alatala tantu barima a fan,"},{"book":"Yudaya Mangɛe I","chapter":"16","verse":"35","text":"Wo xa a masen Ala bɛ,"},{"book":"Yudaya Mangɛe I","chapter":"16","verse":"36","text":"Tantui na Isirayila Marigi Alatala bɛ tɛmui birin.»"},{"book":"Yudaya Mangɛe I","chapter":"16","verse":"37","text":"Dawuda naxa Asafi nun a xunyae yamari e xa mɛɛni Alatala xa saatɛ kankira ma tɛmui birin."},{"book":"Yudaya Mangɛe I","chapter":"16","verse":"38","text":"A naxa Yedutun xa di Obedo Edon, nun Xosa, a nun a xa mixi tongo senni nun solomasaxan yamari e xa hɔrɔmɔlingira naadɛ kanta."},{"book":"Yudaya Mangɛe I","chapter":"16","verse":"39","text":"Sɛrɛxɛdubɛ Sadɔki nun a xa mixie naxa lu Alatala xa hɔrɔmɔlingira naxan nu na Gabayon geya fari."},{"book":"Yudaya Mangɛe I","chapter":"16","verse":"40","text":"A nu lan nɛ e xa sɛrɛxɛ gan daaxi ba gɛɛsɛgɛ nun nunmare tɛmui Alatala bɛ alɔ a sɛbɛxi Isirayilakae bɛ kitaabui kui ki naxɛ."},{"book":"Yudaya Mangɛe I","chapter":"16","verse":"41","text":"Heman, Yedutun, nun boore naxee nu sugandixi fan nu na alako e xa Alatala tantu, barima a xa fonisireya mu ɲɔnma abadan."},{"book":"Yudaya Mangɛe I","chapter":"16","verse":"42","text":"Heman nun Yedutun nu sarae fema, e nu maxasee raberema alako e xa bɛɛti ba Alatala bɛ. Yedutun xa die nan nu na naadɛ kantɛe ra."},{"book":"Yudaya Mangɛe I","chapter":"16","verse":"43","text":"Na dangi xanbi, ɲama birin naxa siga e xɔnyi. Dawuda fan naxa gbilen a xɔnyi, a xa duba a xa denbaya bɛ."}]}