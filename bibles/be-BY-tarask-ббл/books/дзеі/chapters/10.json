{"data":[{"book":"ДЗЕІ","chapter":"10","verse":"1","text":"У Кесарыі быў адзін чалавек, якога звалі Карнілій, сотнік з кагорты, называнай Італійскай,"},{"book":"ДЗЕІ","chapter":"10","verse":"2","text":"пабожны і богабаязны з усім домам сваім, ён рабіў шмат міласьціны людзям і заўсёды маліўся Богу."},{"book":"ДЗЕІ","chapter":"10","verse":"3","text":"Ён ва ўяве ясна бачыў каля дзявятай гадзіны дня анёла Божага, які ўвайшоў да яго і сказаў яму: Карнілій!"},{"book":"ДЗЕІ","chapter":"10","verse":"4","text":"А ён, зірнуўшы на яго і спалохаўшыся, сказаў: што, Госпадзе? Анёл адказваў яму: малітвы твае і міласьціны твае ўзгадаліся перад Богам;"},{"book":"ДЗЕІ","chapter":"10","verse":"5","text":"дык пашлі людзей у Ёпію і пакліч Сымона, якога завуць Пятром:"},{"book":"ДЗЕІ","chapter":"10","verse":"6","text":"ён гасьцюе ў нейкага Сымона-гарбара, чый дом каля мора; ён скажа табе, што табе трэба рабіць."},{"book":"ДЗЕІ","chapter":"10","verse":"7","text":"Калі анёл, які гаварыў з Карніліем, адышоў, дык ён, паклікаўшы двух сваіх слуг і набожнага воіна з тых, што былі пры ім,"},{"book":"ДЗЕІ","chapter":"10","verse":"8","text":"і расказаўшы ім усё, паслаў іх у Ёпію."},{"book":"ДЗЕІ","chapter":"10","verse":"9","text":"На другі дзень, калі яны ішлі і набліжаліся да горада, Пётр каля шостай гадзіны ўзышоў на дах дома памаліцца."},{"book":"ДЗЕІ","chapter":"10","verse":"10","text":"І адчуў ён голад, і захацеў есьці; пакуль гатавалі, найшла на яго жарсьць,"},{"book":"ДЗЕІ","chapter":"10","verse":"11","text":"і бачыць адчыненае неба і нейкі посуд, які апускаецца да яго, нібы вялікае палатно, прывязанае за чатыры рагі і апусканае на зямлю;"},{"book":"ДЗЕІ","chapter":"10","verse":"12","text":"у ім былі ўсякія чатырногі зямныя, зьвяры, плазуны і птушкі нябесныя."},{"book":"ДЗЕІ","chapter":"10","verse":"13","text":"І быў голас яму: устань, Пётр, закалі і еж."},{"book":"ДЗЕІ","chapter":"10","verse":"14","text":"Але Пётр сказаў: не, Госпадзе! я ніколі ня еў нічога паганага або нячыстага."},{"book":"ДЗЕІ","chapter":"10","verse":"15","text":"Тады другі раз быў голас яму: што Бог ачысьціў, таго не ўважай за нячыстае."},{"book":"ДЗЕІ","chapter":"10","verse":"16","text":"Гэта было тройчы - і посуд зноў падняўся на неба."},{"book":"ДЗЕІ","chapter":"10","verse":"17","text":"Калі ж Пётр раздумваў сам сабе, што б такое азначаў гэты відзеж, што ён бачыў, - вось, мужы, пасланыя Карніліем, распытаўшыся пра дом Сымонаў, спыніліся каля варот,"},{"book":"ДЗЕІ","chapter":"10","verse":"18","text":"і, гукнуўшы, спыталіся: ці тут Сымон, якога завуць Пятром?"},{"book":"ДЗЕІ","chapter":"10","verse":"19","text":"Тым часам, як Пётр разважаў пра відзеж, Дух сказаў яму: вось, трох чалавек шукаюць цябе;"},{"book":"ДЗЕІ","chapter":"10","verse":"20","text":"устань, сыйдзі і йдзі зь імі, зусім не сумняваючыся; бо Я паслаў іх."},{"book":"ДЗЕІ","chapter":"10","verse":"21","text":"Пётр, сыйшоўшы да людзей, прысланых да яго ад Карнілія, сказаў: я той, каго вы шукаеце; дзеля якой справы прыйшлі вы?"},{"book":"ДЗЕІ","chapter":"10","verse":"22","text":"А яны сказалі: Карнілій сотнік, чалавек дабрачынны і богабаязны, шанаваны ўсім народам Юдэйскім, атрымаў ад сьвятога анёла наказ паклікаць цябе ў дом свой і паслухаць словаў тваіх."},{"book":"ДЗЕІ","chapter":"10","verse":"23","text":"Тады Пётр, запрасіўшы іх, пачаставаў; а назаўтра, устаўшы, пайшоў зь імі, і некаторыя браты Ёпійскія пайшлі зь ім."},{"book":"ДЗЕІ","chapter":"10","verse":"24","text":"На другі дзень прыйшлі яны ў Кесарыю. А Карнілій чакаў іх, склікаўшы родзічаў і сваіх блізкіх сяброў."},{"book":"ДЗЕІ","chapter":"10","verse":"25","text":"Калі Пётр уваходзіў, Карнілій сустрэў яго і пакланіўся, прыпаўшы да ног ягоных."},{"book":"ДЗЕІ","chapter":"10","verse":"26","text":"А Пётр падняў яго, кажучы: устань; я таксама чалавек."},{"book":"ДЗЕІ","chapter":"10","verse":"27","text":"І, гутарачы зь ім, увайшоў і знайшоў многа сабраных."},{"book":"ДЗЕІ","chapter":"10","verse":"28","text":"І сказаў ім: вы ведаеце, што Юдэю забаронена зносіцца або збліжацца зь іншапляменцам; але мне Бог адкрыў, каб я не ўважаў ніводнага чалавека за паганага альбо нячыстага;"},{"book":"ДЗЕІ","chapter":"10","verse":"29","text":"таму я, будучы пакліканы, і прыйшоў безь пярэчаньня; і вось, пытаюся: на якую дзею вы клікнулі мяне?"},{"book":"ДЗЕІ","chapter":"10","verse":"30","text":"Карнілій сказаў: з чацьвёртага дня я пасьціўся да цяперашняй гадзіны і а дзявятай гадзіне маліўся ў сваім доме; і вось, паўстаў перада мною муж у сьветлым адзеньні"},{"book":"ДЗЕІ","chapter":"10","verse":"31","text":"і кажа: Карнілій! пачута малітва твая і міласьціны твае спамянуліся перад Богам;"},{"book":"ДЗЕІ","chapter":"10","verse":"32","text":"дык пашлі ў Ёпію і пакліч Сымона, якога завуць Пятром: ён гасьцюе ў доме гарбара Сымона каля мора; ён прыйдзе і скажа табе."},{"book":"ДЗЕІ","chapter":"10","verse":"33","text":"Адразу паслаў я да цябе, і ты добра зрабіў, што прыйшоў: цяпер мы ўсе стаім перад Богам, каб выслухаць усё, што наказана табе ад Бога."},{"book":"ДЗЕІ","chapter":"10","verse":"34","text":"А Пётр разамкнуў вусны і сказаў: у ісьціне спазнач, што Богу не абліччы спадобныя,"},{"book":"ДЗЕІ","chapter":"10","verse":"35","text":"а ў кожным народзе той, хто богабаязны і робіць па праўдзе, да спадобы Яму."},{"book":"ДЗЕІ","chapter":"10","verse":"36","text":"Ён паслаў сынам Ізраілевым слова, зьвястуючы мір празь Ісуса Хрыста; Гэты ёсьць Гасподзь усіх."},{"book":"ДЗЕІ","chapter":"10","verse":"37","text":"Вы ведаеце, што адбывалася па ўсёй Юдэі, пачынаючы ад Галілеі, пасьля хрышчэньня, прапаведаванага Янам:"},{"book":"ДЗЕІ","chapter":"10","verse":"38","text":"як Бог Духам Сьвятым і моцай памазаў Ісуса з Назарэта, і Ён хадзіў, дабро ўчыняючы і ацаляючы ўсіх, паняволеных д'яблам, бо Бог быў зь Ім;"},{"book":"ДЗЕІ","chapter":"10","verse":"39","text":"і мы сьведкі ўсяго, што зрабіў Ён у краі Юдэйскім і ў Ерусаліме, і што нарэшце Яго забілі, павесіўшы на дрэве."},{"book":"ДЗЕІ","chapter":"10","verse":"40","text":"Гэтага Бог уваскрэсіў на трэйці дзень, і даў Яму зьяўляцца,"},{"book":"ДЗЕІ","chapter":"10","verse":"41","text":"не ўсяму людзтву, а сьведкам, сьпярша Богам выбраным, нам, якія зь Ім елі і пілі пасьля ўваскрэсеньня Яго зь мёртвых;"},{"book":"ДЗЕІ","chapter":"10","verse":"42","text":"і Ён наказаў нам прапаведаваць людзям і сьведчыць, што Ён ёсьць вызначаны Богам Судзьдзя жывым і мёртвым."},{"book":"ДЗЕІ","chapter":"10","verse":"43","text":"Пра Яго ўсе прарокі сьведчаць, што ўсякі, хто верыць у Яго, атрымае дараваньне грахоў імем Ягоным."},{"book":"ДЗЕІ","chapter":"10","verse":"44","text":"Калі Пётр яшчэ гаварыў, Дух Сьвяты зыйшоў на ўсіх, хто слухаў слова."},{"book":"ДЗЕІ","chapter":"10","verse":"45","text":"І вернікі з абрэзаных, што прыйшлі зь Пятром, зьдзівіліся, што дар Сьвятога Духа выліўся і на язычнікаў;"},{"book":"ДЗЕІ","chapter":"10","verse":"46","text":"бо чулі, як рознымі мовамі гаварылі яны і славілі Бога. Тады Пётр сказаў:"},{"book":"ДЗЕІ","chapter":"10","verse":"47","text":"хто можа забараніць ахрысьціцца вадою тым, якія, як і мы, атрымалі Сьвятога Духа?"},{"book":"ДЗЕІ","chapter":"10","verse":"48","text":"І наказаў ім ахрысьціцца ў імя Ісуса Хрыста. Потым яны прасілі яго пабыць у іх некалькі дзён."}]}