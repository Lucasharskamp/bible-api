{"data":[{"book":"سَمُوٍلِ ١","chapter":"18","verse":"1","text":"دَوُدَ نُن سْلُ تٌ فّ دّ مَسَرَدٍ، يٌنَتَن نَشَ قِندِ دَوُدَ شَنُنتٍنيِ رَ. يٌنَتَن نُ عَ شَنُشِ عَلْ عَ يّتّ يَتِ."},{"book":"سَمُوٍلِ ١","chapter":"18","verse":"2","text":"نَ لْشْي سْلُ نَشَ كَنكَن دَوُدَ مَ، عَ مُ تِن عَ شَ فبِلٍن عَ بَبَ شْنيِ."},{"book":"سَمُوٍلِ ١","chapter":"18","verse":"3","text":"يٌنَتَن نُن دَوُدَ نَشَ سَاتَ، بَرِ مَ دَوُدَ نُ رَقَن عَ مَ عَلْ عَ يّتّ يَتِ."},{"book":"سَمُوٍلِ ١","chapter":"18","verse":"4","text":"يٌنَتَن نَشَ عَ شَ دٌنمَ شُنفبٍ بَ عَ مَ، عَ عَ رَفٌرٌ دَوُدَ مَ، عَ نُن عَ شَ سَنتِدّفّمَ، عَ شَ شَلِ، نُن عَ شَ بّلّتِ."},{"book":"سَمُوٍلِ ١","chapter":"18","verse":"5","text":"سْلُ دَوُدَ رَ سَنبَ دّدّ فٍرٍ سٌدٍ، دَوُدَ نُ فٍينِمَ نّ. نَ نَن عَ تٌ سْلُ نَشَ عَ قِندِ عَ شَ سْورِيٍ شُنيِ رَ. نَ قٍ نَشَ رَقَن حَمَ مَ، عَ نُن سْلُ شَ مِشِيٍ يَتِ."},{"book":"سَمُوٍلِ ١","chapter":"18","verse":"6","text":"سْورِيٍ نُ فبِلٍنمَ تّمُي نَشّ كٍلِقٍ فٍرٍ سٌدٍ، دَوُدَ فٌلِيَتِ قَشَ فٍرٍ نَشَن كُي، عِسِرَيِلَ فِنّيٍ نَشَ مِنِ سْلُ رَلَندٍ. عٍ نُ سِفِ سَمَ مَشَسٍ مْولِ ندٍيٍ رَ، عٍ نُ قَرٍ بٌرٌنمَ، عٍ نُ عٍ شُي عِتٍمَ سّيوّ كُي."},{"book":"سَمُوٍلِ ١","chapter":"18","verse":"7","text":"نَ سِفِيٍ كُي فِنّيٍ نُ عَ قَلَمَ،"},{"book":"سَمُوٍلِ ١","chapter":"18","verse":"8","text":"سْلُ نَشَ شْنْ كِ قَنيِ رَ نَ سِفِ شَ قٍ رَ. عَ نَشَ عَ قَلَ، «عٍ نَشّ دَوُدَ بَرَ وُلُ قُ بْنبْ، ﭑ تَن بَرَ وُلُ كٍرٍن بْنبْ. عَ فبٍ مُ لُشِ عَ شَ ﭑ مَ مَنفّيَ سْتْ.»"},{"book":"سَمُوٍلِ ١","chapter":"18","verse":"9","text":"كٍلِقٍ نَ لْشْي مَ، سْلُ بْحّ نَشَ رَحَاشُ عَ مَ دَوُدَ شَ قٍ رَ."},{"book":"سَمُوٍلِ ١","chapter":"18","verse":"10","text":"نَ كُيٍ عِبَ، عَلَ نَشَ عَ نِيَ حِننّ شَ بِرَ سْلُ قْشْ رَ، عَ مَسٍنيِ تِ عَلْ نَمِحْنمّ. عَ شَ تَنبّ نُ سُشُشِ عَ يِ رَ. دَوُدَ نُ نَ كْرَ رَبٍرٍقٍ عَ بّ، عَلْ عَ دَرِشِ عَ رَ كِ نَشّ تّمُي بِرِن."},{"book":"سَمُوٍلِ ١","chapter":"18","verse":"11","text":"سْلُ نَشَ عَ شَ تَنبّ عِتٍ، عَ قَ عَ قَلَ، «ﭑ دَوُدَ مَبَنبَنمَ نّ بَنشِ كَنكٍ.» عَ نَشَ كَتَ سَنيَ قِرِن، كْنْ دَوُدَ نَشَ كٍلِ تَنبّ يَ عِ."},{"book":"سَمُوٍلِ ١","chapter":"18","verse":"12","text":"سْلُ مُ نُ سُو سَشِ دَوُدَ رَ سْنْن، بَرِ مَ عَلَتَلَ نُ نَ دَوُدَ قْشْ رَ، عَ فبِلٍن سْلُ تَن قْشْ رَ."},{"book":"سَمُوٍلِ ١","chapter":"18","verse":"13","text":"سْلُ نَشَ دَوُدَ قِندِ سْورِ وُلُ كٍرٍن مَنفّ رَ، عَلَكٌ عَ شَ عَ مَكُيَ عَ رَ. دَوُدَ نُن عَ شَ سْورِيٍ نُ لُمَ سِفَ رَ فٍرٍ سٌدٍ، دَوُدَ نُ قَ فبِلٍن"},{"book":"سَمُوٍلِ ١","chapter":"18","verse":"14","text":"شُننَكٍلِ كُي، بَرِ مَ عَلَتَلَ نُ نَ عَ قْشْ رَ."},{"book":"سَمُوٍلِ ١","chapter":"18","verse":"15","text":"سْلُ تٌ عَ تٌ قٍ بِرِن سْونّيَشِ دَوُدَ بّ، عَ نَشَ لُ فَاشُي كُي عَ يَ رَ."},{"book":"سَمُوٍلِ ١","chapter":"18","verse":"16","text":"كْنْ دَوُدَ نُ رَقَن عِسِرَيِلَ نُن يُدَ بْنسْي مَ، بَرِ مَ عَ نُ تِمَ عٍ يَ رَ نَ فٍرٍ بِرِن كُي."},{"book":"سَمُوٍلِ ١","chapter":"18","verse":"17","text":"لْشْي ندٍ سْلُ نَشَ عَ قَلَ دَوُدَ بّ، «ﭑ مَ دِ فِنّ سِنفٍ نَن يَ، عَ شِلِ مٍرَبِ. ﭑ بَرَ عَ قِ عِ مَ. عِ شَ سْورِ وَلِ تُن نَبَ ﭑ بّ عَلَتَلَ شَ فٍرٍيٍ كُي.» سْلُ نُ عَ قَلَمَ عَ بْحّ كُي، «هَلِ ﭑ مُ عَ قَشَ ﭑ يّتّ رَ، ﭑ شَ عَ لُ قِلِسِتَكَيٍ شَ نَ رَبَ ﭑ بّ.»"},{"book":"سَمُوٍلِ ١","chapter":"18","verse":"18","text":"دَوُدَ نَشَ سْلُ يَابِ، «ندٍ نَ ﭑ تَن نَ؟ ﭑ بَبَ شَبِلّ شُرُن عِسِرَيِلَ بْنسْي يَ مَ، ﭑ تَن شَ قِندِ مَنفّ بِتَنيِ رَ؟»"},{"book":"سَمُوٍلِ ١","chapter":"18","verse":"19","text":"وَشَتِ تٌ عَ لِ عَ نُ لَنمَ سْلُ شَ دِ فِنّ مٍرَبِ شَ قِ دَوُدَ مَ، سْلُ نَشَ عَ قِ مٍشٌلَكَ عَدِرِيٍلِ مَ."},{"book":"سَمُوٍلِ ١","chapter":"18","verse":"20","text":"سْلُ شَ دِ فِنّ مِكَلِ نُ دَوُدَ شَنُشِ. عٍ تٌ نَ قَلَ سْلُ بّ، نَ نَشَ رَقَن عَ مَ."},{"book":"سَمُوٍلِ ١","chapter":"18","verse":"21","text":"سْلُ نُ عَ قَلَمَ عَ يّتّ مَ، «ﭑ شَ عَ قِ عَ مَ، عَلَكٌ عَ شَ قِندِ فَنتَنيِ رَ عَ بّ، قِلِسِتَكَيٍ شَ عَ قَشَ.» نَ كُي سْلُ مَن نَشَ عَ قَلَ دَوُدَ بّ، «تٌ عِ شَ قِندِ ﭑ بِتَنيِ رَ.»"},{"book":"سَمُوٍلِ ١","chapter":"18","verse":"22","text":"سْلُ نَشَ يَامَرِ قِ عَ شَ مِشِيٍ مَ، «وٌ عَ قَلَ دَوُدَ بّ فُندٌ رَ، ‹عِ بَرَ رَقَن مَنفّ نُن عَ شَ مِشِ بِرِن مَ. عِ شَ تِن قِندِدٍ مَنفّ بِتَنيِ رَ.›»"},{"book":"سَمُوٍلِ ١","chapter":"18","verse":"23","text":"سْلُ شَ مِشِيٍ تٌ نَ قَلَ دَوُدَ بّ، عَ نَشَ عٍ يَابِ، «وٌ تَن بّ، قٍ شُرِ نَن عَ رَ قِندِقٍ مَنفّ بِتَنيِ رَ؟ سٍتَرٍ نَ ﭑ تَن نَ، نَشَن تِدٍ مُ فبٌ قٍوٌ.»"},{"book":"سَمُوٍلِ ١","chapter":"18","verse":"24","text":"سْلُ شَ وَلِكّيٍ نَشَ نَ دّنتّفّ سَ سْلُ بّ."},{"book":"سَمُوٍلِ ١","chapter":"18","verse":"25","text":"سْلُ نَشَ عٍ يَمَرِ، «وٌ عَ قَلَ دَوُدَ بّ، ‹مَنفّ مُ وَ مَ سٍسٍ شْن كٌتٍ رَ قٌ عِ شَ قِلِسِتَكَ شّمّ كّمّ سٌلِ شَبَ، عِ قَ عٍ رَ بٍ، عَلَكٌ عَ شَ عَ فبٍ حْشْ عَ يَشُييٍ مَ.›» نَ كُي سْلُ نُ وَ مَ قِلِسِتَكَ شَ دَوُدَ قَشَ."},{"book":"سَمُوٍلِ ١","chapter":"18","verse":"26","text":"سْلُ شَ وَلِكّيٍ تٌ عَ شَ مَسٍنيِ تِ دَوُدَ بّ، نَ قٍ نَشَ عَ كّنّن، عَ نَشَ عَ مَحْشُن نَ نْمَ عَ نِيَدٍ عَ شَ قِندِ مَنفّ بِتَنيِ رَ. بٍينُن لْشْي دْنشْي شَ عَ لِ،"},{"book":"سَمُوٍلِ ١","chapter":"18","verse":"27","text":"دَوُدَ نُن عَ شَ سْورِيٍ نَشَ سَ قِلِسِتَكَ شّمّ كّمّ قِرِن قَشَ. دَوُدَ نَشَ عٍ سٌلِ شَبَ، عَ قَ نَ شَسَبِ كَمَلِشِ رَ مَنفّ شْن مَ، عَلَكٌ عَ شَ قِندِ مَنفّ بِتَنيِ رَ. نَ تّمُي سْلُ نَشَ عَ شَ دِ فِنّ مِكَلِ قِ دَوُدَ مَ، عَ شَ قِندِ عَ شَ فِنّ رَ."},{"book":"سَمُوٍلِ ١","chapter":"18","verse":"28","text":"سْلُ نُ بَرَ عَ كٌلٌن عَلَتَلَ نَ دَوُدَ قْشْ رَ. سْلُ شَ دِ فِنّ مِكَلِ نُ دَوُدَ شَنُشِ."},{"book":"سَمُوٍلِ ١","chapter":"18","verse":"29","text":"سْلُ نُ فَاشُشِ دَوُدَ يَ رَ، عَ عَ قِندِ عَ يَشُي رَ عَبَدَن."},{"book":"سَمُوٍلِ ١","chapter":"18","verse":"30","text":"قِلِسِتَ كُنتِفِيٍ نُ فٍرٍ تِمَ عِسِرَيِلَ بّ، كْنْ دَوُدَ نُ عٍ بْنبْمَ دَنفِقٍ سْلُ شَ سْورِيٍ بِرِن نَ. نَ كُي عَ نَشَ شِلِ شُنفبٍ سْتْ."}]}