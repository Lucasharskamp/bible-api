{"data":[{"book":"2 Korinti","chapter":"3","verse":"1","text":"Hagi tagra mago'ane agafa huta tavufga erisaga hunaku nehumpi? Hifi mago'a vahe'mo'zama nehazaza huta tagra, tavufa erisagahu avo kreho nehumpi, hifi rumo'za avonkrerami'za tagri husga hihogu nehuno?"},{"book":"2 Korinti","chapter":"3","verse":"2","text":"Tamagra'a tagri avona mani'naze. Ko tagu'afi krentenege'za miko vahe'mo'za nehampriza antahiza ke'za nehaze."},{"book":"2 Korinti","chapter":"3","verse":"3","text":"Kraisintegati kretregeno e'nea avontafe kna huta eama nehazageta, tagra kegava nehune. Ana avona avo zotaretira onkre'neanki, kasefa huno mani'nea Anumzamofo Avamuteti krente'ne. Hagi ana avona havere kreonte'neanki, vahe'mofo tumopi krentene."},{"book":"2 Korinti","chapter":"3","verse":"4","text":"Ama ana miko zankura Kraisimpina, Anumzamofonte tamentinti nehuta hankave e'nerune."},{"book":"2 Korinti","chapter":"3","verse":"5","text":"Ana miko zama nehuna zankura, tagra'a hankavere nehune huta osugahune. Hianagi Anumzamo agra'a hankavereti hunerante."},{"book":"2 Korinti","chapter":"3","verse":"6","text":"Agra anazanke huno tagrira huranteno hankavea tamigeta kasefa hagerafi kema hu'nea zamofo kegava hu'neta eri'zana e'nerune. Avompima krente'nea zankura nosunanki, avamupi zanku nehune. Na'ankure Avompima krente'nea zamo'a zamahe nefrie. Hianagi avamumo'a, zamasimu nezamie."},{"book":"2 Korinti","chapter":"3","verse":"7","text":"Hagi, havere erivakakino krente'nea avompinti fri'zana avareno neazamofo eri'zamo masa'ane e'ne. Hu'negu Israeli vahe'mo'za, Zamavuginki hige'za Mosesena avugosafina onke'naze. Na'ankure masazamo avugosafintira remsa hige'za nonkageno, ana msamo'a akoheno avugosafintira resu hu'ne.  (Diu-Kas 35)"},{"book":"2 Korinti","chapter":"3","verse":"8","text":"E'ina hu'neanagi Ruotge Avamumofo erizamo'a mago'ane agatereno hanave'ane hihamua omanegosifi?"},{"book":"2 Korinti","chapter":"3","verse":"9","text":"Na'ankure vahe'mofoma knama nemia eri'zamofona masa'ane hankave'a me'nenigeno'a, fatgo eri'zamo'a agetereno ra masa'ane hankave'a megahie."},{"book":"2 Korinti","chapter":"3","verse":"10","text":"Anumzamofo tusi'a masane hanave'amoma me'neana kasefa eri'zama Anumzamo'ma erinea zamo, koma Anumzamo'ma eri'nea eri'zamofo masa'a agatere'ne. Ana higeno ko eri'zamofo masa'mo'a ko vagarene."},{"book":"2 Korinti","chapter":"3","verse":"11","text":"Hanki fanane huno'ma nevania zamo'ma hankave'ane me'nenigeno'a, mago'ane mevava huno vania zamofo, hankavemo'a agateregahie."},{"book":"2 Korinti","chapter":"3","verse":"12","text":"E'ina hu'negu tagra fore'ma hanigu amuha nehuta, kea hankavetita nehune."},{"book":"2 Korinti","chapter":"3","verse":"13","text":"Tagra Mosese knara osu'none, Agra avugosafi tavravenu refitenegeno, Israeli vahe'mo'za avugosafi masazamo'ma fananema hiama'a onke'naze.  (Diu-Kas 34:33-35)"},{"book":"2 Korinti","chapter":"3","verse":"14","text":"Hianagi antahintahiza zamimo'a hanavetino antrako hige'za maniza neazageno, ama knarera ehanatine. Na'ankure korapa huhagerafi kasegema nehamprizageno'a, ana tavravemo'a refiteno ne-egeno, Kraisimpi ana tavravea eritre'ne."},{"book":"2 Korinti","chapter":"3","verse":"15","text":"Hianagi meninena Mosese'ma krente'nea avoma hampri'zana, ana tavravemo antahintahizazmia refite'ne."},{"book":"2 Korinti","chapter":"3","verse":"16","text":"Hu'neanagi vahe'mo'zama Ramofontema zamagu'ama rukrehe'ma hazageno, refimatezmantenea tavravea erinetre."},{"book":"2 Korinti","chapter":"3","verse":"17","text":"Ana hu'negu Ramo'a Avamukino, Ramofo Avamu'ma mani'nesirega, kinarente'zana omanegahie."},{"book":"2 Korinti","chapter":"3","verse":"18","text":"Hianagi miko tavugosa refiote vahe'mota, Ramofo masazama'amo'a tagrite remasa nehigeta, kapomo hiankna huta remsa huta Agrikna hunkeno, Ramo'a Avamukino, agri masazamo'a mago'ane tagripina remsa nehie."}]}