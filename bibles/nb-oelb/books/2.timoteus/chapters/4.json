{"data":[{"book":"2. Timoteus","chapter":"4","verse":"1","text":"Innfor Gud og Jesus Kristi ansikt, han som skal dømme levende og døde og komme igjen for å regjere på jorden, pålegger jeg deg:"},{"book":"2. Timoteus","chapter":"4","verse":"2","text":"Spre budskapet om Jesus. Vær beredt til å uttale deg når som helst, både når det passer mennesker og når det ikke passer. Undervis alle med stor tålmodighet, overbevis, advar og oppmuntre dem som hører deg."},{"book":"2. Timoteus","chapter":"4","verse":"3","text":"Det kommer en tid folk ikke lenger vil akseptere den sunne læren. I stedet vil de samle tilhengere rundt seg som bare underviser i det de vil høre."},{"book":"2. Timoteus","chapter":"4","verse":"4","text":"De vil nekte å høre på det sanne budskapet om Jesus og vende seg til myter uten historisk bakgrunn."},{"book":"2. Timoteus","chapter":"4","verse":"5","text":"Vær rolig og nøktern i alle situasjoner, var beredt til å lide og spre det glade budskapet om Jesus. Gjør alt det du har fått i oppdrag å gjøre!"},{"book":"2. Timoteus","chapter":"4","verse":"6","text":"Selv kommer jeg nok ikke til å være så lenge til her på jorden. Livet mitt blir allerede ofret for Gud."},{"book":"2. Timoteus","chapter":"4","verse":"7","text":"Jeg har kjempet godt, jeg har løpt til veis ende, og jeg har bevart troen på Jesus."},{"book":"2. Timoteus","chapter":"4","verse":"8","text":"Nå venter prisutdelingen. Herren Jesus, den rettferdige dommeren, skal på dommens dag gi meg seierskransen som et bevis på at jeg har fulgt hans vilje. Den samme seierskransen venter alle som lengter etter at Jesus skal komme igjen."},{"book":"2. Timoteus","chapter":"4","verse":"9","text":"Førsøk å komme hit så fort du kan."},{"book":"2. Timoteus","chapter":"4","verse":"10","text":"Demas har begynt å elske denne verden og har forlatt meg og reist til Tessaloniki. Kreskens har reist til Galatia og Titus til Dalmatia."},{"book":"2. Timoteus","chapter":"4","verse":"11","text":"Det er bare Lukas som alene er hos meg. Ta med deg Markus, for han er til stor hjelp i arbeidet mitt."},{"book":"2. Timoteus","chapter":"4","verse":"12","text":"Tykikus har jeg sendt til Efesos."},{"book":"2. Timoteus","chapter":"4","verse":"13","text":"Pass på at du tar med deg kappen som jeg dro fra hos Karpus i Troas. Ta også med deg bøkene, først og fremst skriftrullene av pergament."},{"book":"2. Timoteus","chapter":"4","verse":"14","text":"Smeden Aleksander har vært årsak til mye ondt, men Herren Jesus vil straffe ham for det han har gjort."},{"book":"2. Timoteus","chapter":"4","verse":"15","text":"Pass deg for ham, for han har gått til hardt angrep mot budskapet."},{"book":"2. Timoteus","chapter":"4","verse":"16","text":"Da jeg sto for domstolen første gangen, var det ingen som våget å vitne til min fordel, men alle forlot meg. Jeg håper at de ikke vil bli straffet for det."},{"book":"2. Timoteus","chapter":"4","verse":"17","text":"Men Herren Jesus var med meg og ga meg kraft, for at det glade budskapet gjennom meg skulle nå ut til alle folk. Og han reddet meg fra en sikker død.4:17 På gresk: Og jeg ble reddet av løvens gap."},{"book":"2. Timoteus","chapter":"4","verse":"18","text":"Ja, Herren skal redde meg fra alt ondt og føre meg inn i himmelen, der han regjerer. Hans er æren i all evighet. Ja, det er sant!4:18 I grunnteksten: Amen!"},{"book":"2. Timoteus","chapter":"4","verse":"19","text":"Hils Priska og Akvilas og alle som tilhører Onesiforos sitt hjem."},{"book":"2. Timoteus","chapter":"4","verse":"20","text":"Erastus stanset i Korint, og Trofimus reiste jeg fra i Milet, etter som han var syk."},{"book":"2. Timoteus","chapter":"4","verse":"21","text":"Forsøk å komme hit før vinteren. Eubulus, Pudens, Linus, Klaudia og alle de troende hilser til deg."},{"book":"2. Timoteus","chapter":"4","verse":"22","text":"Jeg ber at Herren Jesus vil beskytte deg."}]}