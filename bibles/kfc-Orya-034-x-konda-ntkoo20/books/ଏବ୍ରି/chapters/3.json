{"data":[{"book":"ଏବ୍ରି","chapter":"3","verse":"1","text":"କ୍ରିସ୍ତ ବିସ୍‍ବାସି ତଡ଼ାନ୍‍କୁ ନି ତାଙ୍ଗିଁକ୍‍, ମିର୍‌ ବା ମାପୁରୁଦି ମାଡ଼ାନ୍ କୁକାୟ୍‍ଆତିମାନିଦେର୍‍ ! ମିର୍‌ ଜିସୁଦି ବିଷୟ ଚିନ୍ତା କିଦୁ, ୱାନ୍‌ ମା ଦାର୍ମୁବିସ୍‍ବାସ୍‍ତି ପେରିଜାଜକ ଆନି ଉଣ୍ତିଙ୍ଗ୍‌ ମାପୁରୁଦି ମାଡ଼ାନ୍ ପୋକାଇ ଆତାମାନାନ୍‌ ।"},{"book":"ଏବ୍ରି","chapter":"3","verse":"2","text":"ମୋସା ଏଣ୍ତେସ୍ ମାପୁରୁଦି ଇଲୁତୁ ବିସ୍‍ବାସ୍‌ତାନ୍‌ ପାଣି କିତାମାର୍ହାନ୍, ମାପୁରୁଦି ମାଣୁକୁ ଆସ୍‌କିଆୟ୍‌ଆତି ଜିସୁ ଆୟାୱାଜା ଇୟା ପାଣି ଉଣ୍ତିଙ୍ଗ୍‌ ମାପୁରୁଦି ଉଣ୍ତିଙ୍ଗ୍‌ ବିସ୍‍ବାସ୍ ମାର୍‌ର୍ହାନ୍ ।"},{"book":"ଏବ୍ରି","chapter":"3","verse":"3","text":"ଇଲୁଦି ବାଦ୍‍ଲୁ ଇଲୁକୁତିଆର୍‌କିନିୱାନିଙ୍ଗ୍‍ଁ ନାଣ୍ତ ସମ୍ମାନ୍‍ ସିନାର୍‍ । ଆୟାୱାଜା ମୋସାଦି ବାଦ୍‍ଲୁ ଜିସୁଙ୍ଗୁଁ ନାଣ୍ତ ସନ୍‍ମାନ୍‍ ପୋଇଦେଙ୍ଗ୍‍ଁ ଜଗ୍‍ମାନାତ୍ ।"},{"book":"ଏବ୍ରି","chapter":"3","verse":"4","text":"ୱିଜୁ ଇଲୁକୁ ଏନ୍‌ ସିଲେତିଙ୍ଗ୍‌ ଏନ୍‌ ଲୋକା ମାଡ଼ାନ୍ ତିଆର୍‍ ଆତେମାନେ, ମାତର୍‌ ମାପୁରୁ ୱିଜୁ ବିସୟତିଙ୍ଗ୍‌ ତିଆର୍‌କିତିକାନ୍‌ ।"},{"book":"ଏବ୍ରି","chapter":"3","verse":"5","text":"ସେବକ ୱାଜା ମୋସା ମାପୁରୁଦି ଇଲୁଦୁ ବିସ୍‍ବାସ୍‍ଦାନ୍ ପାଣି କିତାମାର୍ହାନ୍ ମାରି ଆମାୱିଜୁ ବିସୟ୍‌ ମାପୁରୁ ୱାଜିନିଦିନ୍‍ତୁ ସାକ୍ୟ ୱେର୍‍ତେଙ୍ଗ୍‌ ବଦାକିତା ମାର୍ହାନ୍, ଆୟା ବିସୟ୍‍ତାନ୍‍ ମୋସା ୱେର୍‍ତା ମାର୍ହାନ୍‍ ।"},{"book":"ଏବ୍ରି","chapter":"3","verse":"6","text":"ମାତର୍‌ କ୍ରିସ୍ତ ମାରିନ୍ ୱାଜା ମାପୁରୁଦି ଇଲୁଦୁ ଜାତୁନ୍‍ ଅତେଙ୍ଗ୍‍ ବିସ୍‍ବାସ୍‍ତିକାନ୍‍ । ମାଡୁ ଜଦି ସାହାସ୍ ଆସ୍‌ସି ଆସାଦି ବିଷୟ ପୋଇନିକା ଇଜି ମା ବିସ୍‍ବାସ୍‍ଦୁ ଡାଟ୍‍ ମାନାଟ୍‍, ଆର୍‌ତିଙ୍ଗ୍‌ ମାଡୁ ୱାନି ଇଲୁୱାଜା ଆନିକା ।"},{"book":"ଏବ୍ରି","chapter":"3","verse":"7","text":"ମାରି ପବିତ୍ର ଆତ୍ମା ଏଣ୍ତେସ୍ ଇଜିନାତ୍ :"},{"book":"ଏବ୍ରି","chapter":"3","verse":"8","text":"ଆର୍‌ତିଙ୍ଗ୍‌ ମି ପୁର୍ବେଦିଡକ୍‍ରାଦାଦାରି ୱାଜା ଜିବନ୍‌ ଆଟ୍‍ୱା କିମାଟ୍ ।"},{"book":"ଏବ୍ରି","chapter":"3","verse":"9","text":"ମାପୁରୁ ଇନାନ୍‌, ଆବେନ୍‌ ୱାର୍‌ ନା ସାକ୍ତି ନି ସାସ୍‌ ପରିକା କିତାର୍,"},{"book":"ଏବ୍ରି","chapter":"3","verse":"10","text":"ଆଦେଙ୍ଗ୍‌ ନାନୁ ୱାରି ଉଣ୍ତିଙ୍ଗ୍‌ ରିସାଆଜି ଇର୍ହା,"},{"book":"ଏବ୍ରି","chapter":"3","verse":"11","text":"ନାନୁ ରିସାଦାନ୍ ପାର୍‍ମାଣ୍‍ କିତା,"},{"book":"ଏବ୍ରି","chapter":"3","verse":"12","text":"ଏ ନା ବିସ୍‍ବାସ୍‍ତି ତଡ଼ାନ୍‍କୁ ନି ତାଙ୍ଗିଁକ୍‍, ଜାଗାର୍‌ତା, ମି ଲୋଇରାନ୍‌ ଆମାୱାନି ଜିବନ୍‌ ଏଣ୍ତେସ୍ ପାପ୍‌ ମାରି ଅବିସ୍‍ବାସ୍‌ତୁ ପୁରା ଆଜି ଜିବନ୍‌ମାନି ମାପୁରୁଦି ଉଣ୍ତିଙ୍ଗ୍‌ ୱେର୍‌ଏ ଆମାଟ୍‌ ।"},{"book":"ଏବ୍ରି","chapter":"3","verse":"13","text":"ମି ମାଡ଼ାନ୍‍କୁ ଏନ୍‍ ଏଣ୍ତେସ୍ ପାପ୍‌ଦାନ୍ ବେମ୍‌ରି ଆଜି ଆଟୁୱା ଜିବନ୍‌ କିମାଟ୍, ଇୟାଉଣ୍ତିଙ୍ଗ୍‌ ନିଜେନିଜେଦିଙ୍ଗ୍‌ ୱିଜୁଦିନ୍ ୱେଡ଼ିକା କିଦୁ । ମାରି ଦାର୍ମୁସାସ୍ତ୍ରଦୁ ରାସାତିମାନି “ନେରୁ” ବଲୁ ଜେ ଆମାସାନ୍ଦି ମା ଉଣ୍ତିଙ୍ଗ୍‌ ଦରକାର୍‍, ଆୟା ସାନ୍ଦି ଆକା କିଜିମାଡ୍ରୁ ।"},{"book":"ଏବ୍ରି","chapter":"3","verse":"14","text":"ଜଦି ମାଡୁ ସାରାସାରି ସାନ୍ଦି ମା ଆଗ୍‌ଡ଼ିରି ବିସ୍‍ବାସ୍‍ତୁ ଡାଟ୍‍ ମାନାଟ୍, ଆର୍‌ତିଙ୍ଗ୍‌ ମାଡୁ ୱିଜେରେ କ୍ରିସ୍ତଦିମାନୁ ମିସାଦେଙ୍ଗ୍ ଆଟ୍‍ନିକା ।"},{"book":"ଏବ୍ରି","chapter":"3","verse":"15","text":"ଦାର୍ମୁସାସ୍ତ୍ରଦୁ ରାସାତାମାନାତ୍‌ :"},{"book":"ଏବ୍ରି","chapter":"3","verse":"16","text":"ମାପୁରୁଦି ବାକ୍ୟ ୱେନ୍‌ଜି ବା ଏମେକାର୍ ୱାନି ଉଣ୍ତିଙ୍ଗ୍‌ ବିରୁଦ୍‍ କିତାମାର୍ହାର୍‍, ୱାର୍‌ ଏର୍‌ ? ଏମେୱାରିଙ୍ଗ୍‌ ମୋସା ମିସର୍‍ ଦେସ୍‍ଦାନ୍ ସପ୍‍ତା ତାତା ମାର୍ହାନ୍, ଆୟାକାର୍‌ ଆଏର୍‌ନୋ ।"},{"book":"ଏବ୍ରି","chapter":"3","verse":"17","text":"ଚାଲିସ୍ ବାର୍ସେକ୍ ସାନ୍ଦି ଏମେ ମାପୁରୁଙ୍ଗୁଁ ରିସା କିତାମାର୍ହାର୍, ୱାର୍‌ ଏର୍‌ ? ଏମେକାର୍ ପାପ୍‌ ପାଣି କିଜି ମରୁବୁମିଦୁ ସାତା ମାର୍ହାର୍, ଆୟାକାର୍‌ ।"},{"book":"ଏବ୍ରି","chapter":"3","verse":"18","text":"ମାପୁରୁ ନାସ୍ତିୱାଲେ ପାର୍‍ମାଣ୍‍ କିଜି ଇର୍ହାମାର୍ହାନ୍, ୱାର୍‌ ୱାନି ରମ୍‍ନିମାନୁ ଏସାଙ୍ଗ୍‍ ବା ସନ୍‌ଡ୍ରେଙ୍ଗ୍‌ ଆଟ୍‍ଏର୍‍, ନାସ୍ତିୱାଲେ ୱାନ୍‌ ଏମେୱାରି ବିସୟତାନ୍ ଆକା ଇର୍ହାମାର୍ହାନ୍ ? ଏମେକାର୍ ବିରୁଦ୍‍ କିତାମାର୍ହାର୍‍ ୱାରି ବିସୟ୍‌ତାନ୍ ୱାନ୍‌ ଆକା ଇର୍ହାମାର୍ହାନ୍ ।"},{"book":"ଏବ୍ରି","chapter":"3","verse":"19","text":"ମାରି ମାଡୁ ସୁଡ଼ୁଜିନିକା ଜେ, ୱାରି ଅବିସ୍‍ବାସ୍‌ତି ଉଣ୍ତିଙ୍ଗ୍‌ ୱାର୍‌ ଆୟା ପାର୍‌ମାଣ୍‌ତି କିଣାନ୍‌ ଦେସ୍‌ତୁ ସନ୍‌ଡ୍ରେଙ୍ଗ୍‍ ଆଟ୍‍ଏତାର୍‍ ।"}]}