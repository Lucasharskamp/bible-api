{"data":[{"book":"1 ЦАРСТВАЎ","chapter":"16","verse":"1","text":"І сказаў Гасподзь Самуілу: дакуль ты будзеш смуткаваць па Саўле, якога Я адхіліў, каб ён ня быў царом над Ізраілем? напоўні рог твой алеем і ідзі; Я пашлю цябе да Ясэя Віфляемляніна, бо сярод сыноў ягоных Я нагледзеў Сабе цара."},{"book":"1 ЦАРСТВАЎ","chapter":"16","verse":"2","text":"І сказаў Самуіл: як я пайду? Саўл дачуецца і заб'е мяне. Гасподзь сказаў: вазьмі ў руку тваю цяля са статку і скажы: я прыйшоў дзеля ахвяраваньня Госпаду;"},{"book":"1 ЦАРСТВАЎ","chapter":"16","verse":"3","text":"і запрасі Ясэя да ахвяры; Я пакажу табе, што табе рабіць, і ты памажаш Мне таго, пра каго Я скажу табе."},{"book":"1 ЦАРСТВАЎ","chapter":"16","verse":"4","text":"І зрабіў Самуіл так, як сказаў яму Гасподзь. Калі прыйшоў ён у Віфляем, дык старэйшыны горада з трымценьнем выйшлі насустрач яму і сказалі: ці мірны прыход твой?"},{"book":"1 ЦАРСТВАЎ","chapter":"16","verse":"5","text":"І адказаў ён: мірны, дзеля ахвяраваньня Госпаду прыйшоў я; асьвяцецеся і ідзеце са мною да ахвярапрынашэньня. І асьвяціў Ясэя і сыноў ягоных і запрасіў іх да ахвяры."},{"book":"1 ЦАРСТВАЎ","chapter":"16","verse":"6","text":"І калі яны прыйшлі, ён, убачыўшы Эліява, сказаў: правільна, гэты прад Госпадам памазанец Ягоны!"},{"book":"1 ЦАРСТВАЎ","chapter":"16","verse":"7","text":"Але Гасподзь сказаў Самуілу: не зважай на выгляд ягоны і на вышыню росту яго; Я адхіліў яго; Я гляджу ня так, як глядзіць чалавек; бо чалавек глядзіць на аблічча, а Гасподзь глядзіць на сэрца."},{"book":"1 ЦАРСТВАЎ","chapter":"16","verse":"8","text":"І паклікаў Ясэй Амінадава і падвёў яго да Самуіла, і сказаў Самуіл: і гэтага ня выбраў Гасподзь."},{"book":"1 ЦАРСТВАЎ","chapter":"16","verse":"9","text":"І падвёў Ясэй Саму, і сказаў Самуіл: і гэтага ня выбраў Гасподзь."},{"book":"1 ЦАРСТВАЎ","chapter":"16","verse":"10","text":"Так падводзіў Ясэй да Самуіла сямёх сыноў сваіх, але Самуіл сказаў Ясэю; нікога з гэтых ня выбраў Гасподзь."},{"book":"1 ЦАРСТВАЎ","chapter":"16","verse":"11","text":"І сказаў Самуіл Ясэю: ці ўсе дзеці тут? І адказаў Ясэй: ёсьць яшчэ маладзейшы; ён пасьвіць авечкі. І сказаў Самуіл Ясэю: пашлі і вазьмі яго, бо мы ня сядзем абедаць, пакуль ня прыйдзе ён сюды."},{"book":"1 ЦАРСТВАЎ","chapter":"16","verse":"12","text":"І паслаў Ясэй, і прывялі яго. І быў ён бялявы, з прыгожымі вачыма і прыемным тварам. І сказаў Гасподзь: устань, памаж яго, бо гэта ён."},{"book":"1 ЦАРСТВАЎ","chapter":"16","verse":"13","text":"І ўзяў Самуіл рог з алеем і памазаў яго сярод братоў ягоных, і пакоіўся Дух Гасподні на Давідзе з таго дня і пасьля. А Самуіл устаў і адышоў у Раму."},{"book":"1 ЦАРСТВАЎ","chapter":"16","verse":"14","text":"А ад Саўла адступіўся Дух Гасподні, і бунтаваў яго ліхі дух ад Госпада."},{"book":"1 ЦАРСТВАЎ","chapter":"16","verse":"15","text":"І сказалі яму слугі Саўлавыя: вось, ліхі дух ад Госпада бунтуе цябе;"},{"book":"1 ЦАРСТВАЎ","chapter":"16","verse":"16","text":"няхай гаспадар наш загадае слугам сваім, якія перад табою, пашукаць чалавека, умельскага ў гульні на арфе, і калі прыйдзе на цябе ліхі дух ад Бога, дык ён, іграючы рукою сваёю, будзе супакойваць цябе;"},{"book":"1 ЦАРСТВАЎ","chapter":"16","verse":"17","text":"і адказаў Саўл слугам сваім: знайдзеце мне чалавека, які добра грае, і прывядзеце яго да мяне."},{"book":"1 ЦАРСТВАЎ","chapter":"16","verse":"18","text":"Тады адзін слуга ягоны сказаў: вось, я бачыў у Ясэя Віфляемляніна сына, які ўмее граць, чалавека адважнага і ваяўнічага, і разумнага ў словах і віднага сабою, і Гасподзь зь ім."},{"book":"1 ЦАРСТВАЎ","chapter":"16","verse":"19","text":"І паслаў Саўл вястуноў да Ясэя і сказаў: пашлі да мяне Давіда, сына твайго, які каля статку."},{"book":"1 ЦАРСТВАЎ","chapter":"16","verse":"20","text":"І ўзяў Ясэй асла з хлебам і мех зь віном і адно казьляня, і паслаў з Давідам, сынам сваім, да Саўла."},{"book":"1 ЦАРСТВАЎ","chapter":"16","verse":"21","text":"І прыйшоў Давід да Саўла і служыў перад ім, і вельмі спадабаўся яму і зрабіўся ягоным збраяносцам."},{"book":"1 ЦАРСТВАЎ","chapter":"16","verse":"22","text":"І паслаў Саўл сказаць Ясэю: няхай Давід служыць пры мне, бо ён здабыў упадабаньне ў вачах маіх."},{"book":"1 ЦАРСТВАЎ","chapter":"16","verse":"23","text":"І калі дух ад Бога бываў на Саўле, дык Давід, узяўшы арфу, граў, - і радасьней і лепей рабілася Саўлу, і дух ліхі адступаўся ад яго."}]}