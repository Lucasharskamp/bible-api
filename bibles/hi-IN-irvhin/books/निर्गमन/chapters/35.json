{"data":[{"book":"निर्गमन","chapter":"35","verse":"1","text":"मूसा ने इस्राएलियों की सारी मण्डली इकट्ठा करके उनसे कहा, “जिन कामों के करने की आज्ञा यहोवा ने दी है वे ये हैं।"},{"book":"निर्गमन","chapter":"35","verse":"2","text":"छः दिन तो काम-काज किया जाए, परन्तु सातवाँ दिन तुम्हारे लिये पवित्र और यहोवा के लिये पवित्र विश्राम का दिन ठहरे; उसमें जो कोई काम-काज करे वह मार डाला जाए;"},{"book":"निर्गमन","chapter":"35","verse":"3","text":"वरन् विश्राम के दिन तुम अपने-अपने घरों में आग तक न जलाना।”"},{"book":"निर्गमन","chapter":"35","verse":"4","text":"फिर मूसा ने इस्राएलियों की सारी मण्डली से कहा, “जिस बात की आज्ञा यहोवा ने दी है वह यह है।"},{"book":"निर्गमन","chapter":"35","verse":"5","text":"तुम्हारे पास से यहोवा के लिये भेंट ली जाए, अर्थात् जितने अपनी इच्छा से देना चाहें वे यहोवा की भेंट करके ये वस्तुएँ ले आएँ; अर्थात् सोना, रुपा, पीतल;"},{"book":"निर्गमन","chapter":"35","verse":"6","text":"नीले, बैंगनी और लाल रंग का कपड़ा, सूक्ष्म सनी का कपड़ा; बकरी का बाल,"},{"book":"निर्गमन","chapter":"35","verse":"7","text":"लाल रंग से रंगी हुई मेढ़ों की खालें, सुइसों की खालें; बबूल की लकड़ी,"},{"book":"निर्गमन","chapter":"35","verse":"8","text":"उजियाला देने के लिये तेल, अभिषेक का तेल, और धूप के लिये सुगन्ध-द्रव्य,"},{"book":"निर्गमन","chapter":"35","verse":"9","text":"फिर एपोद और चपरास के लिये सुलैमानी मणि और जड़ने के लिये मणि।"},{"book":"निर्गमन","chapter":"35","verse":"10","text":"“तुम में से जितनों के हृदय में बुद्धि का प्रकाश है वे सब आकर जिस-जिस वस्तु की आज्ञा यहोवा ने दी है वे सब बनाएँ।"},{"book":"निर्गमन","chapter":"35","verse":"11","text":"अर्थात् तम्बू, और आवरण समेत निवास, और उसकी घुंडी, तख्ते, बेंड़े, खम्भे और कुर्सियाँ;"},{"book":"निर्गमन","chapter":"35","verse":"12","text":"फिर डंडों समेत सन्दूक, और प्रायश्चित का ढकना, और बीचवाला परदा;"},{"book":"निर्गमन","chapter":"35","verse":"13","text":"डंडों और सब सामान समेत मेज, और भेंट की रोटियाँ;"},{"book":"निर्गमन","chapter":"35","verse":"14","text":"सामान और दीपकों समेत उजियाला देनेवाला दीवट, और उजियाला देने के लिये तेल;"},{"book":"निर्गमन","chapter":"35","verse":"15","text":"डंडों समेत धूपवेदी, अभिषेक का तेल, सुगन्धित धूप, और निवास के द्वार का परदा;"},{"book":"निर्गमन","chapter":"35","verse":"16","text":"पीतल की झंझरी, डंडों आदि सारे सामान समेत होमवेदी, पाए समेत हौदी;"},{"book":"निर्गमन","chapter":"35","verse":"17","text":"खम्भों और उनकी कुर्सियों समेत आँगन के पर्दे, और आँगन के द्वार के पर्दे;"},{"book":"निर्गमन","chapter":"35","verse":"18","text":"निवास और आँगन दोनों के खूँटे, और डोरियाँ;"},{"book":"निर्गमन","chapter":"35","verse":"19","text":"पवित्रस्थान में सेवा टहल करने के लिये काढ़े हुए वस्त्र, और याजक का काम करने के लिये हारून याजक के पवित्र वस्त्र35:19 पवित्र वस्त्र: सेवाकार्य के वस्त्र, जिसे पहनकर तम्बू में नहीं बल्कि पवित्रस्थान में सेवा की जाए।, और उसके पुत्रों के वस्त्र भी।”"},{"book":"निर्गमन","chapter":"35","verse":"20","text":"तब इस्राएलियों की सारी मण्डली मूसा के सामने से लौट गई।"},{"book":"निर्गमन","chapter":"35","verse":"21","text":"और जितनों को उत्साह हुआ, और जितनों के मन में ऐसी इच्छा उत्पन्न हुई थी, वे मिलापवाले तम्बू के काम करने और उसकी सारी सेवकाई और पवित्र वस्त्रों के बनाने के लिये यहोवा की भेंट ले आने लगे।"},{"book":"निर्गमन","chapter":"35","verse":"22","text":"क्या स्त्री, क्या पुरुष, जितनों के मन में ऐसी इच्छा उत्पन्न हुई थी वे सब जुगनू, नथनी, मुंदरी, और कंगन आदि सोने के गहने ले आने लगे, इस भाँति जितने मनुष्य यहोवा के लिये सोने की भेंट के देनेवाले थे वे सब उनको ले आए।"},{"book":"निर्गमन","chapter":"35","verse":"23","text":"और जिस-जिस पुरुष के पास नीले, बैंगनी या लाल रंग का कपड़ा या सूक्ष्म सनी का कपड़ा, या बकरी का बाल, या लाल रंग से रंगी हुई मेढ़ों की खालें, या सुइसों की खालें थीं वे उन्हें ले आए।"},{"book":"निर्गमन","chapter":"35","verse":"24","text":"फिर जितने चाँदी, या पीतल की भेंट के देनेवाले थे वे यहोवा के लिये वैसी भेंट ले आए; और जिस जिसके पास सेवकाई के किसी काम के लिये बबूल की लकड़ी थी वे उसे ले आए।"},{"book":"निर्गमन","chapter":"35","verse":"25","text":"और जितनी स्त्रियों के हृदय में बुद्धि का प्रकाश था वे अपने हाथों से सूत कात-कातकर नीले, बैंगनी और लाल रंग के, और सूक्ष्म सनी के काते हुए सूत को ले आईं।"},{"book":"निर्गमन","chapter":"35","verse":"26","text":"और जितनी स्त्रियों के मन में ऐसी बुद्धि का प्रकाश था उन्होंने बकरी के बाल भी काते।"},{"book":"निर्गमन","chapter":"35","verse":"27","text":"और प्रधान लोग एपोद और चपरास के लिये सुलैमानी मणि, और जड़ने के लिये मणि,"},{"book":"निर्गमन","chapter":"35","verse":"28","text":"और उजियाला देने और अभिषेक और धूप के सुगन्ध-द्रव्य और तेल ले आए।"},{"book":"निर्गमन","chapter":"35","verse":"29","text":"जिस-जिस वस्तु के बनाने की आज्ञा यहोवा ने मूसा के द्वारा दी थी उसके लिये जो कुछ आवश्यक था, उसे वे सब पुरुष और स्त्रियाँ ले आईं, जिनके हृदय में ऐसी इच्छा उत्पन्न हुई थी। इस प्रकार इस्राएली यहोवा के लिये अपनी ही इच्छा से भेंट ले आए।"},{"book":"निर्गमन","chapter":"35","verse":"30","text":"तब मूसा ने इस्राएलियों से कहा सुनो, “यहोवा ने यहूदा के गोत्रवाले बसलेल को, जो ऊरी का पुत्र और हूर का पोता है, नाम लेकर बुलाया है।"},{"book":"निर्गमन","chapter":"35","verse":"31","text":"और उसने उसको परमेश्वर के आत्मा से ऐसा परिपूर्ण किया है कि सब प्रकार की बनावट के लिये उसको ऐसी बुद्धि, समझ, और ज्ञान मिला है,"},{"book":"निर्गमन","chapter":"35","verse":"32","text":"कि वह कारीगरी की युक्तियाँ निकालकर सोने, चाँदी, और पीतल में,"},{"book":"निर्गमन","chapter":"35","verse":"33","text":"और जड़ने के लिये मणि काटने में और लकड़ी पर नक्काशी करने में, वरन् बुद्धि से सब भाँति की निकाली हुई बनावट में काम कर सके।"},{"book":"निर्गमन","chapter":"35","verse":"34","text":"फिर यहोवा ने उसके मन में और दान के गोत्रवाले अहीसामाक के पुत्र ओहोलीआब के मन में भी शिक्षा देने की शक्ति दी है।"},{"book":"निर्गमन","chapter":"35","verse":"35","text":"इन दोनों के हृदय को यहोवा ने ऐसी बुद्धि से परिपूर्ण किया है, कि वे नक्काशी करने और गढ़ने और नीले, बैंगनी और लाल रंग के कपड़े, और सूक्ष्म सनी के कपड़े में काढ़ने35:35 काढ़ने: उसने सुईं से काम किया। उसने सुईं से या तो रंगीन धागों से या रंगीन कपड़ों के टुकड़ों से बनावट दी। और बुनने, वरन् सब प्रकार की बनावट में, और बुद्धि से काम निकालने में सब भाँति के काम करें।"}]}