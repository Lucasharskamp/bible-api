{"data":[{"book":"ପ୍ରେରିତ","chapter":"27","verse":"1","text":"ମାପୁ ଇଟାଲିଦୁ ସନାଟ୍‌ ଇଜି ତିଆର୍‌ ଆତାମାର୍ହାପ୍‌, ନାସ୍ତିୱାଲେ ପାଉଲ ମାରି ଆଇ ଏସଲୋକ୍‌ ଜଇଲ୍‌ତୁ ମାର୍‌ଇକାର୍‌ “କାଇସର ସନ୍ୟଦଲ୍‌” ଦର୍‌ତି ଉନ୍‌ଡ୍ରି ରୋମିୟ ସନ୍ୟ ଦଲ୍‌ତି ସେନାପତି ଯୁଲିୟସଦି କିୟୁଦୁ ସର୍‌ପେ ଆତାର୍‌ ।"},{"book":"ପ୍ରେରିତ","chapter":"27","verse":"2","text":"ମାପୁ ଆସିଆ ଦେସ୍‌ତି ସାମୁଦୁର୍‌ତିପାଡ଼ିଦୁ ମାନି ବାଡିଆଙ୍ଗାଁ ସନି ଉଣ୍ତିଙ୍ଗ୍‌ ତିଆର୍‌ଆତିମାନି ଉନ୍‌ଡ୍ରି ଆଦ୍ରାମୁତ୍ତୀୟ ଉନ୍‌ଡ୍ରି ଏରୁଜାହାଜ୍‍ତୁ ଏକ୍‌ତାପ୍‌ । ଆରିସ୍ଟାର୍କସ୍‍ ଦର୍‌ତି ତେସଲନିକିଆ ଗାଡ଼୍‌ତି ଅରେନ୍‌ ମାସିଦୋନିଆଦି ଲୋକ୍‌ ମା ୱାଲେ ମାର୍ହାନ୍‌ ।"},{"book":"ପ୍ରେରିତ","chapter":"27","verse":"3","text":"ମାରି ଅର୍‍ଲେନ୍‍ ମାପୁ ସିଦନ୍‍ତୁ ଇତାପ୍‌ । ଯୁଲିୟସ୍‌ ପାଉଲତି ଉଣ୍ତିଙ୍ଗ୍‌ ସାକା ମାର୍ହାନ୍‌ । ପାଉଲତି ସଙ୍ଗ୍‌ରିମାଣ୍‌କୁ ୱାରି ଦରକାର୍‌ମାନି ଜିନିସ୍‌ ୱିଜୁ ଉଣ୍ତାକିନି ଉଦେସ୍‌ତାନ୍‌ ୱାରିଙ୍ଗ୍‌ ବେଟ୍‌ଆଦେଙ୍ଗ୍‌ ଇଜି ୱାନ୍‌ ପାଉଲତିଙ୍ଗ୍‌ ସାରି ସିତାନ୍‌ ।"},{"book":"ପ୍ରେରିତ","chapter":"27","verse":"4","text":"ମାପୁ ଆବେଟ୍‌ତାନ୍‌ ସନି ବେଡ଼ାଦୁ ପାଡ଼ିୱାନି ଗାଲି ୱାତାତ୍‌ଆକା ସାଇପ୍ରସ୍‍ ସାମୁଦୁର୍‌ତି ପାଡ଼ି ପାଡ଼ି ସର୍ହାପ୍‌,"},{"book":"ପ୍ରେରିତ","chapter":"27","verse":"5","text":"ସିଲିସିଆ ନି ପାମ୍ଫିଲିଆ ଜିଣାଜି ଲୁକିଆଦି ମୁରାଦୁ ଇତାପ୍‌ ।"},{"book":"ପ୍ରେରିତ","chapter":"27","verse":"6","text":"ଆବେନୁ ୱିଜେରିଙ୍ଗ୍‌ ପେରିସେନାପତି ଆଲେକ୍‍ଜାଣ୍ତ୍ରିଆ ତ୍ରିଆଦି ଉନ୍‌ଡ୍ରି ଏରୁଜାହାଜ୍‍ ଇଟାଲିଦୁ ସନି ଉଣ୍ତିଙ୍ଗ୍‌ ତିଆର୍‌ ଆଜିମାନିକା ସୁଡ଼ୁଜି ମାଙ୍ଗିଁ ଆବେନୁ ଏକିସ୍‌ତାନ୍‌ ।"},{"book":"ପ୍ରେରିତ","chapter":"27","verse":"7","text":"ମାପୁ ବେସି ଦିନ୍‌ ସାନ୍ଧି ଦିରେ ଦିରେ ସୋଲ୍‌ସି ବଡ଼େ କାସ୍ଟୁଦାନ୍‌ କ୍ନିଦ ଗାଡ଼୍‌ ଲାକ୍‌ତୁ ଇତାପ୍‌ । ପାଡ଼ିୱାନି ଗାଲିଦି ଉଣ୍ତିଙ୍ଗ୍‌ ମାପ୍‌ ଆୟା ତରିନ୍‌ ମାରି ଆଗ୍‌ଡ଼ି ସନ୍‌ଡ୍ରେଙ୍ଗ୍‌ ଆଟ୍‌ଏତାପ୍‌, ଆଦେଙ୍ଗ୍‌ କ୍ରିଟ୍‌ ସାମ୍‌ଦୁରୁତି ଉଣି ତରିନ୍‌ ସିଜି ରାଜିଦାନ୍‌ ସୋଲ୍‌ସି ସାଲମୋନି ପାଡ଼ି ସିଜି ସର୍ହାପ୍‌ ।"},{"book":"ପ୍ରେରିତ","chapter":"27","verse":"8","text":"ମାରି, ମାପୁ ପାଡ଼ି ପାଡ଼ି ବଡ଼େ କାସ୍ଟୁଦାନ୍‌ ଲାସାୟା ଗାଡ଼୍‌ ଲାକ୍‌ତୁରି ସୁନ୍ଦର୍‌ ବନ୍ଦର୍‌ ଦର୍‌ତି ବାଡିଦୁ ଇତାପ୍‌ ।"},{"book":"ପ୍ରେରିତ","chapter":"27","verse":"9","text":"ମାପ୍‌ ଆବେନୁ ବେସି ଦିନ୍‌ ତେବାତାପ୍‌ । ଜିହୁଦିରି ଉପବାସ ପଣ୍ତୟ୍‌ ୱିଜିତା ମାର୍ହାତ୍‌, ଆୟା ବେଡ଼ାଦୁ ସାମ୍‌ଦୁରୁତୁ ସନିକା ତିଲାନିପାଣି ଆତାତ୍‌ । ଆଦେଙ୍ଗ୍‌ ପାଉଲ ୱାରିଙ୍ଗ୍‌ ଇୟା ମାଟେଙ୍ଗ୍‌ ୱେର୍‌ତାନ୍‌ :"},{"book":"ପ୍ରେରିତ","chapter":"27","verse":"10","text":"“ତଡ଼କୁ ନାନ୍‌ ନେସ୍‌ତେଙ୍ଗ୍‌ ଆଟ୍‌ସିନା ଜେ, ଜଦି ମାପ୍‌ ଇବେଣ୍‌କୁ ମାରି ସନ୍‌ଡ୍ରେଙ୍ଗ୍‌ ଆରାମ୍‌ କିନିକା, ଆକା ତିଲାନିପାଣି ଆନାତ୍‌ । କେବଲ ଜେ ଜିନିସ୍‌ପତ୍ର ନି ଜାହାଜ୍‌ ନାସ୍ଟୁ ଆନାତ୍‌, ଆକା ସିଲେ, ମାତର୍‌ ମା ଜିବନ୍‌ତିଙ୍ଗ୍‌ ବା ସାନି ମୁସ୍‌କୁ ମାନାତ୍‌ ।”"},{"book":"ପ୍ରେରିତ","chapter":"27","verse":"11","text":"ମାତର୍‌ ସେନାପତି ପାଉଲତି ମାଟା ବିସ୍‌ବାସ୍‌ କିଏଣ୍‌ଗା ଜାହାଜ୍‌ତି ପେରିୱାନିମାନୁ ମାରି ଜାହାଜ୍‌ତି ମାଲିକ୍‌ତି ମାଟାଦାନ୍‌ ଆସ୍‌ତାନ୍‌ ।"},{"book":"ପ୍ରେରିତ","chapter":"27","verse":"12","text":"ପିନି କାଡ଼ା କାଟେ କିଦେଙ୍ଗ୍‌ ଆୟା ବାଡି ସୁବିଦା ସିଲେତାତ୍‍, ଆଦେଙ୍ଗ୍‌ ସୋଲ୍‌ସିମାର୍‌ଇୱାରି ମାଣ୍‌କୁ ଏସଲୋକ୍‌ ସାମ୍‌ଦୁରୁତାନ୍‌ ସନ୍‌ଡ୍ରେଙ୍ଗ୍‌ ଜଦି ଆନାତ୍‌, ଫୈନିକ୍‌ସ୍‌ତୁ ପିନି କାଡ଼ା କାଟେକିନି ଉଣ୍ତିଙ୍ଗ୍‌ ମାରିଙ୍ଗ୍‌ । ଫୈନିକ୍‌ସ୍‌ ଉଣେରି ନି ୱେଡ଼ାଆର୍‌ନି ତରିନ୍‌ ମାରି ଡେବିରି ନି ୱେଡ଼ାଆର୍‌ନି ତରିନ୍‌ ମକମ୍‌ କିଜି ତେବାତିମାନି କ୍ରିଟ୍‌ଦି ଉନ୍‌ଡ୍ରି ବାଡି ।"},{"book":"ପ୍ରେରିତ","chapter":"27","verse":"13","text":"ଏସ୍ତିୱାଲେ ଉଣେରି ତରିଟାନ୍‍ ଦିରେ ଦିରେ ଗାଲି ୱାତାତ୍‌, ସନିକାର୍‌ ଇୟାତାନିଙ୍ଗ୍‌ ଉନ୍‌ଡ୍ରି ନେଗି ମାଟା ଇଜି ଅଡ଼ବିତାର୍‌ ମାରି ଲଙ୍ଗର୍‌ ପେର୍‌ଜି ଏସା ଆକ ସନ୍‌ଡ୍ରେଙ୍ଗ୍‌ ଆନାତ୍‌, କ୍ରିଟ୍‌ଦି ପାଡ଼ି ପାଡ଼ି ସନ୍‌ଡ୍ରେଙ୍ଗ୍‌ ଆସ୍‌ତାର୍‌ ।"},{"book":"ପ୍ରେରିତ","chapter":"27","verse":"14","text":"ମାତର୍‌ ଆୟା ଦାପ୍ରେନେ ସାମ୍‌ଦୁରୁ ଦିପ୍‍ ତରିଟାନ୍‌ ଡେବିରି ନି ଆଗ୍‌ଡ଼ିରାନ୍‌ ଗାଲି ନାଣ୍ତଦାନ୍‌ ନାଣ୍ତ ୱାଜି"},{"book":"ପ୍ରେରିତ","chapter":"27","verse":"15","text":"ଜାହାଜ୍‌ତିଙ୍ଗ୍‌ ଆତାଡ଼ାତାତ୍‌ । ଜାହାଜ୍‌ତିଙ୍ଗ୍‌ ଗାଲି ତରିନ୍‌ ମକମ୍‌ କିଜି ଇଡ୍‌ଦେଙ୍ଗ୍‌ ଆଟ୍‌ଏତାପ୍‌ଆକା ମାପ୍‌ ମାରି ସେସ୍ଟା କିଏଣ୍‌ଗା ଗାଲିଦୁ ଜାହାଜ୍‌ତିଙ୍ଗ୍‌ ଦେଲ୍‌ଜ ସନ୍‌ଡ୍ରେଙ୍ଗ୍‌ ଡ଼ିସ୍‌ତା ସିତାପ୍‌ ।"},{"book":"ପ୍ରେରିତ","chapter":"27","verse":"16","text":"ମାରି, ଉନ୍‌ଡ୍ରି ଇସ୍ରି ବାଡି କାଉଦାଦି ଉଣେରି ତରିନ୍‌ ସିଜି ସନି ୱାଲେ ଅଡ଼ପ୍‌ ଗାଲିଦାନ୍‌ ରକ୍‌ୟା ପୟ୍‌ତା ମାର୍ହାପ୍‌ । ଆବେନୁ ମାପୁ ଏଣ୍ତେସ୍‌ବା ଜାହାଜ୍‌ତି ଡଙ୍ଗାଁଦିଙ୍ଗ୍‌ ନେଗି ବାଡିଦୁ ଇଡ୍‌ଦେଙ୍ଗ୍‌ ଆଟ୍‍ତାପ୍‌ ।"},{"book":"ପ୍ରେରିତ","chapter":"27","verse":"17","text":"ଡଙ୍ଗାଁସାଲାକିନିକାର୍‌ ତାନିଙ୍ଗ୍‌ ଜାହାଜ୍‌ ମୁସ୍‌କୁ ପେର୍‌ତାର୍‌ ମାରି ନାସ୍‌ତି ସାକାଦାନ୍‌ ଡାଟ୍‌ତାନ୍‌ ଜାହାଜ୍‌ତି ୱାଲେ ତର୍‌ତାର୍‌ । ଜାହାଜ୍‌ ଲିବିୟା ସାମ୍‌ଦୁର୍‌ ପାଡ଼ିଦି ବାଲି ଲୋଇ ଡ଼ୁଗୁଗାସନାତ୍‌ ଇଜି ତିଲାଜି ଡଙ୍ଗାଁସାଲାକିନିକାର୍‌ ପାର୍‌ଦା କୁତ୍‌ତାସିତାର୍‌ ଜାହାଜ୍‌ତିଙ୍ଗ୍‌ ଗାଲି ୱାନିମାନୁ ଦେଲ୍‌ଜି ସନ୍‌ଡ୍ରେଙ୍ଗ୍‌ ଡ଼ିସ୍‌ତାସିତାର୍‌ ।"},{"book":"ପ୍ରେରିତ","chapter":"27","verse":"18","text":"ନାଣ୍ତ ଗାଲି ଆଜିମାରିଙ୍ଗ୍‌ ଆୟା ମାର୍‌ନାଣ୍ତିଙ୍ଗ୍‌ ୱାର୍‌ ଜାହାଜ୍‌ତାନ୍‌ ଜିନିସ୍‌ପତ୍ର ଏର୍‌ତୁ ପୋକ୍‌ତାର୍‌,"},{"book":"ପ୍ରେରିତ","chapter":"27","verse":"19","text":"ମାରି, ଆୟା ମାର୍‌ନାଣ୍ତିଙ୍ଗ୍‌ ଜାହାଜ୍‌ତି ଏସ ସାସାପାତି ସାମ୍‌ଦୁରୁତୁ ପୋକ୍‌ତାର୍‌ ।"},{"book":"ପ୍ରେରିତ","chapter":"27","verse":"20","text":"ନାଣ୍ତ ଦିନ୍‌ ସାନ୍ଧି ମାପ୍‌ ୱେଡ଼ା କି ସୁକେଙ୍ଗ୍‌ ସୁଡ଼ୁଦେଙ୍ଗ୍‌ ଆଟ୍‌ଏତାପ୍‌ ମାରି ନାଣ୍ତଦାନ୍‌ ନାଣ୍ତ ଗାଲି ୱାଜିମାର୍‌ର୍ହାତ୍‌ । ସାରାସାରିୱେନ୍‌କା ମାପୁ ରକିୟା ପୟ୍‍ନି ଆସା ୱିଜୁ ଡ଼ିସ୍‌ତା ସିତାପ୍‌ । ଗାଲିପିରୁଦିଙ୍ଗ୍‌ ରୁଙ୍ଗିତିମାନି ଏରୁଜାହାଜ୍‌"},{"book":"ପ୍ରେରିତ","chapter":"27","verse":"21","text":"ମାରି, ୱିଜେରେ ନିସ ଦିନ୍‌ ସାନ୍ଧି ବାଙ୍ଗାଁଦୁ ତେବାତି ୱେନ୍‌କା, ପାଉଲ ୱାରି ଲୋଇ ନିଲ୍‌ତାନ୍‌ନୋ ଇର୍ହାନ୍‌, “ଏ ତଡ଼ାନ୍‌କୁ, ମିରୁ ନା ମାଟା ଇସାବ୍‌ତାନ୍‌ କ୍ରିଟ୍‌ଦାନ୍‌ ଜାହାଜ୍‌ ଡ଼ିସ୍‌ଇ ମାନିକାଇରିଙ୍ଗାଁ, ମା ଇୟା କାକୁର୍ତି ଗଟେଆଏତାତ୍‌ ମାନ୍ଦି ।"},{"book":"ପ୍ରେରିତ","chapter":"27","verse":"22","text":"ମାତର୍‌ ଇଲେଇ ନାନ୍‌ ମିଙ୍ଗିଁ ଇଜିନା, ମିରୁ ସାହାସ୍‌ ଆସ୍‌ତୁ । ମି ଲୋଇରାନ୍‌ ଅରେନ୍‌ୱାନିନ୍ଧିବା ଜିବନ୍‌ ସଲ୍‌ଏତ୍‌, କେବଲ ଜାହାଜ୍‌ ନାସ୍ଟୁ ଆନାତ୍‌ ।"},{"book":"ପ୍ରେରିତ","chapter":"27","verse":"23","text":"ନାନ୍‌ ଆମା ମାପୁରୁଙ୍ଗୁଁ ସେବା କିଜିନା, ଇଏରି ନାଡ଼ାଦୁ ୱାନି ଅରେନ୍‌ ମୁସ୍‌କୁପୁର୍‌ତି ଦୁତ୍‌ ନା ଲାକ୍‌ତୁ ୱାଜି ଇର୍ହାନ୍‌,"},{"book":"ପ୍ରେରିତ","chapter":"27","verse":"24","text":"ପାଉଲ, ନିନୁ ତିଲାମା । ନିନୁ ପୁରା କାଇସର୍‍ଦି ଆଗ୍‌ଡ଼ି ନିନି । ନି ଉଣ୍ତିଙ୍ଗ୍‌ ମାପୁରୁ ସାକା ଆତିମାନିଙ୍ଗ୍‌, ନି ୱାଲେ ସୋଲ୍‌ସିମାନି ୱିଜେରି ଜିବନ୍‌ ୱାନ୍‌ ରକ୍‌ୟା କିନାନ୍‌ ।"},{"book":"ପ୍ରେରିତ","chapter":"27","verse":"25","text":"ମାରି, ତଡ଼ାନ୍‌କୁ, ସାହାସ୍‌ ଆସ୍‌ତୁ ! ଇରିଙ୍ଗ୍‌ ନାନୁ ମାପୁରୁଦିମାନୁ ବିସ୍‌ବାସ୍‌ କିନା, ନାଙ୍ଗିଁ ଆମାକା ୱେରାୟ୍‌ଆତାମାନାତ୍‌, ଟିକ୍‌ ଆୟାୱାଜା ଗଟାନାତ୍‌ ।"},{"book":"ପ୍ରେରିତ","chapter":"27","verse":"26","text":"ମାତର୍‌ ମାଡୁ ଆଗ୍‌ଡ଼ି ସୋଲ୍‌ସି ଉନ୍‌ଡ୍ରି ସାମ୍‌ଦୁରୁ ଲୋଇ ମାନି ବାଡିଦୁ ଇଦେଙ୍ଗ୍‌ ପଡ଼ାନାତ୍‌ ।”"},{"book":"ପ୍ରେରିତ","chapter":"27","verse":"27","text":"ଇୟା ସଲ୍‌ସିନିମାନୁ ସତି ସଉଦ ଦିନ୍‌ତୁ, ମାଡୁ ଆଦ୍ରିଆ ସାମ୍‌ଦୁରୁତୁ ଗାଲିପିରୁ ଦାନ୍‌ ଆୟାଦାପ୍ରେ ପେଲାୟ୍‌ ଆଜି ସୋଲ୍‌ପୁ ସୋଲ୍‌ପୁ, ପୁରା ମାଜାର୍‌ନାଡ଼ା ବେଡ଼ାଦୁ ଡଙ୍ଗାଁସାଲାକିନିକାର୍‌ ଅନୁମାନ୍‌ କିତାର୍‌ ଜେ, ମାଡୁ ପାଡ଼ି ଇଗା ସୋଲ୍‌ସିନିକା ।"},{"book":"ପ୍ରେରିତ","chapter":"27","verse":"28","text":"ୱାର୍‌ ଲେକିସ୍‌ କିଜି ନେସ୍‌ତାର୍‌, ଆବେନୁ ଏରୁଦି ଗୁମି ସଏ କଡ଼େ ପୁଟ୍‌ ମାନାତ୍‌ । ମାରି ଅଡ଼ପ୍‌ ଆଗ୍‌ଡ଼ି ସୋଲ୍‌ସି ମାରି ଉନ୍‌ଡ୍ରି ଦେବା ଲେକିସ୍‌ କିଜି ନବେ ପୁଟ୍‌ ଗୁମି ଏରୁ ମାନେ ।"},{"book":"ପ୍ରେରିତ","chapter":"27","verse":"29","text":"ଜାହାଜ୍‌ ଏଣ୍ତେସ୍‌ ଆମା ଗରନ୍‌ତୁ ସୋଲ୍‌ସି ଡୁକାନାତ୍‌ ଇଜି ତିଲାଜି ୱାର୍‌ ୱେନ୍‌କାରାନ୍‌ ନାଲ୍‌ଗି ପେରିଲୁହାମକେଙ୍ଗ୍‌ ପୋକ୍‌ତାରୋ ମାରି ସାଲ୍‌ଦି ଏସ୍ତିୱାଲେ ଆନାତ୍‌ ଇଜି କାପ୍‌କିଜି ତେବାତାର୍‌ ।"},{"book":"ପ୍ରେରିତ","chapter":"27","verse":"30","text":"ତାନେୱେନ୍‌କା ଡଙ୍ଗାଁସାଲାକିନିକାର୍‌ ଜାହାଜ୍‌ତାନ୍‌ ରେସି ୱାଜି ସନ୍‌ଡ୍ରେଙ୍ଗ୍‌ ସେସ୍ଟା କିତାର୍‌ । ଜାହାଜ୍‌ତି ଆଗ୍‌ଡ଼ିରାନ୍‌ ମାରି ଏସ ପେରିଲୁହାମକେଙ୍ଗ୍‌ ପୋକ୍‌ତେଙ୍ଗ୍‌ ସାଲାକି କିଜି, ୱାର୍‌ ଜାହାଜ୍‌ ମୁସ୍‌କୁ ମାନି ଡଙ୍ଗାଁଦିଙ୍ଗ୍‌ ଆଡ୍‍ଗି ରେପ୍‌ତାର୍‌ ।"},{"book":"ପ୍ରେରିତ","chapter":"27","verse":"31","text":"ମାତର୍‌ ପାଉଲ ସେନାପତି ମାରି ସନ୍ୟରିଙ୍ଗ୍‌ ଇର୍ହାନ୍‌, “ଡଙ୍ଗାଁସାଲାକିନିକାର୍‌ ଜାହାଜ୍‌ତୁ ମାନ୍‌ଏତିଙ୍ଗ୍‌, ମି ରକିୟା ପୟ୍‌ନିକା ମାରି ଆସା ସିଲେତ୍‌ ।”"},{"book":"ପ୍ରେରିତ","chapter":"27","verse":"32","text":"ଆବେନୁ ସନ୍ୟର୍‌ ଡଙ୍ଗାଁଦି ନାସ୍‍କୁୱିଜୁ କୟ୍‌ଜି ଏର୍‌ତୁ ଦେଲ୍‌ଜି ସନ୍‌ଡ୍ରେଙ୍ଗ୍‌ ଡ଼ିସ୍‌ତାସିତାର୍‌ ।"},{"book":"ପ୍ରେରିତ","chapter":"27","verse":"33","text":"ସାଲ୍‌ଦି ଆନି ଆଗ୍‍ଡ଼ିନେ ପାଉଲ ୱିଜେରିଙ୍ଗ୍‌ ଉଣ୍ତେଙ୍ଗ୍‌ ଇଜି ଇର୍ହାନ୍‌, “ଇୟା ସଉଦ ଦିନ୍‌ ଆତାତ୍‌ନି, ମିରୁ ଇନିକା ଉଣୁଇଦେର୍‌ ।”"},{"book":"ପ୍ରେରିତ","chapter":"27","verse":"34","text":"ବାତିଙ୍ଗ୍‌ ମାଲିତା, ଇଲେଇ ଇନିକା ତିନ୍‌ଡ୍ରୁ, ଜିଜ ତେବାତେଙ୍ଗ୍‌ ଇକା ପୁରା ଦର୍‌କାର୍‌ ମାନାତ୍‌ । ତିଲାମାଟ୍‌, ମି ତାଲାଦି ଉନ୍‌ଡ୍ରି ବା କୁକୁଟି ନାସ୍ଟୁ ଆଏତ୍‌ ।"},{"book":"ପ୍ରେରିତ","chapter":"27","verse":"35","text":"ଇୟାୱିଜୁ ମାଟା ୱେର୍‌ସି ପାଉଲ ରୁଟି ଆସ୍‌ସି ୱିଜେରି ଆଗ୍‌ଡ଼ି ମାପୁରୁଙ୍ଗୁଁ ଦନ୍ୟବାଦ୍‌ ସିଜି ରୁଟି ରୁକ୍‌ସି ତିର୍ହାର୍‌ ।"},{"book":"ପ୍ରେରିତ","chapter":"27","verse":"36","text":"ଆବେନୁ ୱାର୍‌ ୱିଜେରେ ସାହାସ୍‌ ଆଜି ନିଜେନିଜେ ବା ତିର୍ହାର୍‌ ।"},{"book":"ପ୍ରେରିତ","chapter":"27","verse":"37","text":"ନାସ୍ତିୱାଲେ ଜାହାଜ୍‌ତୁ ୱିଜେରେ ଦୁଇସ ସତୁରି ସୋଅ ଲୋକ୍‌ ମାର୍ହାର୍‌ ।"},{"book":"ପ୍ରେରିତ","chapter":"27","verse":"38","text":"ୱିଜେରେ ପଟା ବର୍ତି ଉଟି ୱେନ୍‌କା ଜାହାଜ୍‌ତିଙ୍ଗ୍‌ ଉସାସ୍‌ କିନି ଉଣ୍ତିଙ୍ଗ୍‌ ଆବେନୁ ମାର୍‌ଇ ୱିଜୁ ଗଦ୍‍ମୁ ସାମ୍‌ଦୁରୁତୁ ପୋକ୍‌ତାର୍‌ ।"},{"book":"ପ୍ରେରିତ","chapter":"27","verse":"39","text":"ମାର୍‌ନାଣ୍ତିଙ୍ଗ୍‌ ସାଲ୍‌ଦି ପାଡ଼ି ଆମା ବାଡିଦୁ ୱାଜି ୱାର୍‌ ଇତାର୍‌, ଡଙ୍ଗାଁସାଲାକିନିକାର୍‌ ନେସ୍‌ତେଙ୍ଗ୍‌ ଆଟ୍‌ଏତାର୍‌; ମାତର୍‌ ୱାର୍‌ ସୁଡ଼ୁତାର୍‌, ଆକା ଉନ୍‌ଡ୍ରି ଇସ୍ରିସାମ୍‌ଦୁରୁତି ବାଲି ବୁମି । ଆବେନୁ ଜାହାଜ୍‌ ଅତେଙ୍ଗ୍‌ ଇଜି ତିର୍‌ କିତାର୍‌ ।"},{"book":"ପ୍ରେରିତ","chapter":"27","verse":"40","text":"ଆଦେଙ୍ଗ୍‌ ପେରିଲୁହାମକେଙ୍ଗ୍‌ ନାସ୍‌କୁ ୱିଜୁ କୟ୍‌ଜି ଆୟାୱିଜୁ ସାମ୍‌ଦୁରୁ ଆଡ୍‍ଗି ମୁସାୟ୍‌ ଆନି ଉଣ୍ତିଙ୍ଗ୍‌ ଡ଼ିସ୍‌ତାସିତାର୍‌ । ମାରି ଏଣ୍ତେଲ୍‌ତି ନାସ୍‌କୁୱିଜୁ କୁତ୍‌ସି ସିଜି ସାମାନ୍‌ଦୁ ତର୍‌ତିମାନି ପାର୍‌ଦାଦିଙ୍ଗ୍‌ ପେର୍‌ତାର୍‌ । ଏଣ୍ତେସ୍‌କି ଗାଲିଦାନ୍‌ ପେଲାୟ୍‌ ଆଜି ଜାହାଜ୍‌ ପାଡ଼ି ତରିନ୍‌ ସନ୍‌ଡ୍ରେଙ୍ଗ୍‌ ଆସ୍‌ତାତ୍‌ ।"},{"book":"ପ୍ରେରିତ","chapter":"27","verse":"41","text":"ମାତର୍‌ ବାଲି ଚଡ଼ା ମୁସ୍‌କୁ ନାଣ୍ତଡୁକାଜି ଜାହାଜ୍‌ତି ଆଗ୍‌ଡ଼ିରିକା ଆଡ୍‍ଗି ମୁଜାୟ୍‌ ଆତାତ୍‌ ମାରି ଉଲୁକାଏରୁ ନାଣ୍ତ ଡୁକାଜି ଜାହାଜ୍‌ତି ୱେନ୍‌କା ତରିଟିକା ରୁଙ୍ଗୁଁଦେଙ୍ଗ୍‌ ଆସ୍‌ତାତ୍‌ ।"},{"book":"ପ୍ରେରିତ","chapter":"27","verse":"42","text":"ଜଇଲ୍‌ତୁମାରିଇକାର୍‌ ପାଡ଼ି ପଙ୍ଗ୍‌ଁରାଜି ପଙ୍ଗ୍‌ଁରାଜି ସନାର୍‌ ଇଜି ଅଡ଼ବିଜି ୱାରିଙ୍ଗ୍‌ ସାୟାମାର୍‌ଗା ଡାକ୍‌ତେଙ୍ଗ୍‍ଁ ଇଜି ସନ୍ୟର୍‌ ବିଚାର୍‌ କିତାର୍‌ ।"},{"book":"ପ୍ରେରିତ","chapter":"27","verse":"43","text":"ମାତର୍‌ ସେନାପତି ପାଉଲତି ଜିବନ୍‌ ରକିୟା କିଦେଙ୍ଗ୍‌ ଅଡ଼ବିଜି ମାର୍‌ର୍ହାନ୍‌; ଆଦେଙ୍ଗ୍‌ ୱାନ୍‌ ସନ୍ୟରିଙ୍ଗ୍‌ ଆବେଟ୍‌ତାନ୍‌ ଆଲେ କିତାନ୍‌ । ପଙ୍ଗ୍‌ଁରାଦେଙ୍ଗ୍‌ ଆଟ୍‌ସିମାନି ୱିଜେରିଙ୍ଗ୍‌ ସାମ୍‌ଦୁରୁତୁ ଗାତ୍‌ସି ପଙ୍ଗ୍‌ଁରାଜି ପଙ୍ଗ୍‌ଁରାଜି ପାଡ଼ି ସନି ଉଣ୍ତିଙ୍ଗ୍‌ ଆଦେସ୍‌ ସିତାନ୍‌,"},{"book":"ପ୍ରେରିତ","chapter":"27","verse":"44","text":"ମାରି ମାର୍‌କାପାଟା ନି ଜାହାଜ୍‌ତି ଆମା ରୁଙ୍ଗିଁତି ମକାଦିଙ୍ଗ୍‌ ଆସ୍‌ସି ଦେଲ୍‌ଦେଙ୍ଗ୍‌ ଇଜି ଆଇୱାରିଙ୍ଗ୍‌ ଇର୍ହାନ୍‌ । ଇୟାୱାଜା ମାପୁ ୱିଜୁଲୋକ୍‌ ନେଗେନ୍‍ତାନ୍‍ ସୋଲ୍‌ସି ପାଡ଼ି ଇତାପ୍‌ ।"}]}