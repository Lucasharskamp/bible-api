{"data":[{"book":"मरकुस","chapter":"7","verse":"1","text":"तब फरीसी अऊर कुछ धर्मशास्त्री जो यरूशलेम सी आयो होतो, यीशु को जवर जमा भयो,"},{"book":"मरकुस","chapter":"7","verse":"2","text":"लोगों न देख्यो फरीसियों की शिक्षा को अनुसार हाथ धोवनो होतो, पर चेलावों ख बिना हाथ धोयो रोटी खातो देख्यो।"},{"book":"मरकुस","chapter":"7","verse":"3","text":"कहालीकि फरीसी अऊर सब यहूदी, बुजूर्गों की रीति पर चलय हय अऊर जब तक हाथ नहीं धोय लेवय तब तक नहीं खावय;"},{"book":"मरकुस","chapter":"7","verse":"4","text":"अऊर बजार सी लायी जो कुछ चिज ओख अपनी शिक्षा को अनुसार धोय नहीं लेवय, तब तक नहीं खावय; जसो कटोरा, कप, अऊर तांबो को बर्तन अऊर बिस्तर इतनो धोवन को अलग-अलग तरीका होतो।"},{"book":"मरकुस","chapter":"7","verse":"5","text":"येकोलायी उन फरीसियों अऊर धर्मशास्त्रियों न यीशु सी पुच्छ्यो, “तोरो चेला कहालीकि बुजूर्गों की परम्परावों पर नहीं चलय, अऊर बिना हाथ धोयो रोटी खावय हय?”"},{"book":"मरकुस","chapter":"7","verse":"6","text":"यीशु न उन्को सी कह्यो, यशायाह न तुम कपटियों को बारे म भविष्यवानी ठीकच करी! जसो लिख्यो हय:"},{"book":"मरकुस","chapter":"7","verse":"7","text":"हि बेकार मोरी भक्ति करय हय,"},{"book":"मरकुस","chapter":"7","verse":"8","text":"“कहालीकि तुम परमेश्वर की आज्ञा ख टालय हय अऊर आदमियों की शिक्षावों को पालन करय हय।”"},{"book":"मरकुस","chapter":"7","verse":"9","text":"यीशु न उन्को सी कह्यो, “तुम अपनी शिक्षावों ख बनायो रखन लायी परमेश्वर की आज्ञा ख टालन म चालाक भय गयो हय।"},{"book":"मरकुस","chapter":"7","verse":"10","text":"कहालीकि मूसा न कह्यो हय, ‘अपनो बाप अऊर माय को आदर करो,’ अऊर ‘जो कोयी बाप यां माय ख बुरो कहेंन, ओख निश्चित मार डाल्यो जायेंन।’"},{"book":"मरकुस","chapter":"7","verse":"11","text":"पर तुम सिखावय हय कि यदि कोयी अपनो बाप यां माय सी कहेंन, मय जो कुछ तोख मदत कर सकत होतो, पर कह्य हय, ‘यो कुरबान हय’ जेको मतलब हय, यो परमेश्वर ख दान हय,"},{"book":"मरकुस","chapter":"7","verse":"12","text":"त असो आदमी ख अपनो बाप यां माय की सेवा नहीं करन को बहाना मिल जावय हय।"},{"book":"मरकुस","chapter":"7","verse":"13","text":"यो तरह सी तुम अपनो नियम बनाय क, परमेश्वर को शिक्षा टाल देवय हय; अऊर यो तरह सी बहुत सो काम करय हय।”"},{"book":"मरकुस","chapter":"7","verse":"14","text":"तब यीशु न लोगों ख अपनो जवर बुलाय क उन्को सी कह्यो, “तुम सब मोरी बात सुनो, अऊर समझो।"},{"book":"मरकुस","chapter":"7","verse":"15","text":"असी कोयी चिज नहाय जो आदमी म बाहेर सी अन्दर जाय क अशुद्ध नहीं करय; पर जो चिज आदमी को अन्दर सी बाहेर निकलय हय, हिच ओख अशुद्ध करय हय।"},{"book":"मरकुस","chapter":"7","verse":"16","text":"जेको कान हय ऊ सुन ले।७:१६ कुछ हस्त लेख म यो वचन नहीं मिलय”"},{"book":"मरकुस","chapter":"7","verse":"17","text":"जब ऊ भीड़ को जवर सी घर म गयो, त ओको चेलावों न यो दृष्टान्त को बारे म समझावन ख कह्यो।"},{"book":"मरकुस","chapter":"7","verse":"18","text":"ओन उन्को सी कह्यो, “का तुम भी असो नासमझ हय? का तुम नहीं समझय कि जो चिज बाहेर सी आदमी को अन्दर जावय हय, ऊ ओख अशुद्ध नहीं कर सकय?"},{"book":"मरकुस","chapter":"7","verse":"19","text":"कहालीकि यो तुम्हरो दिल म नहीं, पर पेट म जावय हय, अऊर शरीर सी बाहेर निकल जावय हय?” यो कह्य क यीशु न सब खान की चिज ख शुद्ध ठहरायो हय।"},{"book":"मरकुस","chapter":"7","verse":"20","text":"तब ओन कह्यो, “जो बाते आदमी को अन्दर सी बाहेर निकलय हय, उच आदमी ख अशुद्ध करय हय।"},{"book":"मरकुस","chapter":"7","verse":"21","text":"कहालीकि अन्दर सी, अपनो दिल सी बुरो बिचार, अनैतिक काम, चोरी, यां मारनो,"},{"book":"मरकुस","chapter":"7","verse":"22","text":"व्यभिचार, लालच, कपट, ईर्ष्या, घमण्ड, अऊर मूर्खता"},{"book":"मरकुस","chapter":"7","verse":"23","text":"या सब बुरी बाते अन्दर सीच निकलय हय अऊर तुम्ख अशुद्ध करय हय।”"},{"book":"मरकुस","chapter":"7","verse":"24","text":"तब यीशु उत सी उठ क सूर अऊर सैदा को प्रदेश चली गयो। अऊर एक घर म गयो अऊर ऊ नहीं चाहत होतो कि कोयी ख पता चले, पर ऊ लूक्यो नहीं रह्य सक्यो।"},{"book":"मरकुस","chapter":"7","verse":"25","text":"एक बाई जेकी छोटी बेटी म दुष्ट आत्मा होती, यीशु की चर्चा सुन क आयी, अऊर ओको पाय पर गिर पड़ी।"},{"book":"मरकुस","chapter":"7","verse":"26","text":"या बाई गैरयहूदी होती या सिरीया को फिनीकी म पैदा भयी होती। ओन यीशु सी बिनती करी कि मोरी बेटी म सी दुष्ट आत्मा ख निकाल दे।"},{"book":"मरकुस","chapter":"7","verse":"27","text":"पर यीशु न कह्यो, “पहिले बच्चां ख सन्तुष्ट होन दे, कहालीकि बच्चां की रोटी ले क कुत्तावों को आगु डालनो ठीक नहाय।”"},{"book":"मरकुस","chapter":"7","verse":"28","text":"ओन ओख उत्तर दियो, “सच हय प्रभु; पर मेज को खल्लो कुत्ता भी त बच्चां को जूठन ख खावय हय।”"},{"book":"मरकुस","chapter":"7","verse":"29","text":"यीशु न ओको सी कह्यो, तय चली जा “तुम्हरो जवाब को वजह सी; दुष्ट आत्मा तोरी बेटी म सी निकल गयी हय!”"},{"book":"मरकुस","chapter":"7","verse":"30","text":"ओन अपनो घर आय क देख्यो कि बेटी खटिया पर पड़ी हय, अऊर दुष्ट आत्मा निकल गयी हय।"},{"book":"मरकुस","chapter":"7","verse":"31","text":"तब यीशु सूर को प्रदेश सी निकल क सैदा को रस्ता सी गलील की झील पहुंच क दिकापुलिस७:३१ दस नगर को बड़ो शहर म आयो।"},{"book":"मरकुस","chapter":"7","verse":"32","text":"त लोगों न एक बहिरा ख जो मुक्का भी होतो, ओको जवर लाय क ओको सी बिनती करी कि अपनो हाथ ओको पर रखे।"},{"book":"मरकुस","chapter":"7","verse":"33","text":"येकोलायी ऊ ओख भीड़ सी अलग ले गयो, अऊर अपनो बोट ओको कानो म डाली, अऊर थूक लगाय क ओकी जीबली ख छूयो;"},{"book":"मरकुस","chapter":"7","verse":"34","text":"अऊर यीशु स्वर्ग को तरफ देख क आह भरी, अऊर ओको सी कह्यो, “इप्फत्तह!” मतलब “खुल जा!”"},{"book":"मरकुस","chapter":"7","verse":"35","text":"अऊर आदमी को कान खुल गयो, अऊर ओकी जीबली की गाठ भी खुल गयी, अऊर ऊ साफ साफ बोलन लग्यो।"},{"book":"मरकुस","chapter":"7","verse":"36","text":"तब यीशु न लोगों ख आदेश दियो कि ऊ कोयी सी नहीं कहेंन; पर जितनो जादा ओन उन्ख आदेश दियो, उतनोच उन्न यो नहीं बतायो।"},{"book":"मरकुस","chapter":"7","verse":"37","text":"हि सुन क बहुतच अचम्भित भयो, “ऊ कितनो अच्छो तरह सी सब कुछ करय हय!” उन्न कह्यो। “ऊ बहिरा ख सुनन की, अऊर मुक्का ख बोलन की शक्ति देवय हय!”"}]}