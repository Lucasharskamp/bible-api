{"data":[{"book":"Lewi Sɛrɛxɛdubɛ","chapter":"22","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"22","verse":"2","text":"«A fala Haruna nun a xa die bɛ, e xa Isirayilakae xa sɛrɛxɛ sɛniyɛnxie ba a ba ki ma, barima e nee fima n tan nan ma. Sɛrɛxɛdubɛe naxa n xili sɛniyɛnxi kana. Alatala nan n na.»"},{"book":"Lewi Sɛrɛxɛdubɛ","chapter":"22","verse":"3","text":"«A fala e bɛ, xa e bɔnsɔɛ mixi nde sa findi sɛniyɛntare ra, a naxa a maso Isirayilakae xa sɛrɛxɛ ra e naxee fima n tan Alatala ma, na kanyi kerima nɛ n ya i. Alatala nan n na.»"},{"book":"Lewi Sɛrɛxɛdubɛ","chapter":"22","verse":"4","text":"«Kunɛ fure na mixi yo ma Haruna bɔnsɔɛ ya ma, xa na mu a ra kɔrɔsila fure, na mu lan a xa sɛrɛxɛ sɛniyɛnxi don fo a xa gɛ sɛniyɛnde. A man mu lan mixi xa na raba xa a bara din mixi nde ra naxan bara din mixi fure ra. Xa ye sɛniyɛntare na minife mixi xɛmɛya kui, a mu lan a xa sɛrɛxɛ sɛniyɛnxi don."},{"book":"Lewi Sɛrɛxɛdubɛ","chapter":"22","verse":"5","text":"Xa mixi nde bara din bubuse ra, xa na mu a ra mixi sɛniyɛntare ra, na mu lan a xa sɛrɛxɛ sɛniyɛnxi don."},{"book":"Lewi Sɛrɛxɛdubɛ","chapter":"22","verse":"6","text":"Naxan na rabama, na kanyi findima sɛniyɛntare nan na han nunmare. Beenu a xa na sɛrɛxɛ sɛniyɛnxi don, a xa a fate maxa."},{"book":"Lewi Sɛrɛxɛdubɛ","chapter":"22","verse":"7","text":"Soge na goro, a bara sɛniyɛn, a nɔma sɛrɛxɛ sɛniyɛnxi donde sɔnɔn, barima a baloe na a ra.»"},{"book":"Lewi Sɛrɛxɛdubɛ","chapter":"22","verse":"8","text":"«Sɛrɛxɛdubɛ naxa sube don naxan faxaxi a yɛtɛ ma. A man naxa sube don sube gbɛtɛ naxan faxaxi, alako a naxa findi sɛniyɛntare ra. Alatala nan n na.»"},{"book":"Lewi Sɛrɛxɛdubɛ","chapter":"22","verse":"9","text":"«Sɛrɛxɛdubɛe xa n ma yaamarie rabatu e baloe xa fe ra, alako e naxa yunubi sɔtɔ, e fa faxa. Alatala nan n na, naxan e rasɛniyɛnma."},{"book":"Lewi Sɛrɛxɛdubɛ","chapter":"22","verse":"10","text":"Mixi yo naxa sɛrɛxɛ sɛniyɛnxi don xa sɛrɛxɛdubɛ mu a ra. Hali sɛrɛxɛdubɛ xa xɔɲɛ, xa na mu a ra a xa walikɛ mu lanma a xa a don."},{"book":"Lewi Sɛrɛxɛdubɛ","chapter":"22","verse":"11","text":"Kɔnɔ sɛrɛxɛdubɛ xa konyi, a naxan sara kɔbiri ra, a nun na konyi xa denbaya tan nɔma sɛrɛxɛdubɛ baloe donde."},{"book":"Lewi Sɛrɛxɛdubɛ","chapter":"22","verse":"12","text":"Sɛrɛxɛdubɛ xa di ginɛ naxan dɔxɔxi xɛmɛ Ala kolontare xɔn ma, naxa sɛrɛxɛ sɛniyɛnxi don."},{"book":"Lewi Sɛrɛxɛdubɛ","chapter":"22","verse":"13","text":"Sɛrɛxɛdubɛ xa di ginɛ naxan findixi kaaɲɛ ginɛ ra, xa na mu a ra xɛmɛ mɛɛxi naxan na e mu di bari, a gbilen a baba xɔnyi alɔ a nu na naa ki naxɛ a dimɛdi ra, na ginɛ nɔma a baba baloe donde. Mixi yo naxan mu findi Isirayilaka ra, na mu lanma a xa na mɔɔli don."},{"book":"Lewi Sɛrɛxɛdubɛ","chapter":"22","verse":"14","text":"Xa mixi nde sa sɛrɛxɛ sɛniyɛnxi don kolontareya ma, a lan a xa a ɲɔxɔɛ fi kɔbiri ra, a man xa nde sa na fari. Na findima kɔbiri naxan na, a na donse sare nan itaxunma dɔxɔ suuli ra, a fa dɔxɔ keren ba a ra, a na so sɛrɛxɛdubɛ yi ra."},{"book":"Lewi Sɛrɛxɛdubɛ","chapter":"22","verse":"15","text":"Sɛrɛxɛdubɛe naxa fe raba n tan Alatala xa sɛrɛxɛ sɛniyɛnxie ra, a mu lan naxan xa raba"},{"book":"Lewi Sɛrɛxɛdubɛ","chapter":"22","verse":"16","text":"alako e naxa yunubi sɔtɔ na sɛrɛxɛe xa fe ra e naxee donxi. Alatala nan n na, naxan e rasɛniyɛnma.»"},{"book":"Lewi Sɛrɛxɛdubɛ","chapter":"22","verse":"17","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"22","verse":"18","text":"«A fala Haruna, a xa die, nun Isirayilakae birin bɛ, Isirayilakae birin, a nun xɔɲɛ naxee sabatixi Isirayila bɔxi ma, mixi naxan sɛrɛxɛ gan daaxi bama n tan Alatala bɛ laayidi nde rakamalife ra, xa na mu a ra a yɛtɛ ɲanige rabafe ra,"},{"book":"Lewi Sɛrɛxɛdubɛ","chapter":"22","verse":"19","text":"a lan a xa tuura nan ba, xa na mu a ra yɛxɛɛ kontonyi, xa na mu a ra sikɔtɛ, lanyuru mu na naxan ma."},{"book":"Lewi Sɛrɛxɛdubɛ","chapter":"22","verse":"20","text":"Wo naxa xuruse yo ba lanyuru na naxan ma, barima n tan Ala mu na mɔɔli rasuxuma."},{"book":"Lewi Sɛrɛxɛdubɛ","chapter":"22","verse":"21","text":"Xa mixi nde wama xuruse xungbe, xa na mu a ra xuruse lanma bafe xanunteya sɛrɛxɛ ra n tan Alatala bɛ, laayidi nde rakamalife ra, xa na mu a ra ɲanige rabafe ra, na xuruse fate xa fan, lanyuru yo naxa lu a ma, xa na mu a ra n tan Ala mu a rasuxuma."},{"book":"Lewi Sɛrɛxɛdubɛ","chapter":"22","verse":"22","text":"Wo naxa xuruse yo ba naxan ya mu fan, naxan maxɔnɔxi, naxan mabɛnxi, fure na naxan kiri ma. Wo naxa na mɔɔli sa n tan Alatala xa sɛrɛxɛbade fari, a xa findi sɛrɛxɛ gan daaxi ra."},{"book":"Lewi Sɛrɛxɛdubɛ","chapter":"22","verse":"23","text":"I nɔma ninge, xa na mu a ra yɛxɛɛ kɛɲa ɲaaxi bade ɲanige sɛrɛxɛ ra, kɔnɔ i mu nɔma na bade laayidi rakamali sɛrɛxɛ ra de."},{"book":"Lewi Sɛrɛxɛdubɛ","chapter":"22","verse":"24","text":"Wo naxa xuruse banaxi, xɛmɛya kanaxi, xa na mu a ra xɛmɛya mu naxan bɛ, ba sɛrɛxɛ ra n tan Alatala bɛ. Wo naxa na mɔɔli ba sɛrɛxɛ ra wo xa bɔxi ma."},{"book":"Lewi Sɛrɛxɛdubɛ","chapter":"22","verse":"25","text":"Wo naxa na xuruse mɔɔli rasuxu xɔɲɛe yi ra, wo xa e ba sɛrɛxɛ ra wo Marigi Ala bɛ, barima e fate mu fanxi, e mu kamalixi. N tan Ala mu nee rasuxuma.»"},{"book":"Lewi Sɛrɛxɛdubɛ","chapter":"22","verse":"26","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"22","verse":"27","text":"«Ninge yɔrɛ, yɛxɛɛ yɔrɛ, nun si yɔrɛ na bari, e xa lu e nga bun ma xi solofere, beenu e xa findi sɛrɛxɛ gan daaxi ra n tan Alatala bɛ."},{"book":"Lewi Sɛrɛxɛdubɛ","chapter":"22","verse":"28","text":"Wo naxa ninge, xa na mu a ra yɛxɛɛ, nun a xa di kɔn naxaba lɔxɔɛ keren kui.»"},{"book":"Lewi Sɛrɛxɛdubɛ","chapter":"22","verse":"29","text":"«Wo xa tantui sɛrɛxɛ ba n tan Alatala bɛ a ba ki ma alako n xa a suxu."},{"book":"Lewi Sɛrɛxɛdubɛ","chapter":"22","verse":"30","text":"Wo xa na sɛrɛxɛ don na lɔxɔɛ yati, a naxa lu han gɛɛsɛgɛ. Alatala nan n na.»"},{"book":"Lewi Sɛrɛxɛdubɛ","chapter":"22","verse":"31","text":"«Wo xa n ma yaamarie rabatu, wo xa e suxu. Alatala nan n na."},{"book":"Lewi Sɛrɛxɛdubɛ","chapter":"22","verse":"32","text":"Wo naxa n xili sɛniyɛnxi kana. Isirayilakae birin xa a kolon n sɛniyɛn. Alatala nan n na, naxan wo rasɛniyɛnma."},{"book":"Lewi Sɛrɛxɛdubɛ","chapter":"22","verse":"33","text":"N tan nan wo ramini Misira bɔxi ra, n xa findi wo Marigi Ala ra. Alatala nan n na.»"}]}