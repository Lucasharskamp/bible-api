{"data":[{"book":"Ngsäea Khut","chapter":"27","verse":"1","text":"Italia mlawng am ceh vai ami mkhyah law ja Pawluh ja thawng kyum avange cun Julijah ngmingnaki, Romah yekap üngka ngvai üng a jah mhjum, “Acun cun sangpuxang yekappä ngvai ami ti.”"},{"book":"Ngsäea Khut","chapter":"27","verse":"2","text":"Adramutiha mlawng üngka naw, Asah hne üngka tui pei üngkhyüh ngtünei lü athuknaka kami ciki. Maketawnih hnea ka Aristakhas, Thesalonikah mlüh üngka kami hlawnga veki."},{"book":"Ngsäea Khut","chapter":"27","verse":"3","text":"Angawi üng, Sidon kami phaki. Julijah naw Pawluh mceh na lü a khyah, a püiea veia cit se a püie naw hlükawki ami pet vaia a cehsak."},{"book":"Ngsäea Khut","chapter":"27","verse":"4","text":"Acun üngka naw, tui üng kami cit beki, khawkhi naw akceha jah cehsak se, Kuparuh kyawn da kami citki."},{"book":"Ngsäea Khut","chapter":"27","verse":"5","text":"Kilikiha ja Pampuliha pei tui kami khe käna, Lukia hne, Muraha kami phaki."},{"book":"Ngsäea Khut","chapter":"27","verse":"6","text":"Acua yekap ngvai naw Aleksandria üngkhyüh Itali cit khai mlawng hmu lü; a jah ngcumsak."},{"book":"Ngsäea Khut","chapter":"27","verse":"7","text":"Mhnüp khawvei angpäicaa cit u lü akpäihnaka Kanidah mlüh kami phaki. Khawkhi am daw se, Karet kyawn cit lü Kep Salmonih ami ti khe lü kami citkie."},{"book":"Ngsäea Khut","chapter":"27","verse":"8","text":"Va thäihca u lü, Laseah mlüh üngkhyüh am thuki Sep Habar ami tia hnün anänga kami pha lawki."},{"book":"Ngsäea Khut","chapter":"27","verse":"9","text":"Mhnüp khawvei sumei lü, mlawng am msu lü ceh vai a kyühksea phäha, Thawngnaka Mhnüp27:9: Thawngnak Mhnüp: Khaw am daw üngta cehcawn hü khakia kyase Setinper khya a päih üng, am ani üng Oktoper khya kcük üng ami bilawh yah. pi a khe päng. Pawluh naw jah mcäi lü,"},{"book":"Ngsäea Khut","chapter":"27","verse":"10","text":"“Khyange aw, atuh mlawng am mi cehta, mlawng ja khawhthem he ami khyüh päih däka am kya lü, mi xünnak pi khyük khaia hmu veng” a ti."},{"book":"Ngsäea Khut","chapter":"27","verse":"11","text":"Acunsepi, yekap ngvai naw Pawluha pyen am kcang na lü keptin ja mlawng maha pyen a jah kcangnak."},{"book":"Ngsäea Khut","chapter":"27","verse":"12","text":"Acuna tui kam cun khawksik khya üng venaka am daw se, cit be tü u lü, Phonenih pha vaia kami kthanaki, a thawn khawh ta acua khawksik khya kami sumei khai kami ngtängki. Phonenih tui pei cun Kareta ve lü, nghngi kyak ja cuma keh, nghngi kyak ja sipa keh da pi kyase ma na hüki.27:12: Nghngi kyak ja cuma keham ani üngnghngi kyak ja sipa keh."},{"book":"Ngsäea Khut","chapter":"27","verse":"13","text":"Khet da khawkhi nghäi ngtün lü khi law se, khyange naw ami ngaia kba thawn khaia ngai u lü, kpunnak yüi kaih lü Karet tui kam da citkie."},{"book":"Ngsäea Khut","chapter":"27","verse":"14","text":"Acunsepi, asäng üng, Püi Khawkhi ami tia khawkhi cun kyawn da aktäa khi lawki."},{"book":"Ngsäea Khut","chapter":"27","verse":"15","text":"Mlawng a cut law üng, mlawng naw khawkhi am näng se, kami ktha päih lü khawa a khinak da a jah ceh hüpüi."},{"book":"Ngsäea Khut","chapter":"27","verse":"16","text":"Kaladeh ngming nakia kyawna kami ngtunjinnak vai kami hmuki. Mlawng käh a pyak vaia ngyan üng kami pawhki."},{"book":"Ngsäea Khut","chapter":"27","verse":"17","text":"Mlawng cun jän kaihca lü khäng khaia yüi am ami kphung. Acunüng Libya kawnga khana a ngtaih vai kyüh u lü, jih ja nemsak lü khawkhia a jah cehnak püia kami citki."},{"book":"Ngsäea Khut","chapter":"27","verse":"18","text":"Angawi üng khawkhikse khi law se, mlawng üngka phüie cun tui üng ami ja tawn."},{"book":"Ngsäea Khut","chapter":"27","verse":"19","text":"A ngawi be tü üng, ami naw mlawng üngka phüie cun ami jah tawn be tü."},{"book":"Ngsäea Khut","chapter":"27","verse":"20","text":"Khaw mhnüp khawvei nghngi ja aisie pi käh ngdang lü khawkhi naw jah mnawk hü se, kami lät khai pi am kami ngai tiki."},{"book":"Ngsäea Khut","chapter":"27","verse":"21","text":"Khawvei ei kaa kami ve käna, Pawluh ami ksunga ngdüi lawki naw, “Khyange aw, asüa, ka pyen ngai u lü, Karet üngka naw käh mi lawa ta, ahikba pyaknak ja sungpyamnak am mi khamei khai sü."},{"book":"Ngsäea Khut","chapter":"27","verse":"22","text":"Acunsepi, atuh ning jah nghui na veng, ling u lü ve u, mlawng däk khyük lü, nami xünnak am khyük, a ti."},{"book":"Ngsäea Khut","chapter":"27","verse":"23","text":"Isetiakyaküng, tuh mthana, ka jumei ja ka hjawkhah, Pamhnama khankhawngsä mat ka veia law lü,"},{"book":"Ngsäea Khut","chapter":"27","verse":"24","text":"‘Pawluh aw, käh cäia! Empero Sangpuxanga hmaia na ngdüi khai, Pamhnama dawkyanak naw na jah ngkhapkie sak cän jah mpyenei ve.’"},{"book":"Ngsäea Khut","chapter":"27","verse":"25","text":"Acunakyase, khyange aw, ling ua, a na mtheha mäiha kya khai tia Pamhnam ka jumki."},{"book":"Ngsäea Khut","chapter":"27","verse":"26","text":"Acunsepi, tui kam mat mata mi ngtaih khaie” a ti."},{"book":"Ngsäea Khut","chapter":"27","verse":"27","text":"Acunüng, mthan xaleikphyü üng, Adih Mpanglaituia khawkhikse naw a jah mnawk hü. Mthan nglunga yekape naw keimi cun kawng da kami ng’et lawki tia cam hü u lü ami ksing law."},{"book":"Ngsäea Khut","chapter":"27","verse":"28","text":"Acunüng, tuia a thuk cam tü se, lam mku lawkia ami ksing. Asäng nghjawk se ami cam be üng, lam xaleimhma law se ami ksing."},{"book":"Ngsäea Khut","chapter":"27","verse":"29","text":"Lung a suk vai kyühei u lü, mlawnga ngmei da mthimhjum phyü ju khya u lü, khawa thaih law hlah vaia kami ktaiyükie."},{"book":"Ngsäea Khut","chapter":"27","verse":"30","text":"Mlawng mawngkie naw, mlawng cun centak vaia ngtäng u lü mlawnga ma mthimhjum khyakia ngsaih u lü mlawngca cun tui üng ami ju khyak."},{"book":"Ngsäea Khut","chapter":"27","verse":"31","text":"Acun ja, Pawluh naw yekap ngvai ja yekapea veia, “Mlawng mawngkie mlawnga khana am nami ve ta am lät uki” a ti."},{"book":"Ngsäea Khut","chapter":"27","verse":"32","text":"Yekape naw, mlawngca khihnaka yüie cun, jah cap pat lü, mlawngca cun ami khyah."},{"book":"Ngsäea Khut","chapter":"27","verse":"33","text":"Khawthaih law hlü ja Pawluh naw, ami van naw ei ami ei vaia a jah nghuinak. “Tungawi, mhnüp xaleikphyü law pängki, i am ei u lü ei kaa nami veki."},{"book":"Ngsäea Khut","chapter":"27","verse":"34","text":"Acunakyase, ning jah nghui na veng, nami xün vaia i mä ei ua. Nami lusam matca pi am khyük khai ni” a ti."},{"book":"Ngsäea Khut","chapter":"27","verse":"35","text":"Acun a pyen law päng üng, Pawluh naw muk lo lü, Pamhnama veia jenak mtheh lü khyangea hmaia; mu cun boki lü a ei."},{"book":"Ngsäea Khut","chapter":"27","verse":"36","text":"Ami vana cäicingnak dim law lü ami ei pi ei law hngakie."},{"book":"Ngsäea Khut","chapter":"27","verse":"37","text":"Acuna khyange cun phya nghngih ja khyühkip ja khyuk27:37: Phya nghngih ja khyühkip ja kyuk; cangcim avang üngtaPhya nghngih ja khyühkipa mhma; akce üngtakhyühkip ja khyuk bang. mlawnga khana veki."},{"book":"Ngsäea Khut","chapter":"27","verse":"38","text":"Avan naw kami ei law käna, mlawng hang khaia kyung cun mpanglai üng kami jah tawn."},{"book":"Ngsäea Khut","chapter":"27","verse":"39","text":"Khawa thaih law üng, acuna kawng cun mlawng mawnge naw am ksing u, lüpi tuikam cun ksing u lü mlawng cun acua ngdüi khaia ami pawh vaia ngtün lawki he."},{"book":"Ngsäea Khut","chapter":"27","verse":"40","text":"Acunüng, mthimhjum ja mawngnak ami jah kunnak yüi cun ja mawi pat u lü, tui üng ami mcum. Acun kung üng, jih ja khihnaka yüie cun ja kphyawtkie naw, a ma lama jinu cun khawkhi naw a hmut vaia häi u lü tuikam da citkie."},{"book":"Ngsäea Khut","chapter":"27","verse":"41","text":"Acunsepi, mlawng naw mdih su se, mlawnga lu da cun ngtangei lawki, mlawnga ngmei da cun tuiyüi a kyan lawa phäha pyakeiki."},{"book":"Ngsäea Khut","chapter":"27","verse":"42","text":"Yekape naw thawng kyume cun tui jawh u lü ami cen vai kyühkie naw jah hnim vaia ami bü law."},{"book":"Ngsäea Khut","chapter":"27","verse":"43","text":"Acunsepi, yekap ngvai naw Pawluh a yun vai täng lü, acun ami hnim vaia ami tün cun a jah mkhyawh. Tui jawh theiki naküt cun tui üng kco u lü, kawng da ami jawh ma vaia,"},{"book":"Ngsäea Khut","chapter":"27","verse":"44","text":"avange cun, thing pheka khana, avang mlawnga mtimteea khana pek law khaiea a jah mtheh. Acunüng, kami van kawnga phyawn lü kami pek päihkie."}]}