{"data":[{"book":"Matendu","chapter":"28","verse":"1","text":"Patusokiti kala nyanyi muisi iyuma, tuvimaniti kuwera shisiwa shilii shishemitwi Malita."},{"book":"Matendu","chapter":"28","verse":"2","text":"Wenikaya wa palii watutendiriti gaherepa nentu. Vula iweriti yankwanja kutowa na kuweriti na mbepu, su wakoziyiti motu na watushemeriti woseri twenga."},{"book":"Matendu","chapter":"28","verse":"3","text":"Paulu kasoliti shisanka shididini sha mbawu na pakashituliti mumotu, toziya ya livuki lya motu, njoka yakawera na usungu kalawiti mushisanka shilii na kumnyengelera muliwoku lyakuwi."},{"book":"Matendu","chapter":"28","verse":"4","text":"Wenikaya wa palii pawamuwoniti njoka ulii kalinyengelera muliwoku lya Paulu, su waligambiziyana, “Muntu ayu kalagaga tembera kalopoziwa kulawa mubahali, kuhowa hapeni kumleki kalikali!”"},{"book":"Matendu","chapter":"28","verse":"5","text":"Kumbiti Paulu kampuntiriti njoka ulii mumotu na mweni katenduwitwi ndiri ata padidini."},{"book":"Matendu","chapter":"28","verse":"6","text":"Wantu waweriti wankulolera mekatutumuki ama mekaguwi na kuhowa. Kumbiti pakwoyera kwa shipindi shitangala na kwona kwahera shoseri shashimlawiriti, womberi wagalamburiti maholu gawu na kwanja kulonga kuwera yomberi ndo mlungu."},{"book":"Matendu","chapter":"28","verse":"7","text":"Pakwegera na pahala palii paweriti na malambu ga mkulu gwa shisiwa shilii yakashemitwi Publiu. Yomberi katuwankiti na kututendera kwa moyu guherepa kwa shipindi sha mashaka matatu."},{"book":"Matendu","chapter":"28","verse":"8","text":"Tati gwakuwi Publiu kagonjiti mushitanda, yomberi kaweriti kapyupa na kupweka mwazi. Paulu kingiriti mnumba su kamwoni na pakaluwa Mlungu, katula mawoku pamlweri na kumponiziya."},{"book":"Matendu","chapter":"28","verse":"9","text":"Kulawirana na shitwatira ashi, wantu woseri yawalikaliti mushisiwa shilii, walii yawaweriti walweli su wiziti na waponiziwitwi."},{"book":"Matendu","chapter":"28","verse":"10","text":"Womberi watupananiti ligoya nentu, na twenga patuweriti kala mumwanja kupitira mubahali, womberi watuliti mumtumbwi vintu vivuwa vyatuvifiriti."},{"book":"Matendu","chapter":"28","verse":"11","text":"Pa miyezi mitatu twanjiti mwanja kayi kwa meli yaigolokiti pashisiwa shilii toziya ya shipindi sha mpepu. Meli ayi iweriti ya Alekizandiriya iweriti na alama ya milungu mawira yawashemwa Kasita na Polukisi."},{"book":"Matendu","chapter":"28","verse":"12","text":"Patusokiti mlushi lwa Sirakusi, tulikaliti aku kwa mashaka matatu."},{"book":"Matendu","chapter":"28","verse":"13","text":"Kulawa kulii tugenditi pampeku pa bahari na tusokiti mlushi lwa Regiu. Lishaka lyalifatiti lyega lyalihera makakala lyanjiti kuvuma kulawa kusika, na kwa mwanja gwa mashaka mawili tusokiti mlushi lwa Potioli."},{"book":"Matendu","chapter":"28","verse":"14","text":"Aku tuwawoniti walongu yawatushemiriti tulikali pamuhera nawomberi kwa lijuwa limu. Su twendereyiti na mwanja mpaka tusokiti Rumi."},{"book":"Matendu","chapter":"28","verse":"15","text":"Walongu wa aku Rumi pawapatiti visoweru vyetu, womberi wiziti kulisoku lya Apiu na pahala papashemwa “mikahawa mitatu” kutwanka. Paulu pakawawoniti, yomberi kalongiti mayagashii Mlungu, su shitwatira ashi shimtenditi kaweriti na moyu."},{"book":"Matendu","chapter":"28","verse":"16","text":"Patusokiti Rumi, Paulu wamlekeziyiti kulikala gweka yakuwi pakawera na mnjagira yumu gwa kumlolera."},{"book":"Matendu","chapter":"28","verse":"17","text":"Pa mashaka matatu, Paulu kawashemiti pamuhera wakulu wa Shiyawudi. Pawajojinikiti kala, yomberi kawagambiriti, “Walongu wangu, tembera neni nuwatenda ndiri shitwatira shoseri wantu wetu ama vitiba vya watati wetu kumbiti nkamulitwi aku Yerusalemu na kutulwa mumawoku mwa Warumi."},{"book":"Matendu","chapter":"28","verse":"18","text":"Pawankosiyiti kala na kuwona nahera shidoda shoseri, womberi wafiriti kulekeziya."},{"book":"Matendu","chapter":"28","verse":"19","text":"Kumbiti Wayawudi wamonga walemiti shitwatira ashi, neni nazimika kukata lufaa kwa Kaisari tembera neni nweriti ndiri na shoseri sha kuwasitaki wantu wa lushi lwangu."},{"book":"Matendu","chapter":"28","verse":"20","text":"Toziya ayi nduwa kuliwona na kuyowera na mwenga, mana ndawalirwa minyololu ayi toziya ya litumbiru lilii lya Israeli.”"},{"book":"Matendu","chapter":"28","verse":"21","text":"Womberi wamwankula, “Twenga tuwanka ndiri luhamba lwoseri kulawa Yudeya kuusu gwenga, ama kwahera mlongu yoseri yakiziti panu na kulaviya shisoweru ama kutakula shoseri shidoda kuusu gwenga."},{"book":"Matendu","chapter":"28","verse":"22","text":"Kumbiti metufiri kupikinira kulawa kwaku shilii shaguhola toziya tuvimana kuwera kila pahala wantu wankutakulira madoda kuusu womberi.”"},{"book":"Matendu","chapter":"28","verse":"23","text":"Su pawapangiti lishaka lya kuliwona na womberi, wantu wavuwa wiziti kwanjira mandawira mpaka pamihi Paulu kawagambiriti vitwatira vivuwa na kulaviya ukapitawu kuusu Ufalumi wa Mlungu. Yomberi kajeriti kuwatenda wajimiri shisoweru kuusu Yesu kulawa Mumalagaliru ga Musa na malembu ga wambuyi wa Mlungu."},{"book":"Matendu","chapter":"28","verse":"24","text":"Wamonga wawu wajimiriti shisoweru shakuwi kumbiti wamonga wajimira ndiri."},{"book":"Matendu","chapter":"28","verse":"25","text":"Su womberi wajimilirana ndiri, na pawayanjiti kuwuka, Paulu katakuliti shitwatira shimu, “Rohu Mnanagala katakuliti nakaka na watati wenu palii kupitira Isaya mbuyi gwa Mlungu,"},{"book":"Matendu","chapter":"28","verse":"26","text":"Pakalongiti,"},{"book":"Matendu","chapter":"28","verse":"27","text":"Toziya myoyu ya wantu awa iwera ikamala,"},{"book":"Matendu","chapter":"28","verse":"28","text":"“Su neni nfira mwenga muvimani kuwera ulopoziya wa Mlungu ujegwa kwa wantu yawawera ndiri Wayawudi na womberi hawapikiniri!”"},{"book":"Matendu","chapter":"28","verse":"29","text":"Na yomberi pakatakuliti kala visoweru avi, Wayawudi wawuka pawawera na visoweru mumyoyu mwawu."},{"book":"Matendu","chapter":"28","verse":"30","text":"Kwa shipindi sha vinja viwili vyoseri Paulu kalikaliti kulaa pakaya pakapangiti mweni, kaweriti kankuwashemera woseri yawasokiti kumulamsiya."},{"book":"Matendu","chapter":"28","verse":"31","text":"Kwa ugangamala na pota na lyoga yomberi kaweriti kankuwubwera Ufalumi wa Mlungu na kufunda kuusu Mtuwa Yesu Kristu."}]}