{"data":[{"book":"Olubereberye","chapter":"1","verse":"1","text":"Ku lubereberye Katonda yatonda eggulu n’ensi."},{"book":"Olubereberye","chapter":"1","verse":"2","text":"Ensi yali njereere nga yeetabuddetabudde, ekizikiza nga kibisse kungulu ku buziba, n’Omwoyo wa Katonda ng’atambulira ku mazzi."},{"book":"Olubereberye","chapter":"1","verse":"3","text":"Awo Katonda n’agamba nti, “Wabeerewo obutangaavu,” ne waba obutangaavu."},{"book":"Olubereberye","chapter":"1","verse":"4","text":"Katonda n’alaba obutangaavu nga bulungi; n’ayawula obutangaavu n’ekizikiza."},{"book":"Olubereberye","chapter":"1","verse":"5","text":"Katonda obutangaavu n’abuyita emisana, n’ekizikiza n’akiyita ekiro. Ne wabaawo akawungeezi ate ne buba enkya. Olwo lwe lunaku olw’olubereberye."},{"book":"Olubereberye","chapter":"1","verse":"6","text":"Era Katonda n’agamba nti, “Wabeewo ebbanga lyawule olufu n’amazzi.”"},{"book":"Olubereberye","chapter":"1","verse":"7","text":"Bw’atyo Katonda n’akola ebbanga okwawula wansi n’amazzi agali waggulu. Ne kiba bwe kityo."},{"book":"Olubereberye","chapter":"1","verse":"8","text":"Katonda ebbanga n’aliyita eggulu. Ne buba akawungeezi, ate ne buba enkya, olwo lwe lunaku olwokubiri."},{"book":"Olubereberye","chapter":"1","verse":"9","text":"Awo Katonda n’ayogera nti, “Amazzi agali wansi w’eggulu gakuŋŋaanire mu kifo kimu, wabeewo olukalu.” Ne kiba bwe kityo."},{"book":"Olubereberye","chapter":"1","verse":"10","text":"Katonda olukalu n’aluyita ensi, amazzi agakuŋŋaanye go n’agayita ennyanja. Katonda n’alaba nga ky’akoze kirungi."},{"book":"Olubereberye","chapter":"1","verse":"11","text":"Awo Katonda n’agamba nti, “Ensi ereete ebimera: emiti egizaala ensigo mu ngeri yaagyo, emiti egy’ebibala ebibaamu ensigo mu ngeri yaagyo, gibeere ku nsi.” Ne kiba bwe kityo."},{"book":"Olubereberye","chapter":"1","verse":"12","text":"Ensi n’ereeta ebimera: ebimera eby’ensigo ebya buli ngeri, n’emiti egy’ebibala ebya buli ngeri n’ebijja ku nsi. Katonda n’alaba nga ky’akoze kirungi."},{"book":"Olubereberye","chapter":"1","verse":"13","text":"Ne buba akawungeezi ate ne buba enkya. Olwo lwe lunaku olwokusatu."},{"book":"Olubereberye","chapter":"1","verse":"14","text":"Awo Katonda n’agamba nti, “Wabeewo ebyaka mu bbanga ly’eggulu, okwawula emisana n’ekiro; bibeerenga obubonero okwawulanga ebiro, n’ennaku, n’emyaka."},{"book":"Olubereberye","chapter":"1","verse":"15","text":"Bibeere ebyaka ku ggulu, bireetere ensi obutangaavu.” Ne kiba bwe kityo."},{"book":"Olubereberye","chapter":"1","verse":"16","text":"Katonda n’akola ebyaka ebinene bibiri, ekyaka ekisinga obunene kifugenga emisana, n’ekitono kifugenga ekiro, n’akola n’emmunyeenye."},{"book":"Olubereberye","chapter":"1","verse":"17","text":"Awo Katonda n’abiteeka mu bbanga ly’eggulu byakenga ku nsi,"},{"book":"Olubereberye","chapter":"1","verse":"18","text":"enjuba efugenga emisana, omwezi gufugenga ekiro, era byawulenga obutangaavu n’ekizikiza. Katonda n’alaba ng’ekyo kirungi."},{"book":"Olubereberye","chapter":"1","verse":"19","text":"Ne buba akawungeezi, ate ne buba enkya. Olwo lwe lunaku olwokuna."},{"book":"Olubereberye","chapter":"1","verse":"20","text":"Katonda n’ayogera nti, “Amazzi galeete ebibinja by’ebiramu, n’ebinyonyi bibuukenga waggulu mu bbanga.”"},{"book":"Olubereberye","chapter":"1","verse":"21","text":"Bw’atyo Katonda n’akola ebitonde eby’omu nnyanja ebinene ennyo, na buli kiramu ekya buli ngeri eky’omu nnyanja, na buli kinyonyi ekibuuka. Katonda n’alaba nga ky’akoze kirungi."},{"book":"Olubereberye","chapter":"1","verse":"22","text":"Bw’atyo Katonda n’abiwa omukisa n’agamba nti, “Muzaale mwale, mujjuze amazzi g’ennyanja, n’ebinyonyi byale ku nsi.”"},{"book":"Olubereberye","chapter":"1","verse":"23","text":"Ne buba akawungeezi, ate ne buba enkya; olwo lwe lunaku olwokutaano."},{"book":"Olubereberye","chapter":"1","verse":"24","text":"Katonda n’ayogera nti, “Ensi ereete ebiramu ebya buli ngeri: ente, n’ebyewalula, n’ensolo ez’omu nsiko eza buli ngeri.” Bwe kityo bwe kyali."},{"book":"Olubereberye","chapter":"1","verse":"25","text":"Katonda n’atonda ensolo ez’oku nsi eza buli ngeri, n’ente eza buli ngeri, na buli ekyewalula ku ttaka ekya buli ngeri. Katonda n’alaba nga ky’akoze kirungi."},{"book":"Olubereberye","chapter":"1","verse":"26","text":"Awo Katonda n’agamba nti, “Tukole omuntu mu kifaananyi kyaffe mu ngeri yaffe. Bafugenga ebyennyanja eby’omu nnyanja, n’ebinyonyi eby’omu bbanga, n’ensolo zonna, n’ensi yonna, era bafugenga na buli ekyewalulira ku nsi kyonna.”"},{"book":"Olubereberye","chapter":"1","verse":"27","text":"Bw’atyo Katonda n’atonda omuntu mu kifaananyi kye,"},{"book":"Olubereberye","chapter":"1","verse":"28","text":"Katonda n’abawa omukisa, n’abagamba nti, “Mwale mujjuze ensi, mugifugenga. Mufugenga ebyennyanja ebiri mu nnyanja, n’ebinyonyi eby’omu bbanga na buli kiramu ekitambula ku nsi.”"},{"book":"Olubereberye","chapter":"1","verse":"29","text":"Awo Katonda n’agamba nti, “Laba mbawadde buli kimera eky’ensigo ekiri ku nsi na buli muti ogw’ensigo mu kibala kyagwo. Munaabiryanga."},{"book":"Olubereberye","chapter":"1","verse":"30","text":"Mbawadde na buli nsolo ey’oku nsi, na buli kinyonyi eky’omu bbanga na buli ekyewalula, na buli ekissa omukka mbiwa buli kimera, okuba emmere yaabyo.” Bwe kityo bwe kyali."},{"book":"Olubereberye","chapter":"1","verse":"31","text":"Awo Katonda n’alaba byonna by’akoze nga birungi nnyo. Ne buba akawungeezi, ate ne buba enkya, olwo lwe lunaku olwomukaaga."}]}