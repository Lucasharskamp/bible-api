{"data":[{"book":"عَننَبِ عٍسٍكِيٍلِ","chapter":"20","verse":"1","text":"عَ حّ سٌلٌقٍرٍ ندٍ، كِكٍ سُولِ، شِ قُ ندٍ رَ، عِسِرَيِلَ قٌرِ ندٍيٍ نَشَ قَ ﭑ يِرٍ، عٍ شَ عَلَتَلَ شَ مَرَ سِ قٍن."},{"book":"عَننَبِ عٍسٍكِيٍلِ","chapter":"20","verse":"2","text":"عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"20","verse":"3","text":"«عَدَ مَدِ، عِسِرَيِلَ قٌرِيٍ مَشْرِن مُنقٍ رَ عٍ قَشِ ﭑ مَ مَرَ سِ قٍندٍ، ﭑ تٌ عَ قَلَ عٍ بّ ﭑ مُ تِن عٍ شَ ﭑ مَشَندِ نَ كِ. عَلَتَلَ شُي نَن نَ كِ.»"},{"book":"عَننَبِ عٍسٍكِيٍلِ","chapter":"20","verse":"4","text":"«عَدَ مَدِ، عِ شَ عٍ مَكِيتِ عٍ شَ قٍ حَاشِيٍ نُن عٍ بٍنبَيٍ شَ قٍ حَاشِيٍ شَ قٍ رَ."},{"book":"عَننَبِ عٍسٍكِيٍلِ","chapter":"20","verse":"5","text":"عَ قَلَ عٍ بّ، ‹وٌ مَرِفِ عَلَتَلَ يِ نَن مَسٍنشِ؛ ﭑ عِسِرَيِلَ سُفَندِ تّمُي نَشّ، ﭑ نَ ﭑ كَلِ نّ ﭑ بّلّشّ عِتٍشِ رَ يَشُبَ بْنسْي بّ عَ ﭑ تَن نَن نَ عٍ مَرِفِ عَلَتَلَ رَ. ﭑ نَ ﭑ يّتّ مَسٍن عٍ بّ مِسِرَ بْشِ مَ،"},{"book":"عَننَبِ عٍسٍكِيٍلِ","chapter":"20","verse":"6","text":"ﭑ قَ ﭑ كَلِ عٍ بّ عَ ﭑ عٍ رَ مِنِمَ نّ مّننِ سِفَقٍ رَ بْشِ قَنيِ مَ، ﭑ دّننَشّ سُفَندِشِ عٍ بّ، كُمِ نُن شِحّ شّلّمَ بْشِ نَشَن مَ."},{"book":"عَننَبِ عٍسٍكِيٍلِ","chapter":"20","verse":"7","text":"ﭑ عَ مَسٍن عٍ بّ، عٍ شَ مِسِرَ كُيٍيٍ وْلّ، عَلَكٌ عٍ نَشَ قَ عٍ يّتّ قِندِ سّنِيّنتَرٍيٍ رَ. ﭑ تَن نَن نَ عٍ مَرِفِ عَلَتَلَ رَ.›»"},{"book":"عَننَبِ عٍسٍكِيٍلِ","chapter":"20","verse":"8","text":"«كْنْ عٍ نَشَ ﭑ شُي مَتَندِ. عٍ مُ مِسِرَ كُيٍيٍ وْلّ، عٍ مُ فبِلٍن نٍيٍ قْشْ رَ. نَ كُي ﭑ نَشَ عَ مَسٍن عٍ بّ عَ ﭑ قَمَ نّ ﭑ مَ شْنّ رَدِندٍ عٍ مَ مِسِرَ بْشِ مَ."},{"book":"عَننَبِ عٍسٍكِيٍلِ","chapter":"20","verse":"9","text":"نَ دَنفِ شَنبِ، ﭑ نَشَ نَتّ تٌنفٌ ﭑ شَ عٍ رَ مِنِ نَا، عَلَكٌ ﭑ شِلِ نَشَ قَ مَبٍرٍ حَمَنّيٍ تَفِ عٍ نُ دّننَشّ."},{"book":"عَننَبِ عٍسٍكِيٍلِ","chapter":"20","verse":"10","text":"ﭑ نَشَ عٍ رَ مِنِ مِسِرَ بْشِ رَ، ﭑ قَ عٍ شُن تِ فبٍنفبٍرٍنيِ رَ."},{"book":"عَننَبِ عٍسٍكِيٍلِ","chapter":"20","verse":"11","text":"مّننِ ﭑ نَشَ ﭑ مَ يَامَرِيٍ سٌ عٍ يِ رَ، ﭑ عٍ رَكٌلٌن ﭑ مَ سّرِيّ رَ. مِشِ نَشٍيٍ بِرَ مَ نٍيٍ قْشْ رَ، عٍ كِسِمَ نّ."},{"book":"عَننَبِ عٍسٍكِيٍلِ","chapter":"20","verse":"12","text":"ﭑ نَشَ مَلَبُي لْشْي شَ يَامَرِ قَن قِ عٍ مَ تْنشُمَ رَ ﭑ تَن نُن عٍ تَن تَفِ، عَلَكٌ عٍ شَ عَ كٌلٌن ﭑ تَن عَلَتَلَ نَن عٍ رَ سّنِيّنمَ.»"},{"book":"عَننَبِ عٍسٍكِيٍلِ","chapter":"20","verse":"13","text":"«كْنْ عِسِرَيِلَ بْنسْي نَشَ عٍ كٌبٍ رَ سٌ ﭑ نَ فبٍنفبٍرٍنيِ مَ. عٍ ﭑ مَ مَلَبُي لْشْي شَ يَامَرِ مَبٍرٍ. عٍ مُ بِرَ ﭑ مَ يَامَرِيٍ قْشْ رَ، عٍ مُ ﭑ مَ سّرِيّ سُشُ، نَشٍيٍ نُ نْمَ عٍ رَكِسِدٍ. نَ كُي ﭑ نَشَ عَ نَتّ، ﭑ شَ ﭑ مَ شْنّ بِرِن نَمِنِ عٍ مَ، ﭑ شَ عٍ سْنتْ فبٍنفبٍرٍن يِرٍ."},{"book":"عَننَبِ عٍسٍكِيٍلِ","chapter":"20","verse":"14","text":"هَلِ ﭑ مُ نَ رَبَ، عَلَكٌ ﭑ شِلِ نَشَ قَ مَبٍرٍ حَمَنّيٍ تَفِ، ﭑ عٍ رَ مِنِ نَشٍيٍ يَ شْرِ مِسِرَ بْشِ رَ،"},{"book":"عَننَبِ عٍسٍكِيٍلِ","chapter":"20","verse":"15","text":"ﭑ نَشَ ﭑ كَلِ ﭑ بّلّشّ عِتٍشِ رَ فبٍنفبٍرٍنيِ مَ، عَ ﭑ مُ عٍ شَنِنمَ نَ بْشِ قَنيِ مَ سْنْن، ﭑ نُ بَرَ نَشَن قِ عٍ مَ، شِحّ نُن كُمِ شّلّمَ دّننَشّ."},{"book":"عَننَبِ عٍسٍكِيٍلِ","chapter":"20","verse":"16","text":"ﭑ نَ نَتّ تٌنفٌ نّ، بَرِ مَ عٍ نُ ﭑ مَ يَامَرِيٍ نُن ﭑ مَ سّرِيّ نَن مَبٍرٍ مَ، عٍ تٌندِ ﭑ مَ مَلَبُي لْشْي شَ يَامَرِ سُشُدٍ عَ كِ مَ. عٍ شَ كُيٍ قٍ نَن نُ نَ عٍ بْحّ مَ."},{"book":"عَننَبِ عٍسٍكِيٍلِ","chapter":"20","verse":"17","text":"كْنْ ﭑ نَشَ كِنِكِنِ عٍ مَ، ﭑ مُ عٍ سْنتْ فبٍنفبٍرٍنيِ مَ."},{"book":"عَننَبِ عٍسٍكِيٍلِ","chapter":"20","verse":"18","text":"ﭑ نَشَ عَ مَسٍن عٍ شَ دِيٍ بّ مّننِ، ﭑ نَشّ، ‹وٌ نَشَ بِرَ وٌ بٍنبَيٍ شَ يَامَرِيٍ نُن عٍ شَ سّرِيّ قْشْ رَ دٍ. وٌ نَشَ وٌ يّتّ قِندِ سّنِيّنتَرٍيٍ رَ عٍ شَ كُيٍيٍ بَتُقٍ رَ."},{"book":"عَننَبِ عٍسٍكِيٍلِ","chapter":"20","verse":"19","text":"ﭑ تَن نَن نَ وٌ مَرِفِ عَلَتَلَ رَ. وٌ شَ بِرَ ﭑ تَن نَن مَ يَامَرِيٍ قْشْ رَ، وٌ شَ ﭑ مَ سّرِيّ سُشُ."},{"book":"عَننَبِ عٍسٍكِيٍلِ","chapter":"20","verse":"20","text":"وٌ شَ ﭑ مَ مَلَبُي لْشْي رَ سّنِيّن، عَلَكٌ نَ شَ قِندِ تْنشُمَ رَ وٌن تَفِ. نَ كُي وٌ عَ كٌلٌنمَ نّ عَ ﭑ تَن نَن نَ وٌ مَرِفِ عَلَتَلَ رَ.›»"},{"book":"عَننَبِ عٍسٍكِيٍلِ","chapter":"20","verse":"21","text":"«كْنْ عِسِرَيِلَ دِيٍ نَشَ مُرُتَ ﭑ مَ، عٍ مُ ﭑ مَ يَامَرِيٍ رَبَتُ، عٍ مُ عٍ حْشْ سَ ﭑ مَ سّرِيّ شْن مَ نَشَن مِشِ رَكِسِمَ، عٍ قَ ﭑ مَ مَلَبُي لْشْي شَ يَامَرِ مَبٍرٍ. نَ كُي ﭑ نَشَ عَ مَسٍن، ﭑ شَ ﭑ مَ شْنّ بِرِن نَمِنِ عٍ مَ فبٍنفبٍرٍن يِرٍ."},{"book":"عَننَبِ عٍسٍكِيٍلِ","chapter":"20","verse":"22","text":"كْنْ ﭑ مُ نَ رَبَ، عَلَكٌ ﭑ شِلِ نَشَ قَ مَبٍرٍ حَمَنّيٍ تَفِ، ﭑ عٍ رَ مِنِ نَشٍيٍ يَ شْرِ مِسِرَ بْشِ رَ."},{"book":"عَننَبِ عٍسٍكِيٍلِ","chapter":"20","verse":"23","text":"كْنْ ﭑ نَ ﭑ كَلِ ﭑ بّلّشّ عِتٍشِ نَن نَ فبٍنفبٍرٍنيِ مَ، ﭑ شَ عٍ رَيٍنسٍن يّ حَمَنّيٍ تَفِ،"},{"book":"عَننَبِ عٍسٍكِيٍلِ","chapter":"20","verse":"24","text":"بَرِ مَ عٍ مُ ﭑ مَ سّرِيّ رَبَتُ، عٍ ﭑ مَ يَامَرِيٍ مَتَندِ، عٍ ﭑ مَ مَلَبُي لْشْي شَ يَامَرِ مَبٍرٍ، عٍ مَن قَ عٍ يَ رَقِندِ عٍ بٍنبَيٍ شَ كُيٍيٍ مَ."},{"book":"عَننَبِ عٍسٍكِيٍلِ","chapter":"20","verse":"25","text":"ﭑ نَشَ عٍ لُ عٍ شَ بِرَ عٍ يّتّ شَ يَامَرِ حَاشِيٍ قْشْ رَ، سّرِيّ مْولِ ندٍ نَشَن مُ نْمَ سْونّيَدٍ."},{"book":"عَننَبِ عٍسٍكِيٍلِ","chapter":"20","verse":"26","text":"ﭑ نَشَ عَ لُ عٍ شَ قِندِ سّنِيّنتَرٍيٍ رَ سّرّشّ مْولِ ندٍ شَ قٍ رَ، مِشِ شَ دِ سِنفٍ قَشَمَ سّرّشّ نَشَن مَ قٍ رَ. ﭑ نُ وَ مَ نّ عٍ شَ نَ قْشِ مَفَاشُشِ تٌ، عَلَكٌ عٍ شَ عَ كٌلٌن عَ ﭑ تَن نَن نَ عَلَتَلَ رَ.»"},{"book":"عَننَبِ عٍسٍكِيٍلِ","chapter":"20","verse":"27","text":"«عَدَ مَدِ، عِ شَ عَ قَلَ عِسِرَيِلَ بْنسْييٍ بّ، عِ نَشّ، ‹وٌ مَرِفِ عَلَتَلَ يِ نَن مَسٍنشِ؛ وٌ بٍنبَيٍ بَرَ ﭑ قِنسِرِوَلِ، عٍ بَرَ ﭑ يَنقَ."},{"book":"عَننَبِ عٍسٍكِيٍلِ","chapter":"20","verse":"28","text":"ﭑ تٌ بَرَ عٍ رَ سٌ بْشِ مَ، ﭑ نَ ﭑ كَلِ نَشَن نَ قِقٍ رَ عٍ مَ، عٍ نَشَ سّرّشّيٍ بَ قْلْ كُيٍيٍ بّ فٍيَيٍ قَرِ نُن وُرِيٍ بُن مَ. عٍ نُ سُرَيِ فَنمَ عٍ بّ، عٍ مِنسٍ قَن بَ سّرّشّ رَ. نَ بِرِن نَشَ نَ شْنْ كِ قَنيِ رَ،"},{"book":"عَننَبِ عٍسٍكِيٍلِ","chapter":"20","verse":"29","text":"ﭑ قَ عٍ مَشْرِن، مُنسٍ نَ يِ يِرٍ عِتٍشِ رَ وٌ سِفَقٍ دّننَشّ؟ هَن يَ نَ بَتُدٍيٍ شِلِ قَلَمَ يِرٍ عِتٍشِيٍ.›»"},{"book":"عَننَبِ عٍسٍكِيٍلِ","chapter":"20","verse":"30","text":"«نَ نَن عَ رَ، عَ قَلَ عِسِرَيِلَ بْنسْي بّ، ‹وٌ مَرِفِ عَلَتَلَ يِ نَن مَسٍنشِ؛ وٌ وَ مَ قِندِقٍ سّنِيّنتَرٍيٍ رَ عَلْ وٌ بٍنبَيٍ، وٌ قَ بِرَ عٍ شَ كُيٍ حَاشِيٍ قْشْ رَ؟"},{"book":"عَننَبِ عٍسٍكِيٍلِ","chapter":"20","verse":"31","text":"وٌ نَ وٌ شَ دِيٍ بَ سّرّشّ رَ تّ شْورَ، وٌ نَ وٌ شَ سّنِيّنيِ نَن كَنَقٍ نَ كِ. عَ لَنمَ ﭑ شَ تِن وٌ شَ ﭑ مَشَندِ؟ ﭑ تَن وٌ مَرِفِ عَلَتَلَ، ﭑ بَرَ ﭑ كَلِ ﭑ مُ وٌ لُمَ وٌ شَ ﭑ مَشَندِ.›»"},{"book":"عَننَبِ عٍسٍكِيٍلِ","chapter":"20","verse":"32","text":"«وٌ نَشّ وٌ وَ مَ نّ لُقٍ عَلْ دُنِحَ حَمَنّيٍ، نَشٍيٍ وُرِ نُن فّمّ بَتُمَ."},{"book":"عَننَبِ عٍسٍكِيٍلِ","chapter":"20","verse":"33","text":"ﭑ تَن وٌ مَرِفِ عَلَتَلَ، ﭑ بَرَ ﭑ كَلِ عَ ﭑ نَ ﭑ مَ مَنفّيَ رَحّرّ مَ نّ وٌ شُن مَ سّنبّ رَ، ﭑ نَ ﭑ مَ شْنّ بِرِن نَمِنِ وٌ مَ."},{"book":"عَننَبِ عٍسٍكِيٍلِ","chapter":"20","verse":"34","text":"ﭑ وٌ رَ مِنِمَ نّ حَمَنّيٍ يَ مَ سّنبّ رَ، ﭑ وٌ مَلَن يِرٍ كٍرٍن ﭑ مَ شْنّ كُي."},{"book":"عَننَبِ عٍسٍكِيٍلِ","chapter":"20","verse":"35","text":"ﭑ وٌ شَنِنمَ نّ فبٍنفبٍرٍنيِ مَ حَمَنّيٍ تَفِ، ﭑ وٌ حَشَنكَتَ مّننِ."},{"book":"عَننَبِ عٍسٍكِيٍلِ","chapter":"20","verse":"36","text":"ﭑ نَشَن نَبَشِ وٌ بٍنبَيٍ رَ مِسِرَ فبٍنفبٍرٍنيِ مَ، ﭑ نَ قَن نَبَمَ نّ وٌ قَن نَ. وٌ مَرِفِ عَلَتَلَ شُي نَن نَ كِ."},{"book":"عَننَبِ عٍسٍكِيٍلِ","chapter":"20","verse":"37","text":"ﭑ وٌ رَدَنفِمَ نّ ﭑ مَ يِسُشُوُرِ بُن مَ، ﭑ قَ وٌ رَحّرّ ﭑ مَ سَاتّ رَ."},{"book":"عَننَبِ عٍسٍكِيٍلِ","chapter":"20","verse":"38","text":"ﭑ مُرُتّلَيٍ نُن مَتَندِلَيٍ بَمَ نّ وٌ يَ مَ، نَشٍيٍ نَ ﭑ فٍرٍقٍ. ﭑ عٍ رَ مِنِمَ نّ بْشِ رَ عٍ سَبَتِشِ دّننَشّ كٌنيِيَ كُي، كْنْ ﭑ مُ عٍ شَنِنمَ عِسِرَيِلَ بْشِ مَ. نَ كُي وٌ قَمَ نّ عَ كٌلٌندٍ عَ ﭑ تَن نَن نَ عَلَتَلَ رَ.»"},{"book":"عَننَبِ عٍسٍكِيٍلِ","chapter":"20","verse":"39","text":"«وٌ تَن عِسِرَيِلَ بْنسْي، وٌ مَرِفِ عَلَتَلَ يِ نَن مَسٍنشِ وٌ بّ؛ ‹شَ وٌ وَ مَ سِفَقٍ وٌ شَ كُيٍيٍ بَتُدٍ، عَوَ يِرٍ، كْنْ شَ عَ سَ لِ وٌ وٌ تُلِ مَتِمَ ﭑ شِلِ سّنِيّنشِ نَن نَ، وٌ نَشَ ﭑ مَبٍرٍ سْنْن وٌ شَ كُيٍ بَتُي رَ."},{"book":"عَننَبِ عٍسٍكِيٍلِ","chapter":"20","verse":"40","text":"وٌ مَرِفِ عَلَتَلَ شُي نَن يِ كِ؛ عِسِرَيِلَ بْنسْي قَمَ نّ ﭑ بَتُدٍ يِ فٍيَ عِتٍشِ سّنِيّنشِ قَرِ. ﭑ عٍ رَ سّنّمَ نّ عَ قَنيِ رَ، ﭑ عٍ شَ سّرّشّ سّنِيّنشِيٍ تٌنفٌ عَ نُن عٍ شَ هَدِيَ بِرِن."},{"book":"عَننَبِ عٍسٍكِيٍلِ","chapter":"20","verse":"41","text":"ﭑ نَ وٌ رَ مِنِ حَمَنّيٍ تَفِ وٌ رَيٍنسٍنشِ دّننَشّ، ﭑ وٌ رَ سّنّمَ نّ عَ قَنيِ رَ، عَلْ سُرَيِ شِرِ قَنيِ. ﭑ نَ ﭑ مَ سّنِيّنيِ مَسٍنمَ نّ حَمَنّيٍ بّ وٌ سَابُي رَ."},{"book":"عَننَبِ عٍسٍكِيٍلِ","chapter":"20","verse":"42","text":"ﭑ نَ وٌ رَفبِلٍن وٌ شَ بْشِ مَ عِسِرَيِلَ، ﭑ نَ ﭑ كَلِشِ نَشَن قِقٍ رَ وٌ بٍنبَيٍ مَ، وٌ قَمَ نّ عَ كٌلٌندٍ عَ ﭑ تَن نَن نَ عَلَتَلَ رَ."},{"book":"عَننَبِ عٍسٍكِيٍلِ","chapter":"20","verse":"43","text":"مّننِ، وٌ وٌ رَتُمَ نّ وٌ شَ قٍ حَاشِيٍ بِرِن مَ، نَشٍيٍ وٌ قِندِ مِشِ سّنِيّنتَرٍيٍ رَ، وٌ قَ لُ نَ يَافِ كُي تُن."},{"book":"عَننَبِ عٍسٍكِيٍلِ","chapter":"20","verse":"44","text":"ﭑ نَ وٌ رَكِسِ ﭑ شِلِ شَ قٍ رَ، ﭑ مُ وٌ شَ وَلِ حَاشِيٍ سَرٍ قِ وٌ مَ، وٌ قَمَ نّ عَ كٌلٌندٍ عَ ﭑ تَن نَن نَ عَلَتَلَ رَ. عِسِرَيِلَ بْنسْي، وٌ مَرِفِ عَلَتَلَ شُي نَن نَ كِ.›»"}]}