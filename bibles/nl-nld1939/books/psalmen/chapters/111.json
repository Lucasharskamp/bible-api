{"data":[{"book":"Psalmen","chapter":"111","verse":"1","text":"Halleluja! Ik wil Jahweh loven met heel mijn hart In de kring en de gemeente der vromen:"},{"book":"Psalmen","chapter":"111","verse":"2","text":"Groot zijn de werken van Jahweh, En door allen gezocht, die hun vreugd erin vinden."},{"book":"Psalmen","chapter":"111","verse":"3","text":"Zijn daden stralen van glorie en luister, En zijn gerechtigheid houdt eeuwig stand."},{"book":"Psalmen","chapter":"111","verse":"4","text":"Door zijn wonderen heeft Hij het in de herinnering gegrift: “Genadig en barmhartig is Jahweh!”"},{"book":"Psalmen","chapter":"111","verse":"5","text":"Hij gaf voedsel aan hen, die Hem vreesden, En bleef zijn Verbond voor eeuwig indachtig;"},{"book":"Psalmen","chapter":"111","verse":"6","text":"Hij heeft zijn volk zijn machtige daden getoond, Door hun het erfdeel der heidenen te schenken."},{"book":"Psalmen","chapter":"111","verse":"7","text":"Waarheid en recht zijn het werk zijner handen, Onveranderlijk al zijn geboden:"},{"book":"Psalmen","chapter":"111","verse":"8","text":"Onwrikbaar voor altijd en eeuwig, Gedragen door trouw en door recht."},{"book":"Psalmen","chapter":"111","verse":"9","text":"Hij heeft zijn volk verlossing gebracht, Zijn Verbond voor eeuwig bekrachtigd; Heilig, ontzaglijk is zijn Naam!"},{"book":"Psalmen","chapter":"111","verse":"10","text":"Het begin van de wijsheid is de vreze van Jahweh, En die haar beoefent, zal helder inzicht bekomen; Voor eeuwig zij Hij geprezen!"}]}