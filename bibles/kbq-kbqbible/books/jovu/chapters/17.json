{"data":[{"book":"Jovu","chapter":"17","verse":"1","text":"Hagi hanavenimo'a evuramigeno, knani'amo'a eme upa nehigeno, vahe'ma asente matimo'a navega anteno me'ne."},{"book":"Jovu","chapter":"17","verse":"2","text":"Hagi nagri'ma huhaviza hunenantaza vahe'mo'za nazeri kagi'za mani'ne'za, hunte'za ki'za zokago kea hunenantazage'na mani'ne'na nezmagoe."},{"book":"Jovu","chapter":"17","verse":"3","text":"Hagi nagrira hazenkeni'a omneneanki, Anumzamoka naza huo. Na'ankure mago vahe'mo'a otino naza hugara osu'ne."},{"book":"Jovu","chapter":"17","verse":"4","text":"Kagra antahintahizmia eriginke'za ama ana zana antahi amara nosaze. E'ina hu'negu zamatrege'za kefintira nazeri havizana hu'za nagateoreho."},{"book":"Jovu","chapter":"17","verse":"5","text":"Zamagra'a knare zanku nentahi'za, aronezmia zamazeri haviza nehaze. E'ina hu'negu mofavrezimia zamatrege'za, zamagaku nehu'za friho."},{"book":"Jovu","chapter":"17","verse":"6","text":"Hagi vahe amu'nompina Anumzamo'a nagrira nazeri kizazokago zankna higeno, vahe'mo'za navugosafina zamavetura ahenante'za vano nehaze."},{"book":"Jovu","chapter":"17","verse":"7","text":"Hanki zavi'ma atoa zamo higeno navumo'a zorege'na, nagra oza'oza hu'na vahe amema'agna nehue."},{"book":"Jovu","chapter":"17","verse":"8","text":"Hagi fatgo zamavu'zmava'ma nehaza vahe'mo'za ama anazama nege'za, antri hu'za zamagogogu nehazage'za, hazenke'zmima omne vahe'mo'za Anumzamofoma amage'ma nontaza vahera ha' renezmantaze."},{"book":"Jovu","chapter":"17","verse":"9","text":"Ana nehu'za fatgo zamavu'zma'ma nehaza vahe'mo'za rukrahera osu, fatgo zamavu'zmavama nehaza vahe'mo'za zamavu'zmavara hu'za nevazageno, zamazampima pehena okamare maka zupa fatgo avu'ava'ma hu'zampina hage'za mareneri'za ome hankaveti'za nevaze."},{"book":"Jovu","chapter":"17","verse":"10","text":"Hianagi mika'mota atreta rukrahe huta eho, tamagri amu'nompina knare antahi'zane vahera hakre'na eri forera osu'noe."},{"book":"Jovu","chapter":"17","verse":"11","text":"Nagrira knani'a vagaregeno amuha zani'a omane. Ana higeno nagesama antahi'na hugahuema hu'na retroma hu'noa zamo'a amare eme vagare."},{"book":"Jovu","chapter":"17","verse":"12","text":"Hagi ama vahe'mo'za ferukura eri rukrahe hu'za kenagere nehu'za, kenagekura ferure hu'za nehu'za, hanintirima hiazankura masa hu'ne hu'za nehaze."},{"book":"Jovu","chapter":"17","verse":"13","text":"Nagra fri vahe kumapima tafe'ma hu'na hanintirima hu'nefima masoresina knare hisine. Hanki hanimpima tafeni'ama rutare'na masina masogeno'a, knare hisine."},{"book":"Jovu","chapter":"17","verse":"14","text":"Hagi fri vahe matiku'ma hu'na kagra nenfage nehu'na, hagirafagu'ma hu'na, kagra nenrerage hu'na huge, nensarogema huasina knare hisine."},{"book":"Jovu","chapter":"17","verse":"15","text":"Hagi amuha zani'a iga me'ne? Iza amuha zani'a hakeno eri fore hugahie."},{"book":"Jovu","chapter":"17","verse":"16","text":"Hagi amuha zanimo'a fri vahe kuma kafante uramigahifi? Tagranena kugusopafi uramigahuno?"}]}