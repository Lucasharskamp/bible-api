{"data":[{"book":"1 Wakolinto","chapter":"15","verse":"1","text":"Lelo ndughu tsangu nobama niwalongele keli Imbuli Inoghile yaniwapetele, yamuibokele iili lukwalambatsa lwa ukutogha kwenu, na mna ayo mwemwe mwakwima ghendo."},{"book":"1 Wakolinto","chapter":"15","verse":"2","text":"Usenga awo yaniwapetele iyo Imbuli Inoghile, mwemwe mwokombolighwa mng'ahakinda ghoya aghala ghaniwapetele, ka si pfipfo bae mtoghola hela."},{"book":"1 Wakolinto","chapter":"15","verse":"3","text":"Niwagholela aghala ghanibokele nene mwenyegho, Kiristu tsakafa kwa nzambi tsetu ka pfagholonga Ghamaandiko Mahenzeluka,"},{"book":"1 Wakolinto","chapter":"15","verse":"4","text":"tsakasikighwa, na katsilihuka mna litsuwa lya kadatu, ka Ghamaandiko Mahenzeluka pfagholonga,"},{"book":"1 Wakolinto","chapter":"15","verse":"5","text":"tanu tsakamlawila Petiri"},{"book":"1 Wakolinto","chapter":"15","verse":"6","text":"Pfipfila kawalawila ndughu ka 500 kwa mala lumwe, wengi mna wawo waghima mbaka sambi, lekeni wangi wawo ma wahupa."},{"book":"1 Wakolinto","chapter":"15","verse":"7","text":"Hambele kamlawila Jakobu, kuya kawalawila watumighwa wose."},{"book":"1 Wakolinto","chapter":"15","verse":"8","text":"Pfipfila kandawila nene, ka imunu yanyelekighwe mne chipindi si chake bae."},{"book":"1 Wakolinto","chapter":"15","verse":"9","text":"Kwaapfila nene na mtumighwa mdodo, sinoghile bae kukemighwa mtumighwa, kwaapfila tsanighadununza makingili ghe iwanu we Imulungu."},{"book":"1 Wakolinto","chapter":"15","verse":"10","text":"Lekeni uluso we Imulungu, unitenda niwe ka pfino pfanili, uluso wangaile, ng'angaile hela bae. Nene tsanisang'ana kubita iwatumighwa wose, si nene bae, ila uluso we Imulungu tsausang'ana hamwe na nene."},{"book":"1 Wakolinto","chapter":"15","verse":"11","text":"Hata apfo iwe nene au wawo iwoipeta Imbuli inoghile si chinu bae, acho chicho chatupeta na chicho chamtoghola."},{"book":"1 Wakolinto","chapter":"15","verse":"12","text":"Lekeni ka tsaipetighwa Kiristu katsilihuka, wamwenga wenu wodahatse kulonga kuduhu kutsilihuka?"},{"book":"1 Wakolinto","chapter":"15","verse":"13","text":"Ka kuduhu kutsilihuka kwe iwanu, apfo Kiristu naye ng'atsilihuke bae,"},{"book":"1 Wakolinto","chapter":"15","verse":"14","text":"kuya ka Kiristu ng'atsilihuke bae, chatuwapetela si chinu bae, pfipfila chamtoghola si chinu bae."},{"book":"1 Wakolinto","chapter":"15","verse":"15","text":"Kubita ghose, pfipfila twetwe twoneka tulonga ughutsu hambele he Imulungu, kwaapfila tsatulonga Imulungu kamtsilihula Kiristu, kumbe ng'amtsilihule bae, ka iwanu iwafile ng'awotsilihuka bae."},{"book":"1 Wakolinto","chapter":"15","verse":"16","text":"Kwaapfila ka iwafile ng'awatsilihuka bae, Kiristu naye ng'atsilihuke bae."},{"book":"1 Wakolinto","chapter":"15","verse":"17","text":"Kuya ka Kiristu ng'atsilihuke bae, ukutoghola kwenu kwahela sang'ano, na nzambi tsenu mng'ali natso."},{"book":"1 Wakolinto","chapter":"15","verse":"18","text":"Pfipfila wanu iwafile aku womtoghola Kiristu wagha."},{"book":"1 Wakolinto","chapter":"15","verse":"19","text":"Ka tumlolela Yesu Kiristu mna ughima uno uliheka, twobamighwa twonelighwe libatsi kubita iwanu wose."},{"book":"1 Wakolinto","chapter":"15","verse":"20","text":"Lekeni kwo ukulongesa ghendo Kiristu katsilihuka, yeye iyo wa mwanduso we iwanu iwawasile mlifwa, apfo yolangusa iwanu wangi watsotsilihuka."},{"book":"1 Wakolinto","chapter":"15","verse":"21","text":"Mana ka lifwa lighalighwa ne imunu yumwe, pfipfila kutsilihuka nako kughalighwa ne imunu yumwe."},{"book":"1 Wakolinto","chapter":"15","verse":"22","text":"Ka iwanu wose pfawakufa kwa ukwilunga na Adamu, pfipfila kubitila Kiristu iwanu wose watsakuwa waghima."},{"book":"1 Wakolinto","chapter":"15","verse":"23","text":"Lekeni chila imunu na hanu hake, tanu Kiristu, kuya awala iwali wake Kiristu hayatsakuya."},{"book":"1 Wakolinto","chapter":"15","verse":"24","text":"Kuya utsighilo utsakutsa, Kiristu hayatsomwing'a Undewa Aba Imulungu, hayamalitsa kuhinya utawala na ukulu na ngupfu tsose itsihile."},{"book":"1 Wakolinto","chapter":"15","verse":"25","text":"Kwaapfila Kiristu kobamighwa yatawale mbaka Imulungu yaweke iwanebe wose hasi he ghamaghulu ghake."},{"book":"1 Wakolinto","chapter":"15","verse":"26","text":"Lifwa iyo mwihile wa usighilo iyatsokomighwa."},{"book":"1 Wakolinto","chapter":"15","verse":"27","text":"Mana Ghamaandiko Mahenzeluka gholonga, “Imulungu keka pfinu pfose hasi he maghulu ghake.” Lekeni ghamaandiko hagholonga, “Pfinu pfose pfikighwa hasi he maghulu ghake yapfitawale,” yakoneka ghendo Imulungu ng'alimumo bae mna pfinu apfo, kwaapfila yeye iyo iyekile pfinu apfo hasi he ghamaghulu gha Kiristu."},{"book":"1 Wakolinto","chapter":"15","verse":"28","text":"Lekeni hayatsakwika pfinu pfose hasi he ghamaghulu gha Kiristu, naye Imwana katseika mwenyegho hasi he Imulungu, ili Imulungu yatawale ghendo chila chinu chila hanu."},{"book":"1 Wakolinto","chapter":"15","verse":"29","text":"Lelo ka kuduhu kutsilihuka, watsotendatse awala iwabatitsighwe kwaajili ye iwanu iwafile? Ka iwafile ng'awotsilihuka bae, ule iwanu wobatisighwa kwaajili yawo?"},{"book":"1 Wakolinto","chapter":"15","verse":"30","text":"Na twetwe, ebali twehonza chila saa?"},{"book":"1 Wakolinto","chapter":"15","verse":"31","text":"Wandughu, noulapfa ughima wangu chila litsuwa, neghoda kwaajili yenu mna ukwilunga na Yesu Kiristu Imtwatsa wetu."},{"book":"1 Wakolinto","chapter":"15","verse":"32","text":"Ka ukwitowa kwangu ne iwanu iwakalile ka iwanyama wane usongo akula Efeso tsanitowa kwa mbuli tse chimunu, angu nipatile choni? Lekeni iwanu iwafile ka ng'awotsilihulighwa bae, leka, “Tuje na tunwe kwaapfila ilupfi twakufa.”"},{"book":"1 Wakolinto","chapter":"15","verse":"33","text":"Mleke kughutsukighwa. “Usale wihile wohinya chitsowelo chinoghile.”"},{"book":"1 Wakolinto","chapter":"15","verse":"34","text":"Mlamke lelo! Mleke kutenda nzambi, kwaapfila kuna iwanu wamwenga mghati mwenu ng'awammanyile ghendo Imulungu, chinyala kuna mwemwe kwa ghano ghanongile."},{"book":"1 Wakolinto","chapter":"15","verse":"35","text":"Lekeni munu kodaha kughutsa, “Apfi iwanu wotsilihukatse? Watsokuwa na lukuli lwachi?”"},{"book":"1 Wakolinto","chapter":"15","verse":"36","text":"Mleke kuwa wabotsi! Imbeghu yuhanda ng'aikota bae mbaka ife tanu."},{"book":"1 Wakolinto","chapter":"15","verse":"37","text":"Hauhanda, kohanda imbeghu iliheka, iwe ya uhemba au ya mitama au mbeghu tsingi, ng'uhanda mbiki wose iulawila hambele."},{"book":"1 Wakolinto","chapter":"15","verse":"38","text":"Lekeni Imulungu koing'a mbeghu ayo lumbo ka pfoyobama na chila mbeghu ina lumbo lyake."},{"book":"1 Wakolinto","chapter":"15","verse":"39","text":"Ng'uli tse pfilumbe ng'atsighala bae. Iwanu wana lukuli lwawo na iwanyama wana lukuli lwawo, wapfideghe wana lukuli lwawo na iwasomba wana lukuli lwawo."},{"book":"1 Wakolinto","chapter":"15","verse":"40","text":"Kuya kuna ng'uli tsa kulanga na tsa muisi, ukunogha kwe ng'uli tsa kulanga ng'akwighala ne ukunogha kwe ng'uli tsa muisi."},{"book":"1 Wakolinto","chapter":"15","verse":"41","text":"Litsua lina ukunogha kwake na lwetsi luna ukunogha kwake na tsinondo tsina ukunogha kwake, na hata tsinondo natso ng'atsighala bae mna ukunogha."},{"book":"1 Wakolinto","chapter":"15","verse":"42","text":"Apfi pfipfo pfaitsakuwa hawatsotsilihuka iwanu. Ka pfaili imbeghu, lukuli lotsikighwa aku lwola, lekeni lwotsilihuka aku lughima."},{"book":"1 Wakolinto","chapter":"15","verse":"43","text":"Lwotsikighwa mna chinyala, lotsilihuka mna utunitso, lwotsikighwa aku lwahela ngupfu lwotsilihuka aku luna ngupfu."},{"book":"1 Wakolinto","chapter":"15","verse":"44","text":"Haulutsikighwa, lwotsikighwa lukuli lwa chimunu, kuya lwotsilihuka lukuli lwe chimuhe. Ka hana lukuli lwa chimunu, pfipfila hana lukuli lwa chimuhe."},{"book":"1 Wakolinto","chapter":"15","verse":"45","text":"Mana Ghamaandiko gholonga, “Imunu we mwanduso, Adamu, tsakawa imunu mghima,” lekeni Adamu wa usighilo iyo Ghumuhe Mwenzeluka iyoweng'a iwanu ughima."},{"book":"1 Wakolinto","chapter":"15","verse":"46","text":"Si lukuli lwa ghumuhe bae iulongola, ila lukuli lwa chimunu, kuya lukuli lwa chimuhe."},{"book":"1 Wakolinto","chapter":"15","verse":"47","text":"Adamu wa mwanduso tsakalawa mne timbwisi lye isi, Adamu wa keli tsakalawa kulanga."},{"book":"1 Wakolinto","chapter":"15","verse":"48","text":"Awala we iisi weghala na ayula iyalawile muisi, na awala we kulanga weghala na ayula iyalawile kulanga."},{"book":"1 Wakolinto","chapter":"15","verse":"49","text":"Ka pfatwighalile na ayula yalumbighwe na lidongo, pfipfila twitseghala na ayula yalawile kulanga."},{"book":"1 Wakolinto","chapter":"15","verse":"50","text":"Ndughu tsangu chonilonga hano chicho chino, lukuli lwe imunu ng'aludaha bae kuhala Undewa we Imulungu, wala aghala ighohinyika ng'aghodaha bae kuleka ukuhinyika."},{"book":"1 Wakolinto","chapter":"15","verse":"51","text":"Tegheletseni, nowalongelelani mbuli; wose ng'atutsokufa bae, ila wose tutsoghaluka,"},{"book":"1 Wakolinto","chapter":"15","verse":"52","text":"malati haitsolila, baho, iwanu iwafile watsotsilihulighwa aku ng'uli tsawo ng'atsolile bae, kuya na twetwe ng'atutsakufa ila tutsoghaluka."},{"book":"1 Wakolinto","chapter":"15","verse":"53","text":"Mana aghala ighohinyika ghobamighwa ghaghaluke ghawe ing'aghohinyika bae, lukuli ulukufa lughaluke luleke kufa."},{"book":"1 Wakolinto","chapter":"15","verse":"54","text":"Apfo lukuli luno iluhinyika halutsoghaluka luleke kuhinyika, na achila ichikufa hachitsoghaluka chileke kufa, baho ghatsotimila Ghamaandiko Mahenzeluka igholonga, “Lifwa likomighwa, ukuhuma kutimila!”"},{"book":"1 Wakolinto","chapter":"15","verse":"55","text":"Ghwe lifwa kulikwani ukuhuma kwako?"},{"book":"1 Wakolinto","chapter":"15","verse":"56","text":"Lifwa lyopata ngupfu yo ukulagha kulawa mnzambi, na nzambi yopata ngupfu mne Ghamalaghitso gha Musa."},{"book":"1 Wakolinto","chapter":"15","verse":"57","text":"Lekeni mighede kwe Imulungu iyotutenda tuhume kubitila Imtwatsa wetu Yesu Kiristu."},{"book":"1 Wakolinto","chapter":"15","verse":"58","text":"Apfo ndughu tsangu mwime ghoya, mleke kuhighisika. Matsuwa ghose mghendelele ghendo kusang'ana ing'onde ye Imtwatsa, kwaapfila mmanye isang'ano yamsang'ana mghati mwa Imtwatsa ng'aikwagha hela bae."}]}