{"data":[{"book":"2 Ruodhi","chapter":"6","verse":"1","text":"Kanyakla mar jonabi nowachone Elisha niya, “Neye, kaka kama wadakie kodini tin."},{"book":"2 Ruodhi","chapter":"6","verse":"2","text":"Wadhiuru Jordan mondo ngʼato ka ngʼato otongʼ yien kendo wagergo kama waduto wanyalo dakie.”"},{"book":"2 Ruodhi","chapter":"6","verse":"3","text":"Eka achiel kuom jonabi nowachone Elisha niya, “Donge ber idhi kodwa?”"},{"book":"2 Ruodhi","chapter":"6","verse":"4","text":"Kuom mano nodhi kodgi."},{"book":"2 Ruodhi","chapter":"6","verse":"5","text":"To kane achiel kuomgi ne tongʼo yien, leye nolwar e pi. Noywak niya, “Yaye ruodha, korka ne en le mokwa!”"},{"book":"2 Ruodhi","chapter":"6","verse":"6","text":"Ngʼat Nyasaye nopenje niya, Ne olwar gi kanye? Kane onyise kama ne olwarie, Elisha nongʼado luth, monyume kanyo kendo wi le nolewore."},{"book":"2 Ruodhi","chapter":"6","verse":"7","text":"Eka nowachone niya, “Kawe.” Eka ngʼatno norieyo lwete mokawe."},{"book":"2 Ruodhi","chapter":"6","verse":"8","text":"Ruoth Aram nenie e lweny gi jo-Israel. Bangʼ kane osewinjore gi jodonge, nowacho niya, “Abiro goyo kambina kama chalo kama.”"},{"book":"2 Ruodhi","chapter":"6","verse":"9","text":"Ngʼat Nyasaye nooro wach ne ruodh Israel kama: “Bed motangʼ kikalo kanyo nikech jo-Aram dhi buto kuno.”"},{"book":"2 Ruodhi","chapter":"6","verse":"10","text":"Omiyo ruodh Israel nokalo kanyo kotangʼ kaluwore gi wach mane ngʼat Nyasaye onyise. Kinde ka kinde Elisha ne siemo ruoth, mondo obed motangʼ ne kuondego."},{"book":"2 Ruodhi","chapter":"6","verse":"11","text":"Wachni nochwanyo chuny ruodh Aram. Noluongo jodonge mowachonegi niya, “Bende unyalo wachona ngʼat ma jakorwa makonyo ruodh Israel?”"},{"book":"2 Ruodhi","chapter":"6","verse":"12","text":"Achiel kuom jodonge nowacho niya, “Ruodha onge ngʼatwa moro makonye, makmana Elisha janabi man Israel ema nyiso ruodh Israel gik moko duto miwacho kata ka in e odi mar nindo.”"},{"book":"2 Ruodhi","chapter":"6","verse":"13","text":"Ruoth nogolo chik kawacho niya, “Dhiuru mondo udwar kama entie mondo adhi aor ji omake.” Wach noduogo kama: “En Dothan.”"},{"book":"2 Ruodhi","chapter":"6","verse":"14","text":"Eka ne ooro farese, geche lweny kod jolweny motegno kuno. Negidhi kuno gotieno ma gilworo dala maduongʼno."},{"book":"2 Ruodhi","chapter":"6","verse":"15","text":"Kane jatich ngʼat Nyasaye ochiewo mo mondo kiny gokinyi, jolweny man-gi farese kod geche lweny ne oseluoro dala maduongʼno. Jatich nopenjo niya, “Yaye, ruodha, wabiro timore nade?”"},{"book":"2 Ruodhi","chapter":"6","verse":"16","text":"Janabi nodwoke niya, “Kik ubed maluor, nimar joma ni kodwa ngʼeny moloyo joma ni kodgi.”"},{"book":"2 Ruodhi","chapter":"6","verse":"17","text":"Kendo Elisha nolemo niya, “Jehova Nyasaye, yaw wangʼe mondo onen.” Eka Jehova Nyasaye noyawo wangʼ jatijno, kendo noneno farese kod geche lweny ewi got kolworo Elisha."},{"book":"2 Ruodhi","chapter":"6","verse":"18","text":"Kane oneno wasigu kalor biro machiegni kode, Elisha nolamo Jehova Nyasaye niya, “Lok jogi muofu.” Omiyo noloko jogi muofni mana kaka Elisha nosekwayo."},{"book":"2 Ruodhi","chapter":"6","verse":"19","text":"Elisha nokonegi niya, “Ma ok en yo kendo ma ok en dala maduongʼ. Luw-uru bangʼa kendo abiro terou nyaka ir ngʼat ma udwarono.” Kendo noterogi nyaka Samaria."},{"book":"2 Ruodhi","chapter":"6","verse":"20","text":"Bangʼ kane gisedonjo e dala maduongʼno, Elisha nowacho niya, “Jehova Nyasaye yaw wangʼ jogi mondo ginen.” Eka Jehova Nyasaye noyawo wengegi kendo ka wengegi noyawore, to negiyudo ka gin Samaria."},{"book":"2 Ruodhi","chapter":"6","verse":"21","text":"Kane ruodh Israel onenogi nopenjo Elisha niya, Wuora, anyalo negogi?"},{"book":"2 Ruodhi","chapter":"6","verse":"22","text":"Nodwoke niya, “Kik ineg-gi. Bende dineg joma isemako gi liganglani kata tongʼ? Migi chiemo gicham kod pi mondo gimodhi, eka mondo gidog ir ruodhgi.”"},{"book":"2 Ruodhi","chapter":"6","verse":"23","text":"Omiyo ne olosonegi nyasi maduongʼ kendo kane gisetieko chiemo kod metho, ne oorogi ma gidok ir ruodhgi. Kuom oganda lweny mag Aram noweyo monjo piny Israel."},{"book":"2 Ruodhi","chapter":"6","verse":"24","text":"Bangʼ ndalo moko, Ben-Hadad ruodh Aram nochoko jolweny mage duto momonjo Samaria."},{"book":"2 Ruodhi","chapter":"6","verse":"25","text":"Negilworo dalano amingʼa ma kech maduongʼ mane omako Samaria nomedore ma wi punda ne ingʼiewo gi fedha ma pekne romo kilo achiel, to ondongʼ mar owuoch akuru ningʼiewo gi fedha ma pekne romo achiel kuom apar mar kilo."},{"book":"2 Ruodhi","chapter":"6","verse":"26","text":"Kane ruodh Israel kalo machiegni gi ohinga mar dala maduongʼno, dhako moro noywak malit kawacho niya, “Konya, ruodha!”"},{"book":"2 Ruodhi","chapter":"6","verse":"27","text":"Ruoth nodwoke niya, “Ka Jehova Nyasaye ok konyi, ere kama dayudnie konyruok.” Dobed kar dino cham, koso kar biyo divai?"},{"book":"2 Ruodhi","chapter":"6","verse":"28","text":"Eka nopenje niya, “Angʼo marach?”"},{"book":"2 Ruodhi","chapter":"6","verse":"29","text":"Omiyo ne watedo wuoda kendo wachamo. Kinyne ne awachone niya, In bende gol wuodi mi wacham, kare en to nosepando wuode."},{"book":"2 Ruodhi","chapter":"6","verse":"30","text":"Kane ruoth owinjo weche dhakono noyiecho lepe. Wachni notimore ka ruoth ne wuotho ewi ohinga, mi ji nongʼiye, moneno korwako pien gugru ei lepe."},{"book":"2 Ruodhi","chapter":"6","verse":"31","text":"Nowacho niya, “Mad Nyasaye chwada malit ka dipo kawuono ok angʼado wi Elisha wuod Shafat oko!”"},{"book":"2 Ruodhi","chapter":"6","verse":"32","text":"Koro noyudo Elisha obet e ode ka en gi jodonge. Ruoth nooro jootene motelo e nyime, to kane pok ochopo, Elisha nowachone jodonge niya, “Donge uneno ka koro janekni oro ngʼato mondo obi onega? Winjuru, ka jaote ochopo, to ulor dhoot matek ma kik odonji, nimar ruodhe luwo bangʼe machiegni.”"},{"book":"2 Ruodhi","chapter":"6","verse":"33","text":"Kane pod owuoyonegi, jaote nochopo ire. Kendo ruoth nowachone niya, “Masirani oa mana kuom Jehova Nyasaye, omiyo onge tiende medo geno kuom Jehova Nyasaye.”"}]}