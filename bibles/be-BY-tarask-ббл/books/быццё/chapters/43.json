{"data":[{"book":"БЫЦЦЁ","chapter":"43","verse":"1","text":"Голад памацнеў на зямлі."},{"book":"БЫЦЦЁ","chapter":"43","verse":"2","text":"І калі яны зьелі хлеб, прывезены зь Егіпта, тады бацька іхні сказаў ім: ідзеце зноў, купеце нам крыху ежы."},{"book":"БЫЦЦЁ","chapter":"43","verse":"3","text":"І сказаў яму Юда, кажучы: той чалавек рашуча заявіў нам, сказаўшы: не яўляйцеся да мяне перад аблічча, калі брата вашага ня будзе з вамі."},{"book":"БЫЦЦЁ","chapter":"43","verse":"4","text":"Калі пашлеш з намі брата нашага, дык пойдзем і купім табе ежы;"},{"book":"БЫЦЦЁ","chapter":"43","verse":"5","text":"а калі не пашлеш, дык ня пойдзем; бо той чалавек сказаў нам: не яўляйцеся да мяне перад аблічча, калі брата вашага ня будзе з вамі."},{"book":"БЫЦЦЁ","chapter":"43","verse":"6","text":"Ізраіль сказаў: навошта вы зрабілі мне такое ліха, сказаўшы таму чалавеку, што ў вас ёсьць яшчэ брат?"},{"book":"БЫЦЦЁ","chapter":"43","verse":"7","text":"Яны сказалі: распытваў той чалавек пра нас і пра радзіну нашу, кажучы: ці жывы яшчэ бацька ваш? ці ёсьць у вас брат? Мы і расказалі яму паводле гэтых роспытаў. Ці ж маглі мы ведаць, што ён скажа: прывядзеце брата вашага?"},{"book":"БЫЦЦЁ","chapter":"43","verse":"8","text":"А Юда сказаў Ізраілю, бацьку свайму: пусьці хлопца са мною; і мы ўстанем і пойдзем, і жывыя будзем і не памром і мы і дзеці нашыя;"},{"book":"БЫЦЦЁ","chapter":"43","verse":"9","text":"я адказваю за яго, з маіх рук спатрабуеш яго; калі я не прывяду яго да цябе і не пастаўлю яго перад абліччам тваім, дык застануся я вінаваты перад табою на ўсе дні жыцьця:"},{"book":"БЫЦЦЁ","chapter":"43","verse":"10","text":"калі б мы не марудзілі, дык ужо схадзілі б два разы."},{"book":"БЫЦЦЁ","chapter":"43","verse":"11","text":"Ізраіль, бацька іхні, сказаў ім: калі так, дык вось што зрабеце: вазьмеце з сабою пладоў зямлі гэтай, і занясеце ў дарунак чалавеку таму крыху бальзаму і крыху мёду, стыраксы і ладану, фісташкаў і мандальных арэхаў;"},{"book":"БЫЦЦЁ","chapter":"43","verse":"12","text":"вазьмеце і другое срэбра ў рукі вашыя; а срэбра пакладзенае назад у мяшкі вашыя, вярнеце рукамі вашымі: магчыма, гэта недагляд;"},{"book":"БЫЦЦЁ","chapter":"43","verse":"13","text":"і брата вашага вазьмеце і ўстаўшы ідзеце зноў да чалавека таго;"},{"book":"БЫЦЦЁ","chapter":"43","verse":"14","text":"а Бог Усемагутны няхай дасьць вам прыдбаць ласку ў чалавека таго, каб ён адпусьціў вас і другога брата вашага і Веньяміна."},{"book":"БЫЦЦЁ","chapter":"43","verse":"15","text":"І ўзялі тыя людзі дарункі гэтыя, і срэбра ўдвая ўзялі ў рукі свае, і Веньяміна, і ўсталі, і пайшлі ў Егіпет і сталі перад абліччам Язэпа."},{"book":"БЫЦЦЁ","chapter":"43","verse":"16","text":"Язэп, убачыўшы сярод іх Веньяміна, сказаў начальніку дома свайго: увядзі гэтых людзей у дом, і закалі што-небудзь з быдла, і прыгатуй, бо са мною будуць есьці гэтыя людзі апоўдні."},{"book":"БЫЦЦЁ","chapter":"43","verse":"17","text":"І зрабіў чалавек той, як сказаў Язэп, і ўвёў чалавек той людзей гэтых у дом Язэпаў."},{"book":"БЫЦЦЁ","chapter":"43","verse":"18","text":"Спалохаліся людзі гэтыя, што ўвялі іх у дом Язэпаў, і сказалі: гэта за срэбра, вернутае раней у мяхі нашыя, увялі нас, каб прычапіцца да нас і напасьці на нас, і ўзяць нас у няволю, і аслоў нашых."},{"book":"БЫЦЦЁ","chapter":"43","verse":"19","text":"І падышлі яны да правадыра дома Язэпавага, і пачалі гаварыць яму каля дзьвярэй дома,"},{"book":"БЫЦЦЁ","chapter":"43","verse":"20","text":"і сказалі: паслухай, спадару наш, мы прыходзілі ўжо раней купляць ежу,"},{"book":"БЫЦЦЁ","chapter":"43","verse":"21","text":"і сталася, што, калі прыйшлі мы на начлег і адкрылі мяшкі нашыя, - вось срэбра кожнага ў мяшку ягоным, срэбра наша паводле вагі сваёй, і мы вяртаем яго сваімі рукамі;"},{"book":"БЫЦЦЁ","chapter":"43","verse":"22","text":"а на куплю ежы мы прынесьлі іншае срэбра ў руках нашых; мы ня ведаем, хто паклаў срэбра нашае ў мяшкі нашыя."},{"book":"БЫЦЦЁ","chapter":"43","verse":"23","text":"Ён сказаў: будзьце спакойныя, ня бойцеся; Бог ваш і Бог бацькі вашага даў вам скарб у мяшках вашых; срэбра ваша дайшло да мяне. І прывёў да іх Сымона."},{"book":"БЫЦЦЁ","chapter":"43","verse":"24","text":"І ўвёў той чалавек людзей гэтых у дом Язэпаў і даў вады, і яны абмылі ногі свае; і задаў корму аслам іхнім."},{"book":"БЫЦЦЁ","chapter":"43","verse":"25","text":"І яны падрыхтавалі дарункі да прыходу Язэпа апоўдні, бо чулі, што там будуць есьці хлеб."},{"book":"БЫЦЦЁ","chapter":"43","verse":"26","text":"І прыйшоў Язэп дамоў; і яны прынесьлі яму ў дом дарункі, якія былі на руках іхніх, і пакланіліся яму да зямлі."},{"book":"БЫЦЦЁ","chapter":"43","verse":"27","text":"Ён распытаўся ў іх пра здароўе і сказаў: ці здаровы бацька ваш стары, пра якога вы казалі? ці жывы ён яшчэ?"},{"book":"БЫЦЦЁ","chapter":"43","verse":"28","text":"Яны сказалі: здаровы раб твой, бацька наш, яшчэ жывы. І схіліліся яны і пакланіліся."},{"book":"БЫЦЦЁ","chapter":"43","verse":"29","text":"І падняў вочы свае Язэп, і ўбачыў Веньяміна, брата свайго, сына маці сваёй, і сказаў: гэта брат ваш меншы, пра якога вы казалі мне? І сказаў: хай будзе ласка Божая з табою, сыне мой!"},{"book":"БЫЦЦЁ","chapter":"43","verse":"30","text":"І сьпешна сышоў Язэп, бо закіпела любоў да брата ягонага, і ён гатовы быў заплакаць, і ўвайшоў ён ва ўнутраны пакой і плакаў там."},{"book":"БЫЦЦЁ","chapter":"43","verse":"31","text":"І ўмыўшы твар свой, выйшаў, і стрымаўся і сказаў: падавайце ежу."},{"book":"БЫЦЦЁ","chapter":"43","verse":"32","text":"І падалі яму асобна, і ім асобна, і Егіпцянам, якія палуднавалі зь ім, бо Егіпцяне ня могуць есьці з Габрэямі, таму што гэта мярзота ў Егіпцян."},{"book":"БЫЦЦЁ","chapter":"43","verse":"33","text":"І селі яны перад ім, першародны паводле першародства ягонага, і малодшы паводле маладосьці ягонай, і дзівіліся гэтыя людзі адзін перад адным."},{"book":"БЫЦЦЁ","chapter":"43","verse":"34","text":"І пасылалі ім стравы ад яго, і доля Веньяміна была ў пяць разоў большая за долю кожнага зь іх. І пілі, і даволі пілі яны зь ім."}]}