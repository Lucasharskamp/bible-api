{"data":[{"book":"1 Mose","chapter":"1","verse":"1","text":"Mfiase no Onyankopɔn bɔɔ ɔsoro ne asase."},{"book":"1 Mose","chapter":"1","verse":"2","text":"Na asase yɛ basaa a na ɛda mpan, na sum kata bun no ani, na Onyankopɔn Honhom butuw nsu no ani."},{"book":"1 Mose","chapter":"1","verse":"3","text":"Onyankopɔn hyɛe se, “Ɛnyɛ hann,” na ɛyɛɛ hann."},{"book":"1 Mose","chapter":"1","verse":"4","text":"Onyankopɔn huu sɛ hann no ye, na ɔtew hann no fii sum no ho."},{"book":"1 Mose","chapter":"1","verse":"5","text":"Onyankopɔn frɛɛ hann no se, “adekyee,” na sum no nso se, “adesae.” Ade sae na ade kyee, da a edi kan ne no."},{"book":"1 Mose","chapter":"1","verse":"6","text":"Onyankopɔn kae se, “Nkyemu mmra nsu no ntam, na ɛnkyekyɛ nsu no mu.”"},{"book":"1 Mose","chapter":"1","verse":"7","text":"Enti Onyankopɔn yɛɛ nkyɛmu no, de kyekyɛɛ nsu a ɛwɔ nkyɛmu no ase fii nsu a ɛwɔ nkyɛmu no atifi no mu. Na ɛyɛɛ saa."},{"book":"1 Mose","chapter":"1","verse":"8","text":"Onyankopɔn too atifi nkyɛmu no din wim. Na ade sae, na ade kyee; eyi ne da a ɛto so abien."},{"book":"1 Mose","chapter":"1","verse":"9","text":"Na Onyankopɔn kae se, “Nsu a ɛwɔ nkyɛmu no ase no ano mmoa wɔ faako, na asase kesee nna ne ho adi.” Na ɛyɛɛ saa."},{"book":"1 Mose","chapter":"1","verse":"10","text":"Onyankopɔn too beae kesee ne din “asase.” Na nsu a ɛboaa ne ho ano no nso, ɔtoo no din “ɛpo.” Onyankopɔn hui sɛ eye."},{"book":"1 Mose","chapter":"1","verse":"11","text":"Afei Onyankopɔn kae se, “Afifide mfifi wɔ asase so; afifide a ɛsow aba, nnuaba ahorow a ɛsow aba ne nea nʼaba hyehyɛ mu nyinaa mfifi wɔ asase so.” Na ɛyɛɛ saa."},{"book":"1 Mose","chapter":"1","verse":"12","text":"Afifide a ɛsow aba ne nnua fifii wɔ asase so na nʼaba no nyin yɛɛ nnua ne afifide sɛ ne sɛso. Onyankopɔn hui sɛ eye."},{"book":"1 Mose","chapter":"1","verse":"13","text":"Na ade sae, na ade kyee. Eyi ne da a ɛto so abiɛsa."},{"book":"1 Mose","chapter":"1","verse":"14","text":"Na Onyankopɔn kae se, “Hann mmra nkyɛmu a ɛwɔ wim no mu, na ɛmmɛpae adekyee ne adesae mu. Na ɛmmɛyɛ nnyinaso mma bere nkyekyɛmu, nna ne mfe,"},{"book":"1 Mose","chapter":"1","verse":"15","text":"na ɛmma hann mmra nkyɛmu a ɛwɔ wim no mu, na ahyerɛn wɔ asase so.” Na ɛyɛɛ saa."},{"book":"1 Mose","chapter":"1","verse":"16","text":"Onyankopɔn yɛɛ akanea akɛse abien a ɛyɛ owia ne ɔsram sɛ, owia no nni adekyee so na ɔsram no nni anadwo so. Ɔbɔɔ nsoromma nso."},{"book":"1 Mose","chapter":"1","verse":"17","text":"Onyankopɔn de akanea akɛse abien yi sii nkyɛmu a ɛwɔ wim no mu sɛ ɛnhyerɛn wɔ asase so,"},{"book":"1 Mose","chapter":"1","verse":"18","text":"na wonni adekyee ne adesae no so, na ɛntew hann no mfi sum no ho. Na Onyankopɔn hui sɛ eye."},{"book":"1 Mose","chapter":"1","verse":"19","text":"Na ade sae, na ade kyee. Da a ɛto so anan ne no."},{"book":"1 Mose","chapter":"1","verse":"20","text":"Onyankopɔn kae se, “Abɔde a nkwa wɔ mu nhyɛ nsu no ma, na nnomaa ntu mfa asase ne nkyɛmu a ɛwɔ wim no so.”"},{"book":"1 Mose","chapter":"1","verse":"21","text":"Enti Onyankopɔn bɔɔ po mu mmoa akɛse ne mmoa ahorow nyinaa a wɔwɔ nkwa na wɔkeka wɔn ho ne nnomaa ahorow nyinaa. Na Onyankopɔn hui sɛ eye."},{"book":"1 Mose","chapter":"1","verse":"22","text":"Onyankopɔn hyiraa abɔde no nyinaa so, kae se, “Monwo na monyɛ bebree na monhyɛ po no mu nsu no ma, na nnomaa ase ntrɛw wɔ asase so.”"},{"book":"1 Mose","chapter":"1","verse":"23","text":"Na ade sae, na ade kyee. Da a ɛto so anum ne no."},{"book":"1 Mose","chapter":"1","verse":"24","text":"Onyankopɔn kae se, “Abɔde a nkwa wɔ mu ahorow nyinaa ne wɔn sɛso, anantwi ne mmoa a wɔwea wɔn afuru so ne mmoa ahorow a wɔyɛ keka a wɔwɔ asase so nyinaa mmra asase so.” Na ɛyɛɛ saa."},{"book":"1 Mose","chapter":"1","verse":"25","text":"Onyankopɔn bɔɔ mmoa ahorow, anantwi ahorow ne wɔn sɛso ne mmoa a wɔwea wɔn afuru so ne wɔn sɛso. Na Onyankopɔn hui sɛ eye."},{"book":"1 Mose","chapter":"1","verse":"26","text":"Onyankopɔn kae se, “Momma yɛmmɔ onipa sɛ yɛn sɛso, na onni po mu mpataa, wim nnomaa, anantwi ne mmoa a wɔyɛ keka ne biribiara a ɛwea nʼafuru so wɔ asase so no so.”"},{"book":"1 Mose","chapter":"1","verse":"27","text":"Enti Onyankopɔn bɔɔ onipa sɛ ne sɛso;"},{"book":"1 Mose","chapter":"1","verse":"28","text":"Onyankopɔn hyiraa wɔn, ka kyerɛɛ wɔn se, “Monwo na monyɛ asase so ma, na munni biribiara so. Munni po mu mpataa ne wim nnomaa ne abɔde biara a nkwa wɔ mu a ɛwɔ asase so no nyinaa so.”"},{"book":"1 Mose","chapter":"1","verse":"29","text":"Afei Onyankopɔn kae se, “Mede asase so afifide a ɛsow aba nyinaa, afifide biara a aba hyɛ ne nnuaba mu wɔ asase yi so nyinaa hyɛ wo nsa. Ɛbɛyɛ wʼaduan."},{"book":"1 Mose","chapter":"1","verse":"30","text":"Mede nhabammono nyinaa ama aboa biara a ɔwɔ asase so, anomaa biara a ɔwɔ wim, biribiara a ɛwea nʼafuru so, biribiara a nkwa wɔ mu wɔ asase so sɛ wɔn aduan.” Na ɛyɛɛ saa."},{"book":"1 Mose","chapter":"1","verse":"31","text":"Onyankopɔn hwɛɛ nea wayɛ nyinaa huu sɛ ɛyɛ papa. Na ade sae, na ade kyee. Eyi ne da a ɛto so asia."}]}