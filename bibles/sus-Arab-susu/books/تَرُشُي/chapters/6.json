{"data":[{"book":"تَرُشُي","chapter":"6","verse":"1","text":"نَ تّمُي، عِسَ قْشِرَبِرّيٍ كْنتِ شُن تٌ نُ مَسَمَ، يُوِقِيٍ نَشٍيٍ فِرّكِ شُي قَلَمَ، عٍ نَشَ عٍ مَوَ يُوِقِيٍ شْن نَشٍيٍ عٍبُرُ شُي قَلَمَ، بَرِ مَ لْشْ يٌ لْشْ دٌنسٍ عِتَشُنمَ تّمُي نَشّ، عٍ نُ نّيمُمَ نّ كَاحّ فِنّيٍ مَ نَشٍيٍ فِرّكِ شُي قَلَمَ."},{"book":"تَرُشُي","chapter":"6","verse":"2","text":"شّيرَ قُ نُن قِرِنيِ نَشَ عِسَ قْشِرَبِرّيٍ مَلَن، عٍ نَشَ عَ قَلَ عٍ بّ، «عَ مُ لَن مُشُ شَ عَلَ شَ مَسٍنيِ كَوَندِقٍ رَبٌلٌ دٌنسٍ عِتَشُن قٍ رَ."},{"book":"تَرُشُي","chapter":"6","verse":"3","text":"نَ نَن عَ رَ، ﭑ نفَشَكٍرٍنيِيٍ، وٌ شّمّ سٌلٌقٍرٍ سُفَندِ وٌ يَ مَ، مِشِ بِنيٍيٍ، شَشِلِمَيَ نُن عَلَ شَشِلِ سّنِيّنشِ نَ نَشٍيٍ بّ. مُشُ شَ يِ دٌنسٍ عِتَشُنقٍ سٌ عٍ يِ رَ،"},{"book":"تَرُشُي","chapter":"6","verse":"4","text":"عَلَكٌ مُشُ تَن شَ نُ لُ عَلَ مَشَندِ رَ نُن عَلَ شُي كَوَندِ رَ.»"},{"book":"تَرُشُي","chapter":"6","verse":"5","text":"نَ مَسٍنيِ نَشَ رَقَن بِرِن مَ. عٍ نَشَ عٍتِيّن سُفَندِ، شّمّ نَشَن شَ دَنشَنِيَ نُ فبٌ، عَلَ شَشِلِ سّنِيّنشِ مَن نُ فٌرٌشِ نَشَن مَ. عٍ مَن نَشَ قِلِثُ، ثِرٌكٌرُ، نِكَنٌرٌ، تِمٌن، نُن ثَرَ مٍنَسِ سُفَندِ، عَ نُن نِكٌلَسِ عَنتِيْكِكَ نَشَن سٌشِ يُوِقِيٍ شَ دِينّ يَ مَ."},{"book":"تَرُشُي","chapter":"6","verse":"6","text":"عٍ نَشَ عٍ دّنتّفّ شّيرَيٍ بّ. شّيرَيٍ نَشَ عٍ بّلّشّ سَ عٍ شُنيِيٍ مَ، عٍ نَشَ عَلَ مَشَندِ عٍ بّ."},{"book":"تَرُشُي","chapter":"6","verse":"7","text":"عَلَ شَ مَسٍنيِ نَشَ يٍنسٍن يّ. عِسَ قْشِرَبِرّيٍ شُن نُ مَسَمَ عَ فبٍفبٍ رَ دَرِ سَلَمُ. سّرّشّدُبّ وُيَشِ قَن نُ دَنشَنِيَقٍ."},{"book":"تَرُشُي","chapter":"6","verse":"8","text":"عَلَ نَشَ عَ شَ هِننّ نُن سّنبّ قِ عٍتِيّن مَ. عَ نُ تْنشُمَيٍ نُن كَابَنَكٌ شُنفبٍيٍ رَبَمَ حَمَ تَفِ."},{"book":"تَرُشُي","chapter":"6","verse":"9","text":"سِرٍنِكَيٍ نُن عَلٍسَندِرٍكَ نَشٍيٍ نُ سَلِمَ سَلِدٍ كُي، نَشَن شِلِ «شْرّيَ مِشِ شَ سَلِدٍ»، عَ نُن يُوِقِيٍ نَشٍيٍ كٍلِشِ سِلِسِ نُن عَسِ، عٍ نَشَ سْنشْ عٍتِيّن مَ."},{"book":"تَرُشُي","chapter":"6","verse":"10","text":"كْنْ عٍ مُ نْ عٍتِيّن شَ وْيّنيِ رَ، بَرِ مَ عَلَ شَشِلِ سّنِيّنشِ نَن نُ شَشِلِمَيَ قِمَ عَ مَ."},{"book":"تَرُشُي","chapter":"6","verse":"11","text":"عَوَ، عٍ نَشَ شّمّ ندٍيٍ سَرٍ قِ، عٍ شَ عَ قَلَ، «مُشُ بَرَ عَ شُي مّ عَ وْيّنيِ قَلَمَ نَشَن مُ دَشَ عَننَبِ مُنسَ نُن عَلَ مَبِرِ.»"},{"book":"تَرُشُي","chapter":"6","verse":"12","text":"عٍ نَشَ حَمَ، قٌرِيٍ، نُن سّرِيّ كَرَ مْشْيٍ كُي عِسٌ. عٍ نَشَ بَفَن عَ مَ، عٍ عَ سُشُ، عٍ عَ شَنِن يُوِقِ كِيتِسَيٍ يِرٍ."},{"book":"تَرُشُي","chapter":"6","verse":"13","text":"عٍ نَشَ تْوحّفّلَيٍ رَ مِنِ، نَشٍيٍ عَ قَلَ، «يِ شّمّ مُ بَمَ وْيّنيِ حَاشِيٍ قَلَقٍ هْرْ مْبَنشِ نُن عَلَ شَ سّرِيّ شَ قٍ رَ."},{"book":"تَرُشُي","chapter":"6","verse":"14","text":"مُشُ بَرَ عَ شُي مّ، عَ عَ قَلَمَ عِسَ نَسَرّتِكَ قَمَ يِ هْرْ مْبَنشِ كَنَدٍ، عَ مَن نَامُنيِيٍ مَسَرَ مَ عَننَبِ مُنسَ نَشٍيٍ قِشِ وٌن مَ.»"},{"book":"تَرُشُي","chapter":"6","verse":"15","text":"يُوِقِ كِيتِسَيٍ بِرِن نَشَ عٍ يَ بَنبَن عٍتِيّن نَ، عَ يَتَفِ نَشَ لُ عٍ بّ عَلْ مَلٍكّ."}]}