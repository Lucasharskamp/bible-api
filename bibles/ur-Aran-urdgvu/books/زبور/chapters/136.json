{"data":[{"book":"زبور","chapter":"136","verse":"1","text":"رب کا شکر کرو، کیونکہ وہ بھلا ہے، اور اُس کی شفقت ابدی ہے۔"},{"book":"زبور","chapter":"136","verse":"2","text":"خداؤں کے خدا کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"3","text":"مالکوں کے مالک کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"4","text":"جو اکیلا ہی عظیم معجزے کرتا ہے اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"5","text":"جس نے حکمت کے ساتھ آسمان بنایا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"6","text":"جس نے زمین کو مضبوطی سے پانی کے اوپر لگا دیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"7","text":"جس نے آسمان کی روشنیوں کو خلق کیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"8","text":"جس نے سورج کو دن کے وقت حکومت کرنے کے لئے بنایا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"9","text":"جس نے چاند اور ستاروں کو رات کے وقت حکومت کرنے کے لئے بنایا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"10","text":"جس نے مصر میں پہلوٹھوں کو مار ڈالا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"11","text":"جو اسرائیل کو مصریوں میں سے نکال لایا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"12","text":"جس نے اُس وقت بڑی طاقت اور قدرت کا اظہار کیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"13","text":"جس نے بحرِ قُلزم کو دو حصوں میں تقسیم کر دیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"14","text":"جس نے اسرائیل کو اُس کے بیچ میں سے گزرنے دیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"15","text":"جس نے فرعون اور اُس کی فوج کو بحرِ قُلزم میں بہا کر غرق کر دیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"16","text":"جس نے ریگستان میں اپنی قوم کی قیادت کی اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"17","text":"جس نے بڑے بادشاہوں کو شکست دی اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"18","text":"جس نے طاقت ور بادشاہوں کو مار ڈالا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"19","text":"جس نے اموریوں کے بادشاہ سیحون کو موت کے گھاٹ اُتارا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"20","text":"جس نے بسن کے بادشاہ عوج کو ہلاک کر دیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"21","text":"جس نے اُن کا ملک اسرائیل کو میراث میں دیا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"22","text":"جس نے اُن کا ملک اپنے خادم اسرائیل کی موروثی ملکیت بنایا اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"23","text":"جس نے ہمارا خیال کیا جب ہم خاک میں دب گئے تھے اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"24","text":"جس نے ہمیں اُن کے قبضے سے چھڑایا جو ہم پر ظلم کر رہے تھے اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"25","text":"جو تمام جانداروں کو خوراک مہیا کرتا ہے اُس کا شکر کرو، کیونکہ اُس کی شفقت ابدی ہے۔"},{"book":"زبور","chapter":"136","verse":"26","text":"آسمان کے خدا کا شکر کرو، کیونکہ اُس کی شفقت ابدی ہے۔"}]}