{"data":[{"book":"yohanaḥ","chapter":"10","verse":"1","text":"ahaṁ yuṣmānatiyathārthaṁ vadāmi, yo jano dvāreṇa na praviśya kenāpyanyena meṣagṛhaṁ praviśati sa eva steno dasyuśca|"},{"book":"yohanaḥ","chapter":"10","verse":"2","text":"yo dvāreṇa praviśati sa eva meṣapālakaḥ|"},{"book":"yohanaḥ","chapter":"10","verse":"3","text":"dauvārikastasmai dvāraṁ mocayati meṣagaṇaśca tasya vākyaṁ śṛṇoti sa nijān meṣān svasvanāmnāhūya bahiḥ kṛtvā nayati|"},{"book":"yohanaḥ","chapter":"10","verse":"4","text":"tathā nijān meṣān bahiḥ kṛtvā svayaṁ teṣām agre gacchati, tato meṣāstasya śabdaṁ budhyante, tasmāt tasya paścād vrajanti|"},{"book":"yohanaḥ","chapter":"10","verse":"5","text":"kintu parasya śabdaṁ na budhyante tasmāt tasya paścād vrajiṣyanti varaṁ tasya samīpāt palāyiṣyante|"},{"book":"yohanaḥ","chapter":"10","verse":"6","text":"yīśustebhya imāṁ dṛṣṭāntakathām akathayat kintu tena kathitakathāyāstātparyyaṁ te nābudhyanta|"},{"book":"yohanaḥ","chapter":"10","verse":"7","text":"ato yīśuḥ punarakathayat, yuṣmānāhaṁ yathārthataraṁ vyāharāmi, meṣagṛhasya dvāram ahameva|"},{"book":"yohanaḥ","chapter":"10","verse":"8","text":"mayā na praviśya ya āgacchan te stenā dasyavaśca kintu meṣāsteṣāṁ kathā nāśṛṇvan|"},{"book":"yohanaḥ","chapter":"10","verse":"9","text":"ahameva dvārasvarūpaḥ, mayā yaḥ kaścita praviśati sa rakṣāṁ prāpsyati tathā bahirantaśca gamanāgamane kṛtvā caraṇasthānaṁ prāpsyati|"},{"book":"yohanaḥ","chapter":"10","verse":"10","text":"yo janastenaḥ sa kevalaṁ stainyabadhavināśān karttumeva samāyāti kintvaham āyu rdātum arthāt bāhūlyena tadeva dātum āgaccham|"},{"book":"yohanaḥ","chapter":"10","verse":"11","text":"ahameva satyameṣapālako yastu satyo meṣapālakaḥ sa meṣārthaṁ prāṇatyāgaṁ karoti;"},{"book":"yohanaḥ","chapter":"10","verse":"12","text":"kintu yo jano meṣapālako na, arthād yasya meṣā nijā na bhavanti, ya etādṛśo vaitanikaḥ sa vṛkam āgacchantaṁ dṛṣṭvā mejavrajaṁ vihāya palāyate, tasmād vṛkastaṁ vrajaṁ dhṛtvā vikirati|"},{"book":"yohanaḥ","chapter":"10","verse":"13","text":"vaitanikaḥ palāyate yataḥ sa vetanārthī meṣārthaṁ na cintayati|"},{"book":"yohanaḥ","chapter":"10","verse":"14","text":"ahameva satyo meṣapālakaḥ, pitā māṁ yathā jānāti, ahañca yathā pitaraṁ jānāmi,"},{"book":"yohanaḥ","chapter":"10","verse":"15","text":"tathā nijān meṣānapi jānāmi, meṣāśca māṁ jānānti, ahañca meṣārthaṁ prāṇatyāgaṁ karomi|"},{"book":"yohanaḥ","chapter":"10","verse":"16","text":"aparañca etad gṛhīya meṣebhyo bhinnā api meṣā mama santi te sakalā ānayitavyāḥ; te mama śabdaṁ śroṣyanti tata eko vraja eko rakṣako bhaviṣyati|"},{"book":"yohanaḥ","chapter":"10","verse":"17","text":"prāṇānahaṁ tyaktvā punaḥ prāṇān grahīṣyāmi, tasmāt pitā mayi snehaṁ karoti|"},{"book":"yohanaḥ","chapter":"10","verse":"18","text":"kaścijjano mama prāṇān hantuṁ na śaknoti kintu svayaṁ tān samarpayāmi tān samarpayituṁ punargrahītuñca mama śaktirāste bhāramimaṁ svapituḥ sakāśāt prāptoham|"},{"book":"yohanaḥ","chapter":"10","verse":"19","text":"asmādupadeśāt punaśca yihūdīyānāṁ madhye bhinnavākyatā jātā|"},{"book":"yohanaḥ","chapter":"10","verse":"20","text":"tato bahavo vyāharan eṣa bhūtagrasta unmattaśca, kuta etasya kathāṁ śṛṇutha?"},{"book":"yohanaḥ","chapter":"10","verse":"21","text":"kecid avadan etasya kathā bhūtagrastasya kathāvanna bhavanti, bhūtaḥ kim andhāya cakṣuṣī dātuṁ śaknoti?"},{"book":"yohanaḥ","chapter":"10","verse":"22","text":"śītakāle yirūśālami mandirotsargaparvvaṇyupasthite"},{"book":"yohanaḥ","chapter":"10","verse":"23","text":"yīśuḥ sulemāno niḥsāreṇa gamanāgamane karoti,"},{"book":"yohanaḥ","chapter":"10","verse":"24","text":"etasmin samaye yihūdīyāstaṁ veṣṭayitvā vyāharan kati kālān asmākaṁ vicikitsāṁ sthāpayiṣyāmi? yadyabhiṣikto bhavati tarhi tat spaṣṭaṁ vada|"},{"book":"yohanaḥ","chapter":"10","verse":"25","text":"tadā yīśuḥ pratyavadad aham acakathaṁ kintu yūyaṁ na pratītha, nijapitu rnāmnā yāṁ yāṁ kriyāṁ karomi sā kriyaiva mama sākṣisvarūpā|"},{"book":"yohanaḥ","chapter":"10","verse":"26","text":"kintvahaṁ pūrvvamakathayaṁ yūyaṁ mama meṣā na bhavatha, kāraṇādasmān na viśvasitha|"},{"book":"yohanaḥ","chapter":"10","verse":"27","text":"mama meṣā mama śabdaṁ śṛṇvanti tānahaṁ jānāmi te ca mama paścād gacchanti|"},{"book":"yohanaḥ","chapter":"10","verse":"28","text":"ahaṁ tebhyo'nantāyu rdadāmi, te kadāpi na naṁkṣyanti kopi mama karāt tān harttuṁ na śakṣyati|"},{"book":"yohanaḥ","chapter":"10","verse":"29","text":"yo mama pitā tān mahyaṁ dattavān sa sarvvasmāt mahān, kopi mama pituḥ karāt tān harttuṁ na śakṣyati|"},{"book":"yohanaḥ","chapter":"10","verse":"30","text":"ahaṁ pitā ca dvayorekatvam|"},{"book":"yohanaḥ","chapter":"10","verse":"31","text":"tato yihūdīyāḥ punarapi taṁ hantuṁ pāṣāṇān udatolayan|"},{"book":"yohanaḥ","chapter":"10","verse":"32","text":"yīśuḥ kathitavān pituḥ sakāśād bahūnyuttamakarmmāṇi yuṣmākaṁ prākāśayaṁ teṣāṁ kasya karmmaṇaḥ kāraṇān māṁ pāṣāṇairāhantum udyatāḥ stha?"},{"book":"yohanaḥ","chapter":"10","verse":"33","text":"yihūdīyāḥ pratyavadan praśastakarmmaheto rna kintu tvaṁ mānuṣaḥ svamīśvaram uktveśvaraṁ nindasi kāraṇādasmāt tvāṁ pāṣāṇairhanmaḥ|"},{"book":"yohanaḥ","chapter":"10","verse":"34","text":"tadā yīśuḥ pratyuktavān mayā kathitaṁ yūyam īśvarā etadvacanaṁ yuṣmākaṁ śāstre likhitaṁ nāsti kiṁ?"},{"book":"yohanaḥ","chapter":"10","verse":"35","text":"tasmād yeṣām uddeśe īśvarasya kathā kathitā te yadīśvaragaṇā ucyante dharmmagranthasyāpyanyathā bhavituṁ na śakyaṁ,"},{"book":"yohanaḥ","chapter":"10","verse":"36","text":"tarhyāham īśvarasya putra iti vākyasya kathanāt yūyaṁ pitrābhiṣiktaṁ jagati preritañca pumāṁsaṁ katham īśvaranindakaṁ vādaya?"},{"book":"yohanaḥ","chapter":"10","verse":"37","text":"yadyahaṁ pituḥ karmma na karomi tarhi māṁ na pratīta;"},{"book":"yohanaḥ","chapter":"10","verse":"38","text":"kintu yadi karomi tarhi mayi yuṣmābhiḥ pratyaye na kṛte'pi kāryye pratyayaḥ kriyatāṁ, tato mayi pitāstīti pitaryyaham asmīti ca kṣātvā viśvasiṣyatha|"},{"book":"yohanaḥ","chapter":"10","verse":"39","text":"tadā te punarapi taṁ dharttum aceṣṭanta kintu sa teṣāṁ karebhyo nistīryya"},{"book":"yohanaḥ","chapter":"10","verse":"40","text":"puna ryarddan adyāstaṭe yatra purvvaṁ yohan amajjayat tatrāgatya nyavasat|"},{"book":"yohanaḥ","chapter":"10","verse":"41","text":"tato bahavo lokāstatsamīpam āgatya vyāharan yohan kimapyāścaryyaṁ karmma nākarot kintvasmin manuṣye yā yaḥ kathā akathayat tāḥ sarvvāḥ satyāḥ;"},{"book":"yohanaḥ","chapter":"10","verse":"42","text":"tatra ca bahavo lokāstasmin vyaśvasan|"}]}