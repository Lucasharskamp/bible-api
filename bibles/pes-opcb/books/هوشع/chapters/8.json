{"data":[{"book":"هوشع","chapter":"8","verse":"1","text":"خداوند می‌فرماید: «شیپور خطر را به صدا درآورید! دشمن مثل عقاب بر سر قوم من فرود می‌آید، چون قوم من عهد مرا شکسته و از فرمانهایم سرپیچی کرده‌اند."},{"book":"هوشع","chapter":"8","verse":"2","text":"«اسرائیل از من یاری می‌خواهند و مرا خدای خود می‌خوانند."},{"book":"هوشع","chapter":"8","verse":"3","text":"ولی دیگر دیر شده است! قوم اسرائیل فرصتی را که داشتند با بی‌اعتنایی از دست دادند، پس اینک دشمنانش به جانشان خواهند افتاد."},{"book":"هوشع","chapter":"8","verse":"4","text":"ایشان پادشاهان و رهبران خود را بدون تأیید من تعیین کرده و بتهایی از طلا و نقره ساخته‌اند، پس اینک نابود خواهند شد."},{"book":"هوشع","chapter":"8","verse":"5","text":"«ای سامره، من از این بُتی که به شکل گوساله ساخته‌ای بیزارم. آتش غضبم بر ضد تو شعله‌ور است. چقدر طول خواهد کشید تا یک انسان درستکار در میان تو پیدا شود؟"},{"book":"هوشع","chapter":"8","verse":"6","text":"چقدر طول خواهد کشید تا بفهمی گوساله‌ای که می‌پرستی، ساختهٔ دست انسان است؟ این گوساله، خدا نیست! پس خرد خواهد شد."},{"book":"هوشع","chapter":"8","verse":"7","text":"«آنها باد می‌کارند و گردباد درو می‌کنند. خوشه‌های گندمشان محصولی نمی‌دهد و اگر محصولی نیز بدهد بیگانگان آن را می‌خورند."},{"book":"هوشع","chapter":"8","verse":"8","text":"«اسرائیل بلعیده شده و اکنون همچون ظرفی شکسته در میان قومها افتاده است."},{"book":"هوشع","chapter":"8","verse":"9","text":"ایشان همچون گورخری تنها که در پی یافتن زوج است، به آشور رفته‌اند. مردم اسرائیل خود را به عاشقان زیادی فروخته‌اند."},{"book":"هوشع","chapter":"8","verse":"10","text":"با اینکه دوستانی از سرزمینهای مختلف با پول خریده‌اند، اما من ایشان را به اسیری می‌فرستم تا زیر بار ظلم و ستم پادشاه آشور جانشان به ستوه آید."},{"book":"هوشع","chapter":"8","verse":"11","text":"«اسرائیل مذبحهای زیادی ساخته است، ولی نه برای پرستش من! آنها مذبحهای گناهند!"},{"book":"هوشع","chapter":"8","verse":"12","text":"هزاران حکم از شریعت خود به ایشان دادم، اما آنها را چیزی غریب دانستند."},{"book":"هوشع","chapter":"8","verse":"13","text":"قوم اسرائیل مراسم قربانیهای خود را دوست دارند، ولی این مراسم مورد پسند من نیست. من گناه آنها را فراموش نخواهم کرد و ایشان را مجازات کرده به مصر باز خواهم گرداند."},{"book":"هوشع","chapter":"8","verse":"14","text":"«اسرائیل قصرهای بزرگی ساخته و یهودا برای شهرهایش استحکامات دفاعی عظیمی بنا کرده است، ولی آنها آفرینندۀ خود را فراموش کرده‌اند. پس من این قصرها و استحکامات را به آتش خواهم کشید.»"}]}