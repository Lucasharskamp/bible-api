{"data":[{"book":"ЛЯВІТ","chapter":"22","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"22","verse":"2","text":"скажы Аарону і сынам ягоным, каб яны асьцярожныя былі са сьвятынямі сыноў Ізраілевых і не зьневажалі сьвятога імя Майго ў тым, што яны прысьвячаюць Мне. Я Гасподзь."},{"book":"ЛЯВІТ","chapter":"22","verse":"3","text":"Скажы ім: калі хто з нашчадкаў вашых у роды вашыя, маючы на сабе нячыстасьць, падступіцца да сьвятыняў, якія прысьвячаюць сыны Ізраілевыя Госпаду, дык зьнішчыцца душа тая ад аблічча Майго. Я Гасподзь."},{"book":"ЛЯВІТ","chapter":"22","verse":"4","text":"Хто зь семя Ааронавага пракажоны, альбо мае цечыва, той не павінен есьці сьвятыняў, пакуль не ачысьціцца; і хто дакранецца да чаго-небудзь нячыстага ад мёртвага альбо ў каго здарыцца цеча семені,"},{"book":"ЛЯВІТ","chapter":"22","verse":"5","text":"альбо хто дакранецца да якога-небудзь гада, ад якога ён зробіцца нячысты, альбо да чалавека, ад якога ён зробіцца нячысты якой-колечы нячыстасьцю, -"},{"book":"ЛЯВІТ","chapter":"22","verse":"6","text":"той, дакрануўшыся да гэтага, нячысты будзе да вечара і не павінен есьці сьвятыняў раней, чым абмые цела сваё вадою;"},{"book":"ЛЯВІТ","chapter":"22","verse":"7","text":"але калі зойдзе сонца, і ён ачысьціцца, тады можа ён есьці сьвятыні, бо гэта ягоная ежа."},{"book":"ЛЯВІТ","chapter":"22","verse":"8","text":"Здыхляціны і зьвераядзіны ён не павінен есьці, каб не апаганіцца гэтым. Я Гасподзь."},{"book":"ЛЯВІТ","chapter":"22","verse":"9","text":"Хай шануюць яны загады Мае, каб не панесьці на сабе грэху і не памерці ў ім, калі парушаць гэта. Я Гасподзь, Які асьвячае іх."},{"book":"ЛЯВІТ","chapter":"22","verse":"10","text":"Ніхто староньні ня можа есьці сьвятыні; той, хто пасяліўся ў сьвятара, і найміт не павінен есьці сьвятыні;"},{"book":"ЛЯВІТ","chapter":"22","verse":"11","text":"калі ж сьвятар купіць сабе чалавека за срэбра, дык гэты можа есьці яе; таксама і дамачадцы могуць есьці хлеб ягоны."},{"book":"ЛЯВІТ","chapter":"22","verse":"12","text":"Калі дачка сьвятарова выйдзе замуж за староньняга, дык яна не павінна есьці прынесеных сьвятыняў;"},{"book":"ЛЯВІТ","chapter":"22","verse":"13","text":"а калі дачка сьвятаровая будзе ўдава, альбо разьведзеная, і дзяцей ня будзе ў яе, і вернецца ў дом бацькі свайго, як была ў маладосьці сваёй, тады яна можа есьці хлеб бацькі свайго; і ніхто староньні не павінен есьці яго."},{"book":"ЛЯВІТ","chapter":"22","verse":"14","text":"Хто памылкова зьесьць што-колечы зь сьвятыні, той павінен аддаць сьвятару сьвятыню і дадаць да яе пятую долю яе."},{"book":"ЛЯВІТ","chapter":"22","verse":"15","text":"Сьвятары самыя не павінны ганьбіць сьвятыні сыноў Ізраілевых, якія яны прыносяць Госпаду,"},{"book":"ЛЯВІТ","chapter":"22","verse":"16","text":"і не павінны наклікаць на сябе віну ў злачынстве, калі будуць есьці сьвятыні свае, бо Я Гасподзь, Які асьвячае іх."},{"book":"ЛЯВІТ","chapter":"22","verse":"17","text":"І наказаў Гасподзь Майсею сказаць:"},{"book":"ЛЯВІТ","chapter":"22","verse":"18","text":"абвясьці Аарону і сынам ягоным і ўсім сынам Ізраілевым і скажы ім: калі хто з дому Ізраілевага, альбо з прыхадняў сярод Ізраільцянаў, хай паводле абяцаньня якога, альбо з руплівасьці прыносіць ахвяру сваю, якую прыносяць Госпаду на цэласпаленьне,"},{"book":"ЛЯВІТ","chapter":"22","verse":"19","text":"дык, каб гэтым набыць упадабаньне ў Бога, ахвяра павінна быць без пахібы, мужчынскага полу, з буйнога быдла, з авечак і з коз."},{"book":"ЛЯВІТ","chapter":"22","verse":"20","text":"Ніякай жывёліны, на якой ёсьць пахіба, ня прыносьце, бо гэта не здабудзе вам упадабаньня."},{"book":"ЛЯВІТ","chapter":"22","verse":"21","text":"І калі хто прыносіць мірную ахвяру Госпаду, выконваючы абяцаньне, альбо з руплівасьці, з буйнога быдла альбо з дробнага, дык ахвяра павінна быць без пахібы, каб быць даспадобы Богу: ніякай пахібы не павінна быць на ёй;"},{"book":"ЛЯВІТ","chapter":"22","verse":"22","text":"жывёліны сьляпое, альбо пашкоджанай, альбо выродлівай, альбо хворай, альбо кароставай, альбо пархатай, такіх ня прыносьце Госпаду і ў ахвяру не давайце іх на ахвярнік Гасподні;"},{"book":"ЛЯВІТ","chapter":"22","verse":"23","text":"цяля і ягня з чэлесамі, непамерна доўгімі альбо кароткімі, у ахвяру руплівасьці прынесьці можаш; а калі паводле абяцаньня, дык гэта недаспадобы будзе Богу;"},{"book":"ЛЯВІТ","chapter":"22","verse":"24","text":"жывёліны, у якое яйкі раздушаныя, разьбітыя, адарваныя, альбо выразаныя, ня прыносьце Госпаду і ў зямлі вашай не рабеце гэтага;"},{"book":"ЛЯВІТ","chapter":"22","verse":"25","text":"і з рук іншаземцаў ня прыносьце дароў Богу вашаму, бо на іх ёсць хібіна, загана на іх: ня будуць яны прынятыя ад вас."},{"book":"ЛЯВІТ","chapter":"22","verse":"26","text":"І наказаў Гасподзь Майсею сказаць:"},{"book":"ЛЯВІТ","chapter":"22","verse":"27","text":"калі народзіцца цяля, альбо ягня, альбо казьляня, дык сем дзён яны павінны прабыць пры маці сваёй, а з восьмага дня і далей будзе спадобнае на прынясеньне ў ахвяру Госпаду;"},{"book":"ЛЯВІТ","chapter":"22","verse":"28","text":"але ні каровы, ні авечкі не калеце ў той самы дзень з прыплодам яе."},{"book":"ЛЯВІТ","chapter":"22","verse":"29","text":"Калі прыносіце Госпаду ахвяру падзякі, дык прыносьце яе так, каб яна здабыла вам упадабаньне;"},{"book":"ЛЯВІТ","chapter":"22","verse":"30","text":"таго ж самага дня трэба зьесьці яе, не пакідайце яе да раніцы. Я Гасподзь."},{"book":"ЛЯВІТ","chapter":"22","verse":"31","text":"І шануйце запаведзі Мае і выконвайце іх. Я Гасподзь."},{"book":"ЛЯВІТ","chapter":"22","verse":"32","text":"Не зьневажайце сьвятога імя Майго, каб Я быў сьвяты сярод сыноў Ізраілевых. Я Гасподзь, які асьвячае вас,"},{"book":"ЛЯВІТ","chapter":"22","verse":"33","text":"Які вывеў вас зь зямлі Егіпецкай, каб быць вашым Богам: Я Гасподзь."}]}