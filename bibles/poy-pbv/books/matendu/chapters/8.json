{"data":[{"book":"Matendu","chapter":"8","verse":"1","text":"Sauli kashiwoniti shitendu ashi sha kumlaga Stefanu kuwera shiherepa. Lishaka ali shipinga sha wantu yawamjimira Yesu aku Yerusalemu lyanjiti kutabisiwa nakamu. Wantu woseri yawamjimira Kristu, paiwera ndiri hera wantumintumi walii, walazimikiti kugenda aku na aku na kweneya museemu zya malambu ga Yudeya na Samariya."},{"book":"Matendu","chapter":"8","verse":"2","text":"Wantu watahoziwa wamsiri Stefanu, wamtenderi makiwa makulu."},{"book":"Matendu","chapter":"8","verse":"3","text":"Kumbiti Sauli kashiharabisiya shipinga sha wantu yawamjimira Yesu. Kingira kila numba na kuwakamula wapalu na wadala na kuwatula mushibetubetu."},{"book":"Matendu","chapter":"8","verse":"4","text":"Walii wapalanganikiti wagenda aku na aku wankulibwelera shisoweru."},{"book":"Matendu","chapter":"8","verse":"5","text":"Filipi kasuluka kingira lushi lwa Samariya, kawabwelera kuusu Kristu."},{"book":"Matendu","chapter":"8","verse":"6","text":"Na makutanu kwa nfiru yimu wapikinira visoweru vira vyakatakuliti na Filipi pawapikaniriti na kulola mauzauza gakagatenditi."},{"book":"Matendu","chapter":"8","verse":"7","text":"Washamshera wadoda wawalawa wantu wavuwa pawagutanga, wantu wavuwa yawalewelekiti na vibyeketu, woseri waponiziwitwi."},{"book":"Matendu","chapter":"8","verse":"8","text":"Iweri sekuseku ngulu pakati palushi lulii"},{"book":"Matendu","chapter":"8","verse":"9","text":"Muntu yumu, litawu lyakuwi Simoni, panu kwanja kaweriti pakanyawa uhawi pakati palushi palii, pakawakangasha wantu wa maisi ga Wasamariya, pakatakula paweri yomberi ndo muntu mkulu."},{"book":"Matendu","chapter":"8","verse":"10","text":"Woseri wampikanira kwanjira mdidini ata mkulu, pawatakula, Muntu ayu ndo likakala lya Mlungu yakashemwa, likakala likulu."},{"book":"Matendu","chapter":"8","verse":"11","text":"Wampikanira toziya kawakangashira kwa uhawi wakuwi kwa shipindi shitali."},{"book":"Matendu","chapter":"8","verse":"12","text":"Kumbiti pawamjimiriti Filipi, pakabwera visoweru viwagira vya ufalumi wa Mlungu, na litawu lyakuwi Yesu Kristu, wabatiziwa, wapalu na wadala."},{"book":"Matendu","chapter":"8","verse":"13","text":"Na yomberi Simoni mweni kajimiriti kubatizwa, walikola na Filipi, kalikangasha pakagawoniti makangashu na mauzauza makulu gagatendikiti."},{"book":"Matendu","chapter":"8","verse":"14","text":"Wantumintumi yawaweriti Yerusalemu, pawapikaniriti kuwera Samariya washijimira Shisoweru sha Mlungu, womberi wawatumiti Peteru na Yohani,"},{"book":"Matendu","chapter":"8","verse":"15","text":"Womberi pawasokiti, wawaluwira wamwanki Rohu Mnanagala."},{"book":"Matendu","chapter":"8","verse":"16","text":"Kwa mana badu hakeniwasulukiri ata yumu gwawu, ila wabatiziwa hera kwa litawu lyakuwi Mtuwa Yesu."},{"book":"Matendu","chapter":"8","verse":"17","text":"Watula mawoku gawu panani pawu, nawomberi wamyanga Rohu Mnanagala"},{"book":"Matendu","chapter":"8","verse":"18","text":"Simoni pakawoniti kuwera wantu wankupananwa Rohu Mnanagala kwa kutulilwa mawoku ga wantumintumi, yomberi kafiruwiti kuwapanana mpiya pakalonga,"},{"book":"Matendu","chapter":"8","verse":"19","text":"Mmpanani neni uwezu awu, su kila muntu yanfira kumtulira mawoku gangu, kawanki Rohu Mnanagala."},{"book":"Matendu","chapter":"8","verse":"20","text":"Kumbiti Peteru kamwankula, gwagamiri kutali na mpiya zyaku toziya gulihola handa guweza kuhemera lifupu lya Mlungu kwa mpiya."},{"book":"Matendu","chapter":"8","verse":"21","text":"Gwahera shifungu wala gwahera seemu pakati pashitwatira ashi, Toziya moyu gwaku guherepa ndiri kulongolu kwa Mlungu."},{"book":"Matendu","chapter":"8","verse":"22","text":"Su, guleki madoda gaku aga, gukamluwi Mtuwa, na yomberi kaweza kukulekeziya maholu gaku aga."},{"book":"Matendu","chapter":"8","verse":"23","text":"Kwa mana nukuwona handa gumema weya nentu na gwa mtatilwa gwa vidoda."},{"book":"Matendu","chapter":"8","verse":"24","text":"Simoni kankula, pakatakula, munduwili mwenga kwa Mtuwa, nashiza kumpata shoseri pakati pa aga gamtakuliti."},{"book":"Matendu","chapter":"8","verse":"25","text":"Peteru na Yohani pawabweriti kala kuusu Mtuwa, wawuya Yerusalemu. Wabweriti shisoweru shiwagira pakati pavijiji vya Samariya."},{"book":"Matendu","chapter":"8","verse":"26","text":"Ntumintumi gwa kumpindi gwa Mtuwa katakula na Filipi, kamgambira, Guwuki ugendi ouwega wa kusika ata njira ilii yailawa Yerusalemu kugenda Gaza, njira ayi ipita kushiwala."},{"book":"Matendu","chapter":"8","verse":"27","text":"Nayomberi kawuka, kagenda, shipindi shirashi kuweriti na Mwisiopiya yumu, towashi, mweni kaweriti kamumwanja kugenda ukaya. Muntu ayu kaweriti mkolamlima kamanika gwa luhanja lwa Kandaki, malikiya gwa Esiyopiya. Kaweriti kagenda aku Yerusalemu kuguwira na shipindi ashi kaweriti kankuwuya pakawera kakwena mbutuka ya kunika."},{"book":"Matendu","chapter":"8","verse":"28","text":"Pakaweriti kammwanja, kaweriti kankushibetula shintola sha mbuyi gwa Mlungu Isaya."},{"book":"Matendu","chapter":"8","verse":"29","text":"Rohu kamgambira Filipi, Gusegeleri pakwegera na mbutuka ayi, gulikoliri nayi."},{"book":"Matendu","chapter":"8","verse":"30","text":"Su Filipu kagenda mbiru, kampikanira kankubetula mushintora sha Isaya mbuyi gwa Mlungu. Filipi kamkosiyiti, “Hashi, gugamana aga gagubetula?”"},{"book":"Matendu","chapter":"8","verse":"31","text":"Yomberi kamwankuliti, “Hanwezi hashi kugamana pota muntu gwa kuntakulira?” Shakapanu yomberi kamluwiti Filipi kakweni na kulivaga pamuhera na yomberi mumbutuka."},{"book":"Matendu","chapter":"8","verse":"32","text":"Na shifungu sha Malembu Mananagala gakaweriti kankugabetula ndo aga,"},{"book":"Matendu","chapter":"8","verse":"33","text":"Wamsoniziyiti na kunyima shakafiruwa. Kwahera yakaweza kuyowera kuusu shiyiwuku shakuwi."},{"book":"Matendu","chapter":"8","verse":"34","text":"Afisa ulii kamwankula Filipi, katakula, nukuluwa, mbuyi ayu, katakula visoweru avi kwa visoweru vya gaa, ndo visoweru vyakuwi mweni ama vya muntu mmonga"},{"book":"Matendu","chapter":"8","verse":"35","text":"Filipi kanjiti kutakula, kanjiti kwa Malembu Mananagala galaa aga, kamgambiriti yomberi Shisoweru Shiwagira sha Yesu."},{"book":"Matendu","chapter":"8","verse":"36","text":"Pawaweriti wankali wakwendereya na mwanja, wasokiti pahala pana mashi, na afisa ulii katakula, “pahala panu pana mashi, kwana shoseri sha kunewelera nambatizwa?”"},{"book":"Matendu","chapter":"8","verse":"37","text":"Filipu katakula, Pagujimira kwa moyu gwaku goseri, iwezikana. Kankula, kalonga, njimira handa Yesu Kristu ndo Mwana gwa Mlungu."},{"book":"Matendu","chapter":"8","verse":"38","text":"Kaamuli mbutuka ilii igoloki, wasuluka woseri wawili mmashi, Filipi na towashi ulii, nayomberi kambatiza."},{"book":"Matendu","chapter":"8","verse":"39","text":"Shakapanu, pawakweniti kulawa mmashi, Rohu gwa Mtuwa kamnyasula Filipi, towashi ulii hapani kamwoni kayi, su kagenditi zakuwi kasekuseku."},{"book":"Matendu","chapter":"8","verse":"40","text":"Kumbiti Filipi kawonikana pakati pa Azotu, na pakaweriti pakapita pakabwera shisoweru shiwagira pakati palushi yoseri, ata kingira Kaisariya."}]}