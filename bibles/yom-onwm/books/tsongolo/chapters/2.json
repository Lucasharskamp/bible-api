{"data":[{"book":"Tsongolo","chapter":"2","verse":"1","text":"—Sonika kuidi mbasi yi dibundu di Efeso : “Tala mantuba mutu wowo simbidi tsambudi di zimbuetete mu koko kuandi ku lubakala ayi wundiatila va khatitsika tsambudi di bima biobi beti tetika minda, bima biobi biba bi nolo :"},{"book":"Tsongolo","chapter":"2","verse":"2","text":"Nzebi mavanga maku ayi ziphasi ziaku mu kisalu ayi mvibudulu aku. Ayi nzebi ti wulendi kanga ko ntima bu wulembo talanga batu bambimbi ayi ngeyo wutota batu beti tuba ti badi bamvuala vayi basi bamvuala ko, ayi, ngeyo wuba mona badi bankua luvunu."},{"book":"Tsongolo","chapter":"2","verse":"3","text":"Mvibudulu widi yaku, wukanga ntima mu ziphasi mu diambu di dizina diama ayi wusia vonga ko."},{"book":"Tsongolo","chapter":"2","verse":"4","text":"Vayi diambu ndibeki diawu diadi : ngeyo wulozidi luzolo luaku lutheti."},{"book":"Tsongolo","chapter":"2","verse":"5","text":"Bika wutebuka moyo vovo wubuididi ; balula mavanga ayi vanga mavanga matheti. Bila enati buawu ko, buna ndiela kuiza kuidi ngeyo ayi ndiela botula kima kioki beti tetika muindꞌaku va buangu kiandi enati wukadi balula mavanga."},{"book":"Tsongolo","chapter":"2","verse":"6","text":"Tala diambu dimosi di mboti didi yaku : wunlendanga mavanga ma Banikolayite ; minu mamvama ndieti kumalenda."},{"book":"Tsongolo","chapter":"2","verse":"7","text":"Bika, woso widi matu, kawa mantuba pheve kuidi mabundu. Kuidi woso wela nunga, ndiela kumvana minsua mu dia mimbutu mi nti wu luzingu widi mu Paladisu di Nzambi.”"},{"book":"Tsongolo","chapter":"2","verse":"8","text":"—Sonika kuidi mbasi yi dibundu di Similini : “Tala mambu mantuba mutu wowo widi wutheti ayi wutsuka, mutu wowo wufua ayi widi moyo :"},{"book":"Tsongolo","chapter":"2","verse":"9","text":"Nzebi ziphasi ziaku ayi sukama kuaku. Muaki widi nkua kimvuama ayi nzebi bifingu bi batu bobo beti tuba ti badi Bayuda vayi basi Bayuda ko. Bawu badi nzo yi lukutukunu yi Satana."},{"book":"Tsongolo","chapter":"2","verse":"10","text":"Kadi mona tsisi mu ziphasi zikuvingila. Tala satana2.10 Satana : voti diabulu. weka kuiza lozi bankaka mu beno mu nloko muingi balutota. Ayi luela mona ziphasi mu tezo ki dikumi di bilumbu. Kala wukuikama nate ku lufua, buna ndiela kuvana budu ki luzingu."},{"book":"Tsongolo","chapter":"2","verse":"11","text":"Bika, woso widi matu, kawa mantuba Pheve kuidi mabundu. Woso wela nunga kalendi mona phasi ko mu lufua lunzole.”"},{"book":"Tsongolo","chapter":"2","verse":"12","text":"—Sonika kuidi mbasi yi dibundu di Pelingami : “Tala mambu mantuba mutu wowo simbidi sabala kisekoso bumboti, iidi meno mu zindambu zizole :"},{"book":"Tsongolo","chapter":"2","verse":"13","text":"Nzebi kuevi weta vuanda ; nzebi ti kuawu kuidi kundu ki Satana ayi ngeyo simbididi ngolo dizina diama ayi wusia tunuka ko minu kiama mu bilumbu bi Antipasi, mbangi ama yi kuikama, yivondo kuidi beno ; koko kumvuandanga satana."},{"book":"Tsongolo","chapter":"2","verse":"14","text":"Vayi mambu mafioti ndibeki : ngeyo widi ayi batu basimbididi malongi ma Balami, mutu wulonga Balaki mu leka ntambu va ntuala bana ba Iseli. Wuzola ti badia bima bitambuku kuidi bitumba ayi bakiyekula mu kitsuza."},{"book":"Tsongolo","chapter":"2","verse":"15","text":"Buna ngeyo widi diaka ayi batu bobo bansimbidila malongi ma Banikolayite."},{"book":"Tsongolo","chapter":"2","verse":"16","text":"Diawu balula mavanga ; bila enati buawu ko, buna ndieka kuiza nsualu kuidi ngeyo ayi ndiela kuba nuanisina mu sabala ki munuꞌama."},{"book":"Tsongolo","chapter":"2","verse":"17","text":"Bika, woso widi matu, kawa mantuba pheve kuidi mabundu."},{"book":"Tsongolo","chapter":"2","verse":"18","text":"—Sonika kuidi mbasi yi dibundu di Tiatila : “Tala mambu mantuba Muana Nzambi, widi meso madi banga minlaki mi mbazu, malu madedikini banga sengo kibuakusu ku mbazu :"},{"book":"Tsongolo","chapter":"2","verse":"19","text":"Nzebi mavanga maku ayi luzolo luaku, minu kiaku kisalu kiaku, mvibuduluꞌaku ayi mavanga maku matsuka maviokidi momo matheti."},{"book":"Tsongolo","chapter":"2","verse":"20","text":"Vayi diambu ndibeki : wulembo talanga kuaku nketo wowo Zezabeli, nketo wowo weti tuba ti niandi widi mbikudi wu nketo ; niandi weti longa ayi weti zimbisa bisadi biama bu keti kuba vukumuna mu vanganga kitsuza ayi mu dia bima bitambuku kuidi bitumba."},{"book":"Tsongolo","chapter":"2","verse":"21","text":"Ndimbikila thangu muingi kabalula mavanga vayi mengi balula mavanga mandi ma kitsuza kiandi."},{"book":"Tsongolo","chapter":"2","verse":"22","text":"Tala, ndieka kunloza va mfulu yi ziphasi va kimosi ayi batu bobo bamvanganga yandi kitsuza enati bakadi balula mavanga."},{"book":"Tsongolo","chapter":"2","verse":"23","text":"Ndiela vonda bana bandi ayi mabundu moso mela zaba ti minu ndimfionguninanga mayindu ayi mintima. Ndiela kuluvana, mfutu kadika mutu, boso buididi mavanga mandi."},{"book":"Tsongolo","chapter":"2","verse":"24","text":"Vayi kuidi beno basi Tiatila bankaka, beno lusia landakana ko malongi mandi ayi beno lusia zaba maphinda ma satana ko, ndikulukamba ti ndikadi ku lubuela bizitu binkaka."},{"book":"Tsongolo","chapter":"2","verse":"25","text":"Vayi diambu diodi didi yeno, lusimbidila diawu nate ndiela kuiza."},{"book":"Tsongolo","chapter":"2","verse":"26","text":"Kuidi woso wela nunga ayi woso wela keba mavanga mama nate kuna tsukulu, ndiela kumvana kipfumu mu yadila makanda."},{"book":"Tsongolo","chapter":"2","verse":"27","text":"Wela ma yadila mu nkawa wu sengo banga bueti budulu mimvungu mituma ; banga kuandi bu nditambudila kuidi Dise diama"},{"book":"Tsongolo","chapter":"2","verse":"28","text":"ndiela kumvana mbuetete yi nsuka."},{"book":"Tsongolo","chapter":"2","verse":"29","text":"Bika woso widi matu kawa mambu mantuba pheve kuidi mabundu.”"}]}