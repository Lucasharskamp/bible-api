{"data":[{"book":"Matei","chapter":"17","verse":"1","text":"Pagaapite masu'ba sita bu'ka pa likowe li' Yesu aatweti Petili, Yakobi na Yoani nnunawe, ngayenda nabo panani ya kitu'mbi' kilaso, na kwo baabile kisabe."},{"book":"Matei","chapter":"17","verse":"2","text":"Akwo, Yesu ngagalambuka ywoti nnu'ngi' yabe, kuminyo yake ngakung'alang'atya kati lisu'ba na iwalo yake ngaipanga uu kati bweya."},{"book":"Matei","chapter":"17","verse":"3","text":"Popopo Musa na Elia ngabaapitya, ngababaa kabalongela nakwe."},{"book":"Matei","chapter":"17","verse":"4","text":"Apo Petili ngammakia Yesu, “Bwana, inogelelile tube pano! Mana upendile naasenga isewe itatu, simo sako, simo sa Musa na simo sa Elia.”"},{"book":"Matei","chapter":"17","verse":"5","text":"Paabile balo kalongela ago, lyunde lyu ngalyawi'ki'lya, na lilobe ngaliyu'wanika bu'ka mulyunde lyo, “Aywo nga Mwana wangu' ywanimpendile, ywaninogelelile. Mupi'kaniange!”"},{"book":"Matei","chapter":"17","verse":"6","text":"Banamasi' pabaayu'wine nyo, baatu'i pai' wakukama, ngabayogopa muno."},{"book":"Matei","chapter":"17","verse":"7","text":"Lakini Yesu ngaayendelya na kwakunywa, kabaya, “Muyi'mange, kanemuyogope!”"},{"book":"Matei","chapter":"17","verse":"8","text":"Pabaloi kunani baamwenili mundu ywi'ngi' ila Yesu kisake."},{"book":"Matei","chapter":"17","verse":"9","text":"Pabaabile kabaelya kukitu'mbi', Yesu ngaaking'indya, “Kanemummakie mundu makowe gamugabweni mpaka Mwana wa Mundu paayu'yi'lwa bu'ka kuuwi'li.”"},{"book":"Matei","chapter":"17","verse":"10","text":"Bu'kapo banamasi' ngabannaluya, “Mboni balimu ba salya babaya panga Kilisitu abile balo isa alongolya wi'ti' Elia?”"},{"book":"Matei","chapter":"17","verse":"11","text":"Yesu ngaayangwa, “Kakape, ipalikwa wi'ti' buya Elia li'nga bi'ka wiso makowe goti."},{"book":"Matei","chapter":"17","verse":"12","text":"Lakini nimmakianga, Elia aisile nabembe baankwipwili, ila baampangi mwabaapendile. Mwana wa Mundu aaku'su'mbu'lwa nyinyonyo na bandu babalu'balu'.”"},{"book":"Matei","chapter":"17","verse":"13","text":"Apo banamasi' ngabakwipwa panga aai kaabakia abali ya Yoani Ywabatisage."},{"book":"Matei","chapter":"17","verse":"14","text":"Pabaikite palu' pa lipi'nga lya bandu, mundu yumo aannyendeli Yesu, ngakilikita nnu'ngi' yake,"},{"book":"Matei","chapter":"17","verse":"15","text":"ngabaya, “Bwana, ummi'ki kiya mwana wangu'! Mwanjaa aminya kyundaunda, na utamwe wo wendakunku'su'mbwa muno, ywembe atu'mbu'kyatu'mbu'kya pamwoto au mumasi'."},{"book":"Matei","chapter":"17","verse":"16","text":"Naatikunneta kwa banamasi' bako, lakini baakombwili kuntepwa.”"},{"book":"Matei","chapter":"17","verse":"17","text":"Yesu ngayangwa, “Mwenga mwa lubelekwo lulau na lwangali u'bi'lya! Nilu'a tama na mwenga na kunkomeya mpaka pakubawi? Unnete mwana wako pano.”"},{"book":"Matei","chapter":"17","verse":"18","text":"Bai, Yesu ngankalipya aywo moka, naywembe ngammu'ka na yu'lu' mwana, ngayu'yu'ki'lwa saa yi'yi'lu'yi'lu'."},{"book":"Matei","chapter":"17","verse":"19","text":"Bu'kapo banamasi' ngabannyendelya Yesu paakisake, ngabannaluya, “Kwa mwanjaa buli twenga tukombwili kummi'nga yu'lu' moka?”"},{"book":"Matei","chapter":"17","verse":"20","text":"Yesu ngaayangwa, “Kwa kitumbu sa imani yinu njene. Nimmakianga kakape, mana mwabaa na imani njene ata kati mbeyu ya nkongo wa aladali, mwaakombwa kukibakia kitu'mbi' si', ‘Bu'ka pano uyende palu',’ nasembe kilu'e yenda. Ntu'pu' kili'be sosoti sasaakotoka kombolwa kasinu.”"},{"book":"Matei","chapter":"17","verse":"22","text":"Banamasi' pabaabile pamope akwo Galilaya, Yesu aatikwabakia, “Mwana wa Mundu alu'a kamukiyilwa mmoko ga bandu,"},{"book":"Matei","chapter":"17","verse":"23","text":"nabembe baamulaga, lakini lisu'ba lyenetatu ayu'yi'lwa.” Banamasi' baatinyopa muno."},{"book":"Matei","chapter":"17","verse":"24","text":"Pabaaikite Kapernaumu, bandu babakongwa koli ya nyumba ya Nnu'ngu' bannyendeli Petili ngabannaluya, “Buli, mwalimu winu endali'paga koli?”"},{"book":"Matei","chapter":"17","verse":"25","text":"Petili ngayangwa “Elo, endali'paga.” Bai Petili paayingi nnyumba abi balo analongelali, Yesu ngannaluya, “Simoni, wenga wibona buli? Akulungwa ba dunia bakongwa koli bu'ka kwa kinyai? Kwa benekaya au kwa ageni?”"},{"book":"Matei","chapter":"17","verse":"26","text":"Petili ngayangwa, “Bu'ka kwa ageni.” Yesu ngammakia, “Aya kumbe, benekaya bapalikwali."},{"book":"Matei","chapter":"17","verse":"27","text":"Lakini li'nga kanetwausi, uyende kulitanda liku'lu' ukataikuli ndowana, wantole omba ywaalongolya kola, waumukwe nkano wake, na nkati waikolya mbanje ya koli. Waitole ukali'pe kwa twenga twabi'li'.”"}]}