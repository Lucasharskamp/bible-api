{"data":[{"book":"EVANGELO DI S. LUCA","chapter":"8","verse":"1","text":"ED avvenne poi appresso, ch'egli andava attorno di città in città, e di castello in castello, predicando, ed evangelizzando il regno di Dio, avendo seco i dodici."},{"book":"EVANGELO DI S. LUCA","chapter":"8","verse":"2","text":"Ed anche certe donne8.2 donne Mat. 27.55,56., le quali erano state guarite da spiriti maligni, e da infermità, cioè: Maria, detta Maddalena, della quale erano usciti sette demoni;"},{"book":"EVANGELO DI S. LUCA","chapter":"8","verse":"3","text":"e Giovanna, moglie di Cuza, procurator di Erode; e Susanna, e molte altre; le quali gli ministravano, sovvenendolo delle lor facoltà."},{"book":"EVANGELO DI S. LUCA","chapter":"8","verse":"4","text":"ORA, raunandosi gran moltitudine, e andando la gente di tutte le città a lui, egli disse in parabola:"},{"book":"EVANGELO DI S. LUCA","chapter":"8","verse":"5","text":"Un seminatore uscì a seminar la sua semenza; e mentre egli seminava, una parte cadde lungo la via, e fu calpestata, e gli uccelli del cielo la mangiarono tutta."},{"book":"EVANGELO DI S. LUCA","chapter":"8","verse":"6","text":"Ed un'altra cadde sopra la pietra; e come fu nata, si seccò; perciocchè non avea umore."},{"book":"EVANGELO DI S. LUCA","chapter":"8","verse":"7","text":"Ed un'altra cadde per mezzo le spine; e le spine, nate insieme, l'affogarono."},{"book":"EVANGELO DI S. LUCA","chapter":"8","verse":"8","text":"Ed un'altra cadde in buona terra; ed essendo nata, fece frutto, cento per uno."},{"book":"EVANGELO DI S. LUCA","chapter":"8","verse":"9","text":"E i suoi discepoli lo domandarono, che voleva dir quella parabola."},{"book":"EVANGELO DI S. LUCA","chapter":"8","verse":"10","text":"Ed egli disse: A voi è dato di conoscere i misteri del regno di Dio; ma agli altri quelli son proposti in parabole, acciocchè veggendo non veggano, e udendo non intendano."},{"book":"EVANGELO DI S. LUCA","chapter":"8","verse":"11","text":"Or questo è il senso della parabola: La semenza è la parola di Dio."},{"book":"EVANGELO DI S. LUCA","chapter":"8","verse":"12","text":"E coloro che son seminati lungo la via son coloro che odono la parola; ma poi viene il diavolo, e toglie via la parola dal cuor loro; acciocchè non credano, e non sieno salvati."},{"book":"EVANGELO DI S. LUCA","chapter":"8","verse":"13","text":"E coloro che son seminati sopra la pietra son coloro i quali, quando hanno udita la parola, la ricevono con allegrezza; ma costoro non hanno radice, non credendo se non a tempo; ed al tempo della tentazione si ritraggono indietro."},{"book":"EVANGELO DI S. LUCA","chapter":"8","verse":"14","text":"E la parte ch'è caduta fra le spine son coloro che hanno udita la parola; ma, quando se ne sono andati, sono affogati dalle sollecitudini, e dalle ricchezze, e da' piaceri di questa vita, e non fruttano."},{"book":"EVANGELO DI S. LUCA","chapter":"8","verse":"15","text":"Ma la parte che è caduta nella buona terra son coloro i quali, avendo udita la parola, la ritengono in un cuore onesto e buono, e fruttano con perseveranza8.15 perseveranza Rom. 2.7.."},{"book":"EVANGELO DI S. LUCA","chapter":"8","verse":"16","text":"OR niuno, accesa una lampana, la copre con un vaso, o la mette sotto il letto; anzi la mette sopra il candelliere; acciocchè coloro ch'entrano veggano la luce."},{"book":"EVANGELO DI S. LUCA","chapter":"8","verse":"17","text":"Poichè non v'è nulla di nascosto, che non abbia a farsi manifesto; nè di segreto, che non abbia a sapersi, ed a venire in palese."},{"book":"EVANGELO DI S. LUCA","chapter":"8","verse":"18","text":"Guardate adunque come voi udite; perciocchè a chiunque ha, sarà dato; ma a chi non ha, eziandio quel ch'egli pensa di avere gli sarà tolto8.18 tolto Mat. 13.12 e rif.."},{"book":"EVANGELO DI S. LUCA","chapter":"8","verse":"19","text":"OR sua madre e i suoi fratelli vennero a lui, e non potevano avvicinarglisi per la moltitudine."},{"book":"EVANGELO DI S. LUCA","chapter":"8","verse":"20","text":"E ciò gli fu rapportato, dicendo alcuni: Tua madre, e i tuoi fratelli, son là fuori, volendoti vedere."},{"book":"EVANGELO DI S. LUCA","chapter":"8","verse":"21","text":"Ma egli, rispondendo, disse loro: La madre mia, e i miei fratelli, son quelli che odono la parola di Dio, e la mettono ad effetto."},{"book":"EVANGELO DI S. LUCA","chapter":"8","verse":"22","text":"ED avvenne un di que' dì, ch'egli montò in una navicella, co' suoi discepoli, e disse loro: Passiamo all'altra riva del lago. Ed essi vogarono in alta acqua."},{"book":"EVANGELO DI S. LUCA","chapter":"8","verse":"23","text":"E mentre navigavano, egli si addormentò; ed un turbo di vento calò nel lago, talchè la lor navicella si empieva; e pericolavano."},{"book":"EVANGELO DI S. LUCA","chapter":"8","verse":"24","text":"Ed essi, accostatisi, lo svegliarono, dicendo: Maestro, Maestro, noi periamo. Ed egli, destatosi, sgridò il vento, e il fiotto dell'acqua, e quelli si acquetarono, e si fece bonaccia."},{"book":"EVANGELO DI S. LUCA","chapter":"8","verse":"25","text":"E Gesù disse a' suoi discepoli: Ov'è la vostra fede? Ed essi, impauriti, si maravigliarono, dicendo l'uno all'altro: Chi è pur costui, ch'egli comanda eziandio al vento ed all'acqua, ed essi gli ubbidiscono?"},{"book":"EVANGELO DI S. LUCA","chapter":"8","verse":"26","text":"E NAVIGARONO alla contrada de' Gadareni, ch'è di rincontro alla Galilea."},{"book":"EVANGELO DI S. LUCA","chapter":"8","verse":"27","text":"E quando egli fu smontato in terra, gli venne incontro un uomo di quella città, il quale, già da lungo tempo, avea i demoni, e non era vestito d'alcun vestimento; e non dimorava in casa alcuna, ma dentro i monumenti."},{"book":"EVANGELO DI S. LUCA","chapter":"8","verse":"28","text":"E, quando ebbe veduto Gesù, diede un gran grido, e gli si gettò a' piedi, e disse con gran voce: Gesù, Figliuol dell'Iddio altissimo, che vi è egli fra te e me? io ti prego, non tormentarmi."},{"book":"EVANGELO DI S. LUCA","chapter":"8","verse":"29","text":"Perciocchè egli comandava allo spirito immondo di uscir di quell'uomo; perchè già da lungo tempo se n'era impodestato; e benchè fosse guardato, legato con catene, e con ceppi, rompeva i legami, ed era trasportato dal demonio ne' deserti."},{"book":"EVANGELO DI S. LUCA","chapter":"8","verse":"30","text":"E Gesù lo domandò, dicendo: Qual'è il tuo nome? Ed esso disse: Legione; perciocchè molti demoni erano entrati in lui."},{"book":"EVANGELO DI S. LUCA","chapter":"8","verse":"31","text":"Ed essi lo pregavano che non comandasse loro di andar nell'abisso8.31 abisso Apoc. 20.3.."},{"book":"EVANGELO DI S. LUCA","chapter":"8","verse":"32","text":"Or quivi presso era una greggia di gran numero di porci, che pasturavan sul monte; e que' demoni lo pregavano che permettesse loro d'entrare in essi. Ed egli lo permise loro."},{"book":"EVANGELO DI S. LUCA","chapter":"8","verse":"33","text":"E que' demoni, usciti di quell'uomo, entrarono ne' porci; e quella greggia si gettò per lo precipizio nel lago, ed affogò."},{"book":"EVANGELO DI S. LUCA","chapter":"8","verse":"34","text":"E quando coloro che li pasturavano videro ciò ch'era avvenuto, se ne fuggirono, e andarono, e lo rapportarono nella città, e per lo contado."},{"book":"EVANGELO DI S. LUCA","chapter":"8","verse":"35","text":"E la gente uscì fuori, per veder ciò ch'era avvenuto; e venne a Gesù, e trovò l'uomo, del quale i demoni erano usciti, che sedeva a' piedi di Gesù, vestito, e in buon senno; e temette."},{"book":"EVANGELO DI S. LUCA","chapter":"8","verse":"36","text":"Coloro ancora che l'aveano veduto, raccontaron loro come l'indemoniato era stato liberato."},{"book":"EVANGELO DI S. LUCA","chapter":"8","verse":"37","text":"E tutta la moltitudine del paese circonvicino dei Gadareni richiese Gesù che si dipartisse da loro; perciocchè erano occupati di grande spavento. Ed egli, montato nella navicella, se ne ritornò."},{"book":"EVANGELO DI S. LUCA","chapter":"8","verse":"38","text":"Or quell'uomo, del quale erano usciti i demoni, lo pregava di poter stare con lui. Ma Gesù lo licenziò8.38 licenziò Mar. 5.18 ecc., dicendo:"},{"book":"EVANGELO DI S. LUCA","chapter":"8","verse":"39","text":"Ritorna a casa tua, e racconta quanto gran cose Iddio ti ha fatte. Ed egli se ne andò per tutta la città, predicando quanto gran cose Gesù gli avea fatte."},{"book":"EVANGELO DI S. LUCA","chapter":"8","verse":"40","text":"OR avvenne, quando Gesù fu ritornato, che la moltitudine l'accolse; perciocchè tutti l'aspettavano."},{"book":"EVANGELO DI S. LUCA","chapter":"8","verse":"41","text":"Ed ecco un uomo, il cui nome era Iairo, il quale era capo della sinagoga, venne, e gettatosi a' piedi di Gesù, lo pregava che venisse in casa sua."},{"book":"EVANGELO DI S. LUCA","chapter":"8","verse":"42","text":"Perciocchè egli avea una figliuola unica, d'età d'intorno a dodici anni, la qual si moriva. Or mentre egli vi andava, la moltitudine l'affollava."},{"book":"EVANGELO DI S. LUCA","chapter":"8","verse":"43","text":"Ed una donna, la quale avea un flusso di sangue già da dodici anni, ed avea spesa ne' medici tutta la sua sostanza, e non era potuta esser guarita da alcuno;"},{"book":"EVANGELO DI S. LUCA","chapter":"8","verse":"44","text":"accostatasi di dietro, toccò il lembo della vesta di esso; e in quello stante il flusso del suo sangue si stagnò."},{"book":"EVANGELO DI S. LUCA","chapter":"8","verse":"45","text":"E Gesù disse: Chi mi ha toccato? E negandolo tutti, Pietro, e coloro ch' eran con lui, dissero: Maestro, le turbe ti stringono, e ti affollano, e tu dici: Chi mi ha toccato?"},{"book":"EVANGELO DI S. LUCA","chapter":"8","verse":"46","text":"Ma Gesù disse: Alcuno mi ha toccato, perciocchè io ho conosciuto che virtù è uscita di me."},{"book":"EVANGELO DI S. LUCA","chapter":"8","verse":"47","text":"E la donna, veggendo ch'era scoperta, tutta tremante venne; e, gettataglisi a' piedi, gli dichiarò, in presenza di tutto il popolo, per qual cagione l'avea toccato, e come in quello stante era guarita."},{"book":"EVANGELO DI S. LUCA","chapter":"8","verse":"48","text":"Ed egli le disse: Sta' di buon cuore, figliuola; la tua fede ti ha salvata; vattene in pace."},{"book":"EVANGELO DI S. LUCA","chapter":"8","verse":"49","text":"Ora, mentre egli parlava ancora, venne uno di casa del capo della sinagoga, dicendogli: La tua figliuola è morta; non dar molestia al Maestro."},{"book":"EVANGELO DI S. LUCA","chapter":"8","verse":"50","text":"Ma Gesù, udito ciò, gli fece motto, e disse: Non temere; credi solamente, ed ella sarà salva."},{"book":"EVANGELO DI S. LUCA","chapter":"8","verse":"51","text":"Ed entrato nella casa, non permise che alcuno vi entrasse, se non Pietro, e Giovanni, e Giacomo, e il padre, e la madre della fanciulla."},{"book":"EVANGELO DI S. LUCA","chapter":"8","verse":"52","text":"Or tutti piangevano, e facevan cordoglio di lei. Ma egli disse: Non piangete; ella non è morta, ma dorme."},{"book":"EVANGELO DI S. LUCA","chapter":"8","verse":"53","text":"Ed essi si ridevano di lui, sapendo ch'ella era morta."},{"book":"EVANGELO DI S. LUCA","chapter":"8","verse":"54","text":"Ma egli, avendo messi fuori tutti, e presala per la mano, gridò, dicendo: Fanciulla, levati."},{"book":"EVANGELO DI S. LUCA","chapter":"8","verse":"55","text":"E il suo spirito ritornò in lei, ed ella si levò prontamente; ed egli comandò che le si desse da mangiare."},{"book":"EVANGELO DI S. LUCA","chapter":"8","verse":"56","text":"E il padre, e la madre di essa, sbigottirono. E Gesù comandò loro, che non dicessero ad alcuno ciò ch'era stato fatto."}]}