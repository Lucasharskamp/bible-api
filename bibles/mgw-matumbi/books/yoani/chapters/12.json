{"data":[{"book":"Yoani","chapter":"12","verse":"1","text":"Masu'ba sita kaiegelya Pasika, Yesu aayi'i Betania kwaatamage Lasali, yu'lu' ywaayu'yilwe na Yesu bu'ka kuuwi'li."},{"book":"Yoani","chapter":"12","verse":"2","text":"Akwo ngabankemya kilyo sa kitamwiyo, naywembe Malita aabile kaabi'kya wiso. Lasali aabile yumo ywa balu' babaabile pamesa pamope na Yesu."},{"book":"Yoani","chapter":"12","verse":"3","text":"Bai, Malia ngatola lisinda lya lita ya mauta ganannungya ga naldo ga bei ngu'lu', ngampakaya Yesu mmagu'lu' na kugaponwa kwa nywili yake. Nyumba yoti ngaitwi'lya lumba lunannungya."},{"book":"Yoani","chapter":"12","verse":"4","text":"Bai, Yuda Isikalioti, yumo ywa banamasi' ba Yesu ywembe ngaywaalu'a kunsongya, ngabaya,"},{"book":"Yoani","chapter":"12","verse":"5","text":"“Kwa mwanjaa namani mauta ganannungya ga gasomwa pi'mi'yi'lwa kwa mbanje ya dinali mya itatu, na mbanje yo peyelwa aki'ba?”"},{"book":"Yoani","chapter":"12","verse":"6","text":"Aabaite nyo, kwenda aabi'ki kiya aki'ba li, ila kwa mwanjaa aabile mmi'ki wa mabi'ko na aai mmwi, na aitolyage mali bu'ka mumabi'ko."},{"book":"Yoani","chapter":"12","verse":"7","text":"Lakini Yesu ngabaya, “Munneke kanemunsuluye ayu' mau', kwa mwanjaa aagabi'kite mauta kwa lisu'ba lyo sikilwa kwangu'."},{"book":"Yoani","chapter":"12","verse":"8","text":"Aki'ba mubile nabo masu'ba goti, lakini mwaalu'a baali nanenga masu'ba goti.”"},{"book":"Yoani","chapter":"12","verse":"9","text":"Ayahudi bambone pabaayu'wine panga Yesu aai ku Betania, baaikite kwo kwenda kummona Yesu baili, ila li'nga kummona Lasali ywaayu'yilwe bu'ka kuuwi'li."},{"book":"Yoani","chapter":"12","verse":"10","text":"Api'ndo aku'lu' ba dini ngabaamwa kummulaga Lasali kai',"},{"book":"Yoani","chapter":"12","verse":"11","text":"kwa kitumbu sa Lasali Ayahudi bi'ngi' baamwu'bi'li Yesu, paali pa kwau'bi'lya alongosi ba dini yabe."},{"book":"Yoani","chapter":"12","verse":"12","text":"Pammalau' yake kipi'nga kiku'lu' sa bandu babaaisi kusi'li'ku'si'li'ku' baayu'wine panga Yesu ai mundi'la isa Yelusalemu."},{"book":"Yoani","chapter":"12","verse":"13","text":"Ngabatola ndambi' ya mitende, pita panja yenda kunkwi'ndi'lya, ngabau'bu'ya malobe kababaya,"},{"book":"Yoani","chapter":"12","verse":"14","text":"Yesu ngampata mwana mbu'nda yumo, ngau'bu'ka panani yake kati Maandiko mwagabaya."},{"book":"Yoani","chapter":"12","verse":"15","text":"“Kanemuyogope mwa ba kilambo sa Sayuni!"},{"book":"Yoani","chapter":"12","verse":"16","text":"Patumbu banamasi' bake baakwipwili makowe ga, lakini Yesu paakwi'yilwe, apo ngabaku'mbu'kya panga ago gaandikilwe kwa ywembe na aapangilwe ywembe."},{"book":"Yoani","chapter":"12","verse":"17","text":"Kipi'nga sa bandu balu' babaai pamope na Yesu paankemite Lasali bu'ka mulisiko, na kunnyu'ya bu'ka kuuwi'li, baayendeli kunkong'ondelya."},{"book":"Yoani","chapter":"12","verse":"18","text":"Kwa nyo kipi'nga sa bandu ngabankwi'ndi'lya, kwa mwanjaa boti baayu'wine panga Yesu ngaywapangite mwanju wo."},{"book":"Yoani","chapter":"12","verse":"19","text":"Bai, Mafalisayo ngababakiana, “Mwendalola? Tukombwali panga sosoti! Mulinge, dunia yoti inki'ngama ywembe!”"},{"book":"Yoani","chapter":"12","verse":"20","text":"Kwaabile na Agiliki nsi'si' mwa balu' bandu babaayi'i Yelusalemu kilikita nsimu wa si'li'ku'si'li'ku'."},{"book":"Yoani","chapter":"12","verse":"21","text":"Abo ngabannyendelya Pilipi, mwenekaya wa Betisaida mu Galilaya, ngabammakia, “Bwana, tulu'ba kummona Yesu.”"},{"book":"Yoani","chapter":"12","verse":"22","text":"Pilipi ngayenda kummakia Andelea, na boti abi'li' ngabayenda kummakia Yesu."},{"book":"Yoani","chapter":"12","verse":"23","text":"Yesu ngaabakia, “Saa yo kwi'yi'lwa Mwana wa Mundu iikite!"},{"book":"Yoani","chapter":"12","verse":"24","text":"Kakape nimmakianga, lupeke lwa ngano mana lunatu'mbu'kyali mubwi' no waa, lwaigala kati lupeke kisake bai. Lakini mana luwile lwaapiya mbeyu yambone."},{"book":"Yoani","chapter":"12","verse":"25","text":"Ywapenda maisa gake, alu'a gaobeya, ywagasukya maisa gake mudunia yi'no, alu'a gali'ndi'la mpaka muukoto wangayomoka."},{"book":"Yoani","chapter":"12","verse":"26","text":"Ywapala kunitumikiya apalikwa aniki'ngame, li'nga popoti palu' panibile nenga, ngapaalu'a ba na ntumisi wangu'. Mundu mana kanitumikiya, Tati' bangu' baalu'a kumwisimu."},{"book":"Yoani","chapter":"12","verse":"27","text":"“Nambi'yambi' loo yangu' ibile na ntenyo, nilongele ki'li'? Buli, nibaye, ‘Mwa Tati' ninnu'ba munikosopoli bu'ka saa yi'no?’ Lili, kwa mwanjaa nga kitumbu saniisilile."},{"book":"Yoani","chapter":"12","verse":"28","text":"Tati' mulikwi'ye lina linu.” Apo lilobe ngaliyu'wanika bu'ka kunani, “Nilikwi'yite, na naalu'a likwi'ya kai'.”"},{"book":"Yoani","chapter":"12","verse":"29","text":"Ipi'nga ya bandu yayaayi'mi po, yaayu'wine lilobe lyo, na bi'ngi' babe ngababaya, “Alyo lilobe lya njai,” Lakini bi'ngi' ngababaya, “Aalongei nakwe malaika!”"},{"book":"Yoani","chapter":"12","verse":"30","text":"Lakini Yesu ngaabakia, “Lilobe lyo linapityali kwa kitumbu sangu', ila kwa kitumbu sinu."},{"book":"Yoani","chapter":"12","verse":"31","text":"Nambi'yambi' nga saa ya ukumu kwa dunia yi', na mpi'ndo ywa dunia yi' alu'a taikulilwa panja."},{"book":"Yoani","chapter":"12","verse":"32","text":"Nenga panatu'ndu'bi'yi'lwa panani ya nni'ma, naalu'a kwauta bandu boti baise kasangu'.”"},{"book":"Yoani","chapter":"12","verse":"33","text":"Yesu aalongei nyo kalombolya kiwo saku' saalu'a waa."},{"book":"Yoani","chapter":"12","verse":"34","text":"Bai, kipi'nga si'lu' ngakinnyangwa, “Twenga tubakiyilwa na salya yitu panga Kilisitu alu'a lama milele. Ukombwabuli baya Mwana wa Mundu apalikwa tundu'bi'yi'lwa? Aywo Mwana wa Mundu nga nyai?”"},{"book":"Yoani","chapter":"12","verse":"35","text":"Yesu ngaabakia, “Balo pasene bweya ubile pamope na mwenga. Mutyangange mubile nawo awo bweya li'nga lubi'ndu' kanelumpatange, kwa mwanjaa ywatyanga mulubi'ndu' atangiteli kwayenda."},{"book":"Yoani","chapter":"12","verse":"36","text":"Bai, nsimu wamubile mubweya wu'no, muu'bi'li bweya li'nga mupate panga mwabandu ba mubweya.” Bu'ka po longela mayi'gi'yo go, Yesu aatibu'ka no yu'ba kuutalu nabo."},{"book":"Yoani","chapter":"12","verse":"37","text":"Pamope no panga Yesu aapangite myanju yoti yi' nnu'ngi' yabe, bembe bammwu'bi'lili."},{"book":"Yoani","chapter":"12","verse":"38","text":"Kwa nyo mayi'gi'yo gaabaite nnondoli ywa Nnu'ngu' Isaya ngagatimya,"},{"book":"Yoani","chapter":"12","verse":"39","text":"Kwa nyo bakombwili u'bi'lya, kwa mwanjaa Isaya aabaite kai',"},{"book":"Yoani","chapter":"12","verse":"40","text":"“Nnu'ngu' atu'lwi minyo gabe na kwipanga myoyo yabe ibe minonopau,"},{"book":"Yoani","chapter":"12","verse":"41","text":"Isaya aalongei mayi'gi'yo ga kwa mwanjaa aaubweni utukupu wa Yesu, ngabaya makowe gake."},{"book":"Yoani","chapter":"12","verse":"42","text":"Ata nyo, api'ndo bambone ba Kiyahudi ngabamwu'bi'lya Yesu. Lakini kwa kitumbu sa Mafalisayo, bannyi'ki'tili pa bandu kwo yogopa bi'ngi'lwa munyumba ya kunnu'ba Nnu'ngu'."},{"book":"Yoani","chapter":"12","verse":"43","text":"Bembe baapendi lumbilwa na bandu kuliko lumbilwa na Nnu'ngu'."},{"book":"Yoani","chapter":"12","verse":"44","text":"Bu'kapo Yesu ngau'bu'ya lilobe lyake kabaya, “Mundu ywaniu'bi'lya, aniu'bi'lya nenga baili, ila amwu'bi'lya na yu'lu' ywanitumike."},{"book":"Yoani","chapter":"12","verse":"45","text":"Ywanibona nenga ammona yu'lu' ywanitumike."},{"book":"Yoani","chapter":"12","verse":"46","text":"Niisi mudunia panga na bweya li'nga boti babaniu'bi'lya kanebaigale mulubi'ndu'."},{"book":"Yoani","chapter":"12","verse":"47","text":"Ywagayu'wa mayi'gi'yo gangu', lakini kakotoka kamwa, nenga namukumuli, kwa mwanjaa naisali ukumu dunia ila kwikosopolya."},{"book":"Yoani","chapter":"12","verse":"48","text":"Ywakana kugakamwa mayi'gi'yo gangu', abile nakwe ywakumukumu. Liyi'gi'yo li'lu' lyanililongei nga akimu wake lisu'ba lya kuundi'la."},{"book":"Yoani","chapter":"12","verse":"49","text":"Nenga nalongelali kwa makakala gangu' namwene, ila Tati' babanitumike ngabaniamulise nibaye ki'li' na nilongele ki'li'."},{"book":"Yoani","chapter":"12","verse":"50","text":"Nenga ndangite panga amuli yake ileta ukoto wangayomoka. Nenga nibaya galu' bai Tati' gabaanilagile nigabaye.”"}]}