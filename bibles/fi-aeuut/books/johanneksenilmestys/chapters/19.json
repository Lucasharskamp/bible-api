{"data":[{"book":"Johanneksen ilmestys","chapter":"19","verse":"1","text":"Nyt kuulin valtavan kansanjoukon ylistyksen taivaasta: »Halleluja! Ylistäkää Herraa! Jumala on pelastaja. Kunnia ja valta ovat yksin hänen."},{"book":"Johanneksen ilmestys","chapter":"19","verse":"2","text":"Hän tuomitsee oikeudenmukaisesti. Suuri portto, kaupunki, joka saastutti maailman synnillään19:2 Sananmukaisesti: »haureudellaan». Profeetat tarkoittivat tällä epäjumalanpalvontaa., on saanut rangaistuksensa. Jumala on langettanut tuomion palvelijoidensa murhasta.»"},{"book":"Johanneksen ilmestys","chapter":"19","verse":"3","text":"Kansanjoukko toisti yhä uudelleen: »Ylistäkää Herraa! Poltettu kaupunki savuaa ikuisesti.»"},{"book":"Johanneksen ilmestys","chapter":"19","verse":"4","text":"Kaksikymmentäneljä vanhinta ja ne neljä olentoa kumartuivat palvomaan Jumalaa hänen valtaistuimensa eteen: »Aamen! Halleluja! Ylistäkää Herraa!» he sanoivat."},{"book":"Johanneksen ilmestys","chapter":"19","verse":"5","text":"Valtaistuimelta kuului ääni: »Ylistäkää Jumalaa, kaikki hänen pienet ja suuret palvelijansa, jotka häneen turvaudutte.»"},{"book":"Johanneksen ilmestys","chapter":"19","verse":"6","text":"Kuulin taas mahtavan äänen. Se kuulosti suuren ihmisjoukon huudolta, meren pauhinalta tai ukkosen jyrähtelyltä: »Ylistäkää Herraa! Herra, meidän kaikkivaltias Jumalamme, hallitsee!"},{"book":"Johanneksen ilmestys","chapter":"19","verse":"7","text":"Nyt saamme riemuita ja ylistää häntä. Karitsan häät alkavat, ja hänen morsiamensa on valmis."},{"book":"Johanneksen ilmestys","chapter":"19","verse":"8","text":"Hän saa pukeutua valkoisiin pellavavaatteisiin.» (Hieno pellava kuvaa Jumalan kansan oikeita tekoja.)"},{"book":"Johanneksen ilmestys","chapter":"19","verse":"9","text":"Enkeli19:9 Sananmukaisesti: »hän». saneli minulle: »Onnellisia ne, jotka on kutsuttu Karitsan häihin.» Sitten hän lisäsi: »Jumala itse on näin sanonut.»"},{"book":"Johanneksen ilmestys","chapter":"19","verse":"10","text":"Kumarruin palvomaan häntä, mutta hän kielsi: »Älä tee sitä! Minä olen Jumalan palvelija niin kuin sinäkin ja muut kristityt, jotka todistavat Jeesuksesta. Palvo Jumalaa! Nämä ennustukset ja näyt kertovat Jeesuksesta.»19:10 Sananmukaisesti: »profetoimisen henki on Jeesuksen todistus»."},{"book":"Johanneksen ilmestys","chapter":"19","verse":"11","text":"Taivas oli auki ja näin siellä valkoisen hevosen. Sen selässä istuvan ratsastajan nimi oli »Uskollinen ja tosi». Hän tuomitsee ja sotii niin kuin on oikein."},{"book":"Johanneksen ilmestys","chapter":"19","verse":"12","text":"Hänen silmänsä leimusivat kuin tuli ja hänellä oli monta kruunua. Häneen oli kirjoitettu nimi, jonka merkityksen vain hän itse tiesi."},{"book":"Johanneksen ilmestys","chapter":"19","verse":"13","text":"Hänen pukunsa oli vereen kastettu, ja häntä nimitettiin »Jumalan sanaksi».19:13 Samoin kuin Joh. 1:1; merkittävin tapa, jonka avulla Jumala ilmaisi itsensä ihmisille."},{"book":"Johanneksen ilmestys","chapter":"19","verse":"14","text":"Taivaan valkopukuiset sotajoukot ratsastivat valkoisilla hevosilla hänen jäljessään."},{"book":"Johanneksen ilmestys","chapter":"19","verse":"15","text":"Hän pitää suussaan terävää miekkaa, jolla hänen on määrä lyödä kansoja. Hän hallitsee niitä lujin ottein ja polkee jaloillaan kaikkivaltiaan Jumalan vihan viinikuurnaa."},{"book":"Johanneksen ilmestys","chapter":"19","verse":"16","text":"Hänen viittaansa ja reiteensä on kirjoitettu: »Kuningasten Kuningas ja herrojen Herra.»"},{"book":"Johanneksen ilmestys","chapter":"19","verse":"17","text":"Näin auringossa seisovan enkelin, joka huusi taivaan linnuille: »Tulkaa suuren Jumalan aterialle!"},{"book":"Johanneksen ilmestys","chapter":"19","verse":"18","text":"Tulkaa syömään maailman hallitsijoiden ja sotapäälliköiden, hevosten ja ratsastajien ja kaikkien ihmisten lihaa. Pienet ja suuret, orjat ja vapaat ovat ruokananne.»"},{"book":"Johanneksen ilmestys","chapter":"19","verse":"19","text":"Näin pedon kokoavan kaikki maailman johtajat ja heidän armeijansa taisteluun ratsastajaa ja hänen joukkojaan vastaan."},{"book":"Johanneksen ilmestys","chapter":"19","verse":"20","text":"Peto ja väärä profeetta,19:20 Ks. Ilm. 13:11-16. joka oli tehnyt pedon läsnäollessa suuria ihmeitä, vangittiin. Profeetta oli pettänyt kaikkia, jotka olivat ottaneet pedon merkin ja palvoneet sen kuvaa. Sekä peto että profeetta heitettiin nyt tulijärveen, jossa palaa tulikivi."},{"book":"Johanneksen ilmestys","chapter":"19","verse":"21","text":"Valkoisella hevosella ratsastava olento surmasi miekallaan niiden joukot. Kaikki taivaan linnut ahmivat itsensä kylläisiksi niiden lihaa."}]}