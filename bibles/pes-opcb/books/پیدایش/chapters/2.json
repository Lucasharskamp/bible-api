{"data":[{"book":"پیدایش","chapter":"2","verse":"1","text":"به این ترتیب آفرینش آسمانها و زمین و هر چه در آنها بود، تکمیل گردید."},{"book":"پیدایش","chapter":"2","verse":"2","text":"با فرا رسیدن روز هفتم، خدا کار آفرینش را تمام کرد؛ پس در هفتمین روز، از همۀ کار خود بیاسود."},{"book":"پیدایش","chapter":"2","verse":"3","text":"خدا روز هفتم را برکت داده، آن را مقدّس اعلام فرمود، زیرا روزی بود که خدا پس از پایان کار آفرینش، آرام گرفت."},{"book":"پیدایش","chapter":"2","verse":"4","text":"این بود تاریخچۀ آسمانها و زمین."},{"book":"پیدایش","chapter":"2","verse":"5","text":"هیچ بوته و گیاهی بر زمین نروییده بود، زیرا یهوه خدا هنوز باران نبارانیده بود، و همچنین آدمی نبود که روی زمین کِشت و زرع نماید؛"},{"book":"پیدایش","chapter":"2","verse":"6","text":"اما آب از زمین بیرون می‌آمد و تمام خشکی‌ها را سیراب می‌کرد."},{"book":"پیدایش","chapter":"2","verse":"7","text":"آنگاه یهوه خدا از خاکِ زمین، آدم را سرشت. سپس در بینی آدم روح حیات دمیده، به او جان بخشید و آدم، موجود زنده‌ای شد."},{"book":"پیدایش","chapter":"2","verse":"8","text":"پس از آن، یهوه خدا در سرزمین عدن که در شرق بود، باغی به وجود آورد و آدمی را که آفریده بود در آن باغ گذاشت."},{"book":"پیدایش","chapter":"2","verse":"9","text":"یهوه خدا انواع درختان زیبا در آن باغ رویانید تا میوه‌های خوش طعم دهند. او در وسط باغ، «درخت حیات» و همچنین «درخت شناخت نیک و بد» را قرار داد."},{"book":"پیدایش","chapter":"2","verse":"10","text":"از سرزمین عدن رودخانه‌ای به سوی باغ جاری شد تا آن را آبیاری کند. سپس این رودخانه به چهار رود کوچکتر تقسیم گردید."},{"book":"پیدایش","chapter":"2","verse":"11","text":"رود اول فیشون است که سراسر سرزمین حَویله را که در آنجا طلا یافت می‌شود، دور می‌زند."},{"book":"پیدایش","chapter":"2","verse":"12","text":"طلای آن سرزمین بسیار خالص است، و در آنجا صَمْغ خوشبو2‏:12 یا «مروارید». و سنگ جَزَع نیز یافت می‌شود."},{"book":"پیدایش","chapter":"2","verse":"13","text":"رود دوم جیحون است که از سرزمین کوش عبور می‌کند."},{"book":"پیدایش","chapter":"2","verse":"14","text":"سومین رود، دِجلِه است که به سوی شرق آشور جاری است و رود چهارم فرات است."},{"book":"پیدایش","chapter":"2","verse":"15","text":"یهوه خدا آدم را در باغ عدن گذاشت تا در آن کار کند و از آن نگهداری نماید."},{"book":"پیدایش","chapter":"2","verse":"16","text":"اما یهوه خدا به او گفت: «تو می‌توانی از همۀ میوه‌های درختان باغ آزادانه بخوری،"},{"book":"پیدایش","chapter":"2","verse":"17","text":"به‌جز میوهٔ درخت شناخت نیک و بد. زیرا اگر از میوهٔ آن بخوری، مطمئن باش خواهی مرد.»"},{"book":"پیدایش","chapter":"2","verse":"18","text":"یهوه خدا فرمود: «شایسته نیست آدم تنها بماند. باید برای او یار مناسبی به وجود آورم.»"},{"book":"پیدایش","chapter":"2","verse":"19","text":"آنگاه یهوه خدا همهٔ حیوانات و پرندگانی را که از خاک سرشته بود، نزد آدم آورد تا ببیند آدم چه نامهایی بر آنها خواهد گذاشت. بدین ترتیب تمام حیوانات و پرندگان نامگذاری شدند."},{"book":"پیدایش","chapter":"2","verse":"20","text":"پس آدم تمام چارپایان و پرندگان آسمان و همۀ جانوران وحشی را نامگذاری کرد، اما برای او یار مناسبی یافت نشد."},{"book":"پیدایش","chapter":"2","verse":"21","text":"آنگاه یهوه خدا آدم را به خواب عمیقی فرو برد و یکی از دنده‌هایش را برداشت و جای آن را با گوشت پُر کرد."},{"book":"پیدایش","chapter":"2","verse":"22","text":"آنگاه یهوه خدا از آن دنده، زنی سرشت و او را پیش آدم آورد."},{"book":"پیدایش","chapter":"2","verse":"23","text":"آدم گفت:"},{"book":"پیدایش","chapter":"2","verse":"24","text":"به این سبب است که مرد از پدر و مادر خود جدا می‌شود و به زن خود می‌پیوندد، و از آن پس، آن دو یک تن می‌شوند."},{"book":"پیدایش","chapter":"2","verse":"25","text":"آدم و زنش هر چند برهنه بودند، ولی احساس شرم نمی‌کردند."}]}