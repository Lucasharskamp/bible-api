{"data":[{"book":"యోబు","chapter":"26","verse":"1","text":"అప్పుడు యోబు ఇలా జవాబు ఇచ్చాడు."},{"book":"యోబు","chapter":"26","verse":"2","text":"శక్తి లేని వాడికి నువ్వు ఎంత బాగా సహాయం చేశావు! బలం లేని చేతిని ఎంత బాగా రక్షించావు!"},{"book":"యోబు","chapter":"26","verse":"3","text":"జ్ఞానం లేని వాడికి నీ వెంత చక్కగా ఆలోచన చెప్పావు! సంగతిని ఎంత చక్కగా వివరించావు!"},{"book":"యోబు","chapter":"26","verse":"4","text":"నువ్వు ఎవరి ఎదుట మాటలు పలికావు? ఎవరి ఆత్మ నీలోనుండి బయలుదేరింది?"},{"book":"యోబు","chapter":"26","verse":"5","text":"బిల్దదు ఇలా అన్నాడు. జలాల కింద నివసించే వారు, మృతులు, నీడలు వణికిపోతారు."},{"book":"యోబు","chapter":"26","verse":"6","text":"దేవుని దృష్టికి పాతాళం తెరిచి ఉంది. నాశనకూపం ఆయన ఎదుట బట్టబయలుగా ఉంది."},{"book":"యోబు","chapter":"26","verse":"7","text":"ఉత్తర దిక్కున శూన్యమండలం మీద ఆకాశ విశాలాన్ని ఆయన పరిచాడు. శూన్యంపై భూమిని వేలాడదీశాడు."},{"book":"యోబు","chapter":"26","verse":"8","text":"ఆయన తన కారు మేఘాల్లో నీళ్లను బంధించాడు. అయినా అవి పిగిలి పోవడం లేదు."},{"book":"యోబు","chapter":"26","verse":"9","text":"దాని మీద మేఘాన్ని వ్యాపింపజేసి ఆయన తన సింహాసన కాంతిని కప్పి ఉంచాడు."},{"book":"యోబు","chapter":"26","verse":"10","text":"వెలుగు చీకటుల మధ్య సరిహద్దుల దాకా ఆయన జలాలకు హద్దు నియమించాడు."},{"book":"యోబు","chapter":"26","verse":"11","text":"ఆయన గద్దించగా ఆకాశ విశాల స్తంభాలు ఆశ్చర్యపడి అదిరిపోతాయి."},{"book":"యోబు","chapter":"26","verse":"12","text":"తన బలం వలన ఆయన సముద్రాన్ని రేపుతాడు. తన వివేకం వలన రాహాబును నలగగొడతాడు."},{"book":"యోబు","chapter":"26","verse":"13","text":"ఆయన ఊపిరి వదలగా ఆకాశ విశాలాలకు అందం వస్తుంది. ఆయన హస్తం పారిపోతున్న మహా సర్పాన్ని పొడిచింది."},{"book":"యోబు","chapter":"26","verse":"14","text":"ఇవి ఆయన కార్యాల్లో స్వల్పమైనవి. ఆయన్ను గూర్చి మనకు వినబడుతున్నది ఎంతో మెల్లనైన గుసగుస శబ్దం పాటిదే గదా. గర్జనలు చేసే ఆయన మహాబలం ఎంతో గ్రహించగలవాడెవడు?"}]}