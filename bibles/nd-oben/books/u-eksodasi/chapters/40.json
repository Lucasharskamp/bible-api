{"data":[{"book":"U-Eksodasi","chapter":"40","verse":"1","text":"UThixo wasesithi kuMosi:"},{"book":"U-Eksodasi","chapter":"40","verse":"2","text":"“Misa ithabanikeli, ithente lokuhlangana, ngosuku lokuqala lwenyanga yakuqala."},{"book":"U-Eksodasi","chapter":"40","verse":"3","text":"Beka umtshokotsho wesivumelwano kulo ube ususitha umtshokotsho wobufakazi ngekhetheni."},{"book":"U-Eksodasi","chapter":"40","verse":"4","text":"Ngenisa itafula ube usufaka izinto ezibekwa phezu kwayo. Letha-ke uluthi lwesibane ube usuxhuma izibane zalo."},{"book":"U-Eksodasi","chapter":"40","verse":"5","text":"Beka i-alithari lempepha elenziwe ngegolide phambi komtshokotsho wobufakazi njalo ufake ikhetheni esangweni lethabanikeli."},{"book":"U-Eksodasi","chapter":"40","verse":"6","text":"Beka i-alithari lomnikelo wokutshiswa phambi kwesango lethabanikeli, ithente lokuhlangana;"},{"book":"U-Eksodasi","chapter":"40","verse":"7","text":"beka umkolo phakathi laphakathi kwethente lokuhlangana le-alithari ube usuthela amanzi kuwo."},{"book":"U-Eksodasi","chapter":"40","verse":"8","text":"Lungisa iguma eliwugombolozeleyo ubusufaka ikhetheni esangweni leguma."},{"book":"U-Eksodasi","chapter":"40","verse":"9","text":"Thatha amafutha okugcoba abantu abakhethiweyo ezikhundleni, ugcobe ngawo ithabanikeli lakho konke okukulo, ulibusise kanye lempahla zalo, ngalokho lizakuba ngcwele."},{"book":"U-Eksodasi","chapter":"40","verse":"10","text":"Gcoba-ke i-alithari lomnikelo wokutshiswa lazozonke izitsha zalo; ubusise i-alithari ukuze libe ngcwelengcwele."},{"book":"U-Eksodasi","chapter":"40","verse":"11","text":"Gcoba umkolo lenyawo zawo ubusuwubusisa."},{"book":"U-Eksodasi","chapter":"40","verse":"12","text":"Letha u-Aroni lamadodana akhe ethenteni lokuhlangana ubusubagezisa ngamanzi."},{"book":"U-Eksodasi","chapter":"40","verse":"13","text":"Ubusugqokisa u-Aroni izembatho ezingcwele umgcobe ngamafutha umbusise ukuze angenzele umsebenzi wobuphristi."},{"book":"U-Eksodasi","chapter":"40","verse":"14","text":"Letha amadodana akhe uwagqokise amabhatshi."},{"book":"U-Eksodasi","chapter":"40","verse":"15","text":"Bagcobe labo njengokugcotshwa kukayise ukuze bangenzele umsebenzi wobuphristi. Ukugcotshwa kwabo kubapha umsebenzi wobuphristi kuzozonke izizukulwane ezizayo.”"},{"book":"U-Eksodasi","chapter":"40","verse":"16","text":"UMosi wenza konke njengokulaywa kwakhe nguThixo."},{"book":"U-Eksodasi","chapter":"40","verse":"17","text":"Lamiswa-ke ithabanikeli ngosuku lwakuqala ngenyanga yakuqala emnyakeni wesibili."},{"book":"U-Eksodasi","chapter":"40","verse":"18","text":"Kwathi uMosi emisa ithabanikeli, wafaka izisekelo endaweni yazo, wamisa amathala, wafaka imithando wasemisa izinsika."},{"book":"U-Eksodasi","chapter":"40","verse":"19","text":"Wasesendlala ithente phezu kwethabanikeli wafaka isembeso phezu kwethente njengokulaywa kwakhe nguThixo."},{"book":"U-Eksodasi","chapter":"40","verse":"20","text":"Wathatha izibhebhedu zobufakazi wazibeka emtshokotshweni wesivumelwano, wahloma imijabo kuwo wasefaka isihlalo somusa phezu kwawo."},{"book":"U-Eksodasi","chapter":"40","verse":"21","text":"Wasengenisa umtshokotsho wobufakazi ethabanikeleni, waphanyeka ikhetheni lokusitha wawugubuzela, njengalokho okwakulaywe nguThixo."},{"book":"U-Eksodasi","chapter":"40","verse":"22","text":"UMosi wasebeka itafula ethenteni lokuhlangana eceleni langenyakatho lethabanikeli ngaphandle kwekhetheni,"},{"book":"U-Eksodasi","chapter":"40","verse":"23","text":"wasebeka isinkwa phezu kwalo phambi kukaThixo njengokulaywa kwakhe nguThixo."},{"book":"U-Eksodasi","chapter":"40","verse":"24","text":"Wabeka uluthi lwesibane ethenteni lokuhlangana lukhangele itafula eningizimu kwethabanikeli,"},{"book":"U-Eksodasi","chapter":"40","verse":"25","text":"wasemisa izibane phambi kukaThixo, njengokulaywa kwakhe nguThixo."},{"book":"U-Eksodasi","chapter":"40","verse":"26","text":"UMosi wabeka i-alithari legolide ethenteni lokuhlangana phambi kwekhetheni,"},{"book":"U-Eksodasi","chapter":"40","verse":"27","text":"wasetshisela impepha phezu kwalo njengokulaywa kwakhe nguThixo."},{"book":"U-Eksodasi","chapter":"40","verse":"28","text":"Waselengisa ikhetheni esangweni lethabanikeli."},{"book":"U-Eksodasi","chapter":"40","verse":"29","text":"Wamisa i-alithari lomnikelo wokutshiswa phansi kwesango lethabanikeli lethente lokuhlangana, wanikela phezu kwalo iminikelo yokutshiswa leminikelo yezilimo njengokulaywa kwakhe nguThixo."},{"book":"U-Eksodasi","chapter":"40","verse":"30","text":"Wasebeka umkolo phakathi laphakathi kwethente lokuhlangana le-alithari wasethela amanzi okugeza phakathi kwawo,"},{"book":"U-Eksodasi","chapter":"40","verse":"31","text":"ngakho uMosi lo-Aroni kanye lamadodana akhe bawusebenzisa ukugeza izandla zabo kanye lezinyawo."},{"book":"U-Eksodasi","chapter":"40","verse":"32","text":"Babegeza ngasosonke isikhathi nxa bengena ethenteni lokuhlangana loba nxa besiya e-alithareni njengokulaywa kukaMosi nguThixo."},{"book":"U-Eksodasi","chapter":"40","verse":"33","text":"Ngakho uMosi walungisa iguma elihonqolozele ithabanikeli le-alithari waselengisa ikhetheni esangweni leguma kwaba yikho ukuqeda kukaMosi umsebenzi."},{"book":"U-Eksodasi","chapter":"40","verse":"34","text":"Emva kwalokho iyezi lasibekela ithente lokuhlangana, kwathi inkazimulo kaThixo yagcwala ithabanikeli."},{"book":"U-Eksodasi","chapter":"40","verse":"35","text":"UMosi kenelisanga ukungena ethenteni lokuhlangana ngenxa yeyezi elalimi phezu kwalo, inkazimulo kaThixo yagcwala ethabanikeleni."},{"book":"U-Eksodasi","chapter":"40","verse":"36","text":"Kulolonke uhambo lwabako-Israyeli, kwakusithi iyezi lingaphakama lisuka phezu kwethabanikeli, labo baqhubeke;"},{"book":"U-Eksodasi","chapter":"40","verse":"37","text":"kodwa kuthi nxa iyezi lingaphakamanga, labo babengaqhubekeli phambili, kuze kube mhla liphakama."},{"book":"U-Eksodasi","chapter":"40","verse":"38","text":"Ngokunjalo iyezi likaThixo lalisiba phezu kwethabanikeli emini, kuthi ebusuku kube lomlilo eyezini, bekubona bonke abako-Israyeli ekuhambeni kwabo konke."}]}