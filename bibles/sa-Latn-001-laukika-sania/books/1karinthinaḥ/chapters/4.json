{"data":[{"book":"1 karinthinaḥ","chapter":"4","verse":"1","text":"lokā asmān khrīṣṭasya paricārakān īśvarasya nigūṭhavākyadhanasyādhyakṣāṁśca manyantāṁ|"},{"book":"1 karinthinaḥ","chapter":"4","verse":"2","text":"kiñca dhanādhyakṣeṇa viśvasanīyena bhavitavyametadeva lokai ryācyate|"},{"book":"1 karinthinaḥ","chapter":"4","verse":"3","text":"ato vicārayadbhi ryuṣmābhiranyaiḥ kaiścin manujai rvā mama parīkṣaṇaṁ mayātīva laghu manyate 'hamapyātmānaṁ na vicārayāmi|"},{"book":"1 karinthinaḥ","chapter":"4","verse":"4","text":"mayā kimapyaparāddhamityahaṁ na vedmi kintvetena mama niraparādhatvaṁ na niścīyate prabhureva mama vicārayitāsti|"},{"book":"1 karinthinaḥ","chapter":"4","verse":"5","text":"ata upayuktasamayāt pūrvvam arthataḥ prabhorāgamanāt pūrvvaṁ yuṣmābhi rvicāro na kriyatāṁ| prabhurāgatya timireṇa pracchannāni sarvvāṇi dīpayiṣyati manasāṁ mantraṇāśca prakāśayiṣyati tasmin samaya īśvarād ekaikasya praśaṁsā bhaviṣyati|"},{"book":"1 karinthinaḥ","chapter":"4","verse":"6","text":"he bhrātaraḥ sarvvāṇyetāni mayātmānam āpallavañcoddiśya kathitāni tasyaitat kāraṇaṁ yuyaṁ yathā śāstrīyavidhimatikramya mānavam atīva nādariṣyadhba ītthañcaikena vaiparītyād apareṇa na ślāghiṣyadhba etādṛśīṁ śikṣāmāvayordṛṣṭāntāt lapsyadhve|"},{"book":"1 karinthinaḥ","chapter":"4","verse":"7","text":"aparāt kastvāṁ viśeṣayati? tubhyaṁ yanna datta tādṛśaṁ kiṁ dhārayasi? adatteneva dattena vastunā kutaḥ ślāghase?"},{"book":"1 karinthinaḥ","chapter":"4","verse":"8","text":"idānīmeva yūyaṁ kiṁ tṛptā labdhadhanā vā? asmāsvavidyamāneṣu yūyaṁ kiṁ rājatvapadaṁ prāptāḥ? yuṣmākaṁ rājatvaṁ mayābhilaṣitaṁ yatastena yuṣmābhiḥ saha vayamapi rājyāṁśino bhaviṣyāmaḥ|"},{"book":"1 karinthinaḥ","chapter":"4","verse":"9","text":"preritā vayaṁ śeṣā hantavyāśceveśvareṇa nidarśitāḥ| yato vayaṁ sarvvalokānām arthataḥ svargīyadūtānāṁ mānavānāñca kautukāspadāni jātāḥ|"},{"book":"1 karinthinaḥ","chapter":"4","verse":"10","text":"khrīṣṭasya kṛte vayaṁ mūḍhāḥ kintu yūyaṁ khrīṣṭena jñāninaḥ, vayaṁ durbbalā yūyañca sabalāḥ, yūyaṁ sammānitā vayañcāpamānitāḥ|"},{"book":"1 karinthinaḥ","chapter":"4","verse":"11","text":"vayamadyāpi kṣudhārttāstṛṣṇārttā vastrahīnāstāḍitā āśramarahitāśca santaḥ"},{"book":"1 karinthinaḥ","chapter":"4","verse":"12","text":"karmmaṇi svakarān vyāpārayantaśca duḥkhaiḥ kālaṁ yāpayāmaḥ| garhitairasmābhirāśīḥ kathyate dūrīkṛtaiḥ sahyate ninditaiḥ prasādyate|"},{"book":"1 karinthinaḥ","chapter":"4","verse":"13","text":"vayamadyāpi jagataḥ sammārjanīyogyā avakarā iva sarvvai rmanyāmahe|"},{"book":"1 karinthinaḥ","chapter":"4","verse":"14","text":"yuṣmān trapayitumahametāni likhāmīti nahi kintu priyātmajāniva yuṣmān prabodhayāmi|"},{"book":"1 karinthinaḥ","chapter":"4","verse":"15","text":"yataḥ khrīṣṭadharmme yadyapi yuṣmākaṁ daśasahasrāṇi vinetāro bhavanti tathāpi bahavo janakā na bhavanti yato'hameva susaṁvādena yīśukhrīṣṭe yuṣmān ajanayaṁ|"},{"book":"1 karinthinaḥ","chapter":"4","verse":"16","text":"ato yuṣmān vinaye'haṁ yūyaṁ madanugāmino bhavata|"},{"book":"1 karinthinaḥ","chapter":"4","verse":"17","text":"ityarthaṁ sarvveṣu dharmmasamājeṣu sarvvatra khrīṣṭadharmmayogyā ye vidhayo mayopadiśyante tān yo yuṣmān smārayiṣyatyevambhūtaṁ prabhoḥ kṛte priyaṁ viśvāsinañca madīyatanayaṁ tīmathiyaṁ yuṣmākaṁ samīpaṁ preṣitavānahaṁ|"},{"book":"1 karinthinaḥ","chapter":"4","verse":"18","text":"aparamahaṁ yuṣmākaṁ samīpaṁ na gamiṣyāmīti buddhvā yuṣmākaṁ kiyanto lokā garvvanti|"},{"book":"1 karinthinaḥ","chapter":"4","verse":"19","text":"kintu yadi prabhericchā bhavati tarhyahamavilambaṁ yuṣmatsamīpamupasthāya teṣāṁ darpadhmātānāṁ lokānāṁ vācaṁ jñāsyāmīti nahi sāmarthyameva jñāsyāmi|"},{"book":"1 karinthinaḥ","chapter":"4","verse":"20","text":"yasmādīśvarasya rājatvaṁ vāgyuktaṁ nahi kintu sāmarthyayuktaṁ|"},{"book":"1 karinthinaḥ","chapter":"4","verse":"21","text":"yuṣmākaṁ kā vāñchā? yuṣmatsamīpe mayā kiṁ daṇḍapāṇinā gantavyamuta premanamratātmayuktena vā?"}]}