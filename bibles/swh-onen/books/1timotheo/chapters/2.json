{"data":[{"book":"1 Timotheo","chapter":"2","verse":"1","text":"Awali ya yote, nasihi kwamba dua, sala, maombezi na shukrani zifanyike kwa ajili ya watu wote:"},{"book":"1 Timotheo","chapter":"2","verse":"2","text":"kwa ajili ya wafalme na wale wote wenye mamlaka, ili tupate kuishi kwa amani na utulivu, katika uchaji wote wa Mungu na utakatifu."},{"book":"1 Timotheo","chapter":"2","verse":"3","text":"Jambo hili ni jema, tena linapendeza machoni pa Mungu Mwokozi wetu,"},{"book":"1 Timotheo","chapter":"2","verse":"4","text":"anayetaka watu wote waokolewe na wafikie kuijua kweli."},{"book":"1 Timotheo","chapter":"2","verse":"5","text":"Kwa maana kuna Mungu mmoja na mpatanishi mmoja kati ya Mungu na wanadamu, yaani mwanadamu Kristo Yesu,"},{"book":"1 Timotheo","chapter":"2","verse":"6","text":"aliyejitoa mwenyewe kuwa fidia kwa ajili ya wanadamu wote: jambo hili lilishuhudiwa kwa wakati wake ufaao."},{"book":"1 Timotheo","chapter":"2","verse":"7","text":"Nami kwa kusudi hili nimewekwa niwe mhubiri na mtume (nasema kweli katika Kristo wala sisemi uongo), mwalimu wa watu wa Mataifa katika imani na kweli."},{"book":"1 Timotheo","chapter":"2","verse":"8","text":"Nataka kila mahali wanaume wasali wakiinua mikono mitakatifu pasipo hasira wala kugombana."},{"book":"1 Timotheo","chapter":"2","verse":"9","text":"Vivyo hivyo nataka wanawake wajipambe kwa adabu na kwa heshima katika mavazi yanayostahili, si kwa kusuka nywele, kuvalia dhahabu, lulu au mavazi ya gharama kubwa,"},{"book":"1 Timotheo","chapter":"2","verse":"10","text":"bali kwa matendo mazuri kama iwapasavyo wanawake wanaokiri kuwa wanamcha Mungu."},{"book":"1 Timotheo","chapter":"2","verse":"11","text":"Mwanamke na ajifunze kwa utulivu na kwa utiifu wote."},{"book":"1 Timotheo","chapter":"2","verse":"12","text":"Simpi mwanamke ruhusa ya kufundisha au kuwa na mamlaka juu ya mwanaume. Mwanamke inampasa kukaa kimya."},{"book":"1 Timotheo","chapter":"2","verse":"13","text":"Kwa maana Adamu aliumbwa kwanza, kisha Eva."},{"book":"1 Timotheo","chapter":"2","verse":"14","text":"Wala si Adamu aliyedanganywa, bali ni mwanamke aliyedanganywa akawa mkosaji."},{"book":"1 Timotheo","chapter":"2","verse":"15","text":"Lakini mwanamke ataokolewa kwa kuzaa kwake, kama wakiendelea kudumu katika imani, upendo na utakatifu, pamoja na kuwa na kiasi."}]}