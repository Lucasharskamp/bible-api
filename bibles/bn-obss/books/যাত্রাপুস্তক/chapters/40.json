{"data":[{"book":"যাত্রা পুস্তক","chapter":"40","verse":"1","text":"পরে সদাপ্রভু মোশিকে বললেন:"},{"book":"যাত্রা পুস্তক","chapter":"40","verse":"2","text":"“প্রথম মাসের প্রথম দিনে সমাগম তাঁবু, সেই আবাসটি প্রতিষ্ঠিত করো।"},{"book":"যাত্রা পুস্তক","chapter":"40","verse":"3","text":"বিধিনিয়মের সিন্দুকটি সেটির মধ্যে রেখে দাও এবং সিন্দুকটি পর্দা দিয়ে ঢেকে দাও।"},{"book":"যাত্রা পুস্তক","chapter":"40","verse":"4","text":"টেবিলটি এনে সেটির উপরে সব জিনিসপত্র সাজিয়ে রাখো। পরে দীপাধারটি এনে সেটির প্রদীপগুলি জ্বালিয়ে দাও।"},{"book":"যাত্রা পুস্তক","chapter":"40","verse":"5","text":"বিধিনিয়মের সিন্দুকটির সামনে সোনার ধূপবেদিটি এনে রাখো এবং সমাগম তাঁবুর প্রবেশদ্বারে পর্দা টাঙিয়ে দাও।"},{"book":"যাত্রা পুস্তক","chapter":"40","verse":"6","text":"“সমাগম তাঁবুর, সেই আবাসের প্রবেশদ্বারের সামনে হোমবলির বেদিটি এনে রাখো;"},{"book":"যাত্রা পুস্তক","chapter":"40","verse":"7","text":"সমাগম তাঁবু ও বেদির মাঝখানে গামলাটি এনে রাখো এবং তাতে জল ভরে দাও।"},{"book":"যাত্রা পুস্তক","chapter":"40","verse":"8","text":"সেটির চারপাশের প্রাঙ্গণটি সাজিয়ে রাখো এবং সেই প্রাঙ্গণের প্রবেশদ্বারে পর্দা টাঙিয়ে দাও।"},{"book":"যাত্রা পুস্তক","chapter":"40","verse":"9","text":"“অভিষেক-তেল নাও এবং সমাগম তাঁবু ও সেখানকার সবকিছু অভিষিক্ত করো; সেটি ও সেখানকার সব আসবাবপত্র পবিত্র করো, এবং তা পবিত্র হয়ে যাবে।"},{"book":"যাত্রা পুস্তক","chapter":"40","verse":"10","text":"পরে হোমবলির বেদিটি ও সেটির সব পাত্র অভিষিক্ত করো; বেদিটি অভিষিক্ত করো, এবং তা মহাপবিত্র হয়ে যাবে।"},{"book":"যাত্রা পুস্তক","chapter":"40","verse":"11","text":"গামলা ও সেটির মাচাটি অভিষিক্ত করো এবং সেগুলি পবিত্রও করো।"},{"book":"যাত্রা পুস্তক","chapter":"40","verse":"12","text":"“হারোণ ও তার ছেলেদের সমাগম তাঁবুর প্রবেশদ্বারের কাছে নিয়ে এসো এবং তাদের জল দিয়ে স্নান করাও।"},{"book":"যাত্রা পুস্তক","chapter":"40","verse":"13","text":"পরে হারোণকে পবিত্র পোশাকগুলি পরিয়ে দাও, তাকে অভিষিক্ত করো এবং তাকে পবিত্র করো, যেন সে যাজকরূপে আমার সেবা করতে পারে।"},{"book":"যাত্রা পুস্তক","chapter":"40","verse":"14","text":"তার ছেলেদের নিয়ে এসো এবং তাদের নিমা পরাও।"},{"book":"যাত্রা পুস্তক","chapter":"40","verse":"15","text":"যেভাবে তাদের বাবাকে অভিষিক্ত করলে, ঠিক সেভাবে তাদেরও অভিষিক্ত করো, যেন তারা যাজকরূপে আমার সেবা করতে পারে। তাদের এই অভিষেক এমন এক যাজকত্বের জন্য হবে, যা তাদের বংশপরম্পরা ধরে চলতে থাকবে।”"},{"book":"যাত্রা পুস্তক","chapter":"40","verse":"16","text":"সদাপ্রভু মোশিকে যে আদেশ দিয়েছিলেন, ঠিক সেই অনুসারেই তিনি সবকিছু করলেন।"},{"book":"যাত্রা পুস্তক","chapter":"40","verse":"17","text":"অতএব দ্বিতীয় বছরের প্রথম মাসের প্রথম দিনে সমাগম তাঁবুটি প্রতিষ্ঠিত হল।"},{"book":"যাত্রা পুস্তক","chapter":"40","verse":"18","text":"মোশি যখন সমাগম তাঁবুটি প্রতিষ্ঠিত করলেন, তখন তিনি ভিতগুলি সঠিক স্থানে বসালেন, কাঠামোগুলি দাঁড় করালেন, আগলগুলি ঢুকিয়ে দিলেন এবং খুঁটিগুলি পুঁতে দিলেন।"},{"book":"যাত্রা পুস্তক","chapter":"40","verse":"19","text":"পরে তিনি সমাগম তাঁবুর উপরে তাঁবু বিছিয়ে দিলেন এবং তাঁবুর উপরে আবরণ দিলেন, ঠিক যেভাবে সদাপ্রভু তাঁকে আদেশ দিয়েছিলেন।"},{"book":"যাত্রা পুস্তক","chapter":"40","verse":"20","text":"তিনি বিধিনিয়মের ফলকগুলি নিলেন এবং সেগুলি সিন্দুকে রেখে দিলেন, সেই সিন্দুকের সাথে খুঁটিগুলি জুড়ে দিলেন ও সেটির উপরে প্রায়শ্চিত্ত-আচ্ছাদনটি রেখে দিলেন।"},{"book":"যাত্রা পুস্তক","chapter":"40","verse":"21","text":"পরে তিনি সেই সিন্দুকটি সমাগম তাঁবুতে নিয়ে এলেন এবং আড়ালকারী পর্দাটি ঝুলিয়ে দিলেন ও বিধিনিয়মের সেই সিন্দুকটি আড়াল করে রাখলেন, ঠিক যেভাবে সদাপ্রভু মোশিকে আদেশ দিয়েছিলেন।"},{"book":"যাত্রা পুস্তক","chapter":"40","verse":"22","text":"মোশি সেই টেবিলটি সমাগম তাঁবুতে, পর্দার বাইরে, আবাসের উত্তর দিকে রেখে দিলেন"},{"book":"যাত্রা পুস্তক","chapter":"40","verse":"23","text":"এবং সদাপ্রভুর সামনে সেটির উপরে রুটি40:23 দর্শন-রুটি সাজিয়ে রাখলেন, ঠিক যেভাবে সদাপ্রভু তাঁকে আদেশ দিয়েছিলেন।"},{"book":"যাত্রা পুস্তক","chapter":"40","verse":"24","text":"তিনি সেই দীপাধারটি সমাগম তাঁবুতে, টেবিলের বিপরীতে, আবাসের দক্ষিণ দিকে রেখে দিলেন"},{"book":"যাত্রা পুস্তক","chapter":"40","verse":"25","text":"এবং সদাপ্রভুর সামনে প্রদীপগুলি জ্বালিয়ে দিলেন, ঠিক যেভাবে সদাপ্রভু তাঁকে আদেশ দিয়েছিলেন।"},{"book":"যাত্রা পুস্তক","chapter":"40","verse":"26","text":"মোশি সোনার বেদিটি সমাগম তাঁবুতে পর্দার সামনে রেখে দিলেন"},{"book":"যাত্রা পুস্তক","chapter":"40","verse":"27","text":"এবং সেটির উপরে সুগন্ধি ধূপ জ্বালিয়ে দিলেন, ঠিক যেভাবে সদাপ্রভু তাঁকে আদেশ দিয়েছিলেন।"},{"book":"যাত্রা পুস্তক","chapter":"40","verse":"28","text":"পরে তিনি সমাগম তাঁবুর প্রবেশদ্বারে পর্দা টাঙিয়ে দিলেন।"},{"book":"যাত্রা পুস্তক","chapter":"40","verse":"29","text":"তিনি হোমবলির বেদিটি সমাগম তাঁবুর, সেই আবাসের প্রবেশদ্বারের কাছে রেখে দিলেন, এবং সেটির উপরে হোমবলি ও শস্য-নৈবেদ্য উৎসর্গ করলেন, ঠিক যেভাবে সদাপ্রভু তাঁকে আদেশ দিয়েছিলেন।"},{"book":"যাত্রা পুস্তক","chapter":"40","verse":"30","text":"গামলাটি তিনি সমাগম তাঁবু ও বেদির মাঝখানে রেখে দিলেন ও ধোয়াধুয়ি করার জন্য তাতে জল ভরে রাখলেন,"},{"book":"যাত্রা পুস্তক","chapter":"40","verse":"31","text":"এবং মোশি এবং হারোণ ও তাঁর ছেলেরা সেই জল তাঁদের হাত পা ধোয়ার জন্য ব্যবহার করতেন।"},{"book":"যাত্রা পুস্তক","chapter":"40","verse":"32","text":"যখনই তাঁরা সমাগম তাঁবুতে প্রবেশ করতেন বা বেদিটির কাছে যেতেন, তাঁরা নিজেদের ধোয়াধুয়ি করতেন, ঠিক যেভাবে সদাপ্রভু মোশিকে আদেশ দিয়েছিলেন।"},{"book":"যাত্রা পুস্তক","chapter":"40","verse":"33","text":"পরে মোশি সমাগম তাঁবুর ও বেদির চারপাশে প্রাঙ্গণ তৈরি করলেন এবং প্রাঙ্গণের প্রবেশদ্বারে পর্দা লাগিয়ে দিলেন। আর এইভাবে মোশি কাজটি সমাপ্ত করলেন।"},{"book":"যাত্রা পুস্তক","chapter":"40","verse":"34","text":"তখন মেঘ এসে সমাগম তাঁবুটি ঢেকে দিল, এবং সমাগম তাঁবুটি সদাপ্রভুর মহিমায় পরিপূর্ণ হয়ে উঠল।"},{"book":"যাত্রা পুস্তক","chapter":"40","verse":"35","text":"মোশি সমাগম তাঁবুতে প্রবেশ করতে পারেননি কারণ তা মেঘে ছেয়ে ছিল, এবং সদাপ্রভুর মহিমা সমাগম তাঁবুটি পরিপূর্ণ করে রেখেছিল।"},{"book":"যাত্রা পুস্তক","chapter":"40","verse":"36","text":"ইস্রায়েলীদের সব যাত্রায়, যখনই মেঘ সমাগম তাঁবুর উপর থেকে সরে যেত, তখনই তারা যাত্রা শুরু করত;"},{"book":"যাত্রা পুস্তক","chapter":"40","verse":"37","text":"কিন্তু মেঘ যদি না সরত, তবে যতদিন তা না সরত, ততদিন তারা যাত্রা শুরু করত না।"},{"book":"যাত্রা পুস্তক","chapter":"40","verse":"38","text":"অতএব ইস্রায়েলীদের সব যাত্রায় তাদের সকলের দৃষ্টিগোচরে দিনের বেলায় সদাপ্রভুর মেঘ সমাগম তাঁবুর উপরে থাকত, এবং রাতের বেলায় সেই মেঘে আগুন থাকত।"}]}