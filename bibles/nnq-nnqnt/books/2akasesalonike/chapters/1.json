{"data":[{"book":"2 Akasesalonike","chapter":"1","verse":"1","text":"Ne Paulo na Silwano na Timoteo, tunhwandikilanga mabandu mamunhwamine Kilisto ba kwenio Kusesalonike, mammi mabandu ba Nnoongo Awawa bito na Angwana bito ana Yesu Kilisto."},{"book":"2 Akasesalonike","chapter":"1","verse":"2","text":"Tunnyopelanga ku Nnoongo Awabito na Angwana ana Yesu Kilisto bampe upeele na tengela."},{"book":"2 Akasesalonike","chapter":"1","verse":"3","text":"Makalongo twenga tupaligwe kunnumba Nnoongo machoba goa kwa magambu ginu mangweto, ipaligwe twe kutenda yene magambu imani nu kupalana kwinu kila mundu na nnyakwe jijonjeke kola."},{"book":"2 Akasesalonike","chapter":"1","verse":"4","text":"Nga kwa magambu twe tunnokeloke mangweto ikuta ya bandu ba Nnoongo mamunhwamine Kilisto. Mannyendekea kaamini Angwana nu kuimbalila kulaga nu kupotekigwa kukumpatanga."},{"book":"2 Akasesalonike","chapter":"1","verse":"5","text":"Genia goa galaya kube hukumu ja Nnoongo nga ejipaligwa, kupala mmonekane kutenda nnyeketeligwe kujingi mukingwana cha Nnoongo, nga magambu mpotekigwa nago."},{"book":"2 Akasesalonike","chapter":"1","verse":"6","text":"Nnoongo atenda andi pipaligwa, mabalepa kupotekigwa boa ababampoteka,"},{"book":"2 Akasesalonike","chapter":"1","verse":"7","text":"mampaganga kupomolela mampotekigwa natwe uyo. Bitenda genia kingobu Angwana ana Yesu pabapakupitila kuboka kumbengu pamwe na akapakachi bakwe bukumbengu bina makakala."},{"book":"2 Akasesalonike","chapter":"1","verse":"8","text":"Apakuika na nimi ya mwoto kahukumu bandu abankana Nnoongo na abakana kujoa Nhwalo Gwambone gwa Angwana bito ana Yesu."},{"book":"2 Akasesalonike","chapter":"1","verse":"9","text":"Mabaukumigwa kupotekigwa machoba goa pangapela nu kubekigwa kutaali na Angwana na kibumo cha makakala gabe."},{"book":"2 Akasesalonike","chapter":"1","verse":"10","text":"Lichoba lyenie elyapakuika alumbigwa na bandu bakwe nu kuomongigwa na bandu abunhwamini, mangweto uyo mibaganga pamwe nabenia, magambu uchaili gwito nguaminika kwinu."},{"book":"2 Akasesalonike","chapter":"1","verse":"11","text":"Kwa magambu tunnyopelanga ku Nnoongo jwito machoba goa anhwotoye mangweto kuimbalila nu kutama kitamo chenie echankemilinge ntame, tunnyopa kwa makakala gakwe, alengenakie mawacho ginu gu kutenda gambone na kila liengo lya imani."},{"book":"2 Akasesalonike","chapter":"1","verse":"12","text":"Tujopa yene, kupala liina lya Angwana bito Ana Yesu lilumbigwa panakati jinu na mangweto mipata ichima kuboka kwakwe ku upeele gwa Nnoongo jwito na Angwana ana Yesu Kilisto."}]}