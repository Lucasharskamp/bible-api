{"data":[{"book":"1 Johani","chapter":"3","verse":"1","text":"Tarirai kukura kworudo rwatakaitirwa naBaba, kuti tinzi vana vaMwari! Uye ndizvo zvatiri! Chinoita kuti nyika itadze kutiziva ndechokuti haina kumuziva iye."},{"book":"1 Johani","chapter":"3","verse":"2","text":"Vadikani, zvino tiri vana vaMwari, uye zvatichazova zvichigere kuzivikanwa. Asi tinoziva kuti paachaonekwa, isu tichafanana naye, nokuti tichamuona sezvaari."},{"book":"1 Johani","chapter":"3","verse":"3","text":"Mumwe nomumwe ane tariro iyi maari anozvichenesa, sezvo iye akachena."},{"book":"1 Johani","chapter":"3","verse":"4","text":"Munhu wose anotadza anodarika murayiro, zvechokwadi, chivi ndiko kudarika murayiro."},{"book":"1 Johani","chapter":"3","verse":"5","text":"Asi munoziva kuti iye akaonekwa kuitira kuti abvise zvivi zvedu. Uye maari hamuna chivi."},{"book":"1 Johani","chapter":"3","verse":"6","text":"Hakuna munhu anogara maari anoramba achingotadza. Hakuna munhu anoramba achitadza, kana akamuona kana kuti akamuziva."},{"book":"1 Johani","chapter":"3","verse":"7","text":"Vana vanodiwa, musarega munhu upi zvake achikutsausai. Uyo anoita zvakanaka, akarurama, saiye akarurama."},{"book":"1 Johani","chapter":"3","verse":"8","text":"Uyo anoita zvakaipa ndowadhiabhori, nokuti dhiabhori akanga achingotadza kubva pakutanga. Mwanakomana waMwari akaonekwa nokuda kwaizvozvi kuti aparadze basa radhiabhori."},{"book":"1 Johani","chapter":"3","verse":"9","text":"Hakuna munhu akaberekwa naMwari anoramba achiita chivi, nokuti mbeu yaMwari inogara maari; haangarambi achingotadza, nokuti akaberekwa naMwari."},{"book":"1 Johani","chapter":"3","verse":"10","text":"Ndiwo maziviro edu kuti vana vaMwari ndevapi uye kuti vana vadhiabhori ndevapi: Ani naani asingaiti zvakarurama haasi mwana waMwari; uyewo uyo asingadi hama yake."},{"book":"1 Johani","chapter":"3","verse":"11","text":"Iri ndiro shoko ramakanzwa kubva pakutanga: Tinofanira kudanana."},{"book":"1 Johani","chapter":"3","verse":"12","text":"Musaita saKaini, akanga ari wowakaipa uye akaponda mununʼuna wake. Uye akamuurayireiko? Nokuti mabasa ake akanga akaipa uye omununʼuna wake akanga akarurama."},{"book":"1 Johani","chapter":"3","verse":"13","text":"Musashamiswa, hama dzangu, kana nyika ichikuvengai."},{"book":"1 Johani","chapter":"3","verse":"14","text":"Tinoziva kuti takabva murufu tikaenda muupenyu, nokuti tinoda hama dzedu. Ani naani asingadi anogara murufu."},{"book":"1 Johani","chapter":"3","verse":"15","text":"Ani naani anovenga hama yake imhondi, uye munoziva kuti hakuna mhondi ino upenyu husingaperi mairi."},{"book":"1 Johani","chapter":"3","verse":"16","text":"Aya ndiwo maziviro edu kuti rudo rwakadini: Jesu Kristu akapa upenyu hwake nokuda kwedu. Uye isu tinofanira kupa upenyu hwedu nokuda kwehama dzedu."},{"book":"1 Johani","chapter":"3","verse":"17","text":"Kana munhu ane pfuma uye akaona hama yake ichishayiwa, asi akasainzwira tsitsi, rudo rwaMwari rungagara maari seiko?"},{"book":"1 Johani","chapter":"3","verse":"18","text":"Vana vanodikanwa, ngatiregerei kuda namashoko kana norurimi, asi namabasa uye nechokwadi."},{"book":"1 Johani","chapter":"3","verse":"19","text":"Zvino, ndiwo maziviro edu kuti tiri vechokwadi, uye kuti mwoyo yedu inozorora sei pamberi pake"},{"book":"1 Johani","chapter":"3","verse":"20","text":"pose patinopiwa mhosva nemwoyo yedu. Nokuti Mwari mukuru kupfuura mwoyo yedu, uye anoziva zvinhu zvose."},{"book":"1 Johani","chapter":"3","verse":"21","text":"Shamwari dzinodikanwa, kana mwoyo yedu isingatipi mhosva, tinako kuvimba pamberi paMwari"},{"book":"1 Johani","chapter":"3","verse":"22","text":"uye tinogamuchira kubva kwaari zvose zvatinokumbira, nokuti tinoteerera mirayiro yake uye tinoita zvinomufadza."},{"book":"1 Johani","chapter":"3","verse":"23","text":"Uye uyu ndiwo murayiro wake: kutenda muzita roMwanakomana wake, Jesu Kristu, uye nokuda mumwe nomumwe wedu sezvaakatirayira."},{"book":"1 Johani","chapter":"3","verse":"24","text":"Avo vanoteerera mirayiro yake vanogara maari, naiye mavari. Uye izvi ndizvo zvinoita kuti tizive kuti iye anogara matiri: Tinozviziva noMweya waakatipa."}]}