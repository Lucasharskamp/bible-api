{"data":[{"book":"2 Kronikol-Zamagi Zamagenke","chapter":"17","verse":"1","text":"Hagi Asa nona nemofo Jehosafati erino Juda vahe kinia mani'neno, Israeli vahe'mo'za ha'ma eme huzmante zankura kuma'a eri hankaveti'ne."},{"book":"2 Kronikol-Zamagi Zamagenke","chapter":"17","verse":"2","text":"Hagi sondia vahe'aramina huzmantege'za Juda mopafima me'nea ranra kumatmina ome kva hu'za nemani'zageno, mago'a sondia vahera huzmantege'za ko'ma nefa Asa'ma Efraemu mopafi me'nea kumatmima ha'ma huno hanare'nea kumatamina ome kegava hu'naze."},{"book":"2 Kronikol-Zamagi Zamagenke","chapter":"17","verse":"3","text":"Hagi Ra Anumzamo'a Jehosafeti'ene mani'ne. Na'ankure agra kinima nemanino'a, negeho Deviti'ma agafa huno kinima nemanino knare avu'ava'ma hu'neaza huno, Bali havi anumzantera monora huonte'ne."},{"book":"2 Kronikol-Zamagi Zamagenke","chapter":"17","verse":"4","text":"Hianagi Jehosafati'a Israeli vahe avu'avara amagera onteno, negeho Anumzamofo amage'nenteno kasege'a kegava huno amage'ante'ne."},{"book":"2 Kronikol-Zamagi Zamagenke","chapter":"17","verse":"5","text":"E'ina hu'negu Ra Anumzamo'a kinima mani'zana agri azampi anteno azeri hankavetigeno, mika Juda vahe'mo'za musezana eri'za eme ami'naze. Ana'ma hazageno'a Jehosafati'a tusi feno antegeno, agimo'a mareri'ne."},{"book":"2 Kronikol-Zamagi Zamagenke","chapter":"17","verse":"6","text":"Hagi agra hankvetino Ra Anumzamofona amage'nenteno mika Juda mopafintira havi anumzamofonte mono'ma hunentaza agona kumatmina erihaviza nehuno, Asera havi anumzamofo amema'ama antre'za tro huntene'zama mono'ma nehaza zafaramina antagi atre'ne."},{"book":"2 Kronikol-Zamagi Zamagenke","chapter":"17","verse":"7","text":"Hagi Jehosafati'ma 3'a kafuma kinima nemanino'a, eri'za vahe'aramina Ben-hailimima, Obadiama, Zekaraiama, Netanelima, Makaiama huno huzmantege'za, Juda rankumatamimpi Ra Anumzamofo kasege ome rempi huzami'za vano hu'naze."},{"book":"2 Kronikol-Zamagi Zamagenke","chapter":"17","verse":"8","text":"Hagi ana kva vahetamima zmazamahu Livae vahetmina, Semaia'ma, Netanaia'ma, Zebadaia'ma, Asaheli'ma, Semiramoti'ma Jehonatani'ma, Adonija'ma, Tobia'ma, Tob-Adonija'e. Hagi pristi netre'na Elisa'ene Jehoramuke anampina vu'na'e."},{"book":"2 Kronikol-Zamagi Zamagenke","chapter":"17","verse":"9","text":"Hagi ana vahetmimo'za Ra Anumzamofo kasege avontafe eri'neza maka Juda mopafima me'nea ranra kumatamimpi vano nehu'za, vahera rempi huzmi'naze."},{"book":"2 Kronikol-Zamagi Zamagenke","chapter":"17","verse":"10","text":"Hagi Juda mopamofo tavaonte'ma manigagi'naza vahetmimo'za Ra Anumzamofonkura tusi koro nehu'za, Jehosafatina hara eme huonte'naze."},{"book":"2 Kronikol-Zamagi Zamagenke","chapter":"17","verse":"11","text":"Hagi mago'a Filistia vahe'mo'za musezane silva zagonena takisi eri'za eme nemizageno, Arabia vahe'mo'zanena 7tausen 700'a ve sipisipi afutminki, 7tausen 700'a ve meme afutminki hu'za avre'za eme ami'naze."},{"book":"2 Kronikol-Zamagi Zamagenke","chapter":"17","verse":"12","text":"Hagi Jehosafati'a hankavenentake kini fore nehuno, maka Juda mopafima me'nea ranra kumatamimpina vihu kegina nehuno, kave'ma ante kumataminena kinenteno,"},{"book":"2 Kronikol-Zamagi Zamagenke","chapter":"17","verse":"13","text":"nezantmina ana kumatmimpina ante avitente'ne. Hagi koro osu'za hankavematiza ha'ma nehaza sondia vahetmina, Jerusalemi kumapi zamavare atru hige'za mani'naze."},{"book":"2 Kronikol-Zamagi Zamagenke","chapter":"17","verse":"14","text":"Hagi ana sondia vahetmima nagate nofite'ma hu'zama zamagima kre'za eri fatgoma hu'nazana vahete kva vahe'mo'za 1tauseni'a sondia vahe kegava hazageno, Juda nagapima 300 tauseni'a sondia vahe'ma kegavama hu'naza sondia kva vahete, Adna'a kva higeno,"},{"book":"2 Kronikol-Zamagi Zamagenke","chapter":"17","verse":"15","text":"anantera Jehohanani'a 280 tauseni'a sondia vahete kva higeno,"},{"book":"2 Kronikol-Zamagi Zamagenke","chapter":"17","verse":"16","text":"anantera Zikri nemofo Amasia'a agra'a avesite Ra Anumzamofo eri'za erinakure huno 200 tauseni'a hanavenentake sondia vahete kva hu'ne."},{"book":"2 Kronikol-Zamagi Zamagenke","chapter":"17","verse":"17","text":"Hagi Benzameni nagapintira, Eliada'a atine kevene hankonema erino ha'ma hu sondia vahetmina 200 tauseni'a vahete kva higeno,"},{"book":"2 Kronikol-Zamagi Zamagenke","chapter":"17","verse":"18","text":"anantera Jehosabeti'a 180 tauseni'a sondia vahetmima hate'ma vunaku'ma tro'ma hu'naza vahetami kva hu'ne."},{"book":"2 Kronikol-Zamagi Zamagenke","chapter":"17","verse":"19","text":"Hagi ama ana maka vahera kini ne'mofo eri'za vahetamine. Hagi mago'a vahetmina maka Juda mopafima me'nea ranra vihu kumatmimpi manitere hu'naze."}]}