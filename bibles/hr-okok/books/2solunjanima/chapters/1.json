{"data":[{"book":"2 Solunjanima","chapter":"1","verse":"1","text":"Ovo je pismo od Pavla, Sile1:1 U grčkome: Silvana. i Timoteja solunskoj Crkvi koja je u Bogu, našemu Ocu, i u Gospodinu Isusu Kristu."},{"book":"2 Solunjanima","chapter":"1","verse":"2","text":"Neka vam je milost i mir od Boga Oca i od Gospodina Isusa Krista."},{"book":"2 Solunjanima","chapter":"1","verse":"3","text":"Draga braćo i sestre, ne možemo a da uvijek ne zahvaljujemo Bogu za vas, za vašu vjeru koja jača i za vašu veliku međusobnu ljubav."},{"book":"2 Solunjanima","chapter":"1","verse":"4","text":"Ponosno govorimo drugim Božjim crkvama o vašoj postojanoj vjeri u progonstvima i u nevoljama koje trpite."},{"book":"2 Solunjanima","chapter":"1","verse":"5","text":"One su samo najava pravednoga Božjeg suda na kojemu će vas Bog proglasiti dostojnima svojega Kraljevstva za koje i trpite."},{"book":"2 Solunjanima","chapter":"1","verse":"6","text":"Bog će pravedno kazniti vaše progonitelje patnjom,"},{"book":"2 Solunjanima","chapter":"1","verse":"7","text":"a vama progonjenima, kao i nama, dati spokoj kad se s neba objavi Gospodin Isus. On će doći s moćnim anđelima"},{"book":"2 Solunjanima","chapter":"1","verse":"8","text":"i s plamenim ognjem te donijeti osvetu onima koji ne priznaju Boga i ne žele se pokoriti Radosnoj vijesti o našemu Gospodinu Isusu Kristu."},{"book":"2 Solunjanima","chapter":"1","verse":"9","text":"Bit će kažnjeni vječnom propašću, zauvijek odvojeni od Gospodnjega lica i od njegove silne slave"},{"book":"2 Solunjanima","chapter":"1","verse":"10","text":"na dan kada on dođe primiti slavu i čast od svojega svetog naroda, od svih vjernika. Među njima ste i vi jer ste povjerovali našemu svjedočanstvu o njemu."},{"book":"2 Solunjanima","chapter":"1","verse":"11","text":"Zato se stalno molimo za vas, da vas Bog učini dostojnima života na koji vas je pozvao i da on svojom snagom dovrši svaku vašu dobru nakanu i svako dobro djelo—"},{"book":"2 Solunjanima","chapter":"1","verse":"12","text":"da bi zbog vas svi slavili ime našega Gospodina Isusa te da i vi budete proslavljeni u njemu po milosti našega Boga i Gospodina Isusa Krista."}]}