{"data":[{"book":"अय्यूब","chapter":"20","verse":"1","text":"तब ज़ूफ़र नामाती ने जवाब देकर कहा,"},{"book":"अय्यूब","chapter":"20","verse":"2","text":"“यक़ीनन मेरे मुज़तरिब ख़यालात और वह एहसासात जो मेरे अंदर से उभर रहे हैं मुझे जवाब देने पर मजबूर कर रहे हैं।"},{"book":"अय्यूब","chapter":"20","verse":"3","text":"मुझे ऐसी नसीहत सुननी पड़ी जो मेरी बेइज़्ज़ती का बाइस थी, लेकिन मेरी समझ मुझे जवाब देने की तहरीक दे रही है।"},{"book":"अय्यूब","chapter":"20","verse":"4","text":"क्या तुझे मालूम नहीं कि क़दीम ज़माने से यानी जब से इनसान को ज़मीन पर रखा गया"},{"book":"अय्यूब","chapter":"20","verse":"5","text":"शरीर का फ़तहमंद नारा आरिज़ी और बेदीन की ख़ुशी पल-भर की साबित हुई है?"},{"book":"अय्यूब","chapter":"20","verse":"6","text":"गो उसका क़दो-क़ामत आसमान तक पहुँचे और उसका सर बादलों को छुए"},{"book":"अय्यूब","chapter":"20","verse":"7","text":"ताहम वह अपने फ़ुज़्ले की तरह अबद तक तबाह हो जाएगा। जिन्होंने उसे पहले देखा था वह पूछेंगे, ‘अब वह कहाँ है?’"},{"book":"अय्यूब","chapter":"20","verse":"8","text":"वह ख़ाब की तरह उड़ जाता और आइंदा कहीं नहीं पाया जाएगा, उसे रात की रोया की तरह भुला दिया जाता है।"},{"book":"अय्यूब","chapter":"20","verse":"9","text":"जिस आँख ने उसे देखा वह उसे आइंदा कभी नहीं देखेगी। उसका घर दुबारा उसका मुशाहदा नहीं करेगा।"},{"book":"अय्यूब","chapter":"20","verse":"10","text":"उस की औलाद को ग़रीबों से भीक माँगनी पड़ेगी, उसके अपने हाथों को दौलत वापस देनी पड़ेगी।"},{"book":"अय्यूब","chapter":"20","verse":"11","text":"जवानी की जिस ताक़त से उस की हड्डियाँ भरी हैं वह उसके साथ ही ख़ाक में मिल जाएगी।"},{"book":"अय्यूब","chapter":"20","verse":"12","text":"बुराई बेदीन के मुँह में मीठी है। वह उसे अपनी ज़बान तले छुपाए रखता,"},{"book":"अय्यूब","chapter":"20","verse":"13","text":"उसे महफ़ूज़ रखकर जाने नहीं देता।"},{"book":"अय्यूब","chapter":"20","verse":"14","text":"लेकिन उस की ख़ुराक पेट में आकर ख़राब हो जाती बल्कि साँप का ज़हर बन जाती है।"},{"book":"अय्यूब","chapter":"20","verse":"15","text":"जो दौलत उसने निगल ली उसे वह उगल देगा, अल्लाह ही यह चीज़ें उसके पेट से ख़ारिज करेगा।"},{"book":"अय्यूब","chapter":"20","verse":"16","text":"उसने साँप का ज़हर चूस लिया, और साँप ही की ज़बान उसे मार डालेगी।"},{"book":"अय्यूब","chapter":"20","verse":"17","text":"वह नदियों से लुत्फ़अंदोज़ नहीं होगा, शहद और बालाई की नहरों से मज़ा नहीं लेगा।"},{"book":"अय्यूब","chapter":"20","verse":"18","text":"जो कुछ उसने हासिल किया उसे वह हज़म नहीं करेगा बल्कि सब कुछ वापस करेगा। जो दौलत उसने अपने कारोबार से कमाई उससे वह लुत्फ़ नहीं उठाएगा।"},{"book":"अय्यूब","chapter":"20","verse":"19","text":"क्योंकि उसने पस्तहालों पर ज़ुल्म करके उन्हें तर्क किया है, उसने ऐसे घरों को छीन लिया है जिन्हें उसने तामीर नहीं किया था।"},{"book":"अय्यूब","chapter":"20","verse":"20","text":"उसने पेट में कभी सुकून महसूस नहीं किया बल्कि जो कुछ भी चाहता था उसे बचने नहीं दिया।"},{"book":"अय्यूब","chapter":"20","verse":"21","text":"जब वह खाना खाता है तो कुछ नहीं बचता, इसलिए उस की ख़ुशहाली क़ायम नहीं रहेगी।"},{"book":"अय्यूब","chapter":"20","verse":"22","text":"ज्योंही उसे कसरत की चीज़ें हासिल होंगी वह मुसीबत में फँस जाएगा। तब दुख-दर्द का पूरा ज़ोर उस पर आएगा।"},{"book":"अय्यूब","chapter":"20","verse":"23","text":"काश अल्लाह बेदीन का पेट भरकर अपना भड़कता क़हर उस पर नाज़िल करे, काश वह अपना ग़ज़ब उस पर बरसाए।"},{"book":"अय्यूब","chapter":"20","verse":"24","text":"गो वह लोहे के हथियार से भाग जाए, लेकिन पीतल का तीर उसे चीर डालेगा।"},{"book":"अय्यूब","chapter":"20","verse":"25","text":"जब वह उसे अपनी पीठ से निकाले तो तीर की नोक उसके कलेजे में से निकलेगी। उसे दहशतनाक वाक़ियात पेश आएँगे।"},{"book":"अय्यूब","chapter":"20","verse":"26","text":"गहरी तारीकी उसके ख़ज़ानों की ताक में बैठी रहेगी। ऐसी आग जो इनसानों ने नहीं लगाई उसे भस्म करेगी। उसके ख़ैमे के जितने लोग बच निकले उन्हें वह खा जाएगी।"},{"book":"अय्यूब","chapter":"20","verse":"27","text":"आसमान उसे मुजरिम ठहराएगा, ज़मीन उसके ख़िलाफ़ गवाही देने के लिए खड़ी हो जाएगी।"},{"book":"अय्यूब","chapter":"20","verse":"28","text":"सैलाब उसका घर उड़ा ले जाएगा, ग़ज़ब के दिन शिद्दत से बहता हुआ पानी उस पर से गुज़रेगा।"},{"book":"अय्यूब","chapter":"20","verse":"29","text":"यह है वह अज्र जो अल्लाह बेदीनों को देगा, वह विरासत जिसे अल्लाह ने उनके लिए मुक़र्रर की है।”"}]}