{"data":[{"book":"1 Samweli","chapter":"23","verse":"1","text":"Abaho Daudi kamulongela, “Tegeleza Wafilisiti oditowa buga da Keila na owaboka ndiya haja hobigila ngano.”"},{"book":"1 Samweli","chapter":"23","verse":"2","text":"Avo Daudi kamuuza Mndewa Imulungu, “Vilihi, nichole nikawatowe waja Iwafilisiti?”"},{"book":"1 Samweli","chapter":"23","verse":"3","text":"Lakini wanhu zake Daudi wamulongela, “Kamba hano hatwili isi ya Yuda todumba, yokuwaze twahachola Keila kuitowa na wakalizi wa Wafilisiti?”"},{"book":"1 Samweli","chapter":"23","verse":"4","text":"Avo Daudi kachola kabili kumpula Mndewa Imulungu, na heyo Mndewa Imulungu kamulongela, “Inuka uchole Keila kwavija nowagela Wafilisiti mmakono gako.”"},{"book":"1 Samweli","chapter":"23","verse":"5","text":"Avo Daudi hamoja na wanhu zake wachola Keila kuitowa na Wafilisiti, kawakoma Wafilisiti wengi na kuwaboka ng'ombe. Avo vivo Daudi viyawakombole wanhu wa buga da Keila."},{"book":"1 Samweli","chapter":"23","verse":"6","text":"Avo Abiatali, mwanage Ahimeleki viyakimbilile Keila kwa Daudi, kachola na kikoti cha mulava nhosa."},{"book":"1 Samweli","chapter":"23","verse":"7","text":"Abaho Sauli viyalongeligwe kamba Daudi ka Keila, Sauli kalonga, “Imulungu kamgela mmakono gangu kwavija kaihindila mwenyego kwa kwingila buga dili na lango na kihindilo.”"},{"book":"1 Samweli","chapter":"23","verse":"8","text":"Avo Sauli kawalagiza wakalizi zake wachole Keila wakamgoge Daudi hamoja na wanhu zake."},{"book":"1 Samweli","chapter":"23","verse":"9","text":"Daudi viyajuwile kamba Sauli kolonda kumtendela mbuli ihile, kamulongela mulava nhosa Abiatali, “Ngalila kija ikikoti cha mulava nhosa.”"},{"book":"1 Samweli","chapter":"23","verse":"10","text":"Abaho kalonga, “Go Mndewa Imulungu, Imulungu wa Izilaeli, niye na msang'hanaji wako. Mhulika kamba Sauli kolonda kwiza kudibananga buga da Keila mbuli yangu niye."},{"book":"1 Samweli","chapter":"23","verse":"11","text":"Vino, wanhu wa Keila ongela mmakono ga Sauli? Vino, Sauli kokwiza kweli kamba vinihulike? Go Mndewa Imulungu, Imulungu wa Izilaeli nongela niye msang'hanaji wako.”"},{"book":"1 Samweli","chapter":"23","verse":"12","text":"Daudi kumuuza, “Vino, wanhu wa Keila ongela mmakono ga Sauli, niye hamoja na wanhu zangu?”"},{"book":"1 Samweli","chapter":"23","verse":"13","text":"Avo Daudi hamoja na wanhu zake ovika kamba magana sita, wasegela wachola hanhu mbaka hanhu, Sauli viyahulike kamba Daudi kasegela Keila, hacholile kuko bule."},{"book":"1 Samweli","chapter":"23","verse":"14","text":"Avo, Daudi kakimbilila kumuhulo, mwiisi ya vigongo va Zifu. Sauli kakala yomzahila siku zose, lakini Imulungu hamgelile Daudi mmakono ga Sauli."},{"book":"1 Samweli","chapter":"23","verse":"15","text":"Daudi kakala yajuwile kamba Sauli kolonda kumkoma. Avo Daudi kakala kuko kumuhulo wa Zifu, ako Holeshi."},{"book":"1 Samweli","chapter":"23","verse":"16","text":"Yonatani mwanage Sauli kachola Holeshi kwa Daudi na kamgela moyo kamba kopata nguvu kulawa Imulungu."},{"book":"1 Samweli","chapter":"23","verse":"17","text":"Kamulongela, “Sikuudumbe, tatangu hakugoga bule, gweye kokuwa mndewa wa Izilaeli, na niye nokuwa wakabili yako. Hata tatangu Sauli koijuwa mbuli ayo.”"},{"book":"1 Samweli","chapter":"23","verse":"18","text":"Wose wabili weka wailagana kuulongozi wa Mndewa Imulungu. Yonatani kabwela ukae, lakini Daudi kasigala kuko kudibuga da Holeshi."},{"book":"1 Samweli","chapter":"23","verse":"19","text":"Sauli viyakalile yang'hali Gibea, Wazifu wachola kumulongela, “Daudi kaifisa mwiisi yetu kuja kuna imihango ya Holeshi, kulugongo lwa Hakila, ubanzi wa kusini ya Yeshimoni."},{"book":"1 Samweli","chapter":"23","verse":"20","text":"Avo go mndewa, wize utende kija kili mmoyo wako, na siye sang'hano yetu yokuwa kumgela Daudi mmakono gako.”"},{"book":"1 Samweli","chapter":"23","verse":"21","text":"Sauli kawalongela, “Mndewa Imulungu yawatendele ganogile kwa kunyonela bazi."},{"book":"1 Samweli","chapter":"23","verse":"22","text":"Gendeni, mukahasepe goya hanhu hoifisa, mujuwe kacholaga kwahi na nani yamonile kwavija nongeligwa Daudi mbala ng'hani."},{"book":"1 Samweli","chapter":"23","verse":"23","text":"Mukamulole kabili kila hanhu ili mujuwe hanhu hoifisa, abaho mwize kunongela hanhu kuyeli. Abaho nochola na mweye kamba yang'hali kuko, avo nomzahila mna zing'holo za wanhu wose wa Yuda.”"},{"book":"1 Samweli","chapter":"23","verse":"24","text":"Avo, wachola Zifu wamulongolela Sauli, kipindi acho Daudi na wanhu zake wakala kumuhulo wa Maoni, kudikonde da Alaba ubanzi wa kusini wa Yeshimoni."},{"book":"1 Samweli","chapter":"23","verse":"25","text":"Sauli na wanhu zake wasonga kumzahila Daudi, lakini Daudi viyahulike mbuli ayo, kachola kuifisa kuna gamabwe, geli mmuhulo wa Maoni. Sauli viyahulike mbuli ayo, kamuinza Daudi kuko kumuhulo wa Maoni."},{"book":"1 Samweli","chapter":"23","verse":"26","text":"Sauli na wanhu zake wakala mwambu umoja wa lugongo, vivija Daudi na wanhu zake wakala mwambu uyagwe wa lugongo. Daudi viyakalile yolopola kukimbila, Sauli kakala behi kumgoga,"},{"book":"1 Samweli","chapter":"23","verse":"27","text":"abaho munhu imoja kachola kumulongela Sauli, “Tenda himahima wize, Wafilisiti oivamila isi yako.”"},{"book":"1 Samweli","chapter":"23","verse":"28","text":"Avo Sauli kaleka kumuwinza Daudi kachola kuitowa na Wafilisiti. Lekaavo hanhu aho hakemigwa, “Selahamalekoti23:28 Kwa Kiebulania Selahamalekoti fambulo jake dibwe da kuigola..”"},{"book":"1 Samweli","chapter":"23","verse":"29","text":"Avo Daudi, kasegela aho kuyakalile, kachola kuifisa kuing'hambi ya Engedi."}]}