{"data":[{"book":"AmaNani","chapter":"12","verse":"1","text":"UMiriyemu lo-Aroni basuka basebeqalisa ukusola uMosi ngenxa yomkakhe ongumKhushi, njengoba wayethethe umKhushi."},{"book":"AmaNani","chapter":"12","verse":"2","text":"Babuzana bathi: “Kambe uMosi nguye yedwa ongumlomo kaThixo na? Kanti lathi kazange asenze izikhulumeli zakhe na?” UThixo wakuzwa lokhu."},{"book":"AmaNani","chapter":"12","verse":"3","text":"(UMosi wayeyindoda ethobeke kakhulu, ethobeke ukwedlula wonke amadoda asemhlabeni.)"},{"book":"AmaNani","chapter":"12","verse":"4","text":"Khonokho nje uThixo wathi kuMosi, u-Aroni loMiriyemu, “Phumani lize ethenteni lokuhlangana, lonke lobathathu.” Lakanye beza bobathathu."},{"book":"AmaNani","chapter":"12","verse":"5","text":"UThixo wehla ngensika yeyezi; wema esangweni lethente wasebiza u-Aroni loMiriyemu. Kwathi lapho sebesondele bobabili,"},{"book":"AmaNani","chapter":"12","verse":"6","text":"uThixo wasesithi, “Lalelani amazwi ami:"},{"book":"AmaNani","chapter":"12","verse":"7","text":"Kodwa akunjalo ngenceku yami uMosi;"},{"book":"AmaNani","chapter":"12","verse":"8","text":"Nxa ngikhuluma laye siqondana ubuso ngobuso,"},{"book":"AmaNani","chapter":"12","verse":"9","text":"Ulaka lukaThixo lwavutha phezu kwabo, uThixo wasesuka kubo."},{"book":"AmaNani","chapter":"12","verse":"10","text":"Ekusukeni kweyezi phezu kwethente, kwabonakala uMiriyemu esemi lapho eselobulephero obunjengongqwaqwane. U-Aroni uthe emkhangela wambona eselobulephero;"},{"book":"AmaNani","chapter":"12","verse":"11","text":"wasesithi kuMosi, “Awu, nkosi yami, ungasibeki icala ngenxa yesono esisenze ngobuwula."},{"book":"AmaNani","chapter":"12","verse":"12","text":"Ungamyekeli enjengomntwana ozelwe efile, inyama yakhe idliwe nganxanye.”"},{"book":"AmaNani","chapter":"12","verse":"13","text":"Ngakho uMosi wakhala kuThixo wathi, “Nkulunkulu, ngiyakucela, msilise.”"},{"book":"AmaNani","chapter":"12","verse":"14","text":"UThixo waphendula uMosi wathi, “Kambe ngabe uyise ubemkhafulele ebusweni, ubengayikuthwala ihlazo okwensuku eziyisikhombisa na? Mkhupheni ahlale ngaphandle kwezihonqo okwensuku eziyisikhombisa; ngemva kwalokho selingambuyisa.”"},{"book":"AmaNani","chapter":"12","verse":"15","text":"Ngakho uMiriyemu wahlaliswa ngaphandle kwezihonqo okwensuku eziyisikhombisa, ngakho abantu kabaqhubekanga ngohambo waze waphenduka."},{"book":"AmaNani","chapter":"12","verse":"16","text":"Ngemva kwalokho, abantu basuka eHazerothi bayamisa izihonqo enkangala yasePharani."}]}