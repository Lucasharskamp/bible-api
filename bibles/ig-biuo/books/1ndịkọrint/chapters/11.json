{"data":[{"book":"1 Ndị Kọrint","chapter":"11","verse":"1","text":"Unu bụrụ ndị na-eṅomi m, dịka m si eṅomi Kraịst."},{"book":"1 Ndị Kọrint","chapter":"11","verse":"2","text":"Ana m aja unu nʼihi na unu na-echeta m nʼihi niile, nakwa nʼihi na unu na-ejisikwa ozizi ahụ enyere unu nʼaka ike, dịka m nyere ha nʼaka unu idebe."},{"book":"1 Ndị Kọrint","chapter":"11","verse":"3","text":"Ma achọrọ m ka unu mata na dịka Kraịst bụ isi nwoke ọbụla, otu a ka nwoke ọbụla si bụrụ isi nwunye ya. Chineke bụkwa isi Kraịst."},{"book":"1 Ndị Kọrint","chapter":"11","verse":"4","text":"Nwoke ọbụla kpuchiri isi ya mgbe ọ na-ekpe ekpere maọbụ na-ebu amụma11:4 Maọbụ, na-akụzi ihe na-emenye isi ya ihere."},{"book":"1 Ndị Kọrint","chapter":"11","verse":"5","text":"Ma nwanyị ọbụla na-ekpe ekpere maọbụ na-ebu amụma, ma o kpuchighị isi ya, na-emenye isi ya ihe ihere, nʼihi na ọ dịka nwanyị kpụchara isi ya."},{"book":"1 Ndị Kọrint","chapter":"11","verse":"6","text":"Ọ bụrụ na nwanyị ọbụla achọghị ikechi isi ya, ya kpụchaa ya. A sịkwa na ọ bụkwanụ ihe ihere na nwanyị kpụchara isi ya, ka nwanyị kechie isi ya."},{"book":"1 Ndị Kọrint","chapter":"11","verse":"7","text":"Ma nwoke ekwesighị ikpuchi isi ya, nʼihi na nwoke bụ onyinyo na otuto nke Chineke, ebe nwanyị bụ otuto nke nwoke."},{"book":"1 Ndị Kọrint","chapter":"11","verse":"8","text":"E si na nwoke kee nwanyị, ma e sighị na nwanyị kee nwoke."},{"book":"1 Ndị Kọrint","chapter":"11","verse":"9","text":"E keghị nwoke maka nwanyị, ma e kere nwanyị maka nwoke."},{"book":"1 Ndị Kọrint","chapter":"11","verse":"10","text":"Nʼihi nke a, nwanyị kwesiri ikpuchi isi ya igosi na ọ nọ nʼokpuru di ya, maka ndị mmụọ ozi."},{"book":"1 Ndị Kọrint","chapter":"11","verse":"11","text":"Ma otu ihe si dị nʼime ndụ anyị na-adị nʼime Onyenwe anyị, nwoke adịghị ma e wepụ nwanyị, nwanyị adịghịkwa ma e wepụ nwoke."},{"book":"1 Ndị Kọrint","chapter":"11","verse":"12","text":"Nʼihi na dịka nwanyị siri na nwoke pụta na mbụ, otu a ka a na-esitekwa nʼahụ nwanyị mụpụta nwoke. Ma ha niile si nʼaka Chineke pụta."},{"book":"1 Ndị Kọrint","chapter":"11","verse":"13","text":"Achọrọ m ka unu tule ihe a nʼonwe unu, ọ dị mma ka nwanyị ghebe isi ya oghe mgbe ọ na-ekpe ekpere nye Chineke?"},{"book":"1 Ndị Kọrint","chapter":"11","verse":"14","text":"Unu matakwara nke ọma na ọ bụ ihe ihere na nwoke ga-ebu agịrị isi dị ogologo."},{"book":"1 Ndị Kọrint","chapter":"11","verse":"15","text":"Ma ọ bụrụ na nwanyị enwee agịrị isi dị ogologo ọ bụ ihe otuto nye ya nʼihi na e nyere ya agịrị isi dị ogologo ka ọ bụrụ ihe mkpuchi."},{"book":"1 Ndị Kọrint","chapter":"11","verse":"16","text":"Ọ bụrụ na onye ọbụla na-arụ ụka banyere omenaala nke a, anyị onwe anyị na nzukọ Chineke niile enweghị omenaala ọzọ banyere nke a."},{"book":"1 Ndị Kọrint","chapter":"11","verse":"17","text":"Nʼime ntụziaka ndị a, enweghị m otuto nye unu nʼihi na mgbe unu zukọtara omume unu na-eweta ihe ọjọọ karịa ihe ọma."},{"book":"1 Ndị Kọrint","chapter":"11","verse":"18","text":"Na mmalite, ihe m na-anụ bụ na mgbe niile unu zukọrọ dịka chọọchị, ịrụ ụka nke na-ebute nkewa na-adị nʼetiti unu. E kwenyekwara m na ụfọdụ ihe ndị a m nụrụ bụ eziokwu."},{"book":"1 Ndị Kọrint","chapter":"11","verse":"19","text":"Nʼezie ụdị nkewa dị otu a aghaghị ịdị nʼetiti unu ka e nwee ike mara ndị Chineke nabatara."},{"book":"1 Ndị Kọrint","chapter":"11","verse":"20","text":"Mgbe unu zukọtara, ọ bụghị nri anyasị nke Onyenwe anyị ka unu na-eri."},{"book":"1 Ndị Kọrint","chapter":"11","verse":"21","text":"Nʼihi na mgbe unu na-eri nri, ụfọdụ nʼime unu na-eri nri anyasị nke aka ha. Nke mere, nʼotu onye na-anọ agụụ ebe onye ọzọ na-aṅụbigakwa mmanya oke."},{"book":"1 Ndị Kọrint","chapter":"11","verse":"22","text":"A ga-akpọ nke a gịnị? Ọ bụ na unu enweghị ụlọ ebe unu ga-anọ rijuo afọ ma ṅụjuokwa afọ? Ka ọ bụ na unu na-elelị nzukọ Chineke na emenye ndị na-enweghị ihe ihere? Gịnị ka m ga-agwa unu? Aga m eto unu maka nke a? Agaghị m eto unu maka nke a."},{"book":"1 Ndị Kọrint","chapter":"11","verse":"23","text":"Nʼihi na ihe m ziri unu bụ ihe Onyenwe anyị ziri m. Nʼabalị ụbọchị ahụ a rara ya nye, Onyenwe anyị Jisọs weere otu ogbe achịcha."},{"book":"1 Ndị Kọrint","chapter":"11","verse":"24","text":"Mgbe o nyechara ekele, ọ nyawara ya sị, “Nke a bụ ahụ m nke a na-enye maka unu. Na-emenụ nke a iji cheta m.”"},{"book":"1 Ndị Kọrint","chapter":"11","verse":"25","text":"Nʼụzọ dị otu a kwa, o bulitere otu iko mmanya mgbe ha risiri nri sị, “Iko a bụ ọgbụgba ndụ ọhụrụ nʼọbara m. Oge ọbụla unu na-aṅụ ya, na-emenụ nke a iji na-echeta m.”"},{"book":"1 Ndị Kọrint","chapter":"11","verse":"26","text":"Nʼihi na mgbe ọbụla unu na-eri achịcha ahụ na-aṅụkwa iko a, unu na-ekwusa ọnwụ Onyenwe anyị ruo mgbe ọ ga-abịa ọzọ."},{"book":"1 Ndị Kọrint","chapter":"11","verse":"27","text":"Ya mere, ọ bụrụ na onye ọbụla erie achịcha Onyenwe anyị maọbụ ṅụọ iko Onyenwe anyị nʼụzọ na-ekwesighị ekwesi, onye ahụ na-emehie megide anụ ahụ Onyenwe anyị na ọbara Onyenwe anyị."},{"book":"1 Ndị Kọrint","chapter":"11","verse":"28","text":"Ọ bụ nke a mere o ji bụrụ ihe dị mkpa ka onye ọbụla nyochaa onwe ya nke ọma tupu o rie achịcha ahụ maọbụ ṅụọ iko ahụ."},{"book":"1 Ndị Kọrint","chapter":"11","verse":"29","text":"Nʼihi na onye ọbụla na-eri achịcha ahụ maọbụ ṅụọ site nʼiko ahụ na-echeghị echiche, ọ na-eri, na-aṅụtakwara onwe ya ikpe ọmụma, ma ọ bụrụ na ọ tuleghị uche banyere ahụ Kraịst."},{"book":"1 Ndị Kọrint","chapter":"11","verse":"30","text":"Ọ bụ nke a mere ọtụtụ nʼime unu ji bụrụ ndị ahụ na-esighị ike, ndị nọ nʼọrịa na ndị dara nʼụra ọnwụ."},{"book":"1 Ndị Kọrint","chapter":"11","verse":"31","text":"Ọ bụrụ na anyị enyochaa onwe anyị nke ọma, anyị agaghị adaba nʼikpe."},{"book":"1 Ndị Kọrint","chapter":"11","verse":"32","text":"Ma otu ọ dị, mgbe Onyenwe anyị na-ama anyị ikpe nʼụzọ dị otu a, a na-ezi anyị otu e si ebi ezi ndụ nʼihi ka a ghara ịmakọ anyị na ndị ụwa ikpe."},{"book":"1 Ndị Kọrint","chapter":"11","verse":"33","text":"Ya mere, ụmụnna m, mgbe unu bịakọtara iri nri, cherenụ ibe unu."},{"book":"1 Ndị Kọrint","chapter":"11","verse":"34","text":"Ọ bụrụ na agụụ agụọ onye ọbụla ya rie nri nʼụlọ ya, ka ọ hapụ iwetara unu ikpe ọmụma."}]}