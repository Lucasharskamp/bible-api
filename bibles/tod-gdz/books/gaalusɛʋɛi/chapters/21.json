{"data":[{"book":"Gaalu Sɛʋɛi","chapter":"21","verse":"1","text":"Masagi Alade, Kanaan nui, é ɠɛni zeini lɛkpɛmaʋɛ nu yeezazuʋɛ yooi zu, é mɛnini ga Izilayɛle nuiti ta leʋesu ga Atalime ʋelei. É laalɛɛni ti wu, é tanigaa zo ti zaama ga duɔi."},{"book":"Gaalu Sɛʋɛi","chapter":"21","verse":"2","text":"Izilayɛle nuiti ti minazeɠeni Ɠɔoɠɔ GALAGI ʋɛ, ti ɠɛ ma: «Ni ɗa niima nuɓusɛiti dɔɔna gi yeezu, gá ta-laaiti kpein koloɠolo mɛtu.»"},{"book":"Gaalu Sɛʋɛi","chapter":"21","verse":"3","text":"Ɠɔoɠɔ GALAGI Izilayɛle nuiti gooi zoni, é zobogi ve ti ʋɛ, ti pilɛ sɔlɔɔ Kanaan nuiti ma. Izilayɛle nuiti ti ti zuwuɠaaleʋeni, ti ta-laaiti koloɠolo. Ti naama adaʋɛ laaseigi ʋɛɛni ga Ɠɔɔlema (nii poluʋɛ ga «é ɠoloɠologa»)."},{"book":"Gaalu Sɛʋɛi","chapter":"21","verse":"4","text":"Izilayɛle nuiti ti zeɠeni Ɠɔɔl gizei ma, ti li ga Seeli Kpoloɗɛi ʋɔ pelei, nii a kɛ ti Edɔme yooi maala. Kɛlɛ nuɓusɛiti iɲɔ ge leʋeni pelei zu."},{"book":"Gaalu Sɛʋɛi","chapter":"21","verse":"5","text":"Ti tɔɔzeini ga ɓɔɛa GALA daalɔɠɔma ta Moize, ti ɗa ɠɛ ma: «Lee vaa zu wo gi ɠulaai Ezipete yooi ʋa, wo ʋa ga giye, gi ʋa za teʋebai zu? Mazɔlɔɔ ɓulu la ná, ziɛ la ná, niima maanɔɠɔ laamianigi wɔinzeɠea gi ma!»"},{"book":"Gaalu Sɛʋɛi","chapter":"21","verse":"6","text":"Názu ɠa Ɠɔoɠɔ GALAGI kaali ɲɔiti teʋeni la nuɓusɛiti daalɔɠɔma, ti ɗa ti ɲi. Izilayɛle nuɓusɛi zaani ga gola."},{"book":"Gaalu Sɛʋɛi","chapter":"21","verse":"7","text":"Nuɓusɛiti ti ʋaani, ti Moize ɠa, ti ɠɛ ma: «Gi kotoi ɠɛɛni, siɛgi zu gi ɓɔɛa la Ɠɔoɠɔ GALAGI laalɔɠɔma ta ɗa ɓɔɠɔi. Niizu, soma è Ɠɔoɠɔ GALAGI maanɛɛnɛ, é kaalii tɛiti kula gi ma!» Moize maanɛɛnɛi woni nuɓusɛiti bɛ."},{"book":"Gaalu Sɛʋɛi","chapter":"21","verse":"8","text":"Ɠɔoɠɔ GALAGI gooɠaaʋoteni, é ɠɛ ma: «Kaalii ɓɛtɛ ga kɔlui, è sɛlɛ gulu ɠoozagi ʋa. Zɔi nɔpɛ kaali a ɲiina, é ɠaazuwuzeɠe, é wɛlɛ kaalii tɔna ba, naa la zaa.»"},{"book":"Gaalu Sɛʋɛi","chapter":"21","verse":"9","text":"Moize kaalii ɓɛtɛni ga kɔlu ɓɔigi, é sɛlɛ gulu ɠoozagi ʋa. É zo názu ma, nu nɔpɛ kaalii a la ɲiina, é ɠaazuwuzeɠe, é wɛlɛ kaalii ʋa, é ga kɔlu ɓɔigi, naa la mɔ ɠɛni za."},{"book":"Gaalu Sɛʋɛi","chapter":"21","verse":"10","text":"Naa ʋoluma, Izilayɛle nuiti ti zeɠeni ti-ʋuuzuʋɛ, ti li, ti ʋu Wɔɓɔte."},{"book":"Gaalu Sɛʋɛi","chapter":"21","verse":"11","text":"Ti zeɠeni miná, ti li Ye-Aɓalime, nii é teʋebai zu, gaaʋotegai Moaɓe yooi ma, folo ɠulazu ʋelei."},{"book":"Gaalu Sɛʋɛi","chapter":"21","verse":"12","text":"Naa ʋoluma, ti liini, ti ʋu Zelɛde nɛmɛi zu,"},{"book":"Gaalu Sɛʋɛi","chapter":"21","verse":"13","text":"naa ʋolu ti liini, ti ʋu ziɛ wolai Aalanɔn ʋoluʋelei, ziɛi naa ɠa é yeizu teʋebai zu, é ɗa ɠula Amool nuiti ta-yooi zu, é ga kwɛpelegi Moaɓe yooi ta Amool nuiti ta-yooi yɔɠɔzu."},{"book":"Gaalu Sɛʋɛi","chapter":"21","verse":"14","text":"Naa ɠa é ba, bogɛ é ɠole, Ɠɔoɠɔ GALAGI ná-kɔɔ vaiti ma zɛʋɛi zu ga: «Waɠɛɓe nii é Sufa, ta ma ɓekegiti, ta Aalanɔn,"},{"book":"Gaalu Sɛʋɛi","chapter":"21","verse":"15","text":"é ɓɔ ma ɓekegiti ba, ti yeizu Aal taai ʋɔ pelei, tiya ɠa ti ga Moaɓe ɠwɛpelegiti.»"},{"book":"Gaalu Sɛʋɛi","chapter":"21","verse":"16","text":"Ti zeɠeni miná, ti li Ɓeel. Kɔlɔyeɠei naa ná-fai ɠa é kɛɛni Ɠɔoɠɔ GALAGI ɠɛni Moize ma: «Nuɓusɛiti gaalɛ ba, nà ziɛi veezu ti ya.»"},{"book":"Gaalu Sɛʋɛi","chapter":"21","verse":"17","text":"Izilayɛle nuiti ti niima wuyei looni, ti ɠɛ ma:"},{"book":"Gaalu Sɛʋɛi","chapter":"21","verse":"18","text":"À kɔlɔyeɠei ʋɛtɛ,"},{"book":"Gaalu Sɛʋɛi","chapter":"21","verse":"19","text":"ti li Naɠaliyɛle, ta Ɓamɔte."},{"book":"Gaalu Sɛʋɛi","chapter":"21","verse":"20","text":"Ti liini nɛmɛi zu, nii é Moaɓe yooi zu, gizei nii daaseigi ga Pizega, naa unmaʋɛ, ʋɛ ná zɛlɛgai teʋebai maazu."},{"book":"Gaalu Sɛʋɛi","chapter":"21","verse":"21","text":"Izilayɛle nuiti ti keelaiti teʋeni Amool nuiti ta-masagi Siɠon ma, ti ɠɛ ma:"},{"book":"Gaalu Sɛʋɛi","chapter":"21","verse":"22","text":"«Va bu, gi leʋe ɗa-yooi zu. Gi la ziɛzu kpalagaa zu, ɓaa kpelea, gi la wa-ɠɔlɔyeɠe ɗɛ ɓɔlezu. Gá ʋilɛsu nɔ pele wolai nɔ ma, eyɛsu gi ɗa-yooi maazuɓudɛ.»"},{"book":"Gaalu Sɛʋɛi","chapter":"21","verse":"23","text":"Anɛɛ naa ʋe, Siɠon ɠɛlɛni, é la ɓeni ti ʋa, ti ʋa ziɛ ná-zooi zu. É ná-kɔɔɠɔ nuiti pɛ gaalɛɛni ba, é li Izilayɛle nuiti daalɔɠɔma teʋebai zu, é kɔɔi ʋɛɛ ti ʋa Yaɠase."},{"book":"Gaalu Sɛʋɛi","chapter":"21","verse":"24","text":"Kɛlɛ Izilayɛle nuiti ti vɔnini ma, ti ná-zooi pɛ seɠe, é zo ziɛ wolai Aalanɔn ma, nu yeezazu ʋelei, é li ziɛ wolai Yaɓɔke ʋɔ pelei, nu ɠɔʋɛzuʋɛ, eyɛsu é li Amɔn nuiti ta-ɠwɛpelemaʋɛ, folo ɠulazu ʋelei, ná makɛga ɠɛni de kpekpe."},{"book":"Gaalu Sɛʋɛi","chapter":"21","verse":"25","text":"Izilayɛle Amool nuiti ta-laaiti kpein soni, é zei ti zu, Ɠɛsɛɓon taai la ma mɛɛ, ta maaɠoolii zu geleiti pɛ."},{"book":"Gaalu Sɛʋɛi","chapter":"21","verse":"26","text":"Mazɔlɔɔ Ɠɛsɛɓon ɠɛni ga taa wola, ʋɛ Amool nuiti ta-masagi Siɠon ɠɛni zeini ná, é zo naama ziɛgi zu ma, é kɔɔi ʋɛɛni la Moaɓe masagi ʋa, é zooi kpein seɠeni, é zeeli ziɛ wolai Aalanɔn ma."},{"book":"Gaalu Sɛʋɛi","chapter":"21","verse":"27","text":"Naa ɠa é ba, faaɠwɛ nuiti ti boni la, ti ɠɛ ma:"},{"book":"Gaalu Sɛʋɛi","chapter":"21","verse":"28","text":"Mazɔlɔɔ abui ɠa vukazu, é ɗa ɠula Ɠɛsɛɓon,"},{"book":"Gaalu Sɛʋɛi","chapter":"21","verse":"29","text":"Maanɔɠɔi ɠa è ʋɛ, Moaɓe!"},{"book":"Gaalu Sɛʋɛi","chapter":"21","verse":"30","text":"Gi gá-mɛɛinti pilini Amool nuiti ma!"},{"book":"Gaalu Sɛʋɛi","chapter":"21","verse":"31","text":"Zekana Izilayɛle nuiti ti zeini la Amool nuiti ta-yooi zu."},{"book":"Gaalu Sɛʋɛi","chapter":"21","verse":"32","text":"Moize zou zuʋɛtɛ nuiti teʋeni, ti li, ti Yazɛɛl taai ʋɛtɛ. Taaiti kpein ti ɠɛni ba, Izilayɛle nuiti ti naati soni, ti Amool nuiti kpɛ ná."},{"book":"Gaalu Sɛʋɛi","chapter":"21","verse":"33","text":"Naa ʋolu ti latini, ti li ga Ɓasan ʋele. Ɓasan masagi Wɔge ɠulani, ta ná-kɔɔɠɔ nuiti kpein, ti ti laaɠomi, ti ʋa kɔɔi ʋɛɛ ti ʋa Edeleyi."},{"book":"Gaalu Sɛʋɛi","chapter":"21","verse":"34","text":"Ɠɔoɠɔ GALAGI ɠɛni Moize ma: «Mina lua tɔun ba, mazɔlɔɔ gè dɔa è yeezu, ta ná-kɔɔɠɔ nuiti kpein, é ʋɛɛ ná-zooi ʋa. Ɗa so, eɠɛʋelei è Amool nuiti ta-masagi Siɠon zoni da, nii é ɠɛni zeini Ɠɛsɛɓon.»"},{"book":"Gaalu Sɛʋɛi","chapter":"21","verse":"35","text":"Izilayɛle nuiti ti Wɔge ʋaani ta ná-doun zunuiti, ta ná-kɔɔɠɔ nuiti kpein. Nu ɠila kpalaa ge la ɠulani. Ti ná-zooi zoni."}]}