{"data":[{"book":"Luka","chapter":"22","verse":"1","text":"Nihuku no isikuukuu yo mikatte cho uhihelhiya ihengedure yo Pasaka naari ninaatamenrie."},{"book":"Luka","chapter":"22","verse":"2","text":"Opochera ishaani olhupalhe ni owiittuchiha Malhehero yaari yoovaka attu, paahi nkayaavia nipesha no unhelha Yesu mmachirini eeviye wo uhichuwania ni attu."},{"book":"Luka","chapter":"22","verse":"3","text":"Nakare nkaakelha Nayuda ehaniya Isikariote, mmoka aya owiittucha khumi ni elhi a Yesu."},{"book":"Luka","chapter":"22","verse":"4","text":"Paahi etu Nayuda nkayaarwaa uupangani miruku ni opochera ishaani olhupalhe ni aholhelhi yeemelhelha Inupa ya Nlhuku chinohalha aya unthumiha Yesu uwannyaya."},{"book":"Luka","chapter":"22","verse":"5","text":"Nkayaateelhiya nkayeewanana ummaha nchurukhu."},{"book":"Luka","chapter":"22","verse":"6","text":"Nayuda nkayaarumelhelha, nkayaakhalha yaaviaka nipesha noombone no unrweeha Yesu attu ahichuwelhaka."},{"book":"Luka","chapter":"22","verse":"7","text":"Nihuku nkanaaphiya no mikatte cho uhihelhiya ihengedure mwaakhondoro o Pasaka vaakumihiya awe isadaka."},{"book":"Luka","chapter":"22","verse":"8","text":"Yesu nkaaruma Napeturo ni Nayohana eeraka, “Nrweeke mwaterekheke ikaramu yo Pasaka niwe naalhia.”"},{"book":"Luka","chapter":"22","verse":"9","text":"Owiittucha ayo nkayankoha, “Nnothanana nirweeke naterekhelheke uuyi?”"},{"book":"Luka","chapter":"22","verse":"10","text":"Yesu nkaakhulha, “Vanophiya inyu vawani, nnokomwoona ntu welhe mwaapu wo maashi. Mwanttwareke mpaka inupa inohalha awe ukelha,"},{"book":"Luka","chapter":"22","verse":"11","text":"mwamwiirelheke, ‘Owiittuchiha aneera, iri vayi ichuumba inohalha aka unlhelhia pasaka vamoka ni owiittucha aka?’"},{"book":"Luka","chapter":"22","verse":"12","text":"Nokowonihani ichuumba yulhupalhe iri inupa yo nchulhu, imanlhe urerihiya.”"},{"book":"Luka","chapter":"22","verse":"13","text":"Nkayarwaacha ni uphwanya kila ittu inari thoko chaahimmie awe Yesu, nkayaaterekhacha cholhia cho Pasaka."},{"book":"Luka","chapter":"22","verse":"14","text":"Ikatema yaayeke, Yesu nkaakhalha ulhia yolhia vamoka ni akarumiya awe."},{"book":"Luka","chapter":"22","verse":"15","text":"Nkeerelhacha, “Kaholhakelha chinene unlhia Pasaka ulha vamoka ni inyu mwaatti kihinaya uhuvihiya!"},{"book":"Luka","chapter":"22","verse":"16","text":"Kinouhimeriani wiira, Akinowa kanlhia tho mpaka nihuku vanohalha aya utimira wi Imweneni wa Nlhuku.”"},{"book":"Luka","chapter":"22","verse":"17","text":"Nkaawiaa ikikombe yo idivai, nkanshukuru Nlhuku, nkaavahacha eeraka, “Mmwieke nkawanacheke."},{"book":"Luka","chapter":"22","verse":"18","text":"Ukhalhawaya kinohimia wiira, ukhuma nna akinowuria tho idivai yo zabibu mpaka Imwene ya Nlhuku vanohalha aya uwa.”"},{"book":"Luka","chapter":"22","verse":"19","text":"Nkaakusha nkatte, nkanshukuru Nlhuku, nkaamianiha, nkaavahacha, eeraka, “Ilha phi iruttu aka, nnovahiya inyu. Mpangeke chiicho wo ukuupuwelha.”"},{"book":"Luka","chapter":"22","verse":"20","text":"Thoko chiichammo, nkaavahacha ikikombe vaamalhinhe aya ulhia, eeraka, “Ilha ikikombe ilha phi Malhehano o Naanano anohimiecheshiya ni iphome aka, inorihiaa wo nlhatu ninyu.”"},{"book":"Luka","chapter":"22","verse":"21","text":"“Nansho, mwooneke! Ntu nokithumiha rii vava, nolhia vamoka ni mii!"},{"book":"Luka","chapter":"22","verse":"22","text":"Mwaana a Ntu nookhwa thoko Nlhuku chenre awe wo uhimia, nansho hothapana yoyo ntu nohalha unthumiha uyo!”"},{"book":"Luka","chapter":"22","verse":"23","text":"Paahi nkayaachokholha ukohanacha ashineneru, phi mpani yoyo nohalha wiira chommo."},{"book":"Luka","chapter":"22","verse":"24","text":"Nkawaakhumelhelha uvaanyihana munlhokoni mwa owiittucha wiira mpani rii mulhupalhe aya."},{"book":"Luka","chapter":"22","verse":"25","text":"Yesu nkeerelha, “Amwene o velhaponi va anaatawara attu ahiri Ayahudi wo ikuru, ehaniyaka ‘Manyampwana a attu’."},{"book":"Luka","chapter":"22","verse":"26","text":"Nansho ihikhalhe chiicho uwaninyu mwaatti, ntu ri mulhupalhe munlhokoni mwinyu nophwanelhiya ukhalha mwankani waapwaha onkhaye munlhokoni mwinyu, ni nholhelhi akhalheke thoko namitheko."},{"book":"Luka","chapter":"22","verse":"27","text":"Attu anaanyihera mulhupalhe phi mpani? Phi nokhalha uweherera aterekhelhiye ama naaterekhelha akina? Phi yoyo nokhalha ni uterekhelhiya. Nansho mii kiri va ukhalha namitheko inyu.”"},{"book":"Luka","chapter":"22","verse":"28","text":"“Nholhokelha ni mii ikatema yonkhaye yo ulhikachiya waka,"},{"book":"Luka","chapter":"22","verse":"29","text":"ni chiyo thoko chinre aya Athithi wo ukivaha mii Imwene, ni mii kinouvahani mwaatti Imwene iyo."},{"book":"Luka","chapter":"22","verse":"30","text":"Nnowa mwaalhia ni uwuria vamoka ni mii wi Imwene aka, ni inyu nnowa ukhalhelha ihiche ye Imwene mwaahukumulhaka makosho khumi ni melhi o Uisraeli.”"},{"book":"Luka","chapter":"22","verse":"31","text":"“Nasimoni, Nasimoni! Nkeewani! Nakare naavia nipesha no ulhikachani onkhaye, no uveera imbeyu ni iphepuwa, thoko namalhima chinoveera awe mmuka."},{"book":"Luka","chapter":"22","verse":"32","text":"Nansho mii kihoulhapelhelhani, Nasimoni, wiira nrima winyu uhiwukuwe. Ni inyu vanohalha inyu ukihokolheelha, mmwe mwaahelha nrima ashilhoko inyu.”"},{"book":"Luka","chapter":"22","verse":"33","text":"Napeturo nkayeera, “Thithi, Kiri tayari uttukiya ata ukhwa vamoka ni inyu!”"},{"book":"Luka","chapter":"22","verse":"34","text":"Yesu nkeera, “Napeturo kinouhimeriani wiira, nthupi uhinaya wiipa mapikoosha, nnowa mwaakiruna vararu wiira khankichuwenlhe mii.”"},{"book":"Luka","chapter":"22","verse":"35","text":"Yesu nkaakoha owiittucha awe, “Ikatema korumme akani wo hikusha nrupa wo nchurukhu mena nchako mena iraatu, chani mwahohuvelha ittu iriyoothe?”"},{"book":"Luka","chapter":"22","verse":"36","text":"Yesu nkeera, “Nansho vano, ntu ri ni nrupa ama nchako wo nchurukhu akusheke, ni ntu hiri ni uphanga, athumiheke nikoti nawe athumeke."},{"book":"Luka","chapter":"22","verse":"37","text":"Paahi kinouhimeriani wiira, Malhove Matakatifu aneera, ‘Aheeshiya nlhoko mmoka ni attu o uwonya,’ anootimira, ukhalhawaya nlhove ninokaacha mii ninootimirihiya.”"},{"book":"Luka","chapter":"22","verse":"38","text":"Owiittucha nkayeeracha, “Thithi, mmweheke! Vaa ahawo maphanga melhi!”"},{"book":"Luka","chapter":"22","verse":"39","text":"Yesu nkaathama ni urwaa waari Mwaako wo Mizeituni, aattukanaka owiittucha awe thoko cheera awe."},{"book":"Luka","chapter":"22","verse":"40","text":"Vaaphilhe awe wowo, nkeerelhacha, “Nlhapelheke, nhiwe mwaawulhuwa muulhikachiyani.”"},{"book":"Luka","chapter":"22","verse":"41","text":"Nkaahiyacha, nkaarwa vatayi vakani wo ntu uwonya nlhuku, nkaakhoroma ulhapelha."},{"book":"Luka","chapter":"22","verse":"42","text":"“Thithi, mwattunaka nthamiheke ilha ikikombe ilha. Nansho kuhiwe thoko chinothanana aka nansho mattunelho inyu, atimirihiye.”"},{"book":"Luka","chapter":"22","verse":"43","text":"Nnepa wo wiirimu nkawaawa unhelha nrima."},{"book":"Luka","chapter":"22","verse":"44","text":"Ahuvaka chinene munrimani, nkaalhepelha wo machiri chinene, ntukutta thoko iphome nkanankhuma nkanaamora vathi."},{"book":"Luka","chapter":"22","verse":"45","text":"Amalhiheke ulhapelha, nkaahokolhelha owiittucha awe, nkaaphwanyacha anarumpe, ukhalhawaya yaari anakelhiye ihuzuni."},{"book":"Luka","chapter":"22","verse":"46","text":"Nkeerelhacha, “Chani woonaka nnorupa? Mweemelheke nlhapelheke wiira nhiwulhuwe muulhikachiyani.”"},{"book":"Luka","chapter":"22","verse":"47","text":"Yesu aari bado olhumachaka, mphingo wa attu vaawilhe aya, aholhelhiyaka ni Nayuda, mmoka aya owiittucha khumi ni elhi. Nkaawa ni uthanana unkumbatira Yesu."},{"book":"Luka","chapter":"22","verse":"48","text":"Nansho Yesu nkeera, “Nayuda, nnothanana unthumiha Mwaana a Ntu wo unkumbatira?”"},{"book":"Luka","chapter":"22","verse":"49","text":"Owiittucha awe yooneke, nkayeeracha, “Thithi, chani nikumiheke mialho?”"},{"book":"Luka","chapter":"22","verse":"50","text":"Mmoka aya nkanthikilha karumiya a Opochera ishaani olhupalhe ni unkwatulha nnyaru no wiimonono."},{"book":"Luka","chapter":"22","verse":"51","text":"Nansho Yesu nkeera, “Nhiyeke, ilha ihothosha!” Nkankwakwanya nnyaru naakhapiye nno, nkaalhamiha."},{"book":"Luka","chapter":"22","verse":"52","text":"Paahi etu, Yesu nkeerelhacha opochera ishaani olhupalhe ni aholhelhi ni attu emelhelha Inupa ya Nlhuku ni ashulhupalhe yaawiilhe ummara ayo, “Chani woonaka mmweelhe mialho chulhupalhe ni indonga uwa uukivarani thoko nnowa ummara ntu o uvara makhuche?"},{"book":"Luka","chapter":"22","verse":"53","text":"Kaari ni inyu mwaatti kila nihuku keettuchihaka Inupa ya Nlhuku, nansho khamwakivanre. Nansho vano phi ikatema inyu yo upanga, phi ikatema yo ikuru yo mwiipiphini.”"},{"book":"Luka","chapter":"22","verse":"54","text":"Nkayammara Yesu ni unrweeha upuwani wa Opochera ishaani olhupalhe, Napeturo attwaraka utayiutayi."},{"book":"Luka","chapter":"22","verse":"55","text":"Mooro waari unaparihelhiye variyari ipuwa, Napeturo nkayaakhalha wootta vamoka ni attu akina."},{"book":"Luka","chapter":"22","verse":"56","text":"Karumiya mmoka nthiyana vonne aya anakhanlhe oottaka mooro, nkaaweha ni uhimia wiira, “Ulha ntu ulha chiicho aari vamoka ni Yesu!”"},{"book":"Luka","chapter":"22","verse":"57","text":"Nansho Napeturo nkayaaruna, “Uwe nthiyana, akinchuwenlhe mii yoyo ntu uyo!”"},{"book":"Luka","chapter":"22","verse":"58","text":"Katashi tho, ntu nkina nkoona Napeturo nkeera, “Inyu mwaari mmoka aya!”"},{"book":"Luka","chapter":"22","verse":"59","text":"Yavireke isaa imoka, ntu nkina nkaamindelha, “Wo ikekhiaye, khiiwo yo ukhota, wiira ulha aari vamoka ni Yesu, ukhalhawaya ni uyo nokhuma Ugalilaya!”"},{"book":"Luka","chapter":"22","verse":"60","text":"Nansho Napeturo nkayaakhulha, “Uwena, akichuwenlhe unhimia awo!”"},{"book":"Luka","chapter":"22","verse":"61","text":"Athithi nkayaarukunuwa ni waaweha Napeturo wiitho. Napeturo nkayoopuwelha cheerelhiye aya ni Athithi, “Nthupi uhinaya wiipa mapikoosha, nnoowa mwaakiruna mikwaha miraru wiira khankichuwenlhe.”"},{"book":"Luka","chapter":"22","verse":"62","text":"Napeturo nkayaakhuma vathe, nkayonlha chinene."},{"book":"Luka","chapter":"22","verse":"63","text":"Attu anlhitelhelha Yesu ayo, nkayaamwata ni unheulhacha."},{"book":"Luka","chapter":"22","verse":"64","text":"Nkayanttuka ikuwo wiitho ni unkoha, “Nlhamulheke mpani owatilheni!”"},{"book":"Luka","chapter":"22","verse":"65","text":"Nkayanruwanakacha chinene."},{"book":"Luka","chapter":"22","verse":"66","text":"Washeeke, ashulhupalhe ni opochera ishaani olhupalhe ni owiittuchiha Malhehero a ashinna nkayaakumaana uwaamulhani, Yesu nkaawihiya upuwani."},{"book":"Luka","chapter":"22","verse":"67","text":"Nkayeeracha, “Unihimerieke, Uweva phi Kuristo Moopolhi?”"},{"book":"Luka","chapter":"22","verse":"68","text":"ni vavawo kookohakani, khannokaakhulha."},{"book":"Luka","chapter":"22","verse":"69","text":"Nansho uchokholhelha nna Mwaana a Ntu nowa ukhalha wiimonono wa Athithi Nlhuku o machiri.”"},{"book":"Luka","chapter":"22","verse":"70","text":"Attu onkhaye nkayeera, “Paahi niireke etu, uwe phi Mwaana a Nlhuku?”"},{"book":"Luka","chapter":"22","verse":"71","text":"Ni ayo nkayeeracha, “Chani uhawo uhimiechesha ukina tho! Ukhalhawaya hohimiacha wo malhaku awe mwanene ni inyu nheewacha!”"}]}