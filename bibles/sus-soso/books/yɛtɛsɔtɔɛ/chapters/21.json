{"data":[{"book":"Yɛtɛ sɔtɔɛ","chapter":"21","verse":"1","text":"I xa yi yaamarie masen Isirayilakae bɛ."},{"book":"Yɛtɛ sɔtɔɛ","chapter":"21","verse":"2","text":"Xa wo konyi sara naxan findi Isirayilaka ra, a xa wali wo bɛ ɲɛ senni, kɔnɔ a solofere nde wo xa a bɛɲin barima a xunsare bara ɲɔn."},{"book":"Yɛtɛ sɔtɔɛ","chapter":"21","verse":"3","text":"Xa a sa li wo nu bara na konyi nun a xa ginɛ sara, wo xa e firin birin bɛɲin ɲɛ solofere nde."},{"book":"Yɛtɛ sɔtɔɛ","chapter":"21","verse":"4","text":"Xa konyi kanyi nan ginɛ so a xa konyi yi ra, a fa di bari, na ginɛ nun a xa die luma konyi kanyi yi ra. Xɛmɛ gbansan nan bɛɲinma."},{"book":"Yɛtɛ sɔtɔɛ","chapter":"21","verse":"5","text":"Xa na konyi fa a fala, «N marigi, n ma ginɛ, nun n ma die rafan n ma, n mu wama xɔrɛyafe,»"},{"book":"Yɛtɛ sɔtɔɛ","chapter":"21","verse":"6","text":"a marigi xa a dɛntɛgɛ Ala bɛ. Na tɛmui a xa a tuli tunba sɔxɔmɛ ra naadɛ wuri ma. Na nan a masenma na konyi bara lu a marigi xa yaamari bun ma a xa duniɲɛigiri birin kui."},{"book":"Yɛtɛ sɔtɔɛ","chapter":"21","verse":"7","text":"Xɛmɛ na a xa di ginɛ mati konyi ra, ginɛ xɔrɛya ki mu luma alɔ xɛmɛ xɔrɛya ki."},{"book":"Yɛtɛ sɔtɔɛ","chapter":"21","verse":"8","text":"Xa na ginɛ mu rafan a marigi ma, naxan nu wama a findife a xa ginɛ ra, a lanma a xa lu a xun xa sara. A mu daxa a xa a mati mixi gbɛtɛ ma, barima a bara mɛɛ a ra."},{"book":"Yɛtɛ sɔtɔɛ","chapter":"21","verse":"9","text":"Xa a wama a fife a xa di ma ginɛ ra, a lanma a xa a suxu alɔ a xa di ginɛ yati."},{"book":"Yɛtɛ sɔtɔɛ","chapter":"21","verse":"10","text":"Xa a sa ginɛ gbɛtɛ tongo, a naxa sese ba a xa ginɛ singe xa donse, a xa sosee, nun a xa sɔlɛ ra."},{"book":"Yɛtɛ sɔtɔɛ","chapter":"21","verse":"11","text":"Xa a mu na fe saxanyie rakamali a bɛ, ginɛ nɔma kelide a xɔn ma, a mu sese fi."},{"book":"Yɛtɛ sɔtɔɛ","chapter":"21","verse":"12","text":"Naxan na mixi bɔnbɔ han a naxa faxa, na kanyi lan a fan xa faxa."},{"book":"Yɛtɛ sɔtɔɛ","chapter":"21","verse":"13","text":"Kɔnɔ xa a mu a faxafe ɲanigexi, Ala nan tun a ragirixi, a xa a xun taxu yire nde n dɛnnaxɛ masenma wo bɛ."},{"book":"Yɛtɛ sɔtɔɛ","chapter":"21","verse":"14","text":"Kɔnɔ xa a nu a faxafe ɲanigexi nɛ kɔɔta nde ra, na kanyi mu nɔma a xun taxude n ma sɛrɛxɛbade ra. Wo xa a faxa."},{"book":"Yɛtɛ sɔtɔɛ","chapter":"21","verse":"15","text":"Naxan na a nga, xa na mu a baba bɔnbɔ, na lan nɛ a xa faxa."},{"book":"Yɛtɛ sɔtɔɛ","chapter":"21","verse":"16","text":"Naxan na adamadi suxu, a xa a mati, na kanyi xa faxa hali a mu gɛxi na adamadi matide."},{"book":"Yɛtɛ sɔtɔɛ","chapter":"21","verse":"17","text":"Naxan na a nga, xa na mu a baba danka, na kanyi lan nɛ a xa faxa."},{"book":"Yɛtɛ sɔtɔɛ","chapter":"21","verse":"18","text":"Naxan na mixi maxɔnɔ gere kui, na kanyi mu suxuma xa mixi maxɔnɔxi mu faxaxi,"},{"book":"Yɛtɛ sɔtɔɛ","chapter":"21","verse":"19","text":"xa a nɔma kelide a xa sade ma, a ɲɛrɛ a xa yisuxuwuri ra. Kɔnɔ maxɔnɛ ti tan lanma a xa kɔbiri ba na mixi maxɔnɔxi bɛ han a gɛma yalande tɛmui naxɛ."},{"book":"Yɛtɛ sɔtɔɛ","chapter":"21","verse":"20","text":"Naxan na a xa konyi faxa bɔnbɔ wuri ra, a lanma nɛ na kanyi xa ɲaxankata."},{"book":"Yɛtɛ sɔtɔɛ","chapter":"21","verse":"21","text":"Kɔnɔ xa na konyi sa yalan beenu xi firin, a mu lanma konyi kanyi xa ɲaxankata, barima na konyi findixi a gbe nan na."},{"book":"Yɛtɛ sɔtɔɛ","chapter":"21","verse":"22","text":"Mixi naxee bɔnbɔma furi ginɛ nde ra, e xa gere kui, na fa a niya ginɛ xa di bari a waxati mu a lixi, kɔnɔ a mu fe kana a ma, na geresoee xa kɔbiri nde ba ginɛ bɛ. Ginɛ xa mɔri nun kiitisa xa natɛ tongo kɔbiri xasabi naxan bama."},{"book":"Yɛtɛ sɔtɔɛ","chapter":"21","verse":"23","text":"Kɔnɔ xa a sa findi gbaloe ra, nii ɲɔxɔɛ na nii nan na,"},{"book":"Yɛtɛ sɔtɔɛ","chapter":"21","verse":"24","text":"ya ɲɔxɔɛ na ya nan na, ɲinyi ɲɔxɔɛ na ɲinyi nan na, bɛlɛxɛ ɲɔxɔɛ na bɛlɛxɛ nan na, sanyi ɲɔxɔɛ na sanyi nan na,"},{"book":"Yɛtɛ sɔtɔɛ","chapter":"21","verse":"25","text":"ganyi ɲɔxɔɛ na ganyi nan na, xabɛ ɲɔxɔɛ na xabɛ nan na, maxɔnɛ ɲɔxɔɛ na maxɔnɛ nan na."},{"book":"Yɛtɛ sɔtɔɛ","chapter":"21","verse":"26","text":"Naxan na a xa konyi bɔnbɔ han a ya naxa kana, a lanma a xa a xa konyi xɔrɛya a xa ya kanɛ ɲɔxɔɛ ra."},{"book":"Yɛtɛ sɔtɔɛ","chapter":"21","verse":"27","text":"Naxan na a xa konyi ɲinyi gira, na kanyi lanma a xa a xa konyi xɔrɛya a xa ɲinyi girɛ ɲɔxɔɛ ra."},{"book":"Yɛtɛ sɔtɔɛ","chapter":"21","verse":"28","text":"Tuura naxan na mixi faxa, a lanma na tuura xa magɔnɔ han a faxa. A sube naxa don. Tuura kanyi mu ɲaxankatɛ yo sɔtɔma na kui."},{"book":"Yɛtɛ sɔtɔɛ","chapter":"21","verse":"29","text":"Kɔnɔ xa na tuura darixi na mɔɔli raba ra, a kanyi a kolon kɔnɔ a mu a xirima a fanyi ra, na kanyi yo, a xa tuura yo, e birin xa magɔnɔ han e xa faxa."},{"book":"Yɛtɛ sɔtɔɛ","chapter":"21","verse":"30","text":"Kiitisa nɔma natɛ tongode na tuura kanyi xun sarama naxan na."},{"book":"Yɛtɛ sɔtɔɛ","chapter":"21","verse":"31","text":"Na sɛriyɛ keren nan nawalima hali tuura sa dimɛdi nan faxa."},{"book":"Yɛtɛ sɔtɔɛ","chapter":"21","verse":"32","text":"Xa a sa li tuura fa mixi gbɛtɛ xa konyi nde faxa, gbeti kole tongo saxan nan fima na konyi marigi ma. Na tuura xa magɔnɔ han a faxa."},{"book":"Yɛtɛ sɔtɔɛ","chapter":"21","verse":"33","text":"Naxan na yili ge, a lu i mu a dɛ rakotoma, xa a sa li ninge xa na mu a ra sofale nde sa sin na yili kui,"},{"book":"Yɛtɛ sɔtɔɛ","chapter":"21","verse":"34","text":"a lanma na kanyi xa na xuruse sare fi, xuruse faxaxi xa lu a bɛ."},{"book":"Yɛtɛ sɔtɔɛ","chapter":"21","verse":"35","text":"Naxan ma tuura na sa a boore gbe faxa, na tuura baloxi xa mati, na sare nun na tuura faxaxi xa itaxun e boore tagi."},{"book":"Yɛtɛ sɔtɔɛ","chapter":"21","verse":"36","text":"Kɔnɔ xa a sa a li, na tuura darixi na mɔɔli raba ra, a kanyi a kolon kɔnɔ a mu a xirima a fanyi ra, a lanma tuura baloxi kanyi xa a gbe fi tuura faxaxi kanyi ma, tuura faxaxi xa lu a tan bɛ."},{"book":"Yɛtɛ sɔtɔɛ","chapter":"21","verse":"37","text":"Naxan na tuura xa na mu a ra yɛxɛɛ muɲa, a sa a mati, xa na mu a ra, a faxa, a lanma na kanyi xa tuura suuli ragbilen na tuura keren ɲɔxɔɛ ra, xa na mu, yɛxɛɛ naani na yɛxɛɛ keren ɲɔxɔɛ ra."}]}