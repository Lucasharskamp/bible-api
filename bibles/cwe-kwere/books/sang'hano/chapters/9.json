{"data":[{"book":"Sang'hano","chapter":"9","verse":"1","text":"Siku izo Sauli kaiyoha ng'hani kuwatenda wanahina wa Mndewa wadumbe kwa kuwakoma. Kahita kwa Mkulu wa Nhambiko."},{"book":"Sang'hano","chapter":"9","verse":"2","text":"Kapula yeng'higwe baluwa za utambuliso kuna zikaye za kutosela uko Damasiki muladi yahafika uko yawazahile walume na wanaake wowosondelela nzila ya Mndewa, yawagwile na yawagale Yelusalemu."},{"book":"Sang'hano","chapter":"9","verse":"3","text":"Mbali viyakalile muna inzila habehi na kufika Damasiki, bahobaho bung'hulo kulawa kuulanga, dimmwemwesela kosekose."},{"book":"Sang'hano","chapter":"9","verse":"4","text":"Kagwa hasi na kuhulika dizi domulongela, “Sauli, Sauli! Habali konigaza?”"},{"book":"Sang'hano","chapter":"9","verse":"5","text":"Sauli kauza, “Mndewa, weye kwa yelihi?”"},{"book":"Sang'hano","chapter":"9","verse":"6","text":"“Lelo inuka na wingile muna dibulu, uko kwizalongiligwa chiulondeka kutenda.”"},{"book":"Sang'hano","chapter":"9","verse":"7","text":"Wanhu wakalile muna umwanza umwe na Sauli wema haja, wakala wabule da kulonga, wahulika dizi diya mbali munhu yoyalongile hawamuwone."},{"book":"Sang'hano","chapter":"9","verse":"8","text":"Sauli kenuka na viyagubule meso yake hadahile kulola chinhu chochose. Ivo wanhu waja wamulanguliza kwa kumwamha mkono mbaka Damasiki."},{"book":"Sang'hano","chapter":"9","verse":"9","text":"Sauli kakala siku nhatu bila kulola. Lusita ulo lose hadile chinhu wala kung'wa chochose bule."},{"book":"Sang'hano","chapter":"9","verse":"10","text":"Uko Damasiki kukala na mwanahina imwe, zina jake Ananiya. Mndewa kalonga nayo muna yamalaguso, “Ananiya!”"},{"book":"Sang'hano","chapter":"9","verse":"11","text":"Mndewa kamulongela, “Isasale uhite kuinzila yoitangigwa Nzila Igoloke, na muna ikaye ya Yuda, mumzahile munhu yotangigwa Sauli kulawa Taliso. Sambi yang'hali kotosa.”"},{"book":"Sang'hano","chapter":"9","verse":"12","text":"Muna yamalaguso kamuwona munhu zina jake Ananiya kengila muna ichiheleto na kumwikila makono muladi yapate kuwona kaidi."},{"book":"Sang'hano","chapter":"9","verse":"13","text":"Ananiya kamwidika, “Mndewa nihulika mbuli za munhu iyo kulawa kwa wanhu wengi. Nihulika mengi yehile yoyawatendele wanhu wako welile uko Yelusalemu."},{"book":"Sang'hano","chapter":"9","verse":"14","text":"Nayo keza hano na udahi kulawa kwa wakulu wa nhambiko yawagwile wose wowokutosela.”"},{"book":"Sang'hano","chapter":"9","verse":"15","text":"Mbali Mndewa kamulongela, “Weye hita kwaviya nimsagula yawe chia changu, yagong'onde zina jangu kwa wanhu weli siyo Wayahudi na wafalume na wanhu wa Isilaeli."},{"book":"Sang'hano","chapter":"9","verse":"16","text":"Niye mwenyewo nizamulagusa mengi yoymulonda yagazigwe kwa ichimu cha zina jangu.”"},{"book":"Sang'hano","chapter":"9","verse":"17","text":"Ananiya kahita na kengila muna ikaye iyakalile Sauli na kamwikila makono. Kalonga, “Ndugu Sauli, Mndewa kanhuma, Yesu mwenyewo yoyakulawilile muna inzila. Kanhuma muladi upate kuwona kaidi na umemezigwe Muhe Yelile.”"},{"book":"Sang'hano","chapter":"9","verse":"18","text":"Bahaja vinhu vilingile fana mabale vilagala kulawa muna yameso yake, nayo kadaha kuwona kaidi. Kenuka na kabatizigwa,"},{"book":"Sang'hano","chapter":"9","verse":"19","text":"na viyakomeleze kuja, ludabwa lwake lumbwelela."},{"book":"Sang'hano","chapter":"9","verse":"20","text":"Bahobaho kandusa kupeta muna zikaye za kutosela kuwa Yesu ni Mwana wa Mulungu."},{"book":"Sang'hano","chapter":"9","verse":"21","text":"Wanhu wose wowamuhulike wazanywa na wamuuza, “Vino munhu ino siyo ija yoyakalile yowakoma wanhu wowamtosela Yesu kuja Yelusalemu? Vino hezile hano kwa lungilo da kuwagwila wanhu na kuwagala kwa wakulu wa nhambiko?”"},{"book":"Sang'hano","chapter":"9","verse":"22","text":"Mbali Sauli kagendelela kupata ludabwa na kuweng'ha lugano Wayahudi wowokala Damasiki kwa kulagusa kuwa Yesu ni Chilisito."},{"book":"Sang'hano","chapter":"9","verse":"23","text":"Vizifosile siku nyingi, Wayahudi waiting'hana hamwe na wapanga mipango ya kumkoma Sauli,"},{"book":"Sang'hano","chapter":"9","verse":"24","text":"mbali Sauli kaihulika mbuli iyo. Ichilo na imisi wamkaliza muna inzila ya kwingilila muna dibululu muladi wamkome."},{"book":"Sang'hano","chapter":"9","verse":"25","text":"Mbali ichilo wanahina wake wamsola, wamuhulumusa muna ichigelo kufosela muna dizonzo dodikalile muna ing'huta."},{"book":"Sang'hano","chapter":"9","verse":"26","text":"Sauli viyafikile Yelusalemu, kageza kuilumba na wanahina, mbali wakala wamdumba kwaviya hawatogolile kuwa yeye ni mwanahina."},{"book":"Sang'hano","chapter":"9","verse":"27","text":"Mbali Balinaba kamsola Sauli na kamgala kwa watumigwa. Kawalongela watumigwa viya Sauli viyamuwonile Mndewa muna umwanza wake na kuwa Mndewa kalonga nayo, na viyapetile zina da Yesu bila kudumba kuja Damasiki."},{"book":"Sang'hano","chapter":"9","verse":"28","text":"Sauli kakala hamwe nawo na wahita wose Yelusalemu yose, kapeta mbuli ya Mndewa bila kudumba."},{"book":"Sang'hano","chapter":"9","verse":"29","text":"Kapeta na kuilonga na Wayahudi wowolonga Chigiliki, mbali nawo wageza kumkoma."},{"book":"Sang'hano","chapter":"9","verse":"30","text":"Ndugu viwamanyile imbuli iyo wamsola Sauli mbaka Kaisaliya na wangala Taso."},{"book":"Sang'hano","chapter":"9","verse":"31","text":"Ivo wahuwila wa Chilisto wakala na tindiwalo muna isi yose ya Yudeya na Galilaya na Samaliya. Kwa nhazo ya Muhe Yelile wapata ludabwa lwa kongezeka peta yawo viwagendelele kumuhulika Mndewa."},{"book":"Sang'hano","chapter":"9","verse":"32","text":"Petili viyakalile kohita chila hanhu, kafika kwa wanhu welile wowokala Lida."},{"book":"Sang'hano","chapter":"9","verse":"33","text":"Uko kamfika munhu imwe yatangigwe Eneya, yagonile mudilili kwa miyaka minane kwa utamu wa kuholola."},{"book":"Sang'hano","chapter":"9","verse":"34","text":"Petili kamulongela, “Eneya, Yesu Chilisito kokuhonya. Inuka, sola lili jako.” Bahobaho Eneya kenuka."},{"book":"Sang'hano","chapter":"9","verse":"35","text":"Wanhu wose wowakalile Lida na Shaloni wamuwona Eneya, nawo wambwelela Mndewa."},{"book":"Sang'hano","chapter":"9","verse":"36","text":"Uko Yopa kukala na mwanahina wa chike yatangigwe Tabita, kwa Chigiliki Dolikasi, fambulo jake “Mtalati” mwanamke iyo kakala kotenda yanogile siku zose na kawataza ngayengaye."},{"book":"Sang'hano","chapter":"9","verse":"37","text":"Muna zisiku izo kaugula na kadanganika. Wasunha lukuli lwake na wawika muna ichiheleto cha kuchanyha."},{"book":"Sang'hano","chapter":"9","verse":"38","text":"Lida si hatali ng'hani na Yopa, ivo wanahina viwahulike Petili kauko, wawatuma wanhu waidi kumwake, na wamulamba, “Izo kumwetu himahima”"},{"book":"Sang'hano","chapter":"9","verse":"39","text":"Petili kahita nawo, na viyafikila wamgala muna ichiheleto cha kuchanyha, Wagane wose wanzunguluka Petili wolila na kumulagusa makoti na viwalo viyasonile Dolikasi viyakalile yang'hali mgima."},{"book":"Sang'hano","chapter":"9","verse":"40","text":"Petili kawalava wose kunze, maabaho katumbala mavindi na katosa kaluhindukila lukuli lwa mwanamke ija yadanganike, kalonga, “Tabita, inuke!” Maye kabenzula meso yake na viyamuwonile Petili, kenuka na kukala hasi,"},{"book":"Sang'hano","chapter":"9","verse":"41","text":"Petili kamwamha na kamwinula. Maabaho kawatanga wanhu welile hamwe na waja iwagane, kamuleka muna yamakono yawo ka mgima."},{"book":"Sang'hano","chapter":"9","verse":"42","text":"Mbuli ino imanyika muna yamabululu ya Yopa, na wanhu wengi wamuhuwila Mndewa."},{"book":"Sang'hano","chapter":"9","verse":"43","text":"Petili kakala uko Yopa siku nyingi na munhu imwe yotangigwa Saimoni, munhu yosang'hana mbende."},{"book":"Sang'hano","chapter":"9","verse":"1","text":"Siku izo Sauli kaiyoha ng'hani kuwatenda wanahina wa Mndewa wadumbe kwa kuwakoma. Kahita kwa Mkulu wa Nhambiko."},{"book":"Sang'hano","chapter":"9","verse":"2","text":"Kapula yeng'higwe baluwa za utambuliso kuna zikaye za kutosela uko Damasiki muladi yahafika uko yawazahile walume na wanaake wowosondelela nzila ya Mndewa, yawagwile na yawagale Yelusalemu."},{"book":"Sang'hano","chapter":"9","verse":"3","text":"Mbali viyakalile muna inzila habehi na kufika Damasiki, bahobaho bung'hulo kulawa kuulanga, dimmwemwesela kosekose."},{"book":"Sang'hano","chapter":"9","verse":"4","text":"Kagwa hasi na kuhulika dizi domulongela, “Sauli, Sauli! Habali konigaza?”"},{"book":"Sang'hano","chapter":"9","verse":"5","text":"Sauli kauza, “Mndewa, weye kwa yelihi?”"},{"book":"Sang'hano","chapter":"9","verse":"6","text":"“Lelo inuka na wingile muna dibulu, uko kwizalongiligwa chiulondeka kutenda.”"},{"book":"Sang'hano","chapter":"9","verse":"7","text":"Wanhu wakalile muna umwanza umwe na Sauli wema haja, wakala wabule da kulonga, wahulika dizi diya mbali munhu yoyalongile hawamuwone."},{"book":"Sang'hano","chapter":"9","verse":"8","text":"Sauli kenuka na viyagubule meso yake hadahile kulola chinhu chochose. Ivo wanhu waja wamulanguliza kwa kumwamha mkono mbaka Damasiki."},{"book":"Sang'hano","chapter":"9","verse":"9","text":"Sauli kakala siku nhatu bila kulola. Lusita ulo lose hadile chinhu wala kung'wa chochose bule."},{"book":"Sang'hano","chapter":"9","verse":"10","text":"Uko Damasiki kukala na mwanahina imwe, zina jake Ananiya. Mndewa kalonga nayo muna yamalaguso, “Ananiya!”"},{"book":"Sang'hano","chapter":"9","verse":"11","text":"Mndewa kamulongela, “Isasale uhite kuinzila yoitangigwa Nzila Igoloke, na muna ikaye ya Yuda, mumzahile munhu yotangigwa Sauli kulawa Taliso. Sambi yang'hali kotosa.”"},{"book":"Sang'hano","chapter":"9","verse":"12","text":"Muna yamalaguso kamuwona munhu zina jake Ananiya kengila muna ichiheleto na kumwikila makono muladi yapate kuwona kaidi."},{"book":"Sang'hano","chapter":"9","verse":"13","text":"Ananiya kamwidika, “Mndewa nihulika mbuli za munhu iyo kulawa kwa wanhu wengi. Nihulika mengi yehile yoyawatendele wanhu wako welile uko Yelusalemu."},{"book":"Sang'hano","chapter":"9","verse":"14","text":"Nayo keza hano na udahi kulawa kwa wakulu wa nhambiko yawagwile wose wowokutosela.”"},{"book":"Sang'hano","chapter":"9","verse":"15","text":"Mbali Mndewa kamulongela, “Weye hita kwaviya nimsagula yawe chia changu, yagong'onde zina jangu kwa wanhu weli siyo Wayahudi na wafalume na wanhu wa Isilaeli."},{"book":"Sang'hano","chapter":"9","verse":"16","text":"Niye mwenyewo nizamulagusa mengi yoymulonda yagazigwe kwa ichimu cha zina jangu.”"},{"book":"Sang'hano","chapter":"9","verse":"17","text":"Ananiya kahita na kengila muna ikaye iyakalile Sauli na kamwikila makono. Kalonga, “Ndugu Sauli, Mndewa kanhuma, Yesu mwenyewo yoyakulawilile muna inzila. Kanhuma muladi upate kuwona kaidi na umemezigwe Muhe Yelile.”"},{"book":"Sang'hano","chapter":"9","verse":"18","text":"Bahaja vinhu vilingile fana mabale vilagala kulawa muna yameso yake, nayo kadaha kuwona kaidi. Kenuka na kabatizigwa,"},{"book":"Sang'hano","chapter":"9","verse":"19","text":"na viyakomeleze kuja, ludabwa lwake lumbwelela."},{"book":"Sang'hano","chapter":"9","verse":"20","text":"Bahobaho kandusa kupeta muna zikaye za kutosela kuwa Yesu ni Mwana wa Mulungu."},{"book":"Sang'hano","chapter":"9","verse":"21","text":"Wanhu wose wowamuhulike wazanywa na wamuuza, “Vino munhu ino siyo ija yoyakalile yowakoma wanhu wowamtosela Yesu kuja Yelusalemu? Vino hezile hano kwa lungilo da kuwagwila wanhu na kuwagala kwa wakulu wa nhambiko?”"},{"book":"Sang'hano","chapter":"9","verse":"22","text":"Mbali Sauli kagendelela kupata ludabwa na kuweng'ha lugano Wayahudi wowokala Damasiki kwa kulagusa kuwa Yesu ni Chilisito."},{"book":"Sang'hano","chapter":"9","verse":"23","text":"Vizifosile siku nyingi, Wayahudi waiting'hana hamwe na wapanga mipango ya kumkoma Sauli,"},{"book":"Sang'hano","chapter":"9","verse":"24","text":"mbali Sauli kaihulika mbuli iyo. Ichilo na imisi wamkaliza muna inzila ya kwingilila muna dibululu muladi wamkome."},{"book":"Sang'hano","chapter":"9","verse":"25","text":"Mbali ichilo wanahina wake wamsola, wamuhulumusa muna ichigelo kufosela muna dizonzo dodikalile muna ing'huta."},{"book":"Sang'hano","chapter":"9","verse":"26","text":"Sauli viyafikile Yelusalemu, kageza kuilumba na wanahina, mbali wakala wamdumba kwaviya hawatogolile kuwa yeye ni mwanahina."},{"book":"Sang'hano","chapter":"9","verse":"27","text":"Mbali Balinaba kamsola Sauli na kamgala kwa watumigwa. Kawalongela watumigwa viya Sauli viyamuwonile Mndewa muna umwanza wake na kuwa Mndewa kalonga nayo, na viyapetile zina da Yesu bila kudumba kuja Damasiki."},{"book":"Sang'hano","chapter":"9","verse":"28","text":"Sauli kakala hamwe nawo na wahita wose Yelusalemu yose, kapeta mbuli ya Mndewa bila kudumba."},{"book":"Sang'hano","chapter":"9","verse":"29","text":"Kapeta na kuilonga na Wayahudi wowolonga Chigiliki, mbali nawo wageza kumkoma."},{"book":"Sang'hano","chapter":"9","verse":"30","text":"Ndugu viwamanyile imbuli iyo wamsola Sauli mbaka Kaisaliya na wangala Taso."},{"book":"Sang'hano","chapter":"9","verse":"31","text":"Ivo wahuwila wa Chilisto wakala na tindiwalo muna isi yose ya Yudeya na Galilaya na Samaliya. Kwa nhazo ya Muhe Yelile wapata ludabwa lwa kongezeka peta yawo viwagendelele kumuhulika Mndewa."},{"book":"Sang'hano","chapter":"9","verse":"32","text":"Petili viyakalile kohita chila hanhu, kafika kwa wanhu welile wowokala Lida."},{"book":"Sang'hano","chapter":"9","verse":"33","text":"Uko kamfika munhu imwe yatangigwe Eneya, yagonile mudilili kwa miyaka minane kwa utamu wa kuholola."},{"book":"Sang'hano","chapter":"9","verse":"34","text":"Petili kamulongela, “Eneya, Yesu Chilisito kokuhonya. Inuka, sola lili jako.” Bahobaho Eneya kenuka."},{"book":"Sang'hano","chapter":"9","verse":"35","text":"Wanhu wose wowakalile Lida na Shaloni wamuwona Eneya, nawo wambwelela Mndewa."},{"book":"Sang'hano","chapter":"9","verse":"36","text":"Uko Yopa kukala na mwanahina wa chike yatangigwe Tabita, kwa Chigiliki Dolikasi, fambulo jake “Mtalati” mwanamke iyo kakala kotenda yanogile siku zose na kawataza ngayengaye."},{"book":"Sang'hano","chapter":"9","verse":"37","text":"Muna zisiku izo kaugula na kadanganika. Wasunha lukuli lwake na wawika muna ichiheleto cha kuchanyha."},{"book":"Sang'hano","chapter":"9","verse":"38","text":"Lida si hatali ng'hani na Yopa, ivo wanahina viwahulike Petili kauko, wawatuma wanhu waidi kumwake, na wamulamba, “Izo kumwetu himahima”"},{"book":"Sang'hano","chapter":"9","verse":"39","text":"Petili kahita nawo, na viyafikila wamgala muna ichiheleto cha kuchanyha, Wagane wose wanzunguluka Petili wolila na kumulagusa makoti na viwalo viyasonile Dolikasi viyakalile yang'hali mgima."},{"book":"Sang'hano","chapter":"9","verse":"40","text":"Petili kawalava wose kunze, maabaho katumbala mavindi na katosa kaluhindukila lukuli lwa mwanamke ija yadanganike, kalonga, “Tabita, inuke!” Maye kabenzula meso yake na viyamuwonile Petili, kenuka na kukala hasi,"},{"book":"Sang'hano","chapter":"9","verse":"41","text":"Petili kamwamha na kamwinula. Maabaho kawatanga wanhu welile hamwe na waja iwagane, kamuleka muna yamakono yawo ka mgima."},{"book":"Sang'hano","chapter":"9","verse":"42","text":"Mbuli ino imanyika muna yamabululu ya Yopa, na wanhu wengi wamuhuwila Mndewa."},{"book":"Sang'hano","chapter":"9","verse":"43","text":"Petili kakala uko Yopa siku nyingi na munhu imwe yotangigwa Saimoni, munhu yosang'hana mbende."}]}