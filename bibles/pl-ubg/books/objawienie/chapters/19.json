{"data":[{"book":"Objawienie","chapter":"19","verse":"1","text":"Potem usłyszałem donośny głos wielkiego tłumu ludzi w niebie, który mówił: Alleluja! Zbawienie i chwała, i cześć, i moc Panu, naszemu Bogu."},{"book":"Objawienie","chapter":"19","verse":"2","text":"Bo jego wyroki są prawdziwe i sprawiedliwe, gdyż osądził wielką nierządnicę, która skaziła ziemię swoim nierządem, i pomścił krew swoich sług z jej ręki."},{"book":"Objawienie","chapter":"19","verse":"3","text":"I powtórnie powiedzieli: Alleluja! A jej dym wznosi się na wieki wieków."},{"book":"Objawienie","chapter":"19","verse":"4","text":"I upadło dwudziestu czterech starszych i cztery stworzenia, i oddali pokłon Bogu zasiadającemu na tronie, mówiąc: Amen! Alleluja!"},{"book":"Objawienie","chapter":"19","verse":"5","text":"A od tronu rozległ się głos, który mówił: Chwalcie naszego Boga wszyscy jego słudzy i ci, którzy się go boicie, i mali, i wielcy."},{"book":"Objawienie","chapter":"19","verse":"6","text":"I usłyszałem jakby głos wielkiego tłumu i jakby głos wielu wód, i jakby głos potężnych gromów mówiących: Alleluja, bo objął królestwo Pan Bóg Wszechmogący."},{"book":"Objawienie","chapter":"19","verse":"7","text":"Cieszmy się i radujmy, i oddajmy mu chwałę, bo nadeszło wesele Baranka, a jego małżonka się przygotowała."},{"book":"Objawienie","chapter":"19","verse":"8","text":"I dano jej ubrać się w bisior czysty i lśniący, bo bisior to sprawiedliwość świętych."},{"book":"Objawienie","chapter":"19","verse":"9","text":"I powiedział mi: Napisz: Błogosławieni, którzy są wezwani na ucztę weselną Baranka. I powiedział mi: To są prawdziwe słowa Boga."},{"book":"Objawienie","chapter":"19","verse":"10","text":"I upadłem mu do nóg, aby oddać mu pokłon, lecz powiedział mi: Nie rób tego, bo jestem sługą razem z tobą i twoimi braćmi, którzy mają świadectwo Jezusa. Bogu oddaj pokłon, bowiem świadectwem Jezusa jest duch proroctwa."},{"book":"Objawienie","chapter":"19","verse":"11","text":"Potem zobaczyłem niebo otwarte, a oto koń biały, a ten, który na nim siedział, nazywa się Wiernym i Prawdziwym i w sprawiedliwości sądzi i walczy."},{"book":"Objawienie","chapter":"19","verse":"12","text":"Jego oczy"},{"book":"Objawienie","chapter":"19","verse":"13","text":"Ubrany"},{"book":"Objawienie","chapter":"19","verse":"14","text":"A wojska w niebie podążały za nim na białych koniach, ubrane w bisior biały i czysty."},{"book":"Objawienie","chapter":"19","verse":"15","text":"A z jego ust wychodził ostry miecz, aby nim pobił narody. On bowiem będzie rządził nimi laską żelazną i on wyciska w tłoczni wino zapalczywości i gniewu Boga Wszechmogącego."},{"book":"Objawienie","chapter":"19","verse":"16","text":"A na szacie i na biodrze ma wypisane imię: Król królów i Pan panów."},{"book":"Objawienie","chapter":"19","verse":"17","text":"I zobaczyłem jednego anioła stojącego w słońcu. I zawołał donośnym głosem do wszystkich ptaków latających środkiem nieba: Chodźcie, zgromadźcie się na ucztę wielkiego Boga;"},{"book":"Objawienie","chapter":"19","verse":"18","text":"Aby jeść ciała królów, ciała wodzów i ciała mocarzy, ciała koni i ich jeźdźców, i ciała wszystkich: wolnych i niewolników, małych i wielkich."},{"book":"Objawienie","chapter":"19","verse":"19","text":"I zobaczyłem bestię i królów ziemi, i ich wojska zgromadzone, by stoczyć bitwę z tym, który siedzi na koniu, i z jego wojskiem."},{"book":"Objawienie","chapter":"19","verse":"20","text":"I schwytana została bestia, a z nią fałszywy prorok, który czynił przed nią cuda, jakimi zwiódł tych, którzy przyjęli znamię bestii i oddawali pokłon jej wizerunkowi. Oboje zostali żywcem wrzuceni do jeziora ognia, płonącego siarką."},{"book":"Objawienie","chapter":"19","verse":"21","text":"Pozostali zaś zostali zabici mieczem wychodzącym z ust tego, który siedział na koniu. I wszystkie ptaki najadły się ich ciałami."}]}