{"data":[{"book":"4 Mose","chapter":"3","verse":"1","text":"Ama'i Mosesene, Aronikizni naga'mokizmi naneke, Ra Anumzamo Sainai agonafi Mosese asamigeno krente'nea naneke."},{"book":"4 Mose","chapter":"3","verse":"2","text":"Ama Aroni ne'mofavre'mokizmi zamagi'e, Agonesa'a Nadabuki, Abihuki, Eliesaki, Itamari'e."},{"book":"4 Mose","chapter":"3","verse":"3","text":"Anantera Aroni ne'mofavre zamagi eri otage huno huhampri zamantege'za, Ra Anumzamofo avufi veamokizmire te vugote'za mani'ne'za pristi eri'za eri'naze."},{"book":"4 Mose","chapter":"3","verse":"4","text":"Hianagi Nadabu'ene Abihukea Ra Anumzamofo avuga agra ragisa teve i'o hu'nea teve hegre amiteke, Sainai hagage mopafi zanagra mofavrea onte'neke Ra Anumzamofo avuga fri'na'e. Hakeno Eliesa'ene Itamarikea, Aroni pristia mani'negene neznafa azahuke maka zupa pristi eri'zana eri'na'e."},{"book":"4 Mose","chapter":"3","verse":"5","text":"Ra Anumzamo Mosesena amanage huno asami'ne,"},{"book":"4 Mose","chapter":"3","verse":"6","text":"Livae nagara zamavarenka pristi ne' Aroninte egofa huge'za, aza hu'za mono eri'zana eriho."},{"book":"4 Mose","chapter":"3","verse":"7","text":"Zamagra eri'zama hantagi zami'nere Aroni eri'zane, veamokizmi eri'zane eneri'za, seli mono nomofo fegi'a eri'zanena erigahaze."},{"book":"4 Mose","chapter":"3","verse":"8","text":"Seli mono nomofo agu'afima me'nea maka'zana kegava nehu'za, Israeli vahe'mokizmi eri'za eri nezmante'za, seli mono nompima hantagi zami'nea eri'zana erigahaze."},{"book":"4 Mose","chapter":"3","verse":"9","text":"Hanki kagra Livae nagara Aronine amohe'ine zami vagarenka Israeli vahepintira zamige'za eri'zana eriho."},{"book":"4 Mose","chapter":"3","verse":"10","text":"Hagi kagra Aronine ne'mofavre naga'anena huhampri zamantege'za pristi eri'zana eriho. Hagi huhampri onte'nesia vahe'ma seli mono nonte eravao hanazana zamahe frigahaze."},{"book":"4 Mose","chapter":"3","verse":"11","text":"Ra Anumzamo mago'ene Mosesena anage huno asami'ne,"},{"book":"4 Mose","chapter":"3","verse":"12","text":"Menina ko, Nagra Israeli vahepinti Livae nagara agonesa ne'mofavre'gna hu'na zamavarena Nagrarega zamantoge'za nagri vahe fatgo mani'naze."},{"book":"4 Mose","chapter":"3","verse":"13","text":"Na'ankure maka'a pusa ne'mofavrea Nagri zane, Isipi mopafi pusa ne'mofavre zamahe fri'noa zupa, Nagra su'zane hu'na pusa ne'mofavre Israeli vahepi fore haniane, zagagafanena huhampri'noe. Maka Nagri zane, Nagra Ra Anumzamo'na nehue."},{"book":"4 Mose","chapter":"3","verse":"14","text":"Anante Ra Anumzamo Sainai ka'ma mopafi Mosesena anage huno asami'ne,"},{"book":"4 Mose","chapter":"3","verse":"15","text":"Levai ne'mofavre nagara nagate famote, maka venene mago ikanteti marerinesima'a hamprinka zamagia krento."},{"book":"4 Mose","chapter":"3","verse":"16","text":"Higeno Ra Anumzamo asmia kante anteno Mosese'a venene'a zamagia kreno eri fatgo hu'ne."},{"book":"4 Mose","chapter":"3","verse":"17","text":"Ama'i Livae ne'mofavre naga zamagie, Gersoni'e, Kohati'e, Merari'e."},{"book":"4 Mose","chapter":"3","verse":"18","text":"Ama'i Gersoni ne'mofavre naga nofipintira Libnike, Simeike,"},{"book":"4 Mose","chapter":"3","verse":"19","text":"Kohati ne'mofavre naga'nofipintira Amramu'e, Izhari'e, Hebroni'e, Usieli'e."},{"book":"4 Mose","chapter":"3","verse":"20","text":"Merari naga nofipintira Malike, Musike. Livae nofipinti fore hu'naza naga nofi mani'naze."},{"book":"4 Mose","chapter":"3","verse":"21","text":"Hagi Gersonimpinti fore hu'naza nagara Libni naga'ene, Simei naga'enemo'za, zamagra Gersoni vahere hu'za mani'naze."},{"book":"4 Mose","chapter":"3","verse":"22","text":"Makama hampri'nazana venenema, mago ikanteti mreri anagate'neana, maka seven tausen 500'a vene'ne."},{"book":"4 Mose","chapter":"3","verse":"23","text":"Gersoni vahe'mo'za zamagra seli mono nomofo amefiga'a zage fre kaziga seli nonkumara ante'za manigahaze."},{"book":"4 Mose","chapter":"3","verse":"24","text":"Hagi Gersoni naga'mokizmi kvazamia Laeli ne'mofo Eleasafi manigahie."},{"book":"4 Mose","chapter":"3","verse":"25","text":"Hagi Gersoni ne'mofavremokizmi eri'za kankamuna amana hu'ne, seli nomofo agu'afine, seli noma refimate'zane, kafa zafare refite'nea tvaravene, kegava hu'neza erigahaze."},{"book":"4 Mose","chapter":"3","verse":"26","text":"Vahe atru hu kumapi, megi'a ruvanre'naza tvaravene, kahante seli nompi renentaza tvaravene, kresramna vu itare avuga me'nea tvaravene, nofitamine, agima hentea zama'a zamagrake kegava hu'neza erigahaze."},{"book":"4 Mose","chapter":"3","verse":"27","text":"Hagi Kohati naga nofipintira, Amramu nagaki, Ishara nagaki, Hebroni nagaki, Usiel nagaki,"},{"book":"4 Mose","chapter":"3","verse":"28","text":"ana maka vene'ne mago ikanteti mareri anagate'nea hampri'nazana, 8tausen 600'a vahe'mo'za hunagru hunte tva'oma'arera kegava hu'neza eri'zana erigahaze."},{"book":"4 Mose","chapter":"3","verse":"29","text":"Kohati nagapinti fore hu'naza naga'mo'za, seli mono nomofo sauti kaziga seli nonkumara ante'za manigahaze."},{"book":"4 Mose","chapter":"3","verse":"30","text":"Hagi Kohati nagapintima kvaza erino kegava huzmante'neana, Uzieli nemofo Elizafani'e."},{"book":"4 Mose","chapter":"3","verse":"31","text":"Eri'zama erisazana amanahu hu'za erigahaze, huhagerafi huvempage vogisine, teboline, tevi rekru hunte zotane, Kresramana vu itaramine, kresramna vu eri'za zantamima kazima, kavoma, sipunima, foku'ma, zompama (utensils), nagru hu'nea agu'afi me'nea zantamine, tvaravene kema huntea zama'a kegava hugahaze."},{"book":"4 Mose","chapter":"3","verse":"32","text":"Hagi Pristi ne' Aroni nemofo Eleasa vugoteno Levai nagate kva mani'neno, seli mono nomofo agu'afi eri'zana kegava huzmante'ne."},{"book":"4 Mose","chapter":"3","verse":"33","text":"Merari naga'ene Musa naga'enena, zamagra Merari nagare hu'za mani'naze."},{"book":"4 Mose","chapter":"3","verse":"34","text":"Hagi hampri'ma zamante'nazana, mago ikanteti mreri anagate'nea vene'nea 6 tausen 200ti'e."},{"book":"4 Mose","chapter":"3","verse":"35","text":"Merari nagama kegava huzmante'neana, Abihail nemofo Zulieli'e. Zamagra seli mono nomofona noti kaziga kuma ante'za manigahaze."},{"book":"4 Mose","chapter":"3","verse":"36","text":"Hagi Merari naga'mokizmi eri'zana, seli mono nomofo reharere zafarmine, arunkre hu zafagi, antani kantugma hu' zafarmine, azeri hanaveti zafane, eriza'zane kegava hu'neza eri'zama zami'nare eri'naze."},{"book":"4 Mose","chapter":"3","verse":"37","text":"Hagi agu'afinka megagi'nea posi zafarmine, no azeri hanaveti zafarmine, seli no avazu huno nofi ome rentere hania azotaramine, nofi'ma rente'zantamine kegava hugahaze."},{"book":"4 Mose","chapter":"3","verse":"38","text":"Hanki zage hanati kaziga seli mono nomofo avuga'a kuma ante'za mani'naza nagara, Moseseki, Aroniki, ne'mofavre naga'zniane mani'neza, hunagruma hu'nea nomofo agu'afina Israeli vahe'mokizmigu hu'za eri'zana eri nezmante'za mani'naze. Hagi huhampri ozmante vahe'ma ana tva'onte esnimofona ahe frigahaze."},{"book":"4 Mose","chapter":"3","verse":"39","text":"Livae naga'ma Ra Anumzamo Mosese'ne Aronigizni znasmi'nea kasegere amage ante'ne, mago ikanteti mareri anagate'nea naganofiteti, ese agonesa mofavre nona huke hamprina'ana maka 22 tauseni'a vene'ne."},{"book":"4 Mose","chapter":"3","verse":"40","text":"Hagi Ra Anumzamo Mosesena amanage huno asami'ne, Israeli vahepi pusa ne'mofavre fore hanigeno mago ikanteti mareri anagate'nesiana, erigafa hunka zamagi'a krento."},{"book":"4 Mose","chapter":"3","verse":"41","text":"Israeli vahe'mofo ese agonesa mofavrema avregazana netrenka Livae nagara zamavare namio, Nagra Ra Anumzane, Livae vahe'mofo bulimakao afuzmimo'ma pusama antesia anentara, Israeli nagamokizmi pusa bulimakamofo nona hugahie."},{"book":"4 Mose","chapter":"3","verse":"42","text":"Ana higeno Israeli vahe'mokizmi maka pusa ne'mofavre'a Ra Anumzamo asmi'nea kante anteno Mosese'a hampri'ne."},{"book":"4 Mose","chapter":"3","verse":"43","text":"Pusa ne'mofavre mago ika agatereno mareri anaga te'nea naga zamagi eri'neana, 22 tausen, 273'a vene'ne."},{"book":"4 Mose","chapter":"3","verse":"44","text":"Anante Ra Anumzamo'a Mosesena anage huno asami'ne,"},{"book":"4 Mose","chapter":"3","verse":"45","text":"Israeli vahepintira pusa ne' mofavre'mokizmi nona hunka, Livae vahera nezmavrenka, Israeli vahe agonesa bilimakao nona hunka Livae naga bulimakaone erio. Huge'za Livae vahera zamagra Nagri naga manigahaze. Nagra Ra Anumzane."},{"book":"4 Mose","chapter":"3","verse":"46","text":"Hagi 273'a Israeli vahe'mokizmi pusa ne'mofavre'moza, Livae naga'ma zamagtere'nare miza segahaze."},{"book":"4 Mose","chapter":"3","verse":"47","text":"Seli mono nomofo zagomofo kna'a avamente kagra 5fu'a silva zago magoke magoke vahetera eritere hugahane."},{"book":"4 Mose","chapter":"3","verse":"48","text":"Livae naga zamagtere'naza nona huta miza sezmante zago, Aronine ne'mofavre'ane zamio."},{"book":"4 Mose","chapter":"3","verse":"49","text":"Higeno Mosese'a zagoa zogino Israeli vahe'mokizmi pusa ne'mofavre'mokizmi nona huno Livae naga nona huno miza sezmante'ne."},{"book":"4 Mose","chapter":"3","verse":"50","text":"Pusa ne'mofavre Israeli vahepinti fore'ma hu'naza nagapintira Mosese'a 1tausen, 365'a silva zagoa erino, hunagru hu'nea seli mono nomofo kna'amo hu'nea avamente ana zago'a zogite'no"},{"book":"4 Mose","chapter":"3","verse":"51","text":"Mosese'a ana zagoma mizama sezmantesia zagoa erino Aroni'ne, ne'mofavre naga'a Ra Anumzamo'ma asami'nea kante erino zamazampi ome ante'ne."}]}