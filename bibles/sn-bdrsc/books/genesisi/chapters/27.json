{"data":[{"book":"Genesisi","chapter":"27","verse":"1","text":"Isaka akati akwegura uye meso ake akanga aneta zvokuti akanga asisaoni, akadana Esau mwanakomana wake mukuru akati kwaari, “Mwanakomana wangu.”"},{"book":"Genesisi","chapter":"27","verse":"2","text":"Isaka akati, “Zvino ndava murume mutana uye handizivi zuva rokufa kwangu."},{"book":"Genesisi","chapter":"27","verse":"3","text":"Naizvozvo zvino tora zvombo zvako, goba rako nouta ugoenda kusango kuti unondivhimirawo mhuka."},{"book":"Genesisi","chapter":"27","verse":"4","text":"Undigadzirire zvokudya zvinondinakira ugondivigira kuti ndidye, kuitira kuti ndikupe maropafadzo angu ndisati ndafa.”"},{"book":"Genesisi","chapter":"27","verse":"5","text":"Zvino Rabheka akanga akateerera Isaka paakanga achitaura nomwanakomana wake Esau. Esau akati aenda kusango kuti andovhima mhuka kuti agouya nayo,"},{"book":"Genesisi","chapter":"27","verse":"6","text":"Rabheka akati kumwanakomana wake Jakobho, “Tarira, ndanzwa baba vako vachiti kumukoma wako Esau,"},{"book":"Genesisi","chapter":"27","verse":"7","text":"‘Ndivigirewo mhuka ugondigadzirira nyama inonaka kuti ndidye kuitira kuti ndigokupa maropafadzo angu ndisati ndafa.’"},{"book":"Genesisi","chapter":"27","verse":"8","text":"Zvino, chinzwa mwanakomana wangu, nyatsoteerera uye uite zvandinokuudza."},{"book":"Genesisi","chapter":"27","verse":"9","text":"Enda kuzvipfuwo unondivigira mbudzana mbiri dzakaisvonaka, kuti ndigogadzirira baba vako nyama inonaka nenzira chaiyo yavanoda."},{"book":"Genesisi","chapter":"27","verse":"10","text":"Ipapo ugoitora uende nayo kuna baba vako kuti vadye, kuitira kuti vagokupa maropafadzo avo vasati vafa.”"},{"book":"Genesisi","chapter":"27","verse":"11","text":"Jakobho akati kuna Rabheka mai vake, “Asi mukoma wangu Esau munhu ane mvere, uye ini ndiri munhu ane ganda risina mvere."},{"book":"Genesisi","chapter":"27","verse":"12","text":"Ko, kana baba vangu vakandibata? Ndichava somunhu anovanyengera uye ndikazouyisa kutukwa pamusoro pangu pachinzvimbo chokuropafadzwa.”"},{"book":"Genesisi","chapter":"27","verse":"13","text":"Mai vake vakati kwaari, “Mwanakomana wangu, rega kutukwa kuuye pamusoro pangu. Iwe ita zvandinoreva; enda unonditorera idzo.”"},{"book":"Genesisi","chapter":"27","verse":"14","text":"Saka akaenda akandodzitora akauya nadzo kuna mai vake, uye vakagadzira nyama inonaka, nenzira chaiyo yaidikanwa nababa vake."},{"book":"Genesisi","chapter":"27","verse":"15","text":"Ipapo Rabheka akatora nguo dzakaisvonaka dzaEsau mwanakomana wake mukuru, dzaakanga anadzo mumba, akadzipfekedza mwanakomana wake muduku iye Jakobho."},{"book":"Genesisi","chapter":"27","verse":"16","text":"Akafukidzawo namatehwe embudzi, maoko ake uye nenzvimbo dzomutsipa wake dzakanga dzisina mvere."},{"book":"Genesisi","chapter":"27","verse":"17","text":"Ipapo akapa kumwanakomana wake Jakobho nyama inonaka nechingwa chaakanga abika."},{"book":"Genesisi","chapter":"27","verse":"18","text":"Akaenda kuna baba vake akati, “Baba vangu.”"},{"book":"Genesisi","chapter":"27","verse":"19","text":"Jakobho akati kuna baba vake, “Ndini Esau dangwe renyu. Ndaita sezvamandiudza. Ndapota, mukai mudye nyama yemhuka yangu kuitira kuti mundipe maropafadzo enyu.”"},{"book":"Genesisi","chapter":"27","verse":"20","text":"Isaka akabvunza mwanakomana wake akati, “Waiwana seiko nokukurumidza zvakadai, mwanakomana wangu?”"},{"book":"Genesisi","chapter":"27","verse":"21","text":"Ipapo Isaka akati kuna Jakobho, “Swedera pedyo kuti ndikubate, mwana wangu, kuti ndizive kana uri Esau mwanakomana wangu chaiye kana kwete.”"},{"book":"Genesisi","chapter":"27","verse":"22","text":"Jakobho akaswedera kuna baba vake Isaka, iye akamubata akati, “Inzwi, inzwi raJakobho, asi maoko maoko aEsau.”"},{"book":"Genesisi","chapter":"27","verse":"23","text":"Haana kugona kumuziva, nokuti maoko ake aiva nemvere dzakaita sedzomukoma wake Esau; saka akamuropafadza."},{"book":"Genesisi","chapter":"27","verse":"24","text":"Akati, “Ndiwe mwanakomana wangu Esau chaiye here?”"},{"book":"Genesisi","chapter":"27","verse":"25","text":"Ipapo akati, “Mwanakomana wangu, ndipe nyama yako yemhuka ndidye, kuitira kuti ndikupe maropafadzo angu.”"},{"book":"Genesisi","chapter":"27","verse":"26","text":"Ipapo baba vake Isaka vakati kwaari, “Uya pano mwanakomana wangu unditsvode.”"},{"book":"Genesisi","chapter":"27","verse":"27","text":"Saka akaenda kwaari iye akamutsvoda. Isaka akati anzwa kunhuhwira kwenguo dzake akamuropafadza achiti,"},{"book":"Genesisi","chapter":"27","verse":"28","text":"Mwari ngaakupe dova rokudenga"},{"book":"Genesisi","chapter":"27","verse":"29","text":"Ndudzi ngadzikushumire"},{"book":"Genesisi","chapter":"27","verse":"30","text":"Shure kwokunge Isaka apedza kumuropafadza uye Jakobho achangobva pamberi pababa vake, mukoma wake Esau akasvika achibva kundovhima."},{"book":"Genesisi","chapter":"27","verse":"31","text":"Naiyewo akagadzira nyama inonaka akauya nayo kuna baba vake. Ipapo akati kwavari, “Baba vangu, mukai mudye nyama yangu yemhuka, kuti mugondipa maropafadzo.”"},{"book":"Genesisi","chapter":"27","verse":"32","text":"Baba vake Isaka vakamubvunza vakati, “Ndiwe aniko?”"},{"book":"Genesisi","chapter":"27","verse":"33","text":"Isaka akadedera nehasha akati, “Ndianiko zvino, avhima mhuka akauya nayo kwandiri? Ndaidya iwe uchigere kusvika uye ndamuropafadza, uye zvirokwazvo acharopafadzwa!”"},{"book":"Genesisi","chapter":"27","verse":"34","text":"Esau akati anzwa mashoko ababa vake akaridza mhere nokuchema kukuru neshungu uye akati kuna baba vake, “Ndiropafadzei neniwo, baba vangu!”"},{"book":"Genesisi","chapter":"27","verse":"35","text":"Asi ivo vakati, “Mununʼuna wako auya nokunyengera akatora maropafadzo ako.”"},{"book":"Genesisi","chapter":"27","verse":"36","text":"Esau akati, “Haana kutumidzwa zita chairo here rokuti Jakobho? Akandinyengera kaviri kose: Akatora udangwe hwangu, uye zvino atora maropafadzo angu!” Ipapo akabvunza akati, “Ko, hamuna kundichengeterawo kana ropafadzo here?”"},{"book":"Genesisi","chapter":"27","verse":"37","text":"Isaka akapindura Esau akati, “Ndamuita ishe wako uye ndakaita hama dzake dzose varanda vake, uye ndamusimbisa nezviyo newaini itsva. Saka chiiko chandichagona kukuitira mwana wangu?”"},{"book":"Genesisi","chapter":"27","verse":"38","text":"Esau akati kuna baba vake, “Munongova neropafadzo imwe chete here, baba vangu? Ndiropafadzeiwo, baba vangu!” Ipapo Esau akachema achiridza mhere."},{"book":"Genesisi","chapter":"27","verse":"39","text":"Baba vake Isaka vakamupindura vakati,"},{"book":"Genesisi","chapter":"27","verse":"40","text":"Iwe uchararama nomunondo"},{"book":"Genesisi","chapter":"27","verse":"41","text":"Esau akavenga Jakobho nokuda kwokuropafadzwa kwaakapiwa nababa vake. Akati mumwoyo make, “Mazuva okuchema baba vangu ava pedyo; ipapo ndichauraya mununʼuna wangu Jakobho.”"},{"book":"Genesisi","chapter":"27","verse":"42","text":"Rabheka akati audzwa zvakanga zvataurwa nomwanakomana wake mukuru Esau, akatuma munhu kuna Jakobho mwanakomana wake muduku akati kwaari, “Mukoma wako Esau ari kuzvinyaradza nepfungwa dzokuda kukuuraya."},{"book":"Genesisi","chapter":"27","verse":"43","text":"Naizvozvo zvino, mwanakomana wangu, chiita zvandinokuudza: Tiza izvozvi uende kuhanzvadzi yangu Rabhani kuHarani."},{"book":"Genesisi","chapter":"27","verse":"44","text":"Ugare naye kwechinguva kusvikira shungu dzomukoma wako dzaserera."},{"book":"Genesisi","chapter":"27","verse":"45","text":"Mukoma wako paachazenge asisina kukutsamwira uye akanganwa zvawakamuitira, ini ndichatuma shoko kwauri rokuti uchidzoka kubva ikoko. Ndorasikirwa nemi seiko muri vaviri zuva rimwe chete?”"},{"book":"Genesisi","chapter":"27","verse":"46","text":"Ipapo Rabheka akati kuna Isaka, “Ndinosemburwa noupenyu nokuda kwavakadzi vechiHiti ava. Kana Jakobho akatora mukadzi anobva pakati pavakadzi vechiHiti vakaita savava, kurarama kwangu hakungavi namaturo.”"}]}