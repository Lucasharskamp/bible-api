{"data":[{"book":"2 Timoseo","chapter":"3","verse":"1","text":"Kumbuka kuwa mna zisiku za kimambukizo kokuwa na magayo makulu."},{"book":"2 Timoseo","chapter":"3","verse":"2","text":"Wanhu okuwa na gahigahi, okuwa na magoda, oitapa, ozinogela sente, omuliga Imulungu, honda wawategeleze tata zao na mama zao, wabule asente, hawamgesa Imulungu."},{"book":"2 Timoseo","chapter":"3","verse":"3","text":"Wanhu hawanogela wayagwe, wanhu hawalonda kuilumba, wanhu owalonga wayagwe vihile, wanhu watatali, wanhu wakali, wanhu hawalonda ganogile."},{"book":"2 Timoseo","chapter":"3","verse":"4","text":"Wanhu oihinduka, wanhu otenda mbuli bila kugesa, wanhu omema bezi, wanhu ounogela ugima uno kubanza kumnogela Imulungu."},{"book":"2 Timoseo","chapter":"3","verse":"5","text":"Kwa kunze okoneka kamba omtambikila Imulungu, lakini oulema udahi wake. Muinege na wanhu kamba awo."},{"book":"2 Timoseo","chapter":"3","verse":"6","text":"Wanhu awo wayagwe ochola mzing'anda za wanhu na kuwananahiza wawategeleze watwanzi onyolila na wapapile mizigo mikulu ya nzambi, watwanzi awo olongozigwa na kusulukila kwihile."},{"book":"2 Timoseo","chapter":"3","verse":"7","text":"Watwanzi awo ogeza kuifunza siku zose, lakini hawadaha ng'o kuujuwa ukweli."},{"book":"2 Timoseo","chapter":"3","verse":"8","text":"Wanhu awo oulema ukweli kamba vija Yane na Yambule viwamulemile Musa. Wanhu awo ougula utamu wa nzewele, na wabule kutamanila kwa ukweli."},{"book":"2 Timoseo","chapter":"3","verse":"9","text":"Lakini honda wagendelele kumwande kwavija ubozi wao okoneka na wanhu wose. Vivo viikalile kwa Yane na Yambule."},{"book":"2 Timoseo","chapter":"3","verse":"10","text":"Lakini gweye Timoseo, kugagoga mafundizo gangu na kukweleleza vija vinhendile, na vija vinondile muugima wangu, kukona kutamanila kwangu, kufunga umoyo kwangu unogelwa wangu na kubetela kwangu,"},{"book":"2 Timoseo","chapter":"3","verse":"11","text":"madununzo gangu na magayo gangu. Kugajuwa gose gandawilile ako Antiokia na Ikonia na Lusitila, magayo makulu ganifungile umoyo. Lakini Mndewa kamhonya nago."},{"book":"2 Timoseo","chapter":"3","verse":"12","text":"Munhu yoyose yolonda kukala na ugima umnogeza Imulungu kwa kuilumba na Yesu Kilisito kodununzigwa."},{"book":"2 Timoseo","chapter":"3","verse":"13","text":"Wanhu otenda gehile na wavizi obanza kutenda gehile ng'hani, kuwavizila wayagwe na wao wenyego oviziligwa."},{"book":"2 Timoseo","chapter":"3","verse":"14","text":"Lakini gweye gendelela mna uukweli uufundizigwe na gendelela kutogola ng'hani. Kuwajuwa waja iwakalile wafundiza wako."},{"book":"2 Timoseo","chapter":"3","verse":"15","text":"Na gweye kojuwa kuwa toka haudodo kugajuwa Maandiko Gang'alile, godaha kukugwaa nzewele zigala ukombola kubitila kumtamanila Yesu Kilisito."},{"book":"2 Timoseo","chapter":"3","verse":"16","text":"Maandiko Gang'alile gose gana mhumuzi ya Imulungu, na gofaya kwa kufundizila ukweli, gofaya kuwazuma wanhu, gofaya kugagolosa ago ganyolodoke, na gofaya kuwalanguliza wanhu wawe na ugima unogile mgameso ga Imulungu,"},{"book":"2 Timoseo","chapter":"3","verse":"17","text":"avo munhu yomsang'hanila Imulungu yadahe kutenda goya, na yadahe kusang'hana kila sang'hano inogile."}]}