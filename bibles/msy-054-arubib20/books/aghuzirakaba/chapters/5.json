{"data":[{"book":"Aghuzir Akaba","chapter":"5","verse":"1","text":"Nan borim, nɨ deraghvɨra kuarim atɨgh nan akam baragh."},{"book":"Aghuzir Akaba","chapter":"5","verse":"2","text":"Eghtɨ nɨ deragh tuaviba tuisɨghamin arazim gɨfoghɨva egh tuavir aghuimɨn gɨn mangam."},{"book":"Aghuzir Akaba","chapter":"5","verse":"3","text":"Nɨ fogh, amizitam uan pam ategh, nɨ gakueghsɨ, a nɨ apezeperɨva akar avɨribar nɨ mɨkɨmɨva egh nɨ gekuigham."},{"book":"Aghuzir Akaba","chapter":"5","verse":"4","text":"Eghtɨ nɨ an mɨgɨrɨgɨabar gɨn mangɨghɨva, gɨn an akabagh nɨghnɨghtɨ da bar nɨn ikuvigham."},{"book":"Aghuzir Akaba","chapter":"5","verse":"5","text":"Ezɨ amizir kamaghɨn amim, a nɨn akua Gumazamizir Oveaghuezibar Nguibamɨn zui. Kar ovever tuavimra."},{"book":"Aghuzir Akaba","chapter":"5","verse":"6","text":"A ikɨrɨmɨrir aghuimɨn zuir tuavimɨn mangasa nɨghnɨzir puvatɨ."},{"book":"Aghuzir Akaba","chapter":"5","verse":"7","text":"Nan boriba, deraghvɨra kuariba arighɨva nan akam baragh,"},{"book":"Aghuzir Akaba","chapter":"5","verse":"8","text":"Nɨ bar amizir kamaghɨn amimɨn saghon ikɨ."},{"book":"Aghuzir Akaba","chapter":"5","verse":"9","text":"Nɨ a bagh mangɨgh, egh uan ziar aghuim gasɨghasigham."},{"book":"Aghuzir Akaba","chapter":"5","verse":"10","text":"Bizir aghuir nɨ pamtem ingara iniziba,"},{"book":"Aghuzir Akaba","chapter":"5","verse":"11","text":"Eghtɨ arɨmariam nɨ inightɨ nɨ bar agharim guragham."},{"book":"Aghuzir Akaba","chapter":"5","verse":"12","text":"Egh nɨ kamaghɨn mɨkɨmam, “Kɨ bar ongani. Kɨ manmaghsua otuegha aghuzir akabar aghua."},{"book":"Aghuzir Akaba","chapter":"5","verse":"13","text":"Gumaziba aghuzir akabar na mɨgei,"},{"book":"Aghuzir Akaba","chapter":"5","verse":"14","text":"Kɨ datɨrɨghɨn bar moghɨra ikufi,"},{"book":"Aghuzir Akaba","chapter":"5","verse":"15","text":"Kɨ ua nɨ mɨgei, nɨ gumazir igharazimɨn mozir dɨpam aneman markɨ."},{"book":"Aghuzir Akaba","chapter":"5","verse":"16","text":"Nɨ amizir igharaziba ko dakutɨ, me boriba bateghtɨ, borir kaba gɨn nɨn akuraghan kogham."},{"book":"Aghuzir Akaba","chapter":"5","verse":"17","text":"Nɨ amizir igharaziba ko dakutɨ, nɨn boriba nɨn akurvaghan kogham."},{"book":"Aghuzir Akaba","chapter":"5","verse":"18","text":"God nɨn amuim deraghvɨram a damutɨ, a mati nɨn mozir dɨpam,"},{"book":"Aghuzir Akaba","chapter":"5","verse":"19","text":"An ganganim bar derazɨ an araziba bar aghungi."},{"book":"Aghuzir Akaba","chapter":"5","verse":"20","text":"Nan borim, nɨ manmaghsua gumazir igharazimɨn amuim gɨnɨghnɨghvɨra ikia a gifuegha, an otemningɨn suighasa?"},{"book":"Aghuzir Akaba","chapter":"5","verse":"21","text":"Nɨ fogh, Ikiavɨra Itir God nɨ amir biziba a bar dar gari,"},{"book":"Aghuzir Akaba","chapter":"5","verse":"22","text":"Gumazimɨn arazir kuram,"},{"book":"Aghuzir Akaba","chapter":"5","verse":"23","text":"Kamagh amir gumazim, a uan ifongiam dɨkabɨrir puvatɨgha arazir bar onganim gami,"}]}