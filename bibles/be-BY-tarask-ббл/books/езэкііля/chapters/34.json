{"data":[{"book":"ЕЗЭКІІЛЯ","chapter":"34","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"34","verse":"2","text":"сыне чалавечы! вымаві прароцтва на пастыраў Ізраілевых, вымаві прароцтва і скажы ім, пастырам: так кажа Гасподзь Бог: гора пастырам Ізраілевым, якія пасьвілі саміх сябе! ці ж ня статак павінны пасьвіць пастыры?"},{"book":"ЕЗЭКІІЛЯ","chapter":"34","verse":"3","text":"Вы елі тлушч і воўнаю апраналіся, укормленых авечак калолі, а статак ня пасьвілі."},{"book":"ЕЗЭКІІЛЯ","chapter":"34","verse":"4","text":"Слабых не мацавалі і хворай авечкі ня лекавалі і параненай не перавязвалі, і сагнанай не вярталі і згубленай ня шукалі, а кіравалі імі з гвалтам і жорсткасьцю."},{"book":"ЕЗЭКІІЛЯ","chapter":"34","verse":"5","text":"І расьсеяліся яны бяз пастыра і расьсеяўшыся парабіліся ежаю ўсякаму зьверу польнаму."},{"book":"ЕЗЭКІІЛЯ","chapter":"34","verse":"6","text":"Блукаюць авечкі Мае па ўсіх горах і па ўсякіх высокіх пагорках, і па ўсім улоньні зямлі расьсеяліся авечкі Мае, і ніхто не разьведвае пра іх і ніхто ня шукае іх."},{"book":"ЕЗЭКІІЛЯ","chapter":"34","verse":"7","text":"Таму, пастыры, выслухайце слова Гасподняе."},{"book":"ЕЗЭКІІЛЯ","chapter":"34","verse":"8","text":"Жыву Я! кажа Гасподзь Бог; за тое, што авечкі Мае былі пакінутыя, каб іх пахапалі, і бяз пастыра зрабіліся авечкі Мае ежаю ўсякаму зьверу польнаму, і пастыры Мае ня шукалі авечак Маіх і пасьвілі пастыры саміх сябе, а авечак Маіх ня пасьвілі,"},{"book":"ЕЗЭКІІЛЯ","chapter":"34","verse":"9","text":"за тое, пастыры, паслухайце слова Гасподняе."},{"book":"ЕЗЭКІІЛЯ","chapter":"34","verse":"10","text":"Так кажа Гасподзь Бог: вось Я - на пастыраў, і спаганю авечак Маіх з рук іхніх і ня дам ім болей пасьвіць авечак, і ня будуць болей пастыры пасьвіць саміх сябе, і вырву авечак Маіх з пашчанак іхніх, і ня будуць яны ежаю ім."},{"book":"ЕЗЭКІІЛЯ","chapter":"34","verse":"11","text":"Бо так кажа Гасподзь Бог: вось Я Сам знайду авечак Маіх і агледжу іх."},{"book":"ЕЗЭКІІЛЯ","chapter":"34","verse":"12","text":"Як пастух правярае статак свой у той дзень, калі ён сярод статку свайго расьсеянага, так Я перагледжу авечак Маіх і вызвалю іх з усіх мясьцінаў, у якія яны былі расьсеяны ў дзень хмарны і змрочны."},{"book":"ЕЗЭКІІЛЯ","chapter":"34","verse":"13","text":"І выведу іх з народаў і зьбяру іх з краін, і прывяду іх у зямлю іхнюю і буду пасьвіць іх на горах Ізраілевых, каля патокаў і на ўсіх населеных мясьцінах зямлі гэтай."},{"book":"ЕЗЭКІІЛЯ","chapter":"34","verse":"14","text":"Буду пасьвіць іх на добрай пашы, і кашара іхняя будзе на высокіх горах Ізраілевых; там яны будуць адпачываць у добрым загоне і будуць пасьвіцца на сакавітай пашы - на горах Ізраілевых."},{"book":"ЕЗЭКІІЛЯ","chapter":"34","verse":"15","text":"Я буду пасьвіць авечкі Мае і Я буду пакоіць іх, кажа Гасподзь Бог."},{"book":"ЕЗЭКІІЛЯ","chapter":"34","verse":"16","text":"Якая згубілася, тую знайду і адагнаную вярну, і параненую перавяжу і хворую ўмацую, і ўтлусьцелую і буйную зьнішчу; буду пасьвіць іх па праўдзе."},{"book":"ЕЗЭКІІЛЯ","chapter":"34","verse":"17","text":"А вас, авечкі Мае, - так кажа Гасподзь Бог, - вось, Я буду судзіць паміж авечкаю і авечкаю, паміж бараном і казлом."},{"book":"ЕЗЭКІІЛЯ","chapter":"34","verse":"18","text":"Хіба мала вам таго, што пасьвіцеся на добрай пашы, а між тым астатняе на пашы вашай дратуеце нагамі вашымі, п'яце чыстую ваду, а астатнюю каламуціце нагамі вашымі,"},{"book":"ЕЗЭКІІЛЯ","chapter":"34","verse":"19","text":"так што авечкі Мае павінны карміцца тым, што патаптана нагамі вашымі, і піць тое, што скаламучана нагамі вашымі?"},{"book":"ЕЗЭКІІЛЯ","chapter":"34","verse":"20","text":"Таму так кажа ім Гасподзь Бог: вось, Я Сам буду судзіць паміж авечкаю тлустаю і авечкаю худою."},{"book":"ЕЗЭКІІЛЯ","chapter":"34","verse":"21","text":"Як што вы штурхаеце бокам і плячом, і рагамі сваімі бораце ўсіх слабых, пакуль ня выштурхнеце іх вонкі,"},{"book":"ЕЗЭКІІЛЯ","chapter":"34","verse":"22","text":"дык Я ўратую авечкі Мае, і іх ня будуць ужо расьцягваць, і рассуджу паміж авечкаю і авечкаю."},{"book":"ЕЗЭКІІЛЯ","chapter":"34","verse":"23","text":"І пастаўлю над імі аднаго пастыра, які будзе пасьвіць іх, раба Майго Давіда; ён будзе пасьвіць іх і ён будзе ў іх за пастыра."},{"book":"ЕЗЭКІІЛЯ","chapter":"34","verse":"24","text":"І Я Гасподзь буду іхнім Богам, і раб Мой Давід будзе князем сярод іх. Я Гасподзь сказаў гэта."},{"book":"ЕЗЭКІІЛЯ","chapter":"34","verse":"25","text":"І заключу зь імі запавет міру і выдалю зь зямлі лютых зьвяроў, так што ў бясьпецы жыцьмць у стэпе і спацьмуць у лясах."},{"book":"ЕЗЭКІІЛЯ","chapter":"34","verse":"26","text":"Дам ім і ваколіцам пагорка Майго дабраславеньне, і дождж буду пасылаць у свой час; гэта будзе дождж дабраславеньня."},{"book":"ЕЗЭКІІЛЯ","chapter":"34","verse":"27","text":"І палявое дрэва будзе даваць плод свой, і зямля будзе даваць утворы свае; і будуць яны ўбясьпечаны на зямлі сваёй, і ўведаюць, што Я - Гасподзь, калі паламаю сувязі ярма іхняга і вызвалю іх з рукі рабаўніка іхняга."},{"book":"ЕЗЭКІІЛЯ","chapter":"34","verse":"28","text":"Яны ня будуць ужо здабычаю народаў, і палявыя зьвяры ня будуць жэрці іх; яны будуць жыць убясьпечана, і ніхто ня будзе палохаць іх."},{"book":"ЕЗЭКІІЛЯ","chapter":"34","verse":"29","text":"І ўчыню ў іх пасадку слаўную, і ня будуць ужо гінуць ад голаду на зямлі і цярпець ганьбаваньне ад народаў."},{"book":"ЕЗЭКІІЛЯ","chapter":"34","verse":"30","text":"І ўведаюць, што Я, Гасподзь Бог іхні - зь імі, і яны, дом Ізраілеў - Мой народ, кажа Гасподзь Бог,"},{"book":"ЕЗЭКІІЛЯ","chapter":"34","verse":"31","text":"і што вы - авечкі Мае, авечкі паствы Маёй; вы - людзі, а Я - Бог ваш, кажа Гасподзь Бог."}]}