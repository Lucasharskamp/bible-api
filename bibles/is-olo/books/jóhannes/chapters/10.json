{"data":[{"book":"Jóhannes","chapter":"10","verse":"1","text":"„Sá sem ekki vill ganga inn um dyrnar til að komast inn í sauðabyrgið, heldur klifrar yfir vegginn, hlýtur að vera þjófur."},{"book":"Jóhannes","chapter":"10","verse":"2","text":"Hirðirinn kemur alltaf inn um dyrnar."},{"book":"Jóhannes","chapter":"10","verse":"3","text":"Dyravörðurinn opnar fyrir honum og sauðirnir heyra rödd hans og koma til hans. Síðan kallar hann á sauðina með nafni og fer út með þá."},{"book":"Jóhannes","chapter":"10","verse":"4","text":"Hann gengur á undan þeim og þeir fylgja honum, því að þeir þekkja rödd hans."},{"book":"Jóhannes","chapter":"10","verse":"5","text":"Ókunnugum fylgja þeir ekki, heldur forðast þá, því að þeir þekkja ekki rödd þeirra.“"},{"book":"Jóhannes","chapter":"10","verse":"6","text":"Þeir sem heyrðu Jesú segja þessa dæmisögu skildu hana ekki,"},{"book":"Jóhannes","chapter":"10","verse":"7","text":"og því útskýrði hann hana fyrir þeim:"},{"book":"Jóhannes","chapter":"10","verse":"8","text":"„Allir sem komu á undan mér voru þjófar og ræningjar og sauðirnir hlýddu þeim ekki."},{"book":"Jóhannes","chapter":"10","verse":"9","text":"Ég er dyrnar. Þeir sem koma inn um mig munu frelsast, ganga inn og út og fá gott fóður."},{"book":"Jóhannes","chapter":"10","verse":"10","text":"Þjófurinn ætlar sér að stela; drepa og eyðileggja, en ég kom til að veita líf og nægtir."},{"book":"Jóhannes","chapter":"10","verse":"11","text":"Ég er góði hirðirinn. Góði hirðirinn leggur líf sitt í sölurnar fyrir sauðina."},{"book":"Jóhannes","chapter":"10","verse":"12","text":"Þegar leiguliðinn sér úlfinn koma, þá flýr hann og yfirgefur sauðina, því að hann á þá ekki. Og úlfurinn ræðst á hjörðina og hún tvístrast."},{"book":"Jóhannes","chapter":"10","verse":"13","text":"Þá flýr leiguliðinn, því að hann hugsar aðeins um launin, en honum er ekki annt um hjörðina."},{"book":"Jóhannes","chapter":"10","verse":"14","text":"Ég er góði hirðirinn og þekki mína og þeir þekkja mig,"},{"book":"Jóhannes","chapter":"10","verse":"15","text":"rétt eins og faðirinn þekkir mig og ég föðurinn. Ég fórna lífi mínu fyrir sauðina."},{"book":"Jóhannes","chapter":"10","verse":"16","text":"Ég á líka aðra sauði í annarri rétt. Ég verð einnig að leiða þá og þeir munu hlýða rödd minni, það verður ein hjörð og einn hirðir."},{"book":"Jóhannes","chapter":"10","verse":"17","text":"Faðirinn elskar mig vegna þess að ég legg líf mitt í sölurnar til þess síðan að fá það aftur."},{"book":"Jóhannes","chapter":"10","verse":"18","text":"Enginn getur tekið líf mitt án míns samþykkis – ég legg það sjálfviljuglega í sölurnar. Ég hef vald til að gefa það þegar ég vil og ég hef einnig vald til að taka það aftur. Þennan rétt hefur faðir minn gefið mér.“"},{"book":"Jóhannes","chapter":"10","verse":"19","text":"Við þessi orð Jesú urðu leiðtogar Gyðinganna enn einu sinni ósammála í skoðunum sínum um hann."},{"book":"Jóhannes","chapter":"10","verse":"20","text":"Sumir þeirra sögðu: „Annað hvort hefur hann illan anda eða er brjálaður. Hvað þýðir að hlusta á slíkan mann?“"},{"book":"Jóhannes","chapter":"10","verse":"21","text":"Aðrir sögðu: „Okkur virðist hann ekki hafa illan anda. Getur illur andi opnað augu blindra?“ –"},{"book":"Jóhannes","chapter":"10","verse":"22-23","text":"Nú var vetur og Jesús var í Jerúsalem á vígsluhátíðinni. Hann var á gangi í súlnagöngum Salómons í musterinu."},{"book":"Jóhannes","chapter":"10","verse":"24","text":"Þá umkringdu leiðtogar þjóðarinnar hann og spurðu: „Hversu lengi ætlar þú að halda okkur í óvissu? Ef þú ert Kristur, segðu okkur það þá hreinskilnislega.“"},{"book":"Jóhannes","chapter":"10","verse":"25","text":"„Ég hef þegar sagt ykkur það,“ svaraði Jesús, „en þið trúið mér ekki. Kraftaverkin, sem ég geri í nafni föður míns, bera mér vitni."},{"book":"Jóhannes","chapter":"10","verse":"26","text":"Þið trúið mér ekki af því að þið tilheyrið ekki minni hjörð."},{"book":"Jóhannes","chapter":"10","verse":"27","text":"Mínir sauðir þekkja mína rödd og ég þekki þá og þeir fylgja mér."},{"book":"Jóhannes","chapter":"10","verse":"28","text":"Ég gef þeim eilíft líf og þeir munu aldrei að eilífu glatast. Enginn skal slíta þá úr hendi minni,"},{"book":"Jóhannes","chapter":"10","verse":"29","text":"því faðir minn, sem hefur gefið mér þá, er máttugri en nokkur annar. Enginn skal ræna þeim frá mér."},{"book":"Jóhannes","chapter":"10","verse":"30","text":"Ég og faðirinn erum eitt.“"},{"book":"Jóhannes","chapter":"10","verse":"31","text":"Þegar leiðtogarnir heyrðu þetta tóku þeir enn einu sinni upp steina til að grýta hann."},{"book":"Jóhannes","chapter":"10","verse":"32","text":"Þá sagði Jesús: „Mörg góðverk sýndi ég ykkur frá Guði, fyrir hvert þeirra grýtið þið mig nú?“"},{"book":"Jóhannes","chapter":"10","verse":"33","text":"„Við grýtum þig ekki fyrir góðverk, heldur guðlast,“ svöruðu þeir. „Þú, sem ert bara venjulegur maður, segist vera Guð!“"},{"book":"Jóhannes","chapter":"10","verse":"34-36","text":"„Stendur ekki í lögmálinu að menn séu guðir?“ svaraði Jesús. „Fyrst Biblían, sem ekki getur farið með ósannindi, segir að þeir sem fengu boðskap frá Guði séu guðir í augum manna, hvernig getið þið þá kallað það guðlast þegar sá sem faðirinn helgaði og sendi í heiminn, segir: „Ég er sonur Guðs?“"},{"book":"Jóhannes","chapter":"10","verse":"37","text":"Þið trúið mér ekki nema ég geri guðdómleg kraftaverk,"},{"book":"Jóhannes","chapter":"10","verse":"38","text":"en reynið þá að trúa þeim, þótt þið trúið mér ekki, og sannfærist um að faðirinn sé í mér og ég í föðurnum.“"},{"book":"Jóhannes","chapter":"10","verse":"39","text":"Þegar þeir heyrðu þetta reyndu þeir aftur að handtaka hann en misstu af honum."},{"book":"Jóhannes","chapter":"10","verse":"40-41","text":"Jesús fór austur yfir Jórdan, til staðarins þar sem Jóhannes skírði fyrst. Þar dvaldist hann og margir komu til hans. „Jóhannes gerði að vísu engin kraftaverk,“ sagði fólkið sín á milli, „en allir spádómar hans um þennan mann hafa ræst.“"},{"book":"Jóhannes","chapter":"10","verse":"42","text":"Þarna gerðust margir trúaðir á að Jesús væri Kristur."}]}