{"data":[{"book":"Romeinen","chapter":"11","verse":"1","text":"Ik vraag dus: Heeft God dan zijn volk soms verstoten? Verre vandaar! Want ook ikzelf ben een Israëliet, uit het geslacht van Abraham, uit de stam van Benjamin."},{"book":"Romeinen","chapter":"11","verse":"2","text":"Neen, God heeft zijn volk niet verstoten, dat Hij uitverkoren had. Of weet gij niet, wat de schrift door Elias zegt, toen deze zich bij God over Israël beklaagde:"},{"book":"Romeinen","chapter":"11","verse":"3","text":"“Heer, uw profeten hebben ze gedood, uw altaren omver geworpen; ik alleen ben overgebleven, en ze staan me naar het leven.”"},{"book":"Romeinen","chapter":"11","verse":"4","text":"Welnu, wat antwoordt hem de godsspraak: “Zeven duizend mannen heb Ik Mij voorbehouden, die de knie niet voor Baäl hebben gebogen.”"},{"book":"Romeinen","chapter":"11","verse":"5","text":"Zo is er dan ook in deze tijd een overschot gebleven door de uitverkiezing der genade."},{"book":"Romeinen","chapter":"11","verse":"6","text":"Maar is het door de genade, dan is het niet om de werken; anders zou de genade geen genade meer zijn."},{"book":"Romeinen","chapter":"11","verse":"7","text":"Wat volgt daaruit? Wat Israël blijft zoeken, heeft het niet verkregen. Maar de uitverkorenen onder hen hebben het wèl verkregen; de overigen echter werden verhard."},{"book":"Romeinen","chapter":"11","verse":"8","text":"Zó staat er geschreven: “God gaf hun een geest van loomheid; ogen om niet te zien en oren om niet te horen, tot op de huidige dag.”"},{"book":"Romeinen","chapter":"11","verse":"9","text":"En David zegt: “Hun tafel zij hun een valstrik en net, Een struikelblok en een straf."},{"book":"Romeinen","chapter":"11","verse":"10","text":"Mogen hun ogen worden verduisterd, zodat ze niet zien; En krom hun de rug voor altijd.”"},{"book":"Romeinen","chapter":"11","verse":"11","text":"Ik vraag dan: Zijn ze gestruikeld, om te blijven liggen? Zeer zeker niet! Maar dank zij hun val, is de redding aan de heidenen ten deel gevallen, om hèn naijverig te maken."},{"book":"Romeinen","chapter":"11","verse":"12","text":"Welnu, wanneer hun val een schat werd voor de wereld, en hun getalverlies een schat voor de heidenen, -hoeveel te meer zal hun voltalligheid het dan zijn!"},{"book":"Romeinen","chapter":"11","verse":"13","text":"En nu heidenen, spreek ik tot u! Ofschoon ik apostel der heidenen ben, houd ik mijn ambt hoog,"},{"book":"Romeinen","chapter":"11","verse":"14","text":"juist om mijn rasgenoten tot naijver te prikkelen en sommigen van hen te behouden."},{"book":"Romeinen","chapter":"11","verse":"15","text":"Want zo hun verwerping de verzoening der wereld geweest is, wat zal dan hun weder-opneming anders zijn, dan een opstanding uit de doden?"},{"book":"Romeinen","chapter":"11","verse":"16","text":"Zijn immers de eerstelingen heilig, dan ook het deeg; en is de wortel heilig, dan ook de takken."},{"book":"Romeinen","chapter":"11","verse":"17","text":"Welnu, wanneer enige van die takken zijn weggekapt, en gij, wilde olijf, in hun plaats zijt geënt en uw deel hebt gekregen van de wortel en het sap van de olijfboom,"},{"book":"Romeinen","chapter":"11","verse":"18","text":"gaat dan niet pochen tegen de takken. En zo ge gaat pochen; niet gij draagt de wortel, maar de wortel draagt u!"},{"book":"Romeinen","chapter":"11","verse":"19","text":"Misschien zult ge zeggen: de takken zijn weggekapt, opdat ik zou worden geënt."},{"book":"Romeinen","chapter":"11","verse":"20","text":"Heel goed; maar de takken zijn weggekapt om hun ongeloof, en gij zit vast door het geloof. -Koester geen hoge dunk van uzelf, maar vrees;"},{"book":"Romeinen","chapter":"11","verse":"21","text":"wanneer God de echte takken niet heeft ontzien, dan zal Hij ook ú niet ontzien."},{"book":"Romeinen","chapter":"11","verse":"22","text":"Overweegt dus de goedheid, maar ook de strengheid van God: Gods strengheid over hen, die zijn weggevallen, doch zijn goedheid voor u, zo ge door zijn goedheid volhardt; anders zult ook gij worden weggekapt."},{"book":"Romeinen","chapter":"11","verse":"23","text":"Maar ook die anderen zullen weer worden geënt, wanneer ze niet volharden in hun ongeloof; want God is bij machte, om ze opnieuw te enten."},{"book":"Romeinen","chapter":"11","verse":"24","text":"Waarachtig, wanneer gijzelf van een wilde olijf zijt gekapt waartoe ge van nature behoort, en tegen de natuur in, op de tamme olijf zijt geënt; hoeveel gemakkelijker zullen zij op hun eigen olijf worden geënt, waartoe ze van nature behoren!"},{"book":"Romeinen","chapter":"11","verse":"25","text":"Welnu broeders, om u te behoeden voor zelfoverschatting, wil ik u niet onkundig laten van dit geheim: een deel van Israël is verhard, totdat de massa der heidenen is binnengegaan;"},{"book":"Romeinen","chapter":"11","verse":"26","text":"en dan zal heel Israël worden gered; zoals er geschreven staat: “De Verlosser zal komen uit Sion, De goddeloosheid verwijderen van Jakob:"},{"book":"Romeinen","chapter":"11","verse":"27","text":"En dit zal mijn Verbond met hen zijn, Wanneer Ik hun zonden zal hebben vergeven.”"},{"book":"Romeinen","chapter":"11","verse":"28","text":"Zeker, met betrekking tot het Evangelie zijn ze vijanden om uwentwil; maar met betrekking tot de uitverkiezing zijn ze de welbeminden om wille der Vaders;"},{"book":"Romeinen","chapter":"11","verse":"29","text":"want nooit heeft God berouw over genadegaven en roeping."},{"book":"Romeinen","chapter":"11","verse":"30","text":"Zoals gij eertijds ongehoorzaam aan God zijt geweest, maar thans door hùn ongehoorzaamheid barmhartigheid hebt gevonden,"},{"book":"Romeinen","chapter":"11","verse":"31","text":"zó zijn ook zij nu nog wel ongehoorzaam om de u betoonde ontferming, opdat eenmaal ook zij op hun beurt barmhartigheid mogen verkrijgen."},{"book":"Romeinen","chapter":"11","verse":"32","text":"Want God heeft allen onder ongehoorzaamheid gevangen gehouden, om aan allen zijn barmhartigheid te tonen."},{"book":"Romeinen","chapter":"11","verse":"33","text":"O afgrond van rijkdom en wijsheid en kennis van God! Hoe ondoorgrondelijk zijn toch zijn raadsbesluiten, hoe onnaspeurlijk zijn wegen!"},{"book":"Romeinen","chapter":"11","verse":"34","text":"“Wie toch kent ‘s Heren gedachte, Of wie is zijn raadsman geweest?"},{"book":"Romeinen","chapter":"11","verse":"35","text":"Of wie heeft Hem het eerst iets gegeven, Zodat hij terugontvangen moet?”"},{"book":"Romeinen","chapter":"11","verse":"36","text":"Immers, uit Hem en door Hem en voor Hem is alles! Hem zij de glorie in eeuwigheid. Amen!"}]}