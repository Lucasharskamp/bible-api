{"data":[{"book":"Maliko","chapter":"7","verse":"1","text":"Mafalisayo wamwenga na Wahinizi wa Sigilizi wamwenga walaile Yelusalemu, waduganaga kwa Yesu."},{"book":"Maliko","chapter":"7","verse":"2","text":"Niyo waona wanamp'hina wakwe wamwenga wadya nk'hande na mikono “misavu,” mna hawahakile mikono vedi enga viya ikuungwa."},{"book":"Maliko","chapter":"7","verse":"3","text":"Mafalisayo hamwenga na Wayahudi hawakudya nk'hande uneva hawahakile mikono yawe enga viya ikuungwa. Nawakatenda ivo kutimila mahinizo ya wakale wawe."},{"book":"Maliko","chapter":"7","verse":"4","text":"Naho hawakudaha kudya kint'hu chochose kikulawa kwe digwilo hakinandile kusuntigwa. Iviya iviya yeyuko mahinizo mengi nawakayatimila wayahokelaga, enga viya kusunt'ha viyamp'ha, nyungu na nyiga."},{"book":"Maliko","chapter":"7","verse":"5","text":"Niyo wadya Mafalisayo hamwenga na wahinizi wa Sigilizi wamuuza Yesu, “Nii wanamp'hina wako hawakuyatimila mahinizo ya wakale? Nii wadya nk'hande na mikono misavu?”"},{"book":"Maliko","chapter":"7","verse":"6","text":"Yesu niyo awagamba, “Isaya nakalotela vedi kwenyu nyuwe watondwe, enga viya iwandikwe."},{"book":"Maliko","chapter":"7","verse":"7","text":"Naho woho wanivikila bule,"},{"book":"Maliko","chapter":"7","verse":"8","text":"“Nyuwe mwiileka miko ya Mnungu, mwatimila mahinizo ya want'hu.”"},{"book":"Maliko","chapter":"7","verse":"9","text":"Yesu niyo agendeela kuwagamba, “Mwagamba mtenda vedi mna mwalemela miko ya Mnungu vileke mtimile mahinizo yenyu."},{"book":"Maliko","chapter":"7","verse":"10","text":"Musa nakasigila, ‘Wategelezeni watati zenyu na wamami zenyu.’ Naho nakasigila, ‘Mnt'hu akuunga amligite ise hegu nine yaungigwa akomigwe.’"},{"book":"Maliko","chapter":"7","verse":"11","text":"Mna nyuwe mwahiniziza kugamba, mnt'hu ananda na kint'hu cha kuwaambiza ise hegu nine, mna anagamba kint'hu iki ni ‘Kolibani’ nuko kugamba ni geleko dya kumwink'ha Mnungu,"},{"book":"Maliko","chapter":"7","verse":"12","text":"niyo mwagamba mnt'hu uyo, Alekelwa kumwambiza ise hegu nine."},{"book":"Maliko","chapter":"7","verse":"13","text":"Kwa ivo mahinizo yenyu mkuhinizana yausa imbuli ya Mnungu. Naho viyuko vint'hu vituhu vingi mkuvidamanya vikuligana na ivi.”"},{"book":"Maliko","chapter":"7","verse":"14","text":"Yesu niyo aditanga idifyo dya want'hu naho kaidi no kuwagamba, “Nitegelezeni nyose, naho mkombaganye."},{"book":"Maliko","chapter":"7","verse":"15","text":"Hekihali kint'hu chochose kikuse yo mwili wa mnt'hu kikumwingila niyo chamgela usavu. Mna kiya kikufosa mndani mwo mnt'hu nicho kikudaha kumgela usavu.”"},{"book":"Maliko","chapter":"7","verse":"16","text":"Mta kwiva, neeve!"},{"book":"Maliko","chapter":"7","verse":"17","text":"Yesu eze adileke fyo dya want'hu, niyo engila kwe nyumba. Wanamp'hina wakwe niyo wamgamba mliganyizo wa mbuli idya."},{"book":"Maliko","chapter":"7","verse":"18","text":"Niyo awagamba, “Ivi nanywe mswesa ubala ujink'hile watuhu? Hammanyize kugamba kint'hu chochose ki kuse ya mnt'hu, kinamwingila hakikudaha kumtenda ande msavu?"},{"book":"Maliko","chapter":"7","verse":"19","text":"Kwaviya hakikumwingila mwo moyo mna mwe inda, niyo chafosa mwo mwili.” Mwo kulonga ivo, Yesu kalagisa kugamba nk'hande zose ziwagilwa kudigwa."},{"book":"Maliko","chapter":"7","verse":"20","text":"Niyo agendeela kulonga, “Kint'hu kikufosa mndani mo mnt'hu niicho kikumgela usavu."},{"book":"Maliko","chapter":"7","verse":"21","text":"Kwaviya mwo moyo wo mnt'hu numwo mkulawa fanyanyi ziihile, uhabwasi na kukoma,"},{"book":"Maliko","chapter":"7","verse":"22","text":"uhabwasi na ugubaguba na wiihi na udant'hii na finju na kulonga viihile na kukeduvya na ubwalasi."},{"book":"Maliko","chapter":"7","verse":"23","text":"Vint'hu ivi nivo vikulawa mndani mwo mnt'hu na kumtenda ende msavu.”"},{"book":"Maliko","chapter":"7","verse":"24","text":"Yesu niyo afosa na kwita mwe isi i mgihi no mzi wa Tilo. Engilaga mwe nyumba, naho haungile mnt'hu yeyose kumanya kugamba andaga ahadya. Mnaalo havidahike kukefisa."},{"book":"Maliko","chapter":"7","verse":"25","text":"Mvele yumwenga andile na mwana kike mta mp'hepo evaga mbuli za Yesu. Ahadya niyo amwitila na kumgweela mwe viga vakwe."},{"book":"Maliko","chapter":"7","verse":"26","text":"Mvele yudya andaga Mgiliki, elekwe mwo mzi wa Silofoinike mwe isi ya Siliya. Niyo amwiila Yesu amlave mwanawe zimp'hepo."},{"book":"Maliko","chapter":"7","verse":"27","text":"Yesu niyo amgamba, “Hake goja wana wande kwiguta. Hiyo vedi kuguha nk'hande ya wana na kuyaduila makuli.”"},{"book":"Maliko","chapter":"7","verse":"28","text":"Yudya mvele niyo amhitula, “Heiye Zumbe, mna hata makuli nayo yadaha kulogota visigazwe na wana hasi ye meza.”"},{"book":"Maliko","chapter":"7","verse":"29","text":"Yesu niyo amgamba, “Kwa ulosi uwo, keuiye kaya. Uko naukabwile zimp'hepo zimlawa kale mwanawo.”"},{"book":"Maliko","chapter":"7","verse":"30","text":"Niyo yudya mvele auya kaya. Eze abule, ambwiila yudya mwana kagona mo lusazi, na diya mp'hepo dimlawa kale."},{"book":"Maliko","chapter":"7","verse":"31","text":"Yesu niyo ahalawa mwe mihaka ya Tilo, akombokela hagati ya Sidoni, akaita kwe diziwa Galilaya na kubula mwe isi ikwitangwa Mizi Mlongo."},{"book":"Maliko","chapter":"7","verse":"32","text":"Niyo wamwigaila mnt'hu heekwiva naho mta kigugumo. Niyo wamwiila Yesu amwikile mikono."},{"book":"Maliko","chapter":"7","verse":"33","text":"Yesu niyo amguha no kuita nae kunk'handa hekwiina want'hu. Niyo agela madole mwe magutwi ya yudya mnt'hu. Naho atwa mate na kumdosa mwo lulimi."},{"book":"Maliko","chapter":"7","verse":"34","text":"Yesu niyo enula meso kulanga, atoa nkwilo, niyo amgamba yudya mnt'hu, “Efata!” Nuko kugamba, “Lohoka!”"},{"book":"Maliko","chapter":"7","verse":"35","text":"Ahadya magutwi ya mnt'hu yudya niyo yakomoka no lulimi lwake nalwo lwalegela. Niyo akonga kulonga vedi vitendese."},{"book":"Maliko","chapter":"7","verse":"36","text":"Niyo Yesu awafingiza wasekumgambila mnt'hu yeyose mbuli izo. Mna kila ivo naakawafingiza, woho nivo nawakatendesa kubilikiza kose mbuli izo."},{"book":"Maliko","chapter":"7","verse":"37","text":"Wadya wose wevile naweheleswa. Wakagamba, “Katenda kila kint'hu vedi! Kawatenda wata magutwi hayeekwiva weve, ne vimumu walonge!”"}]}