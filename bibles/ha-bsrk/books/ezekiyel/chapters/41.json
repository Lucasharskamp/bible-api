{"data":[{"book":"Ezekiyel","chapter":"41","verse":"1","text":"Sai mutumin ya kawo ni wuri mai tsarki da yake waje ya kuma auna madogaransa; fāɗin gefe-gefen kamu shida ne a kowane gefe."},{"book":"Ezekiyel","chapter":"41","verse":"2","text":"Faɗin ƙofar shiga kamu goma ne, fāɗin bangaye a kowane madogararta kamu biyar-biyar ne. Ya kuma auna wuri mai tsarkin da yake waje; tsawonsa kamu arba’in fāɗinsa kuma kamu ashirin."},{"book":"Ezekiyel","chapter":"41","verse":"3","text":"Sa’an nan ya shiga wuri mai tsarki da yake can ciki ya auna madogarar ƙofar shigar; fāɗin kowanne kamu biyu ne. Faɗin ƙofar shigan kamu shida ne, fāɗin bangayen a kowane gefenta kamu bakwai-bakwai ne."},{"book":"Ezekiyel","chapter":"41","verse":"4","text":"Ya kuma auna tsawon wuri mai tsarki da yake can ciki; tsawon kamu ashirin ne, fāɗinsa kuma kamu ashirin daga ƙurewa wuri mai tsarki da yake waje. Ya ce mini, “Wannan shi ne Wuri Mafi Tsarki.”"},{"book":"Ezekiyel","chapter":"41","verse":"5","text":"Sa’an nan ya auna bangon haikalin; kaurinsa kamu shida ne, kuma kowane ɗakin da yake a gefe kewaye da haikalin fāɗinsa kamu huɗu ne."},{"book":"Ezekiyel","chapter":"41","verse":"6","text":"Ɗakunan da suke gefe masu hawa uku ne, wani bisa wani, guda talatin a kowane hawa. Akwai katanga kewaye da bangayen haikalin don ta tokare ɗakunan, domin ba a so ɗakunan su jingina da bangon haikalin."},{"book":"Ezekiyel","chapter":"41","verse":"7","text":"Faɗin ɗakunan da suke gefe kewaye da haikalin ya yi ta ƙaruwa daga hawa zuwa hawa. Ginin da aka yi kewaye da haikalin ya yi ta ƙaruwa daga hawa zuwa hawa, don haka ɗakunan suka yi ta ƙara fāɗi yayinda suka ƙara bisa. Akwai mataki daga ɗaki na ƙasa zuwa ɗaki na bisa ta hanya hawa ɗaki na tsakiya."},{"book":"Ezekiyel","chapter":"41","verse":"8","text":"Na ga cewa haikalin yana da ɗagaggen tushe kewaye da shi, wanda ya zama harsashin ɗakunan da suke gefe. Tsawonsa kara guda ne mai tsawon kamu shida."},{"book":"Ezekiyel","chapter":"41","verse":"9","text":"Kaurin bangon waje na ɗakunan da suke gefe kamu biyar ne. Faɗin filin da yake tsakanin ɗakunan da suke gefen haikalin"},{"book":"Ezekiyel","chapter":"41","verse":"10","text":"da ɗakunan firistoci kamu ashirin ne kewaye da haikalin."},{"book":"Ezekiyel","chapter":"41","verse":"11","text":"Akwai ƙofofin shiga daga fili, ɗaya a arewa ɗaya kuma a kudu; fāɗin tushen da ya yi kusa da filin kamu biyar ne kewaye."},{"book":"Ezekiyel","chapter":"41","verse":"12","text":"Faɗin ginin da yake fuskantar filin haikali a wajen yamma kamu saba’in ne. Kaurin bangon ginin kamu biyar ne kewaye, tsawonsa kuma kamu tasa’in ne."},{"book":"Ezekiyel","chapter":"41","verse":"13","text":"Sa’an nan ya auna haikalin; tsawonsa kamu ɗari ne, tsawon filin haikalin da ginin tare da bangayensa su ma kamu ɗari ne."},{"book":"Ezekiyel","chapter":"41","verse":"14","text":"Faɗin filin haikalin a wajen gabas, haɗe da gaban haikalin, kamu ɗari ne."},{"book":"Ezekiyel","chapter":"41","verse":"15","text":"Sa’an nan ya auna tsawon ginin da yake fuskantar filin a bayan haikalin, haɗe da rumfunansa a kowane gefe, kamu ɗari."},{"book":"Ezekiyel","chapter":"41","verse":"16","text":"da madogaran ƙofa da matsattsun tagogi da rumfuna kewaye da su ukun, har da kome da yake gaba haɗe da madogarar ƙofa, an rufe su da katako. An rufe bangon haikalin daga ƙasa har zuwa tagogi, tagogin kuwa an rufe su."},{"book":"Ezekiyel","chapter":"41","verse":"17","text":"A filin da yake bisan ƙofar shiga na waje zuwa wuri mai tsarki na can ciki da kuma a bangayen da aka daidaita tsakani kewaye da wuri mai tsarki na can ciki da kuma na can waje"},{"book":"Ezekiyel","chapter":"41","verse":"18","text":"an zāna siffofin kerubobi da na itatuwan dabino. Zānen siffar itacen dabino yana a tsakanin kerub da kerub. Kowane kerub yana da fuska biyu,"},{"book":"Ezekiyel","chapter":"41","verse":"19","text":"fuskar ɗaya kamar ta mutum tana fuskantar zānen siffar itacen dabino a wannan gefe, ɗaya fuskar kamar ta zaki tana fuskantar zānen siffar itacen dabino na wancan gefe. Haka aka zāna su dukan a jikin bangon haikalin kewaye."},{"book":"Ezekiyel","chapter":"41","verse":"20","text":"Daga ƙasa zuwa daurin ƙofa, an zāna siffofin kerubobi da na itatuwan dabino a waje na wuri mai tsarki."},{"book":"Ezekiyel","chapter":"41","verse":"21","text":"Wuri mai tsarki da yake waje yana da madogarar ƙofa murabba’i, haka ma wadda take a gaban Wuri Mafi Tsarki."},{"book":"Ezekiyel","chapter":"41","verse":"22","text":"Akwai bagaden katako mai tsayi kamu uku, fāɗinsa kamu biyu da kuma tsawonsa kamu biyu; kusurwansa, tushensa da kuma gefe-gefensa duk katako ne. Sai mutumin ya ce mini, “Wannan shi ne tebur da yake a gaban Ubangiji.”"},{"book":"Ezekiyel","chapter":"41","verse":"23","text":"A wuri mai tsarki da yake waje da kuma Wuri Mafi Tsarki suna da ƙofa biyu a haɗe."},{"book":"Ezekiyel","chapter":"41","verse":"24","text":"Kowace ƙofa tana da murfi biyu masu buɗewa ciki da waje."},{"book":"Ezekiyel","chapter":"41","verse":"25","text":"A ƙofofin wuri mai tsarki da yake waje an zāna siffofin kerubobi da na itatuwan dabino kamar yadda aka zāna a bangayen, akwai kuma rumfar da aka yi da itace a gaban shirayin."},{"book":"Ezekiyel","chapter":"41","verse":"26","text":"A bangayen da suke gefen shirayin akwai matsattsun tagogi da aka zāna siffar itatuwan dabino a kowane gefe. Gefe-gefen ɗakunan haikalin ma suna da rumfuna."}]}