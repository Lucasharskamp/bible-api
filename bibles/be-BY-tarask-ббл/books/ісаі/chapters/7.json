{"data":[{"book":"ІСАІ","chapter":"7","verse":"1","text":"І было ў дні Ахаза, сына Ёатамавага, сына Азіі, цара Юдэйскага, Рэцын, цар Сірыйскі, і Факей, сын Рэмаліінаў, цар Ізраільскі, пайшлі супроць Ерусаліма, каб заваяваць яго, - але не маглі заваяваць."},{"book":"ІСАІ","chapter":"7","verse":"2","text":"І было абвешчана дому Давідаваму, і сказана: Сірыяне разьмясьціліся ў зямлі Яфрэмавай; і пахіснулася сэрца ягонае і сэрца народа ягонага, як хістаюцца ад ветру дрэвы ў лесе."},{"book":"ІСАІ","chapter":"7","verse":"3","text":"І сказаў Гасподзь Ісаю: выйдзі ты і сын твой, Шэарасуў насустрач Ахазу, да канца канала верхняй сажалкі, на дарогу да поля бялільнага,"},{"book":"ІСАІ","chapter":"7","verse":"4","text":"і скажы яму: сачы і будзь спакойны; ня бойся, і хай не занепадае сэрца тваё і не палохаецца гэтых двух недагарэлых дымных галавешак, ад распаленага гневу Рэцына і Сірыянаў, і сына Рэмаліінавага."},{"book":"ІСАІ","chapter":"7","verse":"5","text":"Сірыя, Яфрэм і сын Рэмаліінаў намышляюць супроць цябе ліхое, кажучы:"},{"book":"ІСАІ","chapter":"7","verse":"6","text":"пойдзем на Юдэю, і ўзбурым яе, і авалодаем ёю, і паставім у ёй царом сына Тавэілавага."},{"book":"ІСАІ","chapter":"7","verse":"7","text":"Але Гасподзь Бог так кажа: гэта ня станецца і ня збудзецца;"},{"book":"ІСАІ","chapter":"7","verse":"8","text":"бо галава Сірыі - Дамаск, і галава Дамаска - Рэцын; а праз шасьцьдзясят пяць гадоў Яфрэм перастане быць народам;"},{"book":"ІСАІ","chapter":"7","verse":"9","text":"і галава Яфрэма - Самарыя, і галава Самарыі - сын Рэмаліінаў. Калі вы ня верыце, дык таму, што вы не засьведчаныя."},{"book":"ІСАІ","chapter":"7","verse":"10","text":"І Гасподзь гаварыў далей да Ахаза, і сказаў:"},{"book":"ІСАІ","chapter":"7","verse":"11","text":"прасі сабе азнакі ў Госпада Бога твайго: прасі альбо ў глыбіні, альбо на вышыні."},{"book":"ІСАІ","chapter":"7","verse":"12","text":"І сказаў Ахаз: ня буду прасіць і ня буду спакушаць Госпада."},{"book":"ІСАІ","chapter":"7","verse":"13","text":"Тады сказаў Ісая: слухайце ж, доме Давідаў! няўжо мала вам абцяжваць людзей, што вы хочаце абцяжваць і Бога майго?"},{"book":"ІСАІ","chapter":"7","verse":"14","text":"Дык вось Сам Гасподзь дасьць вам азнаку: вось, Дзева ва ўлоньні зачне і народзіць Сына, і дадуць імя Яму: Эмануіл."},{"book":"ІСАІ","chapter":"7","verse":"15","text":"Ён будзе карміцца малаком і мёдам, пакуль ня будзе ўмець адкідаць благое і выбіраць добрае."},{"book":"ІСАІ","chapter":"7","verse":"16","text":"Бо, перш чым гэтае дзіця ўмецьме адкідаць благое і выбіраць добрае, зямля тая, якое ты баішся, будзе пакінута абодвума царамі яе."},{"book":"ІСАІ","chapter":"7","verse":"17","text":"Але навядзе Гасподзь на цябе і на народ твой і на дом бацькі твайго дні, якія ня прыходзілі з часу адпаду Яфрэма ад Юды, навядзе цара Асірыйскага."},{"book":"ІСАІ","chapter":"7","verse":"18","text":"І станецца ў той дзень: Гасподзь дасьць знак мусе, якая пры ўтоку ракі Егіпецкай, і пчале, якая ў зямлі Асірыйскай,"},{"book":"ІСАІ","chapter":"7","verse":"19","text":"і прыляцяць і пасядуць яны ўсе па далінах апусьцелых і па расколінах скал, і па ўсім калючым кустоўі і па ўсіх дрэвах."},{"book":"ІСАІ","chapter":"7","verse":"20","text":"У той дзень паголіць Гасподзь брытваю, узятаю па той бок ракі царом Асірыйскім, галаву і валасы на нагах, і нават здыме бараду."},{"book":"ІСАІ","chapter":"7","verse":"21","text":"І станецца ў той дзень: хто будзе трымаць карову і дзьве авечкі,"},{"book":"ІСАІ","chapter":"7","verse":"22","text":"з багацьця малака, якое яны дадуць, спажываць будзе масла; масла і мёд будуць есьці ўсе, што засталіся ў гэтай зямлі."},{"book":"ІСАІ","chapter":"7","verse":"23","text":"І станецца ў той дзень: на ўсякім месцы, дзе расла тысяча вінаградных лозаў на тысячу срэбранікаў, будзе церне і калючы хмыз."},{"book":"ІСАІ","chapter":"7","verse":"24","text":"Са стрэламі і лукамі хадзіцьмуць туды, бо ўся зямля будзе цернем і калючым хмызам."},{"book":"ІСАІ","chapter":"7","verse":"25","text":"І ні на адну гару, якую капалі рыдлёўкамі, ня пойдзеш, баючыся церняў і калючых хмызаў: туды будуць выганяць валоў, і дробнае быдла таптацьме іх."}]}