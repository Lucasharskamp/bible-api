{"data":[{"book":"Mateyu","chapter":"10","verse":"1","text":"Yesu anayitana ophunzira ake khumi ndi awiri ndipo anawapatsa ulamuliro otulutsa mizimu yoyipa ndi kuchiritsa nthenda iliyonse ndi zofowoka zilizonse."},{"book":"Mateyu","chapter":"10","verse":"2","text":"Mayina a atumwi khumi ndi awiriwo ndi awa: woyamba, Simoni (wotchedwa Petro) ndi mʼbale wake Andreya; Yakobo mwana wa Zebedayo ndi mʼbale wake Yohane,"},{"book":"Mateyu","chapter":"10","verse":"3","text":"Filipo ndi Bartumeyu, Tomasi ndi Mateyu wolandira msonkho, Yakobo mwana wa Alufeyo ndi Tadeyo;"},{"book":"Mateyu","chapter":"10","verse":"4","text":"Simoni Mzerote ndi Yudasi Isikarioti, amene anamupereka Iye."},{"book":"Mateyu","chapter":"10","verse":"5","text":"Yesu anatuma khumi ndi awiriwo ndi kuwalamula kuti, “Musapite kwa anthu a mitundu ina kapena kulowa mʼmudzi uliwonse wa Asamariya."},{"book":"Mateyu","chapter":"10","verse":"6","text":"Koma pitani kwa nkhosa zotayika za banja la Israeli."},{"book":"Mateyu","chapter":"10","verse":"7","text":"Pamene mukupita, muzikalalikira uthenga uwu: ‘Ufumu wakumwamba wayandikira.’"},{"book":"Mateyu","chapter":"10","verse":"8","text":"Chiritsani odwala, ukitsani akufa, chiritsani akhate, tulutsani ziwanda. Munalandira kwaulere, perekani kwaulere."},{"book":"Mateyu","chapter":"10","verse":"9","text":"“Musatenge ndalama zagolide kapena zasiliva kapena zakopala mʼzikwama mwanu;"},{"book":"Mateyu","chapter":"10","verse":"10","text":"musatenge thumba la paulendo, kapena malaya awiri kapena nsapato kapena ndodo; pakuti wantchito ayenera kulandira chakudya chake."},{"book":"Mateyu","chapter":"10","verse":"11","text":"Mukalowa mu mzinda ndi mʼmudzi uliwonse, funafunani munthu woyenera ndipo mukhale mʼnyumba mwake kufikira mutachoka."},{"book":"Mateyu","chapter":"10","verse":"12","text":"Pamene mulowa mʼnyumba mupereke moni."},{"book":"Mateyu","chapter":"10","verse":"13","text":"Mtendere wanu ukhale pa a mʼnyumbayo ngati ndi oyenera. Koma ngati siwoyenera, mtendere wanu ubwerere kwa inu."},{"book":"Mateyu","chapter":"10","verse":"14","text":"Ngati wina aliyense sakakulandirani kapena sakamvera mawu anu, musase fumbi la kumapazi anu pamene mutuluka mʼnyumbayo kapena mu mzindawo."},{"book":"Mateyu","chapter":"10","verse":"15","text":"Zoonadi, Ine ndikuwuzani kuti pa tsiku lachiweruziro, mlandu wa Sodomu ndi Gomora udzachepa kusiyana ndi wa mzindawo."},{"book":"Mateyu","chapter":"10","verse":"16","text":"“Taonani ndikukutumizani inu monga nkhosa pakati pa mimbulu. Chifukwa chake khalani ochenjera ngati njoka ndi woona mtima ngati nkhunda."},{"book":"Mateyu","chapter":"10","verse":"17","text":"Chenjerani ndi anthu pakuti adzakuperekani ku mabwalo amilandu nadzakukwapulani mʼmasunagoge mwawo."},{"book":"Mateyu","chapter":"10","verse":"18","text":"Chifukwa cha Ine, mudzaperekedwa kwa olamulira ndi kwa mafumu kuti mukhale mboni kwa iwo ndi kwa a mitundu ina."},{"book":"Mateyu","chapter":"10","verse":"19","text":"Koma pamene akumangani, inu musadandaule kuti mukanena bwanji kapena mukanena chiyani. Mudzapatsidwa pa nthawi imeneyo zoti munene,"},{"book":"Mateyu","chapter":"10","verse":"20","text":"pakuti sindinu mudzanena, koma Mzimu Woyera wa Atate anu, adzayankhula mwa inu."},{"book":"Mateyu","chapter":"10","verse":"21","text":"“Mʼbale adzapereka mʼbale kuti aphedwe ndi abambo mwana wawo: ndipo ana adzawukira makolo awo ndi kuwapereka kuti aphedwe."},{"book":"Mateyu","chapter":"10","verse":"22","text":"Anthu onse adzada inu chifukwa cha Ine, koma iye amene apirira mpaka kumapeto, adzapulumuka."},{"book":"Mateyu","chapter":"10","verse":"23","text":"Pamene akuzunzani pamalo ena thawirani kwina. Pakuti ndikuwuzani zoonadi kuti simudzamaliza mizinda yonse ya Israeli Mwana wa Munthu asanabwere."},{"book":"Mateyu","chapter":"10","verse":"24","text":"“Wophunzira saposa mphunzitsi wake ndipo wantchito saposa bwana wake."},{"book":"Mateyu","chapter":"10","verse":"25","text":"Nʼkoyenera kuti wophunzira akhale ngati mphunzitsi wake, ndi wantchito akhale ngati bwana wake. Ngati mwini banja atchedwa Belezebabu, koposa kotani a mʼnyumba mwake!"},{"book":"Mateyu","chapter":"10","verse":"26","text":"“Chifukwa chake musaope iwo. Pakuti palibe chinthu chobisika chimene sichidzavundukulidwa, ndi chobisika chimene sichidzadziwika."},{"book":"Mateyu","chapter":"10","verse":"27","text":"Chimene ndikuwuzani Ine mu mdima, muchiyankhule poyera; chimene akunongʼonezani mʼkhutu, muchilalikire muli pa denga."},{"book":"Mateyu","chapter":"10","verse":"28","text":"Musamaope amene amapha thupi koma sangathe kuchotsa moyo. Koma muziopa Iye amene akhoza kupha mzimu ndi kuwononga thupi mu gehena."},{"book":"Mateyu","chapter":"10","verse":"29","text":"Kodi suja amagulitsa mbalame ziwiri ndi ndalama imodzi? Koma palibe imodzi ya izo imene idzagwa pansi wopanda chifuniro cha Atate anu."},{"book":"Mateyu","chapter":"10","verse":"30","text":"Ndipo ngakhale tsitsi la mʼmutu mwanu linawerengedwa kale."},{"book":"Mateyu","chapter":"10","verse":"31","text":"Potero musaope; inu ndinu a mtengo woposa mbalame zambiri."},{"book":"Mateyu","chapter":"10","verse":"32","text":"“Aliyense amene avomereza Ine pamaso pa anthu, Inenso ndidzavomereza pamaso pa Atate anga akumwamba."},{"book":"Mateyu","chapter":"10","verse":"33","text":"Koma iye amene andikana Ine pamaso pa anthu, Inenso ndidzamukana pamaso pa Atate anga akumwamba."},{"book":"Mateyu","chapter":"10","verse":"34","text":"“Musaganize kuti Ine ndabweretsa mtendere pa dziko lapansi. Sindinabwere kudzapereka mtendere koma lupanga."},{"book":"Mateyu","chapter":"10","verse":"35","text":"Pakuti Ine ndabwera kudzalekanitsa"},{"book":"Mateyu","chapter":"10","verse":"36","text":"adani a munthu adzakhala a mʼbanja mwake momwe.’"},{"book":"Mateyu","chapter":"10","verse":"37","text":"“Aliyense amene akonda abambo kapena amayi ake koposa Ine sayenera kukhala wanga; aliyense amene akonda mwana wake wamwamuna kapena wamkazi koposa Ine sayenera kukhala wanga."},{"book":"Mateyu","chapter":"10","verse":"38","text":"Aliyense amene satenga mtanda wake ndi kunditsata Ine sayenera kukhala wanga."},{"book":"Mateyu","chapter":"10","verse":"39","text":"Aliyense amene asunga moyo wake adzawutaya koma aliyense amene ataya moyo chifukwa cha Ine adzawupeza."},{"book":"Mateyu","chapter":"10","verse":"40","text":"“Iye amene alandira inu alandira Ine, ndipo amene alandira Ine alandiranso amene anandituma Ine."},{"book":"Mateyu","chapter":"10","verse":"41","text":"Aliyense amene alandira mneneri chifukwa chakuti ndi mneneri alandira mphotho ya mneneri, ndipo aliyense amene alandira munthu wolungama chifukwa chakuti ndi munthu wolungama, adzalandira mphotho ya wolungama."},{"book":"Mateyu","chapter":"10","verse":"42","text":"Ngati aliyense apereka madzi ozizira a mʼchikho kwa mmodzi wa angʼonoangʼono awa chifukwa cha kuti ndi ophunzira anga, ndikuwuzani zoona, ndithudi sadzataya mphotho yake.”"}]}