{"data":[{"book":"సంఖ్యా","chapter":"1","verse":"1","text":"యెహోవా సీనాయి అరణ్యంలో ఉన్న సన్నిధి గుడారంలో నుండి మోషేతో మాట్లాడాడు. ఇది ఇశ్రాయేలు ప్రజలు ఐగుప్తు దేశం నుండి బయటకు వచ్చిన రెండో సంవత్సరం రెండో నెల మొదటి తేదీన జరిగింది. యెహోవా మోషేతో ఇలా చెప్పాడు."},{"book":"సంఖ్యా","chapter":"1","verse":"2","text":"“ఇశ్రాయేలు ప్రజల జనాభా లెక్కలు వారి వారి వంశాల ప్రకారం, పూర్వీకుల కుటుంబాల ప్రకారం రాయించు. వారి పేర్లు రాయించు."},{"book":"సంఖ్యా","chapter":"1","verse":"3","text":"ఇశ్రాయేలు రాజ్యం కోసం సైనికులుగా యుద్ధానికి వెళ్ళగలిగిన వారు, ఇరవై ఇంకా ఆ పై వయసున్న పురుషులందరినీ లెక్కపెట్టు. ఒక్కో దళంలో ఎంతమంది పురుషులున్నారో నువ్వూ, అహరోనూ కలసి నమోదు చేయాలి."},{"book":"సంఖ్యా","chapter":"1","verse":"4","text":"మీతో కలసి సేవ చేయడానికి ఒక్కో గోత్రం నుండి ఒక వ్యక్తి గోత్ర నాయకుడిగా ఉండాలి. అతడు తన తెగలో ప్రముఖుడై ఉండాలి."},{"book":"సంఖ్యా","chapter":"1","verse":"5","text":"మీతో కలసి పోరాటాల్లో పాల్గొనే నాయకులు వీరు. రూబేను గోత్రం నుండి షెదేయూరు కొడుకు ఏలీసూరు,"},{"book":"సంఖ్యా","chapter":"1","verse":"6","text":"షిమ్యోను గోత్రం నుండి సూరీషద్దాయి కొడుకు షెలుమీయేలు,"},{"book":"సంఖ్యా","chapter":"1","verse":"7","text":"యూదా గోత్రం నుండి అమ్మీనాదాబు కొడుకు నయస్సోను,"},{"book":"సంఖ్యా","chapter":"1","verse":"8","text":"ఇశ్శాఖారు గోత్రం నుండి సూయారు కొడుకు నెతనేలు"},{"book":"సంఖ్యా","chapter":"1","verse":"9","text":"జెబూలూను గోత్రం నుండి హేలోను కొడుకు ఏలీయాబు."},{"book":"సంఖ్యా","chapter":"1","verse":"10","text":"యోసేపు సంతానమైన ఎఫ్రాయిము గోత్రం నుండి అమీహూదు కొడుకు ఎలీషామాయు, మనష్షే గోత్రం నుండి పెదాసూరు కొడుకు గమలీయేలు,"},{"book":"సంఖ్యా","chapter":"1","verse":"11","text":"బెన్యామీను గోత్రం నుండి గిద్యోనీ కొడుకు అబీదాను,"},{"book":"సంఖ్యా","chapter":"1","verse":"12","text":"దాను గోత్రం నుండి అమీషద్దాయి కొడుకు అహీయెజెరు,"},{"book":"సంఖ్యా","chapter":"1","verse":"13","text":"ఆషేరు గోత్రం నుండి ఒక్రాను కొడుకు పగీయేలు,"},{"book":"సంఖ్యా","chapter":"1","verse":"14","text":"గాదు గోత్రం నుండి దెయూవేలు కొడుకు ఎలాసాపు"},{"book":"సంఖ్యా","chapter":"1","verse":"15","text":"నఫ్తాలి గోత్రం నుండి ఏనాను కొడుకు అహీర.”"},{"book":"సంఖ్యా","chapter":"1","verse":"16","text":"వీళ్ళంతా ప్రజల్లోనుండి నియమితులయ్యారు. వీరు తమ పూర్వీకుల గోత్రాలకు నాయకులుగానూ, ఇశ్రాయేలు ప్రజల తెగలకు 1:16 వెయ్యి మందికి నాయకులుగా ఉన్నారు.పెద్దలుగానూ ఉన్నారు."},{"book":"సంఖ్యా","chapter":"1","verse":"17","text":"ఈ పేర్లతో ఉన్న వ్యక్తులను మోషే అహరోనులు పిలిచారు."},{"book":"సంఖ్యా","chapter":"1","verse":"18","text":"వీళ్ళతో పాటు ఇశ్రాయేలు ప్రజల్లో పురుషులందరినీ రెండో నెల మొదటి రోజున సమావేశపర్చారు. ఇరవై ఏళ్ళూ ఆ పై వయసున్న వారు తమ తమ వంశాలనూ, పూర్వీకుల కుటుంబాలనూ తమ తెగల పెద్దల పేర్లనూ తెలియజేసారు."},{"book":"సంఖ్యా","chapter":"1","verse":"19","text":"అప్పుడు యెహోవా తనకాజ్ఞాపించినట్టుగా సీనాయి అరణ్యంలో మోషే వారి సంఖ్య నమోదు చేశాడు."},{"book":"సంఖ్యా","chapter":"1","verse":"20","text":"ఇశ్రాయేలు మొదటి కొడుకు రూబేను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"21","text":"అలా రూబేను గోత్రం నుండి 46, 500 మందిని లెక్కించారు."},{"book":"సంఖ్యా","chapter":"1","verse":"22","text":"షిమ్యోను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"23","text":"అలా షిమ్యోను గోత్రం నుండి 59, 300 మందిని లెక్కించారు."},{"book":"సంఖ్యా","chapter":"1","verse":"24","text":"గాదు సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"25","text":"అలా గాదు గోత్రం నుండి 45, 650 మందిని లెక్కించారు."},{"book":"సంఖ్యా","chapter":"1","verse":"26","text":"యూదా సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాల, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"27","text":"అలా యూదా గోత్రం నుండి 74, 600 మందిని లెక్కించారు."},{"book":"సంఖ్యా","chapter":"1","verse":"28","text":"ఇశ్శాఖారు సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"29","text":"అలా ఇశ్శాఖారు గోత్రం నుండి 54, 400 మందిని లెక్కించారు."},{"book":"సంఖ్యా","chapter":"1","verse":"30","text":"జెబూలూను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"31","text":"అలా జెబూలూను గోత్రం నుండి 57, 400 మందిని లెక్కించారు."},{"book":"సంఖ్యా","chapter":"1","verse":"32","text":"యోసేపు కొడుకుల్లో ఒకడైన ఎఫ్రాయిము సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"33","text":"అలా ఎఫ్రాయిము గోత్రం నుండి 40, 500 మందిని లెక్కించారు."},{"book":"సంఖ్యా","chapter":"1","verse":"34","text":"మనష్షే సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"35","text":"అలా మనష్షే గోత్రం నుండి 32, 200 మందిని లెక్కించారు."},{"book":"సంఖ్యా","chapter":"1","verse":"36","text":"బెన్యామీను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"37","text":"అలా బెన్యామీను గోత్రం నుండి 35, 400 మందిని లెక్కించారు."},{"book":"సంఖ్యా","chapter":"1","verse":"38","text":"దాను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"39","text":"అలా దాను గోత్రం నుండి 62, 700 మందిని లెక్కించారు."},{"book":"సంఖ్యా","chapter":"1","verse":"40","text":"ఆషేరు సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"41","text":"అలా ఆషేరు గోత్రం నుండి 41, 500 మందిని లెక్కించారు."},{"book":"సంఖ్యా","chapter":"1","verse":"42","text":"నఫ్తాలి సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు."},{"book":"సంఖ్యా","chapter":"1","verse":"43","text":"అలా నఫ్తాలి గోత్రం నుండి 53, 400 మందిని లెక్కించారు."},{"book":"సంఖ్యా","chapter":"1","verse":"44","text":"ఇశ్రాయేలులోని పన్నెండు గోత్రాలకు నాయకత్వం వహించిన వారితో పాటు వీరందర్నీ మోషే అహరోనులు లెక్కించారు."},{"book":"సంఖ్యా","chapter":"1","verse":"45","text":"ఆ విధంగా ఇశ్రాయేలు ప్రజల్లో ఇరవై ఏళ్ళూ అంతకంటే ఎక్కువ వయస్సుండి, యుద్ధాలకు వెళ్ళగలిగే వారిందర్నీ వారి వారి పూర్వీకుల కుటుంబాల ప్రకారం లెక్కించారు."},{"book":"సంఖ్యా","chapter":"1","verse":"46","text":"వారింతా కలసి 6,03,550 మంది అయ్యారు."},{"book":"సంఖ్యా","chapter":"1","verse":"47","text":"కాని లేవీ వారసులను వారు లెక్కించలేదు."},{"book":"సంఖ్యా","chapter":"1","verse":"48","text":"ఎందుకంటే యెహోవా మోషేకి ఇంతకు ముందే ఆజ్ఞాపించాడు."},{"book":"సంఖ్యా","chapter":"1","verse":"49","text":"“లేవీ గోత్రికులను ఇశ్రాయేలు జనసంఖ్యలో చేర్చకూడదు. వారిని నమోదు చేయవద్దు."},{"book":"సంఖ్యా","chapter":"1","verse":"50","text":"వాళ్లకు నిబంధన శాసనాల గుడారం బాధ్యతలు అప్పగించు. శాసనాల గుడారం లోని అలంకరణలూ, వస్తువులన్నిటినీ వారు చూసుకోవాలి. లేవీయులే గుడారాన్ని మోసుకుంటూ వెళ్ళాలి. దానిలో ఉన్న వస్తువులను వారే మోయాలి. దాని చుట్టూ వారు తమ గుడారాలు వేసుకోవాలి."},{"book":"సంఖ్యా","chapter":"1","verse":"51","text":"గుడారాన్ని మరో స్థలానికి తరలించాల్సి వస్తే లేవీయులే దాన్ని ఊడదీయాలి. తిరిగి గుడారాన్ని నిలపాలన్నా లేవీయులే దాన్ని నిలపాలి. ఎవరన్నా పరాయి వ్యక్తి గుడారాన్ని సమీపిస్తే వాడికి మరణ శిక్ష విధించాలి."},{"book":"సంఖ్యా","chapter":"1","verse":"52","text":"ఇశ్రాయేలు ప్రజలు వారి వారి సైనిక దళానికి చెందిన జెండా ఎక్కడ నాటారో అక్కడే తమ గుడారాలు వేసుకోవాలి."},{"book":"సంఖ్యా","chapter":"1","verse":"53","text":"నా కోపం ఇశ్రాయేలు ప్రజలపైకి రాకుండా ఉండాలంటే లేవీయులు నిబంధన శాసనాల గుడారం చుట్టూ తమ నివాసాలు ఏర్పాటు చేసుకోవాలి. నిబంధన శాసనాల గుడారాన్ని వారే జాగ్రత్తగా చూసుకోవాలి.”"},{"book":"సంఖ్యా","chapter":"1","verse":"54","text":"ఇశ్రాయేలు ప్రజలు ఈ ఆజ్ఞల ప్రకారం అన్నీ చేసారు. యెహోవా మోషేకు ఆజ్ఞాపించిన వాటన్నిటినీ ఇశ్రాయేలు ప్రజలు నెరవేర్చారు."}]}