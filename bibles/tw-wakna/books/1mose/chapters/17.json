{"data":[{"book":"1 Mose","chapter":"17","verse":"1","text":"Abram dii mfe aduɔkron akron no, Awurade yii ne ho adi kyerɛɛ no kae se, “Mene Otumfo Nyankopɔn, nantew mʼanim na yɛ pɛ."},{"book":"1 Mose","chapter":"17","verse":"2","text":"Mesi apam a ɛda me ne wo ntam no so dua, na mama wʼasefo adɔɔso.”"},{"book":"1 Mose","chapter":"17","verse":"3","text":"Abram de nʼanim butuu fam, na Onyankopɔn ka kyerɛɛ no se,"},{"book":"1 Mose","chapter":"17","verse":"4","text":"“Me fa mu de, saa apam yi na ɛda me ne wo ntam: wobɛyɛ aman bebree agya."},{"book":"1 Mose","chapter":"17","verse":"5","text":"Wɔremfrɛ wo Abram bio. Wɔbɛfrɛ wo Abraham, efisɛ mayɛ wo aman bebree agya."},{"book":"1 Mose","chapter":"17","verse":"6","text":"Mɛma wʼasefo adɔɔso. Wɔbɛyɛ amanaman bebree na ahemfo nso afi wɔn mu."},{"book":"1 Mose","chapter":"17","verse":"7","text":"Mɛma mʼapam no ayɛ daapem apam a ɛbɛda me ne wo ne wʼasefo ne awo ntoatoaso a ɛbɛba no ntam. Na mɛyɛ wo ne wʼasefo Nyankopɔn."},{"book":"1 Mose","chapter":"17","verse":"8","text":"Mede Kanaan asase a nnɛ wote so sɛ ɔhɔho no nyinaa bɛma wo ne wʼasefo a wɔbɛba akyiri no nyinaa. Ɛbɛyɛ wʼagyapade a wo ne obi mmɔ mu hye afebɔɔ. Na mɛyɛ wɔn Nyankopɔn.”"},{"book":"1 Mose","chapter":"17","verse":"9","text":"Afei, Onyankopɔn ka kyerɛɛ Abraham se, “Wo de, ɛsɛ sɛ wo ne wʼasefo ne wʼasefo a wɔbɛba akyiri no di mʼapam no so."},{"book":"1 Mose","chapter":"17","verse":"10","text":"Eyi ne mʼapam a ɛda me ne wo ntam a ɛsɛ sɛ wo ne wʼasefo ne wʼasefo a wɔbɛba akyiri no di so. Ɛsɛ sɛ wotwa ɔbarima biara twetia."},{"book":"1 Mose","chapter":"17","verse":"11","text":"Ɛsɛ sɛ mutwa twetia. Ɛno na ɛbɛyɛ apam a ɛda me ne mo ntam no ho nsɛnkyerɛnne."},{"book":"1 Mose","chapter":"17","verse":"12","text":"Ɔbarima biara a ɔyɛ wʼaseni a wɔbɛwo no no, odi nnaawɔtwe pɛ a, ɛsɛ sɛ wotwa no twetia. Nkoa a wɔwoo wɔn wɔ wo fi ne ɔnanani biara a wuyii sika tɔɔ no fii ɔmamfrani nkyɛn a ɔnyɛ wʼaseni no nso, ɛsɛ sɛ wotwa no twetia saa ara."},{"book":"1 Mose","chapter":"17","verse":"13","text":"Sɛ wɔwoo no wo fi oo, sɛ nso wɔkarii sika kɔtɔɔ no oo, ɛsɛ sɛ wotwa no twetia. Saa honam mu apam yi bɛyɛ daapem apam."},{"book":"1 Mose","chapter":"17","verse":"14","text":"Wɔbɛpam ɔbarima biara a wontwaa no twetia no afi ne nkurɔfo mu, efisɛ saa onipa no anni mʼapam no so.”"},{"book":"1 Mose","chapter":"17","verse":"15","text":"Onyankopɔn san ka kyerɛɛ Abraham se, “Ɛfa wo yere Sarai ho nso, efi nnɛ rekɔ, woremfrɛ no Sarai bio. Wobɛfrɛ no Sara."},{"book":"1 Mose","chapter":"17","verse":"16","text":"Mehyira no, na mɛma no awo ɔbabarima ama wo. Mehyira no ama wabɛyɛ aman nyinaa na. Nʼasefo mu na amanaman mu ahemfo befi.”"},{"book":"1 Mose","chapter":"17","verse":"17","text":"Abraham de nʼanim butuw fam bio. Ɔserew bisaa ne ho se, “Ebetumi aba sɛ ɔbarima a wadi mfe ɔha bɛwo ɔba ana? Sara nso a wadi mfe aduɔkron no nso, obetumi awo ɔba ana?”"},{"book":"1 Mose","chapter":"17","verse":"18","text":"Na Abraham ka kyerɛɛ Onyankopɔn se, “Onyankopɔn ɛno de, hyira Ismael!”"},{"book":"1 Mose","chapter":"17","verse":"19","text":"Na Onyankopɔn kae se, “Mmom, wo yere Sara bɛwo ɔbabarima ama wo, na wobɛto no din Isak, a ase ne Serew. Me ne no bɛyɛ daapem apam a ɛbɛtena hɔ ama nʼasefo a wɔbɛba akyiri no nyinaa."},{"book":"1 Mose","chapter":"17","verse":"20","text":"Na Ismael ho asɛm a wokae no nso, mate. Mehyira no ama nʼase adɔ bebree. Ɔbɛyɛ abirɛmpɔn dumien agya. Na mɛma no ayɛ ɔman kɛse."},{"book":"1 Mose","chapter":"17","verse":"21","text":"Nanso me ne Isak a Sara bɛwo no afe sesɛɛ no na ɛbɛyɛ mʼapam no.”"},{"book":"1 Mose","chapter":"17","verse":"22","text":"Onyankopɔn kasa kyerɛɛ Abraham wiee no, ogyaw no hɔ kɔe."},{"book":"1 Mose","chapter":"17","verse":"23","text":"Saa da no ara, Abraham faa ne babarima Ismael ne mmarima a wɔwoo wɔn wɔ ne fi ne mmarima a wɔtɔɔ wɔn fii ananafo nkyɛn, twitwaa wɔn nyinaa twetia, sɛnea Onyankopɔn ka kyerɛɛ no no."},{"book":"1 Mose","chapter":"17","verse":"24","text":"Wotwaa Abraham twetia no, na wadi mfe aduɔkron akron."},{"book":"1 Mose","chapter":"17","verse":"25","text":"Ne babarima Ismael nso, wotwaa no twetia no, na wadi mfe dumiɛnsa."},{"book":"1 Mose","chapter":"17","verse":"26","text":"Saa da no ara, na wotwaa Abraham ne ne ba Ismael nyinaa twetia."},{"book":"1 Mose","chapter":"17","verse":"27","text":"Ɔbarima biara a ɔwɔ Abraham fi, wɔn a wɔwoo wɔn wɔ Abraham fi ne ɔbarima biara a wɔtɔɔ no fii ɔnanani bi nkyɛn no, wotwitwaa wɔn nyinaa twetia, kaa Abraham ho."}]}