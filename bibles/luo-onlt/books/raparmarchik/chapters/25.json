{"data":[{"book":"Rapar Mar Chik","chapter":"25","verse":"1","text":"Ka ji ariyo larore e wach moro, to nyaka giter wachno e od ngʼado bura kendo jongʼad bura nongʼadnegi bura kare, ka giweyo ngʼat makare thuolo to ngʼat man giketho ikumo."},{"book":"Rapar Mar Chik","chapter":"25","verse":"2","text":"Ka ngʼat moyud giketho onego chwadi, to jangʼad bura nowachne mondo onind piny ochwade maromre gi kethoneno,"},{"book":"Rapar Mar Chik","chapter":"25","verse":"3","text":"to ok onego chwade del moloyo piero angʼwen. Ka ochwade moloyo mano, to wadu diyud wichkuot e wangʼe."},{"book":"Rapar Mar Chik","chapter":"25","verse":"4","text":"Kik utwe dho dhiangʼ kaywayo lodi ma idinogo cham."},{"book":"Rapar Mar Chik","chapter":"25","verse":"5","text":"Ka owete odak kanyakla kae to moro otho kaonge wuowi, to ngʼat moro nono ma ok ja-dalano ok onego kend chiegeno. Owadgi chwore hie ema mondo okawe okende mondo otimne gik moko duto ma yuoro onego otimne chi owadgi."},{"book":"Rapar Mar Chik","chapter":"25","verse":"6","text":"Nyathi ma wuowi mokwong nywolo ema notingʼ kar nying wuon mare mane otho mondo kik nyinge lal nono e dier oganda jo-Israel."},{"book":"Rapar Mar Chik","chapter":"25","verse":"7","text":"To ka ngʼato ok dwar kendo chi owadgi ma chwore othono, to dhakono mondo odhi ir jodongo e dhoranga dala kendo owach niya, “Owadgi chwora odagi ok onyal tingʼo kar owadgi ei Israel, odagi timona gima yuoro onego timne chi owadgi.”"},{"book":"Rapar Mar Chik","chapter":"25","verse":"8","text":"Eka jodong dala noluong ngʼatno mondo owuo kode. To kapod odagi kowacho niya, “Ok adwar kende,”"},{"book":"Rapar Mar Chik","chapter":"25","verse":"9","text":"chi owadgino nodhi ire e nyim jodongo mi olony wuochene achiel e tiende kendo ongʼudh olawo e wangʼe kowachone niya, “Ma e gima itimo ne ngʼat modagi rito dala owadgi mondo ochungi.”"},{"book":"Rapar Mar Chik","chapter":"25","verse":"10","text":"Ngʼatno kothgi nongʼere e Israel kaka koth joma ne olony wuochegi."},{"book":"Rapar Mar Chik","chapter":"25","verse":"11","text":"Ka ji ariyo dhawo kae to chi ngʼat achiel kuomgi obiro konyo chwore, mi omake gi duongʼne,"},{"book":"Rapar Mar Chik","chapter":"25","verse":"12","text":"to dhakono nyaka ngʼad lwete, kendo kik timne ngʼwono."},{"book":"Rapar Mar Chik","chapter":"25","verse":"13","text":"Kik ubed gi rapim ariyo e okapu magu mamoro pek to moro yot."},{"book":"Rapar Mar Chik","chapter":"25","verse":"14","text":"Bende kik ubed gi rapim ariyo e uteu mag pimo, ma moro duongʼ to moro tin."},{"book":"Rapar Mar Chik","chapter":"25","verse":"15","text":"Nyaka ubed gi gige pimo mowinjore kendo makare mondo udagi amingʼa e piny ma Jehova Nyasaye ma Nyasachu miyou."},{"book":"Rapar Mar Chik","chapter":"25","verse":"16","text":"Nimar Jehova Nyasaye ma Nyasachu mon gi joma timo gik ma kamago; ngʼat matimo gi mibadhi."},{"book":"Rapar Mar Chik","chapter":"25","verse":"17","text":"Paruru gima ne jo-Amalek otimonu kane uwuok Misri."},{"book":"Rapar Mar Chik","chapter":"25","verse":"18","text":"Kane uol kendo tekou norumo, negimonjou e yo ma ginego joma ne wuoth oolo; kendo ne ok giluoro Nyasaye."},{"book":"Rapar Mar Chik","chapter":"25","verse":"19","text":"Emomiyo ka Jehova Nyasaye ma Nyasachu osemiyou kwe e piny mobiro miyou mondo ukaw kaka girkeni, to kik wiu wil ma ok utieko jo-Amalek duto."}]}