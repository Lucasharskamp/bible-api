{"data":[{"book":"Spreuken","chapter":"12","verse":"1","text":"Wie op tucht gesteld is, is op kennis gesteld; Wie geen vermaning kan velen, is als redeloos vee."},{"book":"Spreuken","chapter":"12","verse":"2","text":"De deugdzame geniet het welbehagen van Jahweh, Doortrapte mensen veroordeelt Hij."},{"book":"Spreuken","chapter":"12","verse":"3","text":"Door misdaad houdt de mens geen stand, Maar de wortel der rechtvaardigen is onwrikbaar."},{"book":"Spreuken","chapter":"12","verse":"4","text":"Een flinke vrouw is de kroon van haar man; Een die zich misdraagt, een kanker in zijn gebeente."},{"book":"Spreuken","chapter":"12","verse":"5","text":"Wat rechtvaardigen overleggen is recht, Wat bozen uitdenken bedrog."},{"book":"Spreuken","chapter":"12","verse":"6","text":"In de woorden der bozen loert levensgevaar, Maar de mond der vromen brengt redding."},{"book":"Spreuken","chapter":"12","verse":"7","text":"De bozen worden omvergeworpen, en ze zijn er niet meer; Het huis der rechtvaardigen houdt stand."},{"book":"Spreuken","chapter":"12","verse":"8","text":"Naar de mate van zijn doorzicht wordt men geprezen, Maar een nar is niet in tel."},{"book":"Spreuken","chapter":"12","verse":"9","text":"Beter onderschat te worden en over een knecht beschikken, Dan voornaam te doen en broodgebrek hebben."},{"book":"Spreuken","chapter":"12","verse":"10","text":"De rechtvaardige kent de noden zelfs van zijn vee, Maar het hart der bozen is zonder erbarmen."},{"book":"Spreuken","chapter":"12","verse":"11","text":"Wie zijn akker bebouwt, heeft eten genoeg; Maar wie zijn tijd verbeuzelt, lijdt gebrek."},{"book":"Spreuken","chapter":"12","verse":"12","text":"De burcht der bozen stort in puin, De wortel der rechtvaardigen is onwrikbaar."},{"book":"Spreuken","chapter":"12","verse":"13","text":"Door zijn tong te misbruiken loopt de boze in de val, Maar de rechtvaardige ontkomt uit de benauwdheid."},{"book":"Spreuken","chapter":"12","verse":"14","text":"Wat van iemands lippen komt, wordt hem rijkelijk vergolden; En wat iemands handen doen, valt terug op hemzelf."},{"book":"Spreuken","chapter":"12","verse":"15","text":"De dwaze houdt zijn weg voor recht; Alleen wie naar raad luistert, is wijs."},{"book":"Spreuken","chapter":"12","verse":"16","text":"Een dwaas laat ogenblikkelijk zijn woede blijken, Wijs is hij, die een belediging doodzwijgt."},{"book":"Spreuken","chapter":"12","verse":"17","text":"Wie waarheid spreekt, verbreidt recht; Maar een valse getuige pleegt bedrog."},{"book":"Spreuken","chapter":"12","verse":"18","text":"Sommigen laten zich woorden ontvallen als dolkstoten, Maar de tong der wijzen verzacht."},{"book":"Spreuken","chapter":"12","verse":"19","text":"Het woord der waarheid houdt eeuwig stand, Een leugentong slechts een ogenblik."},{"book":"Spreuken","chapter":"12","verse":"20","text":"Ontgoocheling is het lot van wie kwaad beramen; Maar bij hen, die heilzame raad geven, heerst vreugde."},{"book":"Spreuken","chapter":"12","verse":"21","text":"Geen kwaad zal den rechtvaardige treffen, Maar de bozen worden door het ongeluk achtervolgd."},{"book":"Spreuken","chapter":"12","verse":"22","text":"Jahweh heeft een afschuw van leugentaal, Maar welbehagen in hen, die de waarheid betrachten."},{"book":"Spreuken","chapter":"12","verse":"23","text":"Een wijze houdt zijn wetenschap voor zich, Een dwaas loopt met zijn domheid te koop."},{"book":"Spreuken","chapter":"12","verse":"24","text":"De hand der vlijtigen zal regeren, Vadsigheid leidt tot slavernij."},{"book":"Spreuken","chapter":"12","verse":"25","text":"Kommer in het hart maakt een mens neerslachtig, Een goed woord fleurt hem weer op."},{"book":"Spreuken","chapter":"12","verse":"26","text":"Een rechtvaardige vindt zijn weide wel, Maar de weg der bozen voert hen op een dwaalspoor."},{"book":"Spreuken","chapter":"12","verse":"27","text":"Een vadsig mens zal geen wild verschalken, Een ijverig mens verwerft een kostbaar bezit."},{"book":"Spreuken","chapter":"12","verse":"28","text":"Op de weg der deugd is leven, Het pad der boosheid leidt naar de dood."}]}