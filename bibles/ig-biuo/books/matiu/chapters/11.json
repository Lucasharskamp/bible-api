{"data":[{"book":"Matiu","chapter":"11","verse":"1","text":"Mgbe Jisọs nyesịrị ndị na-eso ụzọ ya ndụmọdụ ndị a, ọ hapụrụ ebe ahụ pụọ. Bido na-ejegharị nʼobodo dị iche iche na-ezisa oziọma."},{"book":"Matiu","chapter":"11","verse":"2","text":"Jọn omee baptizim nọkwa nʼụlọ mkpọrọ nʼoge ahụ. Mgbe ọ nụrụ akụkọ ọrụ ebube niile nke Kraịst na-arụ, o zipụrụ ndị na-eso ụzọ ya."},{"book":"Matiu","chapter":"11","verse":"3","text":"Ọ gwara ha ka ha jụọ ya ajụjụ sị, “Ọ bụ gị bụ onye ahụ anyị na-ele anya ọbịbịa ya, ka ọ bụ onye ọzọ?”"},{"book":"Matiu","chapter":"11","verse":"4","text":"Jisọs zara ha sị, “Laghachinụ azụ gwa Jọn banyere ihe unu nụrụ na ihe anya unu hụrụ."},{"book":"Matiu","chapter":"11","verse":"5","text":"Gwanụ ya na a na-eme ka ndị ìsì hụ ụzọ, ka ndị ngwụrọ gaa ije. A na-emekwa ka ahụ ndị ekpenta dị ọcha.11:5 Ọrịa a bụ ekpenta, a bụghị ka anyị si mara ya nʼala anyị, kama ọ bụ aha ndị Griik ji mara ọrịa niile dị iche iche nke na-emetụta akpụkpọ ahụ. Ndị ogbi na-anụ ihe, na-ekwu okwu. Ndị nwụrụ anwụ ka a na-akpọte. Gwakwanụ ya ihe banyere oziọma a na-ezisara ndị ogbenye."},{"book":"Matiu","chapter":"11","verse":"6","text":"Ziekwanụ ya ozi a, na ngọzị na-adịrị onye ahụ na-enweghị ihe mkpasu iwe nʼihi m.”"},{"book":"Matiu","chapter":"11","verse":"7","text":"Mgbe ndị ahụ Jọn zitere lara, Jisọs bidoro ịgwa igwe mmadụ nọ nʼebe ahụ okwu banyere Jọn. Ọ jụrụ ha ajụjụ sị, “Mgbe unu gara nʼọzara ịhụ Jọn, gịnị ka unu lere anya na unu ga-ahụ? Ọ bụ ahịhịa achara nke ikuku na-ebugharị?"},{"book":"Matiu","chapter":"11","verse":"8","text":"Ma ọ bụghị otu a, gịnị ka unu pụrụ ịga ịhụ? Ọ bụ nwoke yi uwe mara mma? Ma lee ndị na-eyi uwe dị oke ọnụahịa na-anọ nʼụlọ eze."},{"book":"Matiu","chapter":"11","verse":"9","text":"Ma gịnị ka unu lere anya na unu ga-ahụ? Ọ bụ onye amụma? E, asị m unu, ọ bụ onye karịrị onye amụma."},{"book":"Matiu","chapter":"11","verse":"10","text":"Onye bụ onye ahụ e dere ihe banyere ya nʼakwụkwọ nsọ sị,"},{"book":"Matiu","chapter":"11","verse":"11","text":"Nʼezie, ọ dịghị nwoke ọbụla nʼetiti ndị nwanyị mụrụ dị ukwuu karịa Jọn omee baptizim. Ma onye dịkarịsịrị nta nʼalaeze eluigwe dị ukwuu karịa ya."},{"book":"Matiu","chapter":"11","verse":"12","text":"Site nʼụbọchị ndị ahụ Jọn omee baptizim malitere ọrụ ya ruo ugbu a, ihe banyere alaeze eluigwe na-agabiga ihe ike. Otu a kwa ndị dị ike na-abagidekwa ya."},{"book":"Matiu","chapter":"11","verse":"13","text":"Nʼihi na tupu Jọn abịa, iwu na ndị amụma niile buru amụma banyere alaeze a."},{"book":"Matiu","chapter":"11","verse":"14","text":"Ọ bụrụkwa na unu jikeere ịnabata ya, ọ bụ ya bụ Ịlaịja ahụ, nke na a ga ịbịa."},{"book":"Matiu","chapter":"11","verse":"15","text":"Onye ọbụla nwere ntị ịnụ ihe, ya nụrụ."},{"book":"Matiu","chapter":"11","verse":"16","text":"“Gịnị ka m ga-eji tụnyere ndị bi nʼọgbọ a? Gịnị ka ha yiri? Ha dị ka ụmụntakịrị na-egwuri egwu nʼama, ndị na-asị ibe ha,"},{"book":"Matiu","chapter":"11","verse":"17","text":"“ ‘Anyị gburu unu ọja,"},{"book":"Matiu","chapter":"11","verse":"18","text":"Jọn bịara na-erighị achịcha maọbụ ihe ọṅụṅụ. Ha sịrị, ‘Mmụọ ọjọọ bi nʼime ya.’"},{"book":"Matiu","chapter":"11","verse":"19","text":"Ma Nwa nke Mmadụ bịara na-eri ihe oriri, na-aṅụkwa ihe ọṅụṅụ. Ha sị, ‘Lee, onye oke oriri na onye oke aṅụmaṅụ abịala, enyi ndị ọna ụtụ na ndị mmehie.’ Ma amamihe na-esite nʼọrụ ya gosiri na ihe o mere dị mma.”"},{"book":"Matiu","chapter":"11","verse":"20","text":"Mgbe ahụ ọ bidoro ịbụ obodo niile ebe ọ rụrụ ọtụtụ ọrụ ebube ọnụ, nʼihi na obodo ndị a echegharịghị."},{"book":"Matiu","chapter":"11","verse":"21","text":"“Ahụhụ ga-adịrị gị Korazin. Ahụhụ ga-adịkwara gị Betsaida. Nʼihi na a sị na ọ bụ nʼime Taịa na Saịdọn ka a rụrụ ọrụ ebube niile a rụrụ nʼime unu, ha gaara echegharị ma gosikwa nchegharị ha site nʼiyi uwe mkpe na ikpokwasị onwe ha ntụ nʼisi."},{"book":"Matiu","chapter":"11","verse":"22","text":"Nʼezie asị m unu na ọ ga-adịrị unu njọ nʼụbọchị ikpe ahụ karịa obodo Taịa na Saịdọn."},{"book":"Matiu","chapter":"11","verse":"23","text":"Ma gị Kapanọm bụ obodo a na-asọpụrụ, a ga-ebuli gị elu ruo eluigwe? Mba, ị ga-arịdaru ọkụ ala mmụọ. Nʼihi na a sị na a rụrụ ọrụ ebube m rụrụ nʼime gị nʼobodo Sọdọm, a garaghị ala ya nʼiyi. Ọ gaara adịrị ruo taa."},{"book":"Matiu","chapter":"11","verse":"24","text":"Nʼezie asị m unu, ọ ga-adịrị unu njọ nʼụbọchị ikpe ahụ karịa obodo Sọdọm.”"},{"book":"Matiu","chapter":"11","verse":"25","text":"Nʼoge ahụ, Jisọs kwuru sị, “Nna, Onyenwe eluigwe na ụwa, ana m ekele gị,11:25 Maọbụ, ana m eto gị nʼihi na ị zonarịrị ndị ọkachamara eziokwu ahụ, ma kpughee ya nye ụmụntakịrị."},{"book":"Matiu","chapter":"11","verse":"26","text":"E, Nna m, ọ tọrọ gị ụtọ ime ya nʼụzọ dị otu a."},{"book":"Matiu","chapter":"11","verse":"27","text":"“Nna m enyefeela m ihe niile nʼaka. Ọ dịghị onye maara Ọkpara ahụ ma ọ bụghị Nna ya. Ọ dịkwaghị onye maara Nna karịa Ọkpara ahụ na ndị Ọkpara ahụ kwadoro igosi Nna ya."},{"book":"Matiu","chapter":"11","verse":"28","text":"“Bịakwutenụ m unu niile ndị na-adọgbu onwe unu nʼọrụ, ndị e bokwasịrị ibu dị arọ. Aga m enyekwa unu izuike."},{"book":"Matiu","chapter":"11","verse":"29","text":"Nyaranụ yoku11:29 Maọbụ, ịyagba nke m nʼolu unu, mụtakwanụ ihe site nʼaka m. Nʼihi na adị m nwayọọ, bụrụkwa onye dị umeala nʼobi. Unu ga-achọtakwara mkpụrụobi unu izuike."},{"book":"Matiu","chapter":"11","verse":"30","text":"Nʼihi na yoku m dị mfe, ibu m adịghịkwa arọ.”"}]}