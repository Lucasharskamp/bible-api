{"data":[{"book":"Sálmarnir","chapter":"68","verse":"1-2","text":"Þegar Guð rís á fætur þá tvístrast óvinir hans! Þeir sem hata hann flýja sem mest þeir mega."},{"book":"Sálmarnir","chapter":"68","verse":"3","text":"Blástu þeim burt eins og reyk í vindi! Bræddu þá eins og vax í eldi! Þannig munu óguðlegir tortímast fyrir Guði."},{"book":"Sálmarnir","chapter":"68","verse":"4","text":"En hinir trúuðu skulu fagna. Þeir kætist og gleðjist"},{"book":"Sálmarnir","chapter":"68","verse":"5","text":"og lofsyngi Guði! Hefjið lofsöng til hans sem ekur um á skýjunum. Nafn hans er Drottinn! Gleðjist og fagnið í nærveru hans."},{"book":"Sálmarnir","chapter":"68","verse":"6","text":"Hann er faðir föðurlausra og verndari ekkna, hann er heilagur."},{"book":"Sálmarnir","chapter":"68","verse":"7","text":"Hann lætur hinn einmana komast heim aftur og leiðir fanga út í frelsið á ný. Þar verður sungið og fagnað! En uppreisnarmenn skulu búa við sult og seyru."},{"book":"Sálmarnir","chapter":"68","verse":"8","text":"Guð, þegar þú leiddir þjóð þína gegnum öræfin,"},{"book":"Sálmarnir","chapter":"68","verse":"9","text":"þá skalf jörðin og himnarnir nötruðu. Sínaífjall hneigði sig fyrir þér af virðingu og ótta – þér Guði Ísraels."},{"book":"Sálmarnir","chapter":"68","verse":"10-11","text":"Þú, Guð, sendir regnskúrir yfir land þitt, hresstir það og endurnærðir. Þar settist þjóð þín að. Þú gafst hinum hrjáðu heimili og skjól."},{"book":"Sálmarnir","chapter":"68","verse":"12-13","text":"Drottinn lætur orð sín rætast og þegar hann talar flýja óvinirnir. Konurnar sem heima eru flytja gleðifrétt: „Óvinaherinn er flúinn, þeir sem vildu eyða öllu og umturna!“ Og konur í Ísrael skipta herfanginu."},{"book":"Sálmarnir","chapter":"68","verse":"14","text":"Þær hylja sig með gulli og silfri, rétt eins og dúfan vængjum sínum!"},{"book":"Sálmarnir","chapter":"68","verse":"15","text":"Þegar Guð stökkti óvinunum á flótta þá snjóaði á Salmonsfjalli."},{"book":"Sálmarnir","chapter":"68","verse":"16-17","text":"Þið voldugu Basanfjöll, þið illkleifu tindar! Hvers vegna horfið þið með öfund til Síonar – fjallsins sem Drottinn hefur kosið sér til bústaðar?"},{"book":"Sálmarnir","chapter":"68","verse":"18","text":"Með þúsundum vagna lagði Drottinn upp frá Sínaí og kom til síns heilaga musteris á Síon."},{"book":"Sálmarnir","chapter":"68","verse":"19","text":"Hann kleif fjöllin, tók með sér fjölda bandingja og veitti viðtöku gjöfum frá mönnum, jafnvel uppreisnarmönnum. Og nú býr hann hér!"},{"book":"Sálmarnir","chapter":"68","verse":"20","text":"Lofaður sé Drottinn! Hann leiðir okkur dag eftir dag og hjálpar í öllum vanda."},{"book":"Sálmarnir","chapter":"68","verse":"21","text":"Guð er hjálpræðisguð. Hann er alvaldur og bjargar frá dauða."},{"book":"Sálmarnir","chapter":"68","verse":"22","text":"En óvinum sínum eyðir hann, þeim sem þrjóskast og halda áfram á glæpabraut."},{"book":"Sálmarnir","chapter":"68","verse":"23","text":"Hann segir: „Komið!“ við óvini þjóðar sinnar, þá sem fela sig til fjalla eða í hafdjúpunum."},{"book":"Sálmarnir","chapter":"68","verse":"24","text":"Þjóð hans vill troða þá undir, ganga í blóði þeirra og gefa hundum hræ þeirra."},{"book":"Sálmarnir","chapter":"68","verse":"25","text":"Guð, konungur minn, gengur inn til musteris síns."},{"book":"Sálmarnir","chapter":"68","verse":"26","text":"Fremst fara söngvarar, þá hljóðfæraleikarar og stúlkur sem slá taktinn."},{"book":"Sálmarnir","chapter":"68","verse":"27","text":"Allur Ísrael gleðjist með Guði, uppsprettu Ísraels á þessum hátíðardegi."},{"book":"Sálmarnir","chapter":"68","verse":"28","text":"Fremst fer Benjamínsætt, hún er minnst. Þá koma prinsar og öldungar Júda og síðan höfðingjar Sebúlons og Naftalí."},{"book":"Sálmarnir","chapter":"68","verse":"29","text":"Sýn þú, Guð, mátt þinn og styrk, því að mikla hluti hefur þú gert."},{"book":"Sálmarnir","chapter":"68","verse":"30","text":"Konungar jarðarinnar gefa gjafir til musteris þíns í Jerúsalem."},{"book":"Sálmarnir","chapter":"68","verse":"31","text":"Ávíta þú óvini okkar, Drottinn. Færðu þá hingað, sneypta og berandi skattinn! Tvístraðu þeim sem efna til ófriðar."},{"book":"Sálmarnir","chapter":"68","verse":"32","text":"Egyptar sendi gull og Bláland fórni höndum í lotningu til Guðs."},{"book":"Sálmarnir","chapter":"68","verse":"33","text":"Syngið frammi fyrir Drottni, þið konungsríki jarðarinnar, syngið honum lofgjörðarsöng,"},{"book":"Sálmarnir","chapter":"68","verse":"34","text":"honum, Guði eilífðar, sem ekur um himininn og talar með þrumuraust svo að undir tekur."},{"book":"Sálmarnir","chapter":"68","verse":"35","text":"Drottinn hefur máttinn! Dýrð hans ljómar yfir Ísrael og hans voldugu verk birtast á himninum."},{"book":"Sálmarnir","chapter":"68","verse":"36","text":"Við krjúpum fyrir honum í lotningu og ótta í musteri hans. Ísraels Guð veitir þjóð sinni mátt og megin. Lofaður sé Guð!"}]}