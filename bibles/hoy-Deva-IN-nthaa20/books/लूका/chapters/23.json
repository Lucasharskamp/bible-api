{"data":[{"book":"लूका","chapter":"23","verse":"1","text":"आग सप्पा सभा यदकु यीशु उक पिलातुस उन हात्‍ती ओतुर."},{"book":"लूका","chapter":"23","verse":"2","text":"आंदुर ईद अनकु आऊन मा दोष हचली कुरतुर: “नाव ईऊक यहूदी लॉकुरी बयकुस्त, अदिक रोमन सम्राट उक कर कोळोद से मना माळ्त, अदिक तान तान इक मसीह, अन राजा अनतेला केळेव.”"},{"book":"लूका","chapter":"23","verse":"3","text":"पिलातुस यीशु उक केळदुन, “येन नी यहूदीगोळ्द राजा हुय?”"},{"book":"लूका","chapter":"23","verse":"4","text":"आग पिलातुस प्रधान याजकगोळ अदिक लॉकुर से अंदुन, “ना ई मंळसा अन्द बुळ्क यातोदु दोष नोळालीन.”"},{"book":"लूका","chapter":"23","verse":"5","text":"लेकीन आंदुर मात्‍त यक्कुल यकीन देल अनली कुरतुर, “ईव गलील टु ईल ताका, सप्पा यहूदी प्रदेश दा उपदेश कोट कोटकु लॉकुरी भळकुस्तान.”"},{"book":"लूका","chapter":"23","verse":"6","text":"ईद केळकु पिलातुस केळदुन, “येन ईव मंळसा गलीली हुन?”"},{"book":"लूका","chapter":"23","verse":"7","text":"अदिक याग पिलातुस ईद जान्सदुन कि आव हेरोदेस उन रियासत ईनव हुन, रा आऊक हेरोदेस उन हात्‍ती कळु बुट्टुन, यतिकी आ दिनगोळ दा हेरोदेस भी यरूशलेम दा ईरोन."},{"book":"लूका","chapter":"23","verse":"8","text":"हेरोदेस यीशु उक नोळकु हापाळ खुश आदुन, यतिकी आव हापाळ दिनी टु आऊक नोळोद चाहासोन; यतिकी हेरोदेस आऊन बारा दा केळीदुन, अदिक आऊन से येनारा चमत्कार नोळोद आशा ईटोन."},{"book":"लूका","chapter":"23","verse":"9","text":"आव आऊन से हापाळ सा प्रश्न केळ्त ईत्‍तुन, पर आव आऊक येनु उत्‍तर कोटीदील."},{"book":"लूका","chapter":"23","verse":"10","text":"प्रधान याजक अदिक नियम इन गुरु निदुरकु आऊन मा गंभीर आरोप हचतेला ईत्‍तुर."},{"book":"लूका","chapter":"23","verse":"11","text":"आग हेरोदेस तान सिपाहीगोळ्द सांगुळ आऊन अपमान माळकु आऊक मज्याक दा हार्सदुन, अदिक सुंदर कपळा हाकसुस्कु आऊक पिलातुस उन हात्‍ती कळु बुट्टुन."},{"book":"लूका","chapter":"23","verse":"12","text":"अदा दिशी पिलातुस अदिक हेरोदेस संगी आगेदुर; इदुर से पयले आंदुर आबुर दाबुर्द दुश्मन ईरोर."},{"book":"लूका","chapter":"23","verse":"13","text":"पिलातुस प्रधान याजकगोळ अदिक सरदारगोळ अदिक लॉकुरी कारदुन,"},{"book":"लूका","chapter":"23","verse":"14","text":"अदिक आंदुर से अंदुन, “नीव ई मंळसा अक लॉकुरी बयकुसावाळा सम्सकु नान हात्‍ती तंदीर, अदिक नोळी, ना नीम मुंद आऊन जाँच माळदीन, लेकीन या मातगोळ्द नीव आऊन मा दोष हचेतीर आ मातगोळ्द बारा दा रा ना आऊन बुळ्क दा येनु अच दोष नोळीदील;"},{"book":"लूका","chapter":"23","verse":"15","text":"अदिक ना रा हेरोदेस राजा आऊन दा येनारा दोष नोळदुन, यतिकी आव आऊक नाम हात्‍ती कळु बुट्टुन; अदिक नोळी, आऊन से हिंग यातोदु दोष आगीदील कि आऊक मृत्यु दण्ड कोटकु आगुल."},{"book":"लूका","chapter":"23","verse":"16","text":"इदुरसाटी ना आऊक बळसुस्कु बिट बुळतीन.”"},{"book":"लूका","chapter":"23","verse":"17","text":"यतिकी आ हाब्ब इन समय दा पिलातुस उक आंदुर साटी ऊंद बंदी इक बिळोद बिळतोगोद२३:१७ ईद वचन हाळोद हस्तलेखा दा लिख्सकु हैलेच ."},{"book":"लूका","chapter":"23","verse":"18","text":"आग सप्पा मुंदुर गुट माळकु चिळ्लासकु येद्दुर, “ईऊक कोंद बुळ, अदिक नाम साटी बरअब्बा अक बिट बुळ!”"},{"book":"लूका","chapter":"23","verse":"19","text":"बरअब्बा दंगा फसाद इन कारण जो नगर दा आगीत, अदिक हत्या अन्द कारण बंदीगृह दा हाक्‍कु आगीदुन."},{"book":"लूका","chapter":"23","verse":"20","text":"लेकीन पिलातुस यीशु उक बिळोद इच्छा देल लॉकुरी मात्‍त समजुसदुन,"},{"book":"लूका","chapter":"23","verse":"21","text":"लेकीन आंदुर मात्‍त चिल्ळास्कु अंदुर, “आऊक क्रूस मा येर्स, क्रूस मा!”"},{"book":"लूका","chapter":"23","verse":"22","text":"आव तिसरा घन आंदुर से अंदुन, “येती, आव याता गुणा माळ्यान? ना आऊन बुळ्क मृत्यु दण्ड इन लायक यातोदु दोष नोळीदील. इदुरसाटी ना आऊक क्वाळा बळसुस्कु बिट बुळतीन.”"},{"book":"लूका","chapter":"23","verse":"23","text":"लेकीन आंदुर चिल्ळास-चिल्ळास्कु आऊन हिंद हत्‍तेदुर कि आऊक क्रूस मा येर्सकु आगुल, अदिक आखरी दा आंदुर्द चिल्ळासोद सफल आगेत."},{"book":"लूका","chapter":"23","verse":"24","text":"इदुरसाटी ह्यांग लॉकुर चाहासदुर हांग अच पिलातुस आंदुर मांग इन अनुसार सहमती कोट्टुन."},{"book":"लूका","chapter":"23","verse":"25","text":"आव आ मंळसा अक जो दंगा फसाद अदिक हत्या अन्द कारण बंदीगृह दा हाक्‍कु आगीदुन, अदिक यारी आ लॉकुर बेळोर, आऊक बिट बुट्टुन; अदिक यीशु उक आ लॉकुर्द इच्छा अन्द अनुसार सौप्स बुट्टुन, कि आंदुर जो चाहस्यार अद आऊन सांगुळ माळ सकुल."},{"book":"लूका","chapter":"23","verse":"26","text":"याग आंदुर यीशु उक ओयोर, रा आंदुर शमौन हेसुर इन ऊंद कुरेनी मंळसा जो नगर दी टु बरोन, आऊक हुडुकु आऊन मा क्रूस मंळ्स बुटुर कि आऊक यीशु ऊंद हिंद-हिंद वोय सकुल."},{"book":"लूका","chapter":"23","verse":"27","text":"लॉकुर्द धोळ्द भीळ आऊन हिंद आगेत अदिक अदुर्दा हापाळ सा आर्तेर भी ईरोर जो आऊन साटी याद्दा-पिटसोर अदिक विलाप माळतोगोर."},{"book":"लूका","chapter":"23","verse":"28","text":"यीशु आंदुर दी तिर्गकु अंदुन, “हे यरूशलेम इन पोरगोळा, नान साटी वर्लबाळी; लेकीन तान अदिक तान चिकोरगोळ साटी वर्ली."},{"book":"लूका","chapter":"23","verse":"29","text":"यतिकी नोळी, अव दिन बरताव, या दिन दा लॉकुर अंदार, ‘धन्य आर आंदुर जो वांझला आर अदिक अव गर्भ जो हाळदिदील अदिक अव स्तन जो हाल कुळसिदील.’"},{"book":"लूका","chapter":"23","verse":"30","text":"२३:३० प्रकाशितवाक्य ६:१६आ समय ‘आंदुर पहाळीगोळ से अंदार कि नाम मा बिळी, अदिक ट्याकरागोळ से अंदार कि नामी मुच्च बुळी.’"},{"book":"लूका","chapter":"23","verse":"31","text":"यतिकी याग आंदुर हिवरा मार्र इन सांगुळ हिंग माळतार, रा वंळगींद मार्र इन सांगुळ येन-येन माळतीदील?”"},{"book":"लूका","chapter":"23","verse":"32","text":"आंदुर अन्य येढ्ढ मंळसागोळी जो अपराधी ईरोर आंदरी भी यीशु उन सांगुळ कोनली ओतुर."},{"book":"लूका","chapter":"23","verse":"33","text":"याग आंदुर आ जागा यारी खोपळी अनतार होदुर, रा आंदुर अल यीशु उक अदिक आ अपराधीगोळी भी, ऊंद मंळसा अक ऊमा कय दी अदिक दुसरा मंळसा अक डाक्या कय दी क्रूसगोळ मा येर्सदुर."},{"book":"लूका","chapter":"23","verse":"34","text":"आग यीशु अंदुन, “हे आप्पा, इंदरी माफ माळ, यतिकी इंदुर जान्सालुर कि इंदुर येन माळीत्यार.”"},{"book":"लूका","chapter":"23","verse":"35","text":"लॉकुर निदुर-निदुरकु नोळोर, अदिक सरदार भी मज्याक माळ माळकु अनतोगोर: “ईव दुसरा अक ऊळ्सदुन, अगर ईव परमेश्वर उन मसीह हुन, अदिक आऊन निवळुसदव हुन, रा तान तान इक ऊळ्स कोमुल.”"},{"book":"लूका","chapter":"23","verse":"36","text":"सिपाही भी हात्‍ती बंदकु अदिक केय हुळ्लग अंगुर इन रास्सा कोटकु आऊन मज्याक हार्सकु अनतोगोर,"},{"book":"लूका","chapter":"23","verse":"37","text":"“अगर नी यहूदीगोळ्द राजा हुय, रा तान तान इक ऊळ्स!”"},{"book":"लूका","chapter":"23","verse":"38","text":"अदिक आऊन म्याकुच ऊंद दोष चिट्ठी भी हच बुटुर: “ईव यहूदीगोळ्द राजा हुन.”"},{"book":"लूका","chapter":"23","verse":"39","text":"जो अपराधीगोळ अल लटकुसकु आगिदुर, आंदुर दा टु ऊंद अपराधी यीशु उन अपमान माळकु अंदुन, “येन नी मसीह आलच? रा बाक तान तान इक अदिक नामी ऊळ्स!”"},{"book":"लूका","chapter":"23","verse":"40","text":"ईदुर मा दुसरा अपराधी आऊन मा चिळ्लासकु अंदुन, “येन नी परमेश्वर से भी अंजाल? नीनी भी रा अदा दण्ड सिक्‍केत्याद,"},{"book":"लूका","chapter":"23","verse":"41","text":"अदिक नामी रा न्यायनुसार दण्ड सिकेत्याद, यतिकी नामी तान क्याल्सागोळ्द बराबर फल सिकेत्याद; लेकीन ईव रा यातोदु अपराध माळीदिल.”"},{"book":"लूका","chapter":"23","verse":"42","text":"आग आव अंदुन, “हे यीशु, याग नी तान राज्य दा बंद्या, रा नांद याद माळेत.”"},{"book":"लूका","chapter":"23","verse":"43","text":"यीशु आऊन से अंदुन, “ना नीन से खरा माताळतीन कि ईंदल्या अच नी नान सांगुळ सुखदलोक दा ईत्या.”"},{"book":"लूका","chapter":"23","verse":"44","text":"ईग ईद हागुल इन लगभग हन्नेळ मुरांद समय ईरोद अदिक हागुल इन मुर मुरास ताका सप्पा द्याश दा अंधार आगकु ईत्‍त,"},{"book":"लूका","chapter":"23","verse":"45","text":"अदिक सुर्य अन्द उजुळ होग्त ईत्‍त, अदिक मंदिर इन परदा न्याड्या दा टु हरदोत,"},{"book":"लूका","chapter":"23","verse":"46","text":"अदिक यीशु धोळ्द आवाज देल कारूकु अंदुन, “हे आप्प, ना तान आत्मा नीन कय दा सौप्सतीन.” अदिक ईद अंदकु सोतोदुन."},{"book":"लूका","chapter":"23","verse":"47","text":"सिपाहीगोळव अधिकारी, जो येनारा आगीत नोळकु परमेश्वर उन स्तुति माळदुन, अदिक अंदुन, “निश्चय ई मंळसा न्यायी ईरोन.”"},{"book":"लूका","chapter":"23","verse":"48","text":"अदिक भीळ जो ई येनारा आगीत नोळली जमा आगीत, ई घटना अक नोळकु याद्दा बडुत वापस होटोत."},{"book":"लूका","chapter":"23","verse":"49","text":"२३:४९ लूका ८:२,३लेकीन आऊनोर सप्पा जान पयचान वाळेर, अदिक जो आर्तेर गलील टु आऊन हिंद बंदीदुर, दुर निदुरकु ई सप्पा नोळोर."},{"book":"लूका","chapter":"23","verse":"50","text":"अल यूसुफ हेसुर ईनव महासभा अन्द ऊंद वळ्लीद सदस्य ईरोन जो सज्जन अदिक न्यायी ईरोन."},{"book":"लूका","chapter":"23","verse":"51","text":"अदिक आंदुर्द फैसला देल अदिक आंदुर्द ई क्याल्सा देल सयमत ईला ईरोन. आव यहूदीगोळ्द अरिमतिया नगर इन ईरावाळा अदिक परमेश्वर उन राज्य अन्द हादी कायावाळा ईरोन."},{"book":"लूका","chapter":"23","verse":"52","text":"आव पिलातुस उन हात्‍ती होगकु यीशु ऊंद लाश बेळदुन;"},{"book":"लूका","chapter":"23","verse":"53","text":"अदिक आग यीशु उक क्रूस मा टु ईळ्सकु मलमल इन चद्दर दा गुंळ्सदुन, अदिक ऊंद कब्र दा ईटदुन, जो कल्ल इन जागा दा अगुळकु ईरोद; अदिक आ जागा दा यावारा अक भी यागलु ईटकु आगीदील."},{"book":"लूका","chapter":"23","verse":"54","text":"अद तयारी इन दिन ईरोद, अदिक आराम इन दिन सुरू आगोद ईरोद."},{"book":"लूका","chapter":"23","verse":"55","text":"मरियम मगदलीनी जो यीशु उन सांगुळ गलील टु बंदीदुर, यूसुफ उन हिंद हिंद होगकु आ कब्र अक नोळदुर, अदिक ईद भी नोळदुर कि आऊन लाश इक याता रीति देल ईटकु आग्याद."},{"book":"लूका","chapter":"23","verse":"56","text":"आग आंदुर वापस मान्या बंदकु सुगन्धित अत्‍तर अदिक मसालागोळ तयार माळदुर; अदिक आराम इन दिन आंदुर आग्या अन्द अनुसार आराम माळदुर."}]}