{"data":[{"book":"John","chapter":"3","verse":"1","text":"Hanchu Phariseengei pâl kâra mi inkhat a riming Nicodemus Judangei ruoipu aoma."},{"book":"John","chapter":"3","verse":"2","text":"Jân khat chu Jisua kôm a sea, a kôm, “Rabbi, Pathien juongtîr Minchupu ni ni ti kin riet. Pathien an chunga aom nônchu tutên nangma angin sininkhêlngei hih tho thei no ni ngei,” a tia."},{"book":"John","chapter":"3","verse":"3","text":"Jisua'n, “Chongdiktak nang ki ril: tutu khom a suok nôk3:3 nôk; aninônchu chungtieng renga. nônchu Pathien Rêngram mu thei no ni ngei,” tiin a thuona."},{"book":"John","chapter":"3","verse":"4","text":"Nicodemus'n a rekela, “Kho angin mo mi ulien a chang suo nûkin a suok nôk thei rang? A nû sûnga lûtin voinik suok thei no nih!” a tia."},{"book":"John","chapter":"3","verse":"5","text":"Jisua'n, “Chongdiktak nang ki ril ani. Tukhom tui le Ratha'n a suok nôk nônchu Pathien Rêngram lût thei no nih."},{"book":"John","chapter":"3","verse":"6","text":"Taksân ânzir kai chu taksa mi an nia, Ratha'n ânzir kai chu ratha mi an ni."},{"book":"John","chapter":"3","verse":"7","text":"Nu suok nôk3:7: nôk; aninônchu chungtieng renga. rang kêng ki ti hih kamâm aom ti no roh."},{"book":"John","chapter":"3","verse":"8","text":"Phâivuo hih anuomna ti-tieng asêma; arahang khom ni riet, aniatachu khotieng renga hong mo, khotieng mo ase rang riet mak che. Ma angdên hah ani, tukhom Ratha'n a suok nôk nônchu,” a tipea."},{"book":"John","chapter":"3","verse":"9","text":"Nicodemus'n, “Kho angin mo anithei ranga?” tiin a thuona."},{"book":"John","chapter":"3","verse":"10","text":"Jisua'n a kôm, “Israelngei lâia minchupu lien ni nia, hima roi hih ni riet minthâr theiloi mini?"},{"book":"John","chapter":"3","verse":"11","text":"Chongdiktak nang ki ril: kin ti hih kin riet ania, kin mu hih kin ril ani; hannoma, kin thurchi misîr tutên pom nuom mak chei."},{"book":"John","chapter":"3","verse":"12","text":"Rammuola neinunngei chungroi ki misîr luo nin iem nônchu; i angin mo invân neinunngei chungroi ki misîr hin nin iem thei ranga?"},{"book":"John","chapter":"3","verse":"13","text":"Invân renga juong chumpu, Miriem Nâipasal tiloiin chu, tute invâna lei hong se sai la om mak ngei.”3:13: Chongtuon lâka mokhop ha archang 21 tena ânzompat thei."},{"book":"John","chapter":"3","verse":"14","text":"Moses'n ramchâra sumdâr murûl a târ anghan Miriem Nâipasal khom târin a om ngêt rang ani,3:14: Tel 21:9"},{"book":"John","chapter":"3","verse":"15","text":"masika han tukhom ama iem kai chu kumtuong ringna an dôn theina rangin."},{"book":"John","chapter":"3","verse":"16","text":"Pathien'n rammuol a lungkham tatak sikin a Nâipasal khât a pêka, masika han tukhom ama iem kai chu thi loia kumtuong ringna an dôn theina rangin."},{"book":"John","chapter":"3","verse":"17","text":"Pathien'n rammuol theiloi mintum rangin a Nâipasal juongtîr maka, rammuol sanminring rangin kêng a juongtîr ani."},{"book":"John","chapter":"3","verse":"18","text":"Tukhom Nâipasal a iem kai chu theiloi intumin om no ni ngeia, tukhom a iem loi ngei chu atûn renga theiloi changin an om zoi, Pathien Nâikhât an iem loi sikin."},{"book":"John","chapter":"3","verse":"19","text":"Mahi theiloi intumna chu ani: vâr ha rammuola ajuonga, aniatachu, mingeiin avâr nêkin ajîng an midit uola, an sinthongei hah asaloi sikin."},{"book":"John","chapter":"3","verse":"20","text":"Tukhom sin saloi tho ngei nâmin chu avâr an henga, avâra hong ngâi mak ngei; asaloi an thongei hah minlang an nuom loi sikin."},{"book":"John","chapter":"3","verse":"21","text":"Aniatachu, adik sinpu ngeiin chu Pathien chongjômna sintho an ni ti avârin a minlang theina rangin avâra an hong ngâi."},{"book":"John","chapter":"3","verse":"22","text":"Masuole chu, Jisua hah a ruoisingei leh Judea ramhuola an sea, mahan môrkhat an lâia omin baptis a thoa."},{"book":"John","chapter":"3","verse":"23","text":"John khomin Aenon, Salim khuo kôla han mi a baptis ngâia, ma muna han tui atam sikin. Mingei a kôm an sea, male ama'n a lei baptis ngei ngâia."},{"book":"John","chapter":"3","verse":"24","text":"(Ma zora han John ha intângna ina la khum mak ngei.)3:24: Mat 14:3; Mk 6:17; Luk 3:19,20"},{"book":"John","chapter":"3","verse":"25","text":"Hanchu John ruoisi senkhatngei le Juda3:25: Juda inkhat; miziek senkhat ngei an dôn chu Judangei senkhat. inkhat rusûk minsâina balam roia an inkhala."},{"book":"John","chapter":"3","verse":"26","text":"Masikin John kôm an sea, “Minchupu, Jordan râl nisuo tienga no kôma om, a chungroi ni misîr ngâi hah na la riet mo? Asa, atûnhin, ama'n mi a baptis'a mi murdi ama tieng kêng an se suo zoi!” an tia."},{"book":"John","chapter":"3","verse":"27","text":"John'n a thuona, “Miriemin ite dôn mak me, Pathien'n a pêk ani nônchu."},{"book":"John","chapter":"3","verse":"28","text":"‘Keima hi Messiah ni mu-ung, aniatachu, a motona tîr ki ni’ ti hih nangni ngei reng hi ki rietpuipu nin ni."},{"book":"John","chapter":"3","verse":"29","text":"Moi puma chu mâkpa hah ani; hannirese mâkpa mal, a kôla ândinga a he a rangâichaka, a rôl a rietin chu a râisân tatak ngâi. Ma angdên han ka râisâna mikhipin aom ani."},{"book":"John","chapter":"3","verse":"30","text":"Ama chu a hôn lal tetet ngêt rang ania, keima chu ko hôn tem tetet rang ani.”"},{"book":"John","chapter":"3","verse":"31","text":"Chung tieng renga juongpu chu mi murdi nêka ânchungtak ani. Pila inzir chu pilchung mi ani, pilchung roi a misîr ngâi, hannirese, invân renga juongpu chu mi murdi nêka an chungtak ani."},{"book":"John","chapter":"3","verse":"32","text":"A mu le a riet ngei a misîra, hannoma, tutên a thurchi misîr pom mak ngei."},{"book":"John","chapter":"3","verse":"33","text":"Aniatachu, a thurchi misîr a pom kai chu Pathien chu mi diktak ani ti a nammindet ani."},{"book":"John","chapter":"3","verse":"34","text":"Pathien tîrpu'n chu Pathien chong a misîr ngâi, Pathien'n ama Ratha akipin a pêk sikin."},{"book":"John","chapter":"3","verse":"35","text":"3:35: Mat 11:27; Luk 10:22 Pa'n a Nâipasal a lungkham ngâia, neinunngei murdia a racham nuoia a dar let zoi."},{"book":"John","chapter":"3","verse":"36","text":"Tukhom Nâipasal a iem kaiin chu kumtuong ringna an dôn zoi; tukhom Nâipasal chongjômloi chu ringna dôn no ni ngeia, Pathien dûkmintongna nuoia kêng an om rang."}]}