{"data":[{"book":"Luke","chapter":"11","verse":"1","text":"Nisuokhat Jisu'n amun inkhat ah Pathian aleini phakhan, khawa aminhek suoli asiamruoi inkhat in amadiang aleiti, “John in asiamruoi ngaidiang iminchu angnga, Pumi, Pathian kani naminchuro.”"},{"book":"Luke","chapter":"11","verse":"2","text":"Jisu'n inmani diang ati, “Nangni'n ningni phakhan hintiru:"},{"book":"Luke","chapter":"11","verse":"3","text":"Nisuo rakip ah kinbaksik napero.11:3: Nisuo rakip ah kinbaksik napero; emakli ziingkhowara bukbaksik."},{"book":"Luke","chapter":"11","verse":"4","text":"Kin manu rakip nangaidampiro,"},{"book":"Luke","chapter":"11","verse":"5","text":"Halli Jisu'n asiamruoi ngaidiang aheiti, “Nangni karra tu ka-ang inkhat in suopui inkhat omtia ngaidonrui, han ama'n zaanchimma asiya amadiang ajuoti, ‘Suopui waipool inthumdam leipuuk kate."},{"book":"Luke","chapter":"11","verse":"6","text":"Tichu kei kasappui inkhat khuol-injil eya ka-inna ahongtungnga omjei, halli kei'n ama kha iteii minbaksik neimong!’"},{"book":"Luke","chapter":"11","verse":"7","text":"Halli ama'n insuungnga inphut aheimasang, kahoimak nathokhai maro, kei'n kot kha-um kakharjei, halli kei kasa ngaile zaalmunna kinomjei, kei'n intheili phurkhat napesik hi matorkhai nuningjei."},{"book":"Luke","chapter":"11","verse":"8","text":"Kei'n kanati, nanghi kasappuipa na-eii tia ama'n intheiya iteii nape matormak innum, nang in injak omleiya naninook naninook inchu ama'n intheita nang diang arei kaom rakip anapesik eii."},{"book":"Luke","chapter":"11","verse":"9","text":"Khawa jarra, kei'n nangnidiang kanati, Niro, halli nangnidiang anapesik, ratokru, nangni'n muningte, khat-um rakhoongru, nangnidiang namalongpite."},{"book":"Luke","chapter":"11","verse":"10","text":"Tichu, Akani rakip in muinte, kaentok inmani in muinte, halli karakhoong rakipdiang malongpite."},{"book":"Luke","chapter":"11","verse":"11","text":"Nangni karra tu ka-ang asapa'n apa diang nga anili maruul peniabe?"},{"book":"Luke","chapter":"11","verse":"12","text":"Emakli ama'n artui anili, apa'n ailuweet peniabe?"},{"book":"Luke","chapter":"11","verse":"13","text":"Nangni kathamak mi ning e-innum, ningsa ngaidiangchu kutchoi katha angjet pesik ningjet inle, marwaanna kaom ningpa Pathian in angtuk kheella, kaniya kaom nangni ngaidiang Ratha inthiang napemak niame!”"},{"book":"Luke","chapter":"11","verse":"14","text":"Jisu'n raikhuo kaluut chongkaril theimak khat aleiputsuokpi; raikhuo kha aleisuok phakhan chongkaril theimak mipa kha chongkaril aleiphut, halli mipui'n ngakna inleinei."},{"book":"Luke","chapter":"11","verse":"15","text":"Takkha mi lekkhat in inti “Raikhuo ngai karra kachingpa Beelzebul ama'n raikhuo puutsuok matornasik ama diang ranak ipekha eii.” Matt 9:34; 10:25"},{"book":"Luke","chapter":"11","verse":"16","text":"Mi lekkhat in Jisu diang surnasik-ah ensuina inleinei, khawa jarra inman'n amahi Pathian izoot inkhat eii tia jetnasik-ah choun inlak thonasik inleini. Matt 12:38; 16:1; Mk 8:11"},{"book":"Luke","chapter":"11","verse":"17","text":"Takkha Jisu'n inmani i-ngaidon kha aleijetle inruoiya ama'n aleimasang, “Rengram inkhat in insuungnga inthenkhoina inneiya khatli khat raal intho inchu kasoot ah omnunijei, halli inmani karra inthenkhoi insuungkhur kha akoidarsik eii.”"},{"book":"Luke","chapter":"11","verse":"18","text":"Seitan rengram suungnga inthenkhoiya khatli khat raal intho inchu khawa rengram kha angtho thoa angir matorsikme? nangni'n ningti kei'n raikhuo kipuutsuok hi Beelzebul itho eii ningti."},{"book":"Luke","chapter":"11","verse":"19","text":"Kei'n Beelzebul ranak ah raikhuo ipuutsuok ningnate inle, angtho thoa nangni nukkajui ngai'n inmani kha inpuutsuokme? Khawa jarra inmani ngai'n nangni chungnga chongkatan ngaikha in esik eii."},{"book":"Luke","chapter":"11","verse":"20","text":"Pathian ranak ah kei'n raikhuo ngaihi kipuutsuok e-inchu, Pathian Rengram kha nangnidiang ijuo ejei."},{"book":"Luke","chapter":"11","verse":"21","text":"“Mi kangar inkhat in, aomna innkhan chemli thalle inruoiya angaak inchu ama neinaak ngaikha mangtheinuni."},{"book":"Luke","chapter":"11","verse":"22","text":"Takkha mi kangar inkhat aheiwali ama kha insuol puiya amatorjei, halli ama'n inn kangaak pa'n inn ngaak theinasik ah ida chemli thal ngai achoidella halli inei rakip achoidelsik eii.”"},{"book":"Luke","chapter":"11","verse":"23","text":"“Keile kaommak mikha kei kanazootmak mi eii; keile inruoimak mi kha inchekchaisik eii. Mk 9:40"},{"book":"Luke","chapter":"11","verse":"24","text":"“Ratha kathamak inkhat in mi inkhat diangnga inphut asuok phakhan, ama'n asi ahongnga poong machumnasik-ah ahuulnamun aleientok, ama'n amumak phakhan atheinuoa inti, ‘Kei'n kaheisuokna innkhan kirnook takte.’"},{"book":"Luke","chapter":"11","verse":"25","text":"Woikhat ama'n aheikirpha khan innkha inthiang hiaiya khat-um intiam week ah ileiomkha ajuomu."},{"book":"Luke","chapter":"11","verse":"26","text":"Halli ama'n ratha kathamak sari inliak ama neek ah kathamak heiruoi nook ah khawakhan injuo-om, halli khawa khan inmani'n inleiluut ah inleiom, halli ahekna khanchu mipa omchan kha matiangnga neek ah ahongse detjei.”"},{"book":"Luke","chapter":"11","verse":"27","text":"Hiwahi Jisu'n aleiti phakhan, “Numeisa inkhat in mipui kar makheiya ahongkheek ah amadiang ahongti, nang kanawon numeisa khat-um kanawailok ama kha rawaan katha eii!”"},{"book":"Luke","chapter":"11","verse":"28","text":"Takkha Jisu'n aheimasang, “Khawa neek ah, Pathian chong karangaili kajui ngaikhan angtuk ah rawaan katha in-eme!”"},{"book":"Luke","chapter":"11","verse":"29","text":"Mipui katamtak in Jisu kha inhei-uum phakhan ama'n masonna chong ajuoril nook, “Hiwa khangnga mi ngaihi kathamak khang in-eii, inmani'n inlak chuon inentok, takkha Jonah diangnga inlakchuon aleiya etei inkhat um penunijei. Matt 16:4; Mk 8:12"},{"book":"Luke","chapter":"11","verse":"30","text":"Tichu Jonah in Nineveh mi rakipdiang choun inlak ajuo inchang, khawa angnga Miring sapa innum hiwa khang sik-ah jetna inkhat esik eii. Matt 16:4; Mk 8:12"},{"book":"Luke","chapter":"11","verse":"31","text":"Chongtan Nikhuoni Simtiangnga rengnu'n hongngirta tuunna pha miring ngai chungnga rilsena aneisik eii, tichu hiwa rengnu khan aramtak makheiya Solomon singna chongminchu kha karangai aleihong, enru, Solomon neek ah kalian inkhat hin aomjeii. Matt 16:4; Mk 8:12"},{"book":"Luke","chapter":"11","verse":"32","text":"Chongtan Nikhoni Nineveh ah kaom miring rakip in inthei inta hiwa khangnga mi ngaikha minsena inneisik eii, ajarchu inmani kha Jonah chongril inrangai phakhan inmalung inthuul halli enru, Jonah neek ah kalian miring inkhat hin omjei. Matt 16:4; Mk 8:12"},{"book":"Luke","chapter":"11","verse":"33","text":"“Tuteii in sariakmei kha minkaili kok suungnga danuni;11:33: Larik lekkhat ah chu inchenmak minkaili kok suungnga danuni. takkha akaheiluut mi ngai'n warkha inmunasik sariakmei kha meiserkeii chungnga inda. Matt 16:4; Mk 8:12"},{"book":"Luke","chapter":"11","verse":"34","text":"Nang namit kha nataksa war eii, namit kha adam inchu, nataksa pumpui war in asipsik eii; takkha namit kha thamak inchu napum raja aziingsik eii."},{"book":"Luke","chapter":"11","verse":"35","text":"Khawa jarra, nangni war kha ziingmak nasik inringtheiru,"},{"book":"Luke","chapter":"11","verse":"36","text":"Nang napum saram rakip kawar in asip inchu nang nadiang kaziing omnunijei, han sariakmei khan awar phakhan nangdiang na-eelwar angnga nang napum rakip awarsik ejei.”"},{"book":"Luke","chapter":"11","verse":"37","text":"Jisu'n chong aleirilsuoli, Pharisee pa'n amale bubak nasik aleikoi, halli ama'n asiya bubak nasik ah alei in-ong."},{"book":"Luke","chapter":"11","verse":"38","text":"Jisu'n bubak ma-ah kut leirasumak jarra Pharisee pa'n ngakna aleinei."},{"book":"Luke","chapter":"11","verse":"39","text":"Khale inruoiya Pumi'n ama diang aleitipi, “Atuunchu, Pharisee nangni'n putiangnga ningrabing li ningbukheeng ngai ningminthiang, takkha nangni malung suungnga chu kathamak li mikathazoot in asip."},{"book":"Luke","chapter":"11","verse":"40","text":"Ka-am nangni! jetmak chube, Pathian in tuoltiang abool halli suungtiang kha-um ibool ema abe?"},{"book":"Luke","chapter":"11","verse":"41","text":"Takkha nangni'n ning bukheeng li ning rabiingnga kaom ngaikha sara ngaidiang peru, halli angrakip nangni sinadan dungjuiya inthiang kha ejei.”"},{"book":"Luke","chapter":"11","verse":"42","text":"“Nangni Pharisee ngai angtuk chi kaomme! ninglei makheiya kamoong phurrakip, thikaraanglei (mint) rue, ngaikha tum soomma tumkhat ningpeii, takkha Pathian kadik khat-um minriang ngaikha ningmathaanjei, hiwa ngai rakip hi nangni'n mi ngaidiang manil lekleiya chuonna ningthosik eii.” Levi 27:30"},{"book":"Luke","chapter":"11","verse":"43","text":"“Nangni Pharisee ngai angtuk chikaomme! nangni'n Synagogues in-ong na mun kahoi kakadang ningmanuom, halli phai suungnga khoya kaomma naleikoi kha ningmanuom."},{"book":"Luke","chapter":"11","verse":"44","text":"Angtuk poong kaomme nangnidiang! nangnihi musik kaommak thaankha ning eii, halli mi gai'n jetmuwa khawa thaan chungnga insiya inom.”"},{"book":"Luke","chapter":"11","verse":"45","text":"Dan kathei ocha inkhat in Jisu diang aheiti, “Karu, hiwa natinachu, nang in keinidiang ninarilse eii!”"},{"book":"Luke","chapter":"11","verse":"46","text":"Jisu'n aleimasang, “Chongkatan karu ngaidiang um poongna kha omrase! nangni'n mi ngai chungnga inroon matormaksik phurrik kha ningpeii, takkha nang inchu khawa phurrik roonpuinasik nakutmor kha-um heisoonmakche."},{"book":"Luke","chapter":"11","verse":"47","text":"Poongna kha omrase nangnidiang! ajarchu nangni'n ningpa ngai'n inleithat Pathian chong kachoingai thaankha ningboolla ning om."},{"book":"Luke","chapter":"11","verse":"48","text":"Nangni'n ningpa ngai inleitho chuonkhan ning inpesuok ah sakhi ning inchangjei; inmani'n Pathian chong kachoi ngaikha inthat, halli nangni'n thaan ngaikha ningboolla ning omjei."},{"book":"Luke","chapter":"11","verse":"49","text":"Hiwa jarra Pathian singna theina khan ati, Kei'n Pathian chong kachoi khat-um Pathian tirton ngaikha kajuotirsik eii; Inmani'n lekkhat inthatsik eii khat-um inrachaaksik eii."},{"book":"Luke","chapter":"11","verse":"50","text":"Khawa jarra manmasituol inbool makheiya inphut Pathian chongkachoi ngai thisen kasar kha atuunna khang ngai'n poongna kha ningmusik eii."},{"book":"Luke","chapter":"11","verse":"51","text":"Kei'n nangnidiang kanati, Abel thisen makheiya Zechariah thisen katung khat-um maichaam inn makheiya Inthiang namun katung koongkarra kathi ngaikha atuunna khang mi ngai'n poongna inneisik eii! ” Inphut 4:8"},{"book":"Luke","chapter":"11","verse":"52","text":"“Angtuk poongna khame Dan karu ngaidiang! ajarchu nangni'n singna theina sou kha ningleijei, halli nangni inchu khawakhan luutmak chujei, halli nangni'n akaluut mi ngaidiang isuina ning ejei!”"},{"book":"Luke","chapter":"11","verse":"53","text":"Khawa mun kha Jisu'n alei mathaanna aleisili, Dan karu ngaili Pharisee ngai'n Jisu kha setheiya inleirilthai, halli amadiang chong angjet rakelna inleinei."},{"book":"Luke","chapter":"11","verse":"54","text":"Ama surtheinasik ah chong kase rilbe tia inngaak chak ah inleiom."}]}