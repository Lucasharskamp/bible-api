{"data":[{"book":"ΙΩΒ","chapter":"16","verse":"1","text":"Ὑπολαβὼν δὲ Ἰὼβ, λέγει,"},{"book":"ΙΩΒ","chapter":"16","verse":"2","text":"Ἀκήκοα τοιαῦτα πολλὰ, παρακλήτορες κακῶν πάντες."},{"book":"ΙΩΒ","chapter":"16","verse":"3","text":"Τί γάρ; μὴ τάξις ἐστὶ ῥήμασι πνεύματος; ἢ τί παρενοχλήσει σοι ὅτι ἀποκρίνῃ;"},{"book":"ΙΩΒ","chapter":"16","verse":"4","text":"Κᾀγὼ καθʼ ὑμᾶς λαλήσω· εἰ ὑπέκειτό γε ἡ ψυχὴ ὑμῶν ἀντὶ τῆς ἐμῆς, εἶτʼ ἐναλοῦμαι ὑμῖν ῥήμασι· κινήσω δὲ καθʼ ὑμῶν κεφαλήν."},{"book":"ΙΩΒ","chapter":"16","verse":"5","text":"Εἴη δὲ ἰσχὺς ἐν τῷ στόματί μου, κίνησιν δὲ χειλέων οὐ φείσομαι."},{"book":"ΙΩΒ","chapter":"16","verse":"6","text":"Ἐὰν γὰρ λαλήσω, οὐκ ἀλγήσω τὸ τραῦμα· ἐὰν δὲ καὶ σιωπήσω, τί ἔλαττον τρωθήσομαι;"},{"book":"ΙΩΒ","chapter":"16","verse":"7","text":"Νῦν δὲ κατάκοπόν με πεποίηκε μωρὸν σεσηπότα, καὶ ἐπελάβου μου."},{"book":"ΙΩΒ","chapter":"16","verse":"8","text":"Εἰς μαρτύριον ἐγενήθη, καὶ ἀνέστη ἐν ἐμοὶ τὸ ψεῦδός μου, κατὰ πρόσωπόν μου ἀνταπεκρίθη."},{"book":"ΙΩΒ","chapter":"16","verse":"9","text":"Ὀργῇ χρησάμενος κατέβαλέ με, ἔβρυξεν ἐπʼ ἐμὲ τοὺς ὀδόντας, βέλη πειρατῶν αὐτοῦ ἐπʼ ἐμοὶ ἔπεσαν."},{"book":"ΙΩΒ","chapter":"16","verse":"10","text":"Ἀκίσιν ὀφθαλμῶν ἐνήλατο, ὀξεῖ ἔπαισέ με εἰς τὰ γόνατα, ὁμοθυμαδὸν δὲ κατέδραμον ἐπʼ ἐμοί."},{"book":"ΙΩΒ","chapter":"16","verse":"11","text":"Παρέδωκε γάρ με ὁ Κύριος εἰς χείρας ἀδίκων, ἐπὶ δὲ ἀσεβέσιν ἔῤῥιψέ με."},{"book":"ΙΩΒ","chapter":"16","verse":"12","text":"Εἰρηνεύοντα διεσκέδασέ με· λαβών με τῆς κόμης διέτιλε, κατέστησέ με ὥσπερ σκοπόν."},{"book":"ΙΩΒ","chapter":"16","verse":"13","text":"Ἐκύκλωσάν με λόγχαις βάλλοντες εἰς νεφρούς μου, οὐ φειδόμενοι ἐξέχεαν εἰς τὴν γῆν τὴν χολήν μου·"},{"book":"ΙΩΒ","chapter":"16","verse":"14","text":"Κατέβαλόν με πτῶμα ἐπὶ πτώματι, ἔδραμον πρὸς μὲ δυνάμενοι."},{"book":"ΙΩΒ","chapter":"16","verse":"15","text":"Σάκκον ἔῤῥαψαν ἐπὶ βύρσης μου, τὸ δὲ σθένος μου ἐν γῇ ἐσβέσθη."},{"book":"ΙΩΒ","chapter":"16","verse":"16","text":"Ἡ γαστήρ μου συγκέκαυται ἀπὸ κλαυθμοῦ, ἐπὶ δὲ βλεφάροις μου σκιά."},{"book":"ΙΩΒ","chapter":"16","verse":"17","text":"Ἄδικον δὲ οὐδὲν ἦν ἐν χερσί μου, εὐχὴ δέ μου καθαρά."},{"book":"ΙΩΒ","chapter":"16","verse":"18","text":"Γῆ μὴ ἐπικαλύψῃς ἐφʼ αἵματι τῆς σαρκός μου, μηδὲ εἴη τόπος τῇ κραυγῇ μου."},{"book":"ΙΩΒ","chapter":"16","verse":"19","text":"Καὶ νῦν ἰδοὺ ἐν οὐρανοῖς ὁ μάρτυς μου, ὁ δὲ συνίστωρ μου ἐν ὑψίστοις."},{"book":"ΙΩΒ","chapter":"16","verse":"20","text":"Ἀφίκοιτό μου ἡ δέησις πρὸς Κύριον, ἔναντι δὲ αὐτοῦ στάζοι μου ὁ ὀφθαλμός."},{"book":"ΙΩΒ","chapter":"16","verse":"21","text":"Εἴη δὲ ἔλεγχος ἀνδρὶ ἔναντι Κυρίου, καὶ υἱῷ ἀνθρώπου τῷ πλησίον αὐτοῦ."},{"book":"ΙΩΒ","chapter":"16","verse":"22","text":"Ἔτη δὲ ἀριθμητὰ ἥκασιν, ὁδῷ δὲ ᾗ οὐκ ἐπαναστραφήσομαι, πορεύσομαι."}]}