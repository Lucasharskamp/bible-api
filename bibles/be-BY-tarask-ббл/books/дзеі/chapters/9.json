{"data":[{"book":"ДЗЕІ","chapter":"9","verse":"1","text":"А Саўл, яшчэ дышучы грозьбамі і забойствам на вучняў Гасподніх, прыйшоў да першасьвятара"},{"book":"ДЗЕІ","chapter":"9","verse":"2","text":"і выпрасіў у яго пісьмы ў Дамаск сынагогам, каб, калі знойдзе каго, хто сьледуе гэтаму вучэньню, і мужчын і жанчын, зьвязаўшы, прыводзіць у Ерусалім."},{"book":"ДЗЕІ","chapter":"9","verse":"3","text":"Калі ж ён ішоў і набліжаўся да Дамаска, раптам асьвятліла яго зьзяньне зь неба;"},{"book":"ДЗЕІ","chapter":"9","verse":"4","text":"ён упаў на зямлю і пачуў голас, які казаў яму: Саўле, Саўле, што ты гоніш Мяне?"},{"book":"ДЗЕІ","chapter":"9","verse":"5","text":"Ён сказаў: хто Ты, Госпадзе? А Гасподзь сказаў: Я Ісус, Якога ты гоніш. Цяжка табе ісьці супраць ражна."},{"book":"ДЗЕІ","chapter":"9","verse":"6","text":"Ён, у страху і жудасьці, сказаў: Госпадзе! што загадаеш мне рабіць? І Гасподзь сказаў яму: устань ды ідзі ў горад; і сказана будзе табе, што табе трэба рабіць."},{"book":"ДЗЕІ","chapter":"9","verse":"7","text":"А людзі, якія ішлі зь ім, стаялі здраньцьвелыя, чуючы голас, але нічога ня бачачы."},{"book":"ДЗЕІ","chapter":"9","verse":"8","text":"Саўл падняўся зь зямлі, і з расплюшчанымі вачыма нікога ня бачыў; і павялі яго за руку і прывялі ў Дамаск;"},{"book":"ДЗЕІ","chapter":"9","verse":"9","text":"і тры дні ён ня бачыў, і ня еў і ня піў."},{"book":"ДЗЕІ","chapter":"9","verse":"10","text":"У Дамаску быў адзін вучань, якога звалі Ананія; і Гасподзь, зьявіўшыся, сказаў яму: Ананія! Той сказаў: я, Госпадзе."},{"book":"ДЗЕІ","chapter":"9","verse":"11","text":"А Гасподзь сказаў яму: устань ды ідзі на вуліцу, так званую Простую, і спытайся ў Юдавым доме Тарсяніна, якога завуць Саўл: ён цяпер моліцца"},{"book":"ДЗЕІ","chapter":"9","verse":"12","text":"і бачыў ва ўяве мужа, імем Ананія, які прыйшоў да яго і ўсклаў на яго руку, каб ён зноў бачыў."},{"book":"ДЗЕІ","chapter":"9","verse":"13","text":"Ананія адказваў: Госпадзе! Я чуў ад многіх пра гэтага чалавека, колькі ліха зрабіў ён сьвятым Тваім у Ерусаліме;"},{"book":"ДЗЕІ","chapter":"9","verse":"14","text":"і тут мае ад першасьвятароў уладу вязаць усіх, хто заклікае імя Тваё."},{"book":"ДЗЕІ","chapter":"9","verse":"15","text":"Але Гасподзь сказаў яму: ідзі, бо ён ёсьць Мой выбраны посуд, каб абвяшчаць імя Маё перад народамі і царамі і сынамі Ізраілевымі;"},{"book":"ДЗЕІ","chapter":"9","verse":"16","text":"і Я пакажу яму, колькі ён мусіць адпакутаваць за імя Маё."},{"book":"ДЗЕІ","chapter":"9","verse":"17","text":"Ананія пайшоў і ўвайшоў у дом і, усклаўшы на яго рукі, сказаў: браце Саўле! Гасподзь Ісус, што зьявіўся табе на дарозе, якою ты ішоў, паслаў мяне, каб ты зноў бачыў і напоўніўся Духам Сьвятым."},{"book":"ДЗЕІ","chapter":"9","verse":"18","text":"І адразу нібы луска апала з вачэй ягоных, і раптам ён зноў пачаў бачыць і, устаўшы, ахрысьціўся"},{"book":"ДЗЕІ","chapter":"9","verse":"19","text":"і, паеўшы, умацаваўся. І быў Саўл некалькі дзён з вучнямі ў Дамаску;"},{"book":"ДЗЕІ","chapter":"9","verse":"20","text":"і адразу пачаў прапаведаваць у сынагогах пра Ісуса, што Ён ёсьць Сын Божы."},{"book":"ДЗЕІ","chapter":"9","verse":"21","text":"І ўсе, хто чуў, зьдзіўляліся і казалі: ці ня той гэта самы, які гнаў у Ерусаліме тых, што заклікалі імя гэтае, ды і сюды прыйшоў па тое, каб вязаць іх і весьці да першасьвятароў?"},{"book":"ДЗЕІ","chapter":"9","verse":"22","text":"А Саўл усё больш і больш умацоўваўся і бянтэжыў Юдэяў, якія жылі ў Дамаску, даводзячы, што Гэты ёсьць Хрыстос."},{"book":"ДЗЕІ","chapter":"9","verse":"23","text":"А як мінула даволі часу, Юдэі змовіліся забіць яго."},{"book":"ДЗЕІ","chapter":"9","verse":"24","text":"Але Саўл дазнаўся пра гэты намысел іхні; а яны дзень і ноч пільнавалі каля брамы, каб забіць яго."},{"book":"ДЗЕІ","chapter":"9","verse":"25","text":"А вучні ўначы, узяўшы яго, спусьцілі з мура ў кашы."},{"book":"ДЗЕІ","chapter":"9","verse":"26","text":"Саўл прыйшоў у Ерусалім і стараўся прыстаць да вучняў; але ўсе баяліся яго, ня верачы, што ён вучань."},{"book":"ДЗЕІ","chapter":"9","verse":"27","text":"А Варнава, узяўшы яго, прыйшоў да апосталаў і расказаў ім, як на дарозе ён бачыў Госпада, і што сказаў яму Гасподзь, і як ён у Дамаску адважна прапаведаваў у імя Ісуса."},{"book":"ДЗЕІ","chapter":"9","verse":"28","text":"І заставаўся ён зь імі, уваходзячы і выходзячы, у Ерусаліме, і адважна прапаведаваў імя Госпада Ісуса."},{"book":"ДЗЕІ","chapter":"9","verse":"29","text":"Гутарыў ён таксама і спрачаўся з Эліністамі; а яны замахі рабілі забіць яго."},{"book":"ДЗЕІ","chapter":"9","verse":"30","text":"Браты, даведаўшыся пра гэта, адправілі яго ў Кесарыю і правялі ў Тарс."},{"book":"ДЗЕІ","chapter":"9","verse":"31","text":"А цэрквы па ўсёй Юдэі, Галілеі і Самарыі былі ў спакоі, удасканальваючыся і ходзячы ў страху Гасподнім, і ў суцяшэньні Сьвятога Духа множыліся."},{"book":"ДЗЕІ","chapter":"9","verse":"32","text":"Сталася, што Пётр, абыходзячы ўсіх, зайшоў да сьвятых, якія жылі ў Лідзе;"},{"book":"ДЗЕІ","chapter":"9","verse":"33","text":"Там знайшоў ён аднаго чалавека, якога звалі Энэй, што ўжо восем гадоў ляжаў у пасьцелі ў палярушы."},{"book":"ДЗЕІ","chapter":"9","verse":"34","text":"Пётр сказаў яму: Энэй! ацаляе цябе Ісус Хрыстос; устань з пасьцелі тваёй. І той адразу ўстаў."},{"book":"ДЗЕІ","chapter":"9","verse":"35","text":"І бачылі ўсе яго, хто жыў у Лідзе і ў Сароне, якія і навярнуліся да Госпада."},{"book":"ДЗЕІ","chapter":"9","verse":"36","text":"У Ёпіі была адна вучаніца, якую звалі Тавіта, што азначае: Сарна; яна была поўная добрых учынкаў і чыніла шмат міласьціны."},{"book":"ДЗЕІ","chapter":"9","verse":"37","text":"Сталася тымі днямі, што занядужала і памерла; яе абмылі і паклалі ў сьвятліцы."},{"book":"ДЗЕІ","chapter":"9","verse":"38","text":"А як што Ліда недалёка ад Ёпіі, дык вучні, дачуўшыся, што Пётр там, паслалі да яго двух чалавек прасіць, каб ён не забавіўся прыйсьці да іх."},{"book":"ДЗЕІ","chapter":"9","verse":"39","text":"Пётр устаў і пайшоў зь імі; і калі ён прыйшоў, увялі яго ў сьвятліцу, і ўсе ўдовы ў сьлёзах сталі перад ім, паказваючы кашулі і сукенкі, якія рабіла Сарна, жывучы зь імі."},{"book":"ДЗЕІ","chapter":"9","verse":"40","text":"Пётр выслаў усіх з пакоя і, укленчыўшы, памаліўся і, зьвярнуўшыся да цела, сказаў: Тавіта! устань. І яна расплюшчыла вочы свае і, убачыўшы Пятра, села."},{"book":"ДЗЕІ","chapter":"9","verse":"41","text":"Ён, падаўшы ёй руку, падняў яе і, паклікаўшы сьвятых і ўдоваў, паставіў яе перад імі жывую."},{"book":"ДЗЕІ","chapter":"9","verse":"42","text":"Гэта стала вядома па ўсёй Ёпіі, і многія ўверавалі ў Госпада."},{"book":"ДЗЕІ","chapter":"9","verse":"43","text":"І шмат дзён перабыў ён у Ёпіі ў нейкага Сымона-гарбара."}]}