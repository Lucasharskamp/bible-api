{"data":[{"book":"Matei","chapter":"7","verse":"1","text":"“Mkoto kuvahamula vangi, muni na nyenye yati mwihamuliwa lepi na Chapanga,"},{"book":"Matei","chapter":"7","verse":"2","text":"Ndava muni chemukuvahamula vangi, na nyenye yati mwihamuliwa, na chipimu chilachila cha mwihengela kwa vangi, ndi Chapanga yati avahengela nyenye."},{"book":"Matei","chapter":"7","verse":"3","text":"Ndava kyani wilola lungoda mulihu la mlongo waku, na kuni wangaluwona lumbagalu mulihu laku?"},{"book":"Matei","chapter":"7","verse":"4","text":"Amala yati wijova wuli, kwa mlongo waku, ‘Linda hoti, nikuwusa lungoda mulihu laku,’ Kuni wamwene una lumbagalu mulihu laku?"},{"book":"Matei","chapter":"7","verse":"5","text":"Veve mweukujikita kuvya mbwina! Wusa hoti lumbagalu lweluvi mulihu laku. Pena ndi peuhotola kulola bwina kuwusa lungoda mulihu la mlongo waku.”"},{"book":"Matei","chapter":"7","verse":"6","text":"“Mkoto kugapela mabwa vindu vyamsopi vakotoka kung'anamuka na kuvalemasa mwavene, amala mkoto kugapela maguluvi lulu zeziguliswa kwa mashonga gamahele muni vakotoka kulivatila kwa magendelu gavi.”"},{"book":"Matei","chapter":"7","verse":"7","text":"“Muyupa yati mwipewa, mlondai yati mwipata, muhodisa mlyangu yati vakuvadindulila."},{"book":"Matei","chapter":"7","verse":"8","text":"Ndava muni mweiyupa ipewa na mweilonda yati ipata na mweihodisa mlyangu yati idinduliliwa."},{"book":"Matei","chapter":"7","verse":"9","text":"Wu, avi mmonga pagati yinu, ngati mwana waki akamuyupa libumunda akumpela liganga?"},{"book":"Matei","chapter":"7","verse":"10","text":"Amala akamuyupa somba akumpela liyoka?"},{"book":"Matei","chapter":"7","verse":"11","text":"Ngati hinu nyenye, mwavahakau, mwimanya kuvapela vana vinu vindu vyabwina, chakaka Dadi winu wa kunani akuvahengela neju akuvapela vindu vyabwina, vala vevakumuyupa.”"},{"book":"Matei","chapter":"7","verse":"12","text":"“Goha gemwigana vandu vavahengela nyenye, mvahengela na vene mewawa. Yeniyi ndi maana ya Malagizu ga Bambu geampeli Musa na mawuliwu ga vamlota va Chapanga.”"},{"book":"Matei","chapter":"7","verse":"13","text":"“Muyingila kwa kupitila mlyangu udebe. Ndava muni njila yeyilongosa mukuyongomela ndi yipana na mlyangu waki ndi upana, veviyingila mwenumo ndi vamahele."},{"book":"Matei","chapter":"7","verse":"14","text":"Nambu njila yeyilongosa kuyingila kuwumi wa magono goha ndi ngalingasi na mlyangu waki ungalingasi, vandu vamahele lepi vevihotola kumanya njila yeniyi.”"},{"book":"Matei","chapter":"7","verse":"15","text":"“Mujiyangalila na vamlota va udese, vene vibwela kwinu vakujilangisa cha kuvala ngati limbelele, nambu chamugati ndi libwa likali la kudahi."},{"book":"Matei","chapter":"7","verse":"16","text":"Mukuvamanya ndava ya matendu gavi. Wu, vandu viyava matunda ga zabibu mumkongo wa minga amala tini mumkongo wa minga?"},{"book":"Matei","chapter":"7","verse":"17","text":"Mewawa ndi kila mkongo wabwina wipambika matunda gabwina, na mkongo uhakau wipambika matunda gahakau."},{"book":"Matei","chapter":"7","verse":"18","text":"Mkongo wabwina nakuhotola kupambika matunda gahakau, kavili mkongo mhakau nakupambika matunda gabwina."},{"book":"Matei","chapter":"7","verse":"19","text":"Kila mkongo wangapambika matunda gabwina yati udumuliwa na kutagiwa kumotu."},{"book":"Matei","chapter":"7","verse":"20","text":"Hinu, mukuvamanya ndava ya matendu gavi.”"},{"book":"Matei","chapter":"7","verse":"21","text":"“Lepi kila mundu mweakunikemela, ‘Bambu, Bambu,’ Yati iyingila Muunkosi wa Chapanga. Nambu ngayula mweihenga geigana Dadi wangu mweavi kunani.”"},{"book":"Matei","chapter":"7","verse":"22","text":"Vamahele, “Yati vakunijovela, ‘Ligono lila la uhamula wa Bambu, Bambu! Paliina laku tavakokosili vandu ujumbi waku, na paliina laku tavawusili vandu mizuka na kukita gachinamtiti yamahele.’"},{"book":"Matei","chapter":"7","verse":"23","text":"Kangi yati nikuvajovela, katu nakuvamanya nyenye, muwuka palongolo yangu mwemuhenga gahakau!”"},{"book":"Matei","chapter":"7","verse":"24","text":"“Hinu mundu yeyoha mweiyuwana malovi gangu na kugahenga, iwanangana na mundu mweavi na luhala lwabwina, mweajengili nyumba yaki panani ya litalau."},{"book":"Matei","chapter":"7","verse":"25","text":"Fula yikatonya na mifuleni yikamema manji gamahele, mpungu wakabwela na kuyitova nyumba yeniyo. Nambu nyumba yeniyo nakugwa ndava yijengiwi panani ya litalau.”"},{"book":"Matei","chapter":"7","verse":"26","text":"“Nambu mundu yeyoha mweiyuwana malovi gangu na ibela kugahenga, iwanangana na mundu myimu mweijenga nyumba yaki panani ya msavati."},{"book":"Matei","chapter":"7","verse":"27","text":"Fula yikatonya na mifuleni yikamema manji gamahele na mpungu ukabwela na kuitova nyumba yeniyo, nayene yikagwa na kudenyekana neju!”"},{"book":"Matei","chapter":"7","verse":"28","text":"Yesu peamali kujova malovi ago, msambi wa vandu ukakangaswa ndava ya mawuliwu gaki."},{"book":"Matei","chapter":"7","verse":"29","text":"Muni awulayi ngati mundu mweavi na uhotola ndi lepi ngati vawula vavi va malagizu."}]}