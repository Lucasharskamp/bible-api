{"data":[{"book":"U-Eksodasi","chapter":"20","verse":"1","text":"UNkulunkulu wakhuluma amazwi wonke la wathi:"},{"book":"U-Eksodasi","chapter":"20","verse":"2","text":"“NginguThixo uNkulunkulu wakho owakukhupha eGibhithe, elizweni lobugqili."},{"book":"U-Eksodasi","chapter":"20","verse":"3","text":"Ungabi labanye onkulunkulu ngaphandle kwami."},{"book":"U-Eksodasi","chapter":"20","verse":"4","text":"Ungazenzeli isithombe ngesimo saloba yini esezulwini phezulu loba phansi emhlabeni kumbe ngaphansi kwamanzi."},{"book":"U-Eksodasi","chapter":"20","verse":"5","text":"Ungazikhothameli loba ukuzikhonza; ngoba mina Thixo uNkulunkulu wakho nginguNkulunkulu olobukhwele, ojezisa abantwana ngenxa yezono zabazali babo kuze kube yisizukulwane sesithathu lesesine salabo abangizondayo,"},{"book":"U-Eksodasi","chapter":"20","verse":"6","text":"kodwa ngitshengisela uthando kuzizukulwane eziyinkulungwane zalabo abangithandayo njalo begcina imilayo yami."},{"book":"U-Eksodasi","chapter":"20","verse":"7","text":"Ungadlali ngebizo likaThixo uNkulunkulu wakho ngoba uThixo kayikumyekela olecala lokudlala ngebizo lakhe."},{"book":"U-Eksodasi","chapter":"20","verse":"8","text":"Khumbula usuku lweSabatha ngokulwenza lubengcwele."},{"book":"U-Eksodasi","chapter":"20","verse":"9","text":"Okwensuku eziyisithupha uzasebenza wenze yonke imisebenzi yakho,"},{"book":"U-Eksodasi","chapter":"20","verse":"10","text":"kodwa usuku lwesikhombisa luyiSabatha kuThixo uNkulunkulu wakho. Ngalo awuyikwenza loba yiwuphi umsebenzi, wena, loba indodana yakho, loba indodakazi yakho, loba inceku kumbe incekukazi yakho, loba izifuyo zakho loba isihambi esikwethekeleleyo emzini wakho."},{"book":"U-Eksodasi","chapter":"20","verse":"11","text":"Ngoba ngensuku eziyisithupha uThixo wenza amazulu lomhlaba, ulwandle lakho konke okukukho, kodwa waphumula ngosuku lwesikhombisa. Ngakho-ke walubusisa usuku lweSabatha walwenza lwaba ngcwele."},{"book":"U-Eksodasi","chapter":"20","verse":"12","text":"Hlonipha uyihlo lonyoko ukuze impilo yakho ibende elizweni akunika lona uThixo uNkulunkulu wakho."},{"book":"U-Eksodasi","chapter":"20","verse":"13","text":"Ungabulali."},{"book":"U-Eksodasi","chapter":"20","verse":"14","text":"Ungafebi."},{"book":"U-Eksodasi","chapter":"20","verse":"15","text":"Ungantshontshi."},{"book":"U-Eksodasi","chapter":"20","verse":"16","text":"Ungafakazi amanga ngomakhelwane wakho."},{"book":"U-Eksodasi","chapter":"20","verse":"17","text":"Ungahawukeli indlu kamakhelwane wakho. Ungahawukeli umfazi kamakhelwane wakho, loba inceku kumbe incekukazi yakhe, inkabi yakhe loba ubabhemi wakhe loba yini ekamakhelwane wakho.”"},{"book":"U-Eksodasi","chapter":"20","verse":"18","text":"Kwathi abantu besizwa umdumo bebona lombane, besizwa icilongo njalo bebona intaba ithunqa intuthu, bathuthumela ngokwesaba. Bema khatshana,"},{"book":"U-Eksodasi","chapter":"20","verse":"19","text":"bathi kuMosi, “Khuluma kithi wena sizakulalela. Kodwa uNkulunkulu kangakhulumi kithi yena ngokwakhe ngoba singafa.”"},{"book":"U-Eksodasi","chapter":"20","verse":"20","text":"UMosi wathi, “Lingesabi, uNkulunkulu uzelihlola ukuze limesabe lokuze lingoni.”"},{"book":"U-Eksodasi","chapter":"20","verse":"21","text":"Abantu basala belokhu bemi bucwadlanyana, uMosi wangena phakathi komnyama waya lapho okwakuloNkulunkulu khona."},{"book":"U-Eksodasi","chapter":"20","verse":"22","text":"UThixo wathi kuMosi, “Tshela abantu bako-Israyeli uthi, ‘Lizibonele lina ngokwenu ukuthi ngikhulume lani ngisezulwini."},{"book":"U-Eksodasi","chapter":"20","verse":"23","text":"Lingenzi onkulunkulu ukuba babekhona kanye lami; lingazenzeli onkulunkulu besiliva kumbe onkulunkulu begolide."},{"book":"U-Eksodasi","chapter":"20","verse":"24","text":"Ngakhelani i-alithari ngomhlabathi lenzele kulo umhlatshelo womnikelo wokutshiswa, leminikelo yobudlelwano, izimvu lembuzi kanye lenkomo zenu. Loba kungaphi lapho engizakwenza ibizo lami lihlonitshwe khona, ngizakuza kini ngilibusise."},{"book":"U-Eksodasi","chapter":"20","verse":"25","text":"Nxa lingakhela i-alithari ngamatshe, lingaze lawabaza lawomatshe ngoba lizalingcolisa nxa lingasebenzisa okokubaza kulo."},{"book":"U-Eksodasi","chapter":"20","verse":"26","text":"Lingaze laya e-alithareni lami ngezikhwelo funa ubunqunu benu bembulwe khona lapho.’ ”"}]}