{"data":[{"book":"Ts`etta","chapter":"11","verse":"1","text":"Bıkırne dyunyel sa miziy sa yuşe vuxha."},{"book":"Ts`etta","chapter":"11","verse":"2","text":"İnsanar şargılqa qöng'ə Şinarne ölkee manbışik'le q'adaal g'acu, maayib avxuynbı."},{"book":"Ts`etta","chapter":"11","verse":"3","text":"Sana-sang'uk'le: «Qudoora karpıç hı'ı yugda qecesva» uvhu. Manbışe g'ayeyne cigee karpıç, battağne cigeeyid g'ır alyat'u."},{"book":"Ts`etta","chapter":"11","verse":"4","text":"Qiyğad «Şas sa şahariy q'om xəybışeeqa hiviyxharna gulle alyav'u do qığahas, deşxhee mançeb ehevkasınbıva» uvhu."},{"book":"Ts`etta","chapter":"11","verse":"5","text":"İnsanaaşe alyav'una şahariy gulle g'avces Rəbb avqa geç'e."},{"book":"Ts`etta","chapter":"11","verse":"6","text":"Rəbbee uvhuyn: «Haane, manbışin gırgınbı sa milletinbı sa mizelenbı vob. Mançil-allad manbışe inəxübna iş haa'a gibğıl. Həşde manbışde yik'es hucooyiy ıkkan ha'as əxə."},{"book":"Ts`etta","chapter":"11","verse":"7","text":"Qudoora geepç'ı manbışin mizyar alikka'as. Sang'vee uvhuyn mansanbışik'le mats'axhecen»."},{"book":"Ts`etta","chapter":"11","verse":"8","text":"İnəxüb Rəbbe manbı ç'iyeyne aq'valqa ehevka'anbı, şahar alyav'uyid ulyoyzaran."},{"book":"Ts`etta","chapter":"11","verse":"9","text":"Rəbbee insanaaşin mizyar alikkı'il-alla mane cigayk'le Baabil (alikkı'iy) eyhe. Ç'iyeyne aq'vayne yoq'ne suralqab mançe ehevkaa'a."},{"book":"Ts`etta","chapter":"11","verse":"10","text":"Nühune duxayn Samın nasılin taarix inəxüd vod: q'ıfrımıka qadıyne xhinele q'ölle senna qiyğa, Samıka vəş sennang'a mang'una dix Arpakşad yedike eyxhe."},{"book":"Ts`etta","chapter":"11","verse":"11","text":"Arpakşad ıxhayle qiyğa, Sam xhod vəş senna axva. Mang'us mebın xəppa dixbıyiy yişba vuxha."},{"book":"Ts`etta","chapter":"11","verse":"27","text":"Terahıke g'abıynbışin taarix inəxüd vod: Terah İbramna, Naxorna, Haranna dek ıxha. Haranıka Lut donana sa dix ıxha."},{"book":"Ts`etta","chapter":"11","verse":"28","text":"Haran, vuc ıxhayne ölkee – Xaldeyaaşine Ur şaharee qik'uyng'a, mang'una dek üç'ürraniy vor."},{"book":"Ts`etta","chapter":"11","verse":"29","text":"İbrameyid Naxoreyid davatbı hı'ı. İbramne xhunaşşeyn do Saray, Naxorned xhunaşşeyn do Milka ıxha (Milkayiy İska Haranın yişba vuxha)."},{"book":"Ts`etta","chapter":"11","verse":"30","text":"Sarays uşaxar vooxhe deşdiy."},{"book":"Ts`etta","chapter":"11","verse":"31","text":"Terahee dix İbram, Haranna dix eyxhena neva Lut, İbramna xhunaşşe yeexhena sos Saray cuka alyabat'a. Kana'anne ölkeeqa vüqqəva, manbı sanab Xaldeyaaşine Ur şahareençe avayk'ananbı. Manbı Xaraneqa qabı, maayib aaxvanbı."},{"book":"Ts`etta","chapter":"11","verse":"32","text":"Q'öd vəşşe xholle (205) sennang'a Xaranee Terah qek'ana."}]}