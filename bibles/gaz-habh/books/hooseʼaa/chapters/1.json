{"data":[{"book":"Hooseʼaa","chapter":"1","verse":"1","text":"Dubbiin Waaqayyoo kan bara Uziyaan, Yootaam, Aahaaziitii fi Hisqiyaas mootota Yihuudaa keessa, akkasumas bara Yerobiʼaam ilma Yooʼaash mooticha Israaʼel keessa gara Hooseʼaa ilma Biʼeer dhufe kanaa dha:"},{"book":"Hooseʼaa","chapter":"1","verse":"2","text":"Yeroo Waaqayyo karaa Hooseʼaatiin dubbachuu jalqabetti Waaqayyo akkana isaan jedhe; “Sababii biyyattiin Waaqayyo irraa gortee yakka sagaagalummaa guddaa isaa hojjetteef ati dhaqiitii niitii sagaagaltuu fi ijoollee hin amanamne ofii keetiif fudhadhu.”"},{"book":"Hooseʼaa","chapter":"1","verse":"3","text":"Kanaafuu inni dhaqee Goomer intala Diblaayiim fuudhe; isheenis ulfooftee ilma deesseef."},{"book":"Hooseʼaa","chapter":"1","verse":"4","text":"Kana irratti Waaqayyo Hooseʼaatiin akkana jedhe; “Ani sababii dhiiga Yizriʼeel keessatti dhangalaʼe sanaatiif dafee mana Yehuu waanan adabuuf Yizriʼeel jedhii isa moggaasi; ani mootummaa Israaʼel nan balleessa."},{"book":"Hooseʼaa","chapter":"1","verse":"5","text":"Gaafas ani Sulula Yizriʼeel keessatti iddaa Israaʼel nan cabsa.”"},{"book":"Hooseʼaa","chapter":"1","verse":"6","text":"Goomer amma illee ulfooftee intala deesse. Waaqayyo Hooseʼaatiin akkana jedhe; “Sababii ani isaaniif araaramuu fi siʼachis mana Israaʼeliif garaa hin laafneef Loo-Ruhaamaa jedhii ishee moggaasi."},{"book":"Hooseʼaa","chapter":"1","verse":"7","text":"Taʼus ani mana Yihuudaatiif garaa nan laafa; ani xiyyaan yookaan goraadeedhaan yookaan waraanaan yookaan fardeeniin yookaan abbootii fardaatiin isaan hin oolchu; garuu ani Waaqayyo Waaqni isaanii isaan nan oolcha.”"},{"book":"Hooseʼaa","chapter":"1","verse":"8","text":"Goomer erga Loo-Ruhaamaa harma guusiftee booddee ulfooftee ilma deesse."},{"book":"Hooseʼaa","chapter":"1","verse":"9","text":"Ergasiis Waaqayyo akkana jedhe; “Isin waan saba koo hin taʼinii fi anis Waaqa keessan hin taʼiniif Loo-Amii jedhii isa moggaasi."},{"book":"Hooseʼaa","chapter":"1","verse":"10","text":"“Taʼus Israaʼel akkuma cirracha qarqara galaanaa kan madaalamuu yookaan hedamuu hin dandaʼamnee taʼa. Isaan iddoodhuma itti, ‘Isin saba koo miti’ isaaniin jedhame sanatti, ‘Ilmaan Waaqa jiraataa’ jedhamanii ni waamamu."},{"book":"Hooseʼaa","chapter":"1","verse":"11","text":"Guyyaan Yizriʼeel waan guddaa taʼuuf, sabni Yihuudaatii fi sabni Israaʼel deebiʼanii tokko taʼu; isaan hoogganaa tokko muuddatanii biyya sana keessaa ni baʼu."}]}