{"data":[{"book":"Korinti I","chapter":"11","verse":"1","text":"Wo xa bira n ma misaali fɔxɔ ra, alɔ n fan biraxi Ala xa Mixi Sugandixi xa misaali fɔxɔ ra ki naxɛ."},{"book":"Korinti I","chapter":"11","verse":"2","text":"N bara wo matɔxɔ barima wo ratuma n ma fe ma tɛmui birin, wo man n ma yaamarie rabatuma."},{"book":"Korinti I","chapter":"11","verse":"3","text":"A xɔli n ma wo xa a kolon xɛmɛ birin na Ala xa Mixi Sugandixi xa yaamari nan bun ma, ginɛ birin na xɛmɛ xa yaamari nan bun ma, a nun Ala xa Mixi Sugandixi fan na Ala xa yaamari nan bun ma."},{"book":"Korinti I","chapter":"11","verse":"4","text":"Xɛmɛ naxan birin salima, xa na mu a ra a wɔyɛnma Ala xili ra, a xunyi makotoxi, a bara a Marigi yelebu."},{"book":"Korinti I","chapter":"11","verse":"5","text":"Ginɛ naxan birin salima, xa na mu a ra a wɔyɛnma Ala xili ra, a xunyi mu makotoxi, a bara a xa mangɛ yelebu. A luxi nɛ alɔ a xunyi bara bi."},{"book":"Korinti I","chapter":"11","verse":"6","text":"Ginɛ naxan mu a xunyi makotoma, hali a xunyi bi. Ginɛ xunyi bife to findixi yaagi ra, xa na mu a ra a xunsɛxɛ maxabafe, a lanma nɛ a xa a xunyi makoto."},{"book":"Korinti I","chapter":"11","verse":"7","text":"Xɛmɛ tan mu lanma a xa a xunyi makoto, barima a findixi Ala misaali nun a nɔrɛ nan na, kɔnɔ ginɛ tan findixi xɛmɛ xa nɔrɛ nan na."},{"book":"Korinti I","chapter":"11","verse":"8","text":"Xɛmɛ xa mu minixi ginɛ i. Ginɛ nan minixi xɛmɛ i."},{"book":"Korinti I","chapter":"11","verse":"9","text":"Xɛmɛ xa mu daaxi ginɛ xa fe ra. Ginɛ nan daaxi xɛmɛ xa fe ra."},{"book":"Korinti I","chapter":"11","verse":"10","text":"Na nan a toxi ginɛ lanma a xa a xunyi makoto malekɛe xa fe ra. A xunyi makotofe findixi tɔnxuma nan na a a na xɛmɛ xa yaamari nan bun ma."},{"book":"Korinti I","chapter":"11","verse":"11","text":"Kɔnɔ Marigi xa fe kui, ginɛ hayi na xɛmɛ ma, xɛmɛ fan hayi na ginɛ ma."},{"book":"Korinti I","chapter":"11","verse":"12","text":"Ginɛ minixi xɛmɛ i ki naxɛ, xɛmɛ fan barima ginɛ nan saabui ra. Na birin kelixi Ala nan ma."},{"book":"Korinti I","chapter":"11","verse":"13","text":"Wo xa na kiiti sa wo yɛtɛ ra. A daxa ginɛ xa sali a xunyi mu makotoxi?"},{"book":"Korinti I","chapter":"11","verse":"14","text":"Wo daa ki yɛtɛ yati a masenxi wo bɛ a xɛmɛ xunsɛxɛ na kuya a findixi yaagi nan na a bɛ,"},{"book":"Korinti I","chapter":"11","verse":"15","text":"kɔnɔ ginɛ tan xunsɛxɛ na kuya, na findixi a bɛ nɔrɛ nan na. Xunsɛxɛ kuye fixi ginɛ ma a xunyi makotose nan na."},{"book":"Korinti I","chapter":"11","verse":"16","text":"Xa mixi nde wama na fe matandife, a xa a kolon muxu nun Ala xa danxaniyatɔɛ ɲamae birama na sɛriyɛ nan fɔxɔ ra."},{"book":"Korinti I","chapter":"11","verse":"17","text":"Kɔnɔ fe nde na na wo naxan nabama wo xa malanyie kui, n mu nɔma naxan matɔxɔde. Na nde bama wo xa fe fanyi nan na, a findi fe ɲaaxi ra wo bɛ."},{"book":"Korinti I","chapter":"11","verse":"18","text":"A fɔlɛ, n bara a mɛ a wo mu lanma wo bore ma wo wo malanma tɛmui naxɛ. N laxi a ra nɔndi nde na na kui."},{"book":"Korinti I","chapter":"11","verse":"19","text":"Lantareya na mini wo tagi, na nɔma nɛ a masende nɔndi na naxee bɛ wo ya ma."},{"book":"Korinti I","chapter":"11","verse":"20","text":"Wo na wo malan, wo naxan donma a mu findixi Marigi xa sɛrɛxɛ tɔnxuma xa ra,"},{"book":"Korinti I","chapter":"11","verse":"21","text":"barima ndee e dɛgema e booree xanbi. Donse nun minse luma ndee yi ra, kɔnɔ e booree tan luma kaamɛ ra."},{"book":"Korinti I","chapter":"11","verse":"22","text":"Banxie mu na wo yi ra wo wo dɛgema a nun wo wo minma dɛnnaxɛ? Munfe ra wo yoma Ala xa danxaniyatɔɛ ɲama ma, wo fa setaree rayaagi? N xa munse fala wo bɛ? N xa wo matɔxɔ? N mu wo matɔxɔma na xa fe ra."},{"book":"Korinti I","chapter":"11","verse":"23","text":"Marigi naxan masenxi n bɛ, n bara na dɛntɛgɛ wo bɛ. E Marigi Isa yanfa kɔɛ naxan na, a naxa taami tongo,"},{"book":"Korinti I","chapter":"11","verse":"24","text":"a naxa tantui rasiga Ala ma, a fa taami igira, a a so a fɔxirabirɛe yi ra a falafe ra, «Wo n ko, wo a don. Yi findixi n fate nan na, naxan fixi wo bɛ. Wo xa ratu n ma yi saabui ra.»"},{"book":"Korinti I","chapter":"11","verse":"25","text":"E to gɛ e dɛgede, Isa man naxa tɔnbili tongo, a a fala, «N wuli nan ya, saatɛ wuli naxan baxi mixi gbegbe bɛ. Wo na a min tɛmui yo tɛmui, wo xa ratu n ma yi saabui ra."},{"book":"Korinti I","chapter":"11","verse":"26","text":"Tɛmui yo tɛmui, wo nɛ na taami donma, wo nɛ na minse minma, wo luma Marigi xa faxɛ nan masen na han a gbilen waxati.»"},{"book":"Korinti I","chapter":"11","verse":"27","text":"Na na a ra, mixi yo naxan na taami don, a na minse min binyɛtareɲa kui, a bara yunubi sɔtɔ Marigi fate nun a wuli ra."},{"book":"Korinti I","chapter":"11","verse":"28","text":"Beenun mixi xa na taami don, beenun mixi xa na minse min, a lanma a xa a yɛtɛ mato,"},{"book":"Korinti I","chapter":"11","verse":"29","text":"barima naxan na taami don, a na minse min, a mu a kolon Marigi fate nan a ra, a bara kiiti ɲaaxi sɔtɔ."},{"book":"Korinti I","chapter":"11","verse":"30","text":"Na nan a toxi furemae nun sɛnbɛtaree wuyaxi wo ya ma. Ndee ɲan bara bɛlɛ."},{"book":"Korinti I","chapter":"11","verse":"31","text":"Xa won luma won yɛtɛ mato ra, won mu fama kiiti ɲaaxi sɔtɔde."},{"book":"Korinti I","chapter":"11","verse":"32","text":"Marigi won makiitima nɛ, alako a xa won matinxin, won naxa kiiti ɲaaxi sɔtɔ alɔ duniɲa mixie."},{"book":"Korinti I","chapter":"11","verse":"33","text":"N ngaxakerenyie, na kui, wo xa wo bore mamɛ, wo wo malanma tɛmui naxɛ Marigi xa sɛrɛxɛ tɔnxuma donde."},{"book":"Korinti I","chapter":"11","verse":"34","text":"Xa kaamɛ na mixi ma, a xa a dɛge a xɔnyi, alako a naxa findi kiiti ɲaaxi ra wo xa malanyi kui. N na fa, n fama na fe gbɛtɛe yailande naxee kanaxi wo tagi."}]}