{"data":[{"book":"مەتا","chapter":"13","verse":"1","text":"هەر لەو ڕۆژەدا عیسا لە ماڵ هاتە دەرەوە و لە کەناری دەریاچەی جەلیل دانیشت."},{"book":"مەتا","chapter":"13","verse":"2","text":"خەڵکێکی ئێجگار زۆر لێی کۆبووەوە، هەتا وای لێهات چووە ناو بەلەمێک دانیشت، هەموو خەڵکەکەش لە کەنارەکە ڕاوەستان."},{"book":"مەتا","chapter":"13","verse":"3","text":"بە نموونە باسی زۆر شتی بۆ کردن و فەرمووی: «جوتیارێک چووە دەرەوە تۆو بکات."},{"book":"مەتا","chapter":"13","verse":"4","text":"کە تۆوی دەوەشاند، هەندێکی کەوتنە سەر ڕێگا، باڵندەش هاتن و خواردیانن."},{"book":"مەتا","chapter":"13","verse":"5","text":"هەندێکیش کەوتنە سەر زەوییەکی بەردەڵان کە خۆڵی کەم بوو، خێرا سەریان دەرکرد، چونکە زەوییەکەی قووڵ نەبوو."},{"book":"مەتا","chapter":"13","verse":"6","text":"بەڵام کە ڕۆژ هەڵهات سووتان و وشک بوون، چونکە ڕەگیان نەبوو."},{"book":"مەتا","chapter":"13","verse":"7","text":"هەندێکیشیان کەوتنە نێو دڕکان، دڕکەکان گەورە بوون و خنکاندیانن."},{"book":"مەتا","chapter":"13","verse":"8","text":"بەڵام هەندێکی دیکەیان کەوتنە سەر زەوییەکی باش و بەرهەمیان دا، هەندێک یەک بە سەد و هەندێک یەک بە شەست و هەندێکیش یەک بە سی."},{"book":"مەتا","chapter":"13","verse":"9","text":"ئەوەی گوێی هەیە، با ببیستێت!»"},{"book":"مەتا","chapter":"13","verse":"10","text":"قوتابییەکان هاتن و لێیان پرسی: «بۆچی بە نموونە قسەیان بۆ دەکەیت؟»"},{"book":"مەتا","chapter":"13","verse":"11","text":"وەڵامی دانەوە: «لەبەر ئەوەی بە ئێوە دراوە نهێنی شانشینی ئاسمان بزانن، بەڵام بەوان نەدراوە،"},{"book":"مەتا","chapter":"13","verse":"12","text":"چونکە ئەوەی هەیەتی، پێی دەدرێت و لێی دەڕژێ، بەڵام ئەوەی نییەتی، تەنانەت ئەوەی هەشیەتی لێی دەسەنرێتەوە."},{"book":"مەتا","chapter":"13","verse":"13","text":"لەبەر ئەوە بە نموونە قسەیان بۆ دەکەم:"},{"book":"مەتا","chapter":"13","verse":"14","text":"پێشبینییەکەی ئیشایا لەواندا هاتە دی، کە دەفەرموێ:"},{"book":"مەتا","chapter":"13","verse":"15","text":"چونکە دڵی ئەم گەلە ڕەق بووە و"},{"book":"مەتا","chapter":"13","verse":"16","text":"بەڵام ئێوە، خۆزگە دەخوازرێت بە چاوتان، چونکە دەبینن، بە گوێتان، چونکە دەبیستن."},{"book":"مەتا","chapter":"13","verse":"17","text":"ڕاستیتان پێ دەڵێم: زۆر پێغەمبەر و پیاوچاک بە ئاواتەوە بوون ئەوە ببینن کە ئێوە دەیبینن بەڵام نەیانبینی، ئەوەش ببیستن کە ئێوە دەیبیستن، بەڵام نەیانبیست."},{"book":"مەتا","chapter":"13","verse":"18","text":"«کەواتە گوێ لە واتای نموونەی جوتیارەکە بگرن:"},{"book":"مەتا","chapter":"13","verse":"19","text":"هەرکەسێک پەیامی شانشین ببیستێت و تێینەگات، شەیتان13‏:19 یۆنانی: خراپەکارەکە.‏ دێت و ئەوەی لە دڵیدا تۆوکراوە دەیڕفێنێت. ئەمانە ئەو تۆوانەن کە کەوتنە سەر ڕێگاکە."},{"book":"مەتا","chapter":"13","verse":"20","text":"ئەوانەی کەوتنە سەر بەردەڵانەکە، ئەو کەسانەن کە پەیامەکە دەبیستن و دەستبەجێ بە خۆشییەوە وەریدەگرن."},{"book":"مەتا","chapter":"13","verse":"21","text":"بەڵام لەبەر ئەوەی کە ڕەگیان نییە و کاتین، کاتێک لەبەر پەیامەکە تووشی تەنگانە و چەوسانەوە دەبن، یەکسەر دەکەون."},{"book":"مەتا","chapter":"13","verse":"22","text":"ئەوانەش کە کەوتنە نێو دڕکەکان، ئەو کەسانەن کە پەیامەکە دەبیستن، بەڵام خەمی ژیان و فریوخواردنی دەوڵەمەندی پەیامەکە دەخنکێنن، ئیتر بێ بەرهەم دەبن."},{"book":"مەتا","chapter":"13","verse":"23","text":"بەڵام ئەوانەی کەوتنە سەر زەوییە باشەکە، ئەو کەسانەن کە پەیامەکە دەبیستن و لێی تێدەگەن و بەرهەم دەدەن، یەک بە سەد و یەک بە شەست و یەک بە سی.»"},{"book":"مەتا","chapter":"13","verse":"24","text":"نموونەیەکی دیکەی بۆ هێنانەوە و فەرمووی: «شانشینی ئاسمان لە مرۆڤێک دەچێت، تۆوی چاک لە کێڵگەکەی بچێنێت."},{"book":"مەتا","chapter":"13","verse":"25","text":"بەڵام کاتێک خەڵک لە خەودا بوون، دوژمنەکەی هات و لەناو گەنمەکەدا زیزانی چاند و ڕۆیشت."},{"book":"مەتا","chapter":"13","verse":"26","text":"کاتێک گەنمەکە ڕوا و گوڵی دەرکرد، زیزانەکەش دەرکەوت."},{"book":"مەتا","chapter":"13","verse":"27","text":"«کۆیلەی خاوەن ماڵ هاتن و پێیان گوت: ”گەورەم، مەگەر لە کێڵگەکەتدا تۆوی چاکت نەوەشاند، ئیتر ئەم زیزانە لەکوێوە هات؟“"},{"book":"مەتا","chapter":"13","verse":"28","text":"«ئەویش وەڵامی دانەوە: ”دوژمن ئەمەی کردووە.“ کۆیلەکانیش پێیان گوت: ”دەتەوێ بچین زیزانەکان بژار بکەین؟“»"},{"book":"مەتا","chapter":"13","verse":"29","text":"گوتی: «”نەخێر، نەوەک لەگەڵ بژارکردنی زیزان، گەنمیش هەڵبکێشن."},{"book":"مەتا","chapter":"13","verse":"30","text":"هەتا کاتی دروێنە لێگەڕێن با بەیەکەوە پێبگەن، جا لە کاتی دروێنەدا بە سەپانەکان دەڵێم، یەکەم جار زیزانەکە بژار بکەن و بیانکەنە مەڵۆ بۆ ئەوەی بسووتێنرێن، بەڵام گەنمەکە لە ئەمبارەکەم کۆبکەنەوە.“»"},{"book":"مەتا","chapter":"13","verse":"31","text":"نموونەیەکی دیکەی بۆ هێنانەوە و فەرمووی: «شانشینی ئاسمان وەک دەنکە خەرتەلەیەک13‏:31 گیایەکی یەک ساڵەیە و چەندین جۆری هەیە. جۆرێکی لە وڵاتی ئیسرائیل هەیە کە بەرزییەکەی دەگاتە نزیکەی 3 بۆ 4 مەتر.‏ وایە، کە یەکێک بیهێنێت و لە کێڵگەکەیدا بیچێنێ،"},{"book":"مەتا","chapter":"13","verse":"32","text":"هەرچەندە لە هەموو تۆوەکانی دیکە بچووکترە، بەڵام کاتێک گەشە دەکات، ڕووەکێکی گەورەی لێ دەردەچێت و دەبێتە درەخت، تەنانەت باڵندەی ئاسمانیش دێن و لەسەر لقەکانی هێلانە دەکەن.»"},{"book":"مەتا","chapter":"13","verse":"33","text":"نموونەیەکی دیکەی بۆ هێنانەوە: «شانشینی ئاسمان لە هەویرترشێک13‏:33 هەویرترش: هەوێن، خومرە.‏ دەچێت، ئافرەتێک هێنای و کردییە ناو سێ پێوانە13‏:33 یۆنانی: سێ ساتا‏، واتا 22 لیتر.‏ ئاردەوە، هەتا هەمووی هەڵهات.»"},{"book":"مەتا","chapter":"13","verse":"34","text":"عیسا هەموو ئەم بابەتانەی بە نموونە بۆ خەڵکەکە باسکرد، بەبێ نموونە قسەی بۆ نەدەکردن،"},{"book":"مەتا","chapter":"13","verse":"35","text":"تاکو ئەوەی خودا لە ڕێگەی پێغەمبەرەکەوە فەرموویەتی بێتە دی:"},{"book":"مەتا","chapter":"13","verse":"36","text":"ئینجا خەڵکەکەی بەڕێکرد و گەڕایەوە بۆ ماڵ. قوتابییەکانی هاتنە لای و گوتیان: «نموونەی زیزانی ناو کێڵگەکەمان بۆ لێکبدەوە.»"},{"book":"مەتا","chapter":"13","verse":"37","text":"وەڵامی دایەوە: «ئەوەی تۆوە چاکەکەی چاند، کوڕی مرۆڤە."},{"book":"مەتا","chapter":"13","verse":"38","text":"کێڵگەکەش جیهانە، تۆوە چاکەکەش ڕۆڵەکانی شانشینن، زیزانەکەش ڕۆڵەکانی شەیتانن،"},{"book":"مەتا","chapter":"13","verse":"39","text":"دوژمنەکەش کە تۆوی کردن ئیبلیسە، دروێنەکەش کۆتایی زەمانە13‏:39 مەبەست هاتنەوەی مەسیحە کاتێک لەسەر زەوی حوکم دەکات.‏، سەپانەکانیش فریشتەکانن."},{"book":"مەتا","chapter":"13","verse":"40","text":"«هەروەک چۆن زیزانەکە بژارکرا و بە ئاگر سووتێنرا، لە کۆتایی زەمانیشدا وا دەبێت."},{"book":"مەتا","chapter":"13","verse":"41","text":"کوڕی مرۆڤ فریشتەکانی دەنێرێت و هەموو هۆکارێکی گوناه و خراپەکاران لە شانشینییەکەی کۆدەکەنەوە و"},{"book":"مەتا","chapter":"13","verse":"42","text":"فڕێیان دەدەنە ناو کوورەی ئاگرەوە، جا گریان و جیڕەی ددان لەوێ دەبێت."},{"book":"مەتا","chapter":"13","verse":"43","text":"ئەوسا ڕاستودروستان لە شانشینی باوکیاندا وەک ڕۆژ دەدرەوشێنەوە. ئەوەی گوێی هەیە، با ببیستێت!"},{"book":"مەتا","chapter":"13","verse":"44","text":"«شانشینی ئاسمان لە گەنجینەیەک دەچێت لە کێڵگەیەکدا شاردرابێتەوە. کەسێک دەیدۆزێتەوە و دیسان دەیشارێتەوە، ئینجا لە خۆشییان دەچێت و هەرچیی هەیە دەیفرۆشێت و ئەو کێڵگەیەی پێ دەکڕێت."},{"book":"مەتا","chapter":"13","verse":"45","text":"«هەروەها شانشینی ئاسمان لە بازرگانێک دەچێت کە بە شوێن مرواری نایابدا دەگەڕێت."},{"book":"مەتا","chapter":"13","verse":"46","text":"کاتێک مروارییەکی گرانبەها دەدۆزێتەوە، دەچێت هەرچیی هەیە دەیفرۆشێت و مروارییەکەی پێ دەکڕێت."},{"book":"مەتا","chapter":"13","verse":"47","text":"«هەروەها شانشینی ئاسمان لە تۆڕێک دەچێت فڕێدرابێتە دەریاچەوە، لە هەموو جۆرەکانی ماسی کۆدەکاتەوە."},{"book":"مەتا","chapter":"13","verse":"48","text":"کاتێک تۆڕەکە پڕ بوو، ماسیگرەکان ڕایانکێشایە کەنار، باشەکانیان لە سەبەتەدا کۆکردەوە و خراپەکانیشیان فڕێدا."},{"book":"مەتا","chapter":"13","verse":"49","text":"کۆتایی زەمانیش ئاوا دەبێت: فریشتەکان دێن و بەدکاران لەناو ڕاستودروستاندا دەردەهێنن و"},{"book":"مەتا","chapter":"13","verse":"50","text":"فڕێیان دەدەنە ناو کوورەی ئاگرەوە. جا گریان و جیڕەی ددان لەوێ دەبێت.»"},{"book":"مەتا","chapter":"13","verse":"51","text":"عیسا لێی پرسین: «ئایا هەموو ئەمانە تێگەیشتن؟»"},{"book":"مەتا","chapter":"13","verse":"52","text":"جا پێی فەرموون: «لەبەر ئەوە هەر مامۆستایەکی تەورات کە بووەتە قوتابی لە شانشینی ئاسمان، لە خاوەن ماڵێک دەچێت لە گەنجینەکەیدا لە کۆن و نوێ دەربهێنێت.»"},{"book":"مەتا","chapter":"13","verse":"53","text":"کاتێک عیسا ئەم نموونانەی تەواو کرد، لەوێ ڕۆیشت."},{"book":"مەتا","chapter":"13","verse":"54","text":"هاتەوە شارەکەی خۆی، لە کەنیشتەکەیان دەستی کرد بە فێرکردنیان، هەتا ئەوەی سەرسام بوون و گوتیان: «ئەمە ئەم دانایی و پەرجووانەی لەکوێ بوو؟"},{"book":"مەتا","chapter":"13","verse":"55","text":"ئایا ئەمە کوڕی دارتاشەکە نییە؟ ئەی دایکی ناوی مریەم نییە؟ یاقوب و یوسف و شیمۆن و یەهوزا برای نین؟"},{"book":"مەتا","chapter":"13","verse":"56","text":"ئەوە نییە خوشکەکانی هەموویان لەلامانن؟ ئەی ئەمە هەموو ئەمانەی لەکوێ بوو؟»"},{"book":"مەتا","chapter":"13","verse":"57","text":"جا ڕەتیان کردەوە."},{"book":"مەتا","chapter":"13","verse":"58","text":"لەوێ پەرجووی زۆری نەکرد، لەبەر بێباوەڕییان."}]}