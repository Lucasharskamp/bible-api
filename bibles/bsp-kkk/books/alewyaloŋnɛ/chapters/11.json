{"data":[{"book":"ALewy Aloŋnɛ","chapter":"11","verse":"1","text":"Kɔ MARIKI osom Musa kɔ Aruna:"},{"book":"ALewy Aloŋnɛ","chapter":"11","verse":"2","text":"«Nəloku aka Yisrayel:"},{"book":"ALewy Aloŋnɛ","chapter":"11","verse":"3","text":"Nəndetam kəcsɔm sɛm fəp nyɛ yɛŋgbɛyɛnɛ mɛlər mɔ, yɛcnakəmnɛ kɔ yɔntɔyi kəsɔmət-ɛ, pəmɔ wana."},{"book":"ALewy Aloŋnɛ","chapter":"11","verse":"4","text":"Mba ta nəde nəcsɔm sɛm nyɛ yɛŋnakəmnɛ gbǝcǝrǝm ta yɛŋgbɛyɛnɛ mɛlǝr mɔ. Ta nəde nəcsɔm sɔ sɛm nyɛ yɛŋgbɛyɛnɛ mɛlər mɛrəŋ gbǝcǝrǝm ta yɛnakǝmnɛ mɔ, pəmɔ sɛm nyɛ: Yɔkɔmɛ yɛŋnakəmnɛ, mba yɛŋgbɛyɛnɛ fɛ mɛlər, yɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"5","text":"Debem da dəmasar sɔ dɛŋnakəmnɛ, mba dɛŋgbɛyɛnɛ fɛ mɛlər, dɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"6","text":"Tɔrɔp tɛŋnakəmnɛ, mba pɛŋgbɛyɛnɛ fɛ mɛlər, pɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"7","text":"Asɔp ŋɛŋgbɛyɛnɛ mɛlər, mba ŋɔfɔnakəmnɛ yeri pəmɔ wana, ŋɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"8","text":"Ta nəsɔm sɛm ya asɔp, ta nəgbuŋɛnɛ ŋefi ŋa yi. Ŋɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"9","text":"Ntɛ tɔyɔnɛ sɛm nyɛ yeyi dəromun mɔ, nyɛ yɔ awosɛ nu kəde kəcsɔm: Sɛm nyɛ yɔyɔ yɛŋɛrnɛnɛ kɔ wokwok mɔ fəp, kɔ yeyi dəromun mɔ, tɔyɔnɛ dəcəba tɔyɔnɛ dəcəŋgbɔkɔ."},{"book":"ALewy Aloŋnɛ","chapter":"11","verse":"10","text":"Mba sɛm yɛfɛt yɛfɛt kɔ yɔpɔŋ nyɛ yeyi dəromun mɔ fəp, tɔyɔnɛ dəcəba tɔyɔnɛ dəcəŋgbɔkɔ, yeliŋɛ-liŋɛ nyɛ yɔntɔyɔ wokwok kɔ yɛŋɛrnɛnɛ mɔ, nəter yɔtɔsɔk yayɔkɔ."},{"book":"ALewy Aloŋnɛ","chapter":"11","verse":"11","text":"Nəter sɛm yayɔkɔ, ta nəsɔm yi. Nəkɛmbərnɛ kəcgbuŋɛnɛ yi, nəlɔm pefi pa yi pəmɔ pəyikyik mpɛ nənter mɔ."},{"book":"ALewy Aloŋnɛ","chapter":"11","verse":"12","text":"Nəter sɛm ya dəromun fəp nyɛ yɔntɔyɔ yɛŋɛrnɛnɛ kɔ wokwok mɔ."},{"book":"ALewy Aloŋnɛ","chapter":"11","verse":"13","text":"Kɔ bɛmp nyɛ yɔ nəndeter, ta nəde nəcsɔm yi, yɔsɔk fɛ nnɔ nəyi mɔ: Asiksik, ayɔfən, asiksik ŋa dəkəba,"},{"book":"ALewy Aloŋnɛ","chapter":"11","verse":"14","text":"aŋkəlokəlo, təŋgbɛ kɔ dokomɛnɛ da yi,"},{"book":"ALewy Aloŋnɛ","chapter":"11","verse":"15","text":"bɛmp yaser kɔ dokomɛnɛ da yi fəp,"},{"book":"ALewy Aloŋnɛ","chapter":"11","verse":"16","text":"otəris, awump ŋa dare, acəmɛcəmɛ, abəkar kɔ dokomɛnɛ da yi,"},{"book":"ALewy Aloŋnɛ","chapter":"11","verse":"17","text":"awump ŋa dop kɔ dokomɛnɛ da ŋi, aŋgbeŋgbəlec,"},{"book":"ALewy Aloŋnɛ","chapter":"11","verse":"18","text":"antombon, ayɔfən,"},{"book":"ALewy Aloŋnɛ","chapter":"11","verse":"19","text":"kətɛp kɔ dokomɛnɛ da yi, kɔ tempirfin."},{"book":"ALewy Aloŋnɛ","chapter":"11","verse":"20","text":"Nəter yeyi wəyeŋ yɛfɛt yɛfɛt nyɛ yɔyɔ banca yɛcfɛlər kɔ yɔckɔt wɛcək wa yi maŋkəlɛ kəroŋ mɔ, yɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"21","text":"Mba yoyokɛ-yokɛ yɛfɛt yɛfɛt dacɔ nyɛ yɔyɔ banca yɛcfɛlər mba yɔckɔtɛnɛ sɔ wɛcək maŋkəlɛ mɔ, nəntam kəsɔm nyɛ yɔyɔ wɛcək mɛrəŋ nwɛ wɛntam kəsɔŋɛ yi kəyokɛ dəntɔf mɔ."},{"book":"ALewy Aloŋnɛ","chapter":"11","verse":"22","text":"Yoyokɛ-yokɛ nyɛ yɛŋfɛlər mɔ, nyɛ yɔ nənde nəctam kəcsɔm: Dokomɛnɛ da cəlaŋkəma kɔ cəcal."},{"book":"ALewy Aloŋnɛ","chapter":"11","verse":"23","text":"Mba yeŋesǝm yɛfɛt yɛfɛt yɔlɔma nyɛ yɔyɔ banca yɛcfɛlər, yɔckɔt sɔ wɛcək maŋkəlɛ wa yi kəroŋ mɔ fəp, yɔsɔk fɛ nnɔ nəyi mɔ, nəde nəter yi."},{"book":"ALewy Aloŋnɛ","chapter":"11","verse":"24","text":"Sɛm nyɛ yɔŋsɔŋɛ nu kətɔsɔk: Nwɛ o nwɛ ogbuŋɛnɛ wefi wa yi, wəkayi ɔsɔk fɛ haŋ dec dɛkalɛ."},{"book":"ALewy Aloŋnɛ","chapter":"11","verse":"25","text":"Nwɛ o nwɛ ɔntɔmpər wɛsɛm wefi wawɔkɔ mɔ, pǝmar pəyak yamos yɔn, wəkayi ɔsɔk fɛ haŋ dec dɛkalɛ."},{"book":"ALewy Aloŋnɛ","chapter":"11","verse":"26","text":"Wɛsɛm nwɛ o nwɛ wɔntɔgbɛyɛnɛ mɛlər belbel kɔ pəyɔnɛ fɛ ti ta wɛŋnakəmnɛ kɔ wendeŋesǝm pǝmɔ wana-ɛ, wɔsɔk fɛ nnɔ nəyi mɔ. Nwɛ o nwɛ oŋgbuŋɛnɛ wi mɔ, ɔsɔk fɛ."},{"book":"ALewy Aloŋnɛ","chapter":"11","verse":"27","text":"Wɛsɛm nwɛ o nwɛ wɔyɔ wɛcək maŋkəlɛ nwɛ wɔyɔ sɛnc mɔ, wɔsɔk fɛ nnɔ nəyi mɔ. Nwɛ o nwɛ oŋgbuŋɛnɛ wefi wa yi, ɔsɔk fɛ haŋ dec dɛkalɛ."},{"book":"ALewy Aloŋnɛ","chapter":"11","verse":"28","text":"Nwɛ o nwɛ ɔtɔmpər wefi wa yi, pəyak yamos yɔn, ɔsɔk fɛ haŋ dec dɛkalɛ. Yɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"29","text":"Sɛm yeliŋɛ-liŋɛ nyɛ yɛŋsɛp dəntɔf mɔ, nyɛ yɔntɔsɔk nnɔ nəyi mɔ: Agbɛlkɛc, wer, asel kɔ dokomɛnɛ da yi,"},{"book":"ALewy Aloŋnɛ","chapter":"11","verse":"30","text":"sokedɔŋkɛ, acakar, kəmbəmbərət, tɛgbəcmɔtɛ, kɔ akəlencen."},{"book":"ALewy Aloŋnɛ","chapter":"11","verse":"31","text":"Sɛm yɛfɛt yeliŋɛ-liŋɛ yɛsɛp dacɔ, nyɛ yɔtɔsɔk nnɔ nəyi mɔ. Nwɛ o nwɛ ogbuŋɛnɛ pefi pa yi, ɔsɔk fɛ haŋ dec dɛkalɛ."},{"book":"ALewy Aloŋnɛ","chapter":"11","verse":"32","text":"Paka mpɛ o mpɛ pɔ peliŋɛ-liŋɛ papɔkɔ pin pefi payi pɛntɛmpɛnɛ kəroŋ, pɔsɔk fɛ: Tɔyɔnɛ apɛpɛ, yamos, akata, alɔba, paka mpɛ o mpɛ andegbuŋsərɛnɛ mɔ. Payaksɛ paka papɔkɔ domun, mba pɔsɔk fɛ haŋ dec dɛkalɛ. Kɔ dɔfɔy dencepər-ɛ, pɔŋsɔk oŋ."},{"book":"ALewy Aloŋnɛ","chapter":"11","verse":"33","text":"Pɛsɛl mpɛ o mpɛ pɔ yeliŋɛ-liŋɛ yayɔkɔ pin pefi payi pɛntɛmpɛnɛ disrɛ ca cəlɔma kəroŋ, pɔsɔk fɛ sɔ, nəwɔkəc pɛsɛl papɔkɔ."},{"book":"ALewy Aloŋnɛ","chapter":"11","verse":"34","text":"Peri mpɛ o mpɛ pɔ aloŋər domun ndɛ dɛyɛfɛ pɛsɛl papɔkɔ disrɛ mɔ, pɔsɔk fɛ sɔ. Kɔ pəyɔnɛ pomun pɔ-ɛ, pɔsɔk fɛ, peyi oŋ pɛbɛrɛ mpɛ o mpɛ disrɛ."},{"book":"ALewy Aloŋnɛ","chapter":"11","verse":"35","text":"Paka mpɛ o mpɛ pɔ pefi pa pin pa yeliŋɛ-liŋɛ yayɔkɔ pɛntɛmpɛnɛ kəroŋ, pɔsɔk fɛ. Kɔ tɔyɔnɛ pɛntɛmpɛnɛ pɔcɔfɛ cəcom disrɛ-ɛ, paləsər pi, pɔcɔfɛ kəcom papɔkɔ pɔsɔk fɛ oŋ nnɔ nəyi mɔ."},{"book":"ALewy Aloŋnɛ","chapter":"11","verse":"36","text":"Kɔ pefi pa yeliŋɛ-liŋɛ papɔkɔ pin pɛntɛmpɛnɛ dəkələmp kɔ pəyɔnɛ fɛ ti, dəkəŋgbɔkɔ-ɛ, domun dadɔkɔ dɔsɔk, mba fum wəkɔ ɔŋkɔwurɛ pi dənda dəromun mɔ, ɔsɔk fɛ."},{"book":"ALewy Aloŋnɛ","chapter":"11","verse":"37","text":"Kɔ pefi payi pɛntɛmpɛnɛ mɛŋgbɛn mɔkɔ pəmar pakɔbɔf mɔ kəroŋ-ɛ, mɛŋgbɛn mamɔkɔ mɔsɔk."},{"book":"ALewy Aloŋnɛ","chapter":"11","verse":"38","text":"Mba kɔ pəyɔnɛ a ampuk mɛŋgbɛn mamɔkɔ teta kədi-ɛ, a pefi pa peliŋɛ-liŋɛ papɔkɔ pɛctɛmpɛnɛ mi kəroŋ-ɛ, mɛŋgbɛn mamɔkɔ mɔsɔk fɛ nnɔ nəyi mɔ."},{"book":"ALewy Aloŋnɛ","chapter":"11","verse":"39","text":"Kɔ tɔyɔnɛ wɛsɛm nwɛ aŋwosɛ nu kəsɔm mɔ, wefi wisərka, nwɛ o nwɛ oŋgbuŋɛnɛ wi mɔ, ɔsɔk fɛ haŋ dec dɛkalɛ."},{"book":"ALewy Aloŋnɛ","chapter":"11","verse":"40","text":"Nwɛ o nwɛ ɔsɔm sɛm ya pefi papɔkɔ, pəyak yamos yɔn, ɔsɔk fɛ haŋ dec dɛkalɛ. Nwɛ o nwɛ ɔtɔmpər sɔ pefi papɔkɔ mɔ, pəyak yamos yɔn, ɔsɔk fɛ haŋ dec dɛkalɛ."},{"book":"ALewy Aloŋnɛ","chapter":"11","verse":"41","text":"Nəter yeliŋɛ-liŋɛ yɛfɛt fəp nyɛ yɛŋsɛp dəntɔf mɔ, pəyikyik pɔ, ta nəsɔm yi."},{"book":"ALewy Aloŋnɛ","chapter":"11","verse":"42","text":"Nəter yeliŋɛ-liŋɛ dəntɔf, kɔ nyɛ yeŋliŋɛ kor ka yi kəroŋ mɔ, kɔ nyɛ yɔŋkɔtɛ wɛcək maŋkəlɛ kɔ pəyɔnɛ fɛ ti wɛcək wecepər maŋkəlɛ mɔ, pəyikyik pɔ."},{"book":"ALewy Aloŋnɛ","chapter":"11","verse":"43","text":"Ta nəsɔŋnɛ kətɔsɔk nkɛ anter mɔ teta yeliŋɛ-liŋɛ yɛfɛt nyɛ yɛŋsɛp mɔ. Ta nəwosɛ yogbuŋɛnɛ nu, yɔsɔŋɛ nu kətɔsɔk."},{"book":"ALewy Aloŋnɛ","chapter":"11","verse":"44","text":"MARIKI iyɔnɛ, Kanu konu. Nədeyɔnɛ afum acempi aŋɛ ampus'em mɔ, bawo ina MARIKI, incemp. Ta nəsɔŋnɛ kətɔsɔk teta yeliŋɛ-liŋɛ yɛfɛt nyɛ yɛŋsɛp dəntɔf mɔ."},{"book":"ALewy Aloŋnɛ","chapter":"11","verse":"45","text":"MARIKI iyɔnɛ nwɛ ɛnapɛnɛ nu atɔf ŋa Misira, ideyɔnɛ Kanu konu mɔ. Nəyɔnɛ afum acempi aŋɛ ampus'em mɔ, bawo ina MARIKI, incemp."},{"book":"ALewy Aloŋnɛ","chapter":"11","verse":"46","text":"Sariyɛ sasɔkɔ səcəmɛ sɛm darəŋ, bɛmp, yɛŋɛrəŋ ya dəromun fəp kɔ yeliŋɛ-liŋɛ ya dəntɔf fəp,"},{"book":"ALewy Aloŋnɛ","chapter":"11","verse":"47","text":"ntɛ tɔŋsɔŋɛ pagbɛy sɛm yosoku kɔ yɔtɔsɔk mɔ, sɛm nyɛ awosɛ kəsɔm kɔ nyɛ antɔwosɛ kəsɔm mɔ.»"}]}