{"data":[{"book":"2 Mbiri","chapter":"3","verse":"1","text":"Pamenepo Solomoni anayamba kumanga Nyumba ya Yehova mu Yerusalemu pa Phiri la Moriya, pamene Yehova anaonekera Davide abambo ake. Panali pabwalo lopunthirapo tirigu la Arauna Myebusi, malo amene anapereka Davide."},{"book":"2 Mbiri","chapter":"3","verse":"2","text":"Iye anayamba kumanga pa tsiku lachiwiri la mwezi wachiwiri m始chaka chachinayi cha ulamuliro wake."},{"book":"2 Mbiri","chapter":"3","verse":"3","text":"Maziko amene Solomoni anayika pomanga Nyumba ya Mulungu ndi awa: Mulitali munali mamita 27, mulifupi munali mamita asanu ndi anayi (potsata miyeso yakale)."},{"book":"2 Mbiri","chapter":"3","verse":"4","text":"Chipinda cha polowera mulitali mwake chinali mamita asanu ndi anayi ofanana ndi mulifupi mwake mwa nyumbayo. Msinkhu wake unali mamita 54."},{"book":"2 Mbiri","chapter":"3","verse":"5","text":"Chipinda chachikulu, khoma lake anakhomera matabwa a payini ndipo analikutira ndi golide wabwino ndi kulikongoletsa ndi zithunzi za kanjedza ndi maunyolo."},{"book":"2 Mbiri","chapter":"3","verse":"6","text":"Iye anakongoletsa Nyumba ya Mulunguyo ndi miyala yokongola. Ndipo golide amene anagwiritsa ntchito anali golide wa ku Paravaimu."},{"book":"2 Mbiri","chapter":"3","verse":"7","text":"Iye anakutira ndi golide mitanda ya ku denga, maferemu a zitseko, makoma ndi zitseko za Nyumba ya Mulungu, ndipo anajambula Akerubi m始makoma mwake."},{"book":"2 Mbiri","chapter":"3","verse":"8","text":"Iye anamanga Malo Opatulika Kwambiri ndipo mulitali mwake munali mofanana ndi mulifupi mwa Nyumba mamita asanu ndi anayi. Anakuta m始kati mwake ndi golide wosalala wolemera matani makumi awiri."},{"book":"2 Mbiri","chapter":"3","verse":"9","text":"Misomali yagolide imalemera magalamu 570. Anakutanso ndi golide zipinda zapamwamba."},{"book":"2 Mbiri","chapter":"3","verse":"10","text":"Ku Malo Opatulika Kwambiri iye anapangako Akerubi awiri achitsulo ndipo anawakuta ndi golide."},{"book":"2 Mbiri","chapter":"3","verse":"11","text":"Kutalika kwa mapiko onse a Akerubi kunali mamita asanu ndi anayi. Phiko la Kerubi woyamba linali loposerapo mamita awiri ndipo limakhudza khoma la Nyumba ya Mulungu, pamene phiko linalo, lotalikanso koposerapo mamita awiri, limakhudza phiko la Kerubi winayo."},{"book":"2 Mbiri","chapter":"3","verse":"12","text":"Chimodzimodzinso phiko la Kerubi wachiwiri linali loposerapo mamita awiri ndipo limakhudza mbali ina ya khoma la Nyumba ya Mulungu, ndipo linalo limene linalinso loposera mamita awiri, limakhudza phiko la Kerubi woyamba uja."},{"book":"2 Mbiri","chapter":"3","verse":"13","text":"Mapiko a Akerubiwa akawatambasula amatalika mamita asanu ndi anayi. Akerubiwa anayimirira pa mapazi awo, kuyang始ana chipinda chachikulu."},{"book":"2 Mbiri","chapter":"3","verse":"14","text":"Solomoni anapanga nsalu zotchingira zobiriwira, zapepo ndi zofiira ndi nsalu zofewa zosalala, atajambulapo Akerubi."},{"book":"2 Mbiri","chapter":"3","verse":"15","text":"Kutsogolo kwa Nyumba ya Mulungu anamangako zipilala ziwiri, zimene zonse pamodzi zinali zotalika mamita khumi ndi asanu ndi theka; chipilala chilichonse chinali ndi mutu woposera mamita awiri."},{"book":"2 Mbiri","chapter":"3","verse":"16","text":"Iye anapanga maunyolo olumikizanalumikizana ndipo anawayika pamwamba pa zipilalazo. Anapanganso makangadza 100 ndipo anawalumikiza ku maunyolo aja."},{"book":"2 Mbiri","chapter":"3","verse":"17","text":"Solomoni anayimika nsanamirazo kutsogolo kwa Nyumba ya Mulungu, imodzi mbali ya kummwera ndi inayo mbali ya kumpoto. Nsanamira ya kummwera anayitcha Yakini ndipo ya kumpoto anayitcha Bowazi."}]}