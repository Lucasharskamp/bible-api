{"data":[{"book":"Nehemia","chapter":"12","verse":"1","text":"Magi e jodolo kod jo-Lawi mane odwogo gi Zerubabel wuod Shealtiel kod Jeshua:"},{"book":"Nehemia","chapter":"12","verse":"2","text":"Amaria, Maluk, Hatush,"},{"book":"Nehemia","chapter":"12","verse":"3","text":"Shekania, Rehum, Meremoth,"},{"book":"Nehemia","chapter":"12","verse":"4","text":"Ido, Ginethon, Abija,"},{"book":"Nehemia","chapter":"12","verse":"5","text":"Mijamin, Moadia, Bilga,"},{"book":"Nehemia","chapter":"12","verse":"6","text":"Shemaya, Joyarib, Jedaya,"},{"book":"Nehemia","chapter":"12","verse":"7","text":"Salu, Amok, Hilkia kod Jedaya."},{"book":"Nehemia","chapter":"12","verse":"8","text":"Jo-Lawi to ne gin: Jeshua, Binui, Kadmiel, Sherebia, Juda, kod Matania ma bende notelo ne weche mag goyo erokamano kaachiel gi jotich kode."},{"book":"Nehemia","chapter":"12","verse":"9","text":"Bakbukia kod Uni, gi jotich kaachiel kodgi nochungʼ momanyore kodgi kuom tije duto."},{"book":"Nehemia","chapter":"12","verse":"10","text":"Jeshua ne en wuon Joyakim,"},{"book":"Nehemia","chapter":"12","verse":"11","text":"Joyada ne wuon Jonathan,"},{"book":"Nehemia","chapter":"12","verse":"12","text":"E ndalo Joyakim, jodolo mane jotend dhoudi ne gin:"},{"book":"Nehemia","chapter":"12","verse":"13","text":"koa e anywola Ezra ne en Meshulam;"},{"book":"Nehemia","chapter":"12","verse":"14","text":"koa e anywola Maluk ne en Jonathan;"},{"book":"Nehemia","chapter":"12","verse":"15","text":"koa e anywola Harim ne en Adna;"},{"book":"Nehemia","chapter":"12","verse":"16","text":"koa e anywola Ido ne en Zekaria;"},{"book":"Nehemia","chapter":"12","verse":"17","text":"koa e anywola Abija ne en Zikri;"},{"book":"Nehemia","chapter":"12","verse":"18","text":"koa e anywola Bilga ne en Shamua;"},{"book":"Nehemia","chapter":"12","verse":"19","text":"koa e anywola Joyarib ne en Matenai;"},{"book":"Nehemia","chapter":"12","verse":"20","text":"koa e anywola Salu ne en Kalai;"},{"book":"Nehemia","chapter":"12","verse":"21","text":"koa e anywola Hilkia ne en Hashabia;"},{"book":"Nehemia","chapter":"12","verse":"22","text":"Jotend miech jo-Lawi e ndalo mar Eliashib; Joyada, Johanan kod Jadua, kaachiel gi joma ne jodolo, nondik nying-gi e kinde loch mar Darius ruodh Pasia."},{"book":"Nehemia","chapter":"12","verse":"23","text":"Jotend mier mane ni e dier nyikwa Lawi nyaka e ndalo mar Johanan wuod Eliashib nondik nying-gi e kitap weche mag ndalo."},{"book":"Nehemia","chapter":"12","verse":"24","text":"To jotend jo-Lawi ne gin: Hashabia, Sherebia, Jeshua wuod Kadmiel, kod jotich kaachiel kodgi, mane ochungʼ ka ngʼiyore ka gipako Nyasaye kendo gidwokone erokamano ka jomoko omo wer to jomoko olo mana kaka Daudi ngʼat Nyasaye nondiko."},{"book":"Nehemia","chapter":"12","verse":"25","text":"Matania, Bakbukia, Obadia, Meshulam, Talmon kod Akub ne gin jorit dhorangeye ma bende ne ngʼiyo kuonde keno man yo rangach."},{"book":"Nehemia","chapter":"12","verse":"26","text":"Negitiyo e ndalo Joyakim wuod Jeshua, wuod Jozadak, to kendo e ndalo jatelo Nehemia kod Ezra ma jadolo kendo jandiko."},{"book":"Nehemia","chapter":"12","verse":"27","text":"E sa mane igwedho ohinga mar Jerusalem, jo-Lawi nowal oa kama negidakie mine okelgi Jerusalem mondo gitim nyasi gi mor mogundho gi wende mag erokamano kendo ka gigoyo ongengʼo, nyatiti kod orutu."},{"book":"Nehemia","chapter":"12","verse":"28","text":"Jower bende nokel kanyakla koa e gwenge machiegni gi Jerusalem kaka miech jo-Netofath,"},{"book":"Nehemia","chapter":"12","verse":"29","text":"Beth Gilgal, kod e gwengʼ Geba gi Azmaveth, nimar jower nosegero miechgi giwegi machiegni gi Jerusalem."},{"book":"Nehemia","chapter":"12","verse":"30","text":"Ka jodolo gi jo-Lawi nosepwodhore maler kaka chik dwaro, ne gipwodho ji, dhorangeye, to gi ohinga."},{"book":"Nehemia","chapter":"12","verse":"31","text":"Ne akelo jotend Juda nyaka ewi ohinga. Bende ne ayiero migepe ariyo madongo mag jower mondo odwok erokamano ni Nyasaye. Achiel kuomgi ne ochungʼ ewi ohinga korachwich, kochiko kama iluongo ni Dhoranga Owuoyo."},{"book":"Nehemia","chapter":"12","verse":"32","text":"Hoshaya kod nus mar jotend Juda noluwogi,"},{"book":"Nehemia","chapter":"12","verse":"33","text":"kaachiel gi Azaria, Ezra, Meshulam,"},{"book":"Nehemia","chapter":"12","verse":"34","text":"Juda, Benjamin, Shemaya, Jeremia,"},{"book":"Nehemia","chapter":"12","verse":"35","text":"kaachiel gi jodolo moko man-gi turumbete, kod Zekaria wuod Jonathan, wuod Shemaya, wuod Matania, wuod Mikaya, wuod Zakur, wuod Asaf,"},{"book":"Nehemia","chapter":"12","verse":"36","text":"kod jotich kaachiel kode kaka: Shemaya, Azarel, Milalai, Gilalai, Maai, Nethanel, Juda kod Hanani ka gin-gi thumbe migoyo mane olos gi Daudi ka giluwo kor ohinga mi gikadho ewi od Daudi ngʼat Nyasaye. Ezra ma jandiko notelonegi."},{"book":"Nehemia","chapter":"12","verse":"37","text":"E Ranga Soko negidhi nyime wangʼ achiel ka giidho raidhi mar Dala Maduongʼ mar Daudi ka giluwo kor ohinga mi gikadho ewi od Daudi nyaka e Dhoranga Pi mantiere yo wuok chiengʼ."},{"book":"Nehemia","chapter":"12","verse":"38","text":"Migawo mar jower mar ariyo nowuotho kochiko komachielo. Ne aluwogi nyaka ewi ohinga malo, kaachiel gi nus mar ji ka gikalo kama Oger Motingʼore gi Malo mar Kendo mag Mach nyaka e Ohinga Malach,"},{"book":"Nehemia","chapter":"12","verse":"39","text":"negikadho Ranga Efraim, Ranga Jeshana, Ranga Rech, Kama Otingʼore gi Malo mar Hananel kod Kama Otingʼore gi Malo ma Mia Achiel nyaka ochopo Ranga Rombe. Negichungo e Ranga Od jarito."},{"book":"Nehemia","chapter":"12","verse":"40","text":"Bangʼ ka migepe ariyo mar jowergo nosedwoko erokamano ni Nyasaye; negikawo keregi e od Nyasaye, eka an bende kamano kaachiel gi nus mar jotelo,"},{"book":"Nehemia","chapter":"12","verse":"41","text":"gi jodolo kaka, Eliakim, Maseya, Miniamin, Mikaya, Elioenai, Zekaria gi Hanania ka gin kod turumbete mag-gi."},{"book":"Nehemia","chapter":"12","verse":"42","text":"Bende ne nitiere Maseya, Shemaya, Eliazar, Uzi, Jehohanan, Malkija, Elam kod Ezer. Jower nower kotelnegi gi Jezrahia."},{"book":"Nehemia","chapter":"12","verse":"43","text":"To e odiechiengno negichiwo misango maduongʼ ka gimor nikech Nyasaye ne osemiyogi mor maduongʼ. Mon kod nyithindo bende ne mor. Koko mar mor mane ni e Jerusalem ne inyalo winjo gi kuma bor."},{"book":"Nehemia","chapter":"12","verse":"44","text":"E sechego ji noyier mondo orit kuonde keno mag chiwruok, olembe mokwongo kod achiel kuom apar. Ne puothe machiegni gi mier matindo, negikelo e od keno bath gigo midwaro kuom Chik ne jodolo kod jo-Lawi, nimar Juda ne mor gi puonj mar jodolo gi jo-Lawi."},{"book":"Nehemia","chapter":"12","verse":"45","text":"Negitiyo tich Nyasachgi kod tich mar pwodhruok, mana kaka jower gi jorit Rangeye notimo, kaluwore gi chike mag Daudi kod wuode Solomon."},{"book":"Nehemia","chapter":"12","verse":"46","text":"E ndalo mar Daudi kod Asaf ema ne telone wende mag pak kod mag goyo erokamano ni Nyasaye nochakore."},{"book":"Nehemia","chapter":"12","verse":"47","text":"Kendo e ndalo Zerubabel gi Nehemia, jo-Israel duto nochako kelo pok mapile pile ni jower kod jorit dhorangeye. Bende negiketo tenge pok ni jo-Lawi mamoko, to jo-Lawi bende nomiyo nyikwa Harun pokgi."}]}