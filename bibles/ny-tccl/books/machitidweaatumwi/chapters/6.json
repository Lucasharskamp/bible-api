{"data":[{"book":"Machitidwe a Atumwi","chapter":"6","verse":"1","text":"Mʼmasiku amenewo pamene chiwerengero cha ophunzira chinkachuluka, Ayuda a Chihelene pakati pawo anadandaula chifukwa cha Ayuda a Chihebri chifukwa amasiye awo samawagawira chakudya cha tsiku ndi tsiku."},{"book":"Machitidwe a Atumwi","chapter":"6","verse":"2","text":"Tsono Atumwi khumi ndi awiriwo anasonkhanitsa ophunzira onse pamodzi ndipo anati, “Nʼkosayenera kuti ife tisiye kulalikira Mawu a Mulungu ndi kuyangʼanira za chakudya."},{"book":"Machitidwe a Atumwi","chapter":"6","verse":"3","text":"Choncho abale, sankhani pakati panu anthu asanu ndi awiri a mbiri yabwino, odzazidwa ndi Mzimu Woyera ndi anzeru. Ife tidzawapatsa udindo oyangʼanira."},{"book":"Machitidwe a Atumwi","chapter":"6","verse":"4","text":"Koma ife tidzadzipereka kuti tizipemphera ndi kulalikira mawu.”"},{"book":"Machitidwe a Atumwi","chapter":"6","verse":"5","text":"Mawu amenewa anakondweretsa gulu lonse la anthu. Iwo anasankha, Stefano, munthu wodzazidwa ndi chikhulupiriro ndiponso Mzimu Woyera; anasankhanso Filipo, Prokoro, Nikanora, Timo, Parmena ndi Nikolao amene anatembenuka mtima ndi kulowa Chiyuda kuchokera kwa Antiokeya."},{"book":"Machitidwe a Atumwi","chapter":"6","verse":"6","text":"Iwo anapereka anthuwa kwa atumwi amene anawapempherera ndi kuwasanjika manja."},{"book":"Machitidwe a Atumwi","chapter":"6","verse":"7","text":"Ndipo Mawu a Mulungu anapitirira kufalikira. Chiwerengero cha ophunzira mu Yerusalemu chinakula mofulumira ndipo ansembe ochuluka anakhulupirira."},{"book":"Machitidwe a Atumwi","chapter":"6","verse":"8","text":"Stefano, munthu wodzazidwa ndi chisomo cha Mulungu ndi mphamvu anachita zodabwitsa ndiponso zizindikiro zazikulu pakati pa anthu."},{"book":"Machitidwe a Atumwi","chapter":"6","verse":"9","text":"Panauka mtsutso kuchokera kwa anthu a ku Kurene ndi a ku Alekisandriya komanso a ku dera la Silisiya ndi Asiya, otchedwa a Sunagoge ya Mfulu. Anthu amenewa anayamba kutsutsana ndi Stefano."},{"book":"Machitidwe a Atumwi","chapter":"6","verse":"10","text":"Koma iwo sanathe kumugonjetsa chifukwa iye ankayankhula ndi nzeru zimene Mzimu Woyera anamupatsa."},{"book":"Machitidwe a Atumwi","chapter":"6","verse":"11","text":"Iwo ananyengerera anthu ena mwamseri kuti anene kuti, “Ife tinamva Stefano akuchitira chipongwe Mose ndiponso Mulungu.”"},{"book":"Machitidwe a Atumwi","chapter":"6","verse":"12","text":"Motero anawutsa mitima ya anthu, akulu ndi aphunzitsi amalamulo. Anamugwira Stefano ndi kumubweretsa ku Bwalo Lalikulu."},{"book":"Machitidwe a Atumwi","chapter":"6","verse":"13","text":"Iwo anabweretsa mboni zonama zimene zinati, “Munthu uyu akupitirirabe kuyankhula mawu onyoza malo oyera ndi malamulo."},{"book":"Machitidwe a Atumwi","chapter":"6","verse":"14","text":"Pakuti tinamumva akunena kuti Yesu uja wa ku Nazareti adzawononga malo ano ndiponso kusintha miyambo imene Mose anatipatsa.”"},{"book":"Machitidwe a Atumwi","chapter":"6","verse":"15","text":"Onse amene anakhala pansi Mʼbwalo Lalikulu anamuyangʼanitsitsa Stefano, ndipo anaona kuti nkhope yake ikuwala ngati ya mngelo."}]}