{"data":[{"book":"Akaloma","chapter":"7","verse":"1","text":"Makalongo bango, mammanyanga agambakunnengela, gambu mmoa magamanyangite Malagilo. Malagilo gantawala mundu mangobu abi mmomi."},{"book":"Akaloma","chapter":"7","verse":"2","text":"Magambu munkege ojwatoligwe na analome kila kingobu atabigwa na malagilo kingobu angwanamundu pababe bwomi, nambu angwanamundu pabajomoka malagilo genia gantabaje kabena munkege jwenio."},{"book":"Akaloma","chapter":"7","verse":"3","text":"Yene munkege jwenio andatoline na analome bange nakongo angwanamundu babi amommi, akemigwa nngongola, nambu anda angwanamundu bajomwike, munkege jwenio aba agabwa mumalagilo na ata akatoline na analome bange, nngongolaje."},{"book":"Akaloma","chapter":"7","verse":"4","text":"Yene nga apammilingite makalongo, mangweto uyo nhwilangite, mmi kutawaligwaje na Malagilo gambu mangwetomwe ngi ipagwa ya mmele gwa Kilisto, ngoe mmi bakwe ojwayoigwe kuboka kwa abawile yene tupaligwa kummegele Nnoongo."},{"book":"Akaloma","chapter":"7","verse":"5","text":"Gambu apatakiba takatama kimmele tu, tama mbaja ngijikolakeigwa na malagilo, ubaja ngutenda maengo mummele gwito, nu tuboa ngutugwele mukiu."},{"book":"Akaloma","chapter":"7","verse":"6","text":"Nambu ngoe tubi agabwa kuboka mumalagilo, tubokite mukilebe chache echikitubeka tube takabanda. Ngoe tubegelela kabeje na ndela ja lolo ja Malagilo ga Musa agaandikigwe nambu kwa ndela nhyono ja Uhuke."},{"book":"Akaloma","chapter":"7","verse":"7","text":"Bo, tulenga, kube Malagilo ga Musa nga mabaja? Napachokuje! Nambu panga Malagilo, nenga kabi manyije kulokalela ilebe yabange nga nike, anda Malagilo gakalengitije, “Makalokaleje.”"},{"book":"Akaloma","chapter":"7","verse":"8","text":"Kukube muamuli jenie, mabaja ngagapata ndela jukolakea mabaja ndu nkati jango. Panga malagilo malemwa kilebe chikiwe."},{"book":"Akaloma","chapter":"7","verse":"9","text":"Pukutumbula nenga nakiba namomi kutaali na malagilo, nambu malagilo apagaika, mabaja ngagayoka,"},{"book":"Akaloma","chapter":"7","verse":"10","text":"nenga nganhwe. Malagilo genia gakita galete bwomi, nambu kwango ganeti kiu."},{"book":"Akaloma","chapter":"7","verse":"11","text":"Gambu, mabaja ngagapata ndela kuboka kwa malagilo, ngagangoloya ne nukungoma."},{"book":"Akaloma","chapter":"7","verse":"12","text":"Malagilo gene gabi chwapi na amuli jene jibi chwapi, nga ejipaligwa na jambone."},{"book":"Akaloma","chapter":"7","verse":"13","text":"Bo, ikonda kilebe echikibi chambone kijambuki kiu chango? Napachokuje! Apibile nga yene, mabaja gabonekane kipola kube mabaja, gapeti muchache chambone nu kunyambukia kiu chango. Yene mabaja kwa ndela ja malagilo ibonekana kipola kube mbaja muno."},{"book":"Akaloma","chapter":"7","verse":"14","text":"Tumanyi kube Malagilo gu uhuke, nambu nenga na bammele tu, nenga nhuchigwe kube nabanda ba mabaja."},{"book":"Akaloma","chapter":"7","verse":"15","text":"Nikimanyije chandenda, magambu chache chinikipala kutendaje, nambu chinikichimwa nga echindenda."},{"book":"Akaloma","chapter":"7","verse":"16","text":"Andaibi, ndenda gangapala, ilaya kube nyekete kube malagilo nga gambone."},{"book":"Akaloma","chapter":"7","verse":"17","text":"Ibonekana kipola neje nandenda kilebe chenie, nambu mabaja agabi nkati jango."},{"book":"Akaloma","chapter":"7","verse":"18","text":"Manyi kube ngwetije chambone nkati jango, mu umundu gwango. Kwa magambu, iganukube mbaile kutenda kilebe chambone, kuotoje kulilenganakia."},{"book":"Akaloma","chapter":"7","verse":"19","text":"Pambala kutenda kilebe chambone kutendaje, nambu kilebe kibaja changakipala nga chandenda."},{"book":"Akaloma","chapter":"7","verse":"20","text":"Anda ndenda gangapala, ilaya kube neje nandenda genia, nambu mabaja agabi nkati jango."},{"book":"Akaloma","chapter":"7","verse":"21","text":"Bai ng'anyime lukobo londo, pambala kutenda kilebe chambone, ni kibaja kibi upo."},{"book":"Akaloma","chapter":"7","verse":"22","text":"Nkati mumwojo gwango nagapala Malagilo ga Nnoongo."},{"book":"Akaloma","chapter":"7","verse":"23","text":"Nambu nola kube gabi malagilo gange agatenda maengo mummele gwango, malagilo gangachikachana na malango gango. Genia gameka mbe nabanda ba malagilo mabaja agatenda maengo mummele gwango."},{"book":"Akaloma","chapter":"7","verse":"24","text":"Naocho nenga! Beneke abapakungola kuboka mummele gongo ogumbeleka kukiu?"},{"book":"Akaloma","chapter":"7","verse":"25","text":"Nannumba Nnoongo ojwatenda genia kwa ndela ja Nngwana jwito Yesu Kilisto!"}]}