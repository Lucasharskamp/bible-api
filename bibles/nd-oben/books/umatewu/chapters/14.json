{"data":[{"book":"UMatewu","chapter":"14","verse":"1","text":"Ngalesosikhathi uHerodi umbusi wezwa imibiko ngoJesu,"},{"book":"UMatewu","chapter":"14","verse":"2","text":"wasesithi ezincekwini zakhe, “Lo nguJohane uMbhaphathizi; usevukile kwabafileyo! Yikho izimangaliso zisenziwa nguye.”"},{"book":"UMatewu","chapter":"14","verse":"3","text":"UHerodi wayembophile uJohane, wamfaka insimbi, wamphosela entolongweni ngenxa kaHerodiyasi, umkamfowabo uFiliphu,"},{"book":"UMatewu","chapter":"14","verse":"4","text":"ngoba uJohane wayelokhu esithi kuye, “Kungaphandle komthetho ukuthi umthathe.”"},{"book":"UMatewu","chapter":"14","verse":"5","text":"UHerodi wayefuna ukumbulala uJohane kodwa wayesesaba abantu ngoba babesithi ungumphrofethi."},{"book":"UMatewu","chapter":"14","verse":"6","text":"Ngelanga lesikhumbuzo sokuzalwa kukaHerodi indodakazi kaHerodiyasi yasinela izethekeli, yamjabulisa kakhulu uHerodi"},{"book":"UMatewu","chapter":"14","verse":"7","text":"waze wathembisa ngesifungo ukuyipha loba yini eyayingayicela."},{"book":"UMatewu","chapter":"14","verse":"8","text":"Isicetshiswe ngunina yathi, “Ngipha ikhanda likaJohane uMbhaphathizi lisemganwini.”"},{"book":"UMatewu","chapter":"14","verse":"9","text":"Inkosi yadana kakhulu kodwa kwathi ngenxa yezifungo zayo langenxa yezethekeli zayo yalaya ukuba isicelo leso senziwe,"},{"book":"UMatewu","chapter":"14","verse":"10","text":"uJohane wahle waqunywa ikhanda entolongweni."},{"book":"UMatewu","chapter":"14","verse":"11","text":"Ikhanda lakhe lalethwa lisemganwini laphiwa intombazana eyalithwalela kunina."},{"book":"UMatewu","chapter":"14","verse":"12","text":"Abafundi bakaJohane beza bathatha isidumbu sakhe bayasingcwaba. Basebehamba bayatshela uJesu."},{"book":"UMatewu","chapter":"14","verse":"13","text":"UJesu wathi ekuzwa lokho okwenzakalayo wathi nyelele ngesikepe waya endaweni engelabantu. Amaxuku athi ekuzwa lokhu asuka emadolobheni amlandela ngenyawo."},{"book":"UMatewu","chapter":"14","verse":"14","text":"UJesu uthe esehla esikepeni wabona ixuku labantu elikhulu walizwela usizi ngakho wasesilisa abagulayo babo."},{"book":"UMatewu","chapter":"14","verse":"15","text":"Kwathi selithambeme abafundi beza kuye bathi, “Le yindawo ekhatshana kakhulu njalo sekuntambama. Wothi lababantu bahambe ukuze bayozithengela ukudla emizini.”"},{"book":"UMatewu","chapter":"14","verse":"16","text":"UJesu waphendula wathi, “Kakudingeki ukuthi bahambe. Bapheni lina ukudla.”"},{"book":"UMatewu","chapter":"14","verse":"17","text":"Baphendula bathi, “Thina esilakho lapha yizinkwa ezinhlanu lenhlanzi ezimbili.”"},{"book":"UMatewu","chapter":"14","verse":"18","text":"Wathi, “Kuletheni lapha.”"},{"book":"UMatewu","chapter":"14","verse":"19","text":"Waselaya abantu ukuthi bahlale phansi phezu kotshani. Wathatha izinkwa ezinhlanu lenhlanzi ezimbili wakhangela ezulwini wabonga, wasehlephuna izinkwa. Waseziqhubela abafundi, bazinika abantu."},{"book":"UMatewu","chapter":"14","verse":"20","text":"Bonke badla basutha, abafundi bakhe babutha okuseleyo bagcwalisa izitsha ezilitshumi lambili."},{"book":"UMatewu","chapter":"14","verse":"21","text":"Inani lalabo abadlayo lalingaba ngamadoda azinkulungwane ezinhlanu kungabalwa abesifazane labantwana."},{"book":"UMatewu","chapter":"14","verse":"22","text":"Masinyane nje uJesu wathi abafundi bakhe bangene esikepeni bamandulele ngakwelinye iphetsheya, yena esavalelisana labantu."},{"book":"UMatewu","chapter":"14","verse":"23","text":"Esebakhulule, waya ewatheni lwentaba ukuyakhuleka eyedwa. Sekuhlwile ngalobobusuku wayekhonale eyedwa,"},{"book":"UMatewu","chapter":"14","verse":"24","text":"kodwa isikepe sasesihambe umango ukusuka okhunjini, siyaluziswa ngamagagasi ngoba sasiphikisana lomoya."},{"book":"UMatewu","chapter":"14","verse":"25","text":"Kwathi ngomlindo wesine ebusuku uJesu waya kubo ehamba phezu kwechibi."},{"book":"UMatewu","chapter":"14","verse":"26","text":"Kwathi abafundi bembona ehamba phezu kwechibi besaba kakhulu. Bakhala ngokwesaba bathi, “Lithonga.”"},{"book":"UMatewu","chapter":"14","verse":"27","text":"Kodwa uJesu waphanga wathi kubo, “Manini isibindi! Yimi. Lingesabi.”"},{"book":"UMatewu","chapter":"14","verse":"28","text":"UPhethro waphendula wathi, “Nkosi, nxa kunguwe, tshono ukuba ngize kuwe phezu kwamanzi.”"},{"book":"UMatewu","chapter":"14","verse":"29","text":"Wathi, “Woza.”"},{"book":"UMatewu","chapter":"14","verse":"30","text":"Kodwa wathi ebona umoya wesaba, kwathi eseqala ukutshona wakhala wathi, “Nkosi, akungisize!”"},{"book":"UMatewu","chapter":"14","verse":"31","text":"Khonokho uJesu welula isandla sakhe wambamba. Wathi kuye, “Wena olokholo oluncinyane, kungani uthandabuzile?”"},{"book":"UMatewu","chapter":"14","verse":"32","text":"Bonela ukungena esikepeni umoya wathula."},{"book":"UMatewu","chapter":"14","verse":"33","text":"Kwathi labo ababesesikepeni bamkhonza bathi, “Ngempela uyiNdodana kaNkulunkulu.”"},{"book":"UMatewu","chapter":"14","verse":"34","text":"Bathi sebechaphile, bafikela eGenesaretha."},{"book":"UMatewu","chapter":"14","verse":"35","text":"Kwathi amadoda akuleyondawo semnanzelele uJesu athumela ilizwi kuwo wonke umango wakulelo dolobho. Abantu baletha bonke abagulayo babo kuye"},{"book":"UMatewu","chapter":"14","verse":"36","text":"bamncenga ukuthi avumele labo abagulayo ukuthi bathinte nje umphetho wesigqoko sakhe, kwathi bonke labo abamthintayo basiliswa."}]}