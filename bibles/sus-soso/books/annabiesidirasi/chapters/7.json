{"data":[{"book":"Annabi Esidirasi","chapter":"7","verse":"1","text":"Na waxati to dangi, Perise mangɛ Atasakasi xa mangɛya bun ma, Annabi Esidirasi naxa fa Darisalamu."},{"book":"Annabi Esidirasi","chapter":"7","verse":"2","text":"Xilikiya findi Salumu xa di nan na."},{"book":"Annabi Esidirasi","chapter":"7","verse":"3","text":"Axituba findi Amaraya xa di nan na."},{"book":"Annabi Esidirasi","chapter":"7","verse":"4","text":"Merayoti findi Sɛraxaya xa di nan na."},{"book":"Annabi Esidirasi","chapter":"7","verse":"5","text":"Buuki findi Abisuwa xa di nan na."},{"book":"Annabi Esidirasi","chapter":"7","verse":"6","text":"Annabi Esidirasi naxa fa Darisalamu kelife Babilɔn bɔxi ma. Karamɔxɔ belebele nan nu a ra, a Tawureta Munsa kolon a fanyi ra, Isirayila Marigi Alatala sɛriyɛ naxan so Annabi Munsa yi ra. Perise mangɛ naxa Annabi Esidirasi waxɔnfe birin naba a bɛ, barima mixi na a ra a Marigi Alatala ɲɛngi saxi naxan xɔn ma."},{"book":"Annabi Esidirasi","chapter":"7","verse":"7","text":"Isirayilaka ndee, sɛrɛxɛdubɛe, Lewikae, bɛɛtibae, salide naadɛ kantae, a nun walikɛe, e birin naxa te Darisalamu, mangɛ Atasakasi xa mangɛya ɲɛ solofere nde ra."},{"book":"Annabi Esidirasi","chapter":"7","verse":"8","text":"Annabi Esidirasi soxi Darisalamu, mangɛ xa mangɛya ɲɛ solofere kike suuli nde nan ma."},{"book":"Annabi Esidirasi","chapter":"7","verse":"9","text":"A keli Babilɔn kike singe xi singe nɛ, a naxa so Darisalamu kike suuli nde a xi singe nde ma, Ala xa hinnɛ saabui ra."},{"book":"Annabi Esidirasi","chapter":"7","verse":"10","text":"Annabi Esidirasi nu bara a tunnabɛxi xaranyi ma nun Alatala xa sɛriyɛ rabafe ma. A nu Ala xa sɛriyɛ tinxinxi masenma nɛ Isirayilakae bɛ."},{"book":"Annabi Esidirasi","chapter":"7","verse":"11","text":"Mangɛ Atasakasi yi bataaxɛ nan sɛbɛ Annabi Esidirasi ma, naxan findi sɛrɛxɛdubɛ nun karamɔxɔ ra, naxan Ala xa sɛriyɛ birin kolon Isirayila xa fe ra."},{"book":"Annabi Esidirasi","chapter":"7","verse":"12","text":"«Yi bataaxɛ kelixi n tan Atasakasi nan ma, mangɛe xa mangɛ, katarabi Annabi Esidirasi ma, naxan mixi xaranma Koore Marigi Ala xa sɛriyɛ ra."},{"book":"Annabi Esidirasi","chapter":"7","verse":"13","text":"N bara yaamari fi alako i tan xa nɔ Isirayilakae, sɛrɛxɛdubɛe, nun Lewi bɔnsɔɛ mixie birin xaninde Darisalamu, naxee na be Perise bɔxi ma kɔnɔ e wama sigafe naa."},{"book":"Annabi Esidirasi","chapter":"7","verse":"14","text":"N tan mangɛ nun n ma santigi solofere nan i xɛɛxi, i xa sa a mato Yudayakae nun Darisalamukae na Ala xa sɛriyɛ rabatufe ki naxɛ. Na kitaabui na i yi ra."},{"book":"Annabi Esidirasi","chapter":"7","verse":"15","text":"I man xa gbeti nun xɛɛma xanin, n tan nun n ma santigie naxan ɲanigexi Isirayila Marigi Ala bɛ naxan na Darisalamu."},{"book":"Annabi Esidirasi","chapter":"7","verse":"16","text":"I man xa gbeti nun xɛɛma xanin, Babilɔnkae naxan soma i yi ra, a nun Isirayilakae nun e xa sɛrɛxɛdubɛe naxan ɲanigema e Marigi Ala xa hɔrɔmɔbanxi bɛ naxan na Darisalamu."},{"book":"Annabi Esidirasi","chapter":"7","verse":"17","text":"I xa tuurae, yɛxɛɛ kontonyie, yɛxɛɛe, mɛngi, nun wɛni sara na naafuli ra, e xa ba sɛrɛxɛ ra wo Marigi Ala xa sɛrɛxɛbade ma Darisalamu."},{"book":"Annabi Esidirasi","chapter":"7","verse":"18","text":"I tan nun i ngaxakerenyie na wa fe naxan nabafe yi gbeti nun xɛɛma dɔnxɔɛ ra, wo xa a raba alɔ Ala wama a xɔn ma ki naxɛ."},{"book":"Annabi Esidirasi","chapter":"7","verse":"19","text":"I xa siga yirabasee birin na, muxu bara naxee so i yi ra, naxee lan e xa rawali wo Marigi Ala xa banxi kui. I xa na dɛntɛgɛ Ala bɛ Darisalamu."},{"book":"Annabi Esidirasi","chapter":"7","verse":"20","text":"Xa i hayi na kɔbiri gbɛtɛ ma, i xa a tongo mangɛ xa naafuli yire alako i Marigi Ala xa banxi wali xa sɔɔnɛya.»"},{"book":"Annabi Esidirasi","chapter":"7","verse":"21","text":"«N tan mangɛ Atasakasi bara yaamari fi n ma kɔbiri yire xunyie ma naxan na xure naakiri ma, xa a sa a li Annabi Esidirasi, Ala xa sɛrɛxɛdubɛ naxan mixi xaranma Koore Ala xa sɛriyɛ ra, xa a hayi na kɔbiri nde ma, wo xa a so a yi ra,"},{"book":"Annabi Esidirasi","chapter":"7","verse":"22","text":"han gbeti kilo wulu saxan, kilo kɛmɛ naani, mɛngi xɔri busali wulu keren, wɛni litiri wulu firin, litiri kɛmɛ firin, ture litiri wulu firin, litiri kɛmɛ firin, a nun fɔxɔɛ a na wa naxan xasabi xɔn."},{"book":"Annabi Esidirasi","chapter":"7","verse":"23","text":"Wo xa Koore Ala xa yaamari birin naba a fanyi ra a xa hɔrɔmɔbanxi xa fe ra, alako a naxa xɔnɔ won ma mangɛya ma a nun n ma die ma."},{"book":"Annabi Esidirasi","chapter":"7","verse":"24","text":"Wo naxa duuti yo rasuxu yi mixie yi ra, hali bɔxi igiri sare. Wo naxa sese ba yi sɛrɛxɛdubɛe yi ra, a nun Lewi bɔnsɔɛ mixie, bɛɛtibae, salide naadɛ kantae, walikɛe, a nun naxee birin walima Ala xa banxi kui.»"},{"book":"Annabi Esidirasi","chapter":"7","verse":"25","text":"«I tan Annabi Esidirasi, i xa mangɛe nun kiitisae ti ɲama bɛ naxee na xure naakiri ma alɔ Ala a masenma i bɛ ki naxɛ lɔnni ki ma. E xa Ala xa ɲama yamari tinxinyi ra. I xa Ala xa sɛriyɛ masen mixie bɛ naxee mu a kolon."},{"book":"Annabi Esidirasi","chapter":"7","verse":"26","text":"Mixi yo naxan mu i Marigi Ala xa sɛriyɛ rabatu, a nun mangɛ xa sɛriyɛe, na kanyi xa faxa, xa na mu a xa keri bɔxi ma, xa na mu a xa kɔbiri ba, xa na mu a xa sa geeli.»"},{"book":"Annabi Esidirasi","chapter":"7","verse":"27","text":"Tantui na Alatala bɛ, won benbae Marigi Ala, naxan mangɛ bɔɲɛ rafalaxi a xa wali birin ma Alatala xa hɔrɔmɔbanxi tife ra Darisalamu."},{"book":"Annabi Esidirasi","chapter":"7","verse":"28","text":"Marigi bara hinnɛ n na mangɛ nun a xa santigie nun a xa batulae ya xɔri. N Marigi Alatala to na sɛnbɛ fi n ma, n naxa Isirayila kuntigie malan alako muxu birin xa te."}]}