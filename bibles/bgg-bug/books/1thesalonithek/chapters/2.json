{"data":[{"book":"1 Thesalonithek","chapter":"2","verse":"1","text":"Gathek ro khuiinothek nane bumuiithek, nathek nawaithek de thieg gathek è nathek shii wuii pha ji ne adubo asi ro."},{"book":"1 Thesalonithek","chapter":"2","verse":"2","text":"Nathek ne thieg gathek ne Thesalonikha hà nathek shii awuii ba shii Philiphi hà gathek shii ne makhak-riing ne diigchiao reyjong ro. Chiih-è thiisa hàne bajo suang ne muna um magunde, gathek ro Hamangkhung-aphuii ai è thog pha Mua Wie ji nathek shii yua yi gathek shii lububo phi."},{"book":"1 Thesalonithek","chapter":"2","verse":"3","text":"Gathek è nathek shii khung pha ji ne buii, dinne izea nowthek è arek ro, chiih-è hanyie jia shii khinrin pha abidiang ro."},{"book":"1 Thesalonithek","chapter":"2","verse":"4","text":"Ji pha chiang, gathek ne idang Hamangkhung-aphuii è chid pha ji yao ro, Nyieliieshii Mua Wie ji phi spho rone ai è gethek shii chuajong ro. Gathek ne bran shii nyu yi pha asi ro, jishii hanyie è gethek ro now pha ji shii chai pha Hamangkhung-aphuii shii nyu yi pha rek ro,"},{"book":"1 Thesalonithek","chapter":"2","verse":"5","text":"Nathek bajo wie è thieg, gathek ne nathek shii shan ne yao pha awuii ro, chiih-è sgoh shii ug pha miyaogamthek akho ro—Jithek zab shii ne Hamangkhung-aphuii ne gathek ro khagi ro!"},{"book":"1 Thesalonithek","chapter":"2","verse":"6","text":"Gathek ne hanyie è de chiong yi pha abidiang ro, jimagunde na è de dinne gai è de asi ro,"},{"book":"1 Thesalonithek","chapter":"2","verse":"7","text":"gathek ne Masi pha Guaphasamoythek pha ji è nathek shii nyanak spho shii ro. Jishii amuii2:7: gethek khihà gai bran gethek khihà nathek rog, amuii duii negiak jigizey shii um gathek ne nathek rog shii ne ani duiine ro; gathek ne amuii duii ne ro. è awai ani shii gayiig pha duiine gathek ne nathek rog um shii jum rek ne rai."},{"book":"1 Thesalonithek","chapter":"2","verse":"8","text":"Nyieliieshii gathek è nathek shii miie pha ji è gathek ne nathek shii Hamangkhung-aphuii ro Mua Wie ji asi bie pha gathek ne guithek ro chaithek shii de thang pha sarojong. Nathek ne gathek ro bajo miie ro!"},{"book":"1 Thesalonithek","chapter":"2","verse":"9","text":"Zai nathek ne nowkhlei iwa, gathek ro khuiinothek nane bumuiithek, gathek è Hamangkhung-aphuii Mua Wie ji yua shii nathek shii nyie diig arey yi pha gathek ne inai nane habiu blia bajo diig rek!"},{"book":"1 Thesalonithek","chapter":"2","verse":"10","text":"Nathek ne gathek ro khagi, nathek è migi rek pha ji ne gathek ne khi-èrek ne gang, rangsua, nane ichiig asi rone sieng pha ji ne Hamangkhung-aphuii awai de khagi ro."},{"book":"1 Thesalonithek","chapter":"2","verse":"11","text":"Nathek ne thieg gathek è nathek zab shii rek noh pha ji ne aphuii è awai aniphiing shii rek pha ji duiine rek noh."},{"book":"1 Thesalonithek","chapter":"2","verse":"12","text":"Gathek è nathek shii lububo rek phi, gathek è nathek shii liijiing phi, chiih-è gathek ne nathek shii khung hanyie è awairo Sajathua nane Biisiie shii thang yi pha nathek shii ho pha ji shii Hamangkhung-aphuii è sang pha chai ichua shii rai pha lububo rek phi ro."},{"book":"1 Thesalonithek","chapter":"2","verse":"13","text":"Chiih-è gathek ne Hamangkhung-aphuii shii idang laso phi pha gai chiang de um ro. Gathek è nathek shii Hamangkhung-aphuii pha mua yie phi shii, nathek ne nuii ne choi, jine branthek pha mua duiine asi pha jishii Hamangkhung-aphuii mua rone choi, hì ne izai ro. Nyieliieshii Hamangkhung-aphuii ne nathek è migi rekpho shii blia rek phi."},{"book":"1 Thesalonithek","chapter":"2","verse":"14","text":"2:14: Blk 17:5 Gathek ro khuiinothek nane bumuiithek, Hamangkhung-aphuii ro charch Judea hà hanyie yi Masi Isu è rey pho shii Jewish è diig phi. Ji duiine nathek shii de nawaithek bran è diig mua ruii phro,"},{"book":"1 Thesalonithek","chapter":"2","verse":"15","text":"2:15: Blk 9:23,29; 13:45,50; 14:2,5,19; 17:5,13; 18:12hanyie è Ithong Isu shii nane chaigthek shii ua muii, chiih-è gathek shii diigchiao phi. Hamangkhung-aphuii shii ne ithek ne khama asang yi phro! Ithek shii ne khama zab ro mak ro!"},{"book":"1 Thesalonithek","chapter":"2","verse":"16","text":"Ithek ne mua è giawo yie pha gaibranthek shii yua pha ji shii rangde gathek shii gak pha bidiang. Ji duiine ithek è idang rek pha layogthek shii jongdang pha rek ro. Chiih-è thuh Hamangkhung-aphuii ro lijieg ne iidohè ithek shii thog ruii phro."},{"book":"1 Thesalonithek","chapter":"2","verse":"17","text":"Gathek ro, khuiinothek nane bumuiithek, gathek yi nathek è ìujia yoh rey mage shii—izai gathek munow ji-è yoh asi ro, jishii siu è bie—gathek ne nathek shii khama now ne khama gathek ne nathek shii si din pha snak bidiang!"},{"book":"1 Thesalonithek","chapter":"2","verse":"18","text":"Gathek ne nathek shii khid pha yang. Gu ne dinne luang jia iidoh wuii pha bidiang, jimagunde sakhathong è gathek shii awuii yi."},{"book":"1 Thesalonithek","chapter":"2","verse":"19","text":"Zab, nathek ro hanyie gathek ro luthong ne, gathek ro lubo ro, chiih-è gathek ro Ithong Isu wuii ruii mage shii ai mieg moe shii gathek è yang shii nyigodog rek pha chiang ne nathek ro chiih-è nathek ne gai è ìu asi ro."},{"book":"1 Thesalonithek","chapter":"2","verse":"20","text":"Zai, nathek gathek ro wiangwe nane gathek ro lubo ro!"}]}