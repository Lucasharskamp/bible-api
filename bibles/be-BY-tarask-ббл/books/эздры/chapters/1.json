{"data":[{"book":"ЭЗДРЫ","chapter":"1","verse":"1","text":"У першы год Кіра, цара Персідскага, дзеля выкананьня слова Гасподняга з вуснаў Ераміі, абудзіў Гасподзь дух Кіра, цара Персідскага; і ён загадаў абвясьціць па ўсім царстве сваім, словамі і пісьмова:"},{"book":"ЭЗДРЫ","chapter":"1","verse":"2","text":"так кажа Кір, цар Персідскі: усе царствы зямлі даў мне Гасподзь Бог нябесны, і Ён загадаў мне пабудаваць Яму дом у Ерусаліме, што ў Юдэі."},{"book":"ЭЗДРЫ","chapter":"1","verse":"3","text":"Хто ёсьць з вас, з усяго народу Яго, - хай будзе Бог яго зь ім, - і хай ён ідзе ў Ерусалім, што ў Юдэі, і будуе дом Госпада Бога Ізраілевага, таго Бога, Які ў Ерусаліме."},{"book":"ЭЗДРЫ","chapter":"1","verse":"4","text":"А ўсе, што засталіся ва ўсіх месцах, дзе б той ні жыў, хай дапамогуць яму жыхары месца таго срэбрам і золатам і іншай маёмасьцю, і быдлам, з дабраахотным дараваньнем на дом Божы, што ў Ерусаліме."},{"book":"ЭЗДРЫ","chapter":"1","verse":"5","text":"І падняліся ўзначальнікі пакаленьняў Юдавых і Веньямінавых, і сьвятары і лявіты, кожны, у кім абудзіў Бог дух ягоны, каб пайсьці будаваць дом Гасподні, які ў Ерусаліме."},{"book":"ЭЗДРЫ","chapter":"1","verse":"6","text":"І ўсе суседзі іхнія дапамагалі ім срэбным посудам, і золатам, іншай маёмасьцю і быдлам, і дарагімі рэчамі, звыш усякага дабрахотнага дараваньня на храм."},{"book":"ЭЗДРЫ","chapter":"1","verse":"7","text":"І цар Кір вынес посуд дома Гасподняга, які Навухаданосар узяў у Ерусаліме і паклаў у доме бога свайго,"},{"book":"ЭЗДРЫ","chapter":"1","verse":"8","text":"і вынес яго Кір, цар Персідскі, рукою Мітрэдата скарбоўца, а ён, палічыўшы, здаў Шэшбацару князю Юдаваму."},{"book":"ЭЗДРЫ","chapter":"1","verse":"9","text":"І вось лік яго: місак залатых трыццаць, місак срэбраных тысяча, нажоў дваццаць дзевяць,"},{"book":"ЭЗДРЫ","chapter":"1","verse":"10","text":"чараў залатых трыццаць, чараў срэбраных двайных чатырыста дзесяць, іншага посуду тысяча:"},{"book":"ЭЗДРЫ","chapter":"1","verse":"11","text":"усяго посуду, залатога і срэбнага, пяць тысяч чатырыста. Усё гэта ўзяў з сабою Шэшбацар пры адпраўленьні перасяленцаў з Вавілона ў Ерусалім."}]}