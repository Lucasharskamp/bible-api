{"data":[{"book":"गलातिगोळ","chapter":"4","verse":"1","text":"ना ईद अनतीन कि वारीस यागासताका चिग्द आन, बल्‍की सप्पा वस्तुगोळ्द स्वामी आन, तरी आऊन दा अदिक दास दा यातोदु भेद हैलेच."},{"book":"गलातिगोळ","chapter":"4","verse":"2","text":"लेकीन आप्प उन ठहरूस्द समय ताका संरक्षकगोळ अदिक मुनीमगोळ वश दा ईरतान."},{"book":"गलातिगोळ","chapter":"4","verse":"3","text":"हांग अच नाव भी, याग चिकोर ईरव, रा दुनिया अन पयले टु शिक्षा अन वश दा आगकु दास बन्सकु ईरव."},{"book":"गलातिगोळ","chapter":"4","verse":"4","text":"लेकीन याग समय पुरा आत, रा परमेश्वर तान पार उक कळुदुन जो आर्त देल पैदा आदुन, अदिक व्यवस्था अन हात्‍ती पैदा आदुन,"},{"book":"गलातिगोळ","chapter":"4","verse":"5","text":"४:५ रोमियों ८:१५-१७ताकी व्यवस्था अन हात्‍ती गोळी कोंडकु बिळ्स कोमुल, अदिक नामी पार आगोद हक्क सिकुल."},{"book":"गलातिगोळ","chapter":"4","verse":"6","text":"अदिक नीव जो पार हुईर, इदुरसाटी परमेश्वर तान पार उन आत्मा अक, जो “हे अब्बा, हे आप्प” अनकु कारूतान, नाम दिलगोळ दा कळ्यान."},{"book":"गलातिगोळ","chapter":"4","verse":"7","text":"इदुरसाटी नी ईग दास हैलेच, लेकीन पार हुय; अदिक याग पार आद, रा परमेश्वर उन द्वारा वारीस भी आद."},{"book":"गलातिगोळ","chapter":"4","verse":"8","text":"पयले रा नीव परमेश्वर उक ईला जान्सकु आंदुर दास ईरोर जो स्वभाव देल परमेश्वर हैलेच,"},{"book":"गलातिगोळ","chapter":"4","verse":"9","text":"लेकीन ईग जो नीव परमेश्वर उक अर्त कोंडीर बल्‍की परमेश्वर नीमी अरतुन, रा आ निर्बल अदिक निकम्मा पयले टु शिक्षा अन मातगोळ दी येती तिर्गतीर, यार्द नीव दुबारा दास आगोद चाहासतीर?"},{"book":"गलातिगोळ","chapter":"4","verse":"10","text":"नीव दिनगोळ अदिक तिंगुळगोळ अदिक नियत समयगोळ अदिक वर्षगोळी मान्सतीर."},{"book":"गलातिगोळ","chapter":"4","verse":"11","text":"ना नीम बारा दा अंजतीन, येल्यारा हिंग आगबाळुल कि जो मेहनत ना नीम साटी माळदीन अद बेकार ठहरूसुल."},{"book":"गलातिगोळ","chapter":"4","verse":"12","text":"हे वार्टुरा अदिक आकतींगेरा, ना नीम से विनती माळतीन, नीव नान घाई आगेगी; यतिकी ना भी नीम घाई आगेगीन; नीव नांद येनु बिगळुसीदील."},{"book":"गलातिगोळ","chapter":"4","verse":"13","text":"लेकीन नीव जान्सतीर कि पयले पयले ना मय इन निर्बलता अन कारण नीमी खुशखबरी केळ्सदीन."},{"book":"गलातिगोळ","chapter":"4","verse":"14","text":"अदिक नीव नान शारीरिक दशा अक जो नीम परीक्षा अन कारण ईरोद, तुच्छ जान्सीदील; ना अदुर देल घृणा माळदीन; अदिक परमेश्वर उन स्वर्गदूत बल्‍की खुद यीशु मसीह अन घाई नानी ग्रहण माळदुन."},{"book":"गलातिगोळ","chapter":"4","verse":"15","text":"रा अद नीम खुशी मानसोद येल होत? ना नीम गवाह हुईन कि अगर आग सकाईत रा नीव तान कण्णगोळी भी तेगुकु नानी कोट्ट बुळायदीर."},{"book":"गलातिगोळ","chapter":"4","verse":"16","text":"रा येन नीम से सही माताळोद कारण ना नीम दुश्मन बनसेगीन?"},{"book":"गलातिगोळ","chapter":"4","verse":"17","text":"आंदुर नीमी संगी माळोद रा चाहासतार, लेकीन भला उद्देश देल ईला; बल्‍की नीमी ब्यार्र माळोद चाहासतार कि नीव आंदरी का संगी माळकोमी."},{"book":"गलातिगोळ","chapter":"4","verse":"18","text":"लेकीन ईद भी वळ्लीद आद कि भला मात दा हर समय संगी माळोद कोशिश माळकु आगुल, ना सिर्फ अदा समय याग ना नीम सांगुळ ईरतीन."},{"book":"गलातिगोळ","chapter":"4","verse":"19","text":"हे नान चिकोरा, यागासताका नीम दा मसीह अन रूप बनसेगाल्द, आगासताका ना नीम साटी बाक चिग्द हाळाहोती जो दुख आगतद अद दुख नेगुतीन."},{"book":"गलातिगोळ","chapter":"4","verse":"20","text":"इच्छा रा ईद आगतद कि ईग नीम हाती बंदकु दुसरा अच प्रकार देल माताळाईन, यतिकी नीम बारा दा ना उलझन दा आईन."},{"book":"गलातिगोळ","chapter":"4","verse":"21","text":"नीव जो व्यवस्था अन हात्‍ती आगोद चाहासतीर, नानी हेळी, येन नीव व्यवस्था अन केळालीर?"},{"book":"गलातिगोळ","chapter":"4","verse":"22","text":"शास्त्र दा ईद लिख्सकु आद कि अब्राहम उन येढ्ढ पारगोळ आदुर; ऊंद दासी देल अदिक ऊंद स्वतंत्र आर्त देल."},{"book":"गलातिगोळ","chapter":"4","verse":"23","text":"लेकीन जो दासी देल आदुन, आव शारीरिक रीति देल पैदा आदुन; अदिक जो स्वतंत्र आर्त देल आदुन, आव वादा अन अनुसार पैदा आदुन."},{"book":"गलातिगोळ","chapter":"4","verse":"24","text":"ई मातगोळ दा उदाहरण आद: ई आर्तेर मान्सी येढ्ढ वाचागोळ आर, ऊंद रा सीनै पहाळ इन यदुर देल दास अच पैदा आगतार; अदिक आक हाजिरा हुळ."},{"book":"गलातिगोळ","chapter":"4","verse":"25","text":"अदिक हाजिरा मान्सी अरब इन सीनै पहाळ हुळ, अदिक आधुनिक यरूशलेम आकिन बराबर आद, यतिकी आक तान चिकोर समेत दासत्व दा आर."},{"book":"गलातिगोळ","chapter":"4","verse":"26","text":"लेकीन म्याकुच इन यरूशलेम स्वतंत्र आद, अदिक अद नाम मोय हुन."},{"book":"गलातिगोळ","chapter":"4","verse":"27","text":"यतिकी शास्त्र दा लिख्सकु आद,"},{"book":"गलातिगोळ","chapter":"4","verse":"28","text":"हे वार्टुरा अदिक आकतींगेरा, नाव इसहाक इन घाई वादा अन औलाद हुयेव."},{"book":"गलातिगोळ","chapter":"4","verse":"29","text":"अदिक ह्यांग आ समय मय इन अनुसार पैदा आग्द आत्मा अन अनुसार पैदा आग्द उक सतुसोद, हांग अच ईग भी आगतद."},{"book":"गलातिगोळ","chapter":"4","verse":"30","text":"लेकीन पवित्रशास्त्र येन अनतद? “दासी अदिक आकिन पार उक तेगु बुळ, यतिकी दासी अन पार स्वतंत्र आर्त इन पार उन सांगुळ उत्‍तराधिकारी आगतीदील.”"},{"book":"गलातिगोळ","chapter":"4","verse":"31","text":"इदुरसाटी हे वार्टुरा अदिक आकतींगेरा, नाव दासी नोर ईला लेकीन स्वतंत्र आर्त इनोर औलाद हुयेव."}]}