{"data":[{"book":"Matteus","chapter":"23","verse":"1","text":"Nu sprak Jesus tot het volk en tot zijn leerlingen:"},{"book":"Matteus","chapter":"23","verse":"2","text":"Op de zetel van Moses zitten de schriftgeleerden en farizeën."},{"book":"Matteus","chapter":"23","verse":"3","text":"Onderhoudt en doet dus alles, wat ze u zeggen; maar handelt niet naar hun werken. Want ze zeggen het wel, maar ze doen het niet."},{"book":"Matteus","chapter":"23","verse":"4","text":"Ze binden zware en ondragelijke lasten bijeen, en leggen die op de schouders der mensen; maar zelf willen ze die met hun vinger niet aanraken."},{"book":"Matteus","chapter":"23","verse":"5","text":"Al hun werken verrichten ze om door de mensen opgemerkt te worden; ze maken hun gebedsriemen breed, en hun mantelkwasten groot."},{"book":"Matteus","chapter":"23","verse":"6","text":"Ze zijn op de eerste plaatsen bij feestmalen belust, op de eerste zetels in de synagogen,"},{"book":"Matteus","chapter":"23","verse":"7","text":"en op de begroetingen op de markt, en willen door de mensen rabbi worden genoemd."},{"book":"Matteus","chapter":"23","verse":"8","text":"Neen, laat u geen rabbi noemen; want één is uw Meester, en allen zijt ge broeders."},{"book":"Matteus","chapter":"23","verse":"9","text":"Noemt ook niemand op aarde uw vader; want één is uw Vader, die in de hemelen is."},{"book":"Matteus","chapter":"23","verse":"10","text":"Laat u ook niet leraars noemen; want één is uw Leraar, de Christus."},{"book":"Matteus","chapter":"23","verse":"11","text":"De grootste onder u moet uw dienaar zijn."},{"book":"Matteus","chapter":"23","verse":"12","text":"Maar wie zich verheft, zal worden vernederd; wie zich vernedert, zal worden verheven."},{"book":"Matteus","chapter":"23","verse":"13","text":"Wee u, schriftgeleerden en farizeën; gij huichelaars, die het rijk der hemelen sluit voor de mensen. Want gij gaat er zelf niet in; en hen die er in willen, laat gij niet binnengaan."},{"book":"Matteus","chapter":"23","verse":"14","text":"Wee u, schriftgeleerden en farizeën; gij huichelaars, die het goed der weduwen verslindt onder het vertoon van lange gebeden. Daarom zult gij zo streng worden geoordeeld."},{"book":"Matteus","chapter":"23","verse":"15","text":"Wee u, schriftgeleerden en farizeën; gij huichelaars, die land en zee doorkruist, om één enkelen bekeerling te maken; maar als hij het geworden is, maakt gij hem tot een kind der hel, tweemaal erger dan gijzelf."},{"book":"Matteus","chapter":"23","verse":"16","text":"Wee u, blinde leiders, die zegt: Heeft iemand gezworen bij de tempel, dan is het niets; maar die zweert bij het goud van de tempel, is gebonden."},{"book":"Matteus","chapter":"23","verse":"17","text":"Dwazen en verblinden! Wat toch is meer, het goud of de tempel, waardoor het goud wordt geheiligd?"},{"book":"Matteus","chapter":"23","verse":"18","text":"En: zweert men bij het altaar, dan is het niets; maar zweert men bij de offergave, die er op ligt, dan is men gebonden."},{"book":"Matteus","chapter":"23","verse":"19","text":"Verblinden! Wat toch is meer: de offergave of het altaar, waardoor de offergave wordt geheiligd?"},{"book":"Matteus","chapter":"23","verse":"20","text":"Wie dus zweert bij het altaar, zweert bij dit en bij al wat er op ligt."},{"book":"Matteus","chapter":"23","verse":"21","text":"En wie zweert bij de tempel, zweert bij deze en bij Hem, die er in woont."},{"book":"Matteus","chapter":"23","verse":"22","text":"En wie zweert bij de hemel, zweert bij Gods troon, en bij Hem, die erop is gezeten."},{"book":"Matteus","chapter":"23","verse":"23","text":"Wee u, schriftgeleerden en farizeën; gij huichelaars, die tienden betaalt van muntkruid, anijs en komijn; maar die nalatig zijt in het voornaamste deel van de wet: rechtvaardigheid, barmhartigheid en goede trouw. Dit moet men doen, en het andere niet laten."},{"book":"Matteus","chapter":"23","verse":"24","text":"Blinde leidslieden, die de mug uitzeeft, maar de kameel doorslokt."},{"book":"Matteus","chapter":"23","verse":"25","text":"Wee u, schriftgeleerden en farizeën; gij huichelaars, die de beker en de schotel van buiten reinigt, terwijl ze van binnen vol schraapzucht en onmatigheid zijn."},{"book":"Matteus","chapter":"23","verse":"26","text":"Blinde farizeën; reinigt eerst de beker en de schotel van binnen, opdat ook de buitenkant rein moge worden."},{"book":"Matteus","chapter":"23","verse":"27","text":"Wee u, schriftgeleerden en farizeën; gij huichelaars. Want gij zijt gelijk aan witgepleisterde graven, die van buiten wel mooi zijn, maar van binnen vol doodsbeenderen en allerlei vuil."},{"book":"Matteus","chapter":"23","verse":"28","text":"Zo schijnt ook gij van buiten rechtvaardig voor het oog van de mensen, maar van binnen zijt gij vol huichelarij en ongerechtigheid."},{"book":"Matteus","chapter":"23","verse":"29","text":"Wee u, schriftgeleerden en farizeën; gij huichelaars, die grafsteden bouwt voor de profeten, de gedenktekens der rechtvaardigen versiert,"},{"book":"Matteus","chapter":"23","verse":"30","text":"en zegt: Zo wij hadden geleefd in de dagen onzer vaderen, dan zouden wij met hen geen deel hebben gehad aan de moord der profeten."},{"book":"Matteus","chapter":"23","verse":"31","text":"Gij getuigt dus tegen uzelf, dat gij zonen zijt van de moordenaars der profeten."},{"book":"Matteus","chapter":"23","verse":"32","text":"Welnu dan, maakt de maat uwer vaderen maar vol."},{"book":"Matteus","chapter":"23","verse":"33","text":"Slangen, adderenbroed, hoe zult gij de helse verdoemenis ontkomen?"},{"book":"Matteus","chapter":"23","verse":"34","text":"Ziet, daarom zend Ik tot u profeten en wijzen en schriftgeleerden. Sommigen van hen zult gij doden en kruisigen, anderen geselen in uw synagogen, en van stad tot stad achtervolgen,"},{"book":"Matteus","chapter":"23","verse":"35","text":"opdat al het onschuldige bloed, dat op aarde is vergoten, over u moge komen: van het bloed van den rechtvaardigen Abel af, tot het bloed van Zakarias, den zoon van Barakias, dien gij gedood hebt tussen de tempel en het altaar."},{"book":"Matteus","chapter":"23","verse":"36","text":"Voorwaar, Ik zeg u: neerkomen zal dit alles op dit geslacht."},{"book":"Matteus","chapter":"23","verse":"37","text":"Jerusalem, Jerusalem, dat de profeten doodt, dat stenigt, die tot u zijn gezonden: hoe dikwijls heb Ik uw kinderen willen vergaderen, zoals een hen haar kuikens onder haar vleugels verzamelt; maar gij hebt niet gewild."},{"book":"Matteus","chapter":"23","verse":"38","text":"Zie, uw huis zal in puin blijven liggen."},{"book":"Matteus","chapter":"23","verse":"39","text":"En Ik zeg u: Van nu af zult gij Mij niet meer zien, totdat gij roept: Gezegend Hij, die komt in de naam des Heren."}]}