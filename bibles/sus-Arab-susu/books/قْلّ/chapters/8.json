{"data":[{"book":"قْلّ","chapter":"8","verse":"1","text":"كْنْ عَلَ نَشَ رَتُ نُهَ مَ، عَ نُن بُورُنيِ سُبٍ نُن شُرُ سٍ نَشٍيٍ نُ نَ عَ شُن مَ كُنكُي كُي. عَلَ نَشَ قٌيٍ رَدِن دُنِحَ مَ، يٍ قَ شْرِ قْلْ."},{"book":"قْلّ","chapter":"8","verse":"2","text":"يٍ نَشَن نُ كٍلِمَ بْشِ بُن مَ، نَ نَشَ دَن. يٍ نَشَن نُ كٍلِمَ كٌورٍ مَ، نَ قَن نَشَ دَن."},{"book":"قْلّ","chapter":"8","verse":"3","text":"لْشْ يٌ لْشْ قٌ ندٍ بَ يٍ رَ. شِ كّمّ شِ تٌنفٌ سُولِ كَمَلِ شَنبِ، ندٍ نَشَ بَ يٍ رَ كِ قَنيِ رَ."},{"book":"قْلّ","chapter":"8","verse":"4","text":"كِكٍ سٌلٌقٍرٍ، شِ قُ نُن سٌلٌقٍرٍ ندٍ، كُنكُي نَشَ دْشْ فٍيَيٍ قَرِ، فٍيَ نَشٍيٍ نَ عَرَرَتِ بْشِ مَ."},{"book":"قْلّ","chapter":"8","verse":"5","text":"كِكٍ قُ شِ كٍرٍن كَمَلِ شَنبِ، فٍيَيٍ قَرِ نَشَ مَبَ."},{"book":"قْلّ","chapter":"8","verse":"6","text":"شِ تٌنفٌ نَانِ دَنفِ شَنبِ، نُهَ نَشَ وُندّرِ رَبِ نَشَن نَ كُنكُي مَ."},{"book":"قْلّ","chapter":"8","verse":"7","text":"عَ نَشَ شَشَ بّحِن، عَ نُ سِفَ، عَ نُ قَ، هَن يٍ نَشَ شُرُن."},{"book":"قْلّ","chapter":"8","verse":"8","text":"نَ شَنبِ عَ نَشَ فَنبّ بّحِن، عَ شَ كٌلٌن شَ يٍ بَرَ شْرِ."},{"book":"قْلّ","chapter":"8","verse":"9","text":"كْنْ نَ فَنبّ نَشَ يِرٍ مَتٌ، سَنتِدٍ مُ نَ، بَرِ مَ يٍ دِنشِ دُنِحَ بِرِن مَ. عَ نَشَ فبِلٍن نُهَ يِرٍ. نُهَ نَشَ فَنبّ تٌنفٌ، عَ عَ رَ سٌ كُنكُي كُي."},{"book":"قْلّ","chapter":"8","verse":"10","text":"عَ نَشَ مَمّ تِ هَن شِ سٌلٌقٍرٍ، عَ مَن نَشَ فَنبّ بّحِن عَ قِرِن ندٍ."},{"book":"قْلّ","chapter":"8","verse":"11","text":"نُنمَرٍ، فَنبّ نَشَ فبِلٍن نُهَ يِرٍ، عٌلِوِ وُرِ حِنفِ سُشُشِ عَ دّكٌلٍ رَ. نَ كُي نُهَ نَشَ عَ كٌلٌن يٍ بَرَ بَ دُنِحَ مَ."},{"book":"قْلّ","chapter":"8","verse":"12","text":"عَ نَشَ مَمّ تِ شِ سٌلٌقٍرٍ. عَ نَشَ فَنبّ بّحِن عَ سَشَن ندٍ، كْنْ فَنبّ مُ فبِلٍن."},{"book":"قْلّ","chapter":"8","verse":"13","text":"نُهَ شَ سِمَيَ تٌ سِفَ حّ كّمّ سٍننِ نُن حّ كٍرٍن، كِكٍ كٍرٍن، شِ كٍرٍن، بَنبَرَنيِ قَ حْن دُنِحَ مَ. نُهَ تٌ كُنكُي شُنيِ بَ نَا، عَ نَشَ عَ تٌ شَرٍ بَرَ مَبَ."},{"book":"قْلّ","chapter":"8","verse":"14","text":"كِكٍ قِرِن شِ مْشْحّن عَ نُن سٌلٌقٍرٍ تٌ دَنفِ، بْشِ نُ بَرَ شَرَ عَ قَنيِ رَ."},{"book":"قْلّ","chapter":"8","verse":"15","text":"عَلَ نَشَ عَ مَسٍن نُهَ بّ،"},{"book":"قْلّ","chapter":"8","verse":"16","text":"«وٌ مِنِ كُنكُي كُي، عِ تَن نُن عِ شَ فِنّ، عِ شَ دِيٍ نُن عٍ شَ فِنّيٍ."},{"book":"قْلّ","chapter":"8","verse":"17","text":"عِ شَ نِمَسٍ بِرِن نَمِنِ كُنكُي كُي؛ شْنِيٍ، سُبٍيٍ، بُبُسٍيٍ، عَلَكٌ عٍ شَ يِرِوَ، عٍ شَ وُيَ دُنِحَ مَ.»"},{"book":"قْلّ","chapter":"8","verse":"18","text":"نَ تّمُي نُهَ نَشَ مِنِ قَ، عَ نُن عَ شَ دِيٍ، عَ شَ فِنّ، نُن عَ شَ دِيٍ شَ فِنّيٍ."},{"book":"قْلّ","chapter":"8","verse":"19","text":"سُبٍيٍ قَن نَشَ مِنِ، عَ نُن بُبُسٍيٍ، نُن شْنِيٍ. نِمَسٍ بْنسْي بِرِن نَشَ مِنِ عٍ شَتِ شَتِ مَ."},{"book":"قْلّ","chapter":"8","verse":"20","text":"نَ شَنبِ، نُهَ نَشَ سّرّشّبَدٍ يَءِلَن عَلَتَلَ بّ. عَ نَشَ سُبٍ نُن شْنِ رَدَشَشِ ندٍيٍ تٌنفٌ، عَ نٍيٍ بَ سّرّشّ فَن دَاشِ رَ."},{"book":"قْلّ","chapter":"8","verse":"21","text":"نَ تُورِ تٌ تٍ، عَلَتَلَ نَشَ نَ فَن شِرِ مّ. عَ نَشَ رَقَن عَ مَ. عَ نَشَ عَ قَلَ عَ بْحّ مَ، «ﭑ مُ بْشِ دَنكَمَ سْنْن عَدَ مَ شَ قٍ رَ، بَرِ مَ ﭑ نَ كٌلٌن عَدَ مَ بْحّ مُ قَن كَقِ عَ دِ مّدِ تّمُي. ﭑ مُ نِمَسٍ بِرِن سْنتْمَ سْنْن عَلْ ﭑ نَ سِنفٍ رَبَ كِ نَشّ."},{"book":"قْلّ","chapter":"8","verse":"22","text":"سَنسِ سِ تّمُي نُن سَنسِ شَبَ تّمُي، شِنبٍلِ نُن كُيٍقُرٍ، سٌفٌقُرٍ نُن حّمّ، يَنيِ نُن كْي، ﭑ مُ نَ بَمَ سْنْن هَن دُنِحَ حْن.»"}]}