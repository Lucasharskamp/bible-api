{"data":[{"book":"ESTER","chapter":"9","verse":"1","text":"NEL duodecimo mese adunque, che è il mese di Adar, nel tredicesimo giorno del mese, nel quale scadeva l'esecuzione della parola del re e del suo decreto9.1 decreto Est. 3.13.; nel medesimo giorno che i nemici de' Giudei speravano di averli in lor potere (ma la cosa si rivolse in contrario; conciossiachè i Giudei avessero in lor potere i lor nemici),"},{"book":"ESTER","chapter":"9","verse":"2","text":"i Giudei si raunarono nelle lor città, per tutte le provincie del re Assuero, per metter le mani adosso a coloro che tenterebbero di far loro male; e niuno potè loro stare a fronte; perciocchè lo spavento de' Giudei era caduto sopra tutti i popoli9.2 popoli Est. 8.17.."},{"book":"ESTER","chapter":"9","verse":"3","text":"E tutti i principi delle provincie, ed i satrapi, ed i governatori, e coloro che facevano le faccende del re, favorivano i Giudei; perciocchè lo spavento di Mardocheo era caduto sopra loro."},{"book":"ESTER","chapter":"9","verse":"4","text":"Conciossiachè Mardocheo fosse grande nella casa del re, e la sua fama si spargesse per tutte le provincie; perchè quell'uomo Mardocheo diventava ogni dì vie più grande9.4 grande Prov. 4.18.."},{"book":"ESTER","chapter":"9","verse":"5","text":"I Giudei adunque percossero tutti i lor nemici, mettendoli a fil di spada, e facendone uccisione e distruzione; e fecero inverso i lor nemici a lor volontà."},{"book":"ESTER","chapter":"9","verse":"6","text":"Ed in Susan, stanza reale, i Giudei uccisero e distrussero cinquecent'uomini;"},{"book":"ESTER","chapter":"9","verse":"7","text":"uccisero ancora Parsandata, e Dalfon, ed Aspata, e Porata,"},{"book":"ESTER","chapter":"9","verse":"8","text":"ed Adalia, ed Aridata,"},{"book":"ESTER","chapter":"9","verse":"9","text":"e Parmasta, ed Arisai, ed Aridai, e Vaizata, dieci figliuoli di Haman,"},{"book":"ESTER","chapter":"9","verse":"10","text":"figliuolo di Hammedata, nemico de' Giudei9.10 Giudei Giob. 27.13-15. Sal. 21.10.; ma non misero le mani alla preda9.10 preda Est. 8.11.."},{"book":"ESTER","chapter":"9","verse":"11","text":"In quel giorno il numero di coloro ch'erano stati uccisi in Susan, stanza reale, fu rapportato in presenza del re."},{"book":"ESTER","chapter":"9","verse":"12","text":"E il re disse alla regina Ester: In Susan, stanza reale, i Giudei hanno uccisi, e distrutti cinquecent'uomini, e i dieci figliuoli di Haman; che avranno essi fatto nelle altre provincie del re? Ma pure, che chiedi tu ancora? e ti sarà conceduto; e che domandi tu ancora? e sarà fatto."},{"book":"ESTER","chapter":"9","verse":"13","text":"Ed Ester disse: Se così piace al re, sia ancora domani conceduto a' Giudei, che sono in Susan, di fare come era stato ordinato che oggi si facesse; e sieno i dieci figliuoli di Haman appiccati al legno."},{"book":"ESTER","chapter":"9","verse":"14","text":"E il re ordinò che così fosse fatto; e il decreto ne fu bandito in Susan; e i dieci figliuoli di Haman furono appiccati."},{"book":"ESTER","chapter":"9","verse":"15","text":"E i Giudei ch'erano in Susan, si adunarono ancora nel quartodecimo giorno del mese di Adar, ed uccisero in Susan trecent'uomini; ma non misero le mani alla preda9.15 preda vers. 10.."},{"book":"ESTER","chapter":"9","verse":"16","text":"Gli altri Giudei ch'erano nelle provincie del re, si adunarono anch'essi, e stettero alla difesa della lor vita; ed ebbero riposo de' lor nemici, avendone uccisi settantacinquemila, senza però metter le mani alla preda."},{"book":"ESTER","chapter":"9","verse":"17","text":"Questo avvenne al tredicesimo giorno del mese di Adar; poi al quartodecimo dell'istesso mese si riposarono, e celebrarono quel giorno, come giorno di conviti e di letizia."},{"book":"ESTER","chapter":"9","verse":"18","text":"Ma i Giudei ch'erano in Susan, si raunarono al tredicesimo ed al quartodecimo di quel mese; poi al quintodecimo si riposarono, e celebrarono quel giorno, come giorno di conviti e di letizia."},{"book":"ESTER","chapter":"9","verse":"19","text":"Perciò, i Giudei delle villate che abitano nelle terre non murate, celebrano il quartodecimo giorno del mese di Adar, con allegrezza, e con conviti, e con festa, e con mandar messi di vivande gli uni agli altri."},{"book":"ESTER","chapter":"9","verse":"20","text":"E MARDOCHEO scrisse queste cose, e ne mandò lettere a tutti i Giudei ch'erano per tutte le provincie del re Assuero, presso, e lungi;"},{"book":"ESTER","chapter":"9","verse":"21","text":"ordinando loro per istatuto che celebrassero il quartodecimo, e il quintodecimo giorno del mese di Adar, ogni anno;"},{"book":"ESTER","chapter":"9","verse":"22","text":"ch'erano i giorni, ne' quali i Giudei ebber riposo de' lor nemici; e il mese che fu loro convertito di dolore in letizia, e di duolo in festa; acciocchè li celebrassero, come giorni di conviti e di allegrezza, e da mandarsi messi di vivande gli uni agli altri, e doni a' bisognosi."},{"book":"ESTER","chapter":"9","verse":"23","text":"E i Giudei accettarono di far ciò che aveano cominciato, e ciò che Mardocheo avea loro scritto."},{"book":"ESTER","chapter":"9","verse":"24","text":"Perciocchè Haman, figliuolo di Hammedata, Agageo, nemico di tutti i Giudei, avea fatta una macchinazione contro a' Giudei, per distruggerli; e avea tirata Pur, cioè la sorte, per isconfiggerli, e per distruggerli9.24 distruggerli Est. 3.6,7.."},{"book":"ESTER","chapter":"9","verse":"25","text":"Ma dopo ch'Ester fu venuta in presenza del re9.25 re Est. 7.5 ecc.; 8.3 ecc. vers. 13.14., egli ordinò con lettere, che la scellerata macchinazione che Haman avea fatta contro a' Giudei, fosse rivolta in sul capo di lui stesso; e ch'egli co' suoi figliuoli, fosse appiccato al legno9.25 legno Est. 7.10. Sal. 7.16.."},{"book":"ESTER","chapter":"9","verse":"26","text":"Perciò que' giorni furono chiamati Purim, dal nome di Pur9.26 Pur cioè: La sorte .; perciò ancora, secondo tutte le parole di quelle lettere, e secondo quello che aveano veduto intorno a ciò, e quello ch'era pervenuto fino a loro,"},{"book":"ESTER","chapter":"9","verse":"27","text":"i Giudei costituirono, e presero sopra sè, e sopra la lor progenie, e sopra tutti quelli che si aggiungerebbero con loro, per istatuto immutabile, di celebrar que' due giorni, secondo che n'era stato scritto; e ciò, al tempo loro, ogni anno; e che la memoria di que' giorni sarebbe celebrata,"},{"book":"ESTER","chapter":"9","verse":"28","text":"e che sarebbero solennizzati in ogni età, in ogni famiglia, provincia, e città; e che que' giorni di Purim non trapasserebbero mai, senza esser celebrati fra i Giudei, e che la lor memoria non verrebbe mai meno appo la loro posterità."},{"book":"ESTER","chapter":"9","verse":"29","text":"E la regina Ester, figliuola di Abihail, insieme con Mardocheo Giudeo, scrisse, con ogni instanza, per la seconda volta, per confermar le prime lettere intorno a' giorni di Purim."},{"book":"ESTER","chapter":"9","verse":"30","text":"E Mardocheo ne mandò le lettere a tutti i Giudei, per le cenventisette provincie del regno di Assuero, con parole amorevoli e sincere."},{"book":"ESTER","chapter":"9","verse":"31","text":"Per fermar l'osservanza di que' giorni di Purim a' lor tempi; siccome Mardocheo Giudeo, e le regina Ester, aveano loro ordinato; e come eglino stessi aveano preso sopra sè, e sopra la lor posterità; insieme co' digiuni e con le grida che vi si devono usare."},{"book":"ESTER","chapter":"9","verse":"32","text":"Così il comandamento di Ester confermò l'osservanza di que' giorni di Purim. E ciò fu scritto nel libro."}]}