{"data":[{"book":"הבשורה על-פי מרקוס","chapter":"2","verse":"1","text":"כעבור ימים אחדים חזר ישוע לכפר־נחום, ומיד נפוצו שמועות על בואו בכל העיר."},{"book":"הבשורה על-פי מרקוס","chapter":"2","verse":"2","text":"הבית שבו התארח התמלא במהרה עד אפס מקום. אפילו החצר הייתה מלאה אנשים, עד שלא היה מקום לאף אדם נוסף, וישוע לימד אותם את כתבי־הקודש."},{"book":"הבשורה על-פי מרקוס","chapter":"2","verse":"3","text":"בין הקהל בחצר היו ארבעה אנשים שנשאו אדם משותק על אלונקה."},{"book":"הבשורה על-פי מרקוס","chapter":"2","verse":"4","text":"בגלל הקהל הרב הם לא יכלו להיכנס לתוך הבית ולדבר עם ישוע. לכן הם טיפסו על הגג, הזיזו רעפים אחדים ממקומם והורידו את האלונקה אל אמצע החדר, אל המקום שבו עמד ישוע."},{"book":"הבשורה על-פי מרקוס","chapter":"2","verse":"5","text":"כשראה ישוע את אמונתם, פנה אל האיש המשותק ואמר: ”בני, נסלחו לך חטאיך!“"},{"book":"הבשורה על-פי מרקוס","chapter":"2","verse":"6","text":"היו כמה מורי הלכה שנכחו במקום, ואלה אמרו בלבם:"},{"book":"הבשורה על-פי מרקוס","chapter":"2","verse":"7","text":"”מה הוא מגדף? למי הוא חושב את עצמו, לאלוהים? הרי רק אלוהים יכול לסלוח על חטאים!“"},{"book":"הבשורה על-פי מרקוס","chapter":"2","verse":"8","text":"ישוע ידע את מחשבותיהם ולכן שאל: ”מדוע דברי מטרידים אתכם?"},{"book":"הבשורה על-פי מרקוס","chapter":"2","verse":"9-10","text":"לי, המשיח, יש סמכות לסלוח חטאים עלי־אדמות. אני אוכיח לכם שאני לא רק מדבר, אלא גם עושה – מיד תראו כיצד אני מרפא את האיש הזה.“"},{"book":"הבשורה על-פי מרקוס","chapter":"2","verse":"11","text":"הוא פנה אל האיש המשותק ופקד עליו: ”קום! קפל את האלונקה שלך ולך לביתך, כי נרפאת!“"},{"book":"הבשורה על-פי מרקוס","chapter":"2","verse":"12","text":"האיש קפץ על רגליו, קיפל את האלונקה ופילס לו דרך בתוך הקהל הנדהם. כולם היללו את אלוהים מעומק לבם וקראו בפליאה: ”אף פעם לא ראינו דבר כזה!“"},{"book":"הבשורה על-פי מרקוס","chapter":"2","verse":"13","text":"ישוע יצא שוב לחוף הים. אנשים רבים התאספו סביבו והוא לימד אותם."},{"book":"הבשורה על-פי מרקוס","chapter":"2","verse":"14","text":"כאשר התהלך על החוף פגש את לוי, בנו של חלפי, יושב בבית־המכס. ”בוא אתי,“ הזמינו ישוע, ”בוא והיה תלמיד שלי.“ לוי עזב את בית־המכס והלך עם ישוע."},{"book":"הבשורה על-פי מרקוס","chapter":"2","verse":"15","text":"באותו ערב הזמין לוי לארוחה בביתו את גובי־המכס מהעבודה ואנשים רגילים מהרחוב, כדי שתהיה להם הזדמנות לפגוש את ישוע ותלמידיו (אנשים רבים רצו לפגוש את ישוע פנים אל פנים ולדבר איתו)."},{"book":"הבשורה על-פי מרקוס","chapter":"2","verse":"16","text":"אחדים מהסופרים והפרושים ראו את ישוע אוכל בחברת אנשים בעלי שם רע. ”כיצד הוא יכול לאכול עם האנשים האלה?“ שאלו את תלמידיו."},{"book":"הבשורה על-פי מרקוס","chapter":"2","verse":"17","text":"ישוע שמע את שאלתם והשיב: ”החולים זקוקים לרופא ולא הבריאים. לא באתי לקרוא לצדיקים לחזור בתשובה, כי אם לחוטאים.“"},{"book":"הבשורה על-פי מרקוס","chapter":"2","verse":"18","text":"תלמידי יוחנן ותלמידי הפרושים נהגו לצום, כנהוג במסורת היהודית. יום אחד באו מספר אנשים אל ישוע ושאלו אותו מדוע תלמידיו אינם צמים כמו כולם."},{"book":"הבשורה על-פי מרקוס","chapter":"2","verse":"19","text":"השיב להם ישוע: ”האם ייתכן שידידי החתן יסרבו לאכול במסיבת חתונתו? האם ייתכן שיתאבלו בזמן שהחתן נמצא אתם?"},{"book":"הבשורה על-פי מרקוס","chapter":"2","verse":"20","text":"אולם יבוא יום שהחתן יילקח מהם, ואז הם יצומו."},{"book":"הבשורה על-פי מרקוס","chapter":"2","verse":"21","text":"למה הדבר הזה דומה? לאדם התופר טלאי מבד חדש על בגד ישן ובלה; מה יקרה? הטלאי מהבד החדש יינתק ויגדיל את החור בבגד."},{"book":"הבשורה על-פי מרקוס","chapter":"2","verse":"22","text":"הדבר דומה גם לאדם הממלא יין חדש בתוך חביות רקובות. הרי היין יבקע את החביות ויישפך החוצה. יין חדש יש לשמור בחביות חדשות.“"},{"book":"הבשורה על-פי מרקוס","chapter":"2","verse":"23","text":"באחת השבתות הלכו ישוע ותלמידיו דרך שדה תבואה, והתלמידים קטפו שיבולים ואכלו את הגרעינים."},{"book":"הבשורה על-פי מרקוס","chapter":"2","verse":"24","text":"”ראה מה הם עושים!“ התנפלו הפרושים על ישוע. ”מדוע הם קוטפים שיבולים בשבת? הלא הם עוברים על חוקי התורה ומחללים את השבת!“"},{"book":"הבשורה על-פי מרקוס","chapter":"2","verse":"25-26","text":"”האם מעולם לא קראתם מה עשה דוד המלך?“ השיב להם ישוע. ”כאשר דוד המלך ואנשיו היו רעבים הם נכנסו לאוהל מועד – בימי אביתר הכוהן – ואכלו את לחם הפנים שהיה מיועד לכוהנים בלבד. הלא גם זה היה בניגוד לחוקי התורה."},{"book":"הבשורה על-פי מרקוס","chapter":"2","verse":"27","text":"דעו לכם כי השבת ניתנה למען בני־האדם, ולא בני־האדם למען השבת."},{"book":"הבשורה על-פי מרקוס","chapter":"2","verse":"28","text":"ובן האדם הוא אדון השבת.“"}]}