{"data":[{"book":"Soromoni' mago' ara hunte'nea zgamere","chapter":"6","verse":"1","text":"Kagi kagonamo'ma aravama ohe hentofa mofamoka kagu'aretima hunka kavesima nentana nera iga vu'ne? Kaza huta hakegahunanki, ina kantega rukrahera huno vu'ne?"},{"book":"Soromoni' mago' ara hunte'nea zgamere","chapter":"6","verse":"2","text":"Avesima nentoa ne'mo'a mananentake zama me'nea hoza'arega uramino, sipisipi afuzaga'a kegava nehuno liliema nehaza tra'zamofo amosre'a asenaku vu'ne."},{"book":"Soromoni' mago' ara hunte'nea zgamere","chapter":"6","verse":"3","text":"Nagra nagu'aretima hu'na navesi nentoa nemofo suza manugeno, nagu'aretima hu'na avesima nentoa ne'mo'a, nagri suza mani'neankino, agra liliema nehaza trazampi sipisipi afuzaga kegava huno vano nehie."},{"book":"Soromoni' mago' ara hunte'nea zgamere","chapter":"6","verse":"4","text":"Kagra hentofa a'ni'a mani'nankeno, kavufgaretira Tirza kumamo'ma hiaza huno so'e zantfa hu'ne. Kagra Jerusalemi kumamo'ma knare'zantfama hiaza hunka knarezantfa nehunka, sondia vahe'mo'zama krauefama (flek) eri'za otizankna hu'nane."},{"book":"Soromoni' mago' ara hunte'nea zgamere","chapter":"6","verse":"5","text":"Kavuraga keamne huo, na'ankure kavugura koro nehue. Kazokamo'a hagerimo'ma rukranto krantoma nehiaza nehigeno, meme afu kevumo'za Giliati agonafinti takaure takaure hu'za eramizankna hu'ne."},{"book":"Soromoni' mago' ara hunte'nea zgamere","chapter":"6","verse":"6","text":"Meni sipisipi afu ti frente'za azeri agru hazageno efe anentake hiankna kavemo'a hu'ne. Anagamine fenkamine kavemo'a tragave huno knare zantfa hu'neankino, regasima nehankeno'a efeke huno knare nehie."},{"book":"Soromoni' mago' ara hunte'nea zgamere","chapter":"6","verse":"7","text":"Tare kameragemokea kavugosama refite'nana tavaravefintira pomigreneti, zafa ragamofo avufgaretima hiaza huno koranke nehie."},{"book":"Soromoni' mago' ara hunte'nea zgamere","chapter":"6","verse":"8","text":"Kini ne'mofo a'nea 60'a kuini manizageno, henka a'ne'a 80'a manizageno, ohampriga'a vene omase mofa'nea mani'nazanagi,"},{"book":"Soromoni' mago' ara hunte'nea zgamere","chapter":"6","verse":"9","text":"nagri maho nama agra hiranto zaga mani'neankino, agra ruzahu knazaga mani'ne. Nerera'ma magoke'ma ante'neno agrikuke'ma nehia mofa mani'ne. Muna'nemo'za agrira husga hunentazageno, kini nemofo a'neramimo'zane henka a'neramimo'zane vene omase mofanemo'zanena zagame hu'za agi'a erisga nehaze."},{"book":"Soromoni' mago' ara hunte'nea zgamere","chapter":"6","verse":"10","text":"Iza avufgafinti rumsa nehie? Avufgafintira ikamo'ma remsama nehiaza nehigeno, zagemofo avunasisimo'ma nehiaza nehigeno, sondia vahe'mo'za krauvefa eri'za oti'zankna huno konarari'amo'a hentofaza hu'ne."},{"book":"Soromoni' mago' ara hunte'nea zgamere","chapter":"6","verse":"11","text":"Krepimo'ene pomigreneti zafamo'ma amosrema ahege, asinama eri marege'ma hu'ne'nia ome ke'naku, zafa rgama renentea zafa hoza agupofi urami'noe."},{"book":"Soromoni' mago' ara hunte'nea zgamere","chapter":"6","verse":"12","text":"Navesizamo'a ugagota kva ne'mofo karisifi me'nege'na kena antahina nehu'na antri nehue."},{"book":"Soromoni' mago' ara hunte'nea zgamere","chapter":"6","verse":"13","text":"Ete rukrahe hunka eno. Sulamu kumateti mofamoka ete eno, ete egeta kagamneno."}]}