{"data":[{"book":"Zsidókhoz","chapter":"11","verse":"1","text":"A hit pedig a remélt dolgokban való szilárd bizodalom, és a nem látható dolgok létéről való meggyőződés."},{"book":"Zsidókhoz","chapter":"11","verse":"2","text":"Ezzel szereztek jó tanúbizonyságot a régiek."},{"book":"Zsidókhoz","chapter":"11","verse":"3","text":"Hit által értjük meg, hogy a világot Isten igéje teremtette, hogy ami látható, a láthatatlanból állt elő."},{"book":"Zsidókhoz","chapter":"11","verse":"4","text":"Hit által vitt Ábel értékesebb áldozatot Istennek, mint Kain, és ezáltal nyert bizonyságot arról, hogy ő igaz, mert Isten bizonyságot tett áldozati ajándékáról, úgyhogy hite által még holta után is beszél."},{"book":"Zsidókhoz","chapter":"11","verse":"5","text":"Hit által ragadtatott el Énók, hogy ne lásson halált, és nem találták meg, mert az Isten elragadta őt. Elragadtatása előtt azonban bizonyságot nyert arról, hogy kedves volt Istennek."},{"book":"Zsidókhoz","chapter":"11","verse":"6","text":"Hit nélkül pedig senki sem lehet kedves Isten előtt, mert aki Isten elé járul, hinnie kell, hogy Ő létezik és megjutalmazza azokat, akik Őt keresik."},{"book":"Zsidókhoz","chapter":"11","verse":"7","text":"Hit által kapott kijelentést Noé a még nem látott események felől és háznépe megtartására bárkát készített. Így ítélte meg a világot és lett a hitből való igazság örököse."},{"book":"Zsidókhoz","chapter":"11","verse":"8","text":"Hit által engedelmeskedett Ábrahám, amikor elhívatott, hogy menjen ki arra a helyre, amelyet örökségül fog kapni. És elindult, de nem tudta hová megy."},{"book":"Zsidókhoz","chapter":"11","verse":"9","text":"Hit által költözött az ígéret földjére, mint idegenbe, sátrakban lakott Izsákkal és Jákóbbal, ugyanannak az ígéretnek örököstársaival."},{"book":"Zsidókhoz","chapter":"11","verse":"10","text":"Mert várta a szilárd alapokra épülő várost, amelynek építője és alkotója az Isten."},{"book":"Zsidókhoz","chapter":"11","verse":"11","text":"Hit által nyert erőt Sára is, hogy idős kora ellenére gyermeke legyen, mert hűnek tartotta azt, aki az ígéretet tette"},{"book":"Zsidókhoz","chapter":"11","verse":"12","text":"Ezért attól az egytől, mégpedig mintegy elhalttól származtak olyan sokan, mint az ég csillagai, és mint a tenger partja mellett a fövény, amely megszámlálhatatlan."},{"book":"Zsidókhoz","chapter":"11","verse":"13","text":"Hitben haltak meg ezek mind, nem nyerve el az ígéreteket, hanem csak látták és üdvözölték azokat, és vallást tettek arról, hogy idegenek és vándorok a földön."},{"book":"Zsidókhoz","chapter":"11","verse":"14","text":"Mert akik így szólnak, nyíltan kijelentik, hogy hazát keresnek."},{"book":"Zsidókhoz","chapter":"11","verse":"15","text":"És ha arra a hazára gondoltak volna, amelyből kijöttek, lett volna idejük visszatérni."},{"book":"Zsidókhoz","chapter":"11","verse":"16","text":"Így azonban jobb után vágyakoztak, tudniillik a mennyei után. Ezért nem szégyelli az Isten, hogy őt Istenüknek nevezzék, mert nekik készített várost."},{"book":"Zsidókhoz","chapter":"11","verse":"17","text":"Hit által áldozta fel Ábrahám Izsákot, próbára tétetvén, és az egyszülöttét vitte áldozatul, ő, aki az ígéreteket elnyerte,"},{"book":"Zsidókhoz","chapter":"11","verse":"18","text":"akinek megmondatott: Izsáktól lesznek utódaid."},{"book":"Zsidókhoz","chapter":"11","verse":"19","text":"Úgy gondolkozott ugyanis, hogy Isten a halálból is képes őt feltámasztani. Éppen ezért példaképen visszakapta őt."},{"book":"Zsidókhoz","chapter":"11","verse":"20","text":"Hit által áldotta meg Izsák Jákóbot és Ézsaut az eljövendőkre nézve."},{"book":"Zsidókhoz","chapter":"11","verse":"21","text":"Hit által áldotta meg a haldokló Jákób József mindegyik fiát, és botja végére hajolva imádkozott."},{"book":"Zsidókhoz","chapter":"11","verse":"22","text":"Hit által emlékezett meg élete végén József Izrael fiainak kivonulásáról, és rendelkezett teteme felől."},{"book":"Zsidókhoz","chapter":"11","verse":"23","text":"Hit által rejtegették Mózest szülei születése után három hónapig, mivel látták, hogy szép a gyermek, és nem féltek a király parancsától."},{"book":"Zsidókhoz","chapter":"11","verse":"24","text":"Hit által tiltakozott Mózes, amikor felnövekedett, hogy a fáraó leánya fiának mondják."},{"book":"Zsidókhoz","chapter":"11","verse":"25","text":"Mert inkább választotta az Isten népével való együtt sanyargatást, mint a bűnnek ideig-óráig való gyönyörűségét."},{"book":"Zsidókhoz","chapter":"11","verse":"26","text":"Mert Egyiptom kincseinél nagyobb gazdagságnak tartotta a Krisztusért való gyalázatot, mert a megjutalmazásra tekintett."},{"book":"Zsidókhoz","chapter":"11","verse":"27","text":"Hit által hagyta el Egyiptomot, nem félve a király haragjától, mert erős szívű volt, mintha látta volna a láthatatlant."},{"book":"Zsidókhoz","chapter":"11","verse":"28","text":"Hit által rendelte el a pászkát és a vérrel való meghintést, hogy az öldöklő angyal ne bánthassa az elsőszülötteket."},{"book":"Zsidókhoz","chapter":"11","verse":"29","text":"Hit által keltek át a Vörös-tengeren, mint valami szárazföldön, amit az egyiptomiak is megpróbáltak, de elmerültek."},{"book":"Zsidókhoz","chapter":"11","verse":"30","text":"Hit által omlottak le Jerikónak kőfalai, amikor azokat hét napon át körüljárták."},{"book":"Zsidókhoz","chapter":"11","verse":"31","text":"Hit által nem veszett el az engedetlenekkel együtt Ráháb, a parázna nő, amikor a kémeket békességgel befogadta."},{"book":"Zsidókhoz","chapter":"11","verse":"32","text":"És mit mondjak még? Hiszen kifogynék az időből, ha szólnék Gedeonról, Bárákról, Sámsonról, Jeftéről, Dávidról, Sámuelről és a prófétákról."},{"book":"Zsidókhoz","chapter":"11","verse":"33","text":"Akik hit által országokat győztek le, igazságot cselekedtek, az ígéreteket elnyerték, az oroszlánok száját betömték."},{"book":"Zsidókhoz","chapter":"11","verse":"34","text":"Kioltották a tűz erejét, megmenekültek a kard élétől, felerősödtek a betegségből, erősek lettek a háborúban, megfutamították az idegenek seregét."},{"book":"Zsidókhoz","chapter":"11","verse":"35","text":"Az asszonyok feltámadás útján visszakapták halottaikat, másokat viszont kínpadra vontak, mivel nem fogadták el a szabadulást, hogy dicsőségesebb feltámadásban legyen részük."},{"book":"Zsidókhoz","chapter":"11","verse":"36","text":"Mások pedig megszégyenítések és megostoroztatások próbáját állták ki, sőt még bilincseket és börtönt is."},{"book":"Zsidókhoz","chapter":"11","verse":"37","text":"Megkövezték őket, kínpróbát szenvedtek, szétfűrészelték, kardélre hányták őket. Juhoknak és kecskéknek bőrében bujdostak, nélkülözve, nyomorgattatva, gyötörtetve,"},{"book":"Zsidókhoz","chapter":"11","verse":"38","text":"akikre nem volt méltó a világ. Bujdostak pusztákon és hegyeken, barlangokban és a föld szakadékaiban."},{"book":"Zsidókhoz","chapter":"11","verse":"39","text":"És mindezek, noha hit által jó bizonyságot nyertek, nem teljesült be rajtuk az ígéret."},{"book":"Zsidókhoz","chapter":"11","verse":"40","text":"Mert Isten felőlünk valami jobbról gondoskodott, hogy nélkülünk ne jussanak tökéletességre."}]}