{"data":[{"book":"योहनः","chapter":"6","verse":"1","text":"ततः परं यीशु र्गालील् प्रदेशीयस्य तिविरियानाम्नः सिन्धोः पारं गतवान्।"},{"book":"योहनः","chapter":"6","verse":"2","text":"ततो व्याधिमल्लोकस्वास्थ्यकरणरूपाणि तस्याश्चर्य्याणि कर्म्माणि दृष्ट्वा बहवो जनास्तत्पश्चाद् अगच्छन्।"},{"book":"योहनः","chapter":"6","verse":"3","text":"ततो यीशुः पर्व्वतमारुह्य तत्र शिष्यैः साकम्।"},{"book":"योहनः","chapter":"6","verse":"4","text":"तस्मिन् समय निस्तारोत्सवनाम्नि यिहूदीयानाम उत्सव उपस्थिते"},{"book":"योहनः","chapter":"6","verse":"5","text":"यीशु र्नेत्रे उत्तोल्य बहुलोकान् स्वसमीपागतान् विलोक्य फिलिपं पृष्टवान् एतेषां भोजनाय भोजद्रव्याणि वयं कुत्र क्रेतुं शक्रुमः?"},{"book":"योहनः","chapter":"6","verse":"6","text":"वाक्यमिदं तस्य परीक्षार्थम् अवादीत् किन्तु यत् करिष्यति तत् स्वयम् अजानात्।"},{"book":"योहनः","chapter":"6","verse":"7","text":"फिलिपः प्रत्यवोचत् एतेषाम् एकैको यद्यल्पम् अल्पं प्राप्नोति तर्हि मुद्रापादद्विशतेन क्रीतपूपा अपि न्यूना भविष्यन्ति।"},{"book":"योहनः","chapter":"6","verse":"8","text":"शिमोन् पितरस्य भ्राता आन्द्रियाख्यः शिष्याणामेको व्याहृतवान्"},{"book":"योहनः","chapter":"6","verse":"9","text":"अत्र कस्यचिद् बालकस्य समीपे पञ्च यावपूपाः क्षुद्रमत्स्यद्वयञ्च सन्ति किन्तु लोकानां एतावातां मध्ये तैः किं भविष्यति?"},{"book":"योहनः","chapter":"6","verse":"10","text":"पश्चाद् यीशुरवदत् लोकानुपवेशयत तत्र बहुयवससत्त्वात् पञ्चसहस्त्रेभ्यो न्यूना अधिका वा पुरुषा भूम्याम् उपाविशन्।"},{"book":"योहनः","chapter":"6","verse":"11","text":"ततो यीशुस्तान् पूपानादाय ईश्वरस्य गुणान् कीर्त्तयित्वा शिष्येषु समार्पयत् ततस्ते तेभ्य उपविष्टलोकेभ्यः पूपान् यथेष्टमत्स्यञ्च प्रादुः।"},{"book":"योहनः","chapter":"6","verse":"12","text":"तेषु तृप्तेषु स तानवोचद् एतेषां किञ्चिदपि यथा नापचीयते तथा सर्व्वाण्यवशिष्टानि संगृह्लीत।"},{"book":"योहनः","chapter":"6","verse":"13","text":"ततः सर्व्वेषां भोजनात् परं ते तेषां पञ्चानां यावपूपानां अवशिष्टान्यखिलानि संगृह्य द्वादशडल्लकान् अपूरयन्।"},{"book":"योहनः","chapter":"6","verse":"14","text":"अपरं यीशोरेतादृशीम् आश्चर्य्यक्रियां दृष्ट्वा लोका मिथो वक्तुमारेभिरे जगति यस्यागमनं भविष्यति स एवायम् अवश्यं भविष्यद्वक्त्ता।"},{"book":"योहनः","chapter":"6","verse":"15","text":"अतएव लोका आगत्य तमाक्रम्य राजानं करिष्यन्ति यीशुस्तेषाम् ईदृशं मानसं विज्ञाय पुनश्च पर्व्वतम् एकाकी गतवान्।"},{"book":"योहनः","chapter":"6","verse":"16","text":"सायंकाल उपस्थिते शिष्या जलधितटं व्रजित्वा नावमारुह्य नगरदिशि सिन्धौ वाहयित्वागमन्।"},{"book":"योहनः","chapter":"6","verse":"17","text":"तस्मिन् समये तिमिर उपातिष्ठत् किन्तु यीषुस्तेषां समीपं नागच्छत्।"},{"book":"योहनः","chapter":"6","verse":"18","text":"तदा प्रबलपवनवहनात् सागरे महातरङ्गो भवितुम् आरेभे।"},{"book":"योहनः","chapter":"6","verse":"19","text":"ततस्ते वाहयित्वा द्वित्रान् क्रोशान् गताः पश्चाद् यीशुं जलधेरुपरि पद्भ्यां व्रजन्तं नौकान्तिकम् आगच्छन्तं विलोक्य त्रासयुक्ता अभवन्"},{"book":"योहनः","chapter":"6","verse":"20","text":"किन्तु स तानुक्त्तवान् अयमहं मा भैष्ट।"},{"book":"योहनः","chapter":"6","verse":"21","text":"तदा ते तं स्वैरं नावि गृहीतवन्तः तदा तत्क्षणाद् उद्दिष्टस्थाने नौरुपास्थात्।"},{"book":"योहनः","chapter":"6","verse":"22","text":"यया नावा शिष्या अगच्छन् तदन्या कापि नौका तस्मिन् स्थाने नासीत् ततो यीशुः शिष्यैः साकं नागमत् केवलाः शिष्या अगमन् एतत् पारस्था लोका ज्ञातवन्तः।"},{"book":"योहनः","chapter":"6","verse":"23","text":"किन्तु ततः परं प्रभु र्यत्र ईश्वरस्य गुणान् अनुकीर्त्त्य लोकान् पूपान् अभोजयत् तत्स्थानस्य समीपस्थतिविरियाया अपरास्तरणय आगमन्।"},{"book":"योहनः","chapter":"6","verse":"24","text":"यीशुस्तत्र नास्ति शिष्या अपि तत्र ना सन्ति लोका इति विज्ञाय यीशुं गवेषयितुं तरणिभिः कफर्नाहूम् पुरं गताः।"},{"book":"योहनः","chapter":"6","verse":"25","text":"ततस्ते सरित्पतेः पारे तं साक्षात् प्राप्य प्रावोचन् हे गुरो भवान् अत्र स्थाने कदागमत्?"},{"book":"योहनः","chapter":"6","verse":"26","text":"तदा यीशुस्तान् प्रत्यवादीद् युष्मानहं यथार्थतरं वदामि आश्चर्य्यकर्म्मदर्शनाद्धेतो र्न किन्तु पूपभोजनात् तेन तृप्तत्वाञ्च मां गवेषयथ।"},{"book":"योहनः","chapter":"6","verse":"27","text":"क्षयणीयभक्ष्यार्थं मा श्रामिष्ट किन्त्वन्तायुर्भक्ष्यार्थं श्राम्यत, तस्मात् तादृशं भक्ष्यं मनुजपुत्रो युष्माभ्यं दास्यति; तस्मिन् तात ईश्वरः प्रमाणं प्रादात्।"},{"book":"योहनः","chapter":"6","verse":"28","text":"तदा तेऽपृच्छन् ईश्वराभिमतं कर्म्म कर्त्तुम् अस्माभिः किं कर्त्तव्यं?"},{"book":"योहनः","chapter":"6","verse":"29","text":"ततो यीशुरवदद् ईश्वरो यं प्रैरयत् तस्मिन् विश्वसनम् ईश्वराभिमतं कर्म्म।"},{"book":"योहनः","chapter":"6","verse":"30","text":"तदा ते व्याहरन् भवता किं लक्षणं दर्शितं यद्दृष्ट्वा भवति विश्वसिष्यामः? त्वया किं कर्म्म कृतं?"},{"book":"योहनः","chapter":"6","verse":"31","text":"अस्माकं पूर्व्वपुरुषा महाप्रान्तरे मान्नां भोक्त्तुं प्रापुः यथा लिपिरास्ते। स्वर्गीयाणि तु भक्ष्याणि प्रददौ परमेश्वरः।"},{"book":"योहनः","chapter":"6","verse":"32","text":"तदा यीशुरवदद् अहं युष्मानतियथार्थं वदामि मूसा युष्माभ्यं स्वर्गीयं भक्ष्यं नादात् किन्तु मम पिता युष्माभ्यं स्वर्गीयं परमं भक्ष्यं ददाति।"},{"book":"योहनः","chapter":"6","verse":"33","text":"यः स्वर्गादवरुह्य जगते जीवनं ददाति स ईश्वरदत्तभक्ष्यरूपः।"},{"book":"योहनः","chapter":"6","verse":"34","text":"तदा ते प्रावोचन् हे प्रभो भक्ष्यमिदं नित्यमस्मभ्यं ददातु।"},{"book":"योहनः","chapter":"6","verse":"35","text":"यीशुरवदद् अहमेव जीवनरूपं भक्ष्यं यो जनो मम सन्निधिम् आगच्छति स जातु क्षुधार्त्तो न भविष्यति, तथा यो जनो मां प्रत्येति स जातु तृषार्त्तो न भविष्यति।"},{"book":"योहनः","chapter":"6","verse":"36","text":"मां दृष्ट्वापि यूयं न विश्वसिथ युष्मानहम् इत्यवोचं।"},{"book":"योहनः","chapter":"6","verse":"37","text":"पिता मह्यं यावतो लोकानददात् ते सर्व्व एव ममान्तिकम् आगमिष्यन्ति यः कश्चिच्च मम सन्निधिम् आयास्यति तं केनापि प्रकारेण न दूरीकरिष्यामि।"},{"book":"योहनः","chapter":"6","verse":"38","text":"निजाभिमतं साधयितुं न हि किन्तु प्रेरयितुरभिमतं साधयितुं स्वर्गाद् आगतोस्मि।"},{"book":"योहनः","chapter":"6","verse":"39","text":"स यान् यान् लोकान् मह्यमददात् तेषामेकमपि न हारयित्वा शेषदिने सर्व्वानहम् उत्थापयामि इदं मत्प्रेरयितुः पितुरभिमतं।"},{"book":"योहनः","chapter":"6","verse":"40","text":"यः कश्चिन् मानवसुतं विलोक्य विश्वसिति स शेषदिने मयोत्थापितः सन् अनन्तायुः प्राप्स्यति इति मत्प्रेरकस्याभिमतं।"},{"book":"योहनः","chapter":"6","verse":"41","text":"तदा स्वर्गाद् यद् भक्ष्यम् अवारोहत् तद् भक्ष्यम् अहमेव यिहूदीयलोकास्तस्यैतद् वाक्ये विवदमाना वक्त्तुमारेभिरे"},{"book":"योहनः","chapter":"6","verse":"42","text":"यूषफः पुत्रो यीशु र्यस्य मातापितरौ वयं जानीम एष किं सएव न? तर्हि स्वर्गाद् अवारोहम् इति वाक्यं कथं वक्त्ति?"},{"book":"योहनः","chapter":"6","verse":"43","text":"तदा यीशुस्तान् प्रत्यवदत् परस्परं मा विवदध्वं"},{"book":"योहनः","chapter":"6","verse":"44","text":"मत्प्रेरकेण पित्रा नाकृष्टः कोपि जनो ममान्तिकम् आयातुं न शक्नोति किन्त्वागतं जनं चरमेऽह्नि प्रोत्थापयिष्यामि।"},{"book":"योहनः","chapter":"6","verse":"45","text":"ते सर्व्व ईश्वरेण शिक्षिता भविष्यन्ति भविष्यद्वादिनां ग्रन्थेषु लिपिरित्थमास्ते अतो यः कश्चित् पितुः सकाशात् श्रुत्वा शिक्षते स एव मम समीपम् आगमिष्यति।"},{"book":"योहनः","chapter":"6","verse":"46","text":"य ईश्वराद् अजायत तं विना कोपि मनुष्यो जनकं नादर्शत् केवलः सएव तातम् अद्राक्षीत्।"},{"book":"योहनः","chapter":"6","verse":"47","text":"अहं युष्मान् यथार्थतरं वदामि यो जनो मयि विश्वासं करोति सोनन्तायुः प्राप्नोति।"},{"book":"योहनः","chapter":"6","verse":"48","text":"अहमेव तज्जीवनभक्ष्यं।"},{"book":"योहनः","chapter":"6","verse":"49","text":"युष्माकं पूर्व्वपुरुषा महाप्रान्तरे मन्नाभक्ष्यं भूक्त्तापि मृताः"},{"book":"योहनः","chapter":"6","verse":"50","text":"किन्तु यद्भक्ष्यं स्वर्गादागच्छत् तद् यदि कश्चिद् भुङ्क्त्ते तर्हि स न म्रियते।"},{"book":"योहनः","chapter":"6","verse":"51","text":"यज्जीवनभक्ष्यं स्वर्गादागच्छत् सोहमेव इदं भक्ष्यं यो जनो भुङ्क्त्ते स नित्यजीवी भविष्यति। पुनश्च जगतो जीवनार्थमहं यत् स्वकीयपिशितं दास्यामि तदेव मया वितरितं भक्ष्यम्।"},{"book":"योहनः","chapter":"6","verse":"52","text":"तस्माद् यिहूदीयाः परस्परं विवदमाना वक्त्तुमारेभिरे एष भोजनार्थं स्वीयं पललं कथम् अस्मभ्यं दास्यति?"},{"book":"योहनः","chapter":"6","verse":"53","text":"तदा यीशुस्तान् आवोचद् युष्मानहं यथार्थतरं वदामि मनुष्यपुत्रस्यामिषे युष्माभि र्न भुक्त्ते तस्य रुधिरे च न पीते जीवनेन सार्द्धं युष्माकं सम्बन्धो नास्ति।"},{"book":"योहनः","chapter":"6","verse":"54","text":"यो ममामिषं स्वादति मम सुधिरञ्च पिवति सोनन्तायुः प्राप्नोति ततः शेषेऽह्नि तमहम् उत्थापयिष्यामि।"},{"book":"योहनः","chapter":"6","verse":"55","text":"यतो मदीयमामिषं परमं भक्ष्यं तथा मदीयं शोणितं परमं पेयं।"},{"book":"योहनः","chapter":"6","verse":"56","text":"यो जनो मदीयं पललं स्वादति मदीयं रुधिरञ्च पिवति स मयि वसति तस्मिन्नहञ्च वसामि।"},{"book":"योहनः","chapter":"6","verse":"57","text":"मत्प्रेरयित्रा जीवता तातेन यथाहं जीवामि तद्वद् यः कश्चिन् मामत्ति सोपि मया जीविष्यति।"},{"book":"योहनः","chapter":"6","verse":"58","text":"यद्भक्ष्यं स्वर्गादागच्छत् तदिदं यन्मान्नां स्वादित्वा युष्माकं पितरोऽम्रियन्त तादृशम् इदं भक्ष्यं न भवति इदं भक्ष्यं यो भक्षति स नित्यं जीविष्यति।"},{"book":"योहनः","chapter":"6","verse":"59","text":"यदा कफर्नाहूम् पुर्य्यां भजनगेहे उपादिशत् तदा कथा एता अकथयत्।"},{"book":"योहनः","chapter":"6","verse":"60","text":"तदेत्थं श्रुत्वा तस्य शिष्याणाम् अनेके परस्परम् अकथयन् इदं गाढं वाक्यं वाक्यमीदृशं कः श्रोतुं शक्रुयात्?"},{"book":"योहनः","chapter":"6","verse":"61","text":"किन्तु यीशुः शिष्याणाम् इत्थं विवादं स्वचित्ते विज्ञाय कथितवान् इदं वाक्यं किं युष्माकं विघ्नं जनयति?"},{"book":"योहनः","chapter":"6","verse":"62","text":"यदि मनुजसुतं पूर्व्ववासस्थानम् ऊर्द्व्वं गच्छन्तं पश्यथ तर्हि किं भविष्यति?"},{"book":"योहनः","chapter":"6","verse":"63","text":"आत्मैव जीवनदायकः वपु र्निष्फलं युष्मभ्यमहं यानि वचांसि कथयामि तान्यात्मा जीवनञ्च।"},{"book":"योहनः","chapter":"6","verse":"64","text":"किन्तु युष्माकं मध्ये केचन अविश्वासिनः सन्ति के के न विश्वसन्ति को वा तं परकरेषु समर्पयिष्यति तान् यीशुराप्रथमाद् वेत्ति।"},{"book":"योहनः","chapter":"6","verse":"65","text":"अपरमपि कथितवान् अस्मात् कारणाद् अकथयं पितुः सकाशात् शक्त्तिमप्राप्य कोपि ममान्तिकम् आगन्तुं न शक्नोति।"},{"book":"योहनः","chapter":"6","verse":"66","text":"तत्कालेऽनेके शिष्या व्याघुट्य तेन सार्द्धं पुन र्नागच्छन्।"},{"book":"योहनः","chapter":"6","verse":"67","text":"तदा यीशु र्द्वादशशिष्यान् उक्त्तवान् यूयमपि किं यास्यथ?"},{"book":"योहनः","chapter":"6","verse":"68","text":"ततः शिमोन् पितरः प्रत्यवोचत् हे प्रभो कस्याभ्यर्णं गमिष्यामः?"},{"book":"योहनः","chapter":"6","verse":"69","text":"अनन्तजीवनदायिन्यो याः कथास्तास्तवैव। भवान् अमरेश्वरस्याभिषिक्त्तपुत्र इति विश्वस्य निश्चितं जानीमः।"},{"book":"योहनः","chapter":"6","verse":"70","text":"तदा यीशुरवदत् किमहं युष्माकं द्वादशजनान् मनोनीतान् न कृतवान्? किन्तु युष्माकं मध्येपि कश्चिदेको विघ्नकारी विद्यते।"},{"book":"योहनः","chapter":"6","verse":"71","text":"इमां कथं स शिमोनः पुत्रम् ईष्करीयोतीयं यिहूदाम् उद्दिश्य कथितवान् यतो द्वादशानां मध्ये गणितः स तं परकरेषु समर्पयिष्यति।"}]}