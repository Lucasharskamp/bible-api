{"data":[{"book":"Luka","chapter":"9","verse":"1","text":"Yesu nkeehana owiittucha khumi ni elhi alhe, nkaavaha machiri ni ikuru yo woomolha mashoka o unanara ni waalhamiha areta."},{"book":"Luka","chapter":"9","verse":"2","text":"Paahi nkaaruma yayo khumi ni elhi ayo avire ahimiachaka Imwene ya Nlhuku, ni waalhamiha areta onkhaye."},{"book":"Luka","chapter":"9","verse":"3","text":"Nkeerelhacha, “Nhikushe ittu iriyoothe munkwahani, nhiwie ikopo mena nrupa mena mashurupu mena nchurukhu, ni mena mmoka inyu hikushe mwiinjiro wo nayelhi."},{"book":"Luka","chapter":"9","verse":"4","text":"Inupa iriyoothe inohalha inyu upocheriya iyo, mwakhalheke vavawo mpaka vanohalha inyu uthama vawo."},{"book":"Luka","chapter":"9","verse":"5","text":"Vahinopocheriya uhimiechesha winyu, mwathameke yeyo iwani iyo ni ukukutta ntukurukhu nnyaani wo waamuka.”"},{"book":"Luka","chapter":"9","verse":"6","text":"Owiittucha nkayaathamacha nkayaarwa mmawani, ahimiachaka Malhove Orera o Imwene ya Nlhuku ni waalhamiha attu awereiya."},{"book":"Luka","chapter":"9","verse":"7","text":"Naherode Amwene o Ugalilaya veewilhe aya chittu chaapangiaa, nkayoova, ukhalhawaya attu akina yeera wiira Nayohana Obatiiza ahohihimmwa."},{"book":"Luka","chapter":"9","verse":"8","text":"Attu akina eera wiira Naeliya ahoonia, akina yiiraka anamilhohi o khalhayi ahohihimmwa."},{"book":"Luka","chapter":"9","verse":"9","text":"Naherode nkayeera, “Nayohana kihaahitha, nansho ulha ntu kinomwiiwaaka ulha phi mpani?” Nkayaathanana umwoona Yesu."},{"book":"Luka","chapter":"9","verse":"10","text":"Akarumiya yahokolhieke, nkayanhimeria Yesu kila ittu yaapannge aya. Nkaakushacha nkayaarwa iwani yo Ubethsaida."},{"book":"Luka","chapter":"9","verse":"11","text":"Attu vanchuwenlhe aya, nkayanttwara. Nkaapochera, nkoolhumacha mwaha wo Malhove Orera o Imwene ya Nlhuku, ni waalhamiha mareta yaarina aya."},{"book":"Luka","chapter":"9","verse":"12","text":"Nchuwa veelha aya, akarumiya khumi ni elhi nkayanrweelha ni unhimeria wiira, “Mwaahiyeke attu ayo ahokolhiacheke uwannyaya ni uvira yaaviaka yolhia mmawani ni mmamatani, yaavie yolhia ni mapuro o urupa, ukhalhawaya vari ihu va vauthakoni.”"},{"book":"Luka","chapter":"9","verse":"13","text":"Nansho Yesu nkeera, “Mwaavaheke yolhia mwaattiva.”"},{"book":"Luka","chapter":"9","verse":"14","text":"Attu yaari vavawo aari alhopwana maelufu nthanu."},{"book":"Luka","chapter":"9","verse":"15","text":"Owiittucha yamalheke waakhalhiha attu mmapuroni,"},{"book":"Luka","chapter":"9","verse":"16","text":"Yesu nkaakusha mikatte nthanu ni ihopa pilhi, nkaaweha wiirimu, nkalhapelhelha ibarakha, nkaamianihacha, nkaavaha owiittucha yaakawelhe attu."},{"book":"Luka","chapter":"9","verse":"17","text":"Attu onkhaye nkayaalhia, nkayaawonacha, ni owiittucha nkayaarokottacha mahalhahalha aahanlhe, nkayaachariha ni ukusha makaya khumi ni melhi."},{"book":"Luka","chapter":"9","verse":"18","text":"Nihuku nimoka Yesu aari alhapelhaka vekha awe, owiittucha nkayaawacha, nkaakohacha, “Ana attu aneera mii phi mpani?”"},{"book":"Luka","chapter":"9","verse":"19","text":"Nkayaakhulhacha yiiraka, “Akina aneera, Nayohana Obatiiza, akina aneera Naeliya, ni akina aneera inyuva mmoka a anamilhohi o khalhayi hihimmwe.”"},{"book":"Luka","chapter":"9","verse":"20","text":"Nkaakoha, “Ni inyu mwaatti chani, nneera mii phi mpani?”"},{"book":"Luka","chapter":"9","verse":"21","text":"Paahi Yesu nkaachiichiha wiira ahinhimiachere ntu riyoothe yoyo mwaha uyo."},{"book":"Luka","chapter":"9","verse":"22","text":"Nkaahimeria tho, “Mwaana a Ntu nowa utwarushiya ni ukhotiya ni ashulhupalhe ni opochera ishaani olhupalhe ni owiittuchiha Malhehero. Noowa eeviya nansho nihuku no neraru nowa uhihimmwa.”"},{"book":"Luka","chapter":"9","verse":"23","text":"Nkeerelha attu onkhaye, “Ntu riyoothe nothanana ukittwara eeruneke mwanene, akusheke nsalaaba awe kila nihuku akittwareke,"},{"book":"Luka","chapter":"9","verse":"24","text":"Ukhalhawaya ntu riyoothe nothanana woopolha ukumi awe, noopoteriha, nansho ntu riyoothe noriha ukumi awe wo nlhatu waka nowa woopolha."},{"book":"Luka","chapter":"9","verse":"25","text":"Ntu nohalha upattani wo upatta mpuha wonkhaye wo velhaponi va, nansho apoterihaka ukumi awe mwanene? Mena khiiwo!"},{"book":"Luka","chapter":"9","verse":"26","text":"Ntu oonaka ishoni wo nlhatu naka ni meettuchiho aka, Mwaana a Ntu ni uyo nowa umwoonelha ishoni vanohalha awe uwa wo nthimicho wa Athithi ni minepa chitakatifu."},{"book":"Luka","chapter":"9","verse":"27","text":"Kinoohimeriani ikekhia wiira, ahawo akina vaa ahinowa aakhwa ahinaya woona Imwene ya Nlhuku.”"},{"book":"Luka","chapter":"9","verse":"28","text":"Yavireke ijuma imoka toka voolhumanche awe yayo malhove ayo, Yesu nkaakusha Napeturo ni Nayohana ni Nayakhobo nkayaarwaa umwaakoni ulhapelhani."},{"book":"Luka","chapter":"9","verse":"29","text":"Vaari aya alhapelhachaka, ikhove awe nkayaarukunuwa, ni ikuwo chawe nkachaateelha chinene."},{"book":"Luka","chapter":"9","verse":"30","text":"Nkoonia attu elhi amwaarerihanaka Yesu, ni ayo yaari ashinna Musa ni Naeliya,"},{"book":"Luka","chapter":"9","verse":"31","text":"aakhumelhenlhe wo nthimicho, nkaamwaarerihana mwaha wo umalhiha ntheko wa Nlhuku nnookhwani ukhumelhelha Uyerusalemu."},{"book":"Luka","chapter":"9","verse":"32","text":"Napeturo ni akhunanaya yaari anarumpe, yeyo ikatema nkayonkwa ni woona nthimicho wa Yesu ni attu elhi emenlhe vamoka ni uyo."},{"book":"Luka","chapter":"9","verse":"33","text":"Attu elhi ayo vaathama aya wa Yesu, Napeturo nkeera, “Owiittuchiha, ihorera hii ukhalha vaa! Ninootheka etu mahema mararu, nimoka nawinyu nikina na ashinna Musa ni nikina ni Naeliya.” We ikekhiaye khayaari achuwelhaka inoolhumacha aya."},{"book":"Luka","chapter":"9","verse":"34","text":"Napeturo voolhumacha aya, nihute nkanaakhuruwa ni waakhuneelha, vaawa aya owiittucha alhe yaari yoovaka chinene."},{"book":"Luka","chapter":"9","verse":"35","text":"Nlhove nkaneewiya ukhuma wiirimu neeraka, “Ulha phi Mwaamwanaka, kinonttuna aka, mmwiiwelhelheke yoyo!”"},{"book":"Luka","chapter":"9","verse":"36","text":"Nlhove vaamaanlhe aya, Yesu aari vekha awe. Owiittucha nkayaamaalha wo unhihimeria ntu riyoothe yoyo mwaha uyo."},{"book":"Luka","chapter":"9","verse":"37","text":"Waashelhe waya Yesu ni owiittucha araru ahokhuruwa umwaakoni, ni nlhoko mwinchi wa attu nkawankumaana Yesu."},{"book":"Luka","chapter":"9","verse":"38","text":"Vavawo, ntu mmoka nkaakhuwelha, “Owiittuchiha! Kinoulhepelhani chonte mummwehe mwanaka, mwanaka o yekha awe!"},{"book":"Luka","chapter":"9","verse":"39","text":"Nshoka ninonkelhakelha, khummulhushaka venchi, khukumaka niphoru mmwano, khunhuvihachaka chinene wo uhinhiya!"},{"book":"Luka","chapter":"9","verse":"40","text":"Kahaalhepelha owiittucha inyu wiira oomolhe nshoka nno, nansho khayonrie.”"},{"book":"Luka","chapter":"9","verse":"41","text":"Yesu nkaakhulha, “Mwaatti iyari ihiri ni nrima, iwonnye va! Kinohalha ulhokelha ni uvilhelhani mpaka iyaakhani?” Nkeerelha athumwanawe mwaana ayo, “Mummwiiheke mwaamwaninyu uyo vaa.”"},{"book":"Luka","chapter":"9","verse":"42","text":"Mwaana vaawihiya awe, nshoka no unanara nkanammulhusha vathi ni unhelha ichilhichilhi. Yesu nkaachachera nshoka nno, mwaana nkaalhama, nkanhokolhosha wa athumwanawe."},{"book":"Luka","chapter":"9","verse":"43","text":"Attu onkhaye nkayoomiya uwanoni woona ikuru chulhupalhe cha Nlhuku."},{"book":"Luka","chapter":"9","verse":"44","text":"“Mwiiwelhelheke alha kinohalha aka uhimeriani! Mwaana a Ntu nokelha uhelhiya mmathathani mwa attu.”"},{"book":"Luka","chapter":"9","verse":"45","text":"Nansho owiittucha khayaachuwenlhe yaahimia awe, ukhalhawaya yaari inavithiye uwannyaya. Nkayoova unkoha maana aya."},{"book":"Luka","chapter":"9","verse":"46","text":"Nkawaachokholha ukohaniya owiittucha ashineneru wiira phi mpani ri mulhupalhe aya."},{"book":"Luka","chapter":"9","verse":"47","text":"Yesu nkaachuwelha choopuwelha aya munrimani, paahi etu nkankusha mwanhima, nkaamweemesha vaari aya,"},{"book":"Luka","chapter":"9","verse":"48","text":"nkeera, “Ntu riyoothe nompochera mwanhima thoko ulha wo nchina naka nokipochera mii, ni ntu nokipochera mii, naapochera akirumilhe. Ukhalhawaya ri mwankani waapwaha onkhaye munlhokoni mwinyu, yoyo phi mulhupalhe inyu.”"},{"book":"Luka","chapter":"9","verse":"49","text":"Nayohana nkayoolhumacha, “Owiittuchiha, nahomwoona ntu oomolhaka mashoka wo nchina ninyu, nkananchiichiha, ukhalhawaya khari nyu ninonttukana ihu vamoka.”"},{"book":"Luka","chapter":"9","verse":"50","text":"Yesu nkeerelha, “Nhichiichihe, ukhalhawaya ntu riyoothe hinoovengani yoyo ri vamoka ni inyu.”"},{"book":"Luka","chapter":"9","verse":"51","text":"Ikatema vaatamenrie aya ukushiya Yesu wiirimu, nkoona mbaya arwee Uyerusalemu."},{"book":"Luka","chapter":"9","verse":"52","text":"Nkaaruma akarumiya anholhelhe, arwee Usamariya akooroshe vakittu vanohalha awe uphiyelha."},{"book":"Luka","chapter":"9","verse":"53","text":"Nansho anenchi o Usamariya ahokhota umpochera ukhalhawaya aari alhukamaka Uyerusalemu."},{"book":"Luka","chapter":"9","verse":"54","text":"Paahi etu owiittucha Nayakhobo ni Nayohana vonne aya chiicho, nkayeera, “Thithi, chani niihaniheke mooro wo wiirimu naamalhihe yalha?”"},{"book":"Luka","chapter":"9","verse":"55","text":"Yesu nkaarukunuwa ni waachachera."},{"book":"Luka","chapter":"9","verse":"56","text":"Paahi Yesu nkaathama mwanene vamoka ni owiittucha awe nkayaarwaa iwani ikina."},{"book":"Luka","chapter":"9","verse":"57","text":"Vaari aya munkwahani, ntu mmoka nkaamwirelha Yesu, “Kinouttwarani uriwoothe unohalha inyu urwaa.”"},{"book":"Luka","chapter":"9","verse":"58","text":"Yesu nkaamwaakhulha, “Anancheto ahana milhiwi ni ashinuni o uchulhu urimu ahanaa iphuuru chaya nansho Mwaana a Ntu kharina nipuro no waathalhelha muru awe.”"},{"book":"Luka","chapter":"9","verse":"59","text":"Nkaamwirelha ntu nkhwawe, “Nkittware.”"},{"book":"Luka","chapter":"9","verse":"60","text":"Yesu nkaakhulha, nkeerelha, “Mwaahiyeke attu akhwilhe yaavitheke attu aya khwilhe. Inyu nrweeke mwahimiacheke Imwene ya Nlhuku.”"},{"book":"Luka","chapter":"9","verse":"61","text":"Ntu nkina nkeera, “Thithi kinouttwarani, nansho nkihiye thoko kalhehe uwani.”"},{"book":"Luka","chapter":"9","verse":"62","text":"Yesu nkeera, “Ntu riyoothe nolhima uno awehaka utulhi, yoyo khanooria ittu nhina Imwene ya Nlhuku.”"}]}