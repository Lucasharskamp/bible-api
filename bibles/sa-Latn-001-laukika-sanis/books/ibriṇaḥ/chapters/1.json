{"data":[{"book":"ibriṇaḥ","chapter":"1","verse":"1","text":"purā ya īśvarō bhaviṣyadvādibhiḥ pitr̥lōkēbhyō nānāsamayē nānāprakāraṁ kathitavān"},{"book":"ibriṇaḥ","chapter":"1","verse":"2","text":"sa ētasmin śēṣakālē nijaputrēṇāsmabhyaṁ kathitavān| sa taṁ putraṁ sarvvādhikāriṇaṁ kr̥tavān tēnaiva ca sarvvajaganti sr̥ṣṭavān|"},{"book":"ibriṇaḥ","chapter":"1","verse":"3","text":"sa putrastasya prabhāvasya pratibimbastasya tattvasya mūrttiścāsti svīyaśaktivākyēna sarvvaṁ dhattē ca svaprāṇairasmākaṁ pāpamārjjanaṁ kr̥tvā ūrddhvasthānē mahāmahimnō dakṣiṇapārśvē samupaviṣṭavān|"},{"book":"ibriṇaḥ","chapter":"1","verse":"4","text":"divyadūtagaṇād yathā sa viśiṣṭanāmnō 'dhikārī jātastathā tēbhyō'pi śrēṣṭhō jātaḥ|"},{"book":"ibriṇaḥ","chapter":"1","verse":"5","text":"yatō dūtānāṁ madhyē kadācidīśvarēṇēdaṁ ka uktaḥ? yathā, \"madīyatanayō 'si tvam adyaiva janitō mayā|\" punaśca \"ahaṁ tasya pitā bhaviṣyāmi sa ca mama putrō bhaviṣyati|\""},{"book":"ibriṇaḥ","chapter":"1","verse":"6","text":"aparaṁ jagati svakīyādvitīyaputrasya punarānayanakālē tēnōktaṁ, yathā, \"īśvarasya sakalai rdūtairēṣa ēva praṇamyatāṁ|\""},{"book":"ibriṇaḥ","chapter":"1","verse":"7","text":"dūtān adhi tēnēdam uktaṁ, yathā, \"sa karōti nijān dūtān gandhavāhasvarūpakān| vahniśikhāsvarūpāṁśca karōti nijasēvakān||\""},{"book":"ibriṇaḥ","chapter":"1","verse":"8","text":"kintu putramuddiśya tēnōktaṁ, yathā, \"hē īśvara sadā sthāyi tava siṁhāsanaṁ bhavēt| yāthārthyasya bhavēddaṇḍō rājadaṇḍastvadīyakaḥ|"},{"book":"ibriṇaḥ","chapter":"1","verse":"9","text":"puṇyē prēma karōṣi tvaṁ kiñcādharmmam r̥tīyasē| tasmād ya īśa īśastē sa tē mitragaṇādapi| adhikāhlādatailēna sēcanaṁ kr̥tavān tava||\""},{"book":"ibriṇaḥ","chapter":"1","verse":"10","text":"punaśca, yathā, \"hē prabhō pr̥thivīmūlam ādau saṁsthāpitaṁ tvayā| tathā tvadīyahastēna kr̥taṁ gaganamaṇḍalaṁ|"},{"book":"ibriṇaḥ","chapter":"1","verse":"11","text":"imē vinaṁkṣyatastvantu nityamēvāvatiṣṭhasē| idantu sakalaṁ viśvaṁ saṁjariṣyati vastravat|"},{"book":"ibriṇaḥ","chapter":"1","verse":"12","text":"saṅkōcitaṁ tvayā tattu vastravat parivartsyatē| tvantu nityaṁ sa ēvāsī rnirantāstava vatsarāḥ||\""},{"book":"ibriṇaḥ","chapter":"1","verse":"13","text":"aparaṁ dūtānāṁ madhyē kaḥ kadācidīśvarēṇēdamuktaḥ? yathā, \"tavārīn pādapīṭhaṁ tē yāvannahi karōmyahaṁ| mama dakṣiṇadigbhāgē tāvat tvaṁ samupāviśa||\""},{"book":"ibriṇaḥ","chapter":"1","verse":"14","text":"yē paritrāṇasyādhikāriṇō bhaviṣyanti tēṣāṁ paricaryyārthaṁ prēṣyamāṇāḥ sēvanakāriṇa ātmānaḥ kiṁ tē sarvvē dūtā nahi?"}]}