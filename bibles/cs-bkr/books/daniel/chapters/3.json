{"data":[{"book":"Daniel","chapter":"3","verse":"1","text":"Potom Nabuchodonozor král udělav obraz zlatý, jehož výška byla šedesáti loket, šířka pak šesti loket, postavil jej na poli Dura v krajině Babylonské."},{"book":"Daniel","chapter":"3","verse":"2","text":"I poslal Nabuchodonozor král, aby shromáždili knížata, vývody a vůdce, starší, správce nad poklady, v právích zběhlé, úředníky a všecky, kteříž panovali nad krajinami, aby přišli ku posvěcování obrazu, kterýž postavil Nabuchodonozor král."},{"book":"Daniel","chapter":"3","verse":"3","text":"Tedy shromáždili se knížata, vývodové a vůdcové, starší, správcové nad poklady, v právích zběhlí, úředníci a všickni, kteříž panovali nad krajinami ku posvěcování obrazu toho, kterýž postavil Nabuchodonozor král, a stáli před obrazem, kterýž postavil Nabuchodonozor."},{"book":"Daniel","chapter":"3","verse":"4","text":"Biřic pak volal ze vší síly: Vám se to praví lidem, národům a jazykům,"},{"book":"Daniel","chapter":"3","verse":"5","text":"Jakž uslyšíte zvuk trouby, píšťalky, citary, huslí, loutny, zpívání a všelijaké muziky, padněte a klanějte se obrazu zlatému, kterýž postavil Nabuchodonozor král."},{"book":"Daniel","chapter":"3","verse":"6","text":"Kdož by pak nepadl a neklaněl se, té hodiny uvržen bude do prostřed peci ohnivé rozpálené."},{"book":"Daniel","chapter":"3","verse":"7","text":"A protož hned, jakž uslyšeli všickni lidé zvuk trouby, píšťalky, citary, huslí, loutny a všelijaké muziky, padli všickni lidé, národové a jazykové, klanějíce se obrazu zlatému, kterýž postavil Nabuchodonozor král."},{"book":"Daniel","chapter":"3","verse":"8","text":"A hned téhož času přistoupili muži Kaldejští, a s křikem žalovali na Židy,"},{"book":"Daniel","chapter":"3","verse":"9","text":"A mluvíce, řekli Nabuchodonozorovi králi: Králi, na věky buď živ."},{"book":"Daniel","chapter":"3","verse":"10","text":"Ty králi, vynesls výpověd, aby každý člověk, kterýž by slyšel zvuk trouby, píšťalky, citary, huslí, loutny, zpívání a všelijaké muziky, padl a klaněl se obrazu zlatému,"},{"book":"Daniel","chapter":"3","verse":"11","text":"A kdož by nepadl a neklaněl se, aby uvržen byl do prostřed peci ohnivé rozpálené."},{"book":"Daniel","chapter":"3","verse":"12","text":"Našli se pak někteří Židé, kteréž jsi představil krajině Babylonské, totiž Sidrach, Mizach a Abdenágo, kteřížto muži nedbali na tvé, ó králi, nařízení. Bohů tvých nectí, a obrazu zlatému, kterýž jsi postavil, se neklanějí."},{"book":"Daniel","chapter":"3","verse":"13","text":"Tedy Naduchodonozor v hněvě a v prchlivosti rozkázal přivésti Sidracha, Mizacha a Abdenágo. I přivedeni jsou muži ti před krále."},{"book":"Daniel","chapter":"3","verse":"14","text":"I mluvil Nabuchodonozor a řekl jim: Zoumyslně-li, Sidrachu, Mizachu a Abdenágo, bohů mých nectíte, a obrazu zlatému, kterýž jsem postavil, se neklaníte?"},{"book":"Daniel","chapter":"3","verse":"15","text":"Protož nyní, jste-liž hotovi, abyste hned, jakž uslyšíte zvuk trouby, píšťalky, citary, huslí, loutny, zpívání a všelijaké muziky, padli a klaněli se obrazu tomu, kterýž jsem učinil? Pakli se klaněti nebudete, té hodiny uvrženi budete do prostřed peci ohnivé rozpálené, a který jest ten Bůh, ješto by vás vytrhl z ruky mé?"},{"book":"Daniel","chapter":"3","verse":"16","text":"Odpověděli Sidrach, Mizach a Abdenágo, a řekli králi: My se nestaráme o to, ó Nabuchodonozoře, co bychom měli odpovědíti tobě."},{"book":"Daniel","chapter":"3","verse":"17","text":"Nebo aj, buďto že Bůh, jehož my ctíme, (kterýž mocen jest vytrhnouti nás z peci ohnivé rozpálené, a tak z ruky tvé, ó králi), vytrhne nás."},{"book":"Daniel","chapter":"3","verse":"18","text":"Buď že nevytrhne, známo buď tobě, ó králi, žeť bohů tvých ctíti a obrazu zlatému, kterýž jsi postavil, klaněti se nebudeme."},{"book":"Daniel","chapter":"3","verse":"19","text":"Tedy Nabuchodonozor naplněn jsa prchlivostí, tak že oblíčej tváři jeho se proměnil proti Sidrachovi, Mizachovi a Abdenágovi, a odpovídaje, rozkázal rozpáliti pec sedmkrát více, než obyčej měli ji rozpalovati."},{"book":"Daniel","chapter":"3","verse":"20","text":"A mužům silným, kteříž byli mezi rytíři jeho, rozkázal, aby svížíce Sidracha, Mizacha a Abdenágo, uvrhli do peci ohnivé rozpálené."},{"book":"Daniel","chapter":"3","verse":"21","text":"Tedy svázali muže ty v pláštích jejich, v košilkách jejich, i v kloboucích jejich a v oděvu jejich, a uvrhli je do prostřed peci ohnivé rozpálené."},{"book":"Daniel","chapter":"3","verse":"22","text":"Že pak rozkaz královský náhlý byl, a pec velmi rozpálená, z té příčiny muže ty, kteříž uvrhli Sidracha, Mizacha a Abdenágo, zadusil plamen ohně."},{"book":"Daniel","chapter":"3","verse":"23","text":"Ale ti tři muži, Sidrach, Mizach a Abdenágo, padli do prostřed peci ohnivé rozpálené svázaní."},{"book":"Daniel","chapter":"3","verse":"24","text":"Tedy Nabuchodonozor král zděsil se, a vstal s chvátáním, a promluviv, řekl hejtmanům svým: Zdaliž jsme neuvrhli tří mužů do prostřed peci svázaných? Odpověděli a řekli králi: Pravda jest, králi."},{"book":"Daniel","chapter":"3","verse":"25","text":"On pak odpovídaje, řekl: Aj, vidím čtyři muže rozvázané, procházející se u prostřed ohně, a není žádného porušení při nich, a čtvrtý na pohledění podobný jest synu Božímu."},{"book":"Daniel","chapter":"3","verse":"26","text":"A přistoupiv Nabuchodonozor k čelisti peci ohnivé rozpálené, mluvil a řekl: Sidrachu, Mizachu a Abdenágo, služebníci Boha nejvyššího, vyjděte a poďte sem. I vyšli Sidrach, Mizach a Abdenágo z prostředku ohně."},{"book":"Daniel","chapter":"3","verse":"27","text":"Shromáždivše se pak knížata, vývodové a vůdcové a hejtmané královští, hleděli na ty muže, an žádné moci neměl oheň při tělích jejich, ani vlas hlavy jejich nepřiškvrkl, ani plášťové jejich se nezměnili, aniž co ohněm páchli."},{"book":"Daniel","chapter":"3","verse":"28","text":"I mluvil Nabuchodonozor a řekl: Požehnaný Bůh jejich, totiž Sidrachův, Mizachův a Abdenágův, kterýž poslal anděla svého, a vytrhl služebníky své, kteříž doufali v něho, až i rozkazu královského neuposlechli, ale těla svá vydali, aby nesloužili a neklaněli se žádnému bohu, kromě Bohu svému."},{"book":"Daniel","chapter":"3","verse":"29","text":"A protož toto já přikazuji, aby každý ze všelikého lidu, národu a jazyku, kdož by koli co rouhavého řekl proti Bohu Sidrachovu, Mizachovu a Abdenágovu, na kusy rozsekán byl, a dům jeho v záchod obrácen, proto že není Boha jiného, kterýž by mohl vytrhovati, jako tento."},{"book":"Daniel","chapter":"3","verse":"30","text":"Tedy zvelebil zase král Sidracha, Mizacha a Abdenága v krajině Babylonské."},{"book":"Daniel","chapter":"3","verse":"31","text":"Nabuchodonozor král všechněm lidem, národům i jazykům, kteříž bydlí na vší zemi: Pokoj váš rozmnožen buď."},{"book":"Daniel","chapter":"3","verse":"32","text":"Znamení a divy, kteréž učinil při mně Bůh nejvyšší, vidělo mi se za slušné, abych vypravoval."},{"book":"Daniel","chapter":"3","verse":"33","text":"Znamení jeho jak veliká jsou, a divové jeho jak mocní jsou, království jeho království věčné, a panování jeho od národu do pronárodu."}]}