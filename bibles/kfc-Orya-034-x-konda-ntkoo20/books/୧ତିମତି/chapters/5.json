{"data":[{"book":"୧ ତିମତି","chapter":"5","verse":"1","text":"ଡକ୍ରାଦାଦାରିଙ୍ଗ୍‍ ବୁବାୱାଜା ଅଡ଼୍‌ବିଦୁ, ମାତର୍‌ ୱାରିଙ୍ଗ୍‌ ଲାଗାଏଣ୍‌ଗା ନେଗେନ୍‌ତାନ୍‌ ମାନାଦୁ । ମୁରୁଲିଆଙ୍ଗାଁ ଉଣ୍ତିଙ୍ଗ୍‌ ତଡ଼ାନ୍‌ ୱାଜା ବ୍ୟବ୍‌ହାର୍‌ କିଦୁ ।"},{"book":"୧ ତିମତି","chapter":"5","verse":"2","text":"ଡକ୍ରିବିବିକାଙ୍ଗ୍‌ ୟାୟାୱାଜା ମାରି ଆଇଲିକଡ଼କାଙ୍ଗ୍‌ ତାଙ୍ଗିଁକି ୱାଜା ଅଡ଼୍‌ବିଜ ୱାନିକା ଉଣ୍ତିଙ୍ଗ୍‌ ପବିତ୍ର ୱାଜା ମିର୍‌ ବ୍ୟବ୍‌ହାର୍‌ କିଦୁ ।"},{"book":"୧ ତିମତି","chapter":"5","verse":"3","text":"ଅରେତ୍‌ନେ ଆଜି କାକୁର୍ତିଦାନ୍‌ ସାଲାଜିମାନି ରାଣ୍ତିଆଇମେକାଙ୍ଗ୍‌ ଜାତୁନ୍‍ ଅତୁ ।"},{"book":"୧ ତିମତି","chapter":"5","verse":"4","text":"ମାତର୍‌ ଏସ୍‌କାଙ୍ଗ୍‌ ଆମା ରାଣ୍ତିଆଇମାଦି କଡ଼ ନି ଆଇଲିକଡ଼୍‌ ମାରିଙ୍ଗ୍‌, ଆର୍‌ତିଙ୍ଗ୍‌ ୱାର୍‌ ଆଗ୍‍ଡ଼ିନେ ନିଜେଦି ଇଲୁପରିବାର୍‌ ଉଣ୍ତିଙ୍ଗ୍‌ ଜିବନ୍‌ନୋନିକା ତର୍‌ତେଙ୍ଗ୍‍ଁ ମାରି ୟାୟାବୁବା ଉଣ୍ତିଙ୍ଗ୍‌ ଜିବନ୍‌ନୋନିକା ସିକିୟା କିଦୁ; ଇରିଙ୍ଗ୍‌ ଇକା ମାପୁରୁଦି କାଣ୍‌କାଙ୍ଗ୍‌ ନେଗିକା ଆନାତ୍‌ ।"},{"book":"୧ ତିମତି","chapter":"5","verse":"5","text":"ଆମା ରାଣ୍ତିଆଇମା ସତ୍‌ତାନ୍‌ ଅରେଦେ ମାରି ସିଲିସାତିକାତ୍‌, ୱାଦ୍‌ ମାପୁରୁ ଆସା ଇଡ୍‌ଜି ୱେଡ଼େନାଡ଼ା ମାଡ଼ିସ୍‌କିଜି ମାରି ପାର୍‌ତାନାଦାନ୍‌ ତେବାପିତ୍‍ ।"},{"book":"୧ ତିମତି","chapter":"5","verse":"6","text":"ମାତର୍‌ ଏଦ୍‌ ରାଣ୍ତି ଆତିଙ୍ଗ୍‌ବା ୱେଡ଼ିକାଦାନ୍‌ ଦିନ୍‌କାଟେକିଜିନାତ୍‌, ୱାଦ୍‌ ଜିବନ୍‌ ମାରିଙ୍ଗ୍‌ବା ସାତିକାତ୍‌ ଇଜି ଅଡ଼୍‌ବିଦେଙ୍ଗ୍‌ ଆନାତ୍‌ ।"},{"book":"୧ ତିମତି","chapter":"5","verse":"7","text":"ରାଣ୍ତିଆଇମେକାଙ୍ଗ୍‌ ଇୟା ବିସୟ୍‌ତାନ୍‌ ଜାଗ୍‌ରାତା କିଦୁ, ଏନ୍‌ ଏଣ୍ତେସ୍‌ ୱାନିକା ବିରୁଦ୍‌ତାନ୍‌ ଇନି ମାଟା ୱେର୍‌ତେଙ୍ଗ୍‌ ସାରି ପୟ୍‌ଏନ୍‌ ।"},{"book":"୧ ତିମତି","chapter":"5","verse":"8","text":"ମାତର୍‌ ଜଦି ଏନ୍‌ ନିଜେଦି ଲୋକାଙ୍ଗ୍‌, ନିଜେଦି ଇଲୁପରିବାର୍‌ତିଙ୍ଗ୍‌ ଜାତୁନ୍‍ କିଏନ୍‌, ୱାନ୍‌ ଦାର୍ମୁ ବିସ୍‌ବାସ୍‌ତିଙ୍ଗ୍‌ ମାନାଏଜିନାନ୍‌ ମାରି ୱାନ୍‌ ଅବିସ୍‌ବାସିରି ମାଣୁକୁ ନାଣ୍ତ୍‌ ନିନ୍ଦାଆଜିନାନ୍‌ ।"},{"book":"୧ ତିମତି","chapter":"5","verse":"9","text":"ଇୟାନାନି ଜଗ୍‍ ମାନି ରାଣ୍ତିଆଇମେକାଙ୍ଗ୍‌ ଉନ୍‌ଡ୍ରି ଦାଡ଼ି କିଦୁ ଆମାୱାନିକା ବୟସ୍‌ ସାଟେ ବାର୍ସେକ୍‌ତାନ୍‌ ମୁସ୍‍କୁ ଆନାତ୍‍, ଆଇମେକ୍‍ ଉନ୍‌ଡ୍ରେଦେବା ମାତର୍‌ ପେଡ଼ି ଆନେମାନେ,"},{"book":"୧ ତିମତି","chapter":"5","verse":"10","text":"କଡ଼ରି ନେଗେନ୍‌ ଜତନ୍‌ ଅନିକା, କୁଡ଼ାଆଙ୍ଗାଁ ସନ୍‌ମାନ୍‌ କିନିକା, କ୍ରିସ୍ଟାନ୍‌ ତଡ଼ାନ୍‌ ତାଙ୍ଗିଁକା ଉଣ୍ତିଙ୍ଗ୍‌ ସାନ୍ତିଦାନ୍‌ ବ୍ୟବ୍‌ହାର୍‌ କିନିକା, ସିଲିସାତି ଲୋକାଙ୍ଗ୍‌ ସାହାଜ୍ୟ କିନିକା ଇନି ଇନିକା ୱିଜୁ ସତ୍‌ପାଣି ଉଣ୍ତିଙ୍ଗ୍‌ ଆମାକାର୍‌ କୁଟୁମ୍‌ତୁ ୱେଙ୍ଗିଁନା ମାନାର୍‌ ।"},{"book":"୧ ତିମତି","chapter":"5","verse":"11","text":"ମାତର୍‌ ଉଣା ବୟସ୍‌ତି ରାଣ୍ତିଆଇମେକାଙ୍ଗ୍‌ ଇୟା ଦାଡ଼ିଦୁ ଇଡ଼୍‌ମାଟ୍‌; ଇରିଙ୍ଗ୍‌ ୱାକୁ ମେନ୍ଦଲ୍‍ତୁ ଲାଲାୟ୍‌ ଆଜି କ୍ରିସ୍ତଦି ମାଣାନ୍‌ ୱେର୍‌ଏ ଆଜି ପେଡ଼ି ଆଦେଙ୍ଗ୍‌ ବଦା କିନେ;"},{"book":"୧ ତିମତି","chapter":"5","verse":"12","text":"ମାରି ୱାକୁ ୱାନିକା ଆଗ୍‌ଡ଼ିରି ପାର୍‌ମାଣ୍‌ ମାନାଉତେ ଆକା ଦଣ୍ତ୍‌ ପୟ୍‌ନେ ।"},{"book":"୧ ତିମତି","chapter":"5","verse":"13","text":"ମାରି ବା ୱାକୁ ଇଲୁକୁ ଇଲୁକୁ ବୁଲାଜି ସମୟ୍‌ ଉପ୍‌କା କିନେ, ମାତର୍‌ ନାଣ୍ତ୍‌ ନାମ୍‌ଇ କାତେଙ୍ଗ୍‌ ମାରି ଆଇ ଲୋକା ସୁରି ମାଟା ୱେର୍‌ସି ତାଗ୍‌ଇ ମାଟେଙ୍ଗ୍‌ ୱିଜୁ ୱେର୍‌ନେ ।"},{"book":"୧ ତିମତି","chapter":"5","verse":"14","text":"ମାରି, ଉଣା ବୟସ୍‌ତି ରାଣ୍ତିଆଇମେକ୍‌ ପେଡ଼ି ଆପିୱି, କଡ଼ ଜନମ୍‌ କିପିୱି, ଇଲୁ ପାଣି ନେଗେନ୍‌ତାନ୍‌ ସାଲା କିପିୱି, ନିନ୍ଦା କିନି ଉଣ୍ତିଙ୍ଗ୍‌ ସାତ୍ରୁଦିଙ୍ଗ୍‌ ଇନି ସାରି ସିମାକିୱି ।"},{"book":"୧ ତିମତି","chapter":"5","verse":"15","text":"ଇଲେଇବା ଏସଲୋକ୍‌ ରାଣ୍ତିଆଇମେକ୍‌ ସୟ୍‌ତାନ୍‌ତି ୱେନ୍‌କା ଆଜି ସାରିବାଣାତେ ମାନେ ।"},{"book":"୧ ତିମତି","chapter":"5","verse":"16","text":"ଜଦି ଆମା ବିସ୍‌ବାସ୍‌ତି ଆଇମା ଇଲୁଦୁ ରାଣ୍ତିଆଇମେକ୍‌ ତେବାନେ, ଆର୍‌ତିଙ୍ଗ୍‌ ୱାନିକା ଦୁଃକ୍‌ତି ବୋଜୁ ନିଜେ ପିଣ୍ତିୱି, ମାରି ଏଣ୍ତେସ୍‌ ମଣ୍ତଲି ଇୟାୱାନିକା ଉଣ୍ତିଙ୍ଗ୍‌ ବେକାର୍‌ ବୋଜୁ ଆମାକିତି, କାକୁର୍ତି ରାଣ୍ତିଆଇମେକାଙ୍ଗ୍‌ ଜାତୁନ୍‍ ଅତେଙ୍ଗ୍‌ ଆଟ୍‌ନାତ୍‌ ।"},{"book":"୧ ତିମତି","chapter":"5","verse":"17","text":"ଆମା ନେତାର୍‌ ନେଗେନ୍‌ତାନ୍‌ ଜାତୁନ୍‍ କିନାର୍‌, ଆମାକାର୍‌ କାସ୍ଟୁ ପୟ୍‌ଜି ବାକ୍ୟ ୱେର୍‌ନାର୍‌ ମାରି ସିକିୟା ପାଣି କିଜିମାନାର୍‌, ୱାର୍‌ ଦୁଇ ଗୁଣୁ ମୁସ୍‌କୁ କାସ୍ଟୁ କିତିକା ପୟ୍‌ନାର୍‌ ।"},{"book":"୧ ତିମତି","chapter":"5","verse":"18","text":"୫:୧୮ ମାତିଉ ୧୦:୧୦; ଲୁକ ୧୦:୭.ଇରିଙ୍ଗ୍‌ ଦାର୍ମୁସାସ୍ତ୍ର ୱେର୍‌ନାତ୍‌ : “ପାସି ଉଣ୍ତା କିଜିମାନିୱାଲେ କଡି ୱେୟୁଦୁ ନାସୁ ତର୍‌ମାଟ୍‌ ।” ମାରି “ପାଣିକିନିକାନ୍‌ ଟିକ୍‌ତାନ୍‌ ପାଣିକିତିକା ପୟ୍‌ଦେଙ୍ଗ୍‌ ଆଟ୍‌ନାନ୍‌ ।”"},{"book":"୧ ତିମତି","chapter":"5","verse":"19","text":"ରିଏର୍‌ ବା ମୁଏର୍‌ ଲୋକ୍‌ ସାକି ସିଲେଏଣ୍‌ଗା ମଣ୍ତ୍‌ଲିଦି ଅରେନ୍‌ ପେରି ନେତା ବିରୁଦ୍‌ତାନ୍‌ ଇନି ମାଟା ବିଚାର୍‌ତୁ ଅମାଟ୍‌ ।"},{"book":"୧ ତିମତି","chapter":"5","verse":"20","text":"ଆମାକାର୍‌ ସତ୍‌ତାନ୍‌ ପାପ୍‌ ପାଣିଦୁ ମାନାର୍‌, ଆଇୱାରିଙ୍ଗ୍‌ ଜାଗାର୍‌ତା କିନି ଉଣ୍ତିଙ୍ଗ୍‌, ୱାରିଙ୍ଗ୍‌ ନେସ୍‌ନିୱାଜା ସେତା କିଦୁ ।"},{"book":"୧ ତିମତି","chapter":"5","verse":"21","text":"ମାପୁରୁଦି କ୍ରିସ୍ତ ଜିସୁଦି ମାରି ଆସ୍‌କିତି ମୁସ୍‌କୁପୁର୍‌ତି ଦୁତ୍‍କା ଆଗ୍‌ଡ଼ି ନାନ୍‌ ଡାଟ୍‌ତାନ୍‌ ମାଟା ୱେର୍‌ସିନା, ମିର୍‌ ଆଗ୍‌ଡ଼ିରି ଇସାବ୍‌ତାନ୍‌ ସାଲାଏଣ୍‌ଗା ଇୟାୱିଜୁ ମାନାଦୁ, ମାରି ଏ ବିରୁଦ୍‌ତାନ୍‌ ମକମ୍‌ ସୁଡ଼ୁଜି ଇନି ପାଣି କିମାଟ୍‌ ।"},{"book":"୧ ତିମତି","chapter":"5","verse":"22","text":"ତର୍‌ବର୍‌ ଆଜି ଏ ମୁସ୍‌କୁ କିୟୁ ଇଡ୍‍ଜି ସର୍‌ପେ କିମାଟ୍‌, ଆଇୱାରି ପାପ୍‌ତୁ ନିଜେଦିଙ୍ଗ୍‌ ମିସା କିମାଟ୍‌; ମିର୍‌ ନିଜେଦିଙ୍ଗ୍‌ ପୁରା ପବିତ୍ର ଇଡ୍‌ଦୁ ।"},{"book":"୧ ତିମତି","chapter":"5","verse":"23","text":"କେବଲ୍‌ ଏରୁ ଉଣୁଏଣ୍‌ଗା, ମି ଜିରାନିସାକ୍ତି ପିରିସ୍‌ କିଦେଙ୍ଗ୍‌ ଉବୁଡ଼ିନେ ମାତର୍‌ ଅଙ୍ଗୁର୍‍ରସ୍‍ ଉଣୁଆ, ଇରିଙ୍ଗ୍‌ ନିନ୍‍ ଜାରିଦିଙ୍ଗ୍‌ଜାରି ନବ୍‌ ଆଜିନି ।"},{"book":"୧ ତିମତି","chapter":"5","verse":"24","text":"ଏସଲୋକ୍‌ ପାପ୍‌ପାଣି ୱିଜୁଲୋକାମାନୁ ୱେଙ୍ଗିଁନାତ୍‌, ୱାର୍‌ ଆୟାଉଣ୍ତିଙ୍ଗ୍‌ ଦାପ୍ରେନେ ବିଚାର୍‍ତୁ ସାମ୍‌ନା ଆଦେଙ୍ଗ୍‌ ପଡ଼ାନାତ୍‌ । ମାରି ଏସଲୋକ୍‌ ପାପ୍‌କିତିକାର୍‌ ନାଣ୍ତ୍‌ ଦିନ୍‌ତାନ୍‌ ଦରାପଡ଼େ ଆନାର୍‌ ।"},{"book":"୧ ତିମତି","chapter":"5","verse":"25","text":"ଆୟାୱାଜା ଏସଲୋକ୍‌ଦି ଦାର୍ମୁପାଣି ଉସାସ୍‌ତାନ୍‌ ୱିଜେରେ ସୁଡ଼ୁନାର୍‌, ମାତର୍‌ ମାରି ଏସଲୋକା ସତ୍‌ପାଣି ଆୟାୱାଜା ନେସ୍‌ଇତିଙ୍ଗ୍‌ ବା, ୱିଜୁଦିନ୍‌ତିଙ୍ଗ୍‌ ମାର୍‌ଗିଜ ମାନ୍‌ଡ୍ରେଙ୍ଗ୍‌ ଆଟ୍‌ଏତ୍‌ ।"}]}