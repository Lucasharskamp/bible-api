{"data":[{"book":"1 ЛЕТАПІСАЎ","chapter":"20","verse":"1","text":"Праз год, у час, калі цары выходзяць на вайну, вывеў Ёаў войска і пачаў пустошыць зямлю Аманіцянаў, і прыйшоў і аблажыў Раву. А Давід заставаўся ў Ерусаліме. Ёаў, заваяваўшы Раву, разбурыў яе."},{"book":"1 ЛЕТАПІСАЎ","chapter":"20","verse":"2","text":"І ўзяў Давід вянок цара іхняга з галавы яго, і ў ім аказалася вагі талант золата, і каштоўныя камяні былі на ім; і быў ён ускладзены на галаву Давіда. І здабычы вельмі многа вынес з горада."},{"book":"1 ЛЕТАПІСАЎ","chapter":"20","verse":"3","text":"А люд, які быў у ім, вывеў і забіваў іх піламі, жалезнымі цапамі і сякерамі. Так зрабіў Давід з усімі гарадамі Аманіцянаў, і вярнуўся Давід і ўвесь народ у Ерусалім."},{"book":"1 ЛЕТАПІСАЎ","chapter":"20","verse":"4","text":"Пасьля таго пачалася вайна зь Філістымлянамі ў Газэры. Тады Савахай Хушацянін пабіў Сафа, аднаго з нашчадкаў Рэфаімаў. І яны ўпакорыліся."},{"book":"1 ЛЕТАПІСАЎ","chapter":"20","verse":"5","text":"І зноў была вайна зь Філістымлянамі. Тады Элханам, сын Яіра, пабіў Лахмія, брата Галіяфавага, Гэцяніна, у якога дзяржальна дзіды было, як навой у ткачоў."},{"book":"1 ЛЕТАПІСАЎ","chapter":"20","verse":"6","text":"Была яшчэ бітва ў Гэце. Там быў адзін рослы чалавек, у якога было па шэсьць пальцаў, усяго дваццаць чатыры. І ён таксама быў з нашчадкаў Рэфаімаў."},{"book":"1 ЛЕТАПІСАЎ","chapter":"20","verse":"7","text":"Ён ганіў Ізраіля, але Ёнатан, сын Шымы, брата Давідавага, пабіў яго."},{"book":"1 ЛЕТАПІСАЎ","chapter":"20","verse":"8","text":"Гэта былі народжаныя ад Рэфаімаў у Гэце, і загінулі ад рукі Давіда і ад рукі слуг ягоных."}]}