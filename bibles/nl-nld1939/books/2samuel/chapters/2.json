{"data":[{"book":"2 Samuel","chapter":"2","verse":"1","text":"Na dit alles raadpleegde David Jahweh: Moet ik optrekken naar een of andere stad in Juda? Jahweh antwoordde hem: Ja. David hernam: Waarheen moet ik optrekken? Hij antwoordde: Naar Hebron."},{"book":"2 Samuel","chapter":"2","verse":"2","text":"Zo trok David daarheen, met zijn beide vrouwen Achinóam uit Jizreël, en Abigáil, de vrouw van Nabal uit Karmel."},{"book":"2 Samuel","chapter":"2","verse":"3","text":"Ook de manschappen, die hem gevolgd waren, liet David er heen trekken, ieder met zijn gezin; en zij vestigden zich in de verschillende wijken van Hebron."},{"book":"2 Samuel","chapter":"2","verse":"4","text":"Toen kwamen de Judeërs, en zalfden David daar tot koning over het huis Juda. Toen David hoorde, dat de burgers van Jabesj in Gilad Saul begraven hadden,"},{"book":"2 Samuel","chapter":"2","verse":"5","text":"zond hij boden naar de burgers van Jabesj in Gilad en liet hun zeggen: Gezegend zijt gij door Jahweh, omdat gij uw heer Saul deze liefdedienst bewezen en hem begraven hebt."},{"book":"2 Samuel","chapter":"2","verse":"6","text":"Moge Jahweh u daarom liefde betonen en trouw! Maar ook ik zal u belonen, omdat gij deze daad hebt verricht."},{"book":"2 Samuel","chapter":"2","verse":"7","text":"Houdt goede moed en gedraagt u als helden; want al is uw heer Saul gestorven, het huis Juda heeft mij tot koning over hen gezalfd."},{"book":"2 Samuel","chapter":"2","verse":"8","text":"Abner, de zoon van Ner, de legeroverste van Saul, had de partij van Isj-Bósjet, den zoon van Saul, gekozen. Hij liet hem naar Machanáim overkomen,"},{"book":"2 Samuel","chapter":"2","verse":"9","text":"en verhief hem tot koning over Gilad en de Aserieten, over Jizreël, Efraïm en Benjamin, kortom over geheel Israël."},{"book":"2 Samuel","chapter":"2","verse":"10","text":"Isj-Bósjet, de zoon van Saul, was veertig jaar oud, toen hij koning van Israël werd, en twee jaar heeft hij geregeerd. Alleen dus het huis Juda hield het met David."},{"book":"2 Samuel","chapter":"2","verse":"11","text":"De tijd, dat David te Hebron over het huis Juda regeerde, bedroeg zeven jaar en zes maanden."},{"book":"2 Samuel","chapter":"2","verse":"12","text":"Eens trok Abner, de zoon van Ner, met de dienaren van Isj-Bósjet, den zoon van Saul, van Machanáim naar Gibon."},{"book":"2 Samuel","chapter":"2","verse":"13","text":"Ook Joab, de zoon van Seroeja, was met de aanhangers van David uitgerukt. Zij stietten op elkaar bij de vijver van Gibon. Daar ze elk één kant van de vijver bezet hielden,"},{"book":"2 Samuel","chapter":"2","verse":"14","text":"deed Abner aan Joab het voorstel: Laat de soldaten onder ons toezicht een steekspel houden! Joab zeide: Goed!"},{"book":"2 Samuel","chapter":"2","verse":"15","text":"En volgens een overeengekomen getal traden twaalf Benjamieten van Isj-Bósjet, den zoon van Saul, en twaalf van de aanhangers van David vooruit, en stelden zich tegenover elkander op."},{"book":"2 Samuel","chapter":"2","verse":"16","text":"Ze grepen elkaar bij de haren, en daar ieder zijn zwaard in de lenden van zijn tegenstander dreef, vielen ze allen tegelijkertijd neer. Vandaar dat die plek “Veld der Lenden” heet; ze ligt bij Gibon."},{"book":"2 Samuel","chapter":"2","verse":"17","text":"Maar daarop ontstond toen een buitengewoon heftig gevecht, waarbij Abner met de manschappen van Israël de nederlaag leed voor de aanhangers van David."},{"book":"2 Samuel","chapter":"2","verse":"18","text":"Nu waren de drie zonen van Seroeja daarbij tegenwoordig: Joab, Abisjai en Asaël. En daar Asaël vlug ter been was als een gazel op de vlakte,"},{"book":"2 Samuel","chapter":"2","verse":"19","text":"rende hij Abner achterna, en liet rechts noch links van Abner af."},{"book":"2 Samuel","chapter":"2","verse":"20","text":"Omkijkend riep Abner: Zijt gij dat, Asaël? Hij riep terug: Ja!"},{"book":"2 Samuel","chapter":"2","verse":"21","text":"Abner riep hem toe: Ga rechts of links, pak den een of ander van de sol daten aan, en ontneem hèm zijn wapenrusting. Maar Asaël wilde niet van hem wijken."},{"book":"2 Samuel","chapter":"2","verse":"22","text":"Daarom riep Abner tot Asaël nog eens: Ga toch van mij weg; anders moet ik u neerslaan, en hoe kan ik dan nog voor uw broer Joab verschijnen?"},{"book":"2 Samuel","chapter":"2","verse":"23","text":"Toen hij nu nog niet wilde wijken, trof Abner hem met een achterwaartse beweging zo in de buik, dat de lans er van achteren weer uitkwam; hij viel neer en bleef op de plek dood. En iedereen, die bij de plek kwam, waar Asaël gevallen en gestorven was, bleef er bij stil staan."},{"book":"2 Samuel","chapter":"2","verse":"24","text":"Ook Joab en Abisjai zetten Abner achterna. Tegen zonsondergang bereikten ze Gibat-Amma, dat tegenover Giach ligt, op de weg naar de woestijn van Gibon,"},{"book":"2 Samuel","chapter":"2","verse":"25","text":"waar de Benjamieten zich om Abner hadden verzameld, en in gesloten rijen op de top van Gibat-Amma hadden postgevat."},{"book":"2 Samuel","chapter":"2","verse":"26","text":"Toen riep Abner tot Joab: Moet het zwaard nu eeuwig woeden? Voelt ge dan niet dat het tenslotte verkeerd moet aflopen? Hoe lang wacht ge nog, het volk te bevelen, de achtervolging van hun broeders te staken?"},{"book":"2 Samuel","chapter":"2","verse":"27","text":"Joab antwoordde: Zo waar God leeft; zo ge niet gesproken hadt, ja dan zou het volk eerst morgenvroeg de achtervolging hebben opgegeven."},{"book":"2 Samuel","chapter":"2","verse":"28","text":"Toen blies Joab de trompet, en het hele volk maakte halt. Het achtervolgde Israël niet langer, en de strijd werd gestaakt."},{"book":"2 Samuel","chapter":"2","verse":"29","text":"Abner met zijn manschappen trokken heel die nacht door de Jordaanvlakte verder, staken de Jordaan over en bereikten na een mars van een halve dag Machanáim."},{"book":"2 Samuel","chapter":"2","verse":"30","text":"Toen Joab de achtervolging van Abner had opgegeven en al het volk had verzameld, werden er van de aanhangers van David behalve Asaël negentien man vermist;"},{"book":"2 Samuel","chapter":"2","verse":"31","text":"maar de aanhangers van David hadden van Benjamin, dus van Abners manschappen, drie honderd zestig man verslagen."},{"book":"2 Samuel","chapter":"2","verse":"32","text":"Men droeg Asaël weg, en begroef hem in het graf van zijn vader te Betlehem. Daarna trok Joab met zijn manschappen heel de nacht verder, en bereikte Hebron, toen het dag werd."}]}