{"data":[{"book":"1 Petrus","chapter":"5","verse":"1","text":"De priesters onder u vermaan ik dus: ik, die hun medepriester ben, de getuige ook van Christus’ lijden, en hun deelgenoot van de heerlijkheid, die geopenbaard zal worden:"},{"book":"1 Petrus","chapter":"5","verse":"2","text":"Weidt Gods kudde, die aan uw zorgen is toevertrouwd; niet uit dwang, maar gewillig, zoals het God behaagt; niet uit winzucht, maar uit toegenegenheid;"},{"book":"1 Petrus","chapter":"5","verse":"3","text":"niet als dwingelanden over de u toegewezen groepen, maar als voorbeeld der kudde."},{"book":"1 Petrus","chapter":"5","verse":"4","text":"Dan zult gij de onverwelkbare krans der glorie behalen, wanneer de opperste Herder verschijnt."},{"book":"1 Petrus","chapter":"5","verse":"5","text":"En gij jongeren, weest onderdanig aan de priesters! Gij allen, weest tegenover elkaar met het livrei der nederigheid bekleed; want “God weerstaat de hoogmoedigen, maar aan de nederigen geeft Hij genade.”"},{"book":"1 Petrus","chapter":"5","verse":"6","text":"Vernedert u dus onder Gods machtige hand, opdat Hij u te zijner tijd moge verheffen."},{"book":"1 Petrus","chapter":"5","verse":"7","text":"Werpt op Hem al uw bekommernis; want Hij draagt zorg voor u."},{"book":"1 Petrus","chapter":"5","verse":"8","text":"Weest bezonnen en waakzaam! De duivel, uw vijand, zwerft rond als een brullende leeuw, op zoek wien hij verslinden zal."},{"book":"1 Petrus","chapter":"5","verse":"9","text":"Weerstaat hem, sterk door het geloof! Denkt er aan, dat aan uw broeders, over de wereld verspreid, het lijden is toegemeten in dezelfde mate."},{"book":"1 Petrus","chapter":"5","verse":"10","text":"De God van alle genade, die u in Christus riep tot zijn eeuwige glorie, Hij zal u na kortstondig lijden oprichten en sterken, stevigen en bevestigen."},{"book":"1 Petrus","chapter":"5","verse":"11","text":"Hem is de kracht in de eeuwen der eeuwen. Amen!"},{"book":"1 Petrus","chapter":"5","verse":"12","text":"Met behulp van Silvanus, dien ik hoogschat als een trouw broeder voor u, heb ik in het kort u geschreven, om u te bemoedigen, en u te verzekeren, dat dit inderdaad waarachtige genade van God is. Blijft daarin vaststaan!"},{"book":"1 Petrus","chapter":"5","verse":"13","text":"De mede-uitverkorene in Babylon, en Markus mijn zoon, groeten u. Groet elkander met een liefdekus."},{"book":"1 Petrus","chapter":"5","verse":"14","text":"Vrede zij u allen, die in Christus zijt!"}]}