{"data":[{"book":"Mark","chapter":"14","verse":"1","text":"Kalkân kût le Cholboi Vâipôl Kût rang sûnnik motona ochaisingei le Balam minchupungeiin Jisua inrûktea sûra male that rang lampui an rok banga.14:1: Jôk 12:1-27"},{"book":"Mark","chapter":"14","verse":"2","text":"“Khohoi sûngin chu ei tho tet rang nimak,” aninônchu “mingei lâia injêlna om duoi ni,” an tia."},{"book":"Mark","chapter":"14","verse":"3","text":"Jisua chu Bethany taka Simon phârpa ina a oma, Jisua bunêk lâitakin, nuvengte inkhat nard sariek mirimhoi man luttak alabaster bilôr sipmat a hongchôia. Amanu han bilôr hah a khoia male a lu chunga a buoka.14:3: Luk 7:37,38"},{"book":"Mark","chapter":"14","verse":"4","text":"Ha muna om mingei senkhatin chu an ningathika, “Khoitho mo hi sariek mirimhoi hih an minpâmchien hi?"},{"book":"Mark","chapter":"14","verse":"5","text":"Duli14:5: Duli ngei: 6:37 en roh. razan thum nêka tama juora asum hah inrieng ngei pêk thei ke ani duo!” an tia. Male amanu hah asân an chierkhum zoi."},{"book":"Mark","chapter":"14","verse":"6","text":"Hannirese, Jisua'n an kôm, “Amanu hah atheiin mâk roi! Khoitho mo nin jêl hi? Ka ta rangin neinun satak le enhoitak a tho ani."},{"book":"Mark","chapter":"14","verse":"7","text":"Mi inrieng ngei chu nin kôma an omtit rang an nia, male nin nuom titika nin san thei. Aniatachu keima chu nin kôm hin omtit no ning.14:7: Bal 15:11"},{"book":"Mark","chapter":"14","verse":"8","text":"Amanu hih a theidôrin a tho ania; ka takpum hih phûm ranga lei cherêla mirimhoi a lei buok ani."},{"book":"Mark","chapter":"14","verse":"9","text":"Atûn hin, adiktakin nangni ki ril, rammuol pumpuia Thurchisa an misîrna muntina hinu sintho khom hi an riettitna rangin misîr sa ngâi an tih,” a tia."},{"book":"Mark","chapter":"14","verse":"10","text":"Hanchu ruoisi sômleinik ngei lâia mi inkhat, Judas Iscariot han Jisua a minsûr theina rangin ochaisingei kôm ava sea."},{"book":"Mark","chapter":"14","verse":"11","text":"A ti rang an lei rieta an râiasân sabaka, male sum pêk rangin an inkhâma. Masikin Judas han Jisua ha an kuta a bâng theina rangin chuminrên a rok zoi."},{"book":"Mark","chapter":"14","verse":"12","text":"Khohoia Cholboi Vâipôl bukhalâi otni sûn masatak han, Kalkân Kût bukhalâi otna ranga belritengei an that ngâi ni han a ruoisingeiin a kôm, “Nangma rangin Kalkân Kût bukhalâi hih khonmo nang va minsûk pe unglang nu nuom?” tiin an rekela."},{"book":"Mark","chapter":"14","verse":"13","text":"Hanchu a ruoisingei mi inik hi rilnangei lehin a tîr ngeia: an kôm, “Khopuiliena se ungla, male pasal tui-ûm rokot nangni intongpui atih. Ama hah jûi ungla"},{"book":"Mark","chapter":"14","verse":"14","text":"a lûtna taka in pumapa kôm han: ‘Minchupu'n, khonmo ku ruoisingei le Kalkân Kût kin sâkna rang khâltan hih?’ a ti, va ti roi."},{"book":"Mark","chapter":"14","verse":"15","text":"Hanchu ama rengin khâltan chunginchuon inzar lienpa, neinun aom sai, mintuodir sai nangni min mûng a ta, mahan eini rangin va minsûk roi,” a tia."},{"book":"Mark","chapter":"14","verse":"16","text":"Ruoisingei ha an inphêta, khopuilien han an sea, Jisua'n a ril ngei anghan neinun murdi ha an va mua; Kalkân Kût bukhalâi hah an va minsûk zoi."},{"book":"Mark","chapter":"14","verse":"17","text":"Kholoi ahongni lehan, Jisua hah ruoisi sômleinik ngei leh an se zoia."},{"book":"Mark","chapter":"14","verse":"18","text":"Dosânga bukhalâi an ot lâitakin Jisua'n, “Nangni ki ril; nin lâia mi inkhat, ko kôma sâk mi sâkpuipu lelê hin ni minsûr atih” a tipe ngeia.14:18: Lap 41:9"},{"book":"Mark","chapter":"14","verse":"19","text":"Ruoisingei an mulungdûk atông pe ngeia, male inkhat suole inkhat adônin, “Adiktakin keima mo mi ni tina?” tiin an rekel paka."},{"book":"Mark","chapter":"14","verse":"20","text":"Jisua'n an kôm, “Nangni sômleinik ngei lâia inkhat, mâirânga a vâipôl mi michie puipu hi ani."},{"book":"Mark","chapter":"14","verse":"21","text":"Pathien Lekhabu'n, Miriem Nâipasal hih a thi ranga a lei ti anghan a thi rang ania; hannirese Miriem Nâipasal minsûrpu chungroi chu ântak sabak rang! Ma miriem rangin chu ânzir loi nisenla chu ama rangin asa uol rang ani!” tiin a thuon ngeia."},{"book":"Mark","chapter":"14","verse":"22","text":"An sâk lâitakin, Jisua'n vâipôl hâr a lâka, chubaithôn râisânchong a rila, maha a khoia, male a ruoisingei kôm maha a pêk ngeia. “Lâk ungla sâk roi,” ama'n, “ma hih ka taksa ani,” a tia."},{"book":"Mark","chapter":"14","verse":"23","text":"Hanchu kilât a lâka, Pathien kôm râisânchong a rila, male maha a pêk ngeia; male anrêngin an nêk pak zoi."},{"book":"Mark","chapter":"14","verse":"24","text":"Jisua'n an kôm, “Ma hih ki thisen mi tamtak ranga asuok, Pathien chonginkhitna athar mindetna ani.14:24: Jôk 24:8; Jer 31:31-34"},{"book":"Mark","chapter":"14","verse":"25","text":"Nangni ki ril, Pathien Rêngrama uain thar ke nêk ni atung mâka chu hi uain hih nêk nôk khâi noning” a tia."},{"book":"Mark","chapter":"14","verse":"26","text":"Hanchu minpâkna lâ inkhat an thoa, Olive Muola an se zoi."},{"book":"Mark","chapter":"14","verse":"27","text":"Jisua'n an kôm, “Nin rêngin rot riei nin ta, ni mâk riei nin tih, Pathien lekhabu'n, ‘Pathien'n belrihôlpu hah that a ta, belringei ha chekinchâi chit an tih’ ati sikin.14:27: Zak 13:7"},{"book":"Mark","chapter":"14","verse":"28","text":"Aninâkachu aringin kên thoinôk suole chu Galilee rama nin motona lei se ki tih,” a tia.14:28: Mat 28:16"},{"book":"Mark","chapter":"14","verse":"29","text":"Peter'n a kôm, “Adangngei nâmin nang mâksan riei khomsenla ngeia, keiman chu nang mâksan tet no ning!” tiin a thuona."},{"book":"Mark","chapter":"14","verse":"30","text":"Jisua'n Peter kôm, “Nang ki ril avien jân voinik ârkhuong mân nangman voithum mi ipdel ni tih,” a tipea."},{"book":"Mark","chapter":"14","verse":"31","text":"Peter'n chong angar uolin a thuona, a kôm, “Ni thina thisa rang khom ni ronga nang ipdel tet noning!” a tia."},{"book":"Mark","chapter":"14","verse":"32","text":"Gethsemani an ti mun hah an hong tunga, male Jisua'n a ruoisingei kôm, “Chubai ko tho sûngkâr chu mahin lei insung roi,” a tipe ngeia."},{"book":"Mark","chapter":"14","verse":"33","text":"Peter, Jacob le John ngei hah a kôm a tuong ngeia, asân rathânvaiin a mulungdûk atong tataka,"},{"book":"Mark","chapter":"14","verse":"34","text":"male an kôm, “Ku mulungdûk ana rai sikin thi rang angin ke ko om zoi. Mahin om ungla male inningchienin om roi” a tipe ngeia."},{"book":"Mark","chapter":"14","verse":"35","text":"Amoton tieng ava se uol vieta, pila ânboka, male ha tuongna rang zora ha anitheiin chu a lôi theina rangin chubai a thoa."},{"book":"Mark","chapter":"14","verse":"36","text":"“Pa,” “O ka Pa! Nangma rangin chu neinunngei murdi anithei let. Hi tuongna kilât hih ko kôm renga mi khâi pai pe roh. Aniatachu keima ka racham niloiin nangma na racham tak nirse,” tiin chubai a thoa."},{"book":"Mark","chapter":"14","verse":"37","text":"Hanchu a hongkîra, male ruoisi inthum ngei hah an innin a hong mu ngeia, Peter kôm han “Simon, na la in tit mo? Konta khat luo amengin nin om thei loi mo?”"},{"book":"Mark","chapter":"14","verse":"38","text":"Male an kôm, “Huongna nin lût loina rangin inningchienin om ungla, male chubaitho roi. Ratha'n chu a nuoma, hannirese taksân chu phâri mak” a tipe ngeia."},{"book":"Mark","chapter":"14","verse":"39","text":"Vêlkhat a va se nôka, male chongbâingei a ti dên hah va tiin chubai ava tho nôka."},{"book":"Mark","chapter":"14","verse":"40","text":"Hanchu a ruoisingei tieng a hongkîr nôka, male an lei in dênin a hong mu ngei nôka; an mitngei reng meng thei khâi maka. Male a kôm ti rang khom riet khâi mak ngei."},{"book":"Mark","chapter":"14","verse":"41","text":"Avoithumna a hongkîr nôkin chu an kôm, “Atûn ten khom sôlinngamin nin la in dêna? Ahun zoi! Azora ahong tung zoi! En ta u, atûn Miriem Nâipasal hih mi nunsiengei sinthotheina kuta bangin aom rang ani."},{"book":"Mark","chapter":"14","verse":"42","text":"Inthoi ungla, se ei tih u zoi. En ta u, mahin mi minsûr rangpu hih a hong nâi zoi!” a tipe ngeia."},{"book":"Mark","chapter":"14","verse":"43","text":"Jisua a la chong lâitakin, a ruoisi sômleinik ngei lâia Judas hah a hongtung kelena. Ama leh ochaisingei, Balam minchupungei le upangei leh lokongei an hongtîr ngeia, khandaingei le molbongngei chôiin an hongtunga."},{"book":"Mark","chapter":"14","verse":"44","text":"A minsûr rangpu han, “A bieng ku tum tak hah nin rokpu hah ani, sûr ungla male tuong kelen roi, enkol roi” tiin minsinna a lei ril ngei sai ani."},{"book":"Mark","chapter":"14","verse":"45","text":"Judas a hongtung harenghan, Jisua kôm ava se kelena, “Minchupu!” tiin a bieng a tum pea."},{"book":"Mark","chapter":"14","verse":"46","text":"Masikin Jisua hah an sûra male an khitbel zoi."},{"book":"Mark","chapter":"14","verse":"47","text":"Hataka inding ngei lâia mi inkhatin a khandai a kêlsuoa male Ochai Inlaltak suok, a kuor a tukthâk pe zoi."},{"book":"Mark","chapter":"14","verse":"48","text":"Hanchu Jisua'n anni ha a rokôka, an kôm “khandaingei le molbongngei chôiin balampalpu sûr rang angin mi sûr rangin nin hong mo hi?"},{"book":"Mark","chapter":"14","verse":"49","text":"Anîngtin Biekina nangni minchu rangin nin kôm ko om ngâia, hannirese mi sûr mak choia. Aniatachu Pathien Lekhabungei ahongtung adik ngêtna ranga ani hi,” a tia.14:49: Luk 19:47; 21:37"},{"book":"Mark","chapter":"14","verse":"50","text":"Hanchu a ruoisingei han ama an mâk raka, male an tân khip zoi."},{"book":"Mark","chapter":"14","verse":"51","text":"Ruotharte inkhat, rosompuon leh vai invôn Jisua a jûia. Ama khom sûr sa rang an pûta,"},{"book":"Mark","chapter":"14","verse":"52","text":"hannirese a puon hah mâkrakin a korongin a tânpat zoi."},{"book":"Mark","chapter":"14","verse":"53","text":"Hanchu Jisua hah Ochai Inlaltak ina an tuonga, mahan ochaisingei nâm le Balam minchupungei le upangei khom an hong intûp sa kelena."},{"book":"Mark","chapter":"14","verse":"54","text":"Peter'n alazanna renga a jûia, Ochai Inlaltak khalâidung dênin a sea. Mahan a rungpungei lâia mei ava uota."},{"book":"Mark","chapter":"14","verse":"55","text":"Ochaisingei le roijêkpungei murdi han Jisua an that theina rangin a minchâina an man theina rang abi an mazama, aniatachu ite man mak ngei."},{"book":"Mark","chapter":"14","verse":"56","text":"Rietpuipungei tamtakin Jisua doiin milakin an nônna, hannirese, an nônna thurchingei hah intok thei mak."},{"book":"Mark","chapter":"14","verse":"57","text":"Mi senkhat an indinga male Jisua doiin milakin an nônna:"},{"book":"Mark","chapter":"14","verse":"58","text":"“Hi mi hin, miriemin an lei sin ‘Biekin hih set ka ta, male sûnthumin adang inkhat kuta sin niloi in minding ki tih’ a ti kin riet” an tia.14:58: Joh 2:19"},{"book":"Mark","chapter":"14","verse":"59","text":"Nikhomrese, ma an nônna thurchingei hah khom intok uol maka."},{"book":"Mark","chapter":"14","verse":"60","text":"Ochai Inlaltak hah an renga an moton han a vândinga, male Jisua kôm chong a rekela, “Nang an nônna roia hin ite thuonna no dôn loi rang mo?” a tia."},{"book":"Mark","chapter":"14","verse":"61","text":"Aniatachu Jisua chu a dâireka, male chongbâi khat luo ti maka. Avêlin Ochai Inlaltak han a kôm, “Nangma ha Satvura om Pathien Nâipasal, Messiah hah ni ni mo?” tiin a rekel nôka."},{"book":"Mark","chapter":"14","verse":"62","text":"Jisua'n a kôm, “Ki ni,” male, “Miriem Nâipasal hih Râtinchung chang tieng insungin, invâna sûmngei lâia juong nin rêngin la mûng nin tih!” tiin a thuona.14:62: Bal 7:13"},{"book":"Mark","chapter":"14","verse":"63","text":"Ochai Inlaltak han a puonsilngei a potkhêra, male “Rietpuipu adang reng nâng khâi mak meh!"},{"book":"Mark","chapter":"14","verse":"64","text":"Pathien ânti le a rilsiet ti chu nin riet zoia. Imo nin roimasat?” a tia.14:64: Och 24:16"},{"book":"Mark","chapter":"14","verse":"65","text":"Senkhat ngeiin a mâi an michil phuta, a mâi an hîp pea, male an jêma. A kôm, “Mi ril roh tumo nang a jêm!” an tia. Male rungpungei han an tuonga male ama an bên zoi."},{"book":"Mark","chapter":"14","verse":"66","text":"Peter hah thangtienga khalâidunga a la om lâihan Ochai Inlaltak tîrlâm dôngmate inkhat a honga."},{"book":"Mark","chapter":"14","verse":"67","text":"Peter mei lei uot hah a mu lehan a enririna, a kôm, “Nangma, khom Nazareth Jisua leh munkhata om ngâi ni ni nah” a tipea."},{"book":"Mark","chapter":"14","verse":"68","text":"Hannirese Peter'n a ipdela, “Riet mu-ung Khoimo ni ti reng rietthei mu-ung,” tiin a thuona, male mokot pêntieng ava jôka. Masuole han âr akhuong14:68: Miziek senkhat ngei chu Masuole han âr akhuong kelen zoi, ti hih dôn mak ngei. kelen zoi."},{"book":"Mark","chapter":"14","verse":"69","text":"Tîrlâm dôngmate han a va mu nôka, a kôla inding ngei kôm han, “Hipa hih khom an lâia mi inkhat ani sa!” a ti nôka."},{"book":"Mark","chapter":"14","verse":"70","text":"Aniatachu Peter'n a ipdel nôk rêka."},{"book":"Mark","chapter":"14","verse":"71","text":"Hanchu Peter'n an kôm, “Chongtak rilin khomâk kên sâm ani! Adik nônchu Pathien'n dûk ni tho rese! Ma miriem nin ti chungroi hah riet reng riet tatak ngâi mu-ung!” a tia."},{"book":"Mark","chapter":"14","verse":"72","text":"Masuole han âr voinikna ahong khuong nôk zoia, male Jisua'n Peter kôm han, “Âr voinik akhuong mân nangman voithum keima hi riet ngâi mu-ung ni ti rang,” a tipe chong hah a hong rietsuok nôka. Male a mulungakoi pea, a chap ngu-ngûi zoi."}]}