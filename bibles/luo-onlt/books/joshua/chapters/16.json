{"data":[{"book":"Joshua","chapter":"16","verse":"1","text":"Piny mane opog ne Josef nochakore Aora Jordan man yo wuok chiengʼ mar Jeriko, koluwo i thim mochopo e gode man Bethel."},{"book":"Joshua","chapter":"16","verse":"2","text":"Nodhi nyime chakre Bethel (tiende ni, Luz), mi ongʼado gwengʼ jo-Arki mantiere Ataroth,"},{"book":"Joshua","chapter":"16","verse":"3","text":"koridore yo podho chiengʼ nyaka e tongʼ jo-Jaflet mochopo nyaka e holo mar Beth Horon kendo nyaka Gezer, mogik e nam."},{"book":"Joshua","chapter":"16","verse":"4","text":"Omiyo Manase gi Efraim, ma nyikwa Josef, noyudo girkeni mag-gi."},{"book":"Joshua","chapter":"16","verse":"5","text":"To piny Efraim kaluwore gi anywola ka anywola ema:"},{"book":"Joshua","chapter":"16","verse":"6","text":"kendo odhi nyime nyaka e nam. Bende kochakore Mikmethath mantiere yo nyandwat ne ogondore kochiko yo wuok chiengʼ nyaka Tanath Shilo, mochopo nyaka yo wuok chiengʼ mar Janoa."},{"book":"Joshua","chapter":"16","verse":"7","text":"Eka nodhi piny kochakore Janoa nyaka Ataroth gi Naara, momulo Jeriko mokadho e aora Jordan."},{"book":"Joshua","chapter":"16","verse":"8","text":"Kochakore gie tongʼ Tapua nodhi yo podho chiengʼ nyaka Kana Tavain kendo ogik e nam. Ma ema ne girkeni mar dhood Efraim, kaluwore gi anywolagi."},{"book":"Joshua","chapter":"16","verse":"9","text":"Piny mane omi Efraim kaka girkenino bende notingʼo mier moko mane ni e gwengʼ Manase."},{"book":"Joshua","chapter":"16","verse":"10","text":"Ne ok gidaro jo-Kanaan mane odak Gezer. Nyaka chil kawuono jo-Kanaan pod odak gi jo-Efraim ka gitiyonegi kaka wasumbinigi."}]}