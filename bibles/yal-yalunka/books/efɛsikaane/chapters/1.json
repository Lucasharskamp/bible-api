{"data":[{"book":"Efɛsi Kaane","chapter":"1","verse":"1","text":"N tan Pɔli naxan findixi Yesu Alaa Muxu Sugandixina xɛraan na Ala sagoon xɔn ma, n tan nan ito sɛbɛma yama sariɲanxin ma Efɛsi taani, tɔgɔndiya muxun naxanye Yesu Alaa Muxu Sugandixini."},{"book":"Efɛsi Kaane","chapter":"1","verse":"2","text":"En Fafe Ala nun en Marigi Yesu Alaa Muxu Sugandixin xa hinanna nun bɔɲɛ xunbenla fi ɛ ma."},{"book":"Efɛsi Kaane","chapter":"1","verse":"3","text":"En barikan bira en Marigi Yesu Alaa Muxu Sugandixin Fafe Ala xa naxan niin duban birin nagidixi en ma ariyanna yi a Muxu Sugandixini."},{"book":"Efɛsi Kaane","chapter":"1","verse":"4","text":"Benun dunuɲa xa da waxatin naxan yi, Ala bata yi en sugandi nun alogo en xa sariɲan, en lu fɛtareyani a yɛɛ ra yi. Ala bata yi a ragidi a xanuntenyani,"},{"book":"Efɛsi Kaane","chapter":"1","verse":"5","text":"a xa en findi a diine ra Yesu Alaa Muxu Sugandixin barakani alo a rafan a ma a yɛtɛɛn sagoni kii naxan yi."},{"book":"Efɛsi Kaane","chapter":"1","verse":"6","text":"Na yi findi Ala hinan gbeen kanna tantun xunna ra a naxan fixi en ma a xanuntenna xɔn."},{"book":"Efɛsi Kaane","chapter":"1","verse":"7","text":"Amasɔtɔ en bata xunba Yesu wunla xɔn ma,1.7 Yesu wunla xɔn ma: Na bunna nɛɛn, fa fala a sayaan xɔn ma. en yulubine yi xafari, a yi a hinan dɛfexi gbeen mayita,"},{"book":"Efɛsi Kaane","chapter":"1","verse":"8","text":"Ala bata naxan nagidi en ma a faɲin na a fekolonna nun a xaxilimayaan birin yi."},{"book":"Efɛsi Kaane","chapter":"1","verse":"9","text":"A bata a sagoon wundo feen makɛnɛn en xa, a rafan feen naxan nagidi Yesu barakani"},{"book":"Efɛsi Kaane","chapter":"1","verse":"10","text":"alogo a xa na rakamali a waxatin na a li. Na sagoon ni i ra fa fala a xa seen birin malan, naxanye kore xɔnna nun bɔxɔ xɔnna ma, a yi a Muxu Sugandixin findi ne birin xunna ra."},{"book":"Efɛsi Kaane","chapter":"1","verse":"11","text":"En mɔn sugandixi en xa lu Yesu yi, alo Ala bata yi a ragidi en ma kii naxan yi nun, Ala naxan feen birin nakamalima a yɛtɛ a maragidin nun a sagoon xɔn."},{"book":"Efɛsi Kaane","chapter":"1","verse":"12","text":"Na ligaxi nɛn alogo en tan naxanye singe bata en yigi sa Alaa Muxu Sugandixini, en xa findi tantun seen na Ala binyen kanna xa."},{"book":"Efɛsi Kaane","chapter":"1","verse":"13","text":"Ɛ tan fan bata lu Yesu yi, ɛ to ɲɔndin falan mɛxi, ɛ rakisi fe Xibaru Faɲina, ɛ yi la Yesu ra, Ala yi a Nii Sariɲanxin lu ɛ yi a taxamasenna ra, a bata yi en tuli sa naxan na."},{"book":"Efɛsi Kaane","chapter":"1","verse":"14","text":"Alaa Nii Sariɲanxin luxi nɛn alo Ala se singen naxan soxi en yii taxamasenna ra alogo en xa a kolon en sa kɛɛn sɔtɔma nɛn Alaa yamaan na xunba waxatin naxan yi, en yi Ala tantun a binyeni."},{"book":"Efɛsi Kaane","chapter":"1","verse":"15","text":"Nanara, xabu n na ɛ dɛnkɛlɛyana fe mɛ Marigi Yesu ma e nun ɛ xanuntenyana yama sariɲanxin birin xa,"},{"book":"Efɛsi Kaane","chapter":"1","verse":"16","text":"n barikan birama Ala xa ɛ fe yi waxatin birin, n nɛma Ala maxandɛ ɛ xa."},{"book":"Efɛsi Kaane","chapter":"1","verse":"17","text":"N Fafe Ala, binyen kanna maxandima ɛ xa, en Marigi Yesu Alaa Muxu Sugandixina Ala alogo a xa a Nii Sariɲanxin nagodo ɛ ma naxan fe kolonna fima, a feene makɛnɛn alogo ɛ Ala kolonna xa fari sa."},{"book":"Efɛsi Kaane","chapter":"1","verse":"18","text":"N na Ala maxandima ɛ xa alogo ɛ xa feene yɛɛ to ɛ bɔɲɛni, a fixa, alogo a ɛ xilixi yigin naxan ma, ɛ xa na kolon, a bata kɛɛ nɔrɔxin binyen naxan lu a yama sariɲanxin xa,"},{"book":"Efɛsi Kaane","chapter":"1","verse":"19","text":"e nun a sɛnbɛ fisamantenna en tan dɛnkɛlɛya muxune xa. Na findixi a sɛnbɛ yɛtɛɛn nan na a naxan nawalixi a fanga gbeeni"},{"book":"Efɛsi Kaane","chapter":"1","verse":"20","text":"a to a Muxu Sugandixin nakeli sayani, a yi a lu a yiifanna ma ariyanna yi."},{"book":"Efɛsi Kaane","chapter":"1","verse":"21","text":"A yi a lu mangayane nun nɔyane nun sɛnbɛne nun kuntigiyane birin xun na e nun xinla naxanye birin nɔɛ falɛ dunuɲani ito yi e nun waxati famatɔni."},{"book":"Efɛsi Kaane","chapter":"1","verse":"22","text":"Ala bata seen birin lu Yesu sanna bun ma, a yi a findi e xunna ra dɛnkɛlɛya yamaan xa."},{"book":"Efɛsi Kaane","chapter":"1","verse":"23","text":"Dɛnkɛlɛya yamaan luxi nɛn alo Yesu fati bɛndɛna. Dɛnkɛlɛya yamaan Yesu a feene birin nakamalima, Yesu naxan feen birin nakamalima kiin birin yi."}]}