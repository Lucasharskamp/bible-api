{"data":[{"book":"ΙΩΒ","chapter":"35","verse":"1","text":"Ὑπολαβὼν δὲ Ἐλιοὺς, λέγει,"},{"book":"ΙΩΒ","chapter":"35","verse":"2","text":"Τί τοῦτο ἡγήσω ἐν κρίσει; σὺ τίς εἶ, ὅτι εἶπας, δίκαιός εἰμι ἔναντι Κυρίου;"},{"book":"ΙΩΒ","chapter":"35","verse":"4","text":"Ἐγώ σοι δώσω ἀπόκρισιν, καὶ τοῖς τρισὶ φίλοις σου."},{"book":"ΙΩΒ","chapter":"35","verse":"5","text":"Ἀνάβλεψον εἰς τὸν οὐρανὸν, καὶ ἴδε· κατάμαθε δὲ νέφη, ὡς ὑψηλὰ ἀπὸ σοῦ."},{"book":"ΙΩΒ","chapter":"35","verse":"6","text":"Εἰ ἥμαρτες, τί πράξεις; εἰ δὲ καὶ πολλὰ ἠνόμησας, τί δύνασαι ποιῆσαι;"},{"book":"ΙΩΒ","chapter":"35","verse":"7","text":"Ἐπεὶ δὲ οὖν δίκαιος εἶ, τί δώσεις αὐτῷ; ἢ τί ἐκ χειρός σου λήψεται;"},{"book":"ΙΩΒ","chapter":"35","verse":"8","text":"Ἀνδρὶ τῷ ὁμοίῳ σου ἡ ἀσέβειά σου, καὶ υἱῷ ἀνθρώπου ἡ δικαιοσύνη σου."},{"book":"ΙΩΒ","chapter":"35","verse":"9","text":"Ἀπὸ πλήθους συκοφαντούμενοι κεκράξονται, βοήσονται ἀπὸ βραχίονος πολλῶν."},{"book":"ΙΩΒ","chapter":"35","verse":"10","text":"Καὶ οὐκ εἶπε, ποῦ ἐστιν ὁ Θεὸς ὁ ποιήσας με, ὁ κατατάσσων φυλακὰς νυκτερινὰς,"},{"book":"ΙΩΒ","chapter":"35","verse":"11","text":"ὁ διορίζων με ἀπὸ τετραπόδων γῆς, ἀπὸ δὲ πετεινῶν οὐρανοῦ;"},{"book":"ΙΩΒ","chapter":"35","verse":"12","text":"Ἐκεῖ κεκράξονται, καὶ οὐ μὴ εἰσακούσῃ, καὶ ἀπὸ ὕβρεως πονηρῶν."},{"book":"ΙΩΒ","chapter":"35","verse":"13","text":"Ἄτοπα γὰρ οὐ βούλεται ἰδεῖν ὁ Κύριος, αὐτὸς γὰρ ὁ παντοκράτωρ."},{"book":"ΙΩΒ","chapter":"35","verse":"14","text":"Ὁρατής ἐστι τῶν συντελούντων τὰ ἄνομα, καὶ σώσει με· κρίθητι δὲ ἐναντίον αὐτοῦ, εἰ δύνασαι αὐτὸν αἰνέσαι, ὡς ἔστι καὶ νῦν."},{"book":"ΙΩΒ","chapter":"35","verse":"15","text":"“Ὅτι οὐκ ἔστιν ἐπισκεπτόμενος ὀργὴν αὐτοῦ, καὶ οὐκ ἔγνω παράπτωμά τι σφόδρα·"},{"book":"ΙΩΒ","chapter":"35","verse":"16","text":"καὶ Ἰὼβ ματαίως ἀνοίγει τὸ στόμα αὐτοῦ, ἐν ἀγνωσίᾳ ῥήματα βαρύνει."}]}