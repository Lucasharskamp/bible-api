{"data":[{"book":"1 Timothy","chapter":"6","verse":"1","text":"Danxaniyatɔɛ naxee na konyiya kui, e xa e marigie binya, alako binyɛ yo naxa ba Ala xili ra, a nun a xa sɛriyɛ ra."},{"book":"1 Timothy","chapter":"6","verse":"2","text":"Konyi naxee marigi findixi danxaniyatɔɛe ra, na konyie naxa yo e marigi ma, a falafe ra a e ngaxakerenyie nan e ra. A lanma e xa e xa yaamari rabatu a fanyi ra dangife a singe ra, barima e na walife e ngaxakerenyi xanuxie nan bɛ."},{"book":"1 Timothy","chapter":"6","verse":"3","text":"Xa a sa li mixi nde xaranyi gbɛtɛ nan tima, a mu bira won Marigi Isa, Ala xa Mixi Sugandixi xa masenyi tinxinxi fɔxɔ ra, nun xaranyi naxan findixi Ala gbe ra,"},{"book":"1 Timothy","chapter":"6","verse":"4","text":"na kanyi bara a yɛtɛ igbo, a mu sese kolon. A xaxili mu fan. A xa wɔyɛnyi gbo, sɔnxɔɛ rafan a ma. Na findima tɔɔnɛ, lantareya, tɔɔɲɛgɛ, siikɛ,"},{"book":"1 Timothy","chapter":"6","verse":"5","text":"tinxintaree xa sɔnxɔ sɔnxɔɛ, nun nɔndi kolontareya. E diinɛ rawalima kɔbiri fe nan na."},{"book":"1 Timothy","chapter":"6","verse":"6","text":"Diinɛ nan findima geeni ra mixie bɛ, naxee e wasasoma e sɔtɔse."},{"book":"1 Timothy","chapter":"6","verse":"7","text":"Won faxi duniɲa ma won bɛlɛxɛe igeli nan na, won man sigama na ki nɛ."},{"book":"1 Timothy","chapter":"6","verse":"8","text":"Xa baloe nun sose na won yi ra, won xa won wasaso na ra."},{"book":"1 Timothy","chapter":"6","verse":"9","text":"Kɔnɔ mixi naxan wama bannafe, na kanyi tantanma nɛ, a suxu gantanyi ra, a fa mila a waxɔnfe ɲaaxie ma. Na waxɔnfe ɲaaxie nan mixie xun nakanama, e fa lɔɛ."},{"book":"1 Timothy","chapter":"6","verse":"10","text":"Kɔbiri xɔli findixi fe kobi birin sanke nan na. Ndee to mila kɔbiri ma, e naxa danxaniya bɛɲin, e fa tɔɔrɔ a ɲaaxi ra."},{"book":"1 Timothy","chapter":"6","verse":"11","text":"Kɔnɔ i tan naxan findixi Ala xa mixi ra, i xa gbilen na fe mɔɔlie fɔxɔ ra. I xa bira tinxinyi, Ala fe, danxaniya, xanunteya, diɲɛ, nun bɔɲɛ bɛxiya fɔxɔ ra."},{"book":"1 Timothy","chapter":"6","verse":"12","text":"Danxaniya gere fanyi so. Kisi suxu, i xilixi naxan ma, i seedeɲɔxɔya tixi naxan ma fe ra seede wuyaxi ya xɔri."},{"book":"1 Timothy","chapter":"6","verse":"13","text":"N bara i yamari Ala ya xɔri, naxan nimase birin nabaloma, n bara i yamari Ala xa Mixi Sugandixi Isa ya xɔri, naxan bara seedeɲɔxɔya fanyi ti Ponsi Pilati bɛ,"},{"book":"1 Timothy","chapter":"6","verse":"14","text":"i xa Ala xa sɛriyɛ rabatu tinxinyi sɛniyɛnxi ra han won Marigi Isa, Ala xa Mixi Sugandixi fa tɛmui."},{"book":"1 Timothy","chapter":"6","verse":"15","text":"Ala nan fama Isa raminide a wama a xɔn ma waxati naxɛ."},{"book":"1 Timothy","chapter":"6","verse":"16","text":"naxan keren mu faxɛ kolon,"},{"book":"1 Timothy","chapter":"6","verse":"17","text":"I xa to bannamixie yamari a e naxa e yɛtɛ igbo, e man naxa e xaxili ti naafuli ra, barima naafuli mu buma. E xa e xaxili ti Ala nan na, naxan won kima se birin na alako won xa sɛɛwa."},{"book":"1 Timothy","chapter":"6","verse":"18","text":"E xa fe fanyi raba. E xa kɛwali fanyi nan xa findi e xa bannaya ra. E xa mixi ki e harige ra e xa fonisireya xa fe ra."},{"book":"1 Timothy","chapter":"6","verse":"19","text":"Na birin kui e harige sɔtɔma nɛ yare naxan findima kisi yati yati ra e bɛ."},{"book":"1 Timothy","chapter":"6","verse":"20","text":"Timote, i xa mɛɛni fe ma naxan taxuxi i ra. I xa wɔyɛnyi fufafu nun wule matanga."},{"book":"1 Timothy","chapter":"6","verse":"21","text":"Mixi ndee na falama a lɔnni, kɔnɔ lɔnni mu a ra. Na bara a niya e xa e kobe so danxaniya ra."}]}