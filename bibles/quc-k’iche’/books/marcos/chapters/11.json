{"data":[{"book":"Marcos","chapter":"11","verse":"1","text":"Are xoꞌpan pa Betfagé xuqujeꞌ pa Betania, chunaqaj ri tinimit Jerusalén puꞌwiꞌ ri juyubꞌ Olivos, ri Jesús xuꞌtaq bꞌik e kebꞌ chike ri utijoxelabꞌ."},{"book":"Marcos","chapter":"11","verse":"2","text":"Xubꞌij chike: Jix pa ri leꞌaj ri kꞌo apanoq chiqawach. Chilaꞌ kiꞌriqa wi jun laj nitzꞌ bꞌur, jatꞌital kanoq ri maj jun winaq kejeninaq. Chikiraꞌ, kꞌa te riꞌ chikꞌama loq."},{"book":"Marcos","chapter":"11","verse":"3","text":"We kꞌo jun katow chiꞌwe: “¿Jas che je laꞌ kibꞌano?” chibꞌij che “Xa kajawataj che ri Ajawxel, kꞌa te kutzalij.”"},{"book":"Marcos","chapter":"11","verse":"4","text":"Ri tijoxelabꞌ xeꞌkiriqa ri bꞌur jatꞌital kanoq pa ri bꞌe chuchiꞌ jun nim uchiꞌ ja, xkikir loq."},{"book":"Marcos","chapter":"11","verse":"5","text":"Jujun chike ri e kꞌo chilaꞌ xkita chike: ¿Jas che tajin kikir le bꞌur?"},{"book":"Marcos","chapter":"11","verse":"6","text":"Ri tijoxelabꞌ xkibꞌij chike jas ri ubꞌim bꞌik ri Jesús chike, jeriꞌ xya bꞌe chike kumal ri winaq xkikir loq ri bꞌur."},{"book":"Marcos","chapter":"11","verse":"7","text":"Xkikꞌam bꞌik ri kꞌin laj nitzꞌ bꞌur rukꞌ ri Jesús, xkiya ri e kimanta chrij ri bꞌur, kꞌa te riꞌ xkejen ri Jesús chirij."},{"book":"Marcos","chapter":"11","verse":"8","text":"E kꞌi xkilikꞌ ri kimanta pa ri bꞌe, e nikꞌaj chik xkiya uqꞌabꞌ taq cheꞌ pa ri bꞌe ri kikꞌamom loq pa taq ri juyubꞌ.11:8 Ri winaq ojer kakiya ri uqꞌabꞌ taq cheꞌ pa ri xuqujeꞌ ri kiperaj pa ri bꞌe rech jeriꞌ kakikꞌutu chi kekiꞌkotik kayeꞌm apanoq ri nim taqanel ri petinaq."},{"book":"Marcos","chapter":"11","verse":"9","text":"Ri winaq ri e nabꞌe xuqujeꞌ ri e terenik xkiraq kichiꞌ xkibꞌij: ¡Hosanna! ¡Tewchiꞌtal ubꞌiꞌ ri petinaq pa ri ubꞌiꞌ ri Ajawxel! 11:9 Salmos 118:25, 26."},{"book":"Marcos","chapter":"11","verse":"10","text":"¡Tewchiꞌtal ri ajawarem rech ri qatat David ri petinaq pa taq we qꞌij riꞌ! ¡Yoꞌq nimal uqꞌij!"},{"book":"Marcos","chapter":"11","verse":"11","text":"Are xok bꞌik ri Jesús pa Jerusalén, xeꞌ pa ri Templo. Are xiltaj kanoq ronojel rumal, bꞌenaq chik ri qꞌij, xeꞌ pa ri tinimit Betania e rachiꞌl ri kabꞌlajuj utijoxelabꞌ."},{"book":"Marcos","chapter":"11","verse":"12","text":"Chukabꞌ qꞌij, are kelik loq pa Betania, ri Jesús xnumik."},{"book":"Marcos","chapter":"11","verse":"13","text":"Xril apanoq jun ucheꞌal higuera ri kꞌo uxaq, xeꞌrilaꞌ kꞌut we kꞌo uwach.11:13 Ri tinimit Israel, kꞌi mul kajunumax rukꞌ ri ucheꞌal ri higuera. Are xopan rukꞌ ri cheꞌ xaq xwi uxaq xuꞌriqaꞌ, maj uwach rumal majaꞌ kuriq ri qꞌij kawachin ri higos."},{"book":"Marcos","chapter":"11","verse":"14","text":"Ri Jesús xubꞌij che ri ucheꞌal higos: Maj chi jun kutzukuj higos chawe, ri tijoxelabꞌ xkita ri xubꞌij ri Jesús."},{"book":"Marcos","chapter":"11","verse":"15","text":"Are xoꞌpan pa ri tinimit Jerusalén, ri Jesús xok bꞌik pa ri Templo, xuchapleꞌj kesaxik loq ri winaq ri aꞌjkꞌayibꞌ xuqujeꞌ ri tajin keloqꞌoꞌmanik. Xuwolqotij bꞌik ri kimexa ri tajin kakikꞌex pwaq xuqujeꞌ ri kikꞌolibꞌal ri aꞌjkꞌayibꞌ taq palomax.11:15 Ri aꞌwaj ri kekꞌayix pa ri Templo are waꞌ ri keporox cho ri Dios. Ri pwaq ri kakꞌex pa ri Templo are waꞌ ri pwaq ri xwi pa ri Templo kariqitaj wi. E kꞌi man xtzꞌaqatisax ri kirajil rumal man sukꞌ ta kenoꞌjin ri e kꞌexol taq re."},{"book":"Marcos","chapter":"11","verse":"16","text":"Man xuya ta bꞌe che xa ta ne jun kukoj bꞌik ukꞌay pa ri Templo."},{"book":"Marcos","chapter":"11","verse":"17","text":"Xuqujeꞌ xubꞌij chike we tzij riꞌ: La man iwetaꞌm ri tzꞌibꞌatalik kubꞌij: Ri wachoch bꞌanbꞌal chꞌawem kech konojel ri winaq ri kepe pa ronojel ri uwachulew. 11:17 Isaías 56:7. Ix kꞌut ibꞌanom kijul eleqꞌomabꞌ che. 11:17 Jeremías 7:11."},{"book":"Marcos","chapter":"11","verse":"18","text":"Are xkita ri e kꞌamal taq kibꞌe ri e chꞌawenelabꞌ cho ri Dios pa kiwiꞌ ri winaq xuqujeꞌ ri aꞌjtijabꞌ rech ri taqanik, xkitzukuj jas jeꞌ kakibꞌan chukamisaxik, rumal kakixiꞌj kibꞌ choch jeriꞌ rumal ri winaq kemayijanik che ronojel ri ukꞌutuꞌn."},{"book":"Marcos","chapter":"11","verse":"19","text":"Are xeꞌ ri qꞌij, ri Jesús e rachiꞌl ri utijoxelabꞌ xeꞌl bꞌik pa ri tinimit."},{"book":"Marcos","chapter":"11","verse":"20","text":"Che ri aqꞌabꞌil are xiꞌkꞌow bꞌik chuxukut ri ucheꞌal ri higos, xkilo chi xchaqiꞌjar ri ukꞌaꞌmal ri cheꞌ."},{"book":"Marcos","chapter":"11","verse":"21","text":"Xnaꞌtaj che ri Pedro ri ubꞌim kanoq ri Jesús, xubꞌij che: Ajtij, chilampe la, xchaqiꞌjar le ucheꞌal le higos le xetzelaj la kanoq uwach."},{"book":"Marcos","chapter":"11","verse":"22","text":"Ri Jesús xubꞌij chike ri utijoxelabꞌ: ¡Chixkojonoq che ri Dios!"},{"book":"Marcos","chapter":"11","verse":"23","text":"Qas tzij kinbꞌij chiꞌwe, we kꞌo jun kubꞌij che we jun juyubꞌ riꞌ: “Chatel bꞌik chilaꞌ, jat pa le plo, qas kukojo ri kubꞌij man kakabꞌalaj ta ukꞌuꞌx che, kakꞌulmataj na ri kubꞌij.”"},{"book":"Marcos","chapter":"11","verse":"24","text":"Rumal riꞌ kinbꞌij chiꞌwe are kibꞌan chꞌawem, chikojo chi xikꞌamawaꞌj ri tajin kito rech kayaꞌtaj na chiꞌwe."},{"book":"Marcos","chapter":"11","verse":"25","text":"We iwoyawal che jun are tajin kibꞌan chꞌawem, chixkuyunoq rech ri iTat ri kꞌo chilaꞌ chikaj kukuy xuqujeꞌ na ri imak ix."},{"book":"Marcos","chapter":"11","verse":"26","text":"/We kꞌu man kikuy ix kimak nikꞌaj chik, ri iTat ri kꞌo chikaj man kukuy ta ri imak ix./"},{"book":"Marcos","chapter":"11","verse":"27","text":"Junmul chik ri Jesús e rachiꞌl ri utijoxelabꞌ xoꞌpan pa Jerusalén. Are tajin kabꞌin ri Jesús pa ri Templo, xeqet ri e kꞌamal taq kibꞌe ri chꞌawenelabꞌ cho ri Dios pa kiwiꞌ ri winaq rukꞌ xuqujeꞌ ri aꞌjtijabꞌ rech ri taqanik e kachiꞌl ri e kꞌamal taq bꞌe kech ri winaq aꞌj Israel."},{"book":"Marcos","chapter":"11","verse":"28","text":"Xkibꞌij che: ¿Jachin xyoꞌw kwinem chawe chubꞌanik we jastaq riꞌ? ¿Jachin yoꞌwinaq kwinem chawe rech jewaꞌ kabꞌano?"},{"book":"Marcos","chapter":"11","verse":"29","text":"Xubꞌij ri Jesús chike: In xuqujeꞌ ri kinta jun jastaq chiꞌwe, we kixkwinik kibꞌij chwe, kinbꞌij chiꞌwe jachin yoꞌwinaq kwinem chwe chubꞌanik we jastaq riꞌ:"},{"book":"Marcos","chapter":"11","verse":"30","text":"ri qasanaꞌ ri xubꞌan ri Juan, ¿la pa ri kaj upetik wi o rech uwachulew?"},{"book":"Marcos","chapter":"11","verse":"31","text":"Xkichapleꞌj utayik chibꞌil kibꞌ, xkibꞌij: We kaqabꞌij chi rech pa ri kaj, ¿jas che man xikoj taj kacha laꞌ chaqe?"},{"book":"Marcos","chapter":"11","verse":"32","text":"Man kujkwin ta kꞌut kaqabꞌij chi jun winaq xyoꞌw kwinem che."},{"book":"Marcos","chapter":"11","verse":"33","text":"Xaq jeriꞌ xkibꞌij che ri Jesús: Man qetaꞌm taj."}]}