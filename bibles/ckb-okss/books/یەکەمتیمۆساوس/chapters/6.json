{"data":[{"book":"یەکەم تیمۆساوس","chapter":"6","verse":"1","text":"هەموو ئەوانەی لەژێر نیری کۆیلایەتیدان، با گەورەکانیان بە شیاوی ئەوپەڕی ڕێز بزانن، تاکو کفر بە ناوی خودا و فێرکردنەکەی نەکرێت."},{"book":"یەکەم تیمۆساوس","chapter":"6","verse":"2","text":"ئەوانەی گەورەکانیان باوەڕدارن با سووکایەتییان پێ نەکەن، چونکە برای باوەڕدارن. لە جێگەی ئەوە، با زیاتر خزمەتیان بکەن، لەبەر ئەوەی ئەوانەی سوود لە خزمەتیان وەردەگرن باوەڕدار و خۆشەویستن."},{"book":"یەکەم تیمۆساوس","chapter":"6","verse":"3","text":"ئەگەر کەسێک بە جۆرێکی دیکە خەڵک فێردەکات کە ناگونجێت لەگەڵ پەیامی دروستی عیسای مەسیحی خاوەن شکۆمان و لەگەڵ ئەو فێرکردنەی لەسەر لەخواترسی ڕاوەستاوە،"},{"book":"یەکەم تیمۆساوس","chapter":"6","verse":"4","text":"ئەوا لووتبەرزە و هیچ تێناگات، حەز لە شەڕەقسە و دەمەقاڵێ دەکات کە دەبێتە هۆی چاوپیسی، ناکۆکی، بوختان، گومانی خراپ و"},{"book":"یەکەم تیمۆساوس","chapter":"6","verse":"5","text":"ململانێ. ئەمانەش ئەو کەسانە دەیکەن کە بیریان خراپ بووە و ڕاستییان لێ ون بووە و لەخواترسی بە بازرگانی دادەنێن."},{"book":"یەکەم تیمۆساوس","chapter":"6","verse":"6","text":"بەڵام لەخواترسی ئەگەر بە قایلبوون بێت قازانجێکی گەورەیە."},{"book":"یەکەم تیمۆساوس","chapter":"6","verse":"7","text":"لەبەر ئەوەی هیچمان نەهێناوە بۆ جیهان، ئاشکرایە ناتوانین هیچیشی لێ ببەینە دەرەوە."},{"book":"یەکەم تیمۆساوس","chapter":"6","verse":"8","text":"جا ئەگەر خواردن و پۆشاکمان هەیە با پێی ڕازیبین."},{"book":"یەکەم تیمۆساوس","chapter":"6","verse":"9","text":"بەڵام ئەوانەی حەز دەکەن دەوڵەمەند بن، دەکەونە تاقیکردنەوە و داوەوە، هەروەها دەکەونە نێو زۆر ئارەزووی گەوجانە و زیانبەخشەوە، کە وا دەکات مرۆڤ تێبکەوێت و لەناوبچێت."},{"book":"یەکەم تیمۆساوس","chapter":"6","verse":"10","text":"لەبەر ئەوەی خۆشویستنی پارە یەکێکە لە سەرچاوەکانی هەموو جۆرە خراپەکارییەک، هەندێک کەس بەدوایدا گەڕان ون بوون لە باوەڕەکەیان و خۆیان تووشی ئازارێکی زۆر کرد."},{"book":"یەکەم تیمۆساوس","chapter":"6","verse":"11","text":"بەڵام تۆ، ئەی پیاوی خودا لەم شتانە ڕابکە. بەدوای ڕاستودروستی و لەخواترسی و باوەڕ و خۆشەویستی و دانبەخۆداگرتن و دڵنەرمیدا بگەڕێ."},{"book":"یەکەم تیمۆساوس","chapter":"6","verse":"12","text":"لە کێشمەکێشی باوەڕەکەدا باش تێبکۆشە. دەست بە ژیانی هەتاهەتاییەوە بگرە، ئەوەی خودا بانگی کردووی بۆی، کاتێک لەبەردەم چەندین شایەتدا بە باشی دانت پێدا نا."},{"book":"یەکەم تیمۆساوس","chapter":"6","verse":"13","text":"ڕاتدەسپێرم لەبەردەم خودا، ئەوەی ژیان بە هەمووان دەدات و لەبەردەم عیسای مەسیح، ئەوەی شایەتی باشی دا لەلای پیلاتۆسی پۆنتی،"},{"book":"یەکەم تیمۆساوس","chapter":"6","verse":"14","text":"کە بە پاکی و بێ گلەیی ئەو ڕاسپاردانە بپارێزیت، هەتا ڕۆژی دەرکەوتنی عیسای مەسیحی خاوەن شکۆمان،"},{"book":"یەکەم تیمۆساوس","chapter":"6","verse":"15","text":"ئەوەی خودا لە کاتی دیاریکراو دەریدەخات. خودا، بەرەکەتدار و تاقە سەرۆک، پاشای پاشایان، گەورەی گەورەکان،"},{"book":"یەکەم تیمۆساوس","chapter":"6","verse":"16","text":"تەنها ئەو نەمرە، لە ڕووناکی نیشتەجێیە و کەس لێی نزیک نابێتەوە، ئەوەی کەس نەیبینیوە و ناتوانێ بیبینێت، بۆ ئەوە ڕێز و توانای هەتاهەتایی! ئامین."},{"book":"یەکەم تیمۆساوس","chapter":"6","verse":"17","text":"دەوڵەمەندەکانی ئەم ڕۆژگارە ڕابسپێرە لووتبەرز نەبن و هیوایان بە سامانی لەناوچوو نەبێت، بەڵکو بە خودا، کە هەموو شتێکمان بە تێروپڕی دەداتێ تاکو خۆشیی لێ ببینین."},{"book":"یەکەم تیمۆساوس","chapter":"6","verse":"18","text":"ڕایانبسپێرە چاکە بکەن و لە کاری چاکەدا دەوڵەمەند بن، دڵفراوان بن و ئامادەبن بەشی خەڵکی دیکە بدەن،"},{"book":"یەکەم تیمۆساوس","chapter":"6","verse":"19","text":"بەم شێوەیە گەنجینە و بناغەیەکی چاک بۆ دواڕۆژ دادەنێن و ژیانێکی ڕاستەقینە بەدەستدەهێنن."},{"book":"یەکەم تیمۆساوس","chapter":"6","verse":"20","text":"تیمۆساوس، سپاردەکە6‏:20 مەبەستی لە ئینجیلی مەسیحە. بڕوانە دووەم تیمۆساوس 1‏:14‏‏ بپارێزە. خۆت دووربخەرەوە لە هەموو کفرێکی هیچوپووچ و لەو وتە بێ کەڵکانەی بە درۆ ناونراون زانست،"},{"book":"یەکەم تیمۆساوس","chapter":"6","verse":"21","text":"کە هەندێک کردیانە پیشە و لە ڕێگای باوەڕەکە گومڕا بوون."}]}