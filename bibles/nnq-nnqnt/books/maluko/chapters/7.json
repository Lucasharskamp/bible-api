{"data":[{"book":"Maluko","chapter":"7","verse":"1","text":"Mafalisayo gange na akaboli ba Malagilo ga Musa ngagaika kuboka Kuyelusalemu ngabakongana nnongi ja Yesu."},{"book":"Maluko","chapter":"7","verse":"2","text":"Ngababona bange akinapunji bakwe bakalya mikate panga kuya maboko andi apagalenga maboulo ga akinanhota babe."},{"book":"Maluko","chapter":"7","verse":"3","text":"Kwa magambu Mafalisayo na Akayahudi boa bakengama maboulo ga akinanhota, kulyeje kilebe mpaka ukuya maboko mpaka muiwewe,"},{"book":"Maluko","chapter":"7","verse":"4","text":"kabe, kulyegangaje kilebe chachoa kuboka kuchoko, mpaka kukijeleya oti. Kubi na malagilo gange gababoligwe kutumbu lolo kujeleya ikombe, yupalia na yombo ya liaba na indanda."},{"book":"Maluko","chapter":"7","verse":"5","text":"Mafalisayo na akaboli ba Malagilo ga Musa ngabankonya Yesu, “Bo mboni akinapunji binu ukengamaje maboulo agabutulagile akinanhota bito, nambu balye pangakuya maboko?”"},{"book":"Maluko","chapter":"7","verse":"6","text":"Yesu ngabajanga, “Kube nnondoli Isaya annondola kweli! Makangweto makandendemundu, paandika,"},{"book":"Maluko","chapter":"7","verse":"7","text":"Kung'ongalela kwabe kwambonije,"},{"book":"Maluko","chapter":"7","verse":"8","text":"“Magweto mijileka amuli ja Nnoongo nu kugajali maboulo ga bandu.”"},{"book":"Maluko","chapter":"7","verse":"9","text":"Yesu ngajendekea kulongela, “Mangweto kupunganikwa ukana Malagilo ga Nnoongo gambu gu ukengama maboulo ginu!"},{"book":"Maluko","chapter":"7","verse":"10","text":"Gambu Musa ngaamulicha, ‘Maichimu awabinu na amabinu,’ Na ‘Ojubatukana awamundu andaje amamundu, mpaka akomigwe?’"},{"book":"Maluko","chapter":"7","verse":"11","text":"Nambu mangwetumwe mmolanga yene, ‘Anda mudu akweti kilebe chakape awamundu andaje amamundu, nambu alenga kilebe chenie Kolibani, mana gakwe chikipangigwe ku Nnoongo,"},{"book":"Maluko","chapter":"7","verse":"12","text":"bai, apaligwaje kabe kape awamundu andaje amamundu.’"},{"book":"Maluko","chapter":"7","verse":"13","text":"Yenie nga pamilibembula lilobe lya Nnoongo magambu gwa maboulo gammolana. Kabe gabi gange majingi agantendanga andi genia.”"},{"book":"Maluko","chapter":"7","verse":"14","text":"Yesu ngaukema kabele nkengeni gwa bandu, ngaulengela, “Umbenekiange mmoa, na mmanyange."},{"book":"Maluko","chapter":"7","verse":"15","text":"Kibije kilebe echikijingi nkati ja mundu kuboka panja echikiotola kummeka mundu kube mmaja. Nambu echikipita nkati ja mundu nga echikimmeka mundu mumalemwa."},{"book":"Maluko","chapter":"7","verse":"16","text":"Juna machikilo gukujoa ajoe!”"},{"book":"Maluko","chapter":"7","verse":"17","text":"Apauleka nkengeni gwa bandu nu kujingi unyumba, akinapunji bakwe ngaba nkonyanga mana ja kulandanakia kwenio."},{"book":"Maluko","chapter":"7","verse":"18","text":"Yesu ngabalenge, “Bo, namangwetumwe mmanyangitije? Bo, mmanyangitije kutenda kilebe chikinnyingi mundu kuboka panja, kuotwaje kummeka mundu kube mmaja,"},{"book":"Maluko","chapter":"7","verse":"19","text":"kwa magambu chenie kijingi mumwojoje, nambu mulutumbo, nu kuboka penia kipita panja kucholo?” Kwa kulenga nyenie, Yesu ngaijeguya ilyo yoa."},{"book":"Maluko","chapter":"7","verse":"20","text":"Ngajendekea kulenga, “Echikipita nkati ja mundu ngechikimmeka mundu mumalemwa."},{"book":"Maluko","chapter":"7","verse":"21","text":"Magambu kuboka nkati ja mundu, mumwojo gwa mundu, gaboka mawacho mabaja na ngongola na bwii na ukoma,"},{"book":"Maluko","chapter":"7","verse":"22","text":"ngongola na chojo na ubaja na uwangi na upichadi na bwiu na matukano na kupungwanikwa."},{"book":"Maluko","chapter":"7","verse":"23","text":"Ilebe yenie ibaja yoa iboka nkati ja mundu, na yammeka mundu, kube mmaja.”"},{"book":"Maluko","chapter":"7","verse":"24","text":"Yesu ngaboka paali penia, ngajenda kukilambo chu Kutilo. Kwenio ngajingila munyumba jimwe na apaije mundu amanye, nambu aotwije kukiiya."},{"book":"Maluko","chapter":"7","verse":"25","text":"Munkege ojwakiba na nhwenja juna nchepela, ngajoa nhwalo gwa Yesu. Ngaika kwa Yesu ngakilekela pae ja makongono gakwe."},{"book":"Maluko","chapter":"7","verse":"26","text":"Munkege jwenio akiba Mgiliki, kabila jakwe Mfoinike ku Silia. Ngannyopa Yesu ammoye mwana jwakwe nchepela."},{"book":"Maluko","chapter":"7","verse":"27","text":"Nambu Yesu ngajanga, “Tuipe oti chakulya ingota. Ipaligweje chakulya cha ingota nu kiilekele imbwa.”"},{"book":"Maluko","chapter":"7","verse":"28","text":"Munkege jwenio ngabajanga, “Angwana, nambu ata imbwa eibi nhwina mwa mecha kulye imbolopolo yi ingota.”"},{"book":"Maluko","chapter":"7","verse":"29","text":"Yesu ngannengela, “Kwa magambu ga lilobe lyenie, nnyabu kachinu, kwenio mankolela nhwenja gwinu nchepela gummokite!”"},{"book":"Maluko","chapter":"7","verse":"30","text":"Ngajabula kachakwe, ngankolela nhwenja gwakwe agolwike pikindanda, na kweli nchepela gummokite."},{"book":"Maluko","chapter":"7","verse":"31","text":"Penia Yesu ngaboka kilambo cha Tilo, ngapetela ku Sidoni ngaika kulilaba likolongwa lya ku Galilaya kwa kupetela kilambo cha Dekapoli."},{"book":"Maluko","chapter":"7","verse":"32","text":"Bandu bange ngaba nnete mundu ojwakiba bubu jwangajoa, ngabannyopa Yesu ammeke maboko."},{"book":"Maluko","chapter":"7","verse":"33","text":"Yesu ngammoya pankengeni gwa bandu, ngammeka ngonji mumachikilo, ngauna mata na ngankamu lulimi."},{"book":"Maluko","chapter":"7","verse":"34","text":"Kuboka penia Yesu ngalola kunani kumbengu, ngaechuka, “Efatha,” mana gakwe “Nnyogoke.”"},{"book":"Maluko","chapter":"7","verse":"35","text":"Kingobucho mundu jwenio ngaotola kujoa, kitata chakwe ngichammoka, ngaotola kulongela chwapi."},{"book":"Maluko","chapter":"7","verse":"36","text":"Yesu ngaba amulichanga bakannengeje mundu nhwalo gwenio, nambu apabakelebuya bakalongeje, ngapabalongela muno."},{"book":"Maluko","chapter":"7","verse":"37","text":"Bao abajoine ngabaomongwa muno. Ngabaomwanga ngabalenga, “Atei goa chwapi, bapi kindimba bangajoa kujoa, na bubu kulongela!”"}]}