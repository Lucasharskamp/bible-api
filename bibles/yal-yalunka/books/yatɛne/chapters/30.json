{"data":[{"book":"Yatɛne","chapter":"30","verse":"1","text":"Alatala Musa yamari naxanye birin ma, a yi ne birin fala Isirayila kaane xa."},{"book":"Yatɛne","chapter":"30","verse":"2","text":"Musa yi falan ti Isirayila bɔnsɔnne mangane xa, a naxa, “Alatalaa yamarini ito nan fixi:"},{"book":"Yatɛne","chapter":"30","verse":"3","text":"Xa xɛmɛna nde a kɔlɔ hanma a a dɛ ti a a xa saraxan ba Alatala xa hanma a xa fena nde raba, a nama a falan kala. A naxan birin falaxi, a xa na raba.”"},{"book":"Yatɛne","chapter":"30","verse":"4","text":"“Xa sungutunna nde a kɔlɔ hanma a a dɛ ti a a saraxan bama Alatala xa, hanma a fena nde rabama nɛn, a mɔn a baba konni,"},{"book":"Yatɛne","chapter":"30","verse":"5","text":"a baba na a mɛ waxatin naxan yi, xa a mi sese fala, a lan a yi a kɔlɔne nun a dɛ ti xuine birin nakamali."},{"book":"Yatɛne","chapter":"30","verse":"6","text":"Koni a baba na a mɛ waxatin naxan yi, xa a mi tin, a mi lan a yi a kɔlɔne nun a dɛ ti xuine rakamali. Alatala diɲama nɛn a ma, bayo a baba mi tinxi.”"},{"book":"Yatɛne","chapter":"30","verse":"7","text":"“Xa sungutunna nde a kɔlɔ hanma a a dɛ ti xaxilitareyani, na xanbi ra a yi futu,"},{"book":"Yatɛne","chapter":"30","verse":"8","text":"a xɛmɛn na a mɛ waxatin naxan yi, xa a mi sese fala, a lan a yi a kɔlɔne nun a dɛ ti xuine rakamali."},{"book":"Yatɛne","chapter":"30","verse":"9","text":"A xɛmɛn na a mɛ waxatin naxan yi, xa a mi tin, a xa a kɔlɔne nun a xaxilitareya dɛ xuine yikala. Alatala diɲama nɛn ɲaxanla ma.”"},{"book":"Yatɛne","chapter":"30","verse":"10","text":"“Kaɲa gilɛɛn hanma ɲaxanla naxan xɛmɛn bata a mɛ a ra, xa na nde a kɔlɔ hanma a a dɛ ti a fena nde rabama nɛn, a lan a yi na birin nakamali.”"},{"book":"Yatɛne","chapter":"30","verse":"11","text":"“Xa ɲaxanla bata dɔxɔ xɛmɛ taa ra, a a kɔlɔ hanma a a dɛ ti a fena nde rabama nɛn,"},{"book":"Yatɛne","chapter":"30","verse":"12","text":"a xɛmɛn na a mɛ, xa a mi sese fala a mi tondi, a lan a yi a kɔlɔne nun dɛ ti xuine birin nakamali."},{"book":"Yatɛne","chapter":"30","verse":"13","text":"Koni a xɛmɛn na a mɛ waxatin naxan yi, xa a mi tin, a mi lan a yi a kɔlɔne nun dɛ ti xuine rakamali. Alatala diɲama nɛn a ma, amasɔtɔ a xɛmɛn bata a kala."},{"book":"Yatɛne","chapter":"30","verse":"14","text":"Nayi, a xɛmɛn nɔɛ tinɲɛ nɛn hanma a tondi a kɔlɔne nun a dɛ ti xuine ma."},{"book":"Yatɛne","chapter":"30","verse":"15","text":"A na a mɛ, xa a xɛmɛn mi sese fala a ɲaxanla xa, a bata tin a kɔlɔne nun dɛ ti xuine birin ma a dunduni."},{"book":"Yatɛne","chapter":"30","verse":"16","text":"Koni xa lɔxɔn bata dangu a xɛmɛna a fe mɛxi naxan yi, a yi fa a ɲaxanla dɛ ti xuine kala, xɛmɛna a ɲaxanla hakɛn goronna tongoma nɛn.”"},{"book":"Yatɛne","chapter":"30","verse":"17","text":"Alatala na sariyane nan falaxi Musa xa dɛ tiina fe yi ɲaxalan futuxina fe yi hanma dii tɛmɛn naxan a baba konni."}]}