{"data":[{"book":"2 Ndị Eze","chapter":"8","verse":"1","text":"Ịlaisha gwara nwanyị ahụ o mere ka nwa ya si nʼọnwụ bilie okwu sị ya, “Bilie, gị na ezinaụlọ gị, gaa nʼobodo ọzọ ebe unu ga-anọ dịka ọbịa nʼihi na Onyenwe anyị ekwuola na oke ụnwụ ga-adakwasị ala Izrel afọ asaa.”"},{"book":"2 Ndị Eze","chapter":"8","verse":"2","text":"Nwanyị ahụ mere dịka onye nke Chineke gwara ya, o biliri, ya na ezinaụlọ ya gaa biri nʼala ndị Filistia8:2 Ọ bụghị naanị nʼala Filistia na-emepụta nri karịa ala ugwu ugwu Izrel, kama ndị agha Siria adịghị e buso ha agha mgbe mgbe, dịka ha na-eme ndị Izrel. afọ asaa."},{"book":"2 Ndị Eze","chapter":"8","verse":"3","text":"Mgbe ụnwụ ahụ gwụsịrị nʼafọ nke asaa, o si nʼala ndị Filistia lọta nʼIzrel. Mgbe ọ lọtara, o jekwuuru eze ka o nyere ya aka inwetaghachi ụlọ ya na ala ya."},{"book":"2 Ndị Eze","chapter":"8","verse":"4","text":"Mgbe nwanyị ahụ bịakwutere eze, eze nọ na-agwa Gehazi bụ onye na-ejere onye nke Chineke ozi okwu sị ya, “Biko, kọọrọ m akụkọ ihe ukwu niile Ịlaisha mere.”"},{"book":"2 Ndị Eze","chapter":"8","verse":"5","text":"Mgbe Gehazi na-akọrọ eze otu Ịlaisha si mee ka nwantakịrị nwụrụ anwụ dị ndụ ọzọ, nwanyị ahụ, onye bụ nne nwantakịrị ahụ, batara nʼime ụlọeze."},{"book":"2 Ndị Eze","chapter":"8","verse":"6","text":"Eze jụrụ nwanyị ahụ ajụjụ sị ya, “Ọ bụ eziokwu?” Nwanyị ahụ kọọrọ eze akụkọ ihe niile mere."},{"book":"2 Ndị Eze","chapter":"8","verse":"7","text":"Mgbe ihe ndị a gasịrị Ịlaisha gara Damaskọs, isi obodo ndị Siria. Nʼoge a, Ben-Hadad eze Aram, na-arịa ọrịa. “A gara gwa eze na onye nke Chineke abịala nʼebe ahụ.”"},{"book":"2 Ndị Eze","chapter":"8","verse":"8","text":"Mgbe eze nụrụ ya, ọ kpọrọ Hazael sị ya, “Were onyinye ịnata ihuọma nʼaka gị wegara onye nke Chineke, site nʼaka ya jụta Onyenwe anyị ase. Jụọ ya, ‘M ga-esi nʼọrịa a bilie?’ ”"},{"book":"2 Ndị Eze","chapter":"8","verse":"9","text":"Hazael weere iri ịnyịnya kamel anọ buru ezi ihe niile si nʼala Damaskọs,8:9 Damaskọs, bụ isi obodo dị mkpa ebe a na-azụ ahịa, nke dị nʼetiti mba Ijipt, na Eshịa nke mpaghara Tọki na Mesopotamịa. wetara Ịlaisha onyinye ndị a sị ya, “Nwa gị Ben-Hadad, eze Aram, zitere ka m jụọ gị sị, ‘M ga-esi nʼọrịa a bilie?’ ”"},{"book":"2 Ndị Eze","chapter":"8","verse":"10","text":"Ịlaisha zara sị ya, “Laa, gaa gwa ya sị ya, ‘Ị ga-esi nʼọrịa bilie.’ Ma Onyenwe anyị egosila m na, nʼezie, ọ ga-anwụ.”"},{"book":"2 Ndị Eze","chapter":"8","verse":"11","text":"Mgbe Ịlaisha nọ na-ekwu okwu a, o legidere Hazael anya nʼihu tutu ruo mgbe ihere mere ya. Mgbe ahụ, onye nke Chineke kwara akwa."},{"book":"2 Ndị Eze","chapter":"8","verse":"12","text":"Mgbe ahụ, Hazael jụrụ Ịlaisha ajụjụ sị, “Ọ bụ gịnị mere onyenwe m ji akwa akwa?”"},{"book":"2 Ndị Eze","chapter":"8","verse":"13","text":"Hazael sịrị, “Olee otu ọrụ gị, bụ nkịta efu, ga-esi nwee ike imezu ihe ukwuu a?”"},{"book":"2 Ndị Eze","chapter":"8","verse":"14","text":"Mgbe Hazael, si nʼebe Ịlaisha nọ laa, ọ bịakwutere nna ya ukwu. Mgbe Ben-Hadad jụrụ ya sị, “Gịnị ka Ịlaisha gwara gị?” Hazael zara sị, “Ọ gwara m na ị ga-esi nʼọrịa bilie.”"},{"book":"2 Ndị Eze","chapter":"8","verse":"15","text":"Ma nʼechi ya, Hazael chịịrị akwa na-egbo oyi, banye ya na mmiri jiri ya baa nʼebe eze dina, gbasaa ya nʼihu eze, tutu ruo mgbe ọ nwụrụ. Emesịa, Hazael ghọrọ eze nʼọnọdụ ya."},{"book":"2 Ndị Eze","chapter":"8","verse":"16","text":"Nʼafọ nke ise nke ọchịchị Joram nwa Ehab eze Izrel, mgbe Jehoshafat bụ eze Juda, ka Jehoram nwa Jehoshafat malitere ọchịchị ya dịka eze Juda."},{"book":"2 Ndị Eze","chapter":"8","verse":"17","text":"Ọ dị iri afọ atọ na abụọ mgbe ọ malitere ịbụ eze, ọ chịrị afọ asatọ na Jerusalem."},{"book":"2 Ndị Eze","chapter":"8","verse":"18","text":"O soro ụzọ ndị eze Izrel dịka ụlọ Ehab mere, nʼihi na ọ lụrụ ada Ehab. O mere ihe dị njọ nʼanya Onyenwe anyị."},{"book":"2 Ndị Eze","chapter":"8","verse":"19","text":"Ma nʼagbanyeghị nke a, nʼihi ohu ya bụ Devid Onyenwe anyị achọghị ibibi Juda. Nʼihi na o kwere nkwa ime ka oriọna dịịrị Devid na ụmụ ụmụ ruo mgbe ebighị ebi."},{"book":"2 Ndị Eze","chapter":"8","verse":"20","text":"Nʼoge Jehoram bụ eze, ka Edọm si nʼokpuru Juda nupu isi, họpụtara onwe ha eze."},{"book":"2 Ndị Eze","chapter":"8","verse":"21","text":"Ya mere, Jehoram8:21 Joram, nke a bụ ịkpọbiri aha a na nkenke duuru ụgbọ agha ya niile gaa nʼobodo Zaịa. O biliri nʼabalị tigbuo ndị Edọm ahụ gbara ya na ndị ọchịagha ụgbọ agha ya gburugburu; ma ndị agha ya gbaghachiri azụ, laa nʼụlọ ha."},{"book":"2 Ndị Eze","chapter":"8","verse":"22","text":"Ya mere, Edọm ka na-enupu isi megide Juda, ruo taa."},{"book":"2 Ndị Eze","chapter":"8","verse":"23","text":"Akụkọ ihe niile Jehoram mere, e deghị ha nʼakwụkwọ akụkọ ihe ndị eze Juda mere nʼụbọchị ndụ ha?"},{"book":"2 Ndị Eze","chapter":"8","verse":"24","text":"Joram sooro ndị nna nna ya ha dina nʼọnwụ, e lie ya nʼebe e liri nna ya ha nʼobodo Devid. Ahazaya nwa ya ghọrọ eze nʼọnọdụ ya."},{"book":"2 Ndị Eze","chapter":"8","verse":"25","text":"Nʼafọ nke iri na abụọ nke ọchịchị Joram nwa Ehab, bụ eze Izrel, ka Ahazaya nwa Jehoram, bụ eze Juda malitere ịchị."},{"book":"2 Ndị Eze","chapter":"8","verse":"26","text":"Ahazaya gbara iri afọ abụọ na abụọ mgbe ọ malitere ịbụ eze, ọ chịrị otu afọ na Jerusalem. Aha nne ya bụ Atalaya,8:26 Atalaya, bụ nwunye Joram, bụrụkwa nwa eze Ehab, onye Jezebel mụrụ ya. 2Ih 21:6 nwa nwa Omri, eze Izrel"},{"book":"2 Ndị Eze","chapter":"8","verse":"27","text":"O soro ụzọ niile nke ndị ezinaụlọ Ehab, mee ihe dị njọ nʼanya Onyenwe anyị dịka ezinaụlọ Ehab mere, nʼihi na ọ lụrụ nwanyị si nʼezinaụlọ Ehab."},{"book":"2 Ndị Eze","chapter":"8","verse":"28","text":"Ahazaya sooro Joram nwa Ehab, gaa ibuso Hazael eze Aram8:28 Maọbụ, Siria agha na Ramọt Gilead. Ndị Aram merụrụ Joram ahụ."},{"book":"2 Ndị Eze","chapter":"8","verse":"29","text":"Ya mere, eze Joram lọghachitere na Jezril, ka a gwọọ ya mmerụ ahụ ndị Aram merụrụ ya na Ramọt, nʼagha nke ya na Hazael eze Aram lụrụ."}]}