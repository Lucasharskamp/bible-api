{"data":[{"book":"Mitheko","chapter":"8","verse":"1","text":"Sauli aari vavawo ni uyo ahorumelhelha wiiviya wa Nastefano."},{"book":"Mitheko","chapter":"8","verse":"2","text":"Attu anthimicha Nlhuku yahakusha ni waavitha Nastefano ni wonlhelha chinene."},{"book":"Mitheko","chapter":"8","verse":"3","text":"Nansho Sauli aholhikacha waatwarusha attu anrumelhenlhe Kuristo, wo urwaa kila inupa. Nkaapurulhacha attu vathe, manyaalhopwana ni manyopani, nkaatikhelha ujeerani."},{"book":"Mitheko","chapter":"8","verse":"4","text":"Attu yaamwarianche alhe, kila waattawenlhe aya yahohimiacha Malhove Orera wa attu."},{"book":"Mitheko","chapter":"8","verse":"5","text":"Nafilipo aarweelhe iwani yo Usamariya ni waahimiachera attu wiira Yesu phi Kuristo aathanlhiye ni Nlhuku."},{"book":"Mitheko","chapter":"8","verse":"6","text":"Attu aheewelhelha rata nttenga u Nafilipo uyo, ni woona cho ushangiha chaapanga aya."},{"book":"Mitheko","chapter":"8","verse":"7","text":"Mashoka o unanara yahaakhuma attu enchi akhuwelhachaka, ni attu enchi o uremaracha aholhamihiya."},{"book":"Mitheko","chapter":"8","verse":"8","text":"Iwani yonkhaye yahoteelhiya chinene."},{"book":"Mitheko","chapter":"8","verse":"9","text":"Paahi etu yeyo iwani iyo ahaawo ntu mmoka nkhwiri eehaniya Simoni. Yoyo aari aashangihaka attu o ilhapo yo Usamariya, nkeechoona ukhalha ntu ochuwania."},{"book":"Mitheko","chapter":"8","verse":"10","text":"Attu onkhaye o akani o uhichuwania ni attu o olhupalhe o nhakhu, yahomwiiwelhelha rata yiiraka, “ashinna Simoni phi machiri a Nlhuku aneehaniya ‘Machiri Molhupalhe.’ ”"},{"book":"Mitheko","chapter":"8","verse":"11","text":"Yaachivelhiya chinene ukhalhawaya ukhwiri waya wahaashangiha attu wo iyaakha chinchi."},{"book":"Mitheko","chapter":"8","verse":"12","text":"Nansho vaarumelhenlhe aya nttenga u Nafilipo waahimia Malhove Orera o Imwene ya Nlhuku, manyaalhopwana ni manyaathiyana yahobatiizachiya wo nchina na Yesu Kuristo."},{"book":"Mitheko","chapter":"8","verse":"13","text":"Ata Simoni mwanene ahorumelhelha, abatiiziyeke, aari attukanaka ni Nafilipo, ashangaka chinene ithikineha ni cho ushangiha chaapaangiya."},{"book":"Mitheko","chapter":"8","verse":"14","text":"Akarumiya yaari Uyerusalemu alhe, veewilhe aya wiira attu o Usamariya ahopochera nlhove na Nlhuku, yahaaruma Napeturo ni Nayohana urwaa wowo."},{"book":"Mitheko","chapter":"8","verse":"15","text":"Vaaphilhe aya nkayaalhapelhelha attu wiira ampochere Iphumu ya Nlhuku,"},{"book":"Mitheko","chapter":"8","verse":"16","text":"Ukhalhawaya yeyo ikatema iyo Iphumu ya Nlhuku khaari anankhuruwelhe ntu riyoothe munlhokoni mwaya, yaari ahowiiraka ubatiiziyaru wo nchina na Athithi Yesu."},{"book":"Mitheko","chapter":"8","verse":"17","text":"Paahi etu, Napeturo ni Nayohana nkayeesheracha attu miono, nkayampochera Iphumu ya Nlhuku."},{"book":"Mitheko","chapter":"8","verse":"18","text":"Simoni nkaachuwelha wiira wo weesheriya miono ni akarumiya, attu yahovahiya Iphumu ya Nlhuku. Paahi nkaakumiha nchurukhu athananaka waahonga Napeturo ni Nayohana"},{"book":"Mitheko","chapter":"8","verse":"19","text":"eeraka, “Nkivaheke ni mii ikuru iyo ikhalhe wiira vanohalha aka umweeshera miono ntu riyoothe, ampochere Iphumu ya Nlhuku.”"},{"book":"Mitheko","chapter":"8","verse":"20","text":"Nansho Napeturo nkayaakhulha, “Mpotereke uwo, ni nchurukhu inyu, ukhalhawaya nnaanyihera wiira nnowooria uthuma ikuru ya Nlhuku wo nchurukhu!"},{"book":"Mitheko","chapter":"8","verse":"21","text":"Khanrina ittu munthekoni mwihu ukhalhawaya nrima inyu uhowonya mmiithoni mwa Nlhuku"},{"book":"Mitheko","chapter":"8","verse":"22","text":"paahi etu, nkhoromeke nhiyeke uwonya winyu, mwaalhapelheke Athithi anowooria ulhevelhelhani irusho chinyu thoko yayo."},{"book":"Mitheko","chapter":"8","verse":"23","text":"Ukhalhawaya kihoona wiira nhochariya ihache ni uttukiya mu unanarani!”"},{"book":"Mitheko","chapter":"8","verse":"24","text":"Nasimoni nkayaakhulha Napeturo ni Nayohana, “Nkilhapelheke wa Athithi wiira, nihikipatte no uhilhoka niriyoothe wo yayo malhove muulhumanche inyu ayo.”"},{"book":"Mitheko","chapter":"8","verse":"25","text":"Napeturo ni Nayohana yamalheke uhimiechesha nttenga wa Athithi, yahohokolhia Uyerusalemu. Vaahokolhia aya, ahovira ahimiachaka Malhove Orera iwani chinchi cho Usamariya."},{"book":"Mitheko","chapter":"8","verse":"26","text":"Nnepa wa Athithi nkawolhumacha weerelha Nafilipo, “Mwiirehelhelheke nrweeke iphiro cho uthakoni, iphiro inokhuma Uyerusalemu ukhelha Ugaza.”"},{"book":"Mitheko","chapter":"8","verse":"27","text":"Paahi etu, Nafilipo nkayaakhalha rata, nkaachokholha nkwaha. Yeyo ikatema, ahaawo ntu mmoka nholhelhi mulhupalhe o Uithiopia aheechooria mpaani. Yoyo aari akhumaka Uyerusalemu unthimichani Nlhuku ahokolhiaka Uithiopia waavara awe ntheko mulhupalhe wo ushunga nhakhu wa apwiyamwene Nakandake, apwiyamwene o Uithiopiya."},{"book":"Mitheko","chapter":"8","verse":"28","text":"Nkukuta waawenlhe awe waari wo upurulhiya ni ashinama. Nkaamwiiwa ashomaka wo nlhove ikitabu ya anamilhohi a Nlhuku ashinna Isaya."},{"book":"Mitheko","chapter":"8","verse":"29","text":"Iphumu ya Nlhuku nkeerelha Nafilipo, “Nrweeke unovira aya nkukuta uyo mwaattwareke.”"},{"book":"Mitheko","chapter":"8","verse":"30","text":"Nafilipo nkayaattimakelha nkukuta uyo, kayaamwiiwa ntu o pilhi uyo ashomaka ikitabu ya anamilhohi a Nlhuku ashinna Isaya. Nafilipo nkayankoha, “Chani nhochuwelha ittu inoshoma inyu iyo?”"},{"book":"Mitheko","chapter":"8","verse":"31","text":"Ntu o pilhi uyo nkaakhulha, “Kinaachuwelheke chani wo uhiittuchihiya ni ntu?” Paahi nkayeehana Nafilipo wiira awelhe munkukutani mmo amwiittuchihe."},{"book":"Mitheko","chapter":"8","verse":"32","text":"Nlhako waashoma awe waari Malhove Matakatifu eera,"},{"book":"Mitheko","chapter":"8","verse":"33","text":"Ahoolhihiya muru ni woonelhiya."},{"book":"Mitheko","chapter":"8","verse":"34","text":"Ntu o pilhi o Uithiopia uyo nkaalhepelha Nafilipo, “Nkihimerieke, anamilhohi a Nlhuku alha anomwaacha mpani? Aneera echaachaka anene ama anomwaacha ntu nkina?”"},{"book":"Mitheko","chapter":"8","verse":"35","text":"Paahi etu, Nafilipo nkayaapatakulha malhaku aya wulhumacha, ni uchokholhaka ni yoyo nlhako wo Malhove Matakatifu uyo, yahohimiacha Malhove Orera a Yesu Kuristo."},{"book":"Mitheko","chapter":"8","verse":"36","text":"Nkwaha vaathepa aya, yahophiya vakittu vaari ni maashi, ni ntu o pilhi uyo nkeera “Maashi alha vaa, chani, ittu yaani inohalha ukihiiha wiira kihibatiiziye?”"},{"book":"Mitheko","chapter":"8","verse":"37","text":"Ntu o pilhi uyo nkaakhulha, “Eiyo, kihorumelhelha wiira Yesu Kuristo phi Mwaana a Nlhuku.”"},{"book":"Mitheko","chapter":"8","verse":"38","text":"Paahi etu nkaalhehera nkukuta uyo weemeshiye. Onkhaye, Nafilipo ni ntu o pilhi uyo nkayaakhuruwa mmaashini, ni Nafilipo nkayambatiiza."},{"book":"Mitheko","chapter":"8","verse":"39","text":"Vaakhuma aya mmaashini, Iphumu ya Athithi nkawaakusha Nafilipo. Ntu o pilhi ulhe khoonne Nafilipo tho, nansho nkaawelha munkukutani mwawe ateelhiyaka chinene munrimani."},{"book":"Mitheko","chapter":"8","verse":"40","text":"Nafilipo nkayeephwanya anari Uazoto, nkayaavira iwani chonkhaye ahimiachaka Malhove Orera mpaka nkayaaphiya Ukaisariya."}]}