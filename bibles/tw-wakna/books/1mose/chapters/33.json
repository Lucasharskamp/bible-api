{"data":[{"book":"1 Mose","chapter":"33","verse":"1","text":"Yakob maa nʼani so na ohuu sɛ Esau ne ne mmarima ahannan a wɔka ne ho no fi akyirikyiri reba. Enti ɔkyekyɛɛ ne mma no mu maa Lea, Rahel ne nʼasomfo baanu no."},{"book":"1 Mose","chapter":"33","verse":"2","text":"Ɔmaa asomfo no ne wɔn mma dii kan. Lea ne ne mma nso dii hɔ; na Rahel ne ne ba Yosef nso dii akyi."},{"book":"1 Mose","chapter":"33","verse":"3","text":"Yakob de, odii wɔn anim. Ɔreyɛ abɛn ne nua Esau no, ɔbɔɔ ne mu ase mpɛn ason."},{"book":"1 Mose","chapter":"33","verse":"4","text":"Esau tuu mmirika kohyiaa Yakob, yɛɛ no atuu. Ɔbam Yakob, few nʼano. Na wɔn baanu nyinaa sui."},{"book":"1 Mose","chapter":"33","verse":"5","text":"Na Esau maa nʼani so huu mmea no ne mmofra no. Obisaa Yakob se, “Eyinom yɛ hefo.”"},{"book":"1 Mose","chapter":"33","verse":"6","text":"Na Yakob asomfo ne wɔn mma twiw bɛn Esau bɛkotow no."},{"book":"1 Mose","chapter":"33","verse":"7","text":"Saa ara na Lea ne ne mma nso bɛkotow no. Na Yosef ne ne na Rahel nso ba bɛkotow no."},{"book":"1 Mose","chapter":"33","verse":"8","text":"Esau bisae se, “Nguan ne anantwi ne mmoa bebrebe a wɔsa so reba yi nso ase ne dɛn?”"},{"book":"1 Mose","chapter":"33","verse":"9","text":"Nanso Esau buaa no se, “Me nua, mewɔ saa mmoa yi bebree ma ɛboro so. Enti fa nea wode rebrɛ me yi ka wo de ho.”"},{"book":"1 Mose","chapter":"33","verse":"10","text":"Yakob kae se, “Dabi, sɛ woagye me fɛw so de a, mesrɛ wo, gye akyɛde a mede rebrɛ wo yi. Nokware ni, esiane sɛ wugyee me ɔdɔ so nti, mihuu wʼanim no, na ayɛ me sɛnea mahu Onyankopɔn anim."},{"book":"1 Mose","chapter":"33","verse":"11","text":"Mesrɛ wo, gye mʼakyɛde a mede rebrɛ wo yi, efisɛ Awurade adom me ama mayɛ ɔdefo.” Esiane sɛ Yakob kɔɔ so srɛɛ no ara sɛ onnye nʼakyɛde no nti, Esau gyei."},{"book":"1 Mose","chapter":"33","verse":"12","text":"Na Esau kae se, “Ma yɛnkɔ. Yebedi mo anim ne mo akɔ.”"},{"book":"1 Mose","chapter":"33","verse":"13","text":"Nanso Yakob buaa no se, “Me wura ankasa nim sɛ mmofra no bi susua. Ɛsɛ sɛ mehwɛ anantwi ne nguan ne mmoa a wɔawowo no nso ka wɔn brɛoo. Sɛ meka wɔn so da koro pɛ mpo a, wɔn nyinaa bewuwu."},{"book":"1 Mose","chapter":"33","verse":"14","text":"Enti me wura, di yɛn kan na yɛne nyɛmmoa no bedi wʼakyi nkakrankakra abɛto wo wɔ Seir.”"},{"book":"1 Mose","chapter":"33","verse":"15","text":"Enti Esau kae se, “Ɛno de, ma minnyaw me mmarima no bi mma wo.”"},{"book":"1 Mose","chapter":"33","verse":"16","text":"Enti da no ara, Esau san nʼakyi kɔɔ Seir."},{"book":"1 Mose","chapter":"33","verse":"17","text":"Nanso Yakob de, ɔkɔɔ Sukot kosisii ne ntamadan, pɛɛ baabi a ne mmoa no nso bɛda, de hɔ yɛɛ nʼatenae. Ɛno nti na wɔfrɛ saa beae hɔ Sukot, a ne nkyerɛase ne Asese no."},{"book":"1 Mose","chapter":"33","verse":"18","text":"Yakob fii Paddan-Aram no, okoduu Sekem kurow a ɛwɔ Kanaan asase so no mu asomdwoe mu."},{"book":"1 Mose","chapter":"33","verse":"19","text":"Yakob tɔɔ asase a ɔtenaa so no dwetɛ mpɔw ɔha fii Sekem agya Hamormma nkyɛn."},{"book":"1 Mose","chapter":"33","verse":"20","text":"Wosii afɔremuka wɔ hɔ, too saa afɔremuka no din El-Elohe-Israel, a ne nkyerɛase ne Onyankopɔn, Israel Nyankopɔn Afɔremuka."}]}