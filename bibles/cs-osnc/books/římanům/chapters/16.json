{"data":[{"book":"Římanům","chapter":"16","verse":"1","text":"Doporučuji vám sestru Fébu, obětavou služebnici Kenchrejského křesťanského sboru. Ochotně pomáhala mně i jiným."},{"book":"Římanům","chapter":"16","verse":"2","text":"Jestli se na vás obrátí, udělejte pro ni všechno, co budete moci, jak se na křesťany sluší."},{"book":"Římanům","chapter":"16","verse":"3-4","text":"Pozdravujte Prisku a Akvilu, kteří pro mne v Kristových službách riskovali život; nejen já, ale všichni křesťané jsou jim za to dlužníky."},{"book":"Římanům","chapter":"16","verse":"5","text":"Také všem věřícím, kteří se u nich scházejí, posílám srdečný pozdrav. Obzvlášť zdravím Epaineta, prvního asijského křesťana,"},{"book":"Římanům","chapter":"16","verse":"6","text":"a Marii, která tolik pro vás udělala."},{"book":"Římanům","chapter":"16","verse":"7","text":"Pozdravujte mé krajany a bývalé spoluvězně Andronika a Junia, vynikající muže mezi apoštoly, kteří se stali křesťany dříve než já."},{"book":"Římanům","chapter":"16","verse":"8-16","text":"Dále pozdravujte Ampliáta, Urbana, Stachyna a Apella. Také všechny od Aristobulů a Narcisů, Herodiona, Tryfainu, Tryfosu a Persidu. A ovšem Rufa a jeho matku – měla mě jako vlastního. A ještě Asynkrita, Flegonta, Herma, Patrobu, Hermeu a ostatní tamější bratry, Filologa, Julii, Nerea a jeho sestru, Olympa a všechny křesťany u nich. Pozdravte je ode mne bratrským polibkem. Taky ode všech křesťanských sborů a skupin vyřizuji pozdravy."},{"book":"Římanům","chapter":"16","verse":"17","text":"Jedno bych vám ještě rád položil na srdce: dejte si pozor na ty, kdo vyvolávají spory a svádějí vás z cesty, kterou jste nastoupili."},{"book":"Římanům","chapter":"16","verse":"18","text":"Takoví kážou ne proto, aby sloužili Kristu, ale pro svůj vlastní prospěch. Vyhýbejte se jim. Bezelstného člověka snadno zmatou líbivými řečmi."},{"book":"Římanům","chapter":"16","verse":"19","text":"O vaší víře všude slyším jen to nejlepší a mám z toho radost. Přeji vám moudrost v konání dobra a zlo ať se vás ani nedotkne."},{"book":"Římanům","chapter":"16","verse":"20","text":"Bůh, dárce pokoje, už brzo rozdrtí satana u vašich nohou. Náš Pán Ježíš Kristus ať vás obdaří svou milostí."},{"book":"Římanům","chapter":"16","verse":"21","text":"Pozdravuje vás můj spolupracovník Timoteus a přátelé Lucius, Jáson a Sozipater."},{"book":"Římanům","chapter":"16","verse":"22","text":"I já, písař tohoto listu, Tercius, připojuji svůj pozdrav."},{"book":"Římanům","chapter":"16","verse":"23","text":"Také Gaius, náš hostitel, vás pozdravuje a rovněž vás zdraví správce městské pokladny Erastus a bratr Kvartus."},{"book":"Římanům","chapter":"16","verse":"24-26","text":"Bůh vám může dát schopnost žít podle slov, která jsem vám zvěstoval. Byly vám zjeveny jeho dávné plány, dlouho skryté, ale nyní objasněné proroctvími, abyste je vírou poslušně přijali a podle nich žili."},{"book":"Římanům","chapter":"16","verse":"27","text":"Nade vše moudrému Bohu věčná sláva za Ježíše Krista."}]}