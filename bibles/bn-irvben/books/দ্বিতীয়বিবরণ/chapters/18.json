{"data":[{"book":"দ্বিতীয় বিবরণ","chapter":"18","verse":"1","text":"যাজকরা, যারা লেবীয় এবং, লেবির সমস্ত বংশ, ইস্রায়েলের সঙ্গে কোনো অংশ কি অধিকার পাবে না, তারা সদাপ্রভুর আগুন দিয়ে তৈরী উপহার ও তাঁর উত্তরাধিকারের জিনিস ভোগ করবে।"},{"book":"দ্বিতীয় বিবরণ","chapter":"18","verse":"2","text":"তারা নিজের ভাইদের মধ্যে কোনো অধিকার পাবে না; সদাপ্রভুই তাদের অধিকার, যেমন তিনি তাদেরকে বলেছেন।"},{"book":"দ্বিতীয় বিবরণ","chapter":"18","verse":"3","text":"আর লোকদের থেকে যাজকদের পাওনা বিষয়ের এই বিধি; যারা গরু কিংবা মেষ বলিদান করে, তারা বলির কাঁধ, দুই গাল ও ভিতরের অংশ যাজককে দেবে।"},{"book":"দ্বিতীয় বিবরণ","chapter":"18","verse":"4","text":"তুমি নিজের শস্যের, আঙ্গুর রসের ও তেলের প্রথম অংশ এবং মেষলোমের প্রথম অংশ তাকে দেবে।"},{"book":"দ্বিতীয় বিবরণ","chapter":"18","verse":"5","text":"কারণ সদাপ্রভুর নামে সেবা করতে সব দিন দাঁড়ানোর জন্য তোমার ঈশ্বর সদাপ্রভু তোমার সব বংশের মধ্যে থেকে তাকে ও তাঁর সন্তানদের মনোনীত করেছেন।"},{"book":"দ্বিতীয় বিবরণ","chapter":"18","verse":"6","text":"আর সব ইস্রায়েলের মধ্যে তোমার কোনো শহরের দরজায় যে লেবীয় থাকে, সে যদি নিজের প্রাণের সম্পূর্ণ ইচ্ছায় সেখান থেকে সদাপ্রভুর মনোনীত জায়গায় আসে,"},{"book":"দ্বিতীয় বিবরণ","chapter":"18","verse":"7","text":"তবে সে সদাপ্রভুর সামনে দাঁড়িয়ে থাকা নিজের লেবীয় ভাইদের মতো নিজের ঈশ্বর সদাপ্রভুর নামে সেবা করবে।"},{"book":"দ্বিতীয় বিবরণ","chapter":"18","verse":"8","text":"তারা খাবারের জন্যে সমান অংশ পাবে; তাছাড়া সে নিজের উত্তরাধিকার বিক্রির মূল্যও ভোগ করবে।"},{"book":"দ্বিতীয় বিবরণ","chapter":"18","verse":"9","text":"তোমার ঈশ্বর সদাপ্রভু তোমাকে যে দেশ দিচ্ছেন, যখন সেই দেশে আসবে তখন তুমি সেখানকার জাতিদের ঘৃণার্হ কাজের মতো কাজ করতে শিখো না।"},{"book":"দ্বিতীয় বিবরণ","chapter":"18","verse":"10","text":"তোমার মধ্যে যেন এমন কোনো লোক পাওয়া না যায়, যে ছেলে বা মেয়েকে আগুনের মধ্যে দিয়ে নিয়ে যায়,"},{"book":"দ্বিতীয় বিবরণ","chapter":"18","verse":"11","text":"কোনো যাদুকর, কোনো লোক যে মৃতদের সঙ্গে কথা বলে অথবা যে আত্মাদের সাথে কথা বলে।"},{"book":"দ্বিতীয় বিবরণ","chapter":"18","verse":"12","text":"কারণ যারা এই সব করে সদাপ্রভু তাদের ঘৃণা করেন; আর সেই ঘৃণিত কাজের জন্য তোমার ঈশ্বর সদাপ্রভু তোমার সামনে থেকে তাদেরকে তাড়িয়ে দেবেন।"},{"book":"দ্বিতীয় বিবরণ","chapter":"18","verse":"13","text":"তুমি নিজের ঈশ্বর সদাপ্রভুর উদ্দেশ্যে সিদ্ধ পবিত্র হও।"},{"book":"দ্বিতীয় বিবরণ","chapter":"18","verse":"14","text":"কারণ তুমি যে জাতিদেরকে তাড়িয়ে দেবে, তারা জাদু ও মন্ত্রব্যবহারীদের কথায় কান দেয়, কিন্তু তোমার ঈশ্বর সদাপ্রভু তোমাকেই তা করতে দেননি।"},{"book":"দ্বিতীয় বিবরণ","chapter":"18","verse":"15","text":"তোমার ঈশ্বর সদাপ্রভু তোমার মধ্যে থেকে, তোমার ভাইদের মধ্যে থেকে, তোমার জন্য আমার মতো এক ভাববাদী উৎপন্ন করবেন, তাঁরই কথায় তোমরা কান দেবে।"},{"book":"দ্বিতীয় বিবরণ","chapter":"18","verse":"16","text":"কারণ হোরেবে সমাজের দিনের তুমি নিজের ঈশ্বর সদাপ্রভুর কাছে এই প্রার্থনাই তো করেছিলে, যেমন, আমি যেন নিজের ঈশ্বর সদাপ্রভুর রব আবার শুনতে ও এই বিশাল আগুন আর দেখতে না পাই, পাছে আমি মারা পড়ি।"},{"book":"দ্বিতীয় বিবরণ","chapter":"18","verse":"17","text":"তখন সদাপ্রভু আমাকে বললেন, “ওরা ভালই বলেছে।"},{"book":"দ্বিতীয় বিবরণ","chapter":"18","verse":"18","text":"আমি ওদের জন্য ওদের ভাইদের মধ্যে থেকে তোমার মতো এক ভাববাদী উৎপন্ন করব ও তাঁর মুখে আমার বাক্য দেব; আর আমি তাঁকে যা যা আদেশ করব, তা তিনি ওদেরকে বলবেন।"},{"book":"দ্বিতীয় বিবরণ","chapter":"18","verse":"19","text":"আর আমার নামে তিনি আমার কথা বলবে এবং যদি কেউ না শোনে, তার কাছে আমি পরিশোধ নেব।"},{"book":"দ্বিতীয় বিবরণ","chapter":"18","verse":"20","text":"কিন্তু আমি যে কথা বলতে আদেশ করিনি, আমার নামে যে কোনো ভাববাদী দুঃসাহসের সঙ্গে তা বলে, কিংবা অন্য দেবতাদের নামে যে কেউ কথা বলে, সেই ভাববাদী অবশ্যই মারা যাবে।"},{"book":"দ্বিতীয় বিবরণ","chapter":"18","verse":"21","text":"আর তুমি যদি মনে মনে বল, ‘সদাপ্রভু যে কথা বলেননি, তা আমরা কিভাবে জানব?’"},{"book":"দ্বিতীয় বিবরণ","chapter":"18","verse":"22","text":"যখন একজন ভাববাদী সদাপ্রভুর নামে কথা বললে যদি সেই কথা পরে সম্পন্ন না হয় ও তার ফল উপস্থিত না হয়, তবে সেই কথা সদাপ্রভু বলেননি; ঐ ভাববাদী দুঃসাহসের সঙ্গে তা বলেছে এবং তুমি তাকে কখনো ভয় করবে না।”"}]}