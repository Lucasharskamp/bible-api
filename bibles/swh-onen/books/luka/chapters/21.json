{"data":[{"book":"Luka","chapter":"21","verse":"1","text":"Yesu alipoinua macho yake, aliwaona matajiri wakiweka sadaka zao kwenye sanduku la hazina ya Hekalu."},{"book":"Luka","chapter":"21","verse":"2","text":"Akamwona pia mjane mmoja maskini akiweka humo sarafu mbili ndogo za shaba."},{"book":"Luka","chapter":"21","verse":"3","text":"Yesu akasema, “Amin, nawaambia, huyu mjane maskini ameweka humo zaidi ya watu wengine wote."},{"book":"Luka","chapter":"21","verse":"4","text":"Hawa watu wengine wote wametoa sadaka kutokana na wingi wa mali zao. Lakini huyu mjane ametoa kutokana na umaskini wake vyote alivyokuwa navyo, hata kile alichohitaji ili kuishi.”"},{"book":"Luka","chapter":"21","verse":"5","text":"Baadhi ya wanafunzi wake wakawa wanamwonyesha jinsi Hekalu lilivyopambwa kwa mawe mazuri na kwa vitu vilivyotolewa kuwa sadaka kwa Mungu. Lakini Yesu akawaambia,"},{"book":"Luka","chapter":"21","verse":"6","text":"“Kuhusu haya mnayoyaona hapa, wakati utafika ambapo hakuna jiwe moja litakalobaki juu ya jingine, bali kila moja litabomolewa.”"},{"book":"Luka","chapter":"21","verse":"7","text":"Wakamuuliza, “Mwalimu, mambo haya yatatukia lini? Ni dalili gani itaonyesha kwamba yanakaribia kutendeka?”"},{"book":"Luka","chapter":"21","verse":"8","text":"Yesu akawajibu, “Jihadharini msije mkadanganywa. Maana wengi watakuja kwa Jina langu, wakidai, ‘Mimi ndiye,’ na, ‘Wakati umekaribia.’ Msiwafuate."},{"book":"Luka","chapter":"21","verse":"9","text":"Lakini msikiapo habari za vita na machafuko, msiogope. Kwa maana hayo ni lazima yatokee kwanza, ila ule mwisho hautakuja wakati huo.”"},{"book":"Luka","chapter":"21","verse":"10","text":"Kisha akawaambia: “Taifa litainuka dhidi ya taifa jingine, na ufalme mmoja dhidi ya ufalme mwingine."},{"book":"Luka","chapter":"21","verse":"11","text":"Kutakuwa na mitetemeko mikubwa ya ardhi, na njaa kali, na magonjwa ya kuambukiza katika sehemu mbalimbali. Pia kutakuwa na matukio ya kutisha na ishara kuu kutoka mbinguni."},{"book":"Luka","chapter":"21","verse":"12","text":"“Lakini kabla yote hayajatokea, watawakamata ninyi na kuwatesa. Watawatia mikononi mwa wakuu wa masinagogi na kuwafunga magerezani. Nanyi mtapelekwa mbele ya wafalme na watawala kwa ajili ya Jina langu."},{"book":"Luka","chapter":"21","verse":"13","text":"Hii itawapa nafasi ya kushuhudia."},{"book":"Luka","chapter":"21","verse":"14","text":"Lakini kusudieni mioyoni mwenu msisumbuke awali kuhusu mtakalosema mbele ya mashtaka."},{"book":"Luka","chapter":"21","verse":"15","text":"Kwa maana nitawapa maneno na hekima ambayo hakuna hata adui yenu mmoja atakayeweza kushindana nayo wala kuipinga."},{"book":"Luka","chapter":"21","verse":"16","text":"Mtasalitiwa hata na wazazi, ndugu, jamaa na marafiki, na baadhi yenu watawaua."},{"book":"Luka","chapter":"21","verse":"17","text":"Mtachukiwa na watu wote kwa ajili ya Jina langu."},{"book":"Luka","chapter":"21","verse":"18","text":"Lakini hapatakuwa na unywele mmoja wa kichwa chenu utakaoangamia."},{"book":"Luka","chapter":"21","verse":"19","text":"Kwa kuvumilia mtaokoa roho zenu."},{"book":"Luka","chapter":"21","verse":"20","text":"“Mtakapoona mji wa Yerusalemu umezungukwa na majeshi, basi fahamuni kwamba kuharibiwa kwake kumekaribia."},{"book":"Luka","chapter":"21","verse":"21","text":"Wakati huo, wale walio Uyahudi wakimbilie milimani, walio mjini Yerusalemu watoke humo, nao wale walioko mashambani wasiingie mjini."},{"book":"Luka","chapter":"21","verse":"22","text":"Kwa sababu huu utakuwa ni wakati wa adhabu ili kutimiza yote yaliyoandikwa."},{"book":"Luka","chapter":"21","verse":"23","text":"Ole wao wenye mimba na wale wanaonyonyesha watoto siku hizo! Kutakuwa na dhiki kuu katika nchi na ghadhabu juu ya hawa watu."},{"book":"Luka","chapter":"21","verse":"24","text":"Wataanguka kwa makali ya upanga, na wengine watachukuliwa kuwa mateka katika mataifa yote. Nao mji wa Yerusalemu utakanyagwa na watu wa Mataifa hadi muda wa hao watu wa Mataifa utimie."},{"book":"Luka","chapter":"21","verse":"25","text":"“Kutakuwa na ishara katika jua, mwezi na nyota. Hapa duniani, mataifa yatakuwa katika dhiki na fadhaa kutokana na ngurumo na misukosuko ya bahari."},{"book":"Luka","chapter":"21","verse":"26","text":"Watu watazimia roho kutokana na hofu kuu na kuyaona yale mambo yanayotokea duniani, kwa maana nguvu za angani zitatikisika."},{"book":"Luka","chapter":"21","verse":"27","text":"Wakati huo ndipo watakapomwona Mwana wa Adamu akija mawinguni pamoja na uweza na utukufu mkuu."},{"book":"Luka","chapter":"21","verse":"28","text":"Mambo haya yatakapoanza kutendeka, simameni na mkaviinue vichwa vyenu, kwa sababu ukombozi wenu umekaribia.”"},{"book":"Luka","chapter":"21","verse":"29","text":"Akawaambia mfano huu: “Uangalieni mtini na miti mingine yote."},{"book":"Luka","chapter":"21","verse":"30","text":"Inapochipua majani, ninyi wenyewe mnaweza kuona na kutambua wenyewe ya kuwa wakati wa kiangazi umekaribia."},{"book":"Luka","chapter":"21","verse":"31","text":"Vivyo hivyo, myaonapo mambo haya yakitukia, mnatambua kwamba Ufalme wa Mungu umekaribia."},{"book":"Luka","chapter":"21","verse":"32","text":"“Amin, nawaambia, kizazi hiki hakitapita hadi mambo haya yote yawe yametimia."},{"book":"Luka","chapter":"21","verse":"33","text":"Mbingu na nchi zitapita, lakini maneno yangu hayatapita kamwe.”"},{"book":"Luka","chapter":"21","verse":"34","text":"“Jihadharini mioyo yenu isije ikalemewa na anasa, ulevi na fadhaa za maisha haya, nayo siku ile ikawakuta ninyi bila kutazamia kama vile mtego unasavyo."},{"book":"Luka","chapter":"21","verse":"35","text":"Kwa maana kama vile mtego unasavyo, ndivyo siku hiyo itakavyowapata wanadamu wote waishio katika uso wa dunia yote."},{"book":"Luka","chapter":"21","verse":"36","text":"Kesheni daima na mwombe ili mweze kuokoka na yale yote yatakayotokea na kusimama mbele ya Mwana wa Adamu.”"},{"book":"Luka","chapter":"21","verse":"37","text":"Kila siku Yesu alikuwa akifundisha Hekaluni, na jioni ilipofika, alikwenda zake kwenye Mlima wa Mizeituni na kukaa huko usiku kucha."},{"book":"Luka","chapter":"21","verse":"38","text":"Nao watu wote walikuja asubuhi na mapema Hekaluni ili kumsikiliza."}]}