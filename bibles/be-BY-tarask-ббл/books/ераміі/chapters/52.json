{"data":[{"book":"ЕРАМІІ","chapter":"52","verse":"1","text":"Сэдэкію было дваццаць адзін год, калі пачаў цараваць, і цараваў у Ерусаліме адзінаццаць гадоў; імя маці ягонай - Хамуталь, дачка Ераміі зь Ліўны."},{"book":"ЕРАМІІ","chapter":"52","verse":"2","text":"І ён рабіў благое ў вачах Госпада, усё тое, што рабіў Ёакім;"},{"book":"ЕРАМІІ","chapter":"52","verse":"3","text":"таму гнеў Госпада быў над Ерусалімам і Юдам да таго, што Ён адкінуў іх ад аблічча Свайго; і Сэдэкія адпаўся ад цара Вавілонскага."},{"book":"ЕРАМІІ","chapter":"52","verse":"4","text":"І было, у дзявяты год яго кіраваньня, у дзясятым месяцы, у дзясяты дзень месяца, прыйшоў Навухаданосар, цар Вавілонскі, сам і ўсё войска ягонае, да Ерусаліма і аблеглі яго і зрабілі вакол яго насыпы."},{"book":"ЕРАМІІ","chapter":"52","verse":"5","text":"І быў горад у аблозе да адзінаццатага года цара Сэдэкіі."},{"book":"ЕРАМІІ","chapter":"52","verse":"6","text":"У чацьвёртым месяцы, у дзявяты дзень месяца, голад у горадзе ўзмацніўся, і ня было хлеба ў народа зямлі."},{"book":"ЕРАМІІ","chapter":"52","verse":"7","text":"Зроблена была праломіна ў горад, і пабеглі ўсе ваенныя з горада ўначы праз браму, што была паміж дзьвюма сьценамі каля царовага саду, і пайшлі стэпавай дарогаю; а Халдэі былі вакол горада."},{"book":"ЕРАМІІ","chapter":"52","verse":"8","text":"Войска Халдэйскае пагналася за царом, і дагнала Сэдэкію на раўнінах Ерыхонскіх, і ўсё войска ягонае разьбеглася ад яго."},{"book":"ЕРАМІІ","chapter":"52","verse":"9","text":"І ўзялі цара і прывялі яго да цара Вавілонскага ў Рыўлу, у зямлі Эмат, дзе ён учыніў над ім суд."},{"book":"ЕРАМІІ","chapter":"52","verse":"10","text":"І закалоў цар Вавілонскі сыноў Сэдэкіі на вачах у яго, і ўсіх князёў Юдэйскіх закалоў у Рыўле;"},{"book":"ЕРАМІІ","chapter":"52","verse":"11","text":"а Сэдэкію выкалаў вочы і загадаў закаваць яго ў медныя аковы; і завёў яго цар Вавілонскі ў Вавілон і пасадзіў яго ў дом варты да дня сьмерці яго."},{"book":"ЕРАМІІ","chapter":"52","verse":"12","text":"У пяты месяц, у дзясяты дзень месяца, - гэта быў дзевятнаццаты год цара Навухаданосара, цара Вавілонскага, - прыйшоў Навузардан, начальнік целаахоўцаў, які стаяў перад царом Вавілонскім, у Ерусалім,"},{"book":"ЕРАМІІ","chapter":"52","verse":"13","text":"і спаліў дом Гасподні, і дом цара і ўсе дамы ў Ерусаліме, і ўсе дамы вялікія спаліў агнём."},{"book":"ЕРАМІІ","chapter":"52","verse":"14","text":"І ўсё войска Халдэйскае, што было з начальнікам целаахоўцаў, разбурыла ўсе сьцены вакол Ерусаліма."},{"book":"ЕРАМІІ","chapter":"52","verse":"15","text":"Бедных з народу і астатні люд, што заставаўся ў горадзе, і перабежчыкаў, якія перакінуліся да цара Вавілонскага, і наогул рэшту простага люду Навузардан, начальнік целаахоўцаў, высяліў."},{"book":"ЕРАМІІ","chapter":"52","verse":"16","text":"Толькі некалькіх зь беднага люду зямлі Навузардан, начальнік целаахоўцаў, пакінуў дзеля вінаграднікаў і земляробства."},{"book":"ЕРАМІІ","chapter":"52","verse":"17","text":"І слупы медныя, якія былі ў доме Гасподнім, і падставы, і меднае мора, якое ў доме Гасподнім, паламалі Халдэі і занесьлі ўсю медзь іхнюю ў Вавілон."},{"book":"ЕРАМІІ","chapter":"52","verse":"18","text":"І тазы і лапаткі, і нажы і чары, і лыжкі і ўвесь медны посуд, ужываны пры набажэнстве, забралі;"},{"book":"ЕРАМІІ","chapter":"52","verse":"19","text":"і місы і абцугі, і чары і катлы, і лампады, - і фіміямнікі, і кубкі, што было залатое - залатое, і што было срэбнае - срэбнае, узяў начальнік целаахоўцаў;"},{"book":"ЕРАМІІ","chapter":"52","verse":"20","text":"таксама два слупы, адно мора і дванаццаць медных валоў, якія служылі падстаўкамі, якія цар Саламон зрабіў у доме Гасподнім, - медзі ва ўсіх гэтых рэчах немагчыма было зважыць."},{"book":"ЕРАМІІ","chapter":"52","verse":"21","text":"Слупы гэтыя былі кожны слуп у васямнаццаць локцяў вышыні, і шнурок у дванаццаць локцяў абымаў яго, а таўшчыня сьцен яго, усярэдзіне пустога, у чатыры пальцы."},{"book":"ЕРАМІІ","chapter":"52","verse":"22","text":"І вянок на ім медны, а вышыня вянка пяць локцяў; і сетка і гранатавыя яблыкі вакол былі ўсе медныя; тое самае і на другім слупе з гранатавымі яблыкамі."},{"book":"ЕРАМІІ","chapter":"52","verse":"23","text":"Гранатавых яблыкаў было па ўсіх баках дзевяноста шэсьць; усіх яблыкаў вакол сеткі - сто."},{"book":"ЕРАМІІ","chapter":"52","verse":"24","text":"Начальнік целаахоўцаў узяў таксама Сэраю першасьвятара і Цэфанію, другога сьвятара, і трох вартавых парога."},{"book":"ЕРАМІІ","chapter":"52","verse":"25","text":"І з горада ўзяў аднаго еўнуха, які быў начальнікам над ваеннымі людзьмі, і сем чалавек, што стаялі перад абліччам цара, якія былі ў горадзе, і галоўнага пісара ў войску, што запісваў у войска народ зямлі, і шэсьцьдзясят чалавек - з народу краіны, знойдзеных у горадзе."},{"book":"ЕРАМІІ","chapter":"52","verse":"26","text":"І ўзяў іх Навузардан, начальнік целаахоўцаў, і завёў іх да цара Вавілонскага ў Рыўлу."},{"book":"ЕРАМІІ","chapter":"52","verse":"27","text":"І перабіў іх цар Вавілонскі і аддаў сьмерці іх у Рыўле, у зямлі Эмат; і выселены быў Юда зь зямлі сваёй."},{"book":"ЕРАМІІ","chapter":"52","verse":"28","text":"Вось народ, які выселіў Навухаданосар: у сёмы год тры тысячы дваццаць тры Юдэі;"},{"book":"ЕРАМІІ","chapter":"52","verse":"29","text":"у васямнаццаты год Навухаданосара зь Ерусаліма выселена васемсот трыццаць дзьве душы;"},{"book":"ЕРАМІІ","chapter":"52","verse":"30","text":"у дваццаць трэці год Навухаданосара Навузардан, начальнік целаахоўцаў, выселіў Юдэяў сямсот сорак пяць душ: усяго чатыры тысячы шасьцьсот душ."},{"book":"ЕРАМІІ","chapter":"52","verse":"31","text":"У трыццаць сёмы год пасьля перасяленьня Ёакіма, цара Юдэйскага, у дванаццатым месяцы, у дваццаць пяты дзень месяца, Эвільмэрадах, цар Вавілонскі, у першы год цараваньня свайго, узвысіў Ёакіма, цара Юдэйскага, і вывеў яго зь цямнічнага дома;"},{"book":"ЕРАМІІ","chapter":"52","verse":"32","text":"і гутарыў зь ім прыязна, і паставіў трон ягоны вышэй за троны цароў, якія былі ў яго ў Вавілоне;"},{"book":"ЕРАМІІ","chapter":"52","verse":"33","text":"і памяняў цямнічную вопратку ягоную, і ён заўсёды ў яго абедаў ва ўсе дні жыцьця свайго."},{"book":"ЕРАМІІ","chapter":"52","verse":"34","text":"І ўтрыманьне яго, утрыманьне пастаяннае выдавалася яму ад цара дзень у дзень да дня сьмерці яго, ва ўсе дні жыцьця ягонага."}]}