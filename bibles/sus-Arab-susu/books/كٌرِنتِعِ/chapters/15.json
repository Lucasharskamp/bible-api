{"data":[{"book":"كٌرِنتِ عِ","chapter":"15","verse":"1","text":"ﭑ نفَشَكٍرٍنيِيٍ، ﭑ بَرَ وٌ رَتُ عَلَ شَ شِبَارُ قَنيِ رَ، ﭑ نَشَن مَسٍنشِ وٌ بّ، وٌ دَنشَنِيَشِ نَشَن مَ، وٌ بِرَشِ نَشَن قْشْ رَ."},{"book":"كٌرِنتِ عِ","chapter":"15","verse":"2","text":"شَ وٌ لُ نَ قْشْ رَ عَلْ ﭑ عَ مَسٍنشِ وٌ بّ كِ نَشّ، وٌ قَمَ نّ كِسِدٍ نَ سَابُي رَ. شَ وٌ مُ لُ نَ قْشْ رَ، وٌ شَ دَنشَنِيَ بَرَ قِندِ قٍ قُقَقُ رَ وٌ بّ."},{"book":"كٌرِنتِ عِ","chapter":"15","verse":"3","text":"ﭑ نُ بَرَ مَسٍنيِ هَفِفّ تِ وٌ بّ، ﭑ نَشَن سْتْ. عَ تَن نَن يَ. عَلَ شَ مِشِ سُفَندِشِ نَشَ قَشَ وٌن مَ يُنُبِيٍ شَقَرِ قٍ رَ، عَلْ عَ نُ سّبّشِ كِ نَشّ."},{"book":"كٌرِنتِ عِ","chapter":"15","verse":"4","text":"عَ نَشَ رَفَتَ فَبُرِ كُي، عَ مَن نَشَ كٍلِ قَشّ مَ عَ شِ سَشَن ندٍ، عَلْ عَ نُ سّبّشِ كِ نَشّ."},{"book":"كٌرِنتِ عِ","chapter":"15","verse":"5","text":"عَ نَشَ مِنِ كٍقَسِ نُن عِسَ شَ شّيرَ قُ نُن قِرِنيِيٍ مَ."},{"book":"كٌرِنتِ عِ","chapter":"15","verse":"6","text":"نَ دَنفِ شَنبِ، عَ نَشَ مِنِ دَنشَنِيَتْي كّمّ سُولِ مَ تّمُي كٍرٍن. هَن يَ نَ دَنشَنِيَتْي فبٍفبٍ بَلٌشِ، كْنْ ندٍيٍ بَرَ لَاشِرَ."},{"book":"كٌرِنتِ عِ","chapter":"15","verse":"7","text":"نَ دَنفِ شَنبِ، عَ نَشَ مِنِ يَكِ مَ، عَ مَن نَشَ مِنِ عَ شَ شّيرَ بِرِن مَ."},{"book":"كٌرِنتِ عِ","chapter":"15","verse":"8","text":"عَ دْنشْي رَ، عَ نَشَ مِنِ ﭑ قَن مَ. ﭑ مُ نُ قِندِشِ عَ شَ شّيرَ رَ، عَ بٌورٍيٍ سُفَندِشِ تّمُي نَشّ."},{"book":"كٌرِنتِ عِ","chapter":"15","verse":"9","text":"ﭑ تِدٍ مُ نُ فبٌ عَلْ شّيرَ بٌورٍيٍ. شّيرَ شِلِ مُ لَنمَ عَ شَ قَلَ ﭑ شُن، بَرِ مَ ﭑ نُ بَرَ عَلَ شَ دَنشَنِيَتْي حَمَ حَشَنكَتَ."},{"book":"كٌرِنتِ عِ","chapter":"15","verse":"10","text":"كْنْ ﭑ بَرَ قِندِ عِسَ شَ شّيرَ رَ عَلَ شَ هِننّ سَابُي رَ. نَ هِننّ مُ قِندِشِ قٍ قُقَقُ رَ ﭑ بّ. ﭑ بَرَ وَلِ دَنفِقٍ شّيرَ بِرِن نَ، كْنْ ﭑ تَن مُ عَ رَ. عَلَ شَ هِننّ نَن وَلِشِ ﭑ بّ ﭑ مَ دُنِحّءِفِرِ كُي."},{"book":"كٌرِنتِ عِ","chapter":"15","verse":"11","text":"شَ ﭑ تَن نَن نَ كَوَندِ تِشِ بَ، شَ عٍ تَن نَن نَ كَوَندِ تِشِ بَ، نَ نَن كَوَندِشِ وٌ بّ. وٌ بَرَ فّ دَنشَنِيَدٍ نَ نَن مَ."},{"book":"كٌرِنتِ عِ","chapter":"15","verse":"12","text":"شَ كَوَندِ سَ تِقٍ عَ عَلَ شَ مِشِ سُفَندِشِ بَرَ كٍلِ قَشّ مَ، مُنقٍ رَ ندٍيٍ عَ قَلَمَ وٌ يَ مَ عَ مِشِ مُ كٍلِمَ قَشّ مَ؟"},{"book":"كٌرِنتِ عِ","chapter":"15","verse":"13","text":"شَ مِشِ مُ كٍلِمَ قَشّ مَ نُ، عَلَ شَ مِشِ سُفَندِشِ قَن مُ كٍلِشِ قَشّ مَ."},{"book":"كٌرِنتِ عِ","chapter":"15","verse":"14","text":"شَ عَلَ شَ مِشِ سُفَندِشِ مُ كٍلِشِ قَشّ مَ نُ، مُشُ شَ كَوَندِ نُن وٌ شَ دَنشَنِيَ قِندِشِ قٍ قُقَقُ نَن نَ."},{"book":"كٌرِنتِ عِ","chapter":"15","verse":"15","text":"نَ كُي، مُشُ بَرَ قِندِ سٍيدٍ وُلٍ قَلّيٍ رَ عَلَ بّ، بَرِ مَ مُشُ بَرَ سٍيدٍحْشْيَ رَبَ عَ عَلَ بَرَ عَ شَ مِشِ سُفَندِشِ رَكٍلِ قَشّ مَ. كْنْ شَ نْندِ نَ عَ رَ مِشِيٍ مُ كٍلِمَ قَشّ مَ نُ، عَلَ قَن مُ عَ رَكٍلِمَ نُ."},{"book":"كٌرِنتِ عِ","chapter":"15","verse":"16","text":"شَ مِشِيٍ مُ كٍلِمَ قَشّ مَ نُ، عَلَ شَ مِشِ سُفَندِشِ قَن مُ كٍلِشِ قَشّ مَ."},{"book":"كٌرِنتِ عِ","chapter":"15","verse":"17","text":"شَ عَلَ شَ مِشِ سُفَندِشِ مُ كٍلِشِ قَشّ مَ نُ، وٌ شَ دَنشَنِيَ قِندِشِ قٍ قُقَقُ نَن نَ، وٌ شَ يُنُبِيٍ مَن نَ وٌ مَ،"},{"book":"كٌرِنتِ عِ","chapter":"15","verse":"18","text":"عَ نُن عِسَ شَ دَنشَنِيَتْي لَاشِرَشِيٍ قَن بَرَ لْي."},{"book":"كٌرِنتِ عِ","chapter":"15","verse":"19","text":"شَ وٌن وٌن شَشِلِ تِمَ عَلَ شَ مِشِ سُفَندِشِ رَ يِ دُنِحّءِفِرِ فبَنسَن نَن مَ قٍ رَ، عَ لِمَ نُ وٌن مَ قٍ بَرَ مَكِنِكِنِ دَنفِ عَدَ مَدِ بِرِن نَ."},{"book":"كٌرِنتِ عِ","chapter":"15","verse":"20","text":"كْنْ ﭑ شَ عَ قَلَ وٌ بّ، عَلَ شَ مِشِ سُفَندِشِ نَن كٍلِشِ قَشّ مَ. عَ بَرَ قِندِ مِشِ سِنفٍ رَ نَشَن كٍلِشِ قَشَمِشِيٍ يَ مَ."},{"book":"كٌرِنتِ عِ","chapter":"15","verse":"21","text":"قَشّ تٌ سٌ دُنِحَ عَدَ مَ سَابُي رَ، مَرَكٍلِ قَن سٌشِ عَدَ مَ ندٍ نَن سَابُي رَ."},{"book":"كٌرِنتِ عِ","chapter":"15","verse":"22","text":"مِشِ بِرِن قَشَمَ بٍنبَ عَدَ مَ نَن شَ قٍ رَ. مِشِ بِرِن مَن كٍلِمَ قَشّ مَ عَلَ شَ مِشِ سُفَندِشِ نَن مَ قٍ سَابُي رَ."},{"book":"كٌرِنتِ عِ","chapter":"15","verse":"23","text":"كْنْ كَنكَن كٍلِمَ عَ وَشَتِ نّ. عَلَ شَ مِشِ سُفَندِشِ سِنفٍ نَن كٍلِ. عَ نَ قَ تّمُي نَشّ، عَ شَ مِشِيٍ قَن كٍلِمَ نّ."},{"book":"كٌرِنتِ عِ","chapter":"15","verse":"24","text":"عَ نَ مَنفّيَ رَفبِلٍن بَبَ عَلَ مَ، عَ نَ فّ نْدٍ مَنفّيَ نُن سّنبّ بِرِن نَ، دُنِحَ حْنمَ نّ نَ وَشَتِ."},{"book":"كٌرِنتِ عِ","chapter":"15","verse":"25","text":"عَلَ شَ مِشِ سُفَندِشِ شَ تِ مَنفّ رَ، هَن عَلَ شَ عَ سَنيِ تِ عَ يَشُي بِرِن مَ."},{"book":"كٌرِنتِ عِ","chapter":"15","verse":"26","text":"عَ يَشُي دْنشْي عَ نَشَن عِبُتُشُنمَ، نَ قِندِشِ قَشّ نَن نَ."},{"book":"كٌرِنتِ عِ","chapter":"15","verse":"27","text":"عَلَ نَن نَ بِرِن سَشِ عَ شَ يَامَرِ بُن مَ. عَ تٌ عَ قَلَ عَ بِرِن سَشِ عَ شَ يَامَرِ بُن مَ، عَ كٌلٌنشِ عَ عَلَ نَشَن بِرِن سَشِ عَ شَ مِشِ سُفَندِشِ شَ يَامَرِ بُن مَ، عَلَ تَن مُ نَ نَ يَامَرِ بُن مَ."},{"book":"كٌرِنتِ عِ","chapter":"15","verse":"28","text":"عَلَ شَ مِشِ سُفَندِشِ نَ نَ بِرِن نَفبِلٍن عَلَ مَ، عَ تَن قَن قَمَ لُدٍ عَلَ شَ يَامَرِ نَن بُن مَ، نَشَن سِنفٍ نُ بَرَ يَامَرِ سٌ عَ يِ رَ. عَلَ قَمَ يَامَرِ رَبَدٍ نَ تّمُي قٍ بِرِن شُن مَ."},{"book":"كٌرِنتِ عِ","chapter":"15","verse":"29","text":"شَ مَرَكٍلِ مُ نَ نُ، مُنقٍ رَ ندٍيٍ قَ عٍ شُنشَمَ يٍ شْورَ قَشَمِشِيٍ بّ؟ شَ قَشَمِشِيٍ مُ كٍلِمَ قَشّ مَ نُ، مُنقٍ رَ ندٍيٍ عٍ شُنشَمَ يٍ شْورَ عٍ بّ؟"},{"book":"كٌرِنتِ عِ","chapter":"15","verse":"30","text":"مُنقٍ رَ مُشُ تَن بَرَ تِن لُدٍ قٍ شْرْشْي كُي تّمُي بِرِن؟"},{"book":"كٌرِنتِ عِ","chapter":"15","verse":"31","text":"ﭑ نفَشَكٍرٍنيِيٍ، ﭑ شَ عَ قَلَ وٌ بّ عَ نْندِ كِ مَ، لْشْ يٌ لْشْ ﭑ نَ قَشّ نَن دّ مَ. ﭑ عَ قَلَمَ وٌ تَن بّ، ﭑ سّيوَشِ وٌ تَن نَشٍيٍ شَ قٍ رَ، بَرِ مَ وٌ دَنشَنِيَشِ عَلَ شَ مِشِ سُفَندِشِ عِسَ نَن مَ، نَشَن قِندِشِ وٌن مَرِفِ رَ."},{"book":"كٌرِنتِ عِ","chapter":"15","verse":"32","text":"مُنَقَنيِ مُندُن نَ ﭑ بّ عَدَ مَ كِ مَ، شَ ﭑ بَرَ سُبٍ شَاحّشِيٍ فٍرٍ عٍقّسّ؟ شَ قَشَمِشِيٍ مُ كٍلِمَ قَشّ مَ نُ، «وٌن شَ وٌن دّفٍ، وٌن شَ وٌن مِن، بَرِ مَ تِنَ وٌن قَشَمَ نّ.»"},{"book":"كٌرِنتِ عِ","chapter":"15","verse":"33","text":"وٌ نَشَ تَنتَن. حّرّبٌورٍ كٌبِيٍ نَن يُفٍ قَنيِ مَسَرَ مَ."},{"book":"كٌرِنتِ عِ","chapter":"15","verse":"34","text":"وٌ شَ سْوبّ سُشُ، وٌ شَ يُنُبِ لُ نَ. ندٍيٍ وٌ يَ مَ عٍ مُ عَلَ كٌلٌن. ﭑ شَ عَ قَلَ وٌ بّ، نَ بَرَ قِندِ يَافِ رَ وٌ بّ."},{"book":"كٌرِنتِ عِ","chapter":"15","verse":"35","text":"ندٍ نْمَ عَ يّتّ مَشْرِندٍ، عَ نَشّ، «مِشِ قَشَشِيٍ كٍلِمَ دِ؟ قَتٍ مْولِ مُندُن لُمَ عٍ مَ؟»"},{"book":"كٌرِنتِ عِ","chapter":"15","verse":"36","text":"شَشِلِتَرٍيٍ، وٌ مُ عَ كٌلٌن سَنسِ شْرِ مُ نْمَ قِندِدٍ سَنسِ رَ، قٌ عَ قَشَ سِندٍن؟"},{"book":"كٌرِنتِ عِ","chapter":"15","verse":"37","text":"سَنسِ شْرِ نَشَن سِمَ بْشِ، عَ نُن عَ سٌلِ نَشَن تٍمَ، عٍ كٍرٍن مُ عَ رَ. سَنسِ شْرِ تَن، عَ شْرِ فبَنسَن نَ عَ رَ، تّمُندٍ مَالٍ شّيتَ، شَ نَ مُ عَ رَ سَنسِ شْرِ فبّتّ."},{"book":"كٌرِنتِ عِ","chapter":"15","verse":"38","text":"عَلَ سَنسِ شْرِ بِرِن قِندِ مَ سَنسِ رَ عَلْ عَ وَ مَ عَ شْن مَ كِ نَشّ. سَنسِ شْرِ مْولِ بِرِن عَ سٌلِ نَن نَمِنِمَ."},{"book":"كٌرِنتِ عِ","chapter":"15","verse":"39","text":"نِمَسٍ قَتٍ بِرِن مُ لُمَ كِ كٍرٍن. مِشِ قَتٍ نَ كِ كٍرٍن. سُبٍ قَتٍ نَ كِ فبّتّ. شْنِ قَتٍ نُن يّشّ قَتٍ قَن نَ عٍ شَتِ مَ."},{"book":"كٌرِنتِ عِ","chapter":"15","verse":"40","text":"سٍ نَشٍيٍ نَ بْشِ مَ، عَ نُن سٍ فبّتّ نَشٍيٍ نَ كٌورٍ مَ، عٍ تَفِ رَ سَ. عٍ بِرِن دَاشِ عٍ فبٍ كِ نّ."},{"book":"كٌرِنتِ عِ","chapter":"15","verse":"41","text":"سٌفٍ يَنبَمَ كِ نَشّ، عَ نُن كِكٍ يَنبَمَ كِ نَشّ، عَ نُن تُنبُييٍ يَنبَمَ كِ نَشّ، عٍ بِرِن كٍرٍن مُ عَ رَ. هَلِ تُنبُييٍ نَ عَ رَ عٍ مُ يَنبَمَ كِ كٍرٍن."},{"book":"كٌرِنتِ عِ","chapter":"15","verse":"42","text":"قَشَمِشِ رَكٍلِشِيٍ لُمَ نَ كِ نّ. مِشِ نَ دُنِحَ تّمُي نَشّ، عَ قَتٍ نْمَ كَنَدٍ، كْنْ عَ نَ كٍلِ قَشّ مَ، عَ قَتٍ مُ نْمَ كَنَدٍ سْنْن."},{"book":"كٌرِنتِ عِ","chapter":"15","verse":"43","text":"مِشِ رَفَتَشِ فَبُرِ كُي تّمُي نَشّ، عَ بْرْ مَ نّ، عَ سّنبّ حْن، كْنْ عَ كٍلِمَ قَشّ مَ سّنبّ نُن نْرّ نَن نَ."},{"book":"كٌرِنتِ عِ","chapter":"15","verse":"44","text":"مِشِ نَ رَفَتَ عَ قَتٍ نَ دُنِحَ كِ نَن مَ، كْنْ عَ كٍلِمَ عَ لَاشِرَ كِ نَن مَ. دُنِحَ قَتٍ نَ نَ، لَاشِرَ قَتٍ قَن نَ."},{"book":"كٌرِنتِ عِ","chapter":"15","verse":"45","text":"نَ نَن عَ تٌشِ عَ سّبّشِ، «عَدَ مَ سِنفٍ قِندِشِ نِمَسٍ نَن نَ.» عَدَ مَ دْنشْي قِندِشِ شَشِلِ نَن نَ نَشَن مِشِ رَكِسِمَ."},{"book":"كٌرِنتِ عِ","chapter":"15","verse":"46","text":"عَدَ مَ سِنفٍ قِندِشِ دُنِحَ مِشِ نَن نَ، كٌورٍ مَ دَاشِ مُ عَ رَ. كٌورٍ مَ دَاشِ نَن قَمَ دُنِحَ مَ دَاشِ شَنبِ رَ."},{"book":"كٌرِنتِ عِ","chapter":"15","verse":"47","text":"عَدَ مَ سِنفٍ قَتَنشِ دُنِحَ بّندّ قُحِ نَن نَ. عَدَ مَ قِرِن ندٍ قَتَنشِ كٌورٍ نَن نَ."},{"book":"كٌرِنتِ عِ","chapter":"15","verse":"48","text":"عَدَ مَدِيٍ مَنِيَشِ وٌن بٍنبَ عَدَ مَ نَن نَ، نَشَن دَاشِ بّندّ رَ. مِشِ نَشٍيٍ تٍمَ كٌورٍ، عٍ مَسَرَ مَ نّ، عٍ قَ لُ عَلْ نَ عَدَ مَ نَشَن كٍلِشِ كٌورٍ."},{"book":"كٌرِنتِ عِ","chapter":"15","verse":"49","text":"وٌن تٌ مَنِيَ وٌن بٍنبَ عَدَ مَ رَ دُنِحَ، وٌن مَن قَمَ مَنِيَدٍ نَ عَدَ مَ نَن نَ نَشَن كٍلِشِ كٌورٍ مَ."},{"book":"كٌرِنتِ عِ","chapter":"15","verse":"50","text":"ﭑ نفَشَكٍرٍنيِيٍ، ﭑ شَ عَ قَلَ وٌ بّ، دُنِحَ قَتٍ مُ نْمَ عَلَ شَ عَرِيَننَ سْتْدٍ كّ رَ. نِمَسٍيٍ قَتٍ مُ نْمَ عَرِيَننَ سْتْدٍ كّ رَ. عٍ قَتٍ بْرْ مَ نّ، كْنْ قَتٍ بْرْشِ مُ نْمَ سٌدٍ عَرِيَننَ."},{"book":"كٌرِنتِ عِ","chapter":"15","verse":"51","text":"ﭑ شَ فُندٌ قَلَ وٌ بّ. وٌن بِرِن مُ قَشَمَ، كْنْ وٌن بِرِن مَسَرَ مَ نّ"},{"book":"كٌرِنتِ عِ","chapter":"15","verse":"52","text":"مَقُرٍن مَقُرٍن سَرَ دْنشْي شُي مَ. نَ سَرَ نَ قٍ، قَشَمِشِيٍ كٍلِمَ نّ قَشّ مَ قَتٍ نّينّيٍ رَ عٍ مَ نَشٍيٍ مُ بْرْ مَ سْنْن. وٌن قَمَ نّ مَسَرَدٍ."},{"book":"كٌرِنتِ عِ","chapter":"15","verse":"53","text":"نَشَن لَن عَ شَ بْرْ، نَ مُ بْرْ مَ سْنْن. نَشَن لَن عَ شَ قَشَ، نَ مُ قَشَمَ سْنْن."},{"book":"كٌرِنتِ عِ","chapter":"15","verse":"54","text":"قَتٍ بْرْشِ نَ قِندِ قَتٍ بْرْتَرٍ رَ، قَتٍ قَشَشِ نَ قِندِ قَتٍ قَشَتَرٍ رَ، يِ سّبّلِ قَمَ كَمَلِدٍ نَ تّمُي نّ؛"},{"book":"كٌرِنتِ عِ","chapter":"15","verse":"55","text":"قَشّ شَ شُننَكٍلِ نَ مِندٍن؟"},{"book":"كٌرِنتِ عِ","chapter":"15","verse":"56","text":"يُنُبِ قِندِشِ تْورّ نَن نَ نَشَن بَرَ مِشِ قَشَ. يَامَرِ قِندِشِ يُنُبِ شَ سّنبّ نَن نَ."},{"book":"كٌرِنتِ عِ","chapter":"15","verse":"57","text":"عَلَ تَنتُ، نَشَن بَرَ وٌن شُن نَكٍلِ وٌن مَرِفِ عِسَ عَلَ شَ مِشِ سُفَندِشِ سَابُي رَ."},{"book":"كٌرِنتِ عِ","chapter":"15","verse":"58","text":"نَ كُي، ﭑ نفَشَكٍرٍنيِيٍ، وٌ شَ دَنشَنِيَ شَ سَبَتِ. وٌ نَشَ عَ لُ لِمَنِيَ شَ بَ وٌ يِ رَ. وٌ شَ وَكِلِ مَرِفِ بّ تّمُي بِرِن، بَرِ مَ وٌ عَ كٌلٌن عَ وٌ نَشَن نَبَمَ عَ بّ قٍ قُقَقُ شَ مُ عَ رَ."}]}