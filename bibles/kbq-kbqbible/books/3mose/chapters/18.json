{"data":[{"book":"3 Mose","chapter":"18","verse":"1","text":"Ra Anumzamo'a Mosesena anage huno asmi'ne,"},{"book":"3 Mose","chapter":"18","verse":"2","text":"Israeli vahera zmasimio, Nagrake Ra Anumzana tamagri Anumzana mani'noe."},{"book":"3 Mose","chapter":"18","verse":"3","text":"Hagi ko'ma Isipi mani'nage'za Isipi vahe'mo'zama hu'naza avu'ava zana osuge, menima Nagrama Kenani tamavre'na vanugeta umani'naza mopafi vahe'mo'za hanaza avu'avara zamavaririta osiho."},{"book":"3 Mose","chapter":"18","verse":"4","text":"Miko trakeni'a amage nenteta, kegava hiho. Na'ankure Nagrake Ra Anumzana tamagri Anumzana mani'noe."},{"book":"3 Mose","chapter":"18","verse":"5","text":"Nagri tra kene kasegeniama amage'ma tamagrama antesazana, anazamo'a tamasimu tamigahie. Nagra Ra Anumzana mani'noe."},{"book":"3 Mose","chapter":"18","verse":"6","text":"Tamagra'a kora naga nofipina monko avu'ava zana osugahaze. Na'ankure Nagra Ra Anumzane."},{"book":"3 Mose","chapter":"18","verse":"7","text":"Negrera'enena monko avu'ava zana osuo, agra kagri negrera'e. Hagi e'inama hanunka negafana agaze erimigahane."},{"book":"3 Mose","chapter":"18","verse":"8","text":"Negafa a'enena monko avu'ava zana osuo, e'inama hanunka negafana agaze erimigahane."},{"book":"3 Mose","chapter":"18","verse":"9","text":"Hagi negasaro eneno, negafano negarera mofa'eneno, negsaroma ru nagapima mani'nesia mofa'enena monkozana osuo."},{"book":"3 Mose","chapter":"18","verse":"10","text":"Hagi mofakamofo mofaro, ne'kamofo mofa'enena negagehoki monko'zana osuo, e'inama hanana kagraka'a kazeri haviza hugahane."},{"book":"3 Mose","chapter":"18","verse":"11","text":"Negafa a'nemo'zama kasezmante'nesaza mofananea, negasarozagi monkozana huozamanto."},{"book":"3 Mose","chapter":"18","verse":"12","text":"Negafa nesaro'enena monkozana osuo, agra negafana nesarokino, negamomo mani'ne."},{"book":"3 Mose","chapter":"18","verse":"13","text":"Negrera anunkna he'zanena monko'zana osuo, na'ankure zamagra negrerana korama'a mani'naze."},{"book":"3 Mose","chapter":"18","verse":"14","text":"Negafa afu'aganahe a'enena monkozana osuo, e'inama hananana negafa afu'aganahe'ina zamagaze erizamigahane."},{"book":"3 Mose","chapter":"18","verse":"15","text":"Negamofo a'enena monko'zana osuo, na'ankura agra negamofo a'kino neganofero'e."},{"book":"3 Mose","chapter":"18","verse":"16","text":"Nempukamofono negagna a'enena monkozana osuo, na'ankure agra koranka'amofo a'kinka nempukamofono negagnana azeri haviza hugahane."},{"book":"3 Mose","chapter":"18","verse":"17","text":"Hagi mago a'ma erinenana a'mofo mofa'enena monko'zana osuo. Hagi ana a'mofo agehe'inena monko'zana osuo, na'ankure zamagra negagehozaginka kefozantfa hugahane."},{"book":"3 Mose","chapter":"18","verse":"18","text":"Mago a'ma antenankeno ofrino mani'nena ana tapina, ete nenunknana ara e'orio krunoregaha'e."},{"book":"3 Mose","chapter":"18","verse":"19","text":"Namunka mani'neno agru osu'nesia a'enena monko'zana osuo."},{"book":"3 Mose","chapter":"18","verse":"20","text":"Ru ne'mofo a'enena monkozana hunka, kagra'a kazeri pehana osuo."},{"book":"3 Mose","chapter":"18","verse":"21","text":"Hagi Moreki havi anumzantera mofavreka'a ahenka kresramna nevunka Anumzanka'amo'na nagi'a erihaviza osuo. Na'ankure Nagra Ra Anumza mani'noe."},{"book":"3 Mose","chapter":"18","verse":"22","text":"Hagi vene'nemo'a vene'nenena monkozana osino, na'ankure kasrino himna vu'nea kumi hugahaze."},{"book":"3 Mose","chapter":"18","verse":"23","text":"Hagi zagagafanena monko'zana vahe'mo'a osinkeno, a'nemo'za zamagra'a zamavufaga ve zagagafa zaminage'za monkozana hu ozamanteho, haviza huno kasri'nea kumi hugahaze."},{"book":"3 Mose","chapter":"18","verse":"24","text":"Amanahukna tamavu tamava huta tamagra'a tamazeri havizana osiho, Na'ankure ko'ma ama ana mopafima mani'naza vahe'ma zamahenatisua vahe'mo'za ama ana zamavu'zmavaza hu'za zamagra zamavufaga zamazeri haviza hu'naze."},{"book":"3 Mose","chapter":"18","verse":"25","text":"Na'ankure ama ana agafare mopamo'a havizana hu'ne. E'ina hu'negu ama mopafinti vahera zamazeri haviza hanena, mopamo'a amuti zamatregahie."},{"book":"3 Mose","chapter":"18","verse":"26","text":"Hagi tamagra miko'a kasegeni'ane, trakeni'a kegava hu'neta amage nenteta, ama ana kasri avu'ava zana tamagrane, rurega vahe'ma tamagranema emani'naza vahe'mo'zanena osiho."},{"book":"3 Mose","chapter":"18","verse":"27","text":"Na'ankure ko'ma ama mopafima mani'naza vahe'mo'za, ana kasri avu'ava hazageno mopamo'a hi'mnavu'ne."},{"book":"3 Mose","chapter":"18","verse":"28","text":"Tamagrama ama ana mopama eri havizama hanageno'a, ko'ma ama ana mopafima mani'naza vahe'mo'za mopama eri havizama hazageno amuma atizamatre'nea kna huno amu ati tamatregahie."},{"book":"3 Mose","chapter":"18","verse":"29","text":"Hagi ama anahu kasri avu'ava'ma hania vahera, Israeli vahe'pintira zamahe natitregahaze."},{"book":"3 Mose","chapter":"18","verse":"30","text":"Anahu'negu kva huneta kasegeni'a amage nenteta, ko'ma ama anampima mani'naza vahe'mo'zama hu'naza kasri zamavu'zamavara nosuta, tamagra zamagranena ruhavia huta mani'neta tamagra'a tamavufga eri pehena osiho. Nagrake Ra Anumzana tamagri Anumzana mani'noe."}]}