{"data":[{"book":"Luka","chapter":"2","verse":"1","text":"Siku zile Kaisari Augusto alitoa amri kwamba watu wote waandikishwe katika ulimwengu wa Kirumi."},{"book":"Luka","chapter":"2","verse":"2","text":"(Orodha hii ndiyo ya kwanza iliyofanyika wakati Krenio alikuwa mtawala wa Shamu2:2 Shamu inamaanisha Syria.)."},{"book":"Luka","chapter":"2","verse":"3","text":"Kila mtu alikwenda kuandikishwa katika mji wake alikozaliwa."},{"book":"Luka","chapter":"2","verse":"4","text":"Hivyo Yosefu akapanda kutoka mji wa Nazareti ulioko Galilaya kwenda Uyahudi, mpaka Bethlehemu, mji wa Daudi, kwa sababu yeye alikuwa wa ukoo na wa nyumba ya Daudi."},{"book":"Luka","chapter":"2","verse":"5","text":"Alikwenda huko kujiandikisha pamoja na Maria, ambaye alikuwa amemposa naye alikuwa mjamzito."},{"book":"Luka","chapter":"2","verse":"6","text":"Wakiwa Bethlehemu, wakati wa Maria wa kujifungua ukawa umetimia,"},{"book":"Luka","chapter":"2","verse":"7","text":"naye akamzaa mwanawe, kifungua mimba. Akamfunika nguo za kitoto na kumlaza katika hori ya kulia ngʼombe, kwa sababu hapakuwa na nafasi katika nyumba ya wageni."},{"book":"Luka","chapter":"2","verse":"8","text":"Katika eneo lile walikuwako wachungaji waliokuwa wakikaa mashambani, wakilinda makundi yao ya kondoo usiku."},{"book":"Luka","chapter":"2","verse":"9","text":"Ghafula tazama, malaika wa Bwana akawatokea, nao utukufu wa Bwana ukawangʼaria kotekote, wakaingiwa na hofu."},{"book":"Luka","chapter":"2","verse":"10","text":"Lakini malaika akawaambia: “Msiogope. Kwa maana tazama nawaletea habari njema za furaha itakayokuwa kwa watu wote."},{"book":"Luka","chapter":"2","verse":"11","text":"Leo katika mji wa Daudi kwa ajili yenu amezaliwa Mwokozi, ndiye Kristo2:11 Kristo maana yake ni Masiya, yaani Aliyetiwa mafuta. Bwana."},{"book":"Luka","chapter":"2","verse":"12","text":"Hii ndiyo itakayokuwa ishara kwenu: Mtamkuta mtoto mchanga amefunikwa nguo za kitoto na kulazwa katika hori ya kulia ngʼombe.”"},{"book":"Luka","chapter":"2","verse":"13","text":"Ghafula pakawa na jeshi kubwa la mbinguni pamoja na huyo malaika wakimsifu Mungu wakisema,"},{"book":"Luka","chapter":"2","verse":"14","text":"“Atukuzwe Mungu juu mbinguni,"},{"book":"Luka","chapter":"2","verse":"15","text":"Hao malaika walipokwisha kuondoka na kwenda zao mbinguni, wale wachungaji wakasemezana wao kwa wao, “Twendeni Bethlehemu tukaone mambo haya ya ajabu yaliyotukia, ambayo Bwana ametuambia habari zake.”"},{"book":"Luka","chapter":"2","verse":"16","text":"Hivyo wakaenda haraka Bethlehemu, wakawakuta Maria na Yosefu na yule mtoto mchanga akiwa amelala katika hori la kulia ngʼombe."},{"book":"Luka","chapter":"2","verse":"17","text":"Walipomwona yule mtoto, wakawaeleza yale waliyokuwa wameambiwa kuhusu huyo mtoto."},{"book":"Luka","chapter":"2","verse":"18","text":"Nao wote waliosikia habari hizi wakastaajabia yale waliyoambiwa na wale wachungaji wa kondoo."},{"book":"Luka","chapter":"2","verse":"19","text":"Lakini Maria akayaweka mambo haya yote moyoni mwake na kuyatafakari."},{"book":"Luka","chapter":"2","verse":"20","text":"Wale wachungaji wakarudi, huku wakimtukuza Mungu na kumsifu kwa ajili ya mambo yote waliyokuwa wameambiwa na kuyaona."},{"book":"Luka","chapter":"2","verse":"21","text":"Hata zilipotimia siku nane, ulikuwa ndio wakati wa kumtahiri mtoto, akaitwa Yesu, jina alilokuwa amepewa na malaika kabla hajatungwa mimba."},{"book":"Luka","chapter":"2","verse":"22","text":"Ulipotimia wakati wa utakaso wake Maria kwa mujibu wa Sheria ya Mose, basi Yosefu na Maria walimpeleka mtoto Yerusalemu, ili kumweka wakfu kwa Bwana"},{"book":"Luka","chapter":"2","verse":"23","text":"(kama ilivyoandikwa katika Sheria ya Bwana, kwamba, “Kila mtoto wa kiume kifungua mimba atawekwa wakfu kwa Bwana”),"},{"book":"Luka","chapter":"2","verse":"24","text":"na pia kutoa dhabihu kulingana na yale yaliyonenwa katika Sheria ya Bwana: “Hua wawili au makinda mawili ya njiwa.”"},{"book":"Luka","chapter":"2","verse":"25","text":"Basi alikuwako huko Yerusalemu mtu mmoja jina lake Simeoni, ambaye alikuwa mwenye haki na mcha Mungu, akitarajia faraja ya Israeli, na Roho Mtakatifu alikuwa juu yake."},{"book":"Luka","chapter":"2","verse":"26","text":"Roho Mtakatifu alikuwa amemfunulia kuwa hatakufa kabla hajamwona Kristo wa Bwana."},{"book":"Luka","chapter":"2","verse":"27","text":"Simeoni, akiwa ameongozwa na Roho Mtakatifu, alikwenda Hekaluni. Wazazi walipomleta mtoto Yesu ili kumfanyia kama ilivyokuwa desturi ya Sheria,"},{"book":"Luka","chapter":"2","verse":"28","text":"ndipo Simeoni akampokea mtoto mikononi mwake na kumsifu Mungu, akisema:"},{"book":"Luka","chapter":"2","verse":"29","text":"“Bwana Mwenyezi, kama ulivyoahidi,"},{"book":"Luka","chapter":"2","verse":"30","text":"Kwa maana macho yangu yameuona wokovu wako,"},{"book":"Luka","chapter":"2","verse":"31","text":"ulioweka tayari machoni pa watu wote,"},{"book":"Luka","chapter":"2","verse":"32","text":"nuru kwa ajili ya ufunuo kwa watu wa Mataifa"},{"book":"Luka","chapter":"2","verse":"33","text":"Naye Yosefu na mama yake mtoto wakastaajabu kwa yale yaliyokuwa yamesemwa kumhusu huyo mtoto."},{"book":"Luka","chapter":"2","verse":"34","text":"Kisha Simeoni akawabariki, akamwambia Maria mama yake, “Mtoto huyu amewekwa kwa makusudi ya kuanguka na kuinuka kwa wengi katika Israeli. Atakuwa ishara ambayo watu watanena dhidi yake,"},{"book":"Luka","chapter":"2","verse":"35","text":"ili mawazo ya mioyo mingi yadhihirike. Nao upanga utauchoma moyo wako.”"},{"book":"Luka","chapter":"2","verse":"36","text":"Tena alikuwako Hekaluni nabii mmoja mwanamke, jina lake Ana binti Fanueli, wa kabila la Asheri. Alikuwa mzee sana; naye alikuwa ameolewa na kuishi na mume kwa miaka saba tu, kisha mumewe akafa."},{"book":"Luka","chapter":"2","verse":"37","text":"Hivyo alikuwa mjane na umri wake ulikuwa miaka themanini na minne. Yeye hakuondoka humo Hekaluni usiku wala mchana, bali alikuwa akimwabudu Mungu, akifunga na kuomba."},{"book":"Luka","chapter":"2","verse":"38","text":"Wakati huo huo, Ana alikuja akaanza kusifu, akimshukuru Mungu na kusema habari za huyo mtoto kwa watu wote waliokuwa wakitarajia ukombozi wa Yerusalemu."},{"book":"Luka","chapter":"2","verse":"39","text":"Yosefu na Maria walipokuwa wamekamilisha mambo yote yaliyotakiwa na Sheria ya Bwana, walirudi mjini kwao Nazareti huko Galilaya."},{"book":"Luka","chapter":"2","verse":"40","text":"Naye yule mtoto akakua na kuongezeka nguvu, akiwa amejaa hekima, na neema ya Mungu ilikuwa juu yake."},{"book":"Luka","chapter":"2","verse":"41","text":"Kila mwaka Yosefu na Maria mama yake Yesu walikuwa na desturi ya kwenda Yerusalemu kwa ajili ya Sikukuu ya Pasaka."},{"book":"Luka","chapter":"2","verse":"42","text":"Yesu alipokuwa na umri wa miaka kumi na miwili, walipanda kwenda kwenye Sikukuu hiyo kama ilivyokuwa desturi."},{"book":"Luka","chapter":"2","verse":"43","text":"Baada ya Sikukuu kumalizika, wakati Yosefu na Maria mama yake walipokuwa wakirudi nyumbani, Yesu alibaki Yerusalemu lakini hawakutambua."},{"book":"Luka","chapter":"2","verse":"44","text":"Wao wakidhani kuwa yuko miongoni mwa wasafiri, walienda mwendo wa kutwa nzima. Ndipo wakaanza kumtafuta miongoni mwa jamaa zao na marafiki."},{"book":"Luka","chapter":"2","verse":"45","text":"Walipomkosa walirudi Yerusalemu ili kumtafuta."},{"book":"Luka","chapter":"2","verse":"46","text":"Baada ya siku tatu wakamkuta ndani ya Hekalu, akiwa ameketi katikati ya walimu wa sheria, akiwasikiliza na kuwauliza maswali."},{"book":"Luka","chapter":"2","verse":"47","text":"Wote waliomsikia walistaajabishwa na uwezo wake mkubwa wa kuelewa, na majibu aliyoyatoa."},{"book":"Luka","chapter":"2","verse":"48","text":"Yosefu na Maria mama yake walipomwona walishangaa. Mama yake akamuuliza, “Mwanangu, mbona umetufanyia hivi? Tazama, mimi na baba yako tumekuwa tukikutafuta kwa wasiwasi mkubwa kila mahali.”"},{"book":"Luka","chapter":"2","verse":"49","text":"Yesu akawaambia, “Kwa nini kunitafuta? Hamkujua kwamba imenipasa kuwa katika nyumba ya Baba yangu?”"},{"book":"Luka","chapter":"2","verse":"50","text":"Lakini wao hawakuelewa maana ya lile alilowaambia."},{"book":"Luka","chapter":"2","verse":"51","text":"Ndipo akashuka pamoja nao hadi Nazareti, naye alikuwa mtiifu kwao. Lakini mama yake akayaweka moyoni mwake mambo haya yote."},{"book":"Luka","chapter":"2","verse":"52","text":"Naye Yesu akakua katika hekima na kimo, akimpendeza Mungu na wanadamu."}]}