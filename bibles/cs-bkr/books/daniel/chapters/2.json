{"data":[{"book":"Daniel","chapter":"2","verse":"1","text":"Léta pak druhého kralování Nabuchodonozora měl Nabuchodonozor sen, a děsil se duch jeho, až se tudy i ze sna protrhl."},{"book":"Daniel","chapter":"2","verse":"2","text":"I rozkázal král svolati mudrce, a hvězdáře i kouzedlníky a Kaldejské, aby oznámili králi sen jeho. Kteřížto přišli, a postavili se před králem."},{"book":"Daniel","chapter":"2","verse":"3","text":"Tedy řekl jim král: Měl jsem sen, a předěsil se duch můj, tak že nevím, jaký to byl sen."},{"book":"Daniel","chapter":"2","verse":"4","text":"I mluvili Kaldejští králi Syrsky: Králi, na věky buď živ. Pověz sen služebníkům svým, a oznámímeť výklad."},{"book":"Daniel","chapter":"2","verse":"5","text":"Odpověděl král a řekl Kaldejským: Ten sen mi již z paměti vyšel. Neoznámíte-li mi snu i výkladu jeho, na kusy rozsekáni budete, a domové vaši v záchody obráceni budou."},{"book":"Daniel","chapter":"2","verse":"6","text":"Pakli mi sen i výklad jeho oznámíte, daru, odplaty a slávy veliké důjdete ode mne. A protož sen i výklad jeho mi oznamte."},{"book":"Daniel","chapter":"2","verse":"7","text":"Odpověděli po druhé a řekli: Nechať král sen poví služebníkům svým, a výklad jeho oznámíme."},{"book":"Daniel","chapter":"2","verse":"8","text":"Odpověděl král a řekl: Jistotně rozumím tomu, že naschvál odtahujete, vidouce, že mi vyšel z paměti ten sen."},{"book":"Daniel","chapter":"2","verse":"9","text":"Neoznámíte-li mi toho snu, jistý jest ten úsudek o vás. Nebo řeč lživou a chytrou smyslili jste sobě, abyste mluvili přede mnou, ažby se čas proměnil. A protož sen mi povězte, a zvím, budete-li mi moci i výklad jeho oznámiti."},{"book":"Daniel","chapter":"2","verse":"10","text":"Odpověděli Kaldejští králi a řekli: Není člověka na zemi, kterýž by tu věc králi oznámiti mohl. Nadto žádný král, kníže neb potentát takové věci se nedoptával na žádném mudrci a hvězdáři aneb Kaldeovi."},{"book":"Daniel","chapter":"2","verse":"11","text":"Nebo ta věc, na niž se král ptá, nesnadná jest, a není jiného, kdo by ji oznámiti mohl králi, kromě bohů, kteříž bydlení s lidmi nemají."},{"book":"Daniel","chapter":"2","verse":"12","text":"Z té příčiný rozlítil se král a rozhněval velmi, a přikázal, aby zhubili všecky mudrce Babylonské."},{"book":"Daniel","chapter":"2","verse":"13","text":"A když vyšel ortel, a mudrci mordováni byli, hledali i Daniele a tovaryšů jeho, aby zmordováni byli."},{"book":"Daniel","chapter":"2","verse":"14","text":"Tedy Daniel odpověděl moudře a opatrně Ariochovi, hejtmanu nad žoldnéři královskými, kterýž vyšel, aby mordoval mudrce Babylonské."},{"book":"Daniel","chapter":"2","verse":"15","text":"A odpovídaje, řekl Ariochovi, hejtmanu královskému: Proč ta výpověd náhle vyšla od krále? I oznámil tu věc Arioch Danielovi."},{"book":"Daniel","chapter":"2","verse":"16","text":"Pročež Daniel všed, prosil krále, aby jemu prodlel času k oznámení výkladu toho králi."},{"book":"Daniel","chapter":"2","verse":"17","text":"A odšed Daniel do domu svého, oznámil tu věc Chananiášovi, Mizaelovi a Azariášovi, tovaryšům svým,"},{"book":"Daniel","chapter":"2","verse":"18","text":"Aby se za milosrdenství modlili Bohu nebeskému příčinou té věci tajné, a nebyli zahubeni Daniel a tovaryši jeho s pozůstalými mudrci Babylonskými."},{"book":"Daniel","chapter":"2","verse":"19","text":"I zjevena jest Danielovi u vidění nočním ta věc tajná. Pročež Daniel dobrořečil Bohu nebeskému."},{"book":"Daniel","chapter":"2","verse":"20","text":"Mluvil pak Daniel a řekl: Buď jméno Boží požehnáno od věků až na věky, nebo moudrost a síla jeho jest."},{"book":"Daniel","chapter":"2","verse":"21","text":"A on proměňuje časy i chvíle; ssazuje krále, i ustanovuje krále; dává moudrost moudrým a umění majícím rozum."},{"book":"Daniel","chapter":"2","verse":"22","text":"On zjevuje věci hluboké a skryté; zná to, což jest v temnostech, a světlo s ním přebývá."},{"book":"Daniel","chapter":"2","verse":"23","text":"Ó Bože otců mých, těť oslavuji a chválím, že jsi mne moudrostí a silou obdařil, ovšem nyní, že jsi mi oznámil to, čehož jsme žádali od tebe; nebo věc královu oznámil jsi nám."},{"book":"Daniel","chapter":"2","verse":"24","text":"A protož Daniel všel k Ariochovi, kteréhož ustanovil král, aby zhubil mudrce Babylonské. A přišed, takto řekl jemu: Mudrců Babylonských nezahlazuj; uveď mne před krále a výklad ten oznámím."},{"book":"Daniel","chapter":"2","verse":"25","text":"Tedy Arioch s chvátáním uvedl Daniele před krále, a takto řekl jemu: Našel jsem muže z zajatých synů Judských, kterýž výklad ten králi oznámí."},{"book":"Daniel","chapter":"2","verse":"26","text":"Odpověděl král a řekl Danielovi, jehož jméno bylo Baltazar: Budeš-liž ty mi moci oznámiti sen, kterýž jsem viděl, i výklad jeho?"},{"book":"Daniel","chapter":"2","verse":"27","text":"Odpověděl Daniel králi a řekl: Té věci tajné, na niž se král doptává, nikoli nemohou mudrci, hvězdáři, věšťci a hadači králi oznámiti."},{"book":"Daniel","chapter":"2","verse":"28","text":"Ale však jest Bůh na nebi, kterýž zjevuje tajné věci, a on ukázal králi Nabuchodonozorovi, co se díti bude v potomních dnech. Sen tvůj, a což jsi ty viděl na ložci svém, toto jest:"},{"book":"Daniel","chapter":"2","verse":"29","text":"Tobě, ó králi, na mysl přicházelo na ložci tvém, co bude potom, a ten, kterýž zjevuje tajné věci, ukázalť to, což budoucího jest."},{"book":"Daniel","chapter":"2","verse":"30","text":"Strany pak mne, ne skrze moudrost, kteráž by při mně byla nade všecky lidi, ta věc tajná mně zjevena jest, ale skrze modlitbu, aby ten výklad králi oznámen byl, a ty myšlení srdce svého abys zvěděl."},{"book":"Daniel","chapter":"2","verse":"31","text":"Ty králi, viděl jsi, a aj, obraz nějaký veliký, (obraz ten byl znamenitý a blesk jeho náramný), stál naproti tobě, kterýž na pohledění byl hrozný."},{"book":"Daniel","chapter":"2","verse":"32","text":"Toho obrazu hlava byla z zlata výborného, prsy jeho a ramena jeho z stříbra, a břicho jeho i bedra jeho z mědi,"},{"book":"Daniel","chapter":"2","verse":"33","text":"Hnátové jeho z železa, nohy jeho z částky z železa a z částky z hliny."},{"book":"Daniel","chapter":"2","verse":"34","text":"Hleděls na to, až se utrhl kámen, kterýž nebýval v rukou, a udeřil obraz ten v nohy jeho železné a hliněné, a potřel je."},{"book":"Daniel","chapter":"2","verse":"35","text":"A tak potříno jest spolu železo, hlina, měď, stříbro i zlato, a bylo to všecko jako plevy z placu letního, a zanesl to vítr, tak že místa jejich není nalezeno. Kámen pak ten, kterýž udeřil v obraz, učiněn jest horou velikou, a naplnil všecku zemi."},{"book":"Daniel","chapter":"2","verse":"36","text":"Toť jest ten sen. Výklad jeho také povíme králi:"},{"book":"Daniel","chapter":"2","verse":"37","text":"Ty králi, jsi král králů; nebo Bůh nebeský dal tobě království, moc a sílu i slávu."},{"book":"Daniel","chapter":"2","verse":"38","text":"A všeliké místo, na němž přebývají synové lidští, zvěř polní i ptactvo nebeské dal v ruku tvou, a pánem tě ustavil nade všemi těmi věcmi. Ty jsi ta hlava zlatá."},{"book":"Daniel","chapter":"2","verse":"39","text":"Ale po tobě povstane království jiné, nižší než tvé, a jiné království třetí měděné, kteréž panovati bude po vší zemi."},{"book":"Daniel","chapter":"2","verse":"40","text":"Království pak čtvrté bude tvrdé jako železo. Nebo jakož železo drobí a zemdlévá všecko, tak, pravím, jako železo, kteréž potírá všecko, i ono potře a potříská všecko."},{"book":"Daniel","chapter":"2","verse":"41","text":"Že jsi pak viděl nohy a prsty z částky z hliny hrnčířské a z částky z železa, království rozdílné znamená, v němž bude něco mocnosti železa, tak jakž jsi viděl železo smíšené s hlinou ničemnou."},{"book":"Daniel","chapter":"2","verse":"42","text":"Ale prstové noh z částky z železa a z částky z hliny znamenají království z částky mocné a z částky ku potření snadné."},{"book":"Daniel","chapter":"2","verse":"43","text":"A že jsi viděl železo smíšené s hlinou ničemnou, ukazuje, že se přízniti budou vespolek lidé, a však nebude se přídržeti jeden druhého, tak jako železo nedrží se z hlinou."},{"book":"Daniel","chapter":"2","verse":"44","text":"Za dnů pak těch králů vzbudí Bůh nebeský království, kteréž na věky nebude zkaženo, a království to na žádného jiného nespadne, ale ono potře a konec učiní všechněm těm královstvím, samo pak státi bude na věky,"},{"book":"Daniel","chapter":"2","verse":"45","text":"Tak jakž jsi viděl, že se s hory utrhl kámen, kterýž nebýval v rukou, a potřel železo, měď, hlinu, stříbro a zlato. Bůh veliký oznámil králi, co býti má potom, a pravý jest sen ten i věrný výklad jeho."},{"book":"Daniel","chapter":"2","verse":"46","text":"Tedy král Nabuchodonozor padl na tvář svou, a poklonil se Danielovi, a rozkázal, aby oběti a vůně libé obětovali jemu."},{"book":"Daniel","chapter":"2","verse":"47","text":"A odpovídaje král Danielovi, řekl: V pravdě že Bůh váš jest Bůh bohů a Pán králů, kterýž zjevuje skryté věci, poněvadž jsi mohl vyjeviti tajnou věc tuto."},{"book":"Daniel","chapter":"2","verse":"48","text":"Tedy král zvelebil Daniele, a dary veliké a mnohé dal jemu, a pánem ho učinil nade vší krajinou Babylonskou, a knížetem nad vývodami, a nade všemi mudrci Babylonskými."},{"book":"Daniel","chapter":"2","verse":"49","text":"Daniel pak vyžádal na králi, aby představil krajině Babylonské Sidracha, Mizacha a Abdenágo. Ale Daniel býval v bráně královské."}]}