{"data":[{"book":"Marko","chapter":"10","verse":"1","text":"Yesu akaondoka huko, akavuka Mto Yordani, akaenda sehemu za Uyahudi. Umati mkubwa wa watu ukaenda kwake tena, naye kama ilivyokuwa desturi yake, akawafundisha."},{"book":"Marko","chapter":"10","verse":"2","text":"Baadhi ya Mafarisayo wakaja ili kumjaribu kwa kumuuliza, “Je, ni halali mtu kumwacha mke wake?”"},{"book":"Marko","chapter":"10","verse":"3","text":"Yesu akawajibu, “Je, Mose aliwaamuru nini?”"},{"book":"Marko","chapter":"10","verse":"4","text":"Wakajibu, “Mose aliruhusu kwamba mume anaweza kumwandikia mkewe hati ya talaka na kumwacha.”"},{"book":"Marko","chapter":"10","verse":"5","text":"Yesu akawaambia, “Mose aliwaandikia sheria hiyo kwa sababu ya ugumu wa mioyo yenu."},{"book":"Marko","chapter":"10","verse":"6","text":"Lakini tangu mwanzo wa uumbaji, ‘Mungu aliwaumba mwanaume na mwanamke."},{"book":"Marko","chapter":"10","verse":"7","text":"Kwa sababu hii mwanaume atamwacha baba yake na mama yake na kuambatana na mkewe, na hao wawili watakuwa mwili mmoja.’"},{"book":"Marko","chapter":"10","verse":"8","text":"Kwa hiyo hawatakuwa wawili tena, bali mwili mmoja."},{"book":"Marko","chapter":"10","verse":"9","text":"Basi, alichokiunganisha Mungu, mwanadamu asikitenganishe.”"},{"book":"Marko","chapter":"10","verse":"10","text":"Walipokuwa tena ndani ya nyumba, wanafunzi wake wakamuuliza kuhusu jambo hili."},{"book":"Marko","chapter":"10","verse":"11","text":"Akawajibu, “Mtu yeyote amwachaye mkewe na kuoa mke mwingine, anazini naye."},{"book":"Marko","chapter":"10","verse":"12","text":"Naye mwanamke amwachaye mumewe na kuolewa na mume mwingine, anazini.”"},{"book":"Marko","chapter":"10","verse":"13","text":"Watu walikuwa wakimletea Yesu watoto wadogo ili awaguse, lakini wanafunzi wake wakawakemea."},{"book":"Marko","chapter":"10","verse":"14","text":"Yesu alipoona yaliyokuwa yakitukia, akachukizwa. Akawaambia wanafunzi wake, “Waacheni watoto wadogo waje kwangu, wala msiwazuie, kwa maana Ufalme wa Mungu ni wa wale walio kama hawa."},{"book":"Marko","chapter":"10","verse":"15","text":"Amin, nawaambia, mtu yeyote asiyeupokea Ufalme wa Mungu kama mtoto mdogo, hatauingia kamwe.”"},{"book":"Marko","chapter":"10","verse":"16","text":"Akawachukua watoto mikononi mwake, akawakumbatia, akaweka mikono yake juu yao, akawabariki."},{"book":"Marko","chapter":"10","verse":"17","text":"Yesu alipokuwa anaondoka, mtu mmoja akamkimbilia, akapiga magoti mbele yake, akamuuliza, “Mwalimu mwema, nifanye nini ili niurithi uzima wa milele?”"},{"book":"Marko","chapter":"10","verse":"18","text":"Yesu akamwambia, “Mbona unaniita mwema? Hakuna yeyote aliye mwema ila Mungu peke yake."},{"book":"Marko","chapter":"10","verse":"19","text":"Unazijua amri: ‘Usiue, usizini, usiibe, usishuhudie uongo, usidanganye, waheshimu baba yako na mama yako.’ ”"},{"book":"Marko","chapter":"10","verse":"20","text":"Akamjibu, “Mwalimu, amri hizi zote nimezishika tangu nikiwa mtoto.”"},{"book":"Marko","chapter":"10","verse":"21","text":"Yesu akamtazama na kumpenda, akamwambia, “Umepungukiwa na kitu kimoja. Nenda ukauze kila kitu ulicho nacho uwape maskini hizo fedha, nawe utakuwa na hazina mbinguni. Kisha njoo, unifuate.”"},{"book":"Marko","chapter":"10","verse":"22","text":"Yule mtu aliposikia hayo, akasikitika sana. Akaondoka kwa huzuni kwa sababu alikuwa na mali nyingi."},{"book":"Marko","chapter":"10","verse":"23","text":"Yesu akatazama pande zote, akawaambia wanafunzi wake, “Itakuwa vigumu sana kwa wenye mali kuingia katika Ufalme wa Mungu!”"},{"book":"Marko","chapter":"10","verse":"24","text":"Wanafunzi wake wakashangazwa sana na maneno hayo. Lakini Yesu akawaambia tena, “Wanangu, tazama jinsi ilivyo vigumu kwa wale wanaotumainia mali kuingia katika Ufalme wa Mungu."},{"book":"Marko","chapter":"10","verse":"25","text":"Ni rahisi zaidi kwa ngamia kupita kwenye tundu la sindano kuliko mtu tajiri10:25 Tajiri ina maana wale wanaotumainia mali. kuingia katika Ufalme wa Mungu.”"},{"book":"Marko","chapter":"10","verse":"26","text":"Wanafunzi wake wakashangaa sana. Wakaulizana wao kwa wao, “Ni nani basi awezaye kuokoka?”"},{"book":"Marko","chapter":"10","verse":"27","text":"Yesu akawatazama, akawaambia, “Kwa mwanadamu jambo hili haliwezekani, lakini kwa Mungu sivyo. Mambo yote yanawezekana kwa Mungu.”"},{"book":"Marko","chapter":"10","verse":"28","text":"Ndipo Petro akamjibu, “Tazama, tumeacha kila kitu na kukufuata wewe!”"},{"book":"Marko","chapter":"10","verse":"29","text":"Yesu akasema, “Amin, nawaambia, hakuna mtu yeyote aliyeacha nyumba, ndugu wa kiume au wa kike, au mama au baba, au watoto au mashamba kwa ajili yangu na kwa ajili ya Injili,"},{"book":"Marko","chapter":"10","verse":"30","text":"ambaye hatalipwa mara mia katika ulimwengu huu: nyumba, ndugu wa kiume na wa kike, mama na baba na watoto, mashamba pamoja na mateso, kisha uzima wa milele katika ulimwengu ujao."},{"book":"Marko","chapter":"10","verse":"31","text":"Lakini wengi walio wa kwanza watakuwa wa mwisho, na wa mwisho watakuwa wa kwanza.”"},{"book":"Marko","chapter":"10","verse":"32","text":"Walikuwa njiani wakipanda kwenda Yerusalemu, na Yesu alikuwa ametangulia. Wanafunzi wake walishangaa, nao watu waliowafuata walijawa na hofu. Yesu akawachukua tena wale wanafunzi wake kumi na wawili kando na kuwaambia yatakayompata."},{"book":"Marko","chapter":"10","verse":"33","text":"Akasema, “Tunapanda kwenda Yerusalemu, na Mwana wa Adamu atasalitiwa kwa viongozi wa makuhani na walimu wa sheria. Wao watamhukumu kifo na kumtia mikononi mwa watu wa Mataifa,"},{"book":"Marko","chapter":"10","verse":"34","text":"ambao watamdhihaki na kumtemea mate, watampiga na kumuua. Siku tatu baadaye atafufuka.”"},{"book":"Marko","chapter":"10","verse":"35","text":"Kisha Yakobo na Yohana, wana wa Zebedayo, wakaja kwake na kumwambia, “Mwalimu, tunataka utufanyie lolote tutakalokuomba.”"},{"book":"Marko","chapter":"10","verse":"36","text":"Naye akawaambia, “Je, mwataka niwafanyie jambo gani?”"},{"book":"Marko","chapter":"10","verse":"37","text":"Wakamwambia, “Tupe kukaa mmoja upande wako wa kuume na mwingine upande wako wa kushoto katika utukufu wako.”"},{"book":"Marko","chapter":"10","verse":"38","text":"Lakini Yesu akawaambia, “Ninyi hamjui mnaloliomba. Je, mnaweza kukinywea kikombe ninyweacho mimi, au kubatizwa ubatizo nibatizwao mimi?”"},{"book":"Marko","chapter":"10","verse":"39","text":"Wakajibu, “Tunaweza.”"},{"book":"Marko","chapter":"10","verse":"40","text":"lakini kuketi mkono wangu wa kuume au wa kushoto si juu yangu mimi kuwapa. Nafasi hizi ni kwa ajili ya wale walioandaliwa.”"},{"book":"Marko","chapter":"10","verse":"41","text":"Wale wanafunzi wengine kumi waliposikia hayo, wakaanza kuwakasirikia Yakobo na Yohana."},{"book":"Marko","chapter":"10","verse":"42","text":"Lakini Yesu akawaita wote pamoja na kuwaambia, “Mnafahamu kuwa wale wanaodhaniwa kuwa watawala wa watu wa Mataifa huwatawala watu kwa nguvu, nao wenye vyeo huonyesha mamlaka yao."},{"book":"Marko","chapter":"10","verse":"43","text":"Lakini isiwe hivyo kwenu. Badala yake, yeyote anayetaka kuwa mkuu miongoni mwenu hana budi kuwa mtumishi wenu,"},{"book":"Marko","chapter":"10","verse":"44","text":"na yeyote anayetaka kuwa wa kwanza, hana budi kuwa mtumwa wa wote."},{"book":"Marko","chapter":"10","verse":"45","text":"Kwa kuwa hata Mwana wa Adamu hakuja ili kutumikiwa, bali kutumika na kuutoa uhai wake uwe fidia kwa ajili ya wengi.”"},{"book":"Marko","chapter":"10","verse":"46","text":"Kisha wakafika Yeriko. Yesu alipokuwa akiondoka mjini na wanafunzi wake pamoja na umati mkubwa wa watu, kipofu mmoja, jina lake Bartimayo, mwana wa Timayo, alikuwa ameketi kando ya njia akiomba msaada."},{"book":"Marko","chapter":"10","verse":"47","text":"Aliposikia kuwa ni Yesu wa Nazareti aliyekuwa anapita, akaanza kupaza sauti akisema, “Yesu, Mwana wa Daudi, nihurumie!”"},{"book":"Marko","chapter":"10","verse":"48","text":"Watu wengi wakamkemea, wakamwambia akae kimya, lakini yeye akazidi kupaza sauti, akisema, “Mwana wa Daudi, nihurumie!”"},{"book":"Marko","chapter":"10","verse":"49","text":"Yesu akasimama na kusema, “Mwiteni.”"},{"book":"Marko","chapter":"10","verse":"50","text":"Akiwa analivua lile joho lake, alisimama na kumwendea Yesu."},{"book":"Marko","chapter":"10","verse":"51","text":"Yesu akamuuliza, “Unataka nikufanyie nini?”"},{"book":"Marko","chapter":"10","verse":"52","text":"Yesu akamwambia, “Nenda zako, imani yako imekuponya.” Mara akapata kuona, akamfuata Yesu njiani."}]}