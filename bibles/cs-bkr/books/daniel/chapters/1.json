{"data":[{"book":"Daniel","chapter":"1","verse":"1","text":"Léta třetího kralování Joakima krále Judského, přitáhl Nabuchodonozor král Babylonský k Jeruzalému, a oblehl jej."},{"book":"Daniel","chapter":"1","verse":"2","text":"I vydal Pán v ruku jeho Joakima krále Judského, a něco nádobí domu Božího. Kterýž zavezl je do země Sinear, do domu boha svého, a nádobí to dal vnésti do domu pokladu boha svého."},{"book":"Daniel","chapter":"1","verse":"3","text":"Rozkázal také král Ašpenazovi, správci dvořanů svých, aby přivedl z synů Izraelských, z semene královského a z knížat,"},{"book":"Daniel","chapter":"1","verse":"4","text":"Mládence, na nichž by nebylo žádné poškvrny, a krásného oblíčeje, a vtipné ke vší moudrosti, a schopné k umění i k nabývání jeho, a v kterýchž by byla síla, aby stávali na palácu královském, a učili se liternímu umění a jazyku Kaldejskému."},{"book":"Daniel","chapter":"1","verse":"5","text":"I nařídil jim král odměřený pokrm na každý den z stolu královského, i vína, kteréž on sám pil, a aby je tak choval za tři léta, a po dokonání jich aby stávali před králem."},{"book":"Daniel","chapter":"1","verse":"6","text":"Byli pak mezi nimi z synů Juda: Daniel, Chananiáš, Mizael a Azariáš."},{"book":"Daniel","chapter":"1","verse":"7","text":"I dal jim správce dvořanů jména. Nazval Daniele Baltazarem, Chananiáše pak Sidrachem, a Mizaele Mizachem, a Azariáše Abdenágem."},{"book":"Daniel","chapter":"1","verse":"8","text":"Ale Daniel uložil v srdci svém, aby se nepoškvrňoval pokrmem z stolu královského, a vínem, kteréž král pil. Pročež hledal toho u správce nad dvořany, aby se nemusil poškvrňovati."},{"book":"Daniel","chapter":"1","verse":"9","text":"I způsobil Bůh Danielovi milost a lásku u správce nad dvořany."},{"book":"Daniel","chapter":"1","verse":"10","text":"A řekl správce nad dvořany Danielovi: Já se bojím pána svého krále, kterýž vyměřil pokrm váš a nápoj váš, tak že uzřel-li by, že tváře vaše opadlejší jsou, nežli mládenců těch, kteříž podobně jako i vy chování býti mají, způsobíte mi to u krále, že přijdu o hrdlo."},{"book":"Daniel","chapter":"1","verse":"11","text":"I řekl Daniel služebníku, kteréhož ustanovil správce dvořanů nad Danielem, Chananiášem, Mizaelem a Azariášem:"},{"book":"Daniel","chapter":"1","verse":"12","text":"Zkus, prosím, služebníků svých za deset dní, a nechť se nám vaření dává, kteréž bychom jedli, a voda, kterouž bychom pili."},{"book":"Daniel","chapter":"1","verse":"13","text":"A potom nechť se spatří před tebou tváře naše a tváře mládenců, kteříž jídají pokrm z stolu královského, a jakž uhlédáš, učiň s služebníky svými."},{"book":"Daniel","chapter":"1","verse":"14","text":"I uposlechl jich v té věci, a zkusil jich za deset dní."},{"book":"Daniel","chapter":"1","verse":"15","text":"Po skonání pak desíti dnů spatříno jest, že tváře jejich byly krásnější, a byli tlustší na těle než všickni mládenci, kteříž jídali pokrm z stolu královského."},{"book":"Daniel","chapter":"1","verse":"16","text":"Protož služebník brával ten vyměřený pokrm jejich, a víno nápoje jejich, a dával jim vaření."},{"book":"Daniel","chapter":"1","verse":"17","text":"Mládence pak ty čtyři obdařil Bůh povědomostí a rozumností ve všelikém literním umění a moudrostí; nadto Danielovi dal, aby rozuměl všelikému vidění a snům."},{"book":"Daniel","chapter":"1","verse":"18","text":"A když se dokonali dnové, po kterýchž rozkázal král, aby je přivedli, přivedl je správce dvořanů před Nabuchodonozora."},{"book":"Daniel","chapter":"1","verse":"19","text":"I mluvil s nimi král. Ale není nalezen mezi všemi těmi, jako Daniel, Chananiáš, Mizael a Azariáš. I stávali před králem."},{"book":"Daniel","chapter":"1","verse":"20","text":"A ve všelikém slovu moudrosti a rozumnosti, na kteréž se jich doptával král, nalezl je desetkrát zběhlejší nade všecky mudrce a hvězdáře, kteříž byli ve všem království jeho."},{"book":"Daniel","chapter":"1","verse":"21","text":"I zůstával tu Daniel až do léta prvního Cýra krále."}]}