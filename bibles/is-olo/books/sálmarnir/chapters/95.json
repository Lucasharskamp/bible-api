{"data":[{"book":"Sálmarnir","chapter":"95","verse":"1","text":"Komið! Við skulum lofsyngja Drottni! Hrópum gleðióp til heiðurs kletti hjálpræðisins!"},{"book":"Sálmarnir","chapter":"95","verse":"2","text":"Komum fram fyrir hann með þakkargjörð, syngjum honum lofgjörðarsálm."},{"book":"Sálmarnir","chapter":"95","verse":"3","text":"Því að Drottinn er mikill Guð og æðri öllum sem menn kalla guði."},{"book":"Sálmarnir","chapter":"95","verse":"4","text":"Hann hefur upphugsað djúp jarðar og hannað hin hæstu fjöll."},{"book":"Sálmarnir","chapter":"95","verse":"5","text":"Hann gerði hafið og myndaði þurrlendið, allt er hans!"},{"book":"Sálmarnir","chapter":"95","verse":"6","text":"Komið! Föllum fram fyrir Drottni, skapara okkar,"},{"book":"Sálmarnir","chapter":"95","verse":"7","text":"því að hann er okkar Guð. Við erum hjörðin hans og hann er hirðir okkar. Ó, að þið vilduð heyra kall hans í dag og koma til hans."},{"book":"Sálmarnir","chapter":"95","verse":"8","text":"Forherðið ekki hjörtu ykkar eins og Ísraelsmenn gerðu hjá Meriba og Massa í eyðimörkinni."},{"book":"Sálmarnir","chapter":"95","verse":"9","text":"Þar drógu feður ykkar orð mín í efa – sömu menn og sáu mig gera mörg kraftaverk. Þeir freistuðu mín, kvörtuðu og reyndu á þolinmæði mína."},{"book":"Sálmarnir","chapter":"95","verse":"10","text":"„Í fjörutíu ár hafði ég viðbjóð á þessari kynslóð,“ segir Drottinn Guð. „Hjörtu þeirra allra voru langt í burtu frá mér og ekki vildu þeir halda lög mín."},{"book":"Sálmarnir","chapter":"95","verse":"11","text":"Þá hét ég því að þeir skyldu aldrei komast inn í fyrirheitna landið, staðinn sem ég hafði ætlað þeim til hvíldar.“"}]}