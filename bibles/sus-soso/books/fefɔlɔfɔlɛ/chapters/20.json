{"data":[{"book":"Fe Fɔlɔ Fɔlɛ","chapter":"20","verse":"1","text":"Iburahima naxa siga Negewi bɔxi ma, a sabati Kadesi nun Suru tagi. Na dangi xanbi a naxa siga Gerara, a saxanyi raba mɛnni."},{"book":"Fe Fɔlɔ Fɔlɛ","chapter":"20","verse":"2","text":"Iburahima naxa a fala mɛnnikae bɛ a xa ginɛ Sara xa fe ra, «N xunya ginɛma nan a ra.» Na kui Gerara mangɛ Abimeleki naxa Sara tongo."},{"book":"Fe Fɔlɔ Fɔlɛ","chapter":"20","verse":"3","text":"Kɔɛ to so, Ala naxa a masen Abimeleki bɛ xiye kui, «I fama nɛ faxade yi ginɛ xa fe ra, i naxan tongoxi, barima xɛmɛ taa idɔxɔɛ na a ra.»"},{"book":"Fe Fɔlɔ Fɔlɛ","chapter":"20","verse":"4","text":"Na tɛmui Abimeleki mu nu a makɔrɛxi a ra. A naxa a yaabi, «N Marigi, i fama nɛ si tinxinxi xa fe kanade?"},{"book":"Fe Fɔlɔ Fɔlɛ","chapter":"20","verse":"5","text":"Iburahima a masen nɛ n bɛ, a yi ginɛ a xunya ginɛma nan lanxi a ma. Ginɛ fan naxa a fala n bɛ, a taara nan lanxi Iburahima ma. N naxan nabaxi, n na rabaxi n bɔɲɛ fiixɛ nan na.»"},{"book":"Fe Fɔlɔ Fɔlɛ","chapter":"20","verse":"6","text":"Ala man naxa a masen a bɛ na xiye kui, «N tan yati, n na kolon i fe naxan nabaxi, fe kobi xa mu a ra. N tan nan man a niyaxi, i mu nɔxi yunubi fe rabade n na. Na nan a toxi n mu a luxi i xa a findi i xa ginɛ ra."},{"book":"Fe Fɔlɔ Fɔlɛ","chapter":"20","verse":"7","text":"Yakɔsi, yi ginɛ ragbilen a xa mɔri ma. Namiɲɔnmɛ nan a ra. A fama nɛ Ala maxandide i bɛ, alako i nii ratangama ki naxɛ. Kɔnɔ xa i mu a ragbilen a xa mɔri ma, a kolon i fama nɛ faxade wo nun i xa denbaya birin.»"},{"book":"Fe Fɔlɔ Fɔlɛ","chapter":"20","verse":"8","text":"Abimeleki naxa keli sinnanyi ma, a naxa a xa konyie birin malan. Fe naxan birin dangixi, a na tagi raba e bɛ. Gaaxui gbegbe naxa e suxu."},{"book":"Fe Fɔlɔ Fɔlɛ","chapter":"20","verse":"9","text":"Abimeleki naxa Iburahima xili a xɔnyi. A naxa a maxɔrin, «N yunubi mundun nabaxi i ra, i xa nɔ n tan nun n ma ɲama findide yunubitɔɛ belebelee ra? I bara fe raba n na, fe naxan mu lan a xa raba."},{"book":"Fe Fɔlɔ Fɔlɛ","chapter":"20","verse":"10","text":"Munfe a niyaxi i na rabaxi?»"},{"book":"Fe Fɔlɔ Fɔlɛ","chapter":"20","verse":"11","text":"Iburahima naxa a yaabi, «N a fala nɛ mixi naxee birin na be, e mu gaaxuma Ala ya ra, e fama nɛ n faxade n ma ginɛ xa fe ra."},{"book":"Fe Fɔlɔ Fɔlɛ","chapter":"20","verse":"12","text":"Nɔndi nan a ra, n xunya nan man lanxi a ma. Muxu birin baba keren, kɔnɔ muxu nga keren mu a ra. Na nan a toxi a findixi n ma ginɛ ra."},{"book":"Fe Fɔlɔ Fɔlɛ","chapter":"20","verse":"13","text":"Ala to bara n tongo n baba xɔnyi, n naxa a masen n ma ginɛ bɛ, ‹Won na siga dɛdɛ, yandi n bara i maxandi i xa a fala, n xunya nan lanxi i ma.›»"},{"book":"Fe Fɔlɔ Fɔlɛ","chapter":"20","verse":"14","text":"Abimeleki naxa yɛxɛɛe, sie, ningee, nun konyie tongo, a naxa e birin so Iburahima yi ra. A man naxa a xa ginɛ Sara ragbilen a ma."},{"book":"Fe Fɔlɔ Fɔlɛ","chapter":"20","verse":"15","text":"A naxa a fala Iburahima bɛ, «N ma bɔxi bara rabi i bɛ. I na wa lufe dɛdɛ yi bɔxi ma, i xa lu naa.»"},{"book":"Fe Fɔlɔ Fɔlɛ","chapter":"20","verse":"16","text":"A naxa a fala Sara bɛ, «I bara a to, n bara kɔbiri kole wulu firin so i taara yi ra, alako yaagi xa ba i ya ra, i tan nun i malan boore birin tagi. Na kui i xun nakeli sɔtɔma nɛ.»"},{"book":"Fe Fɔlɔ Fɔlɛ","chapter":"20","verse":"17","text":"Iburahima to Ala maxandi, Ala naxa Abimeleki, a xa ginɛ, nun a xa konyie yalan, alako e man xa nɔ di baride."},{"book":"Fe Fɔlɔ Fɔlɛ","chapter":"20","verse":"18","text":"Alatala nu bara dibaritareɲa ragiri Abimeleki xa mixie ma Iburahima xa ginɛ Sara xa fe ra."}]}