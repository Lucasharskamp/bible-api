{"data":[{"book":"Sálmarnir","chapter":"21","verse":"1-2","text":"Drottinn! Yfir valdi þínu og mætti fagnar konungurinn. Hann gleðst stórlega yfir hjálp þinni!"},{"book":"Sálmarnir","chapter":"21","verse":"3","text":"Því að þú hefur veitt honum það sem hjarta hans þráir, allt sem hann bað þig um!"},{"book":"Sálmarnir","chapter":"21","verse":"4","text":"Þú leiddir hann til valda og veittir honum velgengni og blessun. Þú krýndir hann kórónu úr gulli."},{"book":"Sálmarnir","chapter":"21","verse":"5","text":"Hann bað um langa ævi og góða daga og þú heyrðir bænir hans. Ævidagar hans munu aldrei taka enda!"},{"book":"Sálmarnir","chapter":"21","verse":"6","text":"Frægð og frama gafst þú honum, íklæddir hann vegsemd og dýrð."},{"book":"Sálmarnir","chapter":"21","verse":"7","text":"Þú veitir honum eilífa blessun og gleður hann með nærveru þinni meira en orð fá lýst."},{"book":"Sálmarnir","chapter":"21","verse":"8","text":"Konungurinn treystir Drottni og því mun hann aldrei hrasa né falla. Hann reiðir sig á elsku og trúfesti þess Guðs sem er æðri öllum guðum."},{"book":"Sálmarnir","chapter":"21","verse":"9","text":"Drottinn, hönd þín mun ná öllum óvinum þínum og hatursmönnum."},{"book":"Sálmarnir","chapter":"21","verse":"10-11","text":"Þegar þú stígur fram eyðast þeir í eldinum sem út frá þér gengur. Drottinn mun afmá þá og afkomendur þeirra."},{"book":"Sálmarnir","chapter":"21","verse":"12","text":"Samsæri hafa þeir gert gegn þér Drottinn, en það mun ekki takast."},{"book":"Sálmarnir","chapter":"21","verse":"13","text":"Þegar þeir sjá boga þinn spenntan, flýja þeir sem fætur toga."},{"book":"Sálmarnir","chapter":"21","verse":"14","text":"Drottinn, þinn er mátturinn og dýrðin! Heyr þú lofgjörð okkar! Um máttarverk þín syngjum við og kveðum!."}]}