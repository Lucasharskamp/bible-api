{"data":[{"book":"2 karinthinaḥ","chapter":"5","verse":"1","text":"aparam asmākam etasmin pārthive dūṣyarūpe veśmani jīrṇe satīśvareṇa nirmmitam akarakṛtam asmākam anantakālasthāyi veśmaikaṁ svarge vidyata iti vayaṁ jānīmaḥ|"},{"book":"2 karinthinaḥ","chapter":"5","verse":"2","text":"yato hetoretasmin veśmani tiṣṭhanto vayaṁ taṁ svargīyaṁ vāsaṁ paridhātum ākāṅkṣyamāṇā niḥśvasāmaḥ|"},{"book":"2 karinthinaḥ","chapter":"5","verse":"3","text":"tathāpīdānīmapi vayaṁ tena na nagnāḥ kintu parihitavasanā manyāmahe|"},{"book":"2 karinthinaḥ","chapter":"5","verse":"4","text":"etasmin dūṣye tiṣṭhanato vayaṁ kliśyamānā niḥśvasāmaḥ, yato vayaṁ vāsaṁ tyaktum icchāmastannahi kintu taṁ dvitīyaṁ vāsaṁ paridhātum icchāmaḥ, yatastathā kṛte jīvanena martyaṁ grasiṣyate|"},{"book":"2 karinthinaḥ","chapter":"5","verse":"5","text":"etadarthaṁ vayaṁ yena sṛṣṭāḥ sa īśvara eva sa cāsmabhyaṁ satyaṅkārasya paṇasvarūpam ātmānaṁ dattavān|"},{"book":"2 karinthinaḥ","chapter":"5","verse":"6","text":"ataeva vayaṁ sarvvadotsukā bhavāmaḥ kiñca śarīre yāvad asmābhi rnyuṣyate tāvat prabhuto dūre proṣyata iti jānīmaḥ,"},{"book":"2 karinthinaḥ","chapter":"5","verse":"7","text":"yato vayaṁ dṛṣṭimārge na carāmaḥ kintu viśvāsamārge|"},{"book":"2 karinthinaḥ","chapter":"5","verse":"8","text":"aparañca śarīrād dūre pravastuṁ prabhoḥ sannidhau nivastuñcākāṅkṣyamāṇā utsukā bhavāmaḥ|"},{"book":"2 karinthinaḥ","chapter":"5","verse":"9","text":"tasmādeva kāraṇād vayaṁ tasya sannidhau nivasantastasmād dūre pravasanto vā tasmai rocituṁ yatāmahe|"},{"book":"2 karinthinaḥ","chapter":"5","verse":"10","text":"yasmāt śarīrāvasthāyām ekaikena kṛtānāṁ karmmaṇāṁ śubhāśubhaphalaprāptaye sarvvaismābhiḥ khrīṣṭasya vicārāsanasammukha upasthātavyaṁ|"},{"book":"2 karinthinaḥ","chapter":"5","verse":"11","text":"ataeva prabho rbhayānakatvaṁ vijñāya vayaṁ manujān anunayāmaḥ kiñceśvarasya gocare saprakāśā bhavāmaḥ, yuṣmākaṁ saṁvedagocare'pi saprakāśā bhavāma ityāśaṁsāmahe|"},{"book":"2 karinthinaḥ","chapter":"5","verse":"12","text":"anena vayaṁ yuṣmākaṁ sannidhau punaḥ svān praśaṁsāma iti nahi kintu ye mano vinā mukhaiḥ ślāghante tebhyaḥ pratyuttaradānāya yūyaṁ yathāsmābhiḥ ślāghituṁ śaknutha tādṛśam upāyaṁ yuṣmabhyaṁ vitarāmaḥ|"},{"book":"2 karinthinaḥ","chapter":"5","verse":"13","text":"yadi vayaṁ hatajñānā bhavāmastarhi tad īśvarārthakaṁ yadi ca sajñānā bhavāmastarhi tad yuṣmadarthakaṁ|"},{"book":"2 karinthinaḥ","chapter":"5","verse":"14","text":"vayaṁ khrīṣṭasya premnā samākṛṣyāmahe yataḥ sarvveṣāṁ vinimayena yadyeko jano'mriyata tarhi te sarvve mṛtā ityāsmābhi rbudhyate|"},{"book":"2 karinthinaḥ","chapter":"5","verse":"15","text":"aparañca ye jīvanti te yat svārthaṁ na jīvanti kintu teṣāṁ kṛte yo jano mṛtaḥ punarutthāpitaśca tamuddiśya yat jīvanti tadarthameva sa sarvveṣāṁ kṛte mṛtavān|"},{"book":"2 karinthinaḥ","chapter":"5","verse":"16","text":"ato hetoritaḥ paraṁ ko'pyasmābhi rjātito na pratijñātavyaḥ|yadyapi pūrvvaṁ khrīṣṭo jātito'smābhiḥ pratijñātastathāpīdānīṁ jātitaḥ puna rna pratijñāyate|"},{"book":"2 karinthinaḥ","chapter":"5","verse":"17","text":"kenacit khrīṣṭa āśrite nūtanā sṛṣṭi rbhavati purātanāni lupyante paśya nikhilāni navīnāni bhavanti|"},{"book":"2 karinthinaḥ","chapter":"5","verse":"18","text":"sarvvañcaitad īśvarasya karmma yato yīśukhrīṣṭena sa evāsmān svena sārddhaṁ saṁhitavān sandhānasambandhīyāṁ paricaryyām asmāsu samarpitavāṁśca|"},{"book":"2 karinthinaḥ","chapter":"5","verse":"19","text":"yataḥ īśvaraḥ khrīṣṭam adhiṣṭhāya jagato janānām āgāṁsi teṣām ṛṇamiva na gaṇayan svena sārddhaṁ tān saṁhitavān sandhivārttām asmāsu samarpitavāṁśca|"},{"book":"2 karinthinaḥ","chapter":"5","verse":"20","text":"ato vayaṁ khrīṣṭasya vinimayena dautyaṁ karmma sampādayāmahe, īśvaraścāsmābhi ryuṣmān yāyācyate tataḥ khrīṣṭasya vinimayena vayaṁ yuṣmān prārthayāmahe yūyamīśvareṇa sandhatta|"},{"book":"2 karinthinaḥ","chapter":"5","verse":"21","text":"yato vayaṁ tena yad īśvarīyapuṇyaṁ bhavāmastadarthaṁ pāpena saha yasya jñāteyaṁ nāsīt sa eva tenāsmākaṁ vinimayena pāpaḥ kṛtaḥ|"}]}