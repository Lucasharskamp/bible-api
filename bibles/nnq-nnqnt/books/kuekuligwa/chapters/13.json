{"data":[{"book":"Kuekuligwa","chapter":"13","verse":"1","text":"Penia nginikibona kinyama chimwe kikale chakapita mubaali. Kikiba na mbembe komi na mitwe saba na panani ja mbembe yakwe akiba na njengo komi na panani ja mitwe jakwe pakiba na maina gu kuntukana Nnoongo."},{"book":"Kuekuligwa","chapter":"13","verse":"2","text":"Kinyama chenie chinikibona chalandine ni kiobe, makongono gakwe galandine na nkwanda na kano jakwe jilandine andi ja liimba. Lijoka likolongwa lela ngilimpe makakala gakwe kinyama kikale pamwe na kitebu chakwe chutawala nikinala kikolongwa."},{"book":"Kuekuligwa","chapter":"13","verse":"3","text":"Mutwe gumwe gu kinyama chenie uboneka andi likiba libanga elipala kunkoma, nambu libanga lyenie lilamite. Bandu boa badunia ngabaomongwa nukukikengama kinyama chenie."},{"book":"Kuekuligwa","chapter":"13","verse":"4","text":"Bandu boa ngibiligongale lijoka magambu lyakampe kinyama chenie kinala chakwe. Na angweto ngibikipangi lilumbo kinyama chenie, nu kukikonya, “Bene abalandine ni kinyama eche? Bene abaoto kuputana nacho?”"},{"book":"Kuekuligwa","chapter":"13","verse":"5","text":"Penia kinyama chenie ngikipata uwecho gu kulonge malobe gikikiluya na malobe gukuntukana Nnoongo, ngikipata kinala chukamu maengo gakwe ku kingobu cha myei alubaini ni mibena."},{"book":"Kuekuligwa","chapter":"13","verse":"6","text":"Ngatumbu kuntukana Nnoongo na lina lyakwe, kitamo chabe na boa abatama kumbengu."},{"book":"Kuekuligwa","chapter":"13","verse":"7","text":"Kinyama chenie ngikipata makakala gu kuputana na bandu ba Nnoongo na kaotola. Ngikipata kinala ku bandu ba kila kilambo na kabila nu lungolo ni kilongela."},{"book":"Kuekuligwa","chapter":"13","verse":"8","text":"Bandu boa abatama padunia bapakunng'ongalela, kila mundu jwangaandikigwa mu kitabu cha bwomi cha Mwanalimbelele ojwachinjigwe kuboka kalakala."},{"book":"Kuekuligwa","chapter":"13","verse":"9","text":"“Ojwabi na machikilo gukujoa na ajoe!"},{"book":"Kuekuligwa","chapter":"13","verse":"10","text":"Mundu jwapangigwe kutoligwa ubanda matoligwa ubanda,"},{"book":"Kuekuligwa","chapter":"13","verse":"11","text":"Penia, nginikibona kinyama chenge chakaboka munnema. Chakiba na mbembe ibena andi ya Mwanalimbelele nambu alonge andi lijoka likolongwa."},{"book":"Kuekuligwa","chapter":"13","verse":"12","text":"Kinyama kikale chenie chakiba ni kinala choa tela ni kinyama chu kutumbula ngikitumi kinala choa chi kinyama chukutumbula. Ngajitenda dunia na bandu bakwe bikigongale kinyama chenie chukutumbula, ojwalamite libanga lyakwe lya kiu."},{"book":"Kuekuligwa","chapter":"13","verse":"13","text":"Kinyama cha pili chenie ngikitenda ikobo ikolo ikolo nu gukuomongwa ata ngikijambukia mwoto kuboka kumbengu uuluke padunia nnongi ja bandu."},{"book":"Kuekuligwa","chapter":"13","verse":"14","text":"Ngabakoloya bandu boa ba padunia kuikobo yakwe yaitenda kwa magambu ga kinyama chukutumbula. Chenie ngichaamulicha bandu ba padunia batendekeye kinyago chikilandine ni kinyama chikipotakigwe nu upanga ni libanga lyakwe lilamite."},{"book":"Kuekuligwa","chapter":"13","verse":"15","text":"Chenie ngikipata uwecho gu kukipe bwomi kinyago chi kinyama chukutumbula, mpaka ngikioto kulongela na kakoma bandu boa abakana kukigongalela."},{"book":"Kuekuligwa","chapter":"13","verse":"16","text":"Ngabalachimicha boa, akinangota na akina nhota, bina kipato na akaocho, akabanda na ababi agabwa babekigwe iingi muluboko lwabe lwa kalelo andaje pibongi yabe."},{"book":"Kuekuligwa","chapter":"13","verse":"17","text":"Ngakana mundu akaemeje andaje kuucha kilebe mpaka abe ni kiingi chenie. Kiingi chenie nga lina li kinyama chenie andaje ichabo ya lina lyakwe."},{"book":"Kuekuligwa","chapter":"13","verse":"18","text":"Penia ipaligwa malango na juna malango amanya kinyama chenie pikibalanga! Gambu yenie ngi ichabo ya mundu. Ichabo yenie nga mia sita sitini na sita."}]}