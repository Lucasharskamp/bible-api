{"data":[{"book":"1WAKOLINTO","chapter":"16","verse":"1","text":"Muimbuli ya msango wa kuwasangila wanhu wa Mulungu ako Yelusalemu, tendeni kamba vuniwalongele watende wanhu wamtogole Kilisto kuja kuisi ya Galatia."},{"book":"1WAKOLINTO","chapter":"16","verse":"2","text":"Mdizua da mwanduso wa kila wiki,16:2 Zua da mwanduso wa wiki nhegulo yake jumapili. kila munhu yeke hamgwazo kiasi cha hela kulingana na vija viyopata, avo niheza sambikuwe na msango wowose wondautendeke."},{"book":"1WAKOLINTO","chapter":"16","verse":"3","text":"Abaho, nihavika, nowagwelela mhwilili za kuwatambula wanhu waja imuwasagule kugala nhunza zenu Yelusalemu."},{"book":"1WAKOLINTO","chapter":"16","verse":"4","text":"Kamba vihanoga nie kuchola na hewo, basi tochola tose."},{"book":"1WAKOLINTO","chapter":"16","verse":"5","text":"Nokwiza kumwenu mkubitila muisi ya Makedonia, kwavija nolondigwa nibitile Makedonia."},{"book":"1WAKOLINTO","chapter":"16","verse":"6","text":"Siku nokala na mweye kidogo ama mkipigiti chose cha kihuhe, giladi mnhaze mmwanza wangu kokose kunichola."},{"book":"1WAKOLINTO","chapter":"16","verse":"7","text":"Silonda kukiiyona namwe sambisambi kuno nibita nzila, kwavija notamanila kukala namwe mkipigiti kitali kamba vihamnogela Mulungu."},{"book":"1WAKOLINTO","chapter":"16","verse":"8","text":"Ila nogendelela kukala hano mdiwambo da Efeso mbaka zua da lusona lwa Pentekoste,"},{"book":"1WAKOLINTO","chapter":"16","verse":"9","text":"kwavija nipata kipigiti kinogile cha kusang'hanika, ila hana wanhu bwando wonibeza."},{"book":"1WAKOLINTO","chapter":"16","verse":"10","text":"Kamba Timoteo yeheza kumwenu, loleni kamba haduhu kinhu chochose chondakimdumbize kipigiti chondayawe na mweye, kwavija koisang'hana sang'hano ya Mndewa kamba vija vunitenda nie."},{"book":"1WAKOLINTO","chapter":"16","verse":"11","text":"Avo munhu yoyose sambiyamzabuze, ila msindikizeni mditindiwalo giladi yabwele kumwangu, mana nomulolela heyo na wanhu wayagwe wamtogole Kilisto."},{"book":"1WAKOLINTO","chapter":"16","verse":"12","text":"Tuilole mbuli ya Apolo. Nimuyalalila ng'hani yeze kumwenu hamoja na wandugu wayagwe, ila halondile kwiza kipigiti kino, ila kokwiza yahapata nafasi."},{"book":"1WAKOLINTO","chapter":"16","verse":"13","text":"Kaleni meso, nanahileni mnhamanila, gangamaleni, muwe na mhiko."},{"book":"1WAKOLINTO","chapter":"16","verse":"14","text":"Tendeni mbuli zose mdinoge."},{"book":"1WAKOLINTO","chapter":"16","verse":"15","text":"Muutanga mulango wa Stefana wakala wanhu wamtogole Kilisto waichanduso kuja kuisi ya Akaya, na wasagula wenyego kuwasang'hanikila wanhu wa Mulungu. Ndugu zangu, nowayalalila,"},{"book":"1WAKOLINTO","chapter":"16","verse":"16","text":"wategelezeni wanhu kamba wano na kila munhu yoilumba na hewo muisang'hano na kusang'hanika hamoja na hewo."},{"book":"1WAKOLINTO","chapter":"16","verse":"17","text":"Ninogelwa ng'hani avija viwavikile kina Stefana na Fotunata na Akaiko, kwavija wanigwelela vinhu vinihonyile kulawa kumwenu,"},{"book":"1WAKOLINTO","chapter":"16","verse":"18","text":"kwavija wausuluza moyo wangu na vivija mioyo yenu. Wanhu kamba wano wolondigwa kutambuligwa."},{"book":"1WAKOLINTO","chapter":"16","verse":"19","text":"Wanhu wamtogole Kilisto muna iisi ya Asia wowalamsa. Akuila na Pilisila hamoja na wanhu wamtogole Kilisto woiting'hana mng'anda yao wowalamsa ng'hani mditwaga da Mndewa."},{"book":"1WAKOLINTO","chapter":"16","verse":"20","text":"Wandugu wose hano wowalamsa. Ilamseni wenyego kwa wenyego na mnonelo ung'alile."},{"book":"1WAKOLINTO","chapter":"16","verse":"21","text":"Nie Paulo, nokwandika ndamsa ino na mkono wangu mwenyego."},{"book":"1WAKOLINTO","chapter":"16","verse":"22","text":"Kamba munhu yoyose yoleka kumnogela Mndewa, yadukumizwe."},{"book":"1WAKOLINTO","chapter":"16","verse":"23","text":"Ngekewa ya Mndewa Yesu iwe hamoja na mweye."},{"book":"1WAKOLINTO","chapter":"16","verse":"24","text":"Noge jangu diwe na mweye mose mkuilumba hamoja na Yesu Kilisto."}]}