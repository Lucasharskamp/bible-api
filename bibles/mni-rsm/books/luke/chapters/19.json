{"data":[{"book":"Luke","chapter":"19","verse":"1","text":"Adudagi Jisuna Jericho-da changduna sahar adu phaoduna chatlammi."},{"book":"Luke","chapter":"19","verse":"2","text":"Aduga mapham aduda maiming Zacchaeus kouba kanggat khombasinggi makok oiba inak-khunba nupa ama leirammi."},{"book":"Luke","chapter":"19","verse":"3","text":"Mahakna Jisu kanano haibadu yengnanaba hotnarammmi adubu miyam adugi maramna mahakna Jisubu uba phanglamde. Maramdi mahak marep nemba mi oirammi"},{"book":"Luke","chapter":"19","verse":"4","text":"Maram aduna mahakna mang thana chenkhiduna Jisubu unanaba lambi mapanda houba heibong pambi amada kakhatle, maramdi Jisu lambi aduda lakkadourammi."},{"book":"Luke","chapter":"19","verse":"5","text":"Aduga Jisuna mapham adu yourakpa matamda mahakna mathakta yengkhatladuna hairak-i, “Zacchaeus, thuna khumtharak-u, ei ngasi nanggi yumda thungba tare.”"},{"book":"Luke","chapter":"19","verse":"6","text":"Adudagi Zacchaeus-na kumtharaktuna Ibungobu yamna haoraobaga loinana taramna okchare."},{"book":"Luke","chapter":"19","verse":"7","text":"Aduga madu uba mi pumnamakna murum murum sonba hourak-i, “Nupa asina pappi asigi yumda thungnanaba chatkhre!”"},{"book":"Luke","chapter":"19","verse":"8","text":"Adudagi Zacchaeusna hougatladuna Ibungoda hairak-i, “Yengbiyu, Ibungo, Eina eigi leijaba lan-thumgi saruk tangkhai ama lairabasingda pijagani, aduga eina kanagumbabu kanggat louba matamda minamlabadi eina mangonda senpham adu saruk mari hanbigani.”"},{"book":"Luke","chapter":"19","verse":"9","text":"Maduda Jisuna mangonda hairak-i, “Ngasi imung asida aran-khubham lakle, maramdi nupa asina mahak masamak Abrahamgi asengba machani haibadu utchare."},{"book":"Luke","chapter":"19","verse":"10","text":"19:10 Mat 18:11Maramdi Migi Machanupa adu mangkhraba adubu thinaba amadi kanbinaba lakpani.”"},{"book":"Luke","chapter":"19","verse":"11","text":"Miyam aduna Ibungona haibadu taringeida makha tana makhoida pandam amasu hairammi. Maramdi Ibungona Jerusalem naksillaklammi, amasung Tengban Mapugi leibak adu thuna uragani haina makhoina khallammi."},{"book":"Luke","chapter":"19","verse":"12","text":"Maram aduna Ibungona hairak-i, “Kanagumba awangba pham paiba nupa amana ningthou khubam lourunaba aduga amuk halaknaba thourangduna arappa leibak amada chatlammi."},{"book":"Luke","chapter":"19","verse":"13","text":"Mahakna chatringeida mahakki manai tarabu kouraga sanagi senmayek amamam piraduna hairak-i, ‘Eina chatkhringeida masina sel kaya tanba ngambage haibadu yeng-u.’"},{"book":"Luke","chapter":"19","verse":"14","text":"Adubu mahak masamakki misingna mahakpu yengthirammi aduga mahakna eikhoigi ningthou oiba pamde haina haihallunabagidamak mahakki tungda pao pubasing tharammi."},{"book":"Luke","chapter":"19","verse":"15","text":"“Adudagi nupa aduna ningthou phamthol phanglaba matungda mayumda halaklammi. Aduga mahakna sel piramba manaising aduna sel kaya kaya yamna tonglabage haibadu khangnanaba makhoibu manakta kouraknaba yathang pirammi."},{"book":"Luke","chapter":"19","verse":"16","text":"Aduga ahanba manai aduna laktuna hairak-i, ‘Ibungo, eina nahakna piramba sanagi senmayek ama aduna tara tongba ngamjare.’"},{"book":"Luke","chapter":"19","verse":"17","text":"Maduda mabungo aduna hairak-i, ‘Nahakna yamna phajana toure, eigi aphaba inai. Nahakna thabak machada thajaba yabagi maramna sahar taragi mathakta mapu oijaro.’"},{"book":"Luke","chapter":"19","verse":"18","text":"Adudagi anisuba manai adu laktuna hairak-i, ‘Ibungo, eina nahakna piramba sanagi senmayek ama aduna manga tongba ngamjare.’"},{"book":"Luke","chapter":"19","verse":"19","text":"Maduda mabungo aduna hairak-i, ‘Nahaksu sahar mangagi mathakta mapu oijaro.’"},{"book":"Luke","chapter":"19","verse":"20","text":"Aduga atoppa manai ama laktuna hairak-i, ‘Ibungo, yengbiyu, nahakki sanagi senmayek adu asida leijare; eina masibu phi macha amada lottuna thamlambani."},{"book":"Luke","chapter":"19","verse":"21","text":"Maramdi nahak sathiba mi oibanina eina nangbu kijarammi. Nahakna nahakki nattaba adu lou-i aduga hunkhidaba adu lok-i.’"},{"book":"Luke","chapter":"19","verse":"22","text":"Maduda mabungo aduna hairak-i, ‘He phattaba manai! Nahak nasamakki wahei aduna eina nahakpu wayengani. Nahakna eibu eigi nattaba adubu louba aduga eina hunkhidaba adubu lokpa shathiba mini haiba khanglibanine?"},{"book":"Luke","chapter":"19","verse":"23","text":"Adu oirabadi karigi nangna sel adu sel tungsinphamda thamlamdribano? Adu oiramlabadi eina halakpada madu sendoiga loinana phanglamgadabani.’"},{"book":"Luke","chapter":"19","verse":"24","text":"Adudagi mahakna leplibasing aduda hairak-i, ‘Minai asidagi sanagi sen mayek adu louthoktuna sanagi senmayek tara leiba mangonda piyu.’"},{"book":"Luke","chapter":"19","verse":"25","text":"Adubu makhoina mangonda hairak-i, ‘Ibungo, mahakki senmayek tara hanna leire.’"},{"book":"Luke","chapter":"19","verse":"26","text":"19:26 Mat 13:12; Mrk 4:25; Luk 8:18Maduda mahakna hairak-i. ‘Eina nakhoida hairibasini madudi areiba mi khudingmakta hennadum henna pibigani, aduga leitaba mahak adudagi mahakki areiba khara adu phaoba louthokkani."},{"book":"Luke","chapter":"19","verse":"27","text":"Aduga eina ningthou oiba pamdaba eigi yeknabasing adubu mapham asida puraktuna makhoibu eigi imang asida hatlu.’ ”"},{"book":"Luke","chapter":"19","verse":"28","text":"Jisuna wa asi hairaba matungda mang tharaduna Jerusalem maikei panglammi."},{"book":"Luke","chapter":"19","verse":"29","text":"Aduga Ibungona Chorphon Chingda leiba Bethphage amasung Bethany naksillaklabada, tung-inba anibu mangjounana wa asi hairaduna tharammi,"},{"book":"Luke","chapter":"19","verse":"30","text":"“Nakhoigi mangda leiriba khun aduda chatlu, aduga nakhoina maduda hek changbaga mi kana amatana tongdriba lola macha ama punduna leiba nakhoina thengnagani. Madu thouri thoktuna eigi nakta purak-u."},{"book":"Luke","chapter":"19","verse":"31","text":"Aduga kanagumbana nakhoida karigi madu thouri thoklibano haina hanglaklabadi, Ibungona masi mathou tai haina mangonda haiyu.”"},{"book":"Luke","chapter":"19","verse":"32","text":"Aduga makhoina chatkhiduna Jisuna makhoida haikhiba adumak thengnare."},{"book":"Luke","chapter":"19","verse":"33","text":"Amasung makhoina lola macha adu thouri thoklingeida mapusingna laktuna makhoida hairak-i, “Nakhoina lola macha adugi thouri adu karigi thoklibano?”"},{"book":"Luke","chapter":"19","verse":"34","text":"Maduda makhoina khumlak-i, “Ibungona masi mathou tai”"},{"book":"Luke","chapter":"19","verse":"35","text":"Aduga makhoina lola macha adu Jisugi nakta purakle. Adudagi makhoina lola adugi mathakta makhoigi maphi thaduna Jisubu tonghalle."},{"book":"Luke","chapter":"19","verse":"36","text":"Amasung Ibungona asum chatlingeida miyam aduna makhoigi maphising lambi aduda tharammi."},{"book":"Luke","chapter":"19","verse":"37","text":"Aduga Ibungona Jerusalem nasillaklabada, chorphon chinggi kumthapham lambi leiriba mapham aduda Ibungogi tung-inba miyam aduna makhoina ukhiba matik leiba thabaksing adugidamak haraona Tengban Mapubu khonjel wangna thagatpa hourak-i:"},{"book":"Luke","chapter":"19","verse":"38","text":"“19:38 Isei 118:26MAPU IBUNGO-gi19:38 Jehovah mingda lenglakliba ningthou adu yaiphabani!"},{"book":"Luke","chapter":"19","verse":"39","text":"Adudagi miyam adugi maraktagi pharisee kharana Jisuda hanglak-i, “Oja Ibungo, nahakki tung-inbasing asibu tuminna leinaba cheibiyu!”"},{"book":"Luke","chapter":"19","verse":"40","text":"Maduda Jisuna makhoida khumlak-i, “Eina nakhoida hairibasini, karigumba makhoina tuminna leirabasu nungsing asina laorakkani.”"},{"book":"Luke","chapter":"19","verse":"41","text":"Adudagi Jisuna sahar adu naksillaklammi amasung mahakna sahar adu ubada sahar adugidamak kapladuna,"},{"book":"Luke","chapter":"19","verse":"42","text":"hairak-i, “Numit asida, nahak khaktana oiraba phaoba, ingthabagi lambi adu khanglamlabadiko! Adubu houjikti madu nahakki mityengdagi lotkhre."},{"book":"Luke","chapter":"19","verse":"43","text":"Maramdi Nahakki yeknabasingna nahakki akoibada pal khajingadaba, nahakpu thattuna amasung maikei pumnamaktagi nahakpu koisinduna thamgadaba numitsing adu lakkani."},{"book":"Luke","chapter":"19","verse":"44","text":"Makhoina nahakpu amadi chekpal manungda leiriba nachasing pumnamakpu pummang manghallagani, makhoina nung amaphaoba maphamduda lonnaduna thanamloi. Maramdi Tengban Mapuna nahakpu kanbiba lakkhiba matam adu nahakna khangkhide.”"},{"book":"Luke","chapter":"19","verse":"45","text":"Adudagi Jisuna Mapugi Sanglenda changduna lalonbagi thabak touriba masing adubu tanthokpa horammi."},{"book":"Luke","chapter":"19","verse":"46","text":"19:46 Isa 56:7; Jer 7:11Ibungona makhoida hairak-i, “Mapugi puyada masi iduna lei, ‘Eigi yumbu haijanabagi yum kougani’ adubu nakhoina masibu huranbasinggi makon oihalle.”"},{"book":"Luke","chapter":"19","verse":"47","text":"Numit khudinggi Ibungona Mapugi Sanglenda tambirammi. Adubu athoiba purohitsing, wayen yathanggi ojasing amadi miyamgi luchingbasingna Ibungobu hatnanaba hotnarammi."},{"book":"Luke","chapter":"19","verse":"48","text":"Adumakpu makhoina madu pangthoknaba lambi amata phanglamde, maramdi mi pumnamakna Ibungogi ngangba adu wahei amata phaoba chithadana adumak tadunata leirammi."}]}