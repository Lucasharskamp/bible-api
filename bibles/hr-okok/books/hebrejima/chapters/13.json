{"data":[{"book":"Hebrejima","chapter":"13","verse":"1","text":"Neka vaša bratska ljubav ne umine."},{"book":"Hebrejima","chapter":"13","verse":"2","text":"Ne zanemarujte gostoljubivost jer su neki, i ne znajući, ugostili anđele!"},{"book":"Hebrejima","chapter":"13","verse":"3","text":"Ne zaboravljajte uznike u zatvoru. Suosjećajte s njima kao da ste i sami ondje. Suosjećajte sa zlostavljanima kao da njihove nevolje trpite na vlastitom tijelu."},{"book":"Hebrejima","chapter":"13","verse":"4","text":"Poštujte svoj brak i budite jedni drugima vjerni u braku. Bog će sigurno osuditi sve bludnike i preljubnike."},{"book":"Hebrejima","chapter":"13","verse":"5","text":"Klonite se pohlepe za novcem, budite zadovoljni onim što imate. Jer Bog je rekao:"},{"book":"Hebrejima","chapter":"13","verse":"6","text":"Zato s pouzdanjem možemo reći:"},{"book":"Hebrejima","chapter":"13","verse":"7","text":"Sjećajte se svojih starješina koji su vam govorili Božju riječ. Razmišljajući o tome kako su živjeli i umrli, pouzdajte se u Boga kao i oni."},{"book":"Hebrejima","chapter":"13","verse":"8","text":"Isus Krist isti je jučer, danas i dovijeka će biti isti."},{"book":"Hebrejima","chapter":"13","verse":"9","text":"Ne dajte se zavesti raznim tuđim učenjima! Izvor vaše duhovne snage je Božja milost, a ne obredna pravila o hrani, koja ne koriste onima koji ih obdržavaju."},{"book":"Hebrejima","chapter":"13","verse":"10","text":"Mi imamo oltar s kojega ne mogu jesti poslužitelji zemaljskoga Šatora."},{"book":"Hebrejima","chapter":"13","verse":"11","text":"Po židovskome Zakonu veliki svećenik u Svetinju prinosi životinjsku krv kao žrtvu za grijehe, ali životinjska tijela spaljuju se izvan tabora."},{"book":"Hebrejima","chapter":"13","verse":"12","text":"Zato je i Isus trpio izvan gradskih vrata, da posveti svoj narod svojom krvlju."},{"book":"Hebrejima","chapter":"13","verse":"13","text":"Iziđimo stoga k njemu, izvan tabora, i nosimo njegovu sramotu."},{"book":"Hebrejima","chapter":"13","verse":"14","text":"Jer mi ovdje nemamo trajnoga grada. Iščekujemo svoj vječni grad u nebu."},{"book":"Hebrejima","chapter":"13","verse":"15","text":"S Isusovom pomoći prinosimo neprekidno svoju žrtvu hvale Bogu slaveći usnama njegovo ime!"},{"book":"Hebrejima","chapter":"13","verse":"16","text":"Ne zaboravljajte činiti dobro i dijeliti s onima koji su u potrebi jer su takve žrtve drage Bogu!"},{"book":"Hebrejima","chapter":"13","verse":"17","text":"Slušajte svoje starješine i činite kako vam kažu. Njihova je zadaća da bdiju nad vašim dušama i za to će odgovarati Bogu. Trudite se da to mogu obavljati radosno, a ne uzdišući, jer to ni za vas nije dobro."},{"book":"Hebrejima","chapter":"13","verse":"18","text":"Molite se za nas. Savjest nam je čista i u svemu se želimo ponašati kako dolikuje."},{"book":"Hebrejima","chapter":"13","verse":"19","text":"Usrdno vas molim, molite se da se što prije vratim k vama."},{"book":"Hebrejima","chapter":"13","verse":"20","text":"Neka vas Bog mira, koji je zbog krvi vječnoga saveza uskrisio od mrtvih velikoga Pastira, našega Gospodina Isusa Krista,"},{"book":"Hebrejima","chapter":"13","verse":"21","text":"osposobi da činite svako dobro djelo i da vršite njegovu volju. Neka on čini u nama što je njemu drago, po Isusu Kristu kojemu slava u vijeke vjekova. Amen."},{"book":"Hebrejima","chapter":"13","verse":"22","text":"Molim vas, draga braćo, poslušajte riječi ohrabrenja koje sam vam ukratko napisao!"},{"book":"Hebrejima","chapter":"13","verse":"23","text":"Znajte da je brat Timotej izišao iz zatvora. Ako ubrzo dođe, posjetit ću vas skupa s njime."},{"book":"Hebrejima","chapter":"13","verse":"24","text":"Pozdravite sve starješine i sve svete. Pozdravljaju vas braća iz Italije."},{"book":"Hebrejima","chapter":"13","verse":"25","text":"Neka Božja milost bude sa svima vama. Amen."}]}