{"data":[{"book":"הבשורה על-פי יוחנן","chapter":"7","verse":"1","text":"לאחר מכן חזר ישוע לגליל ועבר מכפר לכפר. הוא לא רצה לשוב ליהודה, כי מנהיגי היהודים שם רצו להרגו."},{"book":"הבשורה על-פי יוחנן","chapter":"7","verse":"2","text":"בהתקרב חג הסוכות"},{"book":"הבשורה על-פי יוחנן","chapter":"7","verse":"3","text":"האיצו בו אחיו לעלות לירושלים לרגל החג. ”לך ליהודה, כדי שגם תלמידיך יראו את הנסים שאתה מחולל“, לעגו לו."},{"book":"הבשורה על-פי יוחנן","chapter":"7","verse":"4","text":"”איך אתה רוצה להתפרסם בעודך מסתתר כאן? אם אתה מחולל ניסים ונפלאות, גלה את עצמך לעולם.“"},{"book":"הבשורה על-פי יוחנן","chapter":"7","verse":"5","text":"גם אחיו לא האמינו בו."},{"book":"הבשורה על-פי יוחנן","chapter":"7","verse":"6","text":"”עדיין לא הגיע הזמן שאלך, אולם אתם יכולים ללכת בכל זמן שתרצו“, השיב ישוע."},{"book":"הבשורה על-פי יוחנן","chapter":"7","verse":"7","text":"”כי העולם אינו יכול לשנוא אתכם, אבל הוא שונא אותי, משום שאני מוכיח אותו במעשיו המושחתים."},{"book":"הבשורה על-פי יוחנן","chapter":"7","verse":"8","text":"לכו אתם לחוג את החג בירושלים. איני הולך עתה, כי טרם הגיע זמני.“"},{"book":"הבשורה על-פי יוחנן","chapter":"7","verse":"9","text":"וישוע נשאר בגליל."},{"book":"הבשורה על-פי יוחנן","chapter":"7","verse":"10","text":"אולם לאחר שהלכו אחיו הלך גם ישוע לירושלים, אם כי בסתר, כדי שלא יכירו אותו."},{"book":"הבשורה על-פי יוחנן","chapter":"7","verse":"11","text":"בינתיים חיפשוהו המנהיגים בין החוגגים וחקרו: ”היכן הוא?“"},{"book":"הבשורה על-פי יוחנן","chapter":"7","verse":"12","text":"דעת הקהל הייתה חלוקה עליו; אחדים אמרו: ”הוא אדם נפלא!“ ואילו אחרים טענו: ”הוא רמאי!“"},{"book":"הבשורה על-פי יוחנן","chapter":"7","verse":"13","text":"אך איש לא העז להשמיע את דעתו עליו ברבים, מפחד מנהיגי היהודים."},{"book":"הבשורה על-פי יוחנן","chapter":"7","verse":"14","text":"בעיצומו של החג הלך ישוע לבית־המקדש ולימד את העם."},{"book":"הבשורה על-פי יוחנן","chapter":"7","verse":"15","text":"”כיצד הוא יודע כל־כך הרבה?“ תמהו היהודים. ”הרי הוא לא למד אף פעם בבית מדרש!“"},{"book":"הבשורה על-פי יוחנן","chapter":"7","verse":"16","text":"”איני מלמד אתכם את תורתי, כי אם את תורת האלוהים אשר שלחני“, השיב ישוע."},{"book":"הבשורה על-פי יוחנן","chapter":"7","verse":"17","text":"”מי שרוצה לעשות את רצון האלוהים יודע אם אני מדבר בשם אלוהים או בשם עצמי."},{"book":"הבשורה על-פי יוחנן","chapter":"7","verse":"18","text":"מי שמשמיע את דעתו האישית מצפה לשבחים ותהילה, אולם מי שרוצה בכבוד שולחו הוא אדם ישר ונאמן."},{"book":"הבשורה על-פי יוחנן","chapter":"7","verse":"19","text":"משה נתן לכם את התורה אבל איש מביניכם אינו מקיים את התורה. מדוע אתם רוצים להרוג אותי על הפרת התורה?“"},{"book":"הבשורה על-פי יוחנן","chapter":"7","verse":"20","text":"”היצאת מדעתך“, קרא הקהל. ”מי רוצה להרוג אותך?“"},{"book":"הבשורה על-פי יוחנן","chapter":"7","verse":"21","text":"”אני עשיתי נס אחד בשבת וכולכם התפלאתם והשתוממתם על כך“, אמר ישוע."},{"book":"הבשורה על-פי יוחנן","chapter":"7","verse":"22","text":"”אבל גם אתם עובדים בשבת! הרי אתם עושים ברית־מילה לפי מצוות משה, מצוה שניתנה לנו למעשה מהאבות וקדמה לתורת משה, גם בשבת."},{"book":"הבשורה על-פי יוחנן","chapter":"7","verse":"23","text":"אם אתם מתירים קיום ברית־מילה בשבת, כדי לא להפר את התורה, מדוע אתם מתרגזים על שריפאתי מישהו בשבת?"},{"book":"הבשורה על-פי יוחנן","chapter":"7","verse":"24","text":"אל תשפטו רק לפי מה שאתם רואים בעיניכם, אלא בחנו ושפטו בצדק!“"},{"book":"הבשורה על-פי יוחנן","chapter":"7","verse":"25","text":"אחדים מתושבי ירושלים שאלו: ”האם אין זה האיש שהם רוצים להרוג?"},{"book":"הבשורה על-פי יוחנן","chapter":"7","verse":"26","text":"הנה הוא מדבר בציבור ואיש אינו פוגע בו. אולי מנהיגינו הגיעו למסקנה שהוא באמת המשיח!"},{"book":"הבשורה על-פי יוחנן","chapter":"7","verse":"27","text":"אולם כיצד ייתכן הדבר? הרי אנחנו יודעים מאין בא, ואילו המשיח אמור לבוא מאי־שם, ממקום בלתי ידוע.“"},{"book":"הבשורה על-פי יוחנן","chapter":"7","verse":"28","text":"”ודאי שיודעים אתם מי אני ומאין באתי,“ קרא ישוע בקול בבית־המקדש, ”אבל דעו לכם שלא באתי אליכם על דעת עצמי, אלא נשלחתי על־ידי האלוהים שאותו אינכם מכירים."},{"book":"הבשורה על-פי יוחנן","chapter":"7","verse":"29","text":"אולם אני מכיר אותו, כי אני בא ממנו והוא שלח אותי.“"},{"book":"הבשורה על-פי יוחנן","chapter":"7","verse":"30","text":"ההמון רצה לתפוס אותו, אך איש לא הרים עליו אצבע, כי טרם הגיע זמנו."},{"book":"הבשורה על-פי יוחנן","chapter":"7","verse":"31","text":"אנשים רבים מן העם האמינו בישוע, ואמרו: ”לאילו ניסים מצפים אתם מהמשיח שאדם זה לא חולל?“"},{"book":"הבשורה על-פי יוחנן","chapter":"7","verse":"32","text":"כאשר נוכחו הפרושים כי העם נוטה להאמין בישוע, הם שלחו יחד עם ראשי הכוהנים סוכנים לתפוס אותו."},{"book":"הבשורה על-פי יוחנן","chapter":"7","verse":"33","text":"אולם ישוע אמר להם: ”אני אהיה אתכם עוד זמן־מה, ואחר כך אחזור לשולחי."},{"book":"הבשורה על-פי יוחנן","chapter":"7","verse":"34","text":"תחפשו אותי ולא תמצאוני, כי לא תוכלו לבוא אל המקום שאהיה בו.“"},{"book":"הבשורה על-פי יוחנן","chapter":"7","verse":"35","text":"היהודים נבוכו מדבריו. ”לאן הוא עומד ללכת?“ תמהו. ”אולי בכוונתו לעזוב את הארץ וללכת ללמד את היהודים בתפוצות או אף את הגויים!"},{"book":"הבשורה על-פי יוחנן","chapter":"7","verse":"36","text":"למה התכוון כשאמר כי נחפש אותו ולא נוכל למצוא אותו, ואף לא נוכל לבוא למקום הימצאו?“"},{"book":"הבשורה על-פי יוחנן","chapter":"7","verse":"37","text":"ביום האחרון והגדול של החג עמד ישוע וקרא בקול: ”כל הצמא שיבוא אלי וישתה!"},{"book":"הבשורה על-פי יוחנן","chapter":"7","verse":"38","text":"כי כמו שכתוב, המאמין בי, יזרמו מקרבו נהרות מים חיים.“"},{"book":"הבשורה על-פי יוחנן","chapter":"7","verse":"39","text":"ישוע התכוון לרוח הקודש שהמאמינים בשמו היו עתידים לקבל. עד לאותו זמן לא ניתן רוח הקודש, כי ישוע עדיין לא נתפאר ולא חזר לשמים."},{"book":"הבשורה על-פי יוחנן","chapter":"7","verse":"40","text":"אנשים רבים בהמון קראו לאחר ששמעו את דבריו: ”הוא באמת הנביא!“"},{"book":"הבשורה על-פי יוחנן","chapter":"7","verse":"41","text":"אחרים קראו: ”זהו המשיח!“ היו שלגלגו: ”האם המשיח יבוא מהגליל?"},{"book":"הבשורה על-פי יוחנן","chapter":"7","verse":"42","text":"הלא כתוב כי המשיח יהיה מזרע דוד וכי יבוא מבית לחם, עיר דוד.“"},{"book":"הבשורה על-פי יוחנן","chapter":"7","verse":"43","text":"דעת הקהל עליו הייתה חלוקה."},{"book":"הבשורה על-פי יוחנן","chapter":"7","verse":"44","text":"אחדים מהם רצו לתפסו, אך איש לא שלח בו יד."},{"book":"הבשורה על-פי יוחנן","chapter":"7","verse":"45","text":"אנשי החוק שנשלחו לאסרו חזרו אל שולחיהם בידיים ריקות. ”היכן הוא? מדוע לא הבאתם אותו?“ שאלו הפרושים וראשי הכוהנים."},{"book":"הבשורה על-פי יוחנן","chapter":"7","verse":"46","text":"”הוא דיבר דברים נפלאים כל־כך; מעולם לא שמענו דברים כאלה!“ השיבו."},{"book":"הבשורה על-פי יוחנן","chapter":"7","verse":"47","text":"”גם אתם הלכתם שולל?“ כעסו הפרושים."},{"book":"הבשורה על-פי יוחנן","chapter":"7","verse":"48","text":"”האם ראיתם מישהו בינינו, המנהיגים או הפרושים, אשר מאמין כי הוא המשיח?"},{"book":"הבשורה על-פי יוחנן","chapter":"7","verse":"49","text":"רק ההמון מקרב העם הזה מאמין בו, כי הם אינם יודעים את התורה. ארורים הם!“"},{"book":"הבשורה על-פי יוחנן","chapter":"7","verse":"50","text":"נקדימון היה ביניהם; הוא זה שבא אל ישוע בלילה, וכששמע את דברי הפרושים אמר:"},{"book":"הבשורה על-פי יוחנן","chapter":"7","verse":"51","text":"”האם תורתנו מתירה לנו לשפוט אדם לפני ששמענו מה בפיו וידענו מה שהוא עושה?“"},{"book":"הבשורה על-פי יוחנן","chapter":"7","verse":"52","text":"”גם אתה מהגליל?“ שאלו בלעג. ”דרוש בכתובים וראה שאף נביא אינו בא מהגליל!“"},{"book":"הבשורה על-פי יוחנן","chapter":"7","verse":"53","text":"בזאת הם נפרדו והלכו איש לביתו."}]}