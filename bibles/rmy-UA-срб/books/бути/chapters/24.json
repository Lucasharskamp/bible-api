{"data":[{"book":"Бути","chapter":"24","verse":"1","text":"Проджиля панч дивэ, и англуно рашай Анания койсавэ пхурэдэрэнца тай манушэґа пав лавэ Тертулло, саво розлэласпэ дэ римско упхэнима, авиля дэ Кесария, соб тэ дошарэ Павло англа барэдэрэ."},{"book":"Бути","chapter":"24","verse":"2","text":"Кала Павло андэ, Тертулло ачиля тэ дошарэ лэ."},{"book":"Бути","chapter":"24","verse":"3","text":"— Пативало Феликсо! Наис тути пала пачя, сави ту дэх амэнди и пала кода, со тердан важ амарэн манушэн пэхкиря баря годяґа."},{"book":"Бути","chapter":"24","verse":"4","text":"Соб бут тэ на зарицарах тут, мэ мангав тэ дэх амэнди набут вряма и тэ вышунэх амэн пав тирэ мищима."},{"book":"Бути","chapter":"24","verse":"5","text":"Амэ бинах кадэлэ мануш бидаґа дэ амари пачя. Вов подваздэл иудеен пав всавири люмля тай исин пхурэдэр дэ назариенгоро стидэмо."},{"book":"Бути","chapter":"24","verse":"6-7","text":"Вов камля тэ маґрисарэ храмо, нэ амэ схутилдэ лэ.24.6-7 Дэ койсавэ пуранэ греческа манускрипты исин инте кацавэ лава: «И камле тэ сундисарэ пав амарэ Упхэнима. Нэ пханглякоро пхурэдэр Лисии зораґа залиля лэ амэндар и прыпхэнда кодэлэнди, ко дошарэн лэ, тэ джян тутэ»."},{"book":"Бути","chapter":"24","verse":"8","text":"Кала ту допхучеґа лэ, ту еджино уджянэґа пала вса, дэ со амэ лэ дошарах."},{"book":"Бути","chapter":"24","verse":"9","text":"Иудея ж подрицардэ лэ тай пхэндэ, со лэхкэрэ лава исин чячимо."},{"book":"Бути","chapter":"24","verse":"10","text":"Барэдэр сикавда Павлости, соб вов тэ пхэнэл. И Павло пхэнда:"},{"book":"Бути","chapter":"24","verse":"11","text":"Тути напхаро авэла тэ уджянэ, со пашэ дэшудуй дивэ павпалэ мэ авилём тэ тэлё дэ Ерусалимо."},{"book":"Бути","chapter":"24","verse":"12","text":"Кодэла, савэ дошарэн ман, на дыкхле, соб мэ хаваспэ каґась дэ храмо чи подваздавас манушэн дэ синагоги чи дэ форо."},{"book":"Бути","chapter":"24","verse":"13","text":"Лэндэ на выджяла тэ допхэнэ кода, пала со вонэ дошарэн ман."},{"book":"Бути","chapter":"24","verse":"14","text":"Мэ прыджянав, со джяв чячюнэ Дромэґа, саво вонэ акхарэн хохавимаґа. Мэ тэлював Дэвлэсти амарэ дадэнгоро и патяв всавэрэсти, со искриисардо дэ Упхэнима тай дэ Англунарен."},{"book":"Бути","chapter":"24","verse":"15","text":"Мандэ кади ж исин надия пэ Дэвлэ, сар и кадэлэ манушэндэ. Надия пэ кода, со отджювдёна мулэндар сар патякунэ, кади ж напатякунэ."},{"book":"Бути","chapter":"24","verse":"16","text":"Колэсти прытховав всавири зор, соб муро їло всавири вряма тэ авэл жужо англа Дэвлэ и англа манушэн."},{"book":"Бути","chapter":"24","verse":"17","text":"Набут бэршэн мэ на слём дэ Ерусалимо, ай тунчи авилём пордэ, соб тэ пэрэдэ мурэ народости даро важ чёрорэн и тэ анэ жэртвы."},{"book":"Бути","chapter":"24","verse":"18","text":"Вонэ аракхле ман дэ храмо, кала мэ жужараваспэ. Нэ котэ на сля нисави гроза манушэн тай нисаво гвалто."},{"book":"Бути","chapter":"24","verse":"19","text":"Тунчи авиле койсавэ иудея Цыкня Азиятар. Акэ лэнди трэбуни сля тэ авэ катэ, соб тэ дошарэ ман, кала лэндэ сось исин пэ ман."},{"book":"Бути","chapter":"24","verse":"20","text":"Чи мэк кодэла, ко исин катэ, пхэнэна, сави дош вонэ аракхле дэ ман, кала ман допхучелас Синедрионо."},{"book":"Бути","chapter":"24","verse":"21","text":"Чи мэ дошало дэ кодэлэ, со типисилём: «Ман сундисарэн пала кода, со мэ патяв дэ отджюндивимо мулэндар»?"},{"book":"Бути","chapter":"24","verse":"22","text":"Феликсо, саво мишто джянэлас пала Дром, оттховда кадэва рындо."},{"book":"Бути","chapter":"24","verse":"23","text":"Вов прыпхэнда шэлякэрэ пхурэдэрэсти, соб халавдэ тэ дыкхэн пала Павло, нэ и тэ дэн лэсти набут воля и тэ на запхэнэн лэхкэрэ амалэнди тэ лашарэ лэхкэрэ рындуря."},{"book":"Бути","chapter":"24","verse":"24","text":"Проджиля набут дивэ, тай Феликсо авиля пэхкиря ромняґа, сави сля иудеянка пав лавэ Друзилла, и бичалда пала Павло, соб тэ пошунэ пала лэхкоро патявимо дэ Исусо Христо."},{"book":"Бути","chapter":"24","verse":"25","text":"Кала Павло ачиля тэ дэдумэ пала джювимо пав чячима, пала кода, со трэбуни мишто тэ дыкхэ пала пэ и пала сындо, саво авэла, Феликсо пэрэдаравдапэ тай пхэнда:"},{"book":"Бути","chapter":"24","verse":"26","text":"Лэстэ кади ж сля надия, со Павло дэла лэсти ловэ. Колэсти бут вов молы прыпхэнэлас тэ анэ Павло тай дэдумэлас лэґа."},{"book":"Бути","chapter":"24","verse":"27","text":"Проджиля дуй бэрша, тай пэ Феликсохкоро тхан ачиля Порции Фесто. Нэ Феликсо ачявда Павло дэ барунэ, соб тэ терэ мишто иудеенди."}]}