{"data":[{"book":"Ufunuo","chapter":"3","verse":"1","text":"“Kwa malaika wa kanisa lililoko Sardi andika:"},{"book":"Ufunuo","chapter":"3","verse":"2","text":"Amka! Nawe uyaimarishe yale yaliyosalia na yaliyo karibu kufa, kwa maana sikuona kwamba kazi zako zimekamilika machoni pa Mungu wangu."},{"book":"Ufunuo","chapter":"3","verse":"3","text":"Kumbuka basi yale uliyoyapokea na kuyasikia, yatii na ukatubu. Lakini usipoamka, nitakuja kama mwizi wala hutajua saa nitakayokuja kwako."},{"book":"Ufunuo","chapter":"3","verse":"4","text":"“Lakini bado una watu wachache katika Sardi ambao hawajayachafua mavazi yao. Wao wataenda pamoja nami, wakiwa wamevaa mavazi meupe, kwa maana wanastahili."},{"book":"Ufunuo","chapter":"3","verse":"5","text":"Yeye ashindaye atavikwa vazi jeupe kama wao. Sitafuta jina lake kutoka kitabu cha uzima, bali nitalikiri jina lake mbele za Baba yangu na mbele za malaika wake."},{"book":"Ufunuo","chapter":"3","verse":"6","text":"Yeye aliye na sikio na asikie yale ambayo Roho ayaambia makanisa."},{"book":"Ufunuo","chapter":"3","verse":"7","text":"“Kwa malaika wa kanisa lililoko Filadelfia andika:"},{"book":"Ufunuo","chapter":"3","verse":"8","text":"Nayajua matendo yako. Tazama, nimeweka mbele yako mlango uliofunguliwa, wala hakuna awezaye kuufunga. Ninajua kwamba una nguvu kidogo lakini umelishika neno langu wala hukulikana Jina langu."},{"book":"Ufunuo","chapter":"3","verse":"9","text":"Nitawafanya wale wa sinagogi la Shetani, wale ambao husema kuwa ni Wayahudi lakini sio, bali ni waongo, nitawafanya waje wapige magoti miguuni pako, na wakiri ya kwamba nimekupenda."},{"book":"Ufunuo","chapter":"3","verse":"10","text":"Kwa kuwa umeshika amri yangu ya kuvumilia katika saburi, nitakulinda katika saa ya kujaribiwa inayokuja ulimwenguni pote, ili kuwajaribu wote wakaao duniani."},{"book":"Ufunuo","chapter":"3","verse":"11","text":"“Ninakuja upesi. Shika sana ulicho nacho, ili mtu asije akaichukua taji yako."},{"book":"Ufunuo","chapter":"3","verse":"12","text":"Yeye ashindaye nitamfanya kuwa nguzo katika hekalu la Mungu wangu, wala hatatoka humo kamwe. Nitaandika juu yake Jina la Mungu wangu na jina la mji mkubwa wa Mungu wangu, Yerusalemu mpya, ambao unashuka kutoka mbinguni kwa Mungu wangu. Nami pia nitaandika juu yake Jina langu jipya."},{"book":"Ufunuo","chapter":"3","verse":"13","text":"Yeye aliye na sikio na asikie yale ambayo Roho ayaambia makanisa."},{"book":"Ufunuo","chapter":"3","verse":"14","text":"“Kwa malaika wa kanisa lililoko Laodikia andika:"},{"book":"Ufunuo","chapter":"3","verse":"15","text":"Nayajua matendo yako, ya kwamba wewe si baridi wala si moto. Afadhali ungelikuwa moja au lingine."},{"book":"Ufunuo","chapter":"3","verse":"16","text":"Hivyo kwa kuwa u vuguvugu, si baridi wala moto, nitakutapika utoke kinywani mwangu."},{"book":"Ufunuo","chapter":"3","verse":"17","text":"Kwa maana unasema: ‘Mimi ni tajiri, nimejilimbikizia mali, wala sihitaji kitu chochote.’ Lakini hutambui ya kwamba wewe ni mnyonge, wa kuhurumiwa, maskini, kipofu, tena uliye uchi."},{"book":"Ufunuo","chapter":"3","verse":"18","text":"Nakushauri ununue kutoka kwangu dhahabu iliyosafishwa kwa moto, ili upate kuwa tajiri, na mavazi meupe ili uyavae upate kuficha aibu ya uchi wako, na mafuta ya kupaka macho yako ili upate kuona."},{"book":"Ufunuo","chapter":"3","verse":"19","text":"“Wale niwapendao, ninawakemea na kuwaadibisha. Hivyo uwe na bidii ukatubu."},{"book":"Ufunuo","chapter":"3","verse":"20","text":"Tazama! Nasimama mlangoni nabisha. Kama mtu yeyote akisikia sauti yangu na kufungua mlango, nitaingia ndani na kula pamoja naye, naye pamoja nami."},{"book":"Ufunuo","chapter":"3","verse":"21","text":"“Yeye ashindaye nitampa haki ya kuketi pamoja nami kwenye kiti changu cha enzi, kama vile mimi nilivyoshinda na nikaketi pamoja na Baba yangu kwenye kiti chake cha enzi."},{"book":"Ufunuo","chapter":"3","verse":"22","text":"Yeye aliye na sikio na asikie yale ambayo Roho ayaambia makanisa.”"}]}