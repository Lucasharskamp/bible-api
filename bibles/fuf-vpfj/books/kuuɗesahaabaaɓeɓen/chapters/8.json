{"data":[{"book":"KUUƊE SAHAABAAƁE ƁEN","chapter":"8","verse":"1","text":"Tawi Saawulu no wonani fii mayde Astefaana nden."},{"book":"KUUƊE SAHAABAAƁE ƁEN","chapter":"8","verse":"2","text":"Onsay yimɓe ɓe dewal ɓen surri Astefaana, ɓe fesi mo kadi fota."},{"book":"KUUƊE SAHAABAAƁE ƁEN","chapter":"8","verse":"3","text":"Tawi Saawulu kaɲun ko lancaynooɗo *moftal gomɗinɓe ɓen, ko fii himo naataynoo e cuuɗi fii wippitugol gomɗinɓe ɓen, worɓe e rewɓe, o feroo ka kaso."},{"book":"KUUƊE SAHAABAAƁE ƁEN","chapter":"8","verse":"4","text":"Ko ɓen saakitanooɓe yahaynoo nokkeeli fow waajoo fii Kibaaru Moƴƴo on."},{"book":"KUUƊE SAHAABAAƁE ƁEN","chapter":"8","verse":"5","text":"Filiipu kadi yahi e saare jeyaande e diiwal *Samariiya, o waajii ɗon fii *Almasiihu on."},{"book":"KUUƊE SAHAABAAƁE ƁEN","chapter":"8","verse":"6","text":"Ɓay jamaa on nanii ko Filiipu yewtata kon, ɓe yi'ii kadi maandeeji ɗi o woni waɗude ɗin, ɓe haɓɓitii e konguɗi ɗi o woni yewtude ɗin."},{"book":"KUUƊE SAHAABAAƁE ƁEN","chapter":"8","verse":"7","text":"Sabu tawde jinnaaji no yaltaynoo e yimɓe ɗuuɗuɓe ɓe ɗi wonnoo e mun, e hoore hiɗi haaca ko tiiɗi, awa kadi maaya-ɓanduuɓe buy e boofooɓe sellinaama."},{"book":"KUUƊE SAHAABAAƁE ƁEN","chapter":"8","verse":"8","text":"Onsay welo-welo moolanaango waɗi e nden saare."},{"book":"KUUƊE SAHAABAAƁE ƁEN","chapter":"8","verse":"9","text":"Kono tawi ado ɗun, gorko wi'eteeɗo Sim'uunu no e nden saare, waɗaynooɗo mbilankaaku ŋalɗina jamaa Samariiya on, waɗitiiɗo ko tedduɗo."},{"book":"KUUƊE SAHAABAAƁE ƁEN","chapter":"8","verse":"10","text":"Hari ɓe fow, gila e tosooko on haa e ɓurɗo mawnude on, hiɓe haɓɓii e makko, hiɓe wi'a: «Oo ko bawgal Alla wi'eteengal Mawngal ngal!»"},{"book":"KUUƊE SAHAABAAƁE ƁEN","chapter":"8","verse":"11","text":"Tawi hiɓe haɓɓinoo e makko sabu tawde gila neeɓii himo ŋalɗiniraynoo ɓe mbilankaakuuji makko."},{"book":"KUUƊE SAHAABAAƁE ƁEN","chapter":"8","verse":"12","text":"Kono ɓay ɓe hoolike Filiipu on feɲɲinanɗo ɓe innde Iisaa Almasiihu on e Kibaaru Moƴƴo fii *laamu Alla ngun, onsay worɓe e rewɓe *lootaa maande kisiyee."},{"book":"KUUƊE SAHAABAAƁE ƁEN","chapter":"8","verse":"13","text":"Sim'uunu kadi gomɗini. Ɓay o lootaama maande kisiyee, tawi o seedataa e Filiipu. O watti yi'ude maandeeji mawɗi e kaawakeeji moƴƴi ka waɗata, o ŋalɗi fii ɗun."},{"book":"KUUƊE SAHAABAAƁE ƁEN","chapter":"8","verse":"14","text":"Nde ɓee sahaabaaɓe wonɓe Yerusalaam nanirnoo wonde hoɗuɓe Samariiya ɓen jaɓii daaluyee Alla on, ɓe imminani ɓe Petruusu e Yuuhanna."},{"book":"KUUƊE SAHAABAAƁE ƁEN","chapter":"8","verse":"15","text":"Ɓen ari ka maɓɓe, ɓe toranii ɓe fii yo ɓe heɓu *Ruuhu Seniiɗo on."},{"book":"KUUƊE SAHAABAAƁE ƁEN","chapter":"8","verse":"16","text":"Ko fii hari Ruuhu Allaahu on jippaaki e hoore hay gooto e maɓɓe taho, hari ko maande kisiyee tun ɓe lootaa e innde Iisaa Joomi on."},{"book":"KUUƊE SAHAABAAƁE ƁEN","chapter":"8","verse":"17","text":"Onsay Petruusu e Yuuhanna *fawi juuɗe mun ɗen e hoore maɓɓe, ɓen heɓi Ruuhu Seniiɗo on."},{"book":"KUUƊE SAHAABAAƁE ƁEN","chapter":"8","verse":"18","text":"Ɓay Sim'uunu ndaarii tawii ko nde sahaabaaɓe ɓen fawunoo juuɗe mun ɗen e hoore maɓɓe si ɓe okkaa Ruuhu Allaahu on, onsay o addani ɓe mbuuɗi, o wi'i ɓe:"},{"book":"KUUƊE SAHAABAAƁE ƁEN","chapter":"8","verse":"19","text":"«Yeɗee lan min kadi ngal bawgal, fii yo tawu kala mo mi fawi juuɗe an ɗen e hoore mun heɓay Ruuhu Seniiɗo on!»"},{"book":"KUUƊE SAHAABAAƁE ƁEN","chapter":"8","verse":"20","text":"Kono Petruusu wi'i mo: «Yo kaalisiiji maa ɗin halkodu e maa, ɓay hiɗa sikka dokkal Alla ngal ko kaalisi heɓorta!"},{"book":"KUUƊE SAHAABAAƁE ƁEN","chapter":"8","verse":"21","text":"Ko fii a alaa geɓal, a alaa ndondi e nder ɗun, ɓay ɓernde maa nden laaɓaa yeeso Alla."},{"book":"KUUƊE SAHAABAAƁE ƁEN","chapter":"8","verse":"22","text":"Tuubu fii ɗii miijooji bonɗi wonɗi ka ɓernde maa, toroɗaa Joomiraaɗo on no ɗi yaaforee si no gasa."},{"book":"KUUƊE SAHAABAAƁE ƁEN","chapter":"8","verse":"23","text":"Ko fii mi yi'ii hiɗa tumbii e nder hahhannde, hiɗa humondiri e angal peewal.»"},{"book":"KUUƊE SAHAABAAƁE ƁEN","chapter":"8","verse":"24","text":"Onsay Sim'uunu jaabii, wi'i: «Onon tigi toranee lan Joomiraaɗo on fii kon ko wi'uɗon wota hewtan.»"},{"book":"KUUƊE SAHAABAAƁE ƁEN","chapter":"8","verse":"25","text":"Ɓay ɓen ɗiɗo ɓe sahaabaaɓe ɓen imminnoo gaynii feɲɲinde daaluyee Joomiraaɗo on e seeditanagol mo, ɓe yiltitii Yerusalaam. E nder yiltitagol maɓɓe ton, ɓe waajii fii Kibaaru Moƴƴo on e nder koɗooli Samariyankeeɓe ɗuuɗuɗi."},{"book":"KUUƊE SAHAABAAƁE ƁEN","chapter":"8","verse":"26","text":"Malaa'ikaajo Joomiraaɗo on feeɲani Filiipu, wi'i mo: «Immo jokkaa laawol iwungol Yerusalaam yaari Gaaza, ɗun ko ngol ka sengo ley, yaarungol ngol ka wulaa.»"},{"book":"KUUƊE SAHAABAAƁE ƁEN","chapter":"8","verse":"27","text":"Onsay o immii o yahi, o haccii gorko *nuunaaɗo mo Ecopii toowa ndarndeejo e nder laamateeri ndi debbo wi'eteeɗo Kandaas laamii e mun Ecopii. Tawi ko on gorko halfinaa ngaluuji on debbo fow, tawi on no arnoo Yerusalaam fii rewugol Alla."},{"book":"KUUƊE SAHAABAAƁE ƁEN","chapter":"8","verse":"28","text":"Ko on yiltitotoo Ecopii, tawi himo jooɗii e hoore *giri-giriwal makko ngal pucci pooɗata, himo jangora deftere annabi Isaaya nden."},{"book":"KUUƊE SAHAABAAƁE ƁEN","chapter":"8","verse":"29","text":"Onsay Ruuhu Allaahu on yamiri Filiipu, wi'i: «Wuggo, hewtitoɗaa oo mo giri-giriwal.»"},{"book":"KUUƊE SAHAABAAƁE ƁEN","chapter":"8","verse":"30","text":"Onsay Filiipu dogi. Ɓay o ɓadike on mo Ecopii, o nani on no janga deftere annabi Isaaya nden. O landii mo, o wi'i: «Hara hiɗa faamude koo ko wonɗaa jangude?»"},{"book":"KUUƊE SAHAABAAƁE ƁEN","chapter":"8","verse":"31","text":"On gorko jaabii, wi'i: «Ko honno mi faamirta si goɗɗo sifanaaki lan?» Onsay o noddi Filiipu yo o ƴawu, o jooɗoo takko makko."},{"book":"KUUƊE SAHAABAAƁE ƁEN","chapter":"8","verse":"32","text":"Tawi ko oo aaya ɗoo o wonnoo jangude:"},{"book":"KUUƊE SAHAABAAƁE ƁEN","chapter":"8","verse":"33","text":"E nder ko o hayfinaa kon, ɓe fanni mo goonga."},{"book":"KUUƊE SAHAABAAƁE ƁEN","chapter":"8","verse":"34","text":"Ɓay kanko nuunaaɗo on o gaynii jangude ɗun, onsay o wi'i Filiipu: «Mi torike ma, andinan ko hombo oo annabaajo wowli fii mun, si ko kanko tigi maa si ko goɗɗo goo?»"},{"book":"KUUƊE SAHAABAAƁE ƁEN","chapter":"8","verse":"35","text":"Onsay Filiipu ƴetti haala kan, o fuɗɗorani mo on aaya mo o jangi, o feɲɲinani mo Kibaaru Moƴƴo Iisaa on."},{"book":"KUUƊE SAHAABAAƁE ƁEN","chapter":"8","verse":"36-37","text":"E nder yaadu maɓɓe ndun, ɓe yi'oyi ka ndiyan woni. Onsay nuunaaɗo on wi'i: «E hino ndiyan, ko honɗun haɗatammi *looteede maande kisiyee?»"},{"book":"KUUƊE SAHAABAAƁE ƁEN","chapter":"8","verse":"38","text":"Onsay on nuunaaɗo yamiri yo giri-giriwal ngal darne, o ukkodi e Filiipu ka ndiyan, on looti mo ɗon maande kisiyee."},{"book":"KUUƊE SAHAABAAƁE ƁEN","chapter":"8","verse":"39","text":"Ɓay ɓe ƴawii ka ndiyan, Ruuhu Joomiraaɗo on jilii Filiipu, nuunaaɗo on yiitaali mo hande kadi. O jokkiti laawol makko e hoore himo weltii."},{"book":"KUUƊE SAHAABAAƁE ƁEN","chapter":"8","verse":"40","text":"Filiipu kaɲun taw tun no Asduuda. Gila ɗon o waajii fii Kibaaru Moƴƴo on e ca'e ɗe o rewi e mun ɗen fow haa o hewti Seezariiya."}]}