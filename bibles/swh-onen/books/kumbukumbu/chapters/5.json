{"data":[{"book":"Kumbukumbu","chapter":"5","verse":"1","text":"Mose akawaita Israeli wote, akawaambia:"},{"book":"Kumbukumbu","chapter":"5","verse":"2","text":"Bwana Mungu wetu alifanya Agano nasi katika mlima wa Horebu."},{"book":"Kumbukumbu","chapter":"5","verse":"3","text":"Si kwamba Bwana alifanya Agano na baba zetu, bali alifanya nasi, nasi sote ambao tuko hai hapa leo."},{"book":"Kumbukumbu","chapter":"5","verse":"4","text":"Bwana alisema nanyi uso kwa uso kutoka moto juu ya mlima."},{"book":"Kumbukumbu","chapter":"5","verse":"5","text":"(Wakati huo nilisimama kati ya Bwana na ninyi kuwatangazia neno la Bwana, kwa sababu mliogopa ule moto, nanyi hamkupanda mlimani.) Naye Mungu alisema:"},{"book":"Kumbukumbu","chapter":"5","verse":"6","text":"“Mimi ndimi Bwana Mungu wako, niliyekutoa katika nchi ya Misri, kutoka nchi ya utumwa."},{"book":"Kumbukumbu","chapter":"5","verse":"7","text":"Usiwe na miungu mingine ila mimi."},{"book":"Kumbukumbu","chapter":"5","verse":"8","text":"Usijitengenezee sanamu katika umbo la kitu chochote kilicho juu mbinguni au duniani chini au ndani ya maji."},{"book":"Kumbukumbu","chapter":"5","verse":"9","text":"Usivisujudie wala kuviabudu; kwa kuwa Mimi, Bwana Mungu wako, ni Mungu mwenye wivu, ninayewaadhibu watoto kwa ajili ya dhambi za baba zao hadi kizazi cha tatu na cha nne cha wanichukiao,"},{"book":"Kumbukumbu","chapter":"5","verse":"10","text":"lakini ninaonyesha upendo kwa maelfu ya vizazi vya wale wanipendao na kuzishika amri zangu."},{"book":"Kumbukumbu","chapter":"5","verse":"11","text":"Usilitaje bure jina la Bwana Mungu wako, kwa kuwa Bwana hataacha kumhesabia hatia yeye alitajaye jina lake bure."},{"book":"Kumbukumbu","chapter":"5","verse":"12","text":"Adhimisha siku ya Sabato na kuiweka takatifu, kama Bwana Mungu wako alivyokuagiza."},{"book":"Kumbukumbu","chapter":"5","verse":"13","text":"Kwa siku sita utafanya kazi na kutenda shughuli zako zote."},{"book":"Kumbukumbu","chapter":"5","verse":"14","text":"Lakini siku ya Saba ni Sabato kwa Bwana, Mungu wako. Siku hiyo hutafanya kazi yoyote, wewe, wala mwanao au binti yako, wala mtumishi wa kiume au mtumishi wa kike, wala ngʼombe wako, punda wako au mnyama wako yeyote, wala mgeni aliyeko malangoni mwako, ili kwamba mtumishi wako wa kiume na wa kike wapate kupumzika kama wewe."},{"book":"Kumbukumbu","chapter":"5","verse":"15","text":"Kumbuka mlikuwa watumwa huko Misri, na Bwana Mungu wenu aliwatoa huko kwa mkono wenye nguvu na kwa mkono ulionyooshwa. Kwa hiyo Bwana Mungu wako amekuagiza kuiadhimisha siku ya Sabato."},{"book":"Kumbukumbu","chapter":"5","verse":"16","text":"Waheshimu baba yako na mama yako, kama Bwana Mungu wako alivyokuagiza, ili siku zako zipate kuwa nyingi na kufanikiwa katika nchi Bwana Mungu wako anayokupa."},{"book":"Kumbukumbu","chapter":"5","verse":"17","text":"Usiue."},{"book":"Kumbukumbu","chapter":"5","verse":"18","text":"Usizini."},{"book":"Kumbukumbu","chapter":"5","verse":"19","text":"Usiibe."},{"book":"Kumbukumbu","chapter":"5","verse":"20","text":"Usimshuhudie jirani yako uongo."},{"book":"Kumbukumbu","chapter":"5","verse":"21","text":"Usitamani mke wa jirani yako. Usitamani nyumba ya jirani yako au shamba lake, mtumishi wake wa kiume au wa kike, ngʼombe au punda wake, wala kitu chochote cha jirani yako.”"},{"book":"Kumbukumbu","chapter":"5","verse":"22","text":"Hizi ndizo amri alizozitangaza Bwana kwa sauti kubwa kwa kusanyiko lenu lote huko mlimani kutoka kwenye moto, wingu na giza nene, wala hakuongeza chochote zaidi. Kisha akaziandika juu ya vibao viwili vya mawe, naye akanipa mimi."},{"book":"Kumbukumbu","chapter":"5","verse":"23","text":"Mliposikia sauti kutoka kwenye giza, mlima ulipokuwa ukiwaka moto, viongozi wenu wote wa makabila yenu na wazee wenu walinijia mimi."},{"book":"Kumbukumbu","chapter":"5","verse":"24","text":"Nanyi mkasema, “Bwana Mungu wetu ametuonyesha utukufu na enzi yake, nasi tumesikia sauti yake kutoka kwenye moto. Leo tumeona kwamba mwanadamu anaweza kuishi hata kama Mungu akizungumza naye."},{"book":"Kumbukumbu","chapter":"5","verse":"25","text":"Lakini sasa, kwa nini tufe? Moto huu mkubwa utatuteketeza sisi na tutakufa kama tukiendelea kusikia sauti ya Bwana Mungu wetu zaidi."},{"book":"Kumbukumbu","chapter":"5","verse":"26","text":"Ni mtu yupi mwenye mwili ambaye amewahi kuisikia sauti ya Mungu aliye hai akizungumza kutoka kwenye moto, kama sisi tulivyoisikia, naye akaishi?"},{"book":"Kumbukumbu","chapter":"5","verse":"27","text":"Sogea karibu usikie yale yote asemayo Bwana Mungu wetu. Kisha utuambie chochote kile ambacho Bwana Mungu wetu anakuambia. Tutasikiliza na kutii.”"},{"book":"Kumbukumbu","chapter":"5","verse":"28","text":"Bwana aliwasikia wakati mlipozungumza nami, na Bwana akaniambia, “Nimesikia kile hawa watu walichokuambia. Kila kitu walichokisema ni kizuri."},{"book":"Kumbukumbu","chapter":"5","verse":"29","text":"Laiti kama mioyo yao ingekuwa na mwelekeo wa kuniogopa na kuzishika amri zangu zote daima, ili kwamba wafanikiwe wao pamoja na watoto wao milele!"},{"book":"Kumbukumbu","chapter":"5","verse":"30","text":"“Nenda uwaambie warudi kwenye mahema yao."},{"book":"Kumbukumbu","chapter":"5","verse":"31","text":"Lakini wewe baki hapa pamoja nami ili niweze kukupa maagizo yote, amri na sheria ambazo utawafundisha wazifuate katika nchi ninayokwenda kuwapa waimiliki.”"},{"book":"Kumbukumbu","chapter":"5","verse":"32","text":"Hivyo kuweni waangalifu kuyafanya yale Bwana Mungu wenu aliyowaagiza; msigeuke upande wa kuume wala wa kushoto."},{"book":"Kumbukumbu","chapter":"5","verse":"33","text":"Fuateni yale yote ambayo Bwana Mungu wenu aliwaagiza, ili mpate kuishi, kustawi na kuziongeza siku zenu katika nchi mtakayoimiliki."}]}