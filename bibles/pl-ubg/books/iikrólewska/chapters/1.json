{"data":[{"book":"II Królewska","chapter":"1","verse":"1","text":"Po śmierci Achaba Moab zbuntował się przeciw Izraelowi."},{"book":"II Królewska","chapter":"1","verse":"2","text":"A Achazjasz wypadł przez kratę swej górnej komnaty w Samarii i zachorował. Wyprawił więc posłańców, mówiąc im: Idźcie i zapytajcie Belzebuba, boga Ekronu, czy wyzdrowieję z tej choroby."},{"book":"II Królewska","chapter":"1","verse":"3","text":"Lecz Anioł PANA powiedział do Eliasza Tiszbity: Wstań, wyjdź naprzeciw posłańcom króla Samarii i powiedz im: Czyż nie ma Boga w Izraelu, że idziecie radzić się Belzebuba, boga Ekronu?"},{"book":"II Królewska","chapter":"1","verse":"4","text":"Dlatego tak mówi PAN: Z łoża, na które się położyłeś, już nie wstaniesz, ale na pewno umrzesz. I Eliasz odszedł."},{"book":"II Królewska","chapter":"1","verse":"5","text":"A gdy posłańcy wrócili do niego, zapytał ich: Czemu wróciliście?"},{"book":"II Królewska","chapter":"1","verse":"6","text":"Odpowiedzieli mu:"},{"book":"II Królewska","chapter":"1","verse":"7","text":"I zapytał ich: Jak wyglądał ten człowiek, który wyszedł wam naprzeciw i powiedział do was te słowa?"},{"book":"II Królewska","chapter":"1","verse":"8","text":"Odpowiedzieli mu: Był to owłosiony mężczyzna, przepasany skórzanym pasem na biodrach. I powiedział: To Eliasz Tiszbita."},{"book":"II Królewska","chapter":"1","verse":"9","text":"Posłał więc do niego pięćdziesiątnika wraz z jego pięćdziesięcioma. Ten podszedł do niego, a oto siedział na szczycie góry. Powiedział mu: Mężu Boży, król rozkazał, abyś zszedł."},{"book":"II Królewska","chapter":"1","verse":"10","text":"Eliasz zaś odpowiedział pięćdziesiątnikowi: Jeśli jestem mężem Bożym, niech ogień spadnie z nieba i pochłonie ciebie oraz twoich pięćdziesięciu. Wtedy spadł ogień z nieba i pochłonął go oraz jego pięćdziesięciu."},{"book":"II Królewska","chapter":"1","verse":"11","text":"Znowu posłał do niego drugiego pięćdziesiątnika wraz z jego pięćdziesięcioma. Ten powiedział do niego: Mężu Boży, tak mówi król: Zejdź natychmiast."},{"book":"II Królewska","chapter":"1","verse":"12","text":"A Eliasz odpowiedział mu: Jeśli jestem mężem Bożym, niech spadnie ogień z nieba i pochłonie ciebie oraz twoich pięćdziesięciu. Wtedy ogień Boży spadł z nieba i pochłonął go oraz jego pięćdziesięciu."},{"book":"II Królewska","chapter":"1","verse":"13","text":"Wtedy znowu posłał trzeciego pięćdziesiątnika wraz z jego pięćdziesięcioma. Poszedł więc trzeci pięćdziesiątnik, a gdy przybył, upadł na kolana przed Eliaszem i poprosił go pokornie: Mężu Boży, proszę, niech moje życie i życie twoich pięćdziesięciu sług będzie cenne w twoich oczach."},{"book":"II Królewska","chapter":"1","verse":"14","text":"Oto ogień spadł z nieba i pochłonął dwóch poprzednich pięćdziesiątników wraz z ich pięćdziesięcioma. Teraz więc niech moje życie będzie cenne w twoich oczach."},{"book":"II Królewska","chapter":"1","verse":"15","text":"Wtedy Anioł PANA powiedział do Eliasza: Zejdź z nim, nie bój się go. Wstał więc i zszedł z nim do króla."},{"book":"II Królewska","chapter":"1","verse":"16","text":"I powiedział mu: Tak mówi PAN: Ponieważ wysłałeś posłańców, aby radzić się Belzebuba, boga Ekronu, jakby nie było Boga w Izraelu, którego można pytać o jego słowo, z tego powodu z łoża, na którym się położyłeś, nie wstaniesz, ale na pewno umrzesz."},{"book":"II Królewska","chapter":"1","verse":"17","text":"Umarł więc zgodnie ze słowem PANA, które wypowiedział Eliasz. A ponieważ nie miał syna, królował w jego miejsce Joram – w drugim roku Jorama, syna Jehoszafata, króla Judy."},{"book":"II Królewska","chapter":"1","verse":"18","text":"A pozostałe dzieje Achazjasza, które czynił, czy nie są zapisane w księdze kronik królów Izraela?"}]}