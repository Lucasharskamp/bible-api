{"data":[{"book":"Matta","chapter":"6","verse":"1","text":"İlyaake, şu yugvalla haa'ang'a, mana insanaaşine ulene ögiyl manbışik'le haagvasva hımaa'a. Deşxheene, şu vuşde Xəybışeene Dekkıke nəxbınacab mukaafat alyapt'as deş."},{"book":"Matta","chapter":"6","verse":"2","text":"Kasibıs sadaq'a helemee, man dyak'v haa'a himele. Məxüd aq'vasın ha'anbışe, cone hək'ee yugda yuşan he'ecenva, sinagogbışeeyiy6:2 sinagoga: Cühüt'yaaşe ı'bəədat ha'an ciga. şahrabışee ha'a. Zı şok'le hək'en eyhe, manbışe con mukaafat alyaat'uyn."},{"book":"Matta","chapter":"6","verse":"3","text":"Ğumee sadaq'a helemee, solne xılek'le sağınçın hucoome ha'acad mats'axhxhecen."},{"book":"Matta","chapter":"6","verse":"4","text":"Hasre ğu huvuyn sadaq'a dyugulenda axvacen. Dyugulenıd g'ecene yiğne Dekkee vas mukaafat helesın."},{"book":"Matta","chapter":"6","verse":"5","text":"Düə haa'ameeyib, aq'vasın ha'anbışe haa'na xhinne hımaa'a. Məxbınbışis sinagogbışee, şahrayne vutbışik insanaaşik'le g'ecene cigabışee ulyobzur düəbı ha'asxhe ıkkiykananbı. Zı şok'le hək'en eyhe, manbışe con mukaafat alyaat'uyn."},{"book":"Matta","chapter":"6","verse":"6","text":"Ğumee düə haa'ang'a, yiğne gozeeqa ikkeç'u, aqqad qı'ı dyugulenba yiğne Dekkıs düə hee'e. Manke dyugulenıd g'ecene yiğne Dekkee vas mukaafat helesın."},{"book":"Matta","chapter":"6","verse":"7","text":"Düə haa'amee, menne dinıne milletbışe xhinne sa kar hakkee himeqqa. Manbışisqa həməxüd qöö, co sa kar geed eyheng'aniyxan, Allahık'le g'ayxhes."},{"book":"Matta","chapter":"6","verse":"8","text":"Şu manbışik akaraba mooxhe! Vuşde Dekkık'le şos hucooyiy ıkkan, şu Cuke heqqassecad ats'a."},{"book":"Matta","chapter":"6","verse":"9","text":"Mançil-alla şu inəxüb düə hee'e:"},{"book":"Matta","chapter":"6","verse":"10","text":"Havaasre Yiğna Paççahiyvalla quvooracen,"},{"book":"Matta","chapter":"6","verse":"11","text":"Hucoone ixhes, g'iyniysın şas oxhanasın gıney hele."},{"book":"Matta","chapter":"6","verse":"12","text":"Şi qotkuda hidi'iynçile, Ğu ılyheç'e,"},{"book":"Matta","chapter":"6","verse":"13","text":"Həməxüd he'e, şi bınahın hımoot'alcen,"},{"book":"Matta","chapter":"6","verse":"14","text":"Şu insanaaşe şok hı'iynbı yik'el hixan he'eene, vuşda Xəybışeena Dekkır vuşde bınahbışile ılyheç'es."},{"book":"Matta","chapter":"6","verse":"15","text":"Şu insanaaşe şok hı'iynbı yik'el hixan hide'eene, vuşda Dekkır vuşde bınahbışile ılyheç'es deş."},{"book":"Matta","chapter":"6","verse":"16","text":"Siv aqqımee aq'vasın ha'anbışe xhinne, aq'va havaxan hı'ı ivmiykar. Manbışe siv aqqiy hagvasdemee məxdıne aq'vabışika iviykar. Zı şok'le hək'en eyhe, manbışe con mukaafat alyaat'uyn."},{"book":"Matta","chapter":"6","verse":"17","text":"Ğumee siv aqqımee, ç'ərılqa əğəə hadğve, aq'va hoğle."},{"book":"Matta","chapter":"6","verse":"18","text":"İnsanaaşik'le ğu siv aqqıvacad mats'axhxhecen. Məxür ğu insanaaşik'le deş, dyugulen g'ecene Dekkik'le g'aces, mançil-alla Mang'veeyid vas mukaafat heles."},{"book":"Matta","chapter":"6","verse":"19","text":"İne dyunyel kar sıma'a. Maa'ad kar guvayn otxhan, pasın aqqaqqa, sixnareeşe xaybı q'əra qa'a."},{"book":"Matta","chapter":"6","verse":"20","text":"Mançine cigee şu şosun kar xəybışee se'e. Maa'ad man guvaynıd otxhan deş, pasınıd aqqaqqa deş, sixnareeşeb ikkepç'ı qöqə deş."},{"book":"Matta","chapter":"6","verse":"21","text":"Yiğın kar nyaadiy, yiğın yik'ıd maa'ad ixhes."},{"book":"Matta","chapter":"6","verse":"22","text":"Ulen tanıs işix hele. Yiğna ul yugba vuxheene, yiğın tanıd nurun gyatsts'ı ixhes."},{"book":"Matta","chapter":"6","verse":"23","text":"Yiğne mıssıne ulek'le yugda g'idecexheene, yiğın tancad miç'axiyvalee ixhes. Yiğın «nur» miç'axvallaxhee, mana miç'axiyvalla nimeenaniyxan vob!"},{"book":"Matta","chapter":"6","verse":"24","text":"Şavussecab q'öne xərıng'us g'ullux haa'as vəəxəs deş. Mang'us manbışda sa ıkkiykanasda, manasame g'ımece ıxhes. Manbışde sang'un, mang'vee sura aqqasın, mansang'uqa sark'ılir ilyakkas deş. Şosse sayangaba Allahısıb var-devletısıb g'ullux haa'as dəəxə."},{"book":"Matta","chapter":"6","verse":"25","text":"Mançil-alla Zı şok'le eyhen, hucoone oxhanas, hucoone ulyoğas, hucooniyxan alya'asva mançina hımaa'a. Nya'a, ı'mı'r otxhuniyle, tanıd tanalinçile gıranda dişde vod?"},{"book":"Matta","chapter":"6","verse":"26","text":"Xəəne şit'yaaşiqa ilyaake: mançin ezad deş, gyoxad deş, anbarbışeeqa sa'ad deş. Vuşde Xəybışeene Dekkemee manbı mıssıda g'alya'a deş. Nya'a şu şit'yaaşile nimeexheyib ooqa dişde vob?"},{"book":"Matta","chapter":"6","verse":"27","text":"Vuşde şavussene nişinamecab haa'a, sa sə'ət ı'mrena hexxa'as vəəxə?"},{"book":"Matta","chapter":"6","verse":"28","text":"Nişisne şu tanalqançina haa'a? Çolune t'et'ybışiqa ilyaake nəxüdiy ələə: mançin işib ha'a deş, uxarad ha'a deş."},{"book":"Matta","chapter":"6","verse":"29","text":"Şenmeen karnane Sıleymaneeyid mançine sançilin xhinne uftanın tanalinbı ali'ı deş."},{"book":"Matta","chapter":"6","verse":"30","text":"İnyam k'ıldananbı, çoleene g'iyna vobne, g'iyqab peşteeqa apçesde ok'alqa Allahee məxdın tanalinbı alya'axheene, nya'a şolqa alya'as dişde?"},{"book":"Matta","chapter":"6","verse":"31","text":"Mançil-allad «Hucooniyxan oxhanasva?», «Hucooniyxan ulyoğasva?», «Hucooniyxan alya'asva?» mançina hımaa'a."},{"book":"Matta","chapter":"6","verse":"32","text":"Mane karbışde gırgınçına Allah qıdvyaats'anbışe haa'a. Şoqamee Xəybışee Dek vorna, şos man karbı ıkkananbıva Mang'uk'le ats'an."},{"book":"Matta","chapter":"6","verse":"33","text":"Şumee ts'eppe Allahna Paççahiyvallayiy Mang'una qopkuvalla t'abal hee'e. Mançile qiyğa man gırgın kar şoqa ixhesın."},{"book":"Matta","chapter":"6","verse":"34","text":"Mançil-allab g'iyqiyna hımaa'a, mançin çincab-çina haa'asda. Yiğısiysta-yiğısiysta əq'üba vuxhesdacab."}]}