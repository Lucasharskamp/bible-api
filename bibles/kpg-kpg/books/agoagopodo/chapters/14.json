{"data":[{"book":"Agoago Podo","chapter":"14","verse":"1","text":"Di ahina kabemee e hau dono hale, gei di ahina dadaulia e oho gi daha."},{"book":"Agoago Podo","chapter":"14","verse":"2","text":"Digau ala e heehee i di tonu le e hagalaamua Dimaadua, digau ala e heehee i di hala e haga balumee a Mee."},{"book":"Agoago Podo","chapter":"14","verse":"3","text":"Di hagamuamua o tangada dadaulia le e hidi ai ei mee e leelee logo, gei nnelekai o digau kabemee e duuli ginaadou."},{"book":"Agoago Podo","chapter":"14","verse":"4","text":"Ma ga dei di kau ai belee haga maluu dana hadagee, gei dau hadagee la ga ono meegai ai, gei ma ga i golo, gei di hadagee la gaa logo ono meegai."},{"book":"Agoago Podo","chapter":"14","verse":"5","text":"Tangada hagadootonu dela e hagadagadagagee ginai e hagi aga di tonu i nia madagoaa huogodoo, gei tangada hagadootonu dono hagadagadagagee ginai ai, hagalee ana mee e hagi aga ai, dela hua go nia kai tilikai."},{"book":"Agoago Podo","chapter":"14","verse":"6","text":"Nia daangada ala e bida hagaamu ginaadou le e deemee di kabe nia mee, gei digau ala e hagamaanadu kabemee le e kabe ngoohia nadau mee."},{"book":"Agoago Podo","chapter":"14","verse":"7","text":"Hudee haga hoohoo ina goe gi nia daangada dadaulia, digaula nadau mee e aago adu ai."},{"book":"Agoago Podo","chapter":"14","verse":"8","text":"Tangada iloo le e aha dela e kabemee? Idimaa mee e iloo nia mee belee hai. Tangada de iloo le e aha dela e dadaulia? Idimaa mee e hagamaanadu bolo ia gu iloo."},{"book":"Agoago Podo","chapter":"14","verse":"9","text":"Digau dadaulia e de heia ginaadou nadau mee hai hala ala e hai, gei digau humalia e hiihai gi di hagamehede."},{"book":"Agoago Podo","chapter":"14","verse":"10","text":"Do haga tenetene la ni aau donu. Do manawa gee la ni aau donu. Tangada i golo e mee di buni adu i di gili nia mee aanei ai."},{"book":"Agoago Podo","chapter":"14","verse":"11","text":"Di hale tangada humalia e duu hua igolo i muli di hale tangada huaidu ma ga mooho."},{"book":"Agoago Podo","chapter":"14","verse":"12","text":"Di ala dela e hagamaanadu kooe bolo e donu, holongo e mee hua di dagi goe gi di made.14.12 Agoago Podo 16.25"},{"book":"Agoago Podo","chapter":"14","verse":"13","text":"Nia gadagada e mee hua di hagammuni di manawa gee. Di madagoaa di manawa tenetene ma ga hagalee, di lodo huaidu i golo hua."},{"book":"Agoago Podo","chapter":"14","verse":"14","text":"Nia daangada huaidu e kae nadau mee ala e tau anga. Nia daangada humalia e kae nadau hagahumalia mai nadau hegau humalia."},{"book":"Agoago Podo","chapter":"14","verse":"15","text":"Tangada dadaulia e hagadonu nia mee huogodoo, gei tangada kabemee e mmada hagahumalia gi dono ala."},{"book":"Agoago Podo","chapter":"14","verse":"16","text":"Digau kabemee e hagapaa i nia haingadaa, gei digau dadaulia hagalee hagapaa i nia haingadaa, e limalima hua di haga hai hegau di haingadaa."},{"book":"Agoago Podo","chapter":"14","verse":"17","text":"Nia daangada hagawelewele ngoohia e haihai nia mee dadaulia, gei digau iloo le e noho baba hua."},{"book":"Agoago Podo","chapter":"14","verse":"18","text":"Digau de hagalongo e kae nadau mee ala e tau anga gi nadau dadaulia, gei digau e iloo e kae nadau hui kabemee."},{"book":"Agoago Podo","chapter":"14","verse":"19","text":"Digau huaidu gaa pala gi lala i mua digau ala e hai hegau donu, e dangidangi i nadau hiihai."},{"book":"Agoago Podo","chapter":"14","verse":"20","text":"Tangada hagaloale e de hiihai ginai digau ala i dono baahi, gei tangada maluagina e dogologo ono ehoo."},{"book":"Agoago Podo","chapter":"14","verse":"21","text":"Maa goe e hiihai e tenetene, manawa dumaalia gi digau hagaloale. Di haga balumee digaula la di hala."},{"book":"Agoago Podo","chapter":"14","verse":"22","text":"Maa goe ga ngalua i di moomee hagamaamaa, gei goe e kae do hagalabagau i baahi nia daangada. Goe ga ngalua i di moomee huaidu, goe e hai di hala."},{"book":"Agoago Podo","chapter":"14","verse":"23","text":"Ngalua gei goe ga hai mee gi do mouli. Maa goe ga nohonoho hua, e hagabooboo, malaa, di hagaloale la ga gila adu gi di goe."},{"book":"Agoago Podo","chapter":"14","verse":"24","text":"Nia daangada hagamaanadu kabemee le e kumi nadau hui maluagina, gei digau dadaulia le e hagamodongoohia aga hua go nadau dadaulia."},{"book":"Agoago Podo","chapter":"14","verse":"25","text":"Tangada hagadootonu e haga mouli ana daangada i di madagoaa a mee ma ga helekai di tonu. Mee ga helekai tilikai, mee e halahalau ana daangada."},{"book":"Agoago Podo","chapter":"14","verse":"26","text":"Di hagalaamua Dimaadua le e wanga di hagadagadagagee mo di noho baba gi tangada mo dono madahaanau."},{"book":"Agoago Podo","chapter":"14","verse":"27","text":"Goe e hiihai gi dee tale gi di made? Di hagalaamua a Dimaadua la go di hagamau o di mouli."},{"book":"Agoago Podo","chapter":"14","verse":"28","text":"Di aamua o di king e goweinga togologo o ana daangada e dagi. Maa nia daangada ai, gei mee gu hagalee hai di mee."},{"book":"Agoago Podo","chapter":"14","verse":"29","text":"Maa goe gaa noho dee muu, goe e kabemee. Maa goe e hagawelewele ngoohia, goe e hagi aga hua do dadaulia."},{"book":"Agoago Podo","chapter":"14","verse":"30","text":"Di libogo maanadu baba le e hai tuaidina gi maaloo, gei tubua le e hai be di magi e deemee di hagahili."},{"book":"Agoago Podo","chapter":"14","verse":"31","text":"Maa goe ga hagaduadua digau hagaloale, goe ne hagahuaidu hua a God dela ne hai digaula. Di manawa dumaalia gi digau hagaloale la dela go di hai daumaha."},{"book":"Agoago Podo","chapter":"14","verse":"32","text":"Nia haihai huaidu o digau huaidu le e bida hagahuaidu ginaadou, gei digau humalia le e duuli go nadau haihai donu."},{"book":"Agoago Podo","chapter":"14","verse":"33","text":"Di kabemee la i lodo nia hagamaanadu huogodoo o digau ala e hagamamaanadu, gei digau huaidu e de iloo ginaadou di kabemee."},{"book":"Agoago Podo","chapter":"14","verse":"34","text":"Di hai hegau donu le e haga damana mai tenua damana. Di hala la go di hagalangaadia gi tenua damana."},{"book":"Agoago Podo","chapter":"14","verse":"35","text":"Nia king e manawa tene gi nadau gau dagi aamua ala e mee di hai nnegau, gei digaula e hagaduadua digau ala e deemee di hai hegau humalia."}]}