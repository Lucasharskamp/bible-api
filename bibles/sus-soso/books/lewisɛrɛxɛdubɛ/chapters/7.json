{"data":[{"book":"Lewi Sɛrɛxɛdubɛ","chapter":"7","verse":"1","text":"«Yɛtɛ ragbilen sɛrɛxɛ sɛriyɛ nan ya: Sɛrɛxɛ sɛniyɛnxi na a ra."},{"book":"Lewi Sɛrɛxɛdubɛ","chapter":"7","verse":"2","text":"Yɛtɛ ragbilen sɛrɛxɛ kɔn naxabama sɛrɛxɛ gan daaxi kɔn naxabade nɛ. A wuli xa kasan sɛrɛxɛbade sɛɛtie ma."},{"book":"Lewi Sɛrɛxɛdubɛ","chapter":"7","verse":"3","text":"A ture birin, a xuli, a ture naxan na a furingɛ sɛɛti ma,"},{"book":"Lewi Sɛrɛxɛdubɛ","chapter":"7","verse":"4","text":"a gungui firinyi, e ture, nun laare naxan na a bɔɲɛ ma, na birin xa ba sɛrɛxɛ ra."},{"book":"Lewi Sɛrɛxɛdubɛ","chapter":"7","verse":"5","text":"Sɛrɛxɛdubɛ xa na birin gan sɛrɛxɛbade fari sɛrɛxɛ gan daaxi ra Alatala bɛ. Yɛtɛ ragbilen sɛrɛxɛ na a ra."},{"book":"Lewi Sɛrɛxɛdubɛ","chapter":"7","verse":"6","text":"Xɛmɛ sɛrɛxɛdubɛe nan na donma yire sɛniyɛnxi kui, barima sɛrɛxɛ sɛniyɛnxi na a ra."},{"book":"Lewi Sɛrɛxɛdubɛ","chapter":"7","verse":"7","text":"Yunubi xafari sɛrɛxɛ nun yɛtɛ ragbilen sɛrɛxɛ, e sɛriyɛ birin keren. Sɛrɛxɛdubɛ naxan na xunsare sɛrɛxɛ baxi, a tan nan na sube donma."},{"book":"Lewi Sɛrɛxɛdubɛ","chapter":"7","verse":"8","text":"Sɛrɛxɛ gan daaxi kiri fan luma sɛrɛxɛdubɛ yi ra naxan na baxi sɛrɛxɛ ra.»"},{"book":"Lewi Sɛrɛxɛdubɛ","chapter":"7","verse":"9","text":"«Sansi xɔri dinxi sɛrɛxɛ naxan ganxi nun naxan gilinxi, e fan findima sɛrɛxɛdubɛ nan gbe ra, naxan e baxi sɛrɛxɛ ra."},{"book":"Lewi Sɛrɛxɛdubɛ","chapter":"7","verse":"10","text":"Sansi xɔri dinxi sɛrɛxɛ naxan mu ganxi, ture gbansan nan saxi a ma, xa na mu a ra ture mu saxi a ma, nee findima Haruna xa di birin nan gbe ra.»"},{"book":"Lewi Sɛrɛxɛdubɛ","chapter":"7","verse":"11","text":"«Xanunteya sɛrɛxɛe sɛriyɛ nan ya, naxan bama n tan Alatala bɛ."},{"book":"Lewi Sɛrɛxɛdubɛ","chapter":"7","verse":"12","text":"Xa mixi nde wama tantui sɛrɛxɛ bafe, a man xa taami lɛbinitaree yailan ture ra, a nun taami xunxurie ture saxi naxee ma, nun taami xunxuri naxee ramulanxi ture ra."},{"book":"Lewi Sɛrɛxɛdubɛ","chapter":"7","verse":"13","text":"A na xanunteya sɛrɛxɛ bama tɛmui naxɛ, naxan findixi tantui sɛrɛxɛ ra, a xa taami fan ɲin lɛbini na naxan xun."},{"book":"Lewi Sɛrɛxɛdubɛ","chapter":"7","verse":"14","text":"Nde xa ba na taami mɔɔli birin na, a findi sɛrɛxɛdubɛ gbe ra, naxan xanunteya sɛrɛxɛ wuli kasanma sɛrɛxɛbade sɛɛtie ma."},{"book":"Lewi Sɛrɛxɛdubɛ","chapter":"7","verse":"15","text":"Na xanunteya sɛrɛxɛ sube donma a ba lɔxɔɛ nɛ, sese naxa lu han gɛɛsɛgɛ.»"},{"book":"Lewi Sɛrɛxɛdubɛ","chapter":"7","verse":"16","text":"«Xa laayidi sɛrɛxɛ bama, xa na mu a ra sɛrɛxɛ ɲanigexi, na sube xa don a ba lɔxɔɛ nɛ, kɔnɔ xa nde sa lu a nɔma donde gɛɛsɛgɛ fan."},{"book":"Lewi Sɛrɛxɛdubɛ","chapter":"7","verse":"17","text":"Xa a dɔnxɔɛ sa lu han na fan kuye iba, na sube xa gan gbiki na xi saxan nde lɔxɔɛ ma."},{"book":"Lewi Sɛrɛxɛdubɛ","chapter":"7","verse":"18","text":"Xa mixi nde sa a yɛtɛ xa xanunteya sɛrɛxɛ sube don na xi saxan nde lɔxɔɛ ma, Ala mu a xa sɛrɛxɛ tongoma. A luma alɔ a mu sɛrɛxɛ yo baxi, barima na sube findixi se sɛniyɛntare nan na. Mixi naxan na rabama, a yunubi sɔtɔma na kui.»"},{"book":"Lewi Sɛrɛxɛdubɛ","chapter":"7","verse":"19","text":"«Sɛrɛxɛ sube naxan dinma se sɛniyɛntare ra, a mu lanma na sube xa don. Fo a xa gan nɛ gbiki. Mixi sɛniyɛnxi nan nɔma na xanunteya sɛrɛxɛ sube donde,"},{"book":"Lewi Sɛrɛxɛdubɛ","chapter":"7","verse":"20","text":"kɔnɔ sɛniyɛntare mu nɔma n tan Alatala xa xanunteya sɛrɛxɛ donde, a raminima nɛ Isirayila ɲama ya ma."},{"book":"Lewi Sɛrɛxɛdubɛ","chapter":"7","verse":"21","text":"Mixi naxan a bɛlɛxɛ dinma se sɛniyɛntare ra naxan kelixi adamadi ma, xa na mu a ra a bɛlɛxɛ din sube sɛniyɛntare ra, xa na mu a ra se gbɛtɛ naxan mu sɛniyɛnxi, xa na kanyi fa n tan Alatala xa xanunteya sɛrɛxɛ don, a raminima nɛ Isirayila ɲama ya ma.»"},{"book":"Lewi Sɛrɛxɛdubɛ","chapter":"7","verse":"22","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"7","verse":"23","text":"«A fala Isirayilakae bɛ, ‹Wo naxa ninge, yɛxɛɛ, nun si ture don."},{"book":"Lewi Sɛrɛxɛdubɛ","chapter":"7","verse":"24","text":"Wo nɔma xuruse ture rawalide alɔ wo wama a xɔn ma ki naxɛ xa a faxa a yɛtɛ ma, xa na mu a ra sube xaaɲɛ nde naxa a faxa, kɔnɔ wo mu nɔma a donde."},{"book":"Lewi Sɛrɛxɛdubɛ","chapter":"7","verse":"25","text":"Naxan yo ture donma, naxan nɔma rawalide sɛrɛxɛ gan daaxi ra n tan Alatala bɛ, na kanyi raminima nɛ Isirayila ɲama ya ma."},{"book":"Lewi Sɛrɛxɛdubɛ","chapter":"7","verse":"26","text":"Wo man mu lanma wo xa xɔni wuli, xa na mu a ra xuruse wuli yo min yire birin wo na dɛnnaxɛ."},{"book":"Lewi Sɛrɛxɛdubɛ","chapter":"7","verse":"27","text":"Naxan yo wuli minma, na kanyi raminima nɛ Isirayila ɲama ya ma.›»"},{"book":"Lewi Sɛrɛxɛdubɛ","chapter":"7","verse":"28","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"7","verse":"29","text":"«A fala Isirayilakae bɛ, ‹Naxan xanunteya sɛrɛxɛ bama n tan Alatala bɛ, a xa n tan Alatala gbe fi n ma."},{"book":"Lewi Sɛrɛxɛdubɛ","chapter":"7","verse":"30","text":"A xa na xuruse ture nun a sisi xanin n tan Alatala yire alako a xa gan tɛ ra n tan Alatala bɛ. A lanma a xa na xuruse sisi lintan n tan Alatala ya i a masenfe ra n bɛ, na findixi n tan nan gbe ra."},{"book":"Lewi Sɛrɛxɛdubɛ","chapter":"7","verse":"31","text":"Sɛrɛxɛdubɛ xa na ture gan sɛrɛxɛbade fari. Na xuruse kanke luma Haruna nun a xa die nan bɛ."},{"book":"Lewi Sɛrɛxɛdubɛ","chapter":"7","verse":"32","text":"Wo xa xanunteya sɛrɛxɛe kui, wo man xa xuruse yirefanyi tabe fi sɛrɛxɛdubɛ ma."},{"book":"Lewi Sɛrɛxɛdubɛ","chapter":"7","verse":"33","text":"Xuruse yirefanyi tabe xa findi sɛrɛxɛdubɛ nan gbe ra naxan bara wuli nun ture ba xanunteya sɛrɛxɛ ra."},{"book":"Lewi Sɛrɛxɛdubɛ","chapter":"7","verse":"34","text":"N bara natɛ tongo naxan mu kanama abadan, Isirayilakae xa xanunteya sɛrɛxɛe kui, e xuruse kanke naxan lintanxi n tan Ala ya i, a nun xuruse yirefanyi tabe e naxan baxi, na birin xa findi sɛrɛxɛdubɛ Haruna nun a xa die gbe ra."},{"book":"Lewi Sɛrɛxɛdubɛ","chapter":"7","verse":"35","text":"Kabi Haruna nun a xa die findi n tan Ala xa sɛrɛxɛdubɛe ra, e na nan sɔtɔma n tan Alatala xa sɛrɛxɛ gan daaxie ya ma."},{"book":"Lewi Sɛrɛxɛdubɛ","chapter":"7","verse":"36","text":"E to findi sɛrɛxɛdubɛe ra, n tan Alatala naxa na yaamari fi Isirayilakae ma. Yaamari na a ra naxan mu kanama abadan.›»"},{"book":"Lewi Sɛrɛxɛdubɛ","chapter":"7","verse":"37","text":"Sɛriyɛ nan na ki sɛrɛxɛe xa fe ra, sɛrɛxɛ gan daaxi, sansi xɔri dinxi sɛrɛxɛ, yunubi xafari sɛrɛxɛ, yɛtɛ ragbilen sɛrɛxɛ, sɛrɛxɛdubɛ ti sɛrɛxɛ, nun xanunteya sɛrɛxɛ."},{"book":"Lewi Sɛrɛxɛdubɛ","chapter":"7","verse":"38","text":"Alatala nu bara na birin masen Annabi Munsa bɛ Turusinina geya fari a to Isirayilakae yamari e xa fa sɛrɛxɛe ra Turusinina gbengberenyi ma."}]}