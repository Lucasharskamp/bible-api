{"data":[{"book":"Zekaraya","chapter":"5","verse":"1","text":"Ọzọkwa, eleliri m anya elu, ma hụ akwụkwọ a fụkọrọ afụkọ nke na-efegharị efegharị."},{"book":"Zekaraya","chapter":"5","verse":"2","text":"Ọ sịrị m, “Gịnị ka ị na-ahụ?”"},{"book":"Zekaraya","chapter":"5","verse":"3","text":"Ọ gwara m, “Nke a bụ ọbụbụ ọnụ nke na-apụ na-ejezu nʼala ahụ niile. Nʼihi na dịka e si detuo ya, nʼotu akụkụ ya, a ga-esi nʼala a chụpụ ndị na-ezu ohi. Dịka e si deekwa ya nʼakụkụ nke ọzọ ya, onye ọ bụla na-aṅụ iyi ụgha ka a ga-esitekwa nʼala ahụ chụpụ."},{"book":"Zekaraya","chapter":"5","verse":"4","text":"Ezipụla m ya, otu a ka Onyenwe anyị, Onye pụrụ ime ihe niile kwubiri, ‘Ọ ga-abanye nʼụlọ onye ọ bụla na-ezu ohi, na nʼụlọ ndị ji aha m na-aṅụ iyi ụgha. Ọ ga-anọgide nʼụlọ ahụ mebie ya kpamkpam. Ọ ga-emebi osisi na nkume niile e ji wuo ụlọ ahụ.’ ”"},{"book":"Zekaraya","chapter":"5","verse":"5","text":"Mgbe ahụ, mmụọ ozi ahụ na-agwa m okwu bịakwutere m sị, “Lelie anya gị elu hụrụ ihe na-aga ịpụta ìhè.”"},{"book":"Zekaraya","chapter":"5","verse":"6","text":"Asịrị m, “Gịnị ka ọ bụ?”"},{"book":"Zekaraya","chapter":"5","verse":"7","text":"Ngwangwa, e kpughepụrụ okwuchi nkata ahụ, ma lee, ahụrụ m otu nwanyị nọdụrụ ọdụ nʼime ya."},{"book":"Zekaraya","chapter":"5","verse":"8","text":"Ọ sịrị, “Nke a bụ ajọ omume.” O nughachiri ya azụ nʼime nkata ahụ werekwa okwuchi nkata ahụ kpuchie ya."},{"book":"Zekaraya","chapter":"5","verse":"9","text":"Mgbe ahụ, eleliri m anya hụ ụmụ nwanyị abụọ ọzọ, ndị ikuku na-efe nku ha. Ha nwere nku dịka nku ụgbala. Ha buliri nkata ahụ elu nʼetiti eluigwe na ala."},{"book":"Zekaraya","chapter":"5","verse":"10","text":"Ajụrụ m mmụọ ozi ahụ na-agwa m okwu, “Ebee ka ha bu nkata ahụ na-aga?”"},{"book":"Zekaraya","chapter":"5","verse":"11","text":"Ọ gwara m, “Ha bu ya na-aga Babilọn5:11 Ya bụ, Shaịna ebe ha ga-ewuru ya ụlọ. Mgbe ha wuchara ụlọ ahụ, ha ga-adọba nkata ahụ nʼelu ihe ndọkwasị.”"}]}