{"data":[{"book":"مزامیر","chapter":"55","verse":"1","text":"خدایا، به دعای من گوش فرا ده. هنگامی که نزد تو ناله می‌کنم، خود را پنهان نکن."},{"book":"مزامیر","chapter":"55","verse":"2","text":"دعایم را بشنو و آن را مستجاب فرما، زیرا از شدت پریشانی فکر، نمی‌دانم چه کنم."},{"book":"مزامیر","chapter":"55","verse":"3","text":"تهدید دشمنان و ظلم بدکاران، خاطرم را آشفته کرده است. آنان با خشم و نفرت با من رفتار می‌کنند و مرا عذاب می‌دهند."},{"book":"مزامیر","chapter":"55","verse":"4","text":"ترس بر قلبم چنگ انداخته و مرا بی‌قرار کرده؛ وحشت مرگ سراسر وجودم را فرا گرفته است."},{"book":"مزامیر","chapter":"55","verse":"5","text":"از شدت ترس و لرز نزدیک است قالب تهی کنم."},{"book":"مزامیر","chapter":"55","verse":"6-7","text":"به خود می‌گویم: «ای کاش همچون کبوتر بال می‌داشتم تا به جایی دور در صحرا پرواز می‌کردم و در آنجا پنهان می‌شدم و استراحت می‌کردم؛"},{"book":"مزامیر","chapter":"55","verse":"8","text":"می‌شتافتم به سوی پناهگاهی و از تندباد و طوفان حوادث در امان می‌ماندم.»"},{"book":"مزامیر","chapter":"55","verse":"9","text":"خداوندا، این شریران را چنان پریشان کن که زبان یکدیگر را نفهمند، زیرا آنان شهر را از خشونت و ظلم پر ساخته‌اند."},{"book":"مزامیر","chapter":"55","verse":"10","text":"آنان روز و شب شهر را دور می‌زنند و شرارت و جنایت می‌آفرینند."},{"book":"مزامیر","chapter":"55","verse":"11","text":"شهر پر از ظلم و فساد است و حیله و فریب از کوچه‌ها دور نمی‌شود."},{"book":"مزامیر","chapter":"55","verse":"12","text":"این دشمن من نیست که به من توهین می‌کند، و گرنه تحمل می‌کردم؛ این حریف من نیست که بر من برخاسته، و گرنه خود را از او پنهان می‌کردم."},{"book":"مزامیر","chapter":"55","verse":"13","text":"این تو هستی ای دوست صمیمی و همکار من!"},{"book":"مزامیر","chapter":"55","verse":"14","text":"ما با یکدیگر رفاقت صادقانه داشتیم، با یکدیگر درد دل می‌کردیم و با هم به خانهٔ خدا می‌رفتیم."},{"book":"مزامیر","chapter":"55","verse":"15","text":"باشد که دشمنانم پیش از وقت، زنده به گور شوند، زیرا دلها و خانه‌هایشان پر از شرارت است."},{"book":"مزامیر","chapter":"55","verse":"16","text":"اما من از خدا کمک می‌طلبم و او نجاتم خواهد داد."},{"book":"مزامیر","chapter":"55","verse":"17","text":"صبح، ظهر و شب به پیشگاه خدا می‌نالم و شکایت می‌کنم و او صدای مرا خواهد شنید."},{"book":"مزامیر","chapter":"55","verse":"18","text":"هر چند دشمنان من زیادند، اما او مرا در جنگ با آنها پیروز خواهد ساخت و به سلامت باز خواهد گرداند."},{"book":"مزامیر","chapter":"55","verse":"19","text":"خدایی که از ازل بر تخت فرمانروایی نشسته است دعایم را خواهد شنید و آنها را شکست خواهد داد، زیرا آنها از خدا نمی‌ترسند و نقشه‌های پلید خود را تغییر نمی‌دهند."},{"book":"مزامیر","chapter":"55","verse":"20","text":"دوست و همکار سابق من دست خود را بر روی دوستانش بلند می‌کند و عهد دوستی خود را می‌شکند."},{"book":"مزامیر","chapter":"55","verse":"21","text":"زبانش چرب است اما در باطنش کینه و نفرت هست. سخنانش از روغن نیز نرمتر است اما همچون شمشیر می‌برد و زخمی می‌کند."},{"book":"مزامیر","chapter":"55","verse":"22","text":"نگرانی خود را به خدا واگذار و او تو را حفظ خواهد کرد. خداوند هرگز نخواهد گذاشت که عادلان بلغزند و بیفتند."},{"book":"مزامیر","chapter":"55","verse":"23","text":"اما تو ای خدا، این اشخاص خونخوار و نیرنگ‌باز را پیش از وقت به گور خواهی فرستاد. ولی من بر تو توکل دارم."}]}