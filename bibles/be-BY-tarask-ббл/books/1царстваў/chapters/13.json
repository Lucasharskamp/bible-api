{"data":[{"book":"1 ЦАРСТВАЎ","chapter":"13","verse":"1","text":"Год быў з пачатку цараваньня Саўла, і другі год цараваў ён над Ізраілем, як выбраў сабе Саўл тры тысячы зь Ізраільцянаў:"},{"book":"1 ЦАРСТВАЎ","chapter":"13","verse":"2","text":"дзьве тысячы былі з Саўлам у Міхмасе і на гары Вэтыльскай, а тысяча была зь Ёнатанам у Гіве Веньямінавай; а астатні люд адпусьціў ён па дамах сваіх."},{"book":"1 ЦАРСТВАЎ","chapter":"13","verse":"3","text":"І разьбіў Ёнатан ахоўны атрад Філістымскі, які быў у Гіве; і пачулі пра гэта Філістымляне, а Саўл пратрубіў у трубу па ўсёй краіне, абвяшчаючы: няхай пачуюць Габрэі!"},{"book":"1 ЦАРСТВАЎ","chapter":"13","verse":"4","text":"Калі ўвесь Ізраіль пачуў, што разьбіў Саўл ахоўны атрад Філістымскі і што Ізраіль зрабіўся ненавісны Філістымлянам, дык люд сабраўся да Саўла ў Галгал."},{"book":"1 ЦАРСТВАЎ","chapter":"13","verse":"5","text":"І сабраліся Філістымляне на вайну супроць Ізраіля: трыццаць тысяч калясьніц і шэсьць тысяч коньніцы, і люду мноства, як пясок на беразе мора; і прыйшлі і разьмясьціліся табарам у Міхмасе, з усходняга боку Бэт-Авэна."},{"book":"1 ЦАРСТВАЎ","chapter":"13","verse":"6","text":"Ізраільцяне, бачачы, што яны ў небясьпецы, бо народ быў уціснуты, хаваліся ў пячорах і ў цясьнінах і ў скалах, і ў вежах і ў равах;"},{"book":"1 ЦАРСТВАЎ","chapter":"13","verse":"7","text":"а некаторыя з Габрэяў пераправіліся за Ярдан у краіну Гадаву і Галаадскую; а Саўл быў яшчэ ў Галгале, і ўвесь люд, які быў зь ім, быў у страху."},{"book":"1 ЦАРСТВАЎ","chapter":"13","verse":"8","text":"І чакаў ён сем дзён, да тэрміну, вызначанага Самуілам, а Самуіл ня прыходзіў у Галгал. І пачаў люд разьбягацца ад яго."},{"book":"1 ЦАРСТВАЎ","chapter":"13","verse":"9","text":"І сказаў Саўл: прывядзеце да мяне, што вызначана ў ахвяру цэласпаленьня і ў ахвяры мірныя. І ўчыніў цэласпаленьне."},{"book":"1 ЦАРСТВАЎ","chapter":"13","verse":"10","text":"Але ледзь толькі закончыў ён цэласпаленьне, вось, прыходзіць Самуіл. І выйшаў Саўл насустрач яму, каб вітаць яго."},{"book":"1 ЦАРСТВАЎ","chapter":"13","verse":"11","text":"Але Самуіл сказаў: што ты зрабіў? Саўл адказаў: я бачыў, што люд разьбягаецца ад мяне, а ты ня прыходзіў у назначаны час, а Філістымляне сабраліся ў Міхмасе;"},{"book":"1 ЦАРСТВАЎ","chapter":"13","verse":"12","text":"тады падумаў я: «цяпер прыйдуць на мяне Філістымляне ў Галгал, а я яшчэ не заклікаў да Госпада», і таму рашыўся ўчыніць цэласпаленьне."},{"book":"1 ЦАРСТВАЎ","chapter":"13","verse":"13","text":"І сказаў Самуіл Саўлу: кепска зрабіў ты, што ня выканаў загаду Госпада Бога твайго, што даўно быў табе, бо сёньня ўмацаваў бы Гасподзь цараваньне тваё над Ізраілем назаўсёды;"},{"book":"1 ЦАРСТВАЎ","chapter":"13","verse":"14","text":"але цяпер ня выстаяць царству твайму: Гасподзь знойдзе Сабе чалавека па сэрцы Сваім і загадае яму Гасподзь быць правадыром народу Свайго, бо ты ня выканаў таго, што было загадана табе Госпадам."},{"book":"1 ЦАРСТВАЎ","chapter":"13","verse":"15","text":"І ўстаў Самуіл і пайшоў з Галгала ў Гіву Веньямінаву; а Саўл пералічыў людзей, якія былі зь ім, да шасьцісот чалавек."},{"book":"1 ЦАРСТВАЎ","chapter":"13","verse":"16","text":"Саўл з сынам сваім Ёнатанам і людзьмі, якія былі пры іх, заселі ў Гіве Веньямінавай; а Філістымляне стаялі табарам у Міхмасе."},{"book":"1 ЦАРСТВАЎ","chapter":"13","verse":"17","text":"І выйшлі з табара Філістымскага тры атрады для спусташэньня зямлі: адзін скіраваўся па дарозе да Офры, у акругу Саўлавую,"},{"book":"1 ЦАРСТВАЎ","chapter":"13","verse":"18","text":"другі атрад выправіўся па дарозе Вэтаронскай, а трэці скіраваўся па дарозе да мяжы даліны Цэваім, да пустыні."},{"book":"1 ЦАРСТВАЎ","chapter":"13","verse":"19","text":"Кавалёў ня было ва ўсёй зямлі Ізраільскай, бо Філістымляне апасаліся, каб Габрэі не зрабілі меча альбо дзіды."},{"book":"1 ЦАРСТВАЎ","chapter":"13","verse":"20","text":"І павінны былі хадзіць усе Ізраільцяне да Філістымлянаў мянціць свае сашнікі і свае рыдлёўкі, і свае сякеры і свае матыкі,"},{"book":"1 ЦАРСТВАЎ","chapter":"13","verse":"21","text":"калі зробіцца шчарбіна на лязе ў сашніках і ў рыдлёўках, і ў вілах і ў сякерах, альбо калі трэба ражон паправіць."},{"book":"1 ЦАРСТВАЎ","chapter":"13","verse":"22","text":"Таму ў час вайны ня было ні меча, ні дзіды ва ўсяго народу, які быў з Саўлам і Ёнатанам, а толькі знайшліся яны ў Саўла і Ёнатана, сына ягонага."},{"book":"1 ЦАРСТВАЎ","chapter":"13","verse":"23","text":"І выйшаў перадавы атрад Філістымскі да пераправы Міхмаскай."}]}