{"data":[{"book":"Luka","chapter":"2","verse":"1","text":"Yayo mahuku ayo naholheheriya nlhove ni Akaisari Augusto no waahimeria attu onkhaye aari imwene yo Rumi wiira aalhakelhiye."},{"book":"Luka","chapter":"2","verse":"2","text":"Waalhakelhiya attu wo upacha waari ikatema Akurenio vaari aya atawaraka ilhapo yo Usiriya."},{"book":"Luka","chapter":"2","verse":"3","text":"Kila ntu nkaarwa urii iwani awe wiira aalhakelhiye."},{"book":"Luka","chapter":"2","verse":"4","text":"Nayusufu ni ayo ahottuka nkwaha ukhuma iwani yaakhalha aya yo Unazareti Ugalilaya ni ukelha Ubethelehemu ilhapo yo Uyudea, waayarelhe aya Amwene Adaudi. Aarweelhe wowo ukhalhawaya yaari o iyari ya Adaudi."},{"book":"Luka","chapter":"2","verse":"5","text":"Aarweelhe uwaalhakelhiyani vamoka ni Amariamu, ahanu aavekilhe aya aari ve iruttuni,"},{"book":"Luka","chapter":"2","verse":"6","text":"vaari aya Ubethelehemu uwo, ikatema aya yo wiithaphulha yahophiya."},{"book":"Luka","chapter":"2","verse":"7","text":"Nkayeethaphulha nttara naya, mwaana mwanlhopwana, nkayanvilhikelha ikuwo ni umwaathalhelha nnikulhani mwaalhiheriya ashinama nhiilhini ukhalhawaya khayapantte nipuro nhina inupa ya alheto."},{"book":"Luka","chapter":"2","verse":"8","text":"Vakhiviru ni yeyo iwani iyo ahokhalha attu aashunga mihuwo ashelhelhihaka mwiithuphini, alhitelhelhaka mihuwo chaya."},{"book":"Luka","chapter":"2","verse":"9","text":"Nnepa wo wiirimu wa Athithi nkawaakhumelhelha, ni nthimicho wa Athithi nkawaamwalheelha kila vakittu. Nkayoovacha chinene,"},{"book":"Luka","chapter":"2","verse":"10","text":"nansho nnepa wo wiirimu nkaweera, “Nhoove mwaatti! Kinouhimiacherani nttenga wo urera, unohalha waateelhiha mirima attu onkhaye."},{"book":"Luka","chapter":"2","verse":"11","text":"Ukhalhawaya lhelho nna iwani ya Amwene Adaudi Moopolhi inyu hoyaria, Athithi Kuristo aalhehiye ni Nlhuku!"},{"book":"Luka","chapter":"2","verse":"12","text":"Ni nna phi nthonyero nnohalha inyu uhimiechesha, nnokoomwoona mwaana navilhikelhelhiye ikuwo che inamwane ni waathalhelhiya nhiilhini.”"},{"book":"Luka","chapter":"2","verse":"13","text":"Wo uhipicha nlhoko mulhupalhe wo minepa o wiirimu nkawaawa vamoka ni nnepa ulhe, chiipaka ichipo cho untotopelha Nlhuku."},{"book":"Luka","chapter":"2","verse":"14","text":"“Nthimicho wa Nlhuku wiirimu uchulhu,"},{"book":"Luka","chapter":"2","verse":"15","text":"Minepa vaathamme aya ni uhokolhia wiirimu, ashunga alhe nkeerelhana ashineneru wiira, “Ngwee etu Ubethelehemu noonecheshe chikhumelhenlhe, chi ninohimeriya ihu na Apwiiya chi.”"},{"book":"Luka","chapter":"2","verse":"16","text":"Paahi etu nkayaakuviacha ni waaphwanya Amariamu ni Nayusufu ni umwoona mwaana naathalhelhiye nhiilhini."},{"book":"Luka","chapter":"2","verse":"17","text":"Ashunga vaamwonne aya, nkayaahimeria mwaha waahimeriye aya ni nnepa."},{"book":"Luka","chapter":"2","verse":"18","text":"Attu onkhaye yeewa ahoshanga choolhumachiya na ashunga."},{"book":"Luka","chapter":"2","verse":"19","text":"Amariamu nkaathepa wuupuwelha mwaha wonkhaye munrimani mwaya."},{"book":"Luka","chapter":"2","verse":"20","text":"Ashunga nkayaahokolhia eepachaka ichipo cho untotopelha Nlhuku wo mwaha weewilhe aya ni woonechesha, waari thoko chaahimeriye aya ni nnepa."},{"book":"Luka","chapter":"2","verse":"21","text":"Yavireke mahuku nane, vaayilhe aya ikatema yo wiinelhiya unyawo mwaana, nkaavahiya nchina nawe Yesu, nchina naakumihiye ni nnepa wo wiirimu hinaya urupalhiya."},{"book":"Luka","chapter":"2","verse":"22","text":"Mahuku nkaaya wo Nayusufu ni Amariamu urwaa uttukuriyani, thoko chaalheheriya ni Malhehero a ashinna Musa. Paahi etu nkayankusha mwaana unrweeha Uyerusalemu, uttukuriyani wa Athithi,"},{"book":"Luka","chapter":"2","verse":"23","text":"thoko chaalhepiye aya nhina Malhehero a Athithi, “Kila nttara nilhopwana niihaniyeke ntakatifu a Athithi.”"},{"book":"Luka","chapter":"2","verse":"24","text":"Yaarweelhe tho uukumihani isadaka ya akaulha elhi ama makhandi o ikhunda melhi, thoko chaalheheriya ni malheheriyo a Athithi."},{"book":"Luka","chapter":"2","verse":"25","text":"Yayo mahuku ayo ahokhalha ntu eehaniya Nasimeoni aakhalha Uyerusalemu. Yaari ntu orera nrima aapanga chaathanana awe Nlhuku awehereraka woopolhiya wo Israeli, Iphumu ya Nlhuku akhalhaka ni ayo."},{"book":"Luka","chapter":"2","verse":"26","text":"Iphumu ya Nlhuku aari anaahimiachenre wiira khanokhwa ahinaya umwoona Kuristo aalhehiye ni Athithi."},{"book":"Luka","chapter":"2","verse":"27","text":"Aholhelhiyaka ni Iphumu ya Nlhuku, Nasimeoni ahorwaa Inupa ya Nlhuku. Ni yeyo ikatema iyo manyanaangoro ahommwiiha mwaana Yesu wi Inupa ya Nlhuku uttukuriyani thoko chaalheheriya ni Malhehero a ashinna Musa."},{"book":"Luka","chapter":"2","verse":"28","text":"Nasimeoni yahompochera mwaana mmiononi mwaya ni untotopelha Nlhuku,"},{"book":"Luka","chapter":"2","verse":"29","text":"“Vano Pwiiya, nhotimiriha malhehano inyu,"},{"book":"Luka","chapter":"2","verse":"30","text":"Wo miitho aka kimwanene kihoona unoopolha winyu,"},{"book":"Luka","chapter":"2","verse":"31","text":"nkoronshe inyu wooniye ni attu inyu onkhaye,"},{"book":"Luka","chapter":"2","verse":"32","text":"Nthuko wo wamwalhelha attu ahiri Ayahudi,"},{"book":"Luka","chapter":"2","verse":"33","text":"Manyanaangoro o mwaana aahanlhe anoomiye uwanoni wo chittu chaahimiya ni Nasimeoni chimwaachaka mwaana."},{"book":"Luka","chapter":"2","verse":"34","text":"Nasimeoni nkaalhepelhelha ibarakha ni weerelha Amariamu anumwanawe, “Mwaana inyu ulha hothanlhiya ni Nlhuku wo nlhatu no upotera ni uhihimulhiya wa attu enchi o Uisraeli. Nohalha ukhalha ithikineha yo uvengiya ni attu"},{"book":"Luka","chapter":"2","verse":"35","text":"chiicho wuupuwelha wa attu enchi unowa uchuwania. Ni inyu mwaanene nnowa ukelhiya ihuzuni yo uweria thoko uphanga wo wiithia, inoohomani munrimani.”"},{"book":"Luka","chapter":"2","verse":"36","text":"Ahokhalha anamilhohi anankhwelhi o wulhuvalha, eehaniya Ana abiti Fanueli o nikosho ni Naasheri. Aakhanlhe ni owannyaya iyaakha saba tu."},{"book":"Luka","chapter":"2","verse":"37","text":"Aari o wulhuvalha, aaphiya iyaakha makhumi nane ni ncheshe, ni mahuku onkhaye yaari alhokelhaka wi Inupa ya Nlhuku uthana ni uhiyu, anthimichaka Nlhuku, attukaka ni unlhapelha."},{"book":"Luka","chapter":"2","verse":"38","text":"Yeyo ikatema iyo yaari anawiilhe unthimichani Nlhuku olhumachaka malhove anomwaacha mwaana wa attu onkhaye aaweherera woopolhiya wo Yerusalemu."},{"book":"Luka","chapter":"2","verse":"39","text":"Nayusufu ni Amariamu vaamalhinhe aya upanga thoko chaalheheriye aya ni Malhehero a Apwiiya, yahohokolhia uwani Unazareti ilhapo yo Ugalilaya."},{"book":"Luka","chapter":"2","verse":"40","text":"Mwaana nkonnuwa ni upatta machiri, nkaachara irusho, ni nnema wa Nlhuku waari vamoka ni uyo."},{"book":"Luka","chapter":"2","verse":"41","text":"Kila iyaakha manyanaangoro a Yesu yaari arwaaka Uyerusalemu unlhiani Pasaka."},{"book":"Luka","chapter":"2","verse":"42","text":"Yesu vaari awe ni malhipa o iyaakha khumi khuwa miilhi, yahorwaa unlhiani Pasaka thoko cheera aya mahuku ene."},{"book":"Luka","chapter":"2","verse":"43","text":"Pasaka vaamanlhe awe, nkayaachokholha nkwaha wo uhokolhia uwani, nansho mwaana mwanhima Yesu aahanlhe Uyerusalemu. Manyanaangoro awe yaari ahichuwelhaka,"},{"book":"Luka","chapter":"2","verse":"44","text":"yaari aanyiheraka wiira aari munkwahani mmo, paahi etu nkayeeta nkwaha wo nihuku phi yaachokhonlhe aya umwaavia mwaashilhoko aya ni manyampwana aya."},{"book":"Luka","chapter":"2","verse":"45","text":"Khayaamwoonne, paahi nkayaahokolhia tho Uyerusalemu umwaaviani."},{"book":"Luka","chapter":"2","verse":"46","text":"Nihuku no neraru, nkayamphwanya nari wi Inupa ya Nlhuku, nakhanlhe vamoka ni owiittuchiha e Iyahudi, eewelhelhaka ni waakoha chookohiya."},{"book":"Luka","chapter":"2","verse":"47","text":"Attu onkhaye yaamwiiwa ahoshanga cheera awe wo waakhulha wo irusho."},{"book":"Luka","chapter":"2","verse":"48","text":"Manyanaangoro nkayoomiya uwanoni vaamwonne aya, ni anumwanawe nkayeera, “Mwaamwanaka, nlhatu waani wo upanga chiicho? Athumwana ni mii naari nuwaaviaka ninashannge.”"},{"book":"Luka","chapter":"2","verse":"49","text":"Nkaakhulha, “Mwaakavierani? Khamwaachuwenlhe wiira ihokiphwanelha ukhalha nnupani mwa Athithi?”"},{"book":"Luka","chapter":"2","verse":"50","text":"Nansho khayaachuwenlhe maana o malhove olhumacha awe."},{"book":"Luka","chapter":"2","verse":"51","text":"Paahi etu Yesu nkahokolhia Unazareti vamoka ni manyanaangoro awe, nkeewelhelha ni wiitimarikha. Anumwanawe nkayaashunga mwaha wonkhaye uyo munrimani mwaya."},{"book":"Luka","chapter":"2","verse":"52","text":"Yesu nkonnuwa nchusha ni ukhalha o irusho, athepaka uttuniya ni Nlhuku vamoka ni attu."}]}