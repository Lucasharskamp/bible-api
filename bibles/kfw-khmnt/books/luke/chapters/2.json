{"data":[{"book":"Luke","chapter":"2","verse":"1","text":"Augustus rengpa'n Rome ramsuungseng milu teelnasik-ah chong aleipeii phakhan,"},{"book":"Luke","chapter":"2","verse":"2","text":"Quirinius in Syria wairoon suungnga hiwahi ma-insakhet milukateel kha a-eii."},{"book":"Luke","chapter":"2","verse":"3","text":"Mirakip in inmani inmani khuopui suungnga inraming kapeluut inleisi."},{"book":"Luke","chapter":"2","verse":"4","text":"Joseph um Galilee inti Nazareth khopui makheiya Bethlehem tia inkoi David khopui Judea ramsuungnga aleisi, ajarchu ama kha David phungrui e-jarra eii."},{"book":"Luke","chapter":"2","verse":"5","text":"Ama numei ka-esik naikawon Mary khale raming kapeluut inleisi,"},{"book":"Luke","chapter":"2","verse":"6","text":"halli inmani'n Bethlehemma inleiom phakhan, nainei nasik pha alei ejei."},{"book":"Luke","chapter":"2","verse":"7","text":"Mary in sapasal ma-insakhet aleinei, khale inruoiya puonna leikasuunna, sarakuong suungkhan aleiminzaal, ajarchu inmani'n omnasik innkha leiommak."},{"book":"Luke","chapter":"2","verse":"8","text":"Khawa phakhan keelngam kakhaalngai kha, keelngam khaalna munna keelngam kha zaalsoot inngaak ah inleiom."},{"book":"Luke","chapter":"2","verse":"9","text":"Pumi marwaan tirton kha inmani diang aleiinlar, han Pumi poinakha inmani diang aleiminmu, halli inmani kha kachi'n aleisip."},{"book":"Luke","chapter":"2","verse":"10","text":"Marwaan tirton in inmani diang aleiti, “Chimaru! Kei'n mirakip roknasik chong kahoikha nangnidiang kajuochoi."},{"book":"Luke","chapter":"2","verse":"11","text":"Awini nikhuohin Kanasanpa Christa Pumi kha David khopuiya inneijei."},{"book":"Luke","chapter":"2","verse":"12","text":"Hiwahi nangnisik-ah jetna eii; nangni'n naiteii kha puonna kasuun inta sarakuongnga inleiminzaal kha ningjuomusik eii.”"},{"book":"Luke","chapter":"2","verse":"13","text":"Jetlei theileiya tirton khale marwaan raalmi tirton katamtak in Pathian minpaakna laa injuosak;"},{"book":"Luke","chapter":"2","verse":"14","text":"“Marwaan insaangnakhet khan Pathian lurlian nakha omrase,"},{"book":"Luke","chapter":"2","verse":"15","text":"Tirton ngai'n marwaan tiang inleikir phakhan, keelngam kakhaal ngai'n khatli khatdiang inlei inti, “Pumi'n einidiang ileiti ngaihi, Bethlehemma juosi inlang angrakip kasuok ngaikha juoenrui.”"},{"book":"Luke","chapter":"2","verse":"16","text":"Khale inruoiya inmani'n innottheiya insiya mary li Joseph kha injuomu halli naiteii kha-um sarakuongnga inminzaalla inleidakha injuomu."},{"book":"Luke","chapter":"2","verse":"17","text":"Inmani'n neiteii kha injuomu phakhan, Tirton kha'n naiteii jarra ileiril rakipkha inmani diang inleirilpi."},{"book":"Luke","chapter":"2","verse":"18","text":"Keelngam kakhaal ngai'n inril chong kajet mi rakip in ngakna inleinei."},{"book":"Luke","chapter":"2","verse":"19","text":"Mary in inmani'n inleiril chong rakip ngaikha kathatak ah amalung suungnga aleingaidonrep."},{"book":"Luke","chapter":"2","verse":"20","text":"Keelngam kakhaal ngai'n inleikirra inmani diang Pathian tirton in ileirilpijek kha injuomu injuojet jarra Pathian kha inminlur inminlianna inleiminpaak."},{"book":"Luke","chapter":"2","verse":"21","text":"Wuntan nasik niriat honghuui phakhan, marwaan tirton in ama kha inwonma ah araming inleiphuopi angnga, aramingkha Jisu inleitijei. Levi 12:3; Luk 1:31"},{"book":"Luke","chapter":"2","verse":"22","text":"Moses Dan chongpei dungjuiya Joseph li Mary in naiteii kha minthiang nasikpha ahongtungjei. Khawale inruoiya naiteii kha Pumi diang peluutnasik-ah Jerusalemma inleichoi, 2:22-24; Levi 12:6-8"},{"book":"Luke","chapter":"2","verse":"23","text":"Pumi Dan khan hinthoa leiinjia angnga, “Pasan ma-insakhet ah innei rakipchu Pumi diang minthiangnasik-ah inpeluutsik eii.” Suok 13:2,12"},{"book":"Luke","chapter":"2","verse":"24","text":"Halli Pumi Dan khan areiom iti dungjuiya, “Wathu inni, emakli pharbaliteii inni kha penasik-ah inleichoi.” Levi 12:6-8"},{"book":"Luke","chapter":"2","verse":"25","text":"Jerusalem ma miring inkhat araming Simeon inti aleiom, ama kha kadik khat um Pathian kachi mi alei eii, halli Israel ngai sanminringna kamusik-ah kangaak chak ah kaom mi kha-um aleieii. Ratha Inthiang khan amadiang alei-inruoipui"},{"book":"Luke","chapter":"2","verse":"26","text":"halli Pumi chong inkhitna ah ipei Messiah kha namumaklaiseng thinutin tia amadiang inngamna-um aleipeii."},{"book":"Luke","chapter":"2","verse":"27","text":"Simeon kha Ratha in inruoipuiya biak-inna aleiluut. Dan dungjuiya anuli apa'n naiteii Jisu kha biak-inna inleiruoi phakhan,"},{"book":"Luke","chapter":"2","verse":"28","text":"Simeon in naiteii kha akut-ah pomma Pathian leiminpaak ah ati:"},{"book":"Luke","chapter":"2","verse":"29","text":"“Pumi atuun chu, nang chong inkhitnakha namintungjei,"},{"book":"Luke","chapter":"2","verse":"30","text":"Nang Sanminringna kha kamit tak-ah kamujei."},{"book":"Luke","chapter":"2","verse":"31","text":"Nang in mipui maikuungnga nileimisuukpikha."},{"book":"Luke","chapter":"2","verse":"32","text":"Hiwa war in zaatlop ngaidiang nalungdou minmunasik,"},{"book":"Luke","chapter":"2","verse":"33","text":"Simeon in naiteii jarra irilpi chong rakip kha anu li apa'n aleijet phakhan inleingak."},{"book":"Luke","chapter":"2","verse":"34","text":"Halli Simeon in inmani diang rawaan aleipeiya Mary diang aleiti, “ Hiwa naiteii hi Israel ngaidiang insuina khat um sanminringna angjet kapesik-ah Pathian in ikadang ejei. Ama'n Pathian injettheina eta miring angjet in enhal-inta inrilsesik eii,"},{"book":"Luke","chapter":"2","verse":"35","text":"halli inthup ah kaom inmani ngaidonna ngaikha malarsik eii. Halli malung kasekha chemlujumma innasun angnga namalungkha asunkhoisik eii.”"},{"book":"Luke","chapter":"2","verse":"36","text":"Pathian chong kachoi numeisa araming Anna inti Phanuel sanu Asher zaat makheiya inkhat aleiom, ama kha upa lei ejei halli inn aneiya aruotharle kumsari bit aleiom,"},{"book":"Luke","chapter":"2","verse":"37","text":"halli ama'n kumsoomriat leimili katung chuulmei inkhat eya aleiom,2:37. Halli ama'n kumsoomriat leimili katung chuulmei inkhat eya aleiom, emakli kumsoomriat leimili chuulmei inkhat eya aleiom.  halli ama'n biak-inn kha leimathaan lekleiya suunli zaan Pathian chubei thoa bu ngeiya Pathian niya aleiom."},{"book":"Luke","chapter":"2","verse":"38","text":"Khawapha takkhan numeisanu kha-um heitungnga Pathian leiminpaak ah Jerusalem katannasik-ah Pathian kangak mi ngaidiang naiteii jarra aleirilpi."},{"book":"Luke","chapter":"2","verse":"39","text":"Josheph li Mary in Pumi Dan dungjuiya angrakip thodan kasuok ngaikha inminhek ah Galilee ramsuungnga kaom inmani khopui Nazareth ah inleikirjei. Matt 2:23"},{"book":"Luke","chapter":"2","verse":"40","text":"Naiteii kha ahong in-soonna ahongngarjei; singnatheina'n leisip ah Pathian rawaan kha amadiang aleiom."},{"book":"Luke","chapter":"2","verse":"41","text":"Kumsuoa Jisu nuli apa kha Jerusalemma rakaanna kahoi inchelsik-ah inleisi. Suok 12:1-27; Innidan 16:1-18"},{"book":"Luke","chapter":"2","verse":"42","text":"Jisu kha kum soomleini ahong ephakhan a-ngai angnga inmani'n Jerusalemma rakaanna kahoi inchel inleisi."},{"book":"Luke","chapter":"2","verse":"43","text":"Kahoi kha hakli inmani'n inntiang inleikir phakhan, Jisu'n Jerusalemma aleiom, anuli apa inchu leijetmu."},{"book":"Luke","chapter":"2","verse":"44","text":"Inmani karra inchel tia suunsoot lamkhan inleisi, halli inmani'n Jisu kha insuungkhur ngaili insappui ngai karra kaentok inleiphut,"},{"book":"Luke","chapter":"2","verse":"45","text":"Inmani'n Jisu kha leimumu, khale inruoiya inmani'n Jerusalem tiang inkirra ama ka-entok inleisi."},{"book":"Luke","chapter":"2","verse":"46","text":"Nithum suoa ama kha biak-inna Jihudi karu ngaile in-ongnga inmani chongkha rangaiya halli inmani diang chong rakella ileiomkha injuomu."},{"book":"Luke","chapter":"2","verse":"47","text":"Ama'n kasing kathei tak ah imasangli irakelngai kajet rakip in inleingak."},{"book":"Luke","chapter":"2","verse":"48","text":"Anuli apa'n injuomu phakhan ngakna inleinei halli anu'n amadiang ati, “Sapa, angsik ah nang in keinidiang hin ninathome? Napa li kei'n malung kapoong tak ah nangkha kinnaentok eii.”"},{"book":"Luke","chapter":"2","verse":"49","text":"Halli Ama'n inmani diang heimasang, “Angsik-ah nangni'n kei ningna entokme? kei'n Kapa inna kaomsik tihi nangni'n jetmak chuwabe?”"},{"book":"Luke","chapter":"2","verse":"50","text":"Halli ama irilpi kha inmani'n leijet matormu."},{"book":"Luke","chapter":"2","verse":"51","text":"Khale inruoiya Jisu'n chongjuina aleineiya inmanile Nazareth tiang inleikir, halli anu'n akasuok choun rakip kha amalung suungnga aleida."},{"book":"Luke","chapter":"2","verse":"52","text":"Jisu'n singna theinali taksa ah hong insoonna, Pathian khat-um mipui ngai minriang nakha alei inkheel. 1 Sam 2:26; Chongil 3:4"}]}