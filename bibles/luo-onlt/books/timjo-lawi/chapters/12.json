{"data":[{"book":"Tim Jo-Lawi","chapter":"12","verse":"1","text":"Jehova Nyasaye nowacho ne Musa kowacho niya,"},{"book":"Tim Jo-Lawi","chapter":"12","verse":"2","text":"Wachne nyithind Israel kama: Ka dhako omako ich ma onywolo nyathi ma wuowi, to enobed mogak bangʼ ndalo abiriyo, machalre kaka obedo mogak e ndalone mar neno malo."},{"book":"Tim Jo-Lawi","chapter":"12","verse":"3","text":"Chiengʼ mar aboro, nyathino nyaka ter nyangu."},{"book":"Tim Jo-Lawi","chapter":"12","verse":"4","text":"Bangʼ mae to dhakono nyaka rit kuom ndalo piero adek gadek, mondo pwodhe kuom rembe. E kindeno ok oyiene mulo gimoro amora mowal ni Jehova Nyasaye, kata donjo e kama ler mar lemo, nyaka ndalone mag pwodhruok rum."},{"book":"Tim Jo-Lawi","chapter":"12","verse":"5","text":"To ka onywolo nyathi ma nyako, to nobed mogak kuom ndalo apar gangʼwen, mana kaka obedo mogak e ndalone mar neno malo. Bangʼ mano to nyaka orit kuom ndalo piero auchiel gauchiel mondo opwodhe kuom rembe."},{"book":"Tim Jo-Lawi","chapter":"12","verse":"6","text":"“ ‘E ndalo ma pwodhruokne kuom nyathi ma wuowi kata ma nyako oserumo, to enokel nyaim ma hike achiel mitimogo misango miwangʼo pep Jehova Nyasaye, kaachiel kata nyathi akuru gi akuch odugla, mondo otimgo misango mar golo richo, kendo enochiwe ni jadolo e dho Hemb Romo."},{"book":"Tim Jo-Lawi","chapter":"12","verse":"7","text":"Eka jadolo nochiwe ni Jehova Nyasaye mondo opwodhgo dhakono, kendo dhakono nodok maler kuom rembe mosechwer."},{"book":"Tim Jo-Lawi","chapter":"12","verse":"8","text":"Ka en dhako modhier ma ok nyal yudo nyaim, to oyiene mondo okel akuch odugla ariyo kata nyithi akuru ariyo. Achiel kuomgi notim godo misango miwangʼo pep, to machielo notimgo misango mar golo richo. Jadolo notim misenginigo, ka opwodhogo dhakono, kendo dhakono nobed maler.’ ”"}]}