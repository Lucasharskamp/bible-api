{"data":[{"book":"يَيَ","chapter":"16","verse":"1","text":"«ﭑ يِ قٍ بِرِن مَسٍنشِ نّ وٌ بّ، عَلَكٌ وٌ نَشَ قَ بِرَ تَنتَنيِ كُي."},{"book":"يَيَ","chapter":"16","verse":"2","text":"عٍ قَمَ نّ تْنيِ دْشْدٍ وٌ مَ، سٌقٍ رَ سَلِدٍيٍ كُي. وَشَتِ حَن قَقٍ، نَشَن نَ وٌ قَشَ، عَ نَ قَشّ مَحْشُنمَ كّوَلِ قَنيِ نَن نَ عَلَ بّ."},{"book":"يَيَ","chapter":"16","verse":"3","text":"عٍ نَ قٍيٍ رَبَمَ نّ، بَرِ مَ عٍ مُ بَبَ عَلَ كٌلٌن، عٍ مُ ﭑ قَن كٌلٌن."},{"book":"يَيَ","chapter":"16","verse":"4","text":"كْنْ ﭑ يِ قٍيٍ بِرِن مَسٍنشِ نّ وٌ بّ، عَلَكٌ عٍ وَشَتِ نَ عَ لِ، وٌ شَ رَتُ، عَ ﭑ عٍ شَ قٍ قَلَ نّ وٌ بّ.»"},{"book":"يَيَ","chapter":"16","verse":"5","text":"كْنْ يَكْسِ، ﭑ قَ سِفَقٍ ﭑ شّيمَ يِرٍ، وٌ مُ ﭑ مَشْرِنمَ، ‹عِ نَ سِفَقٍ مِندٍن؟›"},{"book":"يَيَ","chapter":"16","verse":"6","text":"ﭑ تٌ يِ قٍيٍ مَسٍنشِ وٌ بّ، نَ نَن وٌ بْحّ سُننُنشِ."},{"book":"يَيَ","chapter":"16","verse":"7","text":"كْنْ ﭑ شَ عَ قَلَ وٌ بّ عَ نْندِ كِ مَ، ﭑ مَ سِفّ نَن مُنَقَنيِ فبٌ وٌ بّ، بَرِ مَ شَ ﭑ مُ سِفَ، سَابُي قَنيِ مُ قَمَ وٌ مَ. كْنْ شَ ﭑ سِفَ، ﭑ عَ شّيمَ نّ وٌ مَ."},{"book":"يَيَ","chapter":"16","verse":"8","text":"عَ نَ قَ، عَ مِشِيٍ رَكٌلٌنمَ نّ يُنُبِ شَ قٍ رَ، تِنشِنيِ شَ قٍ رَ، نُن كِيتِ شَ قٍ رَ."},{"book":"يَيَ","chapter":"16","verse":"9","text":"عَ عٍ رَكٌلٌنمَ نّ يُنُبِ شَ قٍ رَ، بَرِ مَ عٍ مُ دَنشَنِيَشِ ﭑ مَ."},{"book":"يَيَ","chapter":"16","verse":"10","text":"عَ عٍ رَكٌلٌنمَ نّ تِنشِنيِ شَ قٍ رَ، بَرِ مَ ﭑ نَ سِفَقٍ بَبَ عَلَ يِرٍ، وٌ مُ ﭑ تٌمَ قَ."},{"book":"يَيَ","chapter":"16","verse":"11","text":"عَ عٍ رَكٌلٌنمَ نّ كِيتِ شَ قٍ رَ، بَرِ مَ يِ دُنِحَ نَ نْلَ كٌبِ نَشَن يِ رَ، عَ حَن بَرَ مَكِيتِ.»"},{"book":"يَيَ","chapter":"16","verse":"12","text":"«مَسٍنيِ فبّتّيٍ مَن نَ، كْنْ وٌ مُ نْمَ عٍ بِرِن قَهَامُدٍ يَكْسِ."},{"book":"يَيَ","chapter":"16","verse":"13","text":"عَلَ شَشِلِ نَ قَ وٌ مَ، عَ نَ نْندِ بِرِن يَ مَبْو مَ وٌ بّ. عَ شَ مَسٍنيِ مُ قَتَنشِ عَ يّتّ كَن نَ. عَ نَشَن مّمَ ﭑ بَبَ رَ، عَ نَ نَن مَسٍنمَ وٌ بّ. قٍ نَشٍيٍ قَمَ رَبَدٍ، عَ نٍيٍ نَن مَسٍنمَ وٌ بّ."},{"book":"يَيَ","chapter":"16","verse":"14","text":"عَ قَمَ ﭑ مَ شُننَكٍلِ مَكّنّندٍ، بَرِ مَ عَ نَشَن سْتْمَ ﭑ تَن نَ، عَ نَ نَن كَوَندِ مَ وٌ بّ."},{"book":"يَيَ","chapter":"16","verse":"15","text":"نَشَن بِرِن نَ بَبَ عَلَ يِ، عَ قِندِشِ ﭑ قَن فبٍ نَن نَ. ﭑ عَ قَلَ نَ نَن مَ، ‹عَ نَشَن سْتْمَ ﭑ تَن نَ، عَ نَ نَن كَوَندِ مَ وٌ بّ.›»"},{"book":"يَيَ","chapter":"16","verse":"16","text":"عِسَ مَن نَشَ عَ قَلَ عٍ بّ، «وَشَتِ دِ نَن لُشِ بٍينُن ﭑ شَ لْي وٌ مَ، كْنْ وَشَتِ دِ مَن نَ دَنفِ، وٌ مَن ﭑ تٌمَ نّ.»"},{"book":"يَيَ","chapter":"16","verse":"17","text":"عَ قْشِرَبِرّيٍ نَشَ عٍ بٌرٍ مَشْرِن، «عِسَ وَ مَ مُنسٍ قَلَقٍ يِ كِ، ‹عَ فبٍ مُ لُشِ ﭑ شَ لْي وٌ مَ دٌندٌرٌنتِ، كْنْ وٌ مَن قَمَ ﭑ تٌدٍ.› عَ شَ وْيّنيِ نَ دِ عَ تٌ عَ قَلَشِ، ‹ﭑ نَ سِفَقٍ بَبَ عَلَ يِرٍ؟›»"},{"book":"يَيَ","chapter":"16","verse":"18","text":"عٍ مَن نُ عٍ بٌرٍ مَشْرِنقٍ، «عَ مُنسٍ مَ، عَ ‹وَشَتِ دِ›؟ وٌن تَن مُ عَ كٌلٌن عَ سٍسٍ قَلَقٍ يِ كِ.»"},{"book":"يَيَ","chapter":"16","verse":"19","text":"عِسَ تٌ عَ كٌلٌن عَ عٍ نُ وَ مَ عَ مَشْرِنقٍ، عَ نَشَ عَ مَسٍن عٍ بّ، «ﭑ تٌ عَ قَلَشِ، ‹وَشَتِ دِ نَن لُشِ بٍينُن ﭑ شَ لْي وٌ مَ، كْنْ وَشَتِ دِ مَن نَ دَنفِ، وٌ مَن ﭑ تٌمَ نّ،› وٌ وٌ بٌرٍ مَشْرِنقٍ نَ نَن مَ؟"},{"book":"يَيَ","chapter":"16","verse":"20","text":"ﭑ شَ عَ قَلَ وٌ بّ عَ نْندِ كِ مَ، وٌ وَ مَ نّ، وٌ فبٍلٍفبٍلٍ، كْنْ دُنِحَ تَن حّلّشِنمَ نّ. وٌ سُننُنمَ نّ نَ قٍ مَ، كْنْ وٌ شَ سُننُنيِ قَمَ مَسَرَدٍ سّيوّ رَ."},{"book":"يَيَ","chapter":"16","verse":"21","text":"فِنّ نَشَن نَ دِتِنيِ رَ، عَ تْورْ مَ نّ كِ قَنيِ عَ شَ وَشَتِ تٌ بَرَ عَ لِ. كْنْ شَ عَ فّ دِ بَرِدٍ، عَ حَن مُ رَتُمَ نَ تْورّ مَ، عَ تٌ سّيوَشِ دِ نّينّ بَرِقٍ رَ دُنِحَ."},{"book":"يَيَ","chapter":"16","verse":"22","text":"نَ كُي، وٌ قَن نَ سُننُنيِ نَن كُي يِ وَشَتِ مَ. كْنْ ﭑ فبِلٍنمَ نّ وٌ تٌ رَ، وٌ بْحّ سّيوَ، مِشِ يٌ مُ نَ سّيوّ بَمَ وٌ يِ."},{"book":"يَيَ","chapter":"16","verse":"23","text":"نَ لْشْي نَ عَ لِ، وٌ مُ ﭑ مَشْرِنمَ سٍسٍ مَ سْنْن. ﭑ شَ عَ قَلَ وٌ بّ عَ نْندِ كِ مَ، وٌ نَ بَبَ عَلَ مَشَندِ قٍقٍ مَ ﭑ شِلِ رَ، عَ عَ سٌمَ نّ وٌ يِ."},{"book":"يَيَ","chapter":"16","verse":"24","text":"هَن يَ، وٌ سِنفٍ مُ نُ عَلَ مَشَندِ قٍقٍ مَ ﭑ تَن شِلِ رَ. وٌ مَشَندِ تِ. وٌ عَ سْتْمَ نّ، عَلَكٌ وٌ شَ سّيوَ عَ كَمَلِشِ رَ.»"},{"book":"يَيَ","chapter":"16","verse":"25","text":"«ﭑ يِ قٍ بِرِن مَسٍنشِ وٌ بّ تَالِ وْيّنيِ نَن نَ، كْنْ وَشَتِ نَ قَقٍ، ﭑ مُ وْيّنمَ وٌ بّ تَالِ وْيّنيِ رَ سْنْن، ﭑ بَبَ عَلَ شَ قٍ مَسٍن وٌ بّ عَ قِيشّ رَ."},{"book":"يَيَ","chapter":"16","verse":"26","text":"نَ وَشَتِ مَ، وٌ بَبَ عَلَ مَشَندِ مَ ﭑ شِلِ نَن نَ. ﭑ مُ عَ قَلَقٍ شّ دٍ، عَ ﭑ تَن نَن بَبَ عَلَ مَشَندِ مَ وٌ بّ،"},{"book":"يَيَ","chapter":"16","verse":"27","text":"بَرِ مَ بَبَ عَلَ يّتّ يَتِ وٌ شَنُشِ نّ. عَ وٌ شَنُشِ نّ ﭑ تٌ رَقَن وٌ مَ، وٌ مَن تٌ لَشِ عَ رَ عَ ﭑ كٍلِشِ عَ تَن عَلَ نَن مَ."},{"book":"يَيَ","chapter":"16","verse":"28","text":"ﭑ كٍلِشِ بَبَ عَلَ نَن مَ، ﭑ قَ دُنِحَ مَ. ﭑ مَن قَ كٍلِقٍ نّ دُنِحَ مَ، سِفَقٍ رَ بَبَ عَلَ يِرٍ.»"},{"book":"يَيَ","chapter":"16","verse":"29","text":"عِسَ قْشِرَبِرّيٍ نَشَ عَ قَلَ عَ بّ، «عَ مَتٌ، عِ مُ وْيّنقٍ تَالِ وْيّنيِ شَ رَ سْنْن، عِ قَ نَ وْيّنقٍ عَ قِيشّ نَن نَ!"},{"book":"يَيَ","chapter":"16","verse":"30","text":"مُشُ بَرَ عَ كٌلٌن قَ، عَ عِ قٍ بِرِن كٌلٌن، هَلِ مِشِ يٌ مُ عِ مَشْرِن. نَ كُي، مُشُ لَشِ عَ رَ عَ عِ كٍلِشِ عَلَ نَن مَ.»"},{"book":"يَيَ","chapter":"16","verse":"31","text":"عِسَ نَشَ عٍ يَابِ، «وٌ بَرَ دَنشَنِيَ يَكْسِ؟"},{"book":"يَيَ","chapter":"16","verse":"32","text":"وَشَتِ نَ قَقٍ، عَ حَن بَرَ عَ لِ، وٌ يٍنسٍنمَ نّ، وٌ قَ ﭑ نَبٌلٌ. كْنْ بَبَ عَلَ تَن مُ ﭑ نَبٌلٌمَ. عَ لُمَ نّ ﭑ سّيتِ مَ."},{"book":"يَيَ","chapter":"16","verse":"33","text":"ﭑ يِ قٍ بِرِن مَسٍنشِ نّ وٌ بّ، عَلَكٌ بْحّسَ شَ لُ وٌ يِ رَ ﭑ سَابُي رَ. وٌ مَنتْورْلِ سْتْمَ نّ دُنِحَ مَ، كْنْ وٌ شَ لِمَنِيَ، ﭑ تَن بَرَ نْ دُنِحَ رَ.»"}]}