{"data":[{"book":"يَيَ","chapter":"11","verse":"1","text":"شّمّ ندٍ نُ قُرَشِ بٍتَنِ نَشَن شِلِ لَسَرُ. عَ مَافِنّيٍ قَن نُ سَبَتِشِ نَا، مَرِيَمَ نُن مَرَتَ."},{"book":"يَيَ","chapter":"11","verse":"2","text":"مَرِيَمَ نَن لَبُندّ تُرٍ سَ مَرِفِ سَنيِيٍ مَ، عَ قَ عٍ مَقُرُكُ عَ شُنسّشّ رَ. عَ تَن نَن مَاشّمّ قِندِ لَسَرُ رَ، نَشَن نُ قُرَشِ."},{"book":"يَيَ","chapter":"11","verse":"3","text":"نَ كُي، لَسَرُ مَافِنّيٍ نَشَ شّيرَ شّي عِسَ مَ، عَ شَ سَ عَ قَلَ عَ بّ، «مَرِفِ، عِ شَنُنتٍنيِ قُرَشِ.»"},{"book":"يَيَ","chapter":"11","verse":"4","text":"عِسَ تٌ عَ مّ، عَ نَشَ عَ مَسٍن، «يِ قُرٍ مُ سَ رَحْنمَ قَشّ شَ مَ، عَ قَمَ عَلَ شَ نْرّ نَن مَكّنّندٍ، عَلَكٌ عَلَ شَ دِ قَن شَ مَتْشْي سْتْ عَ سَابُي رَ.»"},{"book":"يَيَ","chapter":"11","verse":"5","text":"عِسَ نُ مَرَتَ نُن مَرِيَمَ نُن عٍ مَاشّمّ لَسَرُ شَنُشِ كِ قَنيِ."},{"book":"يَيَ","chapter":"11","verse":"6","text":"عَ تٌ لَسَرُ قُرَقٍ مّ، عَ مُ سِفَ دّدّ، عَ نَشَ لُ نَا شِ قِرِن مَن."},{"book":"يَيَ","chapter":"11","verse":"7","text":"نَ شَنبِ، عَ نَشَ عَ قَلَ عَ قْشِرَبِرّيٍ بّ، «وٌن شَ فبِلٍن يُدَيَ بْشِ مَ.»"},{"book":"يَيَ","chapter":"11","verse":"8","text":"عَ قْشِرَبِرّيٍ نَشَ عَ قَلَ، «كَرَ مْشْ، يُوِقِيٍ كَتَشِ عِ قَشَدٍ دّننَشّ يَ، عِ تَن فبِلٍنقٍ مّننِ نّ؟»"},{"book":"يَيَ","chapter":"11","verse":"9","text":"عِسَ نَشَ عٍ يَابِ، «وَشَتِ قُ نُن قِرِن شَ مُ نَ قّيحّن كٍرٍن كُي؟ شَ نَشَن يٌ عَ حّرّ مَ يَنيِ رَ، عَ مُ عَ سَنيِ رَدِنمَ بَرِ مَ يِ دُنِحَ نَءِيَلَنيِ يَنبَمَ عَ بّ."},{"book":"يَيَ","chapter":"11","verse":"10","text":"كْنْ شَ نَشَن يٌ عَ حّرّ مَ كْي رَ، عَ عَ سَنيِ رَدِنمَ نّ، بَرِ مَ نَءِيَلَنيِ يٌ مُ عَ بّ.»"},{"book":"يَيَ","chapter":"11","verse":"11","text":"عَ نَ قَلَ شَنبِ، عِسَ مَن نَشَ عَ مَسٍن، «وٌن شَنُنتٍنيِ لَسَرُ بَرَ شِ، كْنْ ﭑ سِفَقٍ عَ رَشُنُدٍ.»"},{"book":"يَيَ","chapter":"11","verse":"12","text":"عَ قْشِرَبِرّيٍ نَشَ عَ قَلَ عَ بّ، «مَرِفِ، شَ عَ نَ شِقٍ، عَ يَلَنمَ نّ.»"},{"book":"يَيَ","chapter":"11","verse":"13","text":"عِسَ تٌ لَسَرُ شِقٍ قَلَ، عَ نُ عَ قَشَقٍ نَن مَ، كْنْ عَ قْشِرَبِرّيٍ تَن حْشْ عَ مَ، عَ عَ نُ مَلَبُي شِ شْلِ نَن مَ."},{"book":"يَيَ","chapter":"11","verse":"14","text":"نَ كُي، عِسَ نَشَ وْيّن عٍ بّ عَ قِيشّ رَ، «لَسَرُ بَرَ لَاشِرَ"},{"book":"يَيَ","chapter":"11","verse":"15","text":"كْنْ نَ رَبَقٍ ﭑ شَنبِ، عَ بَرَ قِندِ سّيوّ رَ ﭑ بّ، بَرِ مَ عَ شْلِ ﭑ مَ وٌ شَ دَنشَنِيَ سْتْ يِ قٍ كُي. يَكْسِ، وٌن شَ سِفَ عَ يِرٍ.»"},{"book":"يَيَ","chapter":"11","verse":"16","text":"نَ تّمُي تٌمَسِ، عَ نُ قَلَمَ نَشَن بّ «فُلِ»، عَ نَشَ عَ قَلَ عِسَ قْشِرَبِرّ بٌورٍيٍ بّ، «وٌن بِرِن شّي، وٌن نُن كَرَ مْشْ بِرِن شَ قَشَ!»"},{"book":"يَيَ","chapter":"11","verse":"17","text":"عِسَ تٌ سٌ نَا، عَ نَشَ عَ لِ لَسَرُ قُرٍ بَرَ شِ نَانِ رَبَ فَبُرِ كُي."},{"book":"يَيَ","chapter":"11","verse":"18","text":"كِلٌ سَشَن حْندْن نَن نُ نَ بٍتَنِ نُن دَرِ سَلَمُ تَفِ. عٍ تٌ مَكْرّ،"},{"book":"يَيَ","chapter":"11","verse":"19","text":"يُوِقِ فبٍفبٍ نُ بَرَ قَ مَرَتَ نُن مَرِيَمَ شْنيِ، عٍ مَاشّمّ حْنقٍ كُنقَ بَدٍ."},{"book":"يَيَ","chapter":"11","verse":"20","text":"مَرَتَ تٌ عِسَ قَقٍ مّ، عَ نَشَ سَ عَ رَلَن، كْنْ مَرِيَمَ تَن دْشْشِ نَشَ لُ بَنشِ."},{"book":"يَيَ","chapter":"11","verse":"21","text":"مَرَتَ نَشَ عَ قَلَ عِسَ بّ، «مَرِفِ، شَ عِ نُ نَ بٍ نُ، ﭑ مَاشّمّ مُ قَشَمَ نُ."},{"book":"يَيَ","chapter":"11","verse":"22","text":"كْنْ هَلِ يَكْسِ، ﭑ عَ كٌلٌن عَ عِ نَ قٍقٍ مَشْرِن عَلَ مَ، عَ عَ رَبَمَ نّ عِ بّ.»"},{"book":"يَيَ","chapter":"11","verse":"23","text":"عِسَ نَشَ عَ قَلَ عَ بّ، «عِ شُنيَ كٍلِمَ نّ قَشّ مَ.»"},{"book":"يَيَ","chapter":"11","verse":"24","text":"مَرَتَ نَشَ عَ يَابِ، «ﭑ عَ كٌلٌن تَن، عَ كٍلِمَ نّ قَشّ مَ دُنِحَ رَحْنيِ، قَشَمِشِيٍ كٍلِمَ تّمُي نَشّ.»"},{"book":"يَيَ","chapter":"11","verse":"25","text":"عِسَ نَشَ عَ مَسٍن عَ بّ، «ﭑ تَن نَن نَ مَرَكٍلِ نُن كِسِ رَ. نَشَن نَ دَنشَنِيَ ﭑ مَ، عَ كِسِمَ نّ، هَلِ عَ قَشَ."},{"book":"يَيَ","chapter":"11","verse":"26","text":"نَشَن يٌ بَلٌشِ، عَ دَنشَنِيَشِ ﭑ مَ، نَ كَنيِ مُ لْيمَ عَبَدَن. عِ لَشِ نَ رَ؟»"},{"book":"يَيَ","chapter":"11","verse":"27","text":"عَ نَشَ عَ يَابِ، «عِيٌ، مَرِفِ! ﭑ لَشِ عَ رَ عَ عِ تَن نَن نَ عَلَ شَ مِشِ سُفَندِشِ رَ، عَلَ شَ دِ، نَشَن لَن عَ شَ قَ دُنِحَ مَ.»"},{"book":"يَيَ","chapter":"11","verse":"28","text":"مَرَتَ نَ قَلَ شَنبِ، عَ نَشَ سِفَ عَ شُنيَ مَرِيَمَ قْشْ رَ، عَ عَ قَلَ عَ بّ عٍ دٌرٌ مَ، «كَرَ مْشْ بَرَ قَ، عَ نَ عِ شِلِقٍ.»"},{"book":"يَيَ","chapter":"11","verse":"29","text":"مَرِيَمَ تٌ عَ مّ، عَ نَشَ كٍلِ كٍرٍن نَ، عَ سِفَ عِسَ رَلَندٍ."},{"book":"يَيَ","chapter":"11","verse":"30","text":"نَ تّمُي، عِسَ مُ نُ سٌشِ تَا كُي. مَرَتَ عَ لِ دّننَشّ، عَ نُ نَ مّننِ نّ سِندٍن."},{"book":"يَيَ","chapter":"11","verse":"31","text":"يُوِقِ نَشٍيٍ قَشِ كُنقَ بَدٍ، نَشٍيٍ نُ نَ مَرِيَمَ قّ مَ بَنشِ كُي، عٍ تٌ عَ تٌ كٍلِ رَ مَقُرٍن نَ، عٍ نَشَ بِرَ عَ قْشْ رَ تَندٍ. عٍ حْشْ عَ مَ عَ عَ نَ سِفَقٍ فَبُرِ يِرٍ نّ، عَ شَ سَ وَ نَا."},{"book":"يَيَ","chapter":"11","verse":"32","text":"مَرِيَمَ تٌ عِسَ يِرٍ لِ، عَ قّقّ عَ تٌ، عَ نَشَ سُيِدِ عَ بّ، عَ عَ قَلَ، «مَرِفِ، شَ عِ نُ نَ بٍ نُ، ﭑ مَاشّمّ مُ قَشَمَ نُ!»"},{"book":"يَيَ","chapter":"11","verse":"33","text":"عِسَ تٌ مَرِيَمَ تٌ، عَ نَ وَقٍ، يُوِقِ نَشٍيٍ نُ نَ عَ قْشْ رَ، نٍيٍ قَن وَقٍ، عَ نَشَ سُننُن، عَ بْحّ نَشَ رَحَاشُ عَ مَ."},{"book":"يَيَ","chapter":"11","verse":"34","text":"عَ نَشَ مَشْرِنيِ تِ، «وٌ عَ رَفَتَشِ مِندٍن؟» عٍ نَشَ عَ يَابِ، «مَرِفِ، قَ، مُشُ شَ نَ مَسٍن عِ بّ.»"},{"book":"يَيَ","chapter":"11","verse":"35","text":"عِسَ نَشَ وَ."},{"book":"يَيَ","chapter":"11","verse":"36","text":"نَ كُي، يُوِقِيٍ نَشَ عَ قَلَ، «عَ مَتٌ، لَسَرُ نُ رَقَنشِ عَ مَ كِ نَشّ!»"},{"book":"يَيَ","chapter":"11","verse":"37","text":"كْنْ ندٍيٍ عٍ يَ مَ، عٍ نَشَ عَ قَلَ، «ثٍ، يِ نَشَن دْنشُي يَ رَبْو، عَ مُ نُ نْمَ لَسَرُ رَتَنفَدٍ قَشّ مَ شّ؟»"},{"book":"يَيَ","chapter":"11","verse":"38","text":"عِسَ بْحّ مَن نَشَ رَحَاشُ عَ مَ. عَ نَشَ سِفَ فَبُرِ يِرٍ. قْنمّ ندٍ نَن نُ عَ رَ، فّمّ بٍلٍبٍلٍ دْشْشِ نَ دّ رَ."},{"book":"يَيَ","chapter":"11","verse":"39","text":"عِسَ نَشَ عَ قَلَ، «وٌ فّمّ بَ نَا.» مَرَتَ، قَشَمِشِ مَافِنّ، عَ نَشَ عَ قَلَ، «مَرِفِ، عَ شَ مَرَفَتّ شِ نَانِ نَن تٌ! عَ عَ لِمَ عَ قُرٍ شِرِ بَرَ مِنِ يِ وَشَتِ مَ.»"},{"book":"يَيَ","chapter":"11","verse":"40","text":"عِسَ نَشَ عَ قَلَ عَ بّ، «ﭑ مُ عَ قَلَ شّ عِ بّ، عَ شَ عِ دَنشَنِيَ، عِ عَلَ سّنبّ مَكَابَشِ تٌمَ نّ؟»"},{"book":"يَيَ","chapter":"11","verse":"41","text":"نَ كُي، عٍ نَشَ فّمّ بَ قْنمّ فَبُرِ دّ مَ. عِسَ نَشَ عَ يَ رَتٍ كٌورٍ، عَ عَ قَلَ، «ﭑ بَبَ عَلَ، ﭑ بَرَ عِ تَنتُ عِ تٌ ﭑ شُي رَ مّشِ."},{"book":"يَيَ","chapter":"11","verse":"42","text":"ﭑ تَن حَن عَ كٌلٌن، عِ ﭑ شُي رَ مّمَ تّمُي بِرِن، كْنْ ﭑ نَ قَلَشِ حَمَ نَن مَ قٍ رَ نَشٍيٍ تِشِ بٍ، عٍ شَ لَ عَ رَ عَ عِ تَن نَن ﭑ شّيشِ.»"},{"book":"يَيَ","chapter":"11","verse":"43","text":"عَ نَ قَلَ شَنبِ، عِسَ نَشَ عَ شُي عِتٍ سّنبّ رَ، عَ عَ قَلَ، «لَسَرُ، مِنِ!»"},{"book":"يَيَ","chapter":"11","verse":"44","text":"عَ تَن قَشَمِشِ نَشَ مِنِ عَ سَنيِيٍ نُن عَ بّلّشّيٍ مَشِرِشِ كَسَنفٍ كُي، عَ يَتَفِ مَن مَكُنقُكُنقُشِ دُفِ فبّتّ قَن نَ. عِسَ نَشَ عَ قَلَ مِشِيٍ بّ، «وٌ كَسَنفٍ بَ عَ مَ، وٌ عَ مَقُلُن، عَ شَ نْ عَ حّرّدٍ.»"},{"book":"يَيَ","chapter":"11","verse":"45","text":"يُوِقِ نَشٍيٍ نُ بَرَ قَ مَرِيَمَ يِرٍ، عٍ عِسَ شَ كَابَنَكٌ تٌ، عٍ فبٍفبٍ نَشَ دَنشَنِيَ عَ مَ."},{"book":"يَيَ","chapter":"11","verse":"46","text":"كْنْ ندٍيٍ نَشَ سَ دّنتّفّ سَ قَرِ سّنِيٍ بّ، عِسَ قٍ نَشَن نَبَشِ."},{"book":"يَيَ","chapter":"11","verse":"47","text":"نَ كُي، سّرّشّدُبّ كُنتِفِيٍ نُن قَرِ سّنِيٍ نَشَ يُوِقِيٍ شَ كِيتِسَ شُنفبٍيٍ مَلَن. عٍ نَشَ عَ قَلَ، «وٌن مُنسٍ رَبَمَ؟ يِ شّمّ نَ كَابَنَكٌ فبٍفبٍ نَن نَبَقٍ."},{"book":"يَيَ","chapter":"11","verse":"48","text":"شَ وٌن عَ لُ عَ يّتّ يِ، بِرِن دَنشَنِيَمَ نّ عَ مَ، رْ مَكَيٍ قَن قَمَ وٌن مَ هْرْ مْبَنشِ كَنَدٍ، عٍ وٌن سِ سْنتْ!»"},{"book":"يَيَ","chapter":"11","verse":"49","text":"عٍ شَ سّرّشّدُبّ كُنتِفِ كَيَقَ، نَشَن نُ نَ عٍ شُنيِ رَ نَ وَشَتِ، عَ نَشَ عَ قَلَ عٍ بّ، «وٌ تَن مُ سٍسٍ كٌلٌن يِ قٍ كُي."},{"book":"يَيَ","chapter":"11","verse":"50","text":"كَ وٌ مُ عَ قَهَامُشِ عَ مِشِ كٍرٍن قَشَقٍ حَمَ بّ، نَ نَن قَن وٌ بّ، دِنّ وٌن سِ بِرِن شَ سْنتْ؟»"},{"book":"يَيَ","chapter":"11","verse":"51","text":"كَيَقَ شَ نَ وْيّنيِ مُ قَتَن عَ تَن يّتّ شَ رَ. عَ تٌ نُ قِندِشِ نَ وَشَتِ سّرّشّدُبّ كُنتِفِيٍ شُنيِ رَ، عَلَ نَن نَ مَسٍنيِ قِ عَ مَ، عَ عِسَ نُ قَقٍ قَشَدٍ عِسِرَيِلَ حَمَ بّ."},{"book":"يَيَ","chapter":"11","verse":"52","text":"كْنْ نَ مَن مُ رَبَ عِسِرَيِلَكَيٍ فبَنسَن شَ بّ. عِسَ نُ قَقٍ قَشَدٍ نّ عَلَكٌ عَلَ شَ عَ شَ دِيٍ قَن مَلَن، نَشٍيٍ رَيٍنسٍنشِ يِرٍ بِرِن، عَ شَ عٍ بِرِن قِندِ حَمَ كٍرٍن نَ."},{"book":"يَيَ","chapter":"11","verse":"53","text":"نَ كُي، كَبِ نَ مَلَنيِ لْشْي، يُوِقِ كُنتِفِيٍ نَشَ نَتّ تٌنفٌ عِسَ قَشَقٍ رَ."},{"book":"يَيَ","chapter":"11","verse":"54","text":"نَ نَن عَ رَ عِسَ مُ نْ مِنِدٍ كّنّ مَ سْنْن. عَ تَن نُن عَ قْشِرَبِرّيٍ نَشَ كٍلِ نَا، عٍ سِفَ عٍقِرَ مِ تَا كُي فبٍنفبٍرٍنيِ قّ مَ."},{"book":"يَيَ","chapter":"11","verse":"55","text":"يُوِقِيٍ شَ سَيَمَلٍكّ دَنفِ سَلِ تٌ نُ بَرَ مَكْرّ، مِشِ فبٍفبٍ نَشَ كٍلِ دَاشَيٍ تٍقٍ رَ دَرِ سَلَمُ، عٍ شَ عٍ يّتّ رَ سّنِيّن بٍينُن سَلِ شَ عَ لِ."},{"book":"يَيَ","chapter":"11","verse":"56","text":"عٍ نُ نَ عِسَ قٍنقٍ. عٍ نَشَ عٍ بٌرٍ مَشْرِن هْرْ مْبَنشِ تّتّ كُي، «وٌ شَ مَحْشُنيِ مَ، عِسَ قَمَ سَلِدٍ، كَ عَ مُ قَمَ؟»"},{"book":"يَيَ","chapter":"11","verse":"57","text":"سّرّشّدُبّ كُنتِفِيٍ نُن قَرِ سّنِيٍ نُ بَرَ يَامَرِ قِ، عَ مِشِ يٌ نَشَن نَ عِسَ تٌ، نَ كَنيِ شَ عَ قَلَ عٍ بّ عَلَكٌ عٍ شَ عَ سُشُ."}]}