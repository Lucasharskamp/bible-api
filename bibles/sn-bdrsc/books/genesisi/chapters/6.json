{"data":[{"book":"Genesisi","chapter":"6","verse":"1","text":"Vanhu vakati vatanga kuwanda panyika uye vanasikana vakaberekwa kwavari,"},{"book":"Genesisi","chapter":"6","verse":"2","text":"vanakomana vaMwari vakaona kuti vanasikana vavanhu vakanga vakanaka, uye vakazviwanira upi zvake wavakasarudza."},{"book":"Genesisi","chapter":"6","verse":"3","text":"Ipapo Jehovha akati, “Mweya wangu haungarambi uchigara mumunhu nokusingaperi, nokuti inyama; mazuva ake achava makore zana namakumi maviri.”"},{"book":"Genesisi","chapter":"6","verse":"4","text":"VaNefirimu vakanga vari panyika mumazuva iwayo, uyewo mushure maizvozvo, vanakomana vaMwari vakapinda kuvasikana vavanhu vakaita vana navo. Vakanga vari mhare dzakare, vanhu vaiva nomukurumbira."},{"book":"Genesisi","chapter":"6","verse":"5","text":"Jehovha akaona kuti kuipa kwomunhu panyika kwakanga kuri kukuru sei, uye kuti ndangariro dzomwoyo wake dzakanga dzakaipa bedzi nguva dzose."},{"book":"Genesisi","chapter":"6","verse":"6","text":"Jehovha akazvidemba kuti akanga aita munhu panyika, uye mwoyo wake wakazara nokurwadziwa."},{"book":"Genesisi","chapter":"6","verse":"7","text":"Saka Jehovha akati, “Ndichabvisa vanhu pamusoro penyika ivo vanhu vandakaisa, vanhu nemhuka, nezvisikwa zvinokambaira pamusoro pevhu, neshiri dzedenga, nokuti ndinozvidemba kuti ndakazviita.”"},{"book":"Genesisi","chapter":"6","verse":"8","text":"Asi Noa akawana nyasha pamberi paJehovha."},{"book":"Genesisi","chapter":"6","verse":"9","text":"Iyi ndiyo rondedzero yezvaNoa."},{"book":"Genesisi","chapter":"6","verse":"10","text":"Noa akanga ana vanakomana vatatu vaiti: Shemu, Hamu naJafeti."},{"book":"Genesisi","chapter":"6","verse":"11","text":"Zvino nyika yakanga yaora pamberi paMwari uye yakanga yazara nokurwisana."},{"book":"Genesisi","chapter":"6","verse":"12","text":"Mwari akaona kuti nyika yakanga yaora sei, nokuti vanhu vose panyika vakanga vaodza nzira dzavo."},{"book":"Genesisi","chapter":"6","verse":"13","text":"Saka Mwari akati kuna Noa, “Ndava kuzoisa magumo kuvanhu vose, nokuti nyika yazara nokurwisana nokuda kwavo. Zvirokwazvo ndiri kuzovaparadza vose pamwe chete nenyika."},{"book":"Genesisi","chapter":"6","verse":"14","text":"Saka iwe zviitire areka yomuti womusipuresi; uite makamuri mukati mayo uye uiname nenamo mukati nokunze."},{"book":"Genesisi","chapter":"6","verse":"15","text":"Uku ndiko kuvaka kwaunofanira kuiita: Areka inofanira kureba makubhiti mazana matatu6:15 mamita angaita 140, upamhi hwayo huve makubhiti makumi mashanu6:15 mamita angaita 23 uye makubhiti makumi matatu6:15 mamita angaita 13.5 pakukwirira kwayo."},{"book":"Genesisi","chapter":"6","verse":"16","text":"Uite windo uchipoteredza areka ugosiya kubhiti rimwe chete6:16 0.5 yemita kumusoro. Uise mukova parutivi rweareka uye uite muturikidzwa wapasi, wapakati nowapamusoro."},{"book":"Genesisi","chapter":"6","verse":"17","text":"Ndichauyisa mvura yamafashamu pamusoro penyika kuti iparadze zvipenyu zvose pasi pedenga, zvisikwa zvose zvino upenyu mazviri. Zvinhu zvose zviri panyika zvichaparara."},{"book":"Genesisi","chapter":"6","verse":"18","text":"Asi ndichasimbisa sungano yangu newe, uye uchapinda muareka, iwe navanakomana vako uye nomukadzi wako uye navakadzi vavanakomana vako vari pauri."},{"book":"Genesisi","chapter":"6","verse":"19","text":"Unofanira kuisa muareka zviviri zviviri pazvisikwa zvipenyu zvose, chikono nechikadzi, kuti zvirarame pamwe chete newe."},{"book":"Genesisi","chapter":"6","verse":"20","text":"Zviviri zviviri kubva kumhando dzose dzeshiri, nokubva kumhando dzose dzemhuka nokuzvisikwa zvose zvinokambaira panyika, zvichauya kwauri kuti zvichengetwe zviri zvipenyu."},{"book":"Genesisi","chapter":"6","verse":"21","text":"Unofanira kutora zvokudya zvamarudzi ose zvinofanira kudyiwa ugozvichengeta kuti zvigova zvokudya zvako nezvazvo.”"},{"book":"Genesisi","chapter":"6","verse":"22","text":"Noa akaita zvose sezvaakanga arayirwa naMwari."}]}