{"data":[{"book":"Zacharias","chapter":"2","verse":"1","text":"Ik sloeg mijn ogen op, en zag toe. Zie, daar was een man, met een meetsnoer in de hand."},{"book":"Zacharias","chapter":"2","verse":"2","text":"Ik zeide: Waar gaat gij heen? Hij gaf mij ten antwoord: Ik ga Jerusalem meten, om te zien, hoe groot zijn breedte en lengte is."},{"book":"Zacharias","chapter":"2","verse":"3","text":"En zie, de engel, die tot mij sprak, trad naar voren; maar een andere engel liep hem tegemoet,"},{"book":"Zacharias","chapter":"2","verse":"4","text":"en sprak tot hem: Ga dien jongeman zeggen, dat Jerusalem als een open stad zal zijn om de menigte mensen en dieren daarbinnen."},{"book":"Zacharias","chapter":"2","verse":"5","text":"Ik zelf, is de godsspraak van Jahweh, zal een muur van vuur om hem heen zijn, en een glorie in zijn midden."},{"book":"Zacharias","chapter":"2","verse":"6","text":"Op, op! Vlucht uit het land van het noorden, Is de godsspraak van Jahweh! Want naar de vier windstreken breid Ik u uit, Is de godsspraak van Jahweh!"},{"book":"Zacharias","chapter":"2","verse":"7","text":"Op, Sion, Red u, Gij die bij de dochter van Babel woont."},{"book":"Zacharias","chapter":"2","verse":"8","text":"Want zo spreekt Jahweh der heirscharen na de verdrukking, Hij die mij tot de volken zond, die u hebben geplunderd: Wie u aanraakt, raakt mijn oogappel aan!"},{"book":"Zacharias","chapter":"2","verse":"9","text":"Zie, Ik zwaai mijn hand tegen hen: Ze worden een buit van hun slaven, En gij zult weten, dat Jahweh der heirscharen mij heeft gezonden!"},{"book":"Zacharias","chapter":"2","verse":"10","text":"Verheug en verblijd u, dochter van Sion: Want zie, Ik kom, Om in uw midden te wonen, Is de godsspraak van Jahweh;"},{"book":"Zacharias","chapter":"2","verse":"11","text":"Op die dag sluiten talrijke volken zich bij Jahweh aan, En worden mijn volk! Dan zal Ik in uw midden wonen, En gij zult weten, dat Jahweh der heirscharen mij heeft gezonden!"},{"book":"Zacharias","chapter":"2","verse":"12","text":"Jahweh zal Juda tot erfdeel bezitten op de heilige grond, En Jerusalem weer uitverkiezen."},{"book":"Zacharias","chapter":"2","verse":"13","text":"Zwijg stil, alle vlees voor het aanschijn van Jahweh, Want Hij staat op uit zijn heilige woning!"}]}