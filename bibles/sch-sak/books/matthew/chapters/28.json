{"data":[{"book":"Matthew","chapter":"28","verse":"1","text":"Sabbathni ahong heka, Pathienni jînga khuo ahongvâra, Mary Magdalene le Mary dang hah thân en rangin an sea."},{"book":"Matthew","chapter":"28","verse":"2","text":"Inningloiin ningnu râttak ahong innîka, invân renga Pumapa Vântîrton a juonga; lung hah a muluoi paia a chungah ânsunga."},{"book":"Matthew","chapter":"28","verse":"3","text":"A mêl chu kôlinlek ang ania, a puonsilngei khom rodokang anga chek ani."},{"book":"Matthew","chapter":"28","verse":"4","text":"Râlmi a ngâkngei han an chi rai zoi sikin an innîka, athi anghan an oma."},{"book":"Matthew","chapter":"28","verse":"5","text":"Vântîrton han nupangngei kôm, “Nangni chu chino roi, Jisua an jêmdelpu hah nin rok ani ti ki riet."},{"book":"Matthew","chapter":"28","verse":"6","text":"Hin om khâi maka; ai ti anghan ân thoinôk zoi. Hin hong ungla, a jâlna hih hong en roi."},{"book":"Matthew","chapter":"28","verse":"7","text":"Atûn inrangtakin se ungla, a ruoisingei kôm, Thina renga ân thoinôk zoi, Galilee rama nin motona a lei se; mason mûng nin tih! Nangni ki ril hih riettit roi” a tia."},{"book":"Matthew","chapter":"28","verse":"8","text":"Hanchu, ichi le râisânna sipin, thân renga an se lalaia, ruoisingei varil rangin an tân zoi."},{"book":"Matthew","chapter":"28","verse":"9","text":"Inningloiin Jisua'n anni hah a tonga, an kôm, “Nin chunga rathanngamna om rese” a tia. Hanchu, a kôm an honga, a kepha an sûra, chubai an mûka."},{"book":"Matthew","chapter":"28","verse":"10","text":"Jisua'n an kôm, “Chino roi, se ungla, Galilee rama se rangin ku sûngsuokngei varil roi; mason ni mûng an tih” a tia."},{"book":"Matthew","chapter":"28","verse":"11","text":"Nupangngei hah lama an lôn lâitakin thân ngak râlmi senkhatngei hah khopuiliena an kîr nôka, neinun om tie murdi hah ochaisingei an va rila."},{"book":"Matthew","chapter":"28","verse":"12","text":"Ochaisingei hah Upangei leh anin mua lungvâr an thoa; râlmingei kôm han sum tamtatak an pêka,"},{"book":"Matthew","chapter":"28","verse":"13","text":"an kôm, “Jâna kin inkârin a ruoisingei an honga, a ruok an hong muruk ani, tiin misîr roi."},{"book":"Matthew","chapter":"28","verse":"14","text":"Râiôt han ha thurchi hah a lei riet lekhom, theiloina dôn mak chei tiin nangni rilpui kin ta, ite nin mulung nin minjîngna rang omak,” an tia."},{"book":"Matthew","chapter":"28","verse":"15","text":"Râlmingei han sum hah an lâka, chong an be lam angtakhan an tho zoi. Masikin atûn tenah ha thurchi hah Judangei lâia an la ril minlum bang ngâi ani."},{"book":"Matthew","chapter":"28","verse":"16","text":"Hanchu ruoisi sômleikhat ngei hah Galilee rama tâng inkhata Jisua'n se roi a tipe ngeina han an sea.28:16: Mat 26:32; Mk 14:28"},{"book":"Matthew","chapter":"28","verse":"17","text":"Ama an mûn chu chubai an mûka, senkhatin iem tatak no khom senla ngei."},{"book":"Matthew","chapter":"28","verse":"18","text":"Jisua'n ahong nâia, an kôm, “Pilchunga le Invâna rachamneina murdi ko kôm pêk ani zoi."},{"book":"Matthew","chapter":"28","verse":"19","text":"Hanchu, muntina mingei murdi kôm se ungla, ku ruoisîn sin ngei ungla: Pa, Nâipasal le Ratha Inthieng rimingin Baptis ngei ungla,28:19: Sin 1:8"},{"book":"Matthew","chapter":"28","verse":"20","text":"chong nangni ke pêk murdi jôm rangin ril ngei roi. Male Keima zoratin rammuol mong dênin nin kôma om tit ki tih,” a tia."}]}