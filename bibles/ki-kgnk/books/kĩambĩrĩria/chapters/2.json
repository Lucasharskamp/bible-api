{"data":[{"book":"Kĩambĩrĩria","chapter":"2","verse":"1","text":"Igũrũ na thĩ ikĩrĩka na ũgemu wacio wothe."},{"book":"Kĩambĩrĩria","chapter":"2","verse":"2","text":"Naguo mũthenya wa mũgwanja wakinya, Ngai agĩkorwo arĩkĩtie wĩra ũcio aarutaga; nĩ ũndũ ũcio Ngai akĩhurũka mũthenya ũcio wa mũgwanja kuuma wĩra-inĩ wake wothe."},{"book":"Kĩambĩrĩria","chapter":"2","verse":"3","text":"Nake Ngai akĩrathima mũthenya ũcio wa mũgwanja na akĩwamũra, tondũ nĩ mũthenya ũrĩa we aahurũkire kuuma wĩra-inĩ wothe ũrĩa aarutĩte wa ũũmbi."},{"book":"Kĩambĩrĩria","chapter":"2","verse":"4","text":"Ũcio nĩguo ũhoro ũrĩa wĩgiĩ igũrũ na thĩ rĩrĩa ciombirwo."},{"book":"Kĩambĩrĩria","chapter":"2","verse":"5","text":"gũtiarĩ kahinga o na kamwe ga gĩthaka koonekete thĩ kana mũmera wa gĩthaka ũkamera. Nĩ tondũ Jehova Ngai ndoirĩtie mbura thĩ na gũtiarĩ mũndũ wa kũrĩma mũgũnda,"},{"book":"Kĩambĩrĩria","chapter":"2","verse":"6","text":"no tũrũũĩ twoimaga na thĩ na tũkaihũgia thĩ igũrũ guothe."},{"book":"Kĩambĩrĩria","chapter":"2","verse":"7","text":"Nake Jehova Ngai akĩũmba mũndũ kuuma rũkũngũ-inĩ rwa thĩ, na akĩmũhuhĩra mĩhũmũ ya muoyo maniũrũ-inĩ make, nake mũndũ ũcio akĩgĩa na muoyo."},{"book":"Kĩambĩrĩria","chapter":"2","verse":"8","text":"Ningĩ Jehova Ngai nĩathondekete mũgũnda mwena wa irathĩro, o kũu Edeni; na kũu nĩkuo aigire mũndũ ũcio oombĩte."},{"book":"Kĩambĩrĩria","chapter":"2","verse":"9","text":"Nake Jehova Ngai agĩtũma thĩ ĩmere mĩtĩ ya mĩthemba yothe na ĩkũre. Yarĩ mĩtĩ mĩega ĩkĩoneka na maitho na yaciaraga matunda mega ma kũrĩa. Gatagatĩ ka mũgũnda ũcio nĩ haarĩ na mũtĩ wa muoyo, na mũtĩ wa ũmenyo wa gũkũũrana wega na ũũru."},{"book":"Kĩambĩrĩria","chapter":"2","verse":"10","text":"Na nĩ kwarĩ rũũĩ rwathereraga ruumĩte Edeni rũkaihũgia mũgũnda ũcio; ruoima Edeni rũkagayũkana rũgatuĩka njũũĩ inya."},{"book":"Kĩambĩrĩria","chapter":"2","verse":"11","text":"Rũũĩ rwa mbere rwĩtagwo Pishoni; na nĩruo rũthiũrũrũkaga bũrũri wothe wa Havila, kũrĩa kũrĩ thahabu."},{"book":"Kĩambĩrĩria","chapter":"2","verse":"12","text":"(Thahabu ya bũrũri ũcio nĩ njega; ningĩ kũu no kũrĩ maguta manungi wega metagwo bendora, na tũhiga twa goro twĩtagwo onigithi.)"},{"book":"Kĩambĩrĩria","chapter":"2","verse":"13","text":"Rũũĩ rwa keerĩ rwĩtagwo Gihoni; naruo rũthiũrũrũkaga bũrũri wothe wa Kushi.2:13 Kushi thĩinĩ wa Kĩrĩkanĩro kĩrĩa Gĩkũrũ nĩ rĩĩtwa rĩa Kĩhibirania rĩa Sudani kana Ethiopia."},{"book":"Kĩambĩrĩria","chapter":"2","verse":"14","text":"Rũũĩ rwa gatatũ rwĩtagwo Hidekela naruo rũgeragĩra mwena wa irathĩro wa bũrũri wa Ashuri. Naruo rũũĩ rwa kana rwĩtagwo Farati."},{"book":"Kĩambĩrĩria","chapter":"2","verse":"15","text":"Jehova Ngai akĩoya mũndũ ũcio oombĩte, akĩmũiga mũgũnda-inĩ ũcio wa Edeni aũrĩmage na aũmenyagĩrĩre."},{"book":"Kĩambĩrĩria","chapter":"2","verse":"16","text":"Nake Jehova Ngai agĩatha mũndũ ũcio, akĩmwĩra atĩrĩ, “No ũrĩe maciaro ma mũtĩ o wothe ũrĩ mũgũnda ũyũ;"},{"book":"Kĩambĩrĩria","chapter":"2","verse":"17","text":"no rĩrĩ, ndũkanarĩe maciaro ma mũtĩ ũrĩa wa ũmenyo wa gũkũũrana wega na ũũru, nĩgũkorwo rĩrĩa ũkaamarĩa, ti-itherũ no gũkua ũgaakua.”"},{"book":"Kĩambĩrĩria","chapter":"2","verse":"18","text":"Ningĩ Jehova Ngai akiuga atĩrĩ, “Ti wega mũndũ ũyũ aikare arĩ wiki. Nĩngũmũmbĩra mũteithia ũrĩa ũmwagĩrĩire.”"},{"book":"Kĩambĩrĩria","chapter":"2","verse":"19","text":"Na rĩrĩ, Jehova Ngai nĩ oombĩte nyamũ ciothe cia gĩthaka na nyoni cia rĩera-inĩ kuuma tĩĩri-inĩ. Agĩcirehe kũrĩ mũndũ ũcio one marĩĩtwa marĩa egũcitua; na ũrĩa mũndũ ũcio aatuire kĩũmbe o gĩothe kĩ muoyo, rĩu rĩgĩtuĩka rĩĩtwa rĩakĩo."},{"book":"Kĩambĩrĩria","chapter":"2","verse":"20","text":"Nĩ ũndũ ũcio mũndũ ũcio akĩhe mahiũ mothe marĩĩtwa, o na nyoni cia rĩera-inĩ na nyamũ ciothe cia gĩthaka."},{"book":"Kĩambĩrĩria","chapter":"2","verse":"21","text":"Nĩ ũndũ ũcio Jehova Ngai agĩtũma mũndũ ũcio akome toro mũnene mũno; na rĩrĩa aakomete, Jehova Ngai akĩruta rũbaru rũmwe rwa mũndũ ũcio na agĩcookia nyama hau rwarĩ."},{"book":"Kĩambĩrĩria","chapter":"2","verse":"22","text":"Hĩndĩ ĩyo Jehova Ngai akĩũmba mũndũ-wa-nja kuuma rũbaru rũrĩa aarutĩte kũrĩ mũndũ ũcio na akĩrehe mũndũ-wa-nja ũcio kũrĩ we."},{"book":"Kĩambĩrĩria","chapter":"2","verse":"23","text":"Mũndũ ũcio akiuga atĩrĩ,"},{"book":"Kĩambĩrĩria","chapter":"2","verse":"24","text":"Gĩkĩ nĩkĩo gĩtũmaga mũndũ mũrũme atige ithe na nyina, na anyiitane na mũtumia wake, nao magatuĩka mwĩrĩ ũmwe."},{"book":"Kĩambĩrĩria","chapter":"2","verse":"25","text":"Acio eerĩ, mũndũ ũcio na mũtumia wake, maarĩ njaga, na matiaconokaga."}]}