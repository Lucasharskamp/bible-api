{"data":[{"book":"ЛІКІ","chapter":"16","verse":"1","text":"Карэй, сын Ісаараў, сын Каатаў, сын Лявіін, і Датан і Авірон, сын Эліяваў, і Аўнан, сын Фалетаў, сыны Рувімавыя,"},{"book":"ЛІКІ","chapter":"16","verse":"2","text":"паўсталі на Майсея, і зь імі з сыноў Ізраілевых дзьвесьце пяцьдзясят мужоў, правадыры супольства, якіх клічуць на сходы, людзі знакамітыя."},{"book":"ЛІКІ","chapter":"16","verse":"3","text":"І сабраліся супроць Майсея і Аарона і сказалі ім: годзе вам; усё супольства, усе сьвятыя, і сярод іх Гасподзь! чаму ж вы ставіце сябе вышэй народу Гасподняга?"},{"book":"ЛІКІ","chapter":"16","verse":"4","text":"Майсей, пачуўшы гэта, упаў на аблічча сваё"},{"book":"ЛІКІ","chapter":"16","verse":"5","text":"і сказаў Карэю і ўсім саўдзельнікам ягоным, кажучы: заўтра пакажа Гасподзь, хто Ягоны, і хто сьвяты, каб наблізіць яго да Сябе; і каго Ён выбера, таго і наблізіць да Сябе;"},{"book":"ЛІКІ","chapter":"16","verse":"6","text":"вось, што зрабеце: Карэй і ўсе саўдзельнікі ягоныя вазьмеце сабе кадзілы"},{"book":"ЛІКІ","chapter":"16","verse":"7","text":"і заўтра пакладзеце ў іх агню і ўсыпце ў іх дымленьні перад Госпадам; і каго выбера Гасподзь, той і будзе сьвяты. Годзе вам, сыны Лявііныя!"},{"book":"ЛІКІ","chapter":"16","verse":"8","text":"І сказаў Майсей Карэю: паслухайце, сыны Лявііныя!"},{"book":"ЛІКІ","chapter":"16","verse":"9","text":"няўжо мала вам таго, што Бог Ізраілеў вылучыў вас з супольства Ізраільскага і наблізіў вас да Сябе, каб вы выконвалі службу пры скініі Гасподняй і стаялі перад супольствам, служачы ім?"},{"book":"ЛІКІ","chapter":"16","verse":"10","text":"Ён наблізіў цябе і з табою ўсіх братоў тваіх, сыноў Лявія, а вы дамагаецеся яшчэ і сьвятарства."},{"book":"ЛІКІ","chapter":"16","verse":"11","text":"Дык вось, ты і ўвесь твой хаўрус сабраліся супроць Госпада. Што Аарон, чаго вы наракаеце на яго?"},{"book":"ЛІКІ","chapter":"16","verse":"12","text":"І паслаў Майсей паклікаць Датана і Авірона, сыноў Эліявавых. Але яны сказалі: ня пойдзем!"},{"book":"ЛІКІ","chapter":"16","verse":"13","text":"хіба мала таго, што ты вывеў нас зь зямлі, у якой цячэ малако і мёд, каб загубіць нас у пустыні? і ты яшчэ хочаш валадарыць над намі!"},{"book":"ЛІКІ","chapter":"16","verse":"14","text":"ці прывёў ты нас у зямлю, дзе цячэ малако і мёд, і ці даў нам ва ўладаньне палі і вінаграднікі? вочы людзей гэтых ты хочаш асьляпіць? ня пойдзем!"},{"book":"ЛІКІ","chapter":"16","verse":"15","text":"Майсей вельмі засмуціўся і сказаў Госпаду: не зьвяртай пагляду Твайго на прынашэньне іхняе; я ня ўзяў ані ў воднага зь іх асла і не зрабіў благога ніводнаму з іх."},{"book":"ЛІКІ","chapter":"16","verse":"16","text":"І сказаў Майсей Карэю: заўтра ты і ўвесь хаўрус твой будзьце прад абліччам Госпада, ты, яны і Аарон;"},{"book":"ЛІКІ","chapter":"16","verse":"17","text":"і вазьмеце кожны сваё кадзіла, і пакладзеце ў іх дымленьне, і прынясеце прад аблічча Гасподняе кожны сваё кадзіла, дзьвесьце пяцьдзясят кадзілаў; ты і Аарон, кожны сваё кадзіла."},{"book":"ЛІКІ","chapter":"16","verse":"18","text":"І ўзяў кожны сваё кадзіла, і паклалі ў іх агню, і ўсыпалі ў іх дымленьняў, і сталі перад уваходам у скінію сходу; гэтак сама і Майсей і Аарон."},{"book":"ЛІКІ","chapter":"16","verse":"19","text":"І сабраў супроць іх Карэй увесь хаўрус каля ўваходу ў скінію сходу. І зьявілася слава Гасподняя ўсяму супольству."},{"book":"ЛІКІ","chapter":"16","verse":"20","text":"І наказаў Гасподзь Майсею і Аарону, кажучы:"},{"book":"ЛІКІ","chapter":"16","verse":"21","text":"аддзялецеся ад гурту гэтага, і Я зьнішчу іх у імгненьне."},{"book":"ЛІКІ","chapter":"16","verse":"22","text":"А яны ўпалі на абліччы свае і сказалі: Божа, Божа духаў усякай плоці! адзін чалавек зграшыў, і Ты гневаешся на ўсё супольства?"},{"book":"ЛІКІ","chapter":"16","verse":"23","text":"І наказаў Гасподзь Майсею сказаць:"},{"book":"ЛІКІ","chapter":"16","verse":"24","text":"скажы супольству: адступеце з усіх бакоў ад жытлішча Карэевага, Датанавага і Авіронавага."},{"book":"ЛІКІ","chapter":"16","verse":"25","text":"І ўстаў Майсей і пайшоў да Датана і Авірона, і за імі пайшлі старэйшыны Ізраілевыя."},{"book":"ЛІКІ","chapter":"16","verse":"26","text":"І сказаў супольству: адыдзеце ад палатак грэшных людзей гэтых і не дакранайцеся ні да чога, што належыць ім, каб не загінуць вам ва ўсіх грахах іхніх."},{"book":"ЛІКІ","chapter":"16","verse":"27","text":"І адышлі яны з усіх бакоў ад жытлішча Карэя, Датана і Авірона; а Датан і Авірон выйшлі і стаялі каля дзьвярэй палатак сваіх з жонкамі сваімі і сынамі сваімі і з малымі дзецьмі сваімі."},{"book":"ЛІКІ","chapter":"16","verse":"28","text":"І сказаў Майсей: з гэтага даведаецеся, што Гасподзь паслаў мяне рабіць усе дзеі гэтыя, а не па сваёй самахоці я раблю гэта:"},{"book":"ЛІКІ","chapter":"16","verse":"29","text":"калі яны памруць, як паміраюць усе людзі, і спасьцігне іх такая кара, як і ўсіх людзей, дык не Гасподзь паслаў мяне;"},{"book":"ЛІКІ","chapter":"16","verse":"30","text":"а калі Гасподзь учыніць нязвычайнае, і зямля разьзявіць вусны свае і праглыне іх і ўсё, што ў іх, і яны жывыя сыдуць у апраметную, дык ведайце, што людзі гэтыя пагардзілі Госпадам."},{"book":"ЛІКІ","chapter":"16","verse":"31","text":"Толькі ён сказаў словы гэтыя, як расьселася зямля пад імі;"},{"book":"ЛІКІ","chapter":"16","verse":"32","text":"і разьзявіла зямля вусны свае і праглынула іх і дамы іхнія, і ўсіх людзей Карэевых і ўсю маёмасьць;"},{"book":"ЛІКІ","chapter":"16","verse":"33","text":"і сышлі яны з усім, што належала ім, жывыя ў апраметную, і накрыла іх зямля, і згінулі яны спасярод супольства."},{"book":"ЛІКІ","chapter":"16","verse":"34","text":"І ўсе Ізраільцяне, якія былі вакол іх, пабеглі пры іх енку, каб, казалі яны, і нас не праглынула зямля."},{"book":"ЛІКІ","chapter":"16","verse":"35","text":"І выйшаў агонь ад Госпада і зжэр тых дзвесьце пяцьдзясят мужоў, якія прынесьлі дымленьне."},{"book":"ЛІКІ","chapter":"16","verse":"36","text":"І наказаў Гасподзь Майсею сказаць:"},{"book":"ЛІКІ","chapter":"16","verse":"37","text":"скажы Элеазару, сыну Ааронаваму, сьвятару, няхай ён зьбярэ кадзілы спаленых і агонь выкіне прэч; бо асьвяціліся"},{"book":"ЛІКІ","chapter":"16","verse":"38","text":"кадзілы грэшнікаў гэтых сьмерцю іхняю, і няхай расплешчуць іх на лісты, каб накрываць ахвярнік, бо яны прынесьлі іх прад аблічча Госпада, і яны зрабіліся асьвечаныя; і будуць яны азнакаю сынам Ізраілевым."},{"book":"ЛІКІ","chapter":"16","verse":"39","text":"І ўзяў Элеазар сьвятар медныя кадзілы, якія прынесьлі спаленыя, і распляскалі іх на лісты, каб накрываць ахвярнік"},{"book":"ЛІКІ","chapter":"16","verse":"40","text":"на памяць сынам Ізраілевым, каб ніхто староньні, які не ад семені Аарона, не прыступаў прыносіць дымленьне прад аблічча Гасподняе, і ня было зь ім, што з Карэем і хаўрусьнікамі ягонымі, як казаў яму Гасподзь праз Майсея."},{"book":"ЛІКІ","chapter":"16","verse":"41","text":"На другі дзень усё супольства сыноў Ізраілевых пачало наракаць на Майсея і Аарона і казала: вы забілі народ Гасподні."},{"book":"ЛІКІ","chapter":"16","verse":"42","text":"І калі сабралася супольства супроць Майсея і Аарона, яны павярнуліся да скініі сходу, і вось, хмара накрыла яе, і зьявілася слава Гасподняя."},{"book":"ЛІКІ","chapter":"16","verse":"43","text":"І прыйшоў Майсей і Аарон да скініі сходу."},{"book":"ЛІКІ","chapter":"16","verse":"44","text":"І сказаў Гасподзь Майсею, кажучы:"},{"book":"ЛІКІ","chapter":"16","verse":"45","text":"адхілецеся ад супольства гэтага, і Я зьнішчу іх у імгненьне. Але яны абодва ўпалі на аблічы свае."},{"book":"ЛІКІ","chapter":"16","verse":"46","text":"І сказаў Майсей Аарону: вазьмі кадзіла і пакладзі ў яго агню з ахвярніка і ўсып дымленьня, і нясі хутчэй да супольства і заступіся за іх, бо выйшаў гнеў ад Госпада, пачалася пагібель."},{"book":"ЛІКІ","chapter":"16","verse":"47","text":"І ўзяў Аарон, як сказаў Майсей, і пабег да супольства, і вось, ужо пачалася пагібель у народзе. І ён паклаў дымленьне і заступіўся за народ;"},{"book":"ЛІКІ","chapter":"16","verse":"48","text":"стаў ён паміж мёртвымі і жывымі, і пагібель спынілася."},{"book":"ЛІКІ","chapter":"16","verse":"49","text":"І памерла ад пагібелі чатырнаццаць тысяч сямсот чалавек, апрача памерлых па справе Карэевай."},{"book":"ЛІКІ","chapter":"16","verse":"50","text":"І вярнуўся Аарон да Майсея, да ўваходу ў скінію сходу, пасьля таго як пагібель спынілася."}]}