{"data":[{"book":"ROOMU","chapter":"3","verse":"1","text":"Ko ɓural hongal Yahuudiyanke mari? E ko honɗun woni nafa *sunninegol?"},{"book":"ROOMU","chapter":"3","verse":"2","text":"No mari nafa e ɗi fow. Ko adii kon, daaluyeeji Alla ɗin ko Yahuudiyankeeɓe ɓen halfinaa."},{"book":"ROOMU","chapter":"3","verse":"3","text":"E ko honɗun si woɓɓe e maɓɓe wonaali sella-findeeɓe? E hara ngal angal sella-findeyaagal maɓɓe ɗuytay goɗɗun e sella-findeyaagal Alla ngal?"},{"book":"ROOMU","chapter":"3","verse":"4","text":"Pellet hinaa non! Hay si yimɓe ɓen fow ko fenooɓe, Alla kan ko goongaajo, wano windori non wonde: «Peewal maa ngal no feeɲira konguɗi maa ɗin, nde ɲaawaɗaa woo wonaa fooluɗo.»"},{"book":"ROOMU","chapter":"3","verse":"5","text":"Si tawii non angal peewal men ngal feɲɲinii wonde Alla ko feewuɗo, haray ko honɗun wi'eten? Kere si Alla tippinii tikkere makko nden, haray hinaa o Feewuɗo? (Ɗun ko haala neɗɗanke non!)"},{"book":"ROOMU","chapter":"3","verse":"6","text":"Pellet hinaa non! Si hinaa ɗun, ko honno Alla ɲaawirta aduna on?"},{"book":"ROOMU","chapter":"3","verse":"7","text":"E si tawii fenaande an nden no ɓurtude ɓanginde goonga Alla on fii darja makko on, haray ko fii honɗun min tigi mi ɲaawirtee wa junuubankeejo haa jooni?"},{"book":"ROOMU","chapter":"3","verse":"8","text":"Awa ko honɗun haɗi wi'en, wano aybinooɓe goo wi'irta wonde hiɗen wi'a: «Waɗen ko boni, fii ko moƴƴi yo yaltu.»? Donkineede ɓen yimɓe ko ko feewi!"},{"book":"ROOMU","chapter":"3","verse":"9","text":"Awa, enen Yahuudiyankeeɓe, ko honɗun ɓurɗen ɓeya? Hay fus! Ko fii en ɓanginii wonde kala Yahuudiyankeejo e mo wonaa Yahuudiyanke no e nder junuubu,"},{"book":"ROOMU","chapter":"3","verse":"10","text":"wano windori non:"},{"book":"ROOMU","chapter":"3","verse":"11","text":"Hay gooto alaa faamu,"},{"book":"ROOMU","chapter":"3","verse":"12","text":"Fow ko huccuɓe Alla,"},{"book":"ROOMU","chapter":"3","verse":"13","text":"Kononɗi maɓɓe ɗin ko genaale udditiiɗe,"},{"book":"ROOMU","chapter":"3","verse":"14","text":"Kundule maɓɓe ɗen no heewi kuddi e hahhannde,"},{"book":"ROOMU","chapter":"3","verse":"15","text":"koyɗe maɓɓe ɗen no hawjani hibbugol ƴiiƴan,"},{"book":"ROOMU","chapter":"3","verse":"16","text":"yeebaare e tampere no ka ɗate maɓɓe."},{"book":"ROOMU","chapter":"3","verse":"17","text":"Ɓe andaali ɗatal ɓuttu ngal,"},{"book":"ROOMU","chapter":"3","verse":"18","text":"awa kadi kulol Alla alaa e gite maɓɓe.»"},{"book":"ROOMU","chapter":"3","verse":"19","text":"Hiɗen andi wonde ko Sariya on wi'i kon fow ko wonɓe e ley Sariya on wi'aa, fii no kala hunduko ombiree, e no Alla ɲaawira yimɓe aduna on fow."},{"book":"ROOMU","chapter":"3","verse":"20","text":"Ko fii hay gooto jogortaake feewuɗo yeeso Alla fii ko o ɗoftii Sariya on kon, ko fii ko immorde e Sariya on junuubu andori."},{"book":"ROOMU","chapter":"3","verse":"21","text":"Kono jooni, Alla feɲɲinii ko honno goɗɗo waawetee jogoreede feewuɗo yeeso Alla e ɓaawo Sariya on, wano Sariya on e annabaaɓe ɓen seeditori non."},{"book":"ROOMU","chapter":"3","verse":"22","text":"Alla jogoray yimɓe ɓen feewuɓe sabu ko ɓe gomɗini Iisaa Almasiihu on kon, ɗun ko gomɗinɓe ɓen fow. Ko fii sendondiral alaa:"},{"book":"ROOMU","chapter":"3","verse":"23","text":"fow waɗii junuubu, ɓe waawataa hewtude mangu Alla ngun."},{"book":"ROOMU","chapter":"3","verse":"24","text":"Awa ko tippude e dokkal moƴƴuki makko kin ɓe jogoraa feewuɓe rewrude e cottudi wondi e Iisaa Almasiihu on ndin,"},{"book":"ROOMU","chapter":"3","verse":"25","text":"on mo Alla toɗɗii wonugol sadaka fii, rewrude e ƴiiƴan makko ɗan, no gomɗinɓe mo ɓen heɓira yaafuyee junuubaaji. Alla waɗi ɗun fii ɓangingol peewal mun ngal, ko fii o donkinaali ɓee waɗunooɓe junuubi feƴƴunooɗi ɗin fewndo muɲal makko ngal."},{"book":"ROOMU","chapter":"3","verse":"26","text":"O faalaama ɓanginde peewal makko ngal e oo saa'i fewndiiɗo, ɗun fow ko fii no andiree ko o Feewuɗo, o jogitora on gomɗinɗo Iisaa wa feewuɗo."},{"book":"ROOMU","chapter":"3","verse":"27","text":"Ko dalil honɗun non mantortee? Dalil woo alaa! Maa ko sabu honɗun? Hara ko kuuɗe ɗen? Oo'o, kono ko gomɗinal ngal."},{"book":"ROOMU","chapter":"3","verse":"28","text":"Ko fii hiɗen wi'a wonde ko sabu gomɗinal ngal neɗɗo jogoraa feewuɗo, e ɓaawo ɗoftagol Sariya on."},{"book":"ROOMU","chapter":"3","verse":"29","text":"Kaa hara Alla ko Alla Yahuudiyankeeɓe ɓen tun? E hinaa o Alla ɓe wonaa Yahuudiyanke ɓen kadi? Hiiyii, ko o Alla ɓe wonaa Yahuudiyanke ɓen kadi!"},{"book":"ROOMU","chapter":"3","verse":"30","text":"Ɓay ko Alla gooto woni jogorɗo sunninaaɓe ɓen feewuɓe sabu gomɗinal maɓɓe ngal, o jogora ɓe sunninaaka ɓen kadi feewuɓe sabu gomɗinal mun ngal."},{"book":"ROOMU","chapter":"3","verse":"31","text":"E hara ɗun no firi wonde en bonnitirii Sariya on gomɗinal ngal? Pellet wonaa non! Ka liddu ɗun, hiɗen tambitaade Sariya on!"}]}