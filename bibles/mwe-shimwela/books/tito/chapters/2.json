{"data":[{"book":"Tito","chapter":"2","verse":"1","text":"Ikabheje ugwe ujiganye majiganyo ga kweli."},{"book":"Tito","chapter":"2","verse":"2","text":"Gwaajiganyanje bhanangulungwa bhailumanje, na kutungamana na bhakolanje lunda. Bhakolanje ngulupai ya kweli, na pingana na kwiiluma ntima."},{"book":"Tito","chapter":"2","verse":"3","text":"Nneyo peyo na bhanangulungwa bhanabhakongwe bhatamangane ukoto na mitima ja ukonjelo, bhanaalambililanje bhandu, na bhanakolelwanje ukana, ikabhe bhajiganyanje indu ya mmbone."},{"book":"Tito","chapter":"2","verse":"4","text":"Nkupinga bhakombolanje kujiganya bhali bhalombilwenje bhaapinganje ashimbuje bhabhonji na ashibhana bhabhonji,"},{"book":"Tito","chapter":"2","verse":"5","text":"bhakolanje lunda, bhaikonjeleyanje, na bhagoyanje nyumba yabhonji, bhabhanganje bha mmbone, na bhakundanje ibhabhalanjilwanga na ashimbuje bhabhonji, nkupinga lilobhe lya a Nnungu linatukanishe."},{"book":"Tito","chapter":"2","verse":"6","text":"Nneyo peyo, gwaakwiyanje bhashanda bhakolanje lunda."},{"book":"Tito","chapter":"2","verse":"7","text":"Ugwe gunnyene ulanguye mpanda kwa itendi ya mmbone, akuno ulilanguya ishima na ya kweli, mmajiganyo gako,"},{"book":"Tito","chapter":"2","verse":"8","text":"malobhe gako gagoloshe, nkupinga mundu jwa mitau akole oni, pabha akakola malobhe ga nyata ga kutubheleketa."},{"book":"Tito","chapter":"2","verse":"9","text":"Mwaajiganyanje bhatumwa bhaakundanje bhakulungwa bhabhonji, bhalikwaanonyeyanga mmaengo gowe, bhanapinganje ya taukangana,"},{"book":"Tito","chapter":"2","verse":"10","text":"wala kwaajibhilanga indu yabhonji, ikabhe bhalanguyanje kukulupalika, pabha kwa tenda nneyo, majiganyo ga a Nnungu bhaatapula bhetu, gamanyishe kuti ga mmbone."},{"book":"Tito","chapter":"2","verse":"11","text":"Pabha nema ja a Nnungu jitapula, jiunukwilwe ku bhandu bhowe."},{"book":"Tito","chapter":"2","verse":"12","text":"Numbe jinakutujiganya kukana ilebho na ilokoli ya pa shilambolyo, tutame nkwiiluma, na nkupinga ya aki na kutama malimga shibhapinga a Nnungu, nshilambolyo sha nnaino shino,"},{"book":"Tito","chapter":"2","verse":"13","text":"akuno tulilindilila nnolelo gwa mboka ipinga unukulwa kwa ukonjelo gwa a Nnungu bhetu Bhakulu, na a Yeshu Kilishitu bhaatapula bhetu."},{"book":"Tito","chapter":"2","verse":"14","text":"Bhenebho bhaishoshiye bhayene kwa ligongo lyetu uwe, nkupinga bhatugombole na ilebho yowe, na kwaakonjeleyanga bhandunji bhabhanganje bhandu bhabho, ni bhene bhaatumbilanga kutenda itendi ya mmbone."},{"book":"Tito","chapter":"2","verse":"15","text":"Bhai ugwe ujiganye gene malobhe gano, gwaataganje ntima bhandunji kutenda ya mmbone, na kwakalipilanga kwa mashili gowe, anapagwe mundu jojowe jwa kukunyegaya."}]}