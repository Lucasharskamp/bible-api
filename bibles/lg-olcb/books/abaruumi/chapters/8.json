{"data":[{"book":"Abaruumi","chapter":"8","verse":"1","text":"Noolwekyo abo abali mu Kristo Yesu, tebaliiko musango; abo abatagoberera kwegomba okw’omubiri wabula ne bagoberera Omwoyo."},{"book":"Abaruumi","chapter":"8","verse":"2","text":"Kubanga etteeka ery’Omwoyo aleeta obulamu mu Kristo Yesu, lyannunula okuva mu tteeka ly’ekibi n’okufa."},{"book":"Abaruumi","chapter":"8","verse":"3","text":"Amateeka ga Musa kye gataayinza kukola, olw’okunafuyizibwa omubiri, Katonda yakikola mu Mwana we yennyini bwe yamutuma mu kifaananyi ky’omubiri ogw’ekibi, n’asalira ekibi omusango mu mubiri."},{"book":"Abaruumi","chapter":"8","verse":"4","text":"Ekyo kyabaawo, eby’obutuukirivu mu mateeka biryoke bituukirire mu ffe bwe tugondera Omwoyo, ffe abatatambulira mu mubiri naye abatambulira mu Mwoyo."},{"book":"Abaruumi","chapter":"8","verse":"5","text":"Abo abalowooleza mu mubiri balowooza bintu bya mubiri, naye abalowooleza mu Mwoyo balowooza bya Mwoyo."},{"book":"Abaruumi","chapter":"8","verse":"6","text":"Okulowooleza mu by’omubiri kwe kufa, naye okufugibwa Omwoyo bwe bulamu n’emirembe."},{"book":"Abaruumi","chapter":"8","verse":"7","text":"Kubanga okulowooza eby’omubiri kya bulabe eri Katonda. Ebirowoozo eby’omubiri tebiyinza kuwulira mateeka ga Katonda."},{"book":"Abaruumi","chapter":"8","verse":"8","text":"N’abo abafugibwa omubiri tebayinza kusanyusa Katonda."},{"book":"Abaruumi","chapter":"8","verse":"9","text":"Naye mmwe temufugibwa mubiri wabula mufugibwa Mwoyo, kubanga Omwoyo wa Katonda abeera mu mmwe. Era omuntu yenna bw’ataba na Mwoyo wa Kristo, oyo si wa Kristo."},{"book":"Abaruumi","chapter":"8","verse":"10","text":"Era obanga Kristo ali mu mmwe, omubiri gwammwe mufu olw’ekibi, ate ng’omwoyo gwammwe mulamu olw’obutuukirivu."},{"book":"Abaruumi","chapter":"8","verse":"11","text":"Era obanga Omwoyo w’oyo eyazuukiza Yesu okuva mu bafu abeera mu mmwe, oyo eyazuukiza Kristo mu bafu, alifuula emibiri gyammwe egifa okuba emiramu ku bw’Omwoyo we abeera mu mmwe."},{"book":"Abaruumi","chapter":"8","verse":"12","text":"Noolwekyo abooluganda tulina ebbanja, so si eri omubiri okugondera bye gutulagira."},{"book":"Abaruumi","chapter":"8","verse":"13","text":"Kubanga bwe munaagobereranga omubiri, mugenda kufa. Naye bwe munnatta ebikolwa eby’omubiri, muliba balamu,"},{"book":"Abaruumi","chapter":"8","verse":"14","text":"kubanga abo bonna abakulemberwa Omwoyo wa Katonda be baana ba Katonda."},{"book":"Abaruumi","chapter":"8","verse":"15","text":"Temwaweebwa mwoyo gwa buddu ate mutye, wabula mwaweebwa Omwoyo eyabafuula abaana, era ku bw’oyo tumukoowoola nti, “Aba, Kitaffe.”"},{"book":"Abaruumi","chapter":"8","verse":"16","text":"Omwoyo yennyini akakasiza wamu n’omwoyo waffe nga bwe tuli abaana ba Katonda."},{"book":"Abaruumi","chapter":"8","verse":"17","text":"Kale nga bwe tuli abaana, tuli basika ba Katonda, era tulisikira wamu ne Kristo, bwe tubonaabonera awamu naye, tulyoke tuweerwe wamu naye ekitiibwa."},{"book":"Abaruumi","chapter":"8","verse":"18","text":"Okubonaabona kwe tubonaabona kaakano kutono nnyo bwe kugeraageranyizibwa n’ekitiibwa ekiritubikulirwa."},{"book":"Abaruumi","chapter":"8","verse":"19","text":"Ebitonde birindirira n’essuubi lingi ekiseera abaana ba Katonda lwe baliragibwa."},{"book":"Abaruumi","chapter":"8","verse":"20","text":"Kubanga ebitonde tebyafugibwa butaliimu nga byeyagalidde, wabula ku bw’oyo eyabifugisa, mu kusuubira."},{"book":"Abaruumi","chapter":"8","verse":"21","text":"Ebitonde birifuulibwa bya ddembe okuva mu kufugibwa okuvunda ne bigabanira wamu n’abaana ba Katonda ekitiibwa eky’okuba mu ddembe."},{"book":"Abaruumi","chapter":"8","verse":"22","text":"Tumanyi ng’ebitonde byonna bisinda era ne birumwa ng’omukazi alumwa okuzaala bw’abeera."},{"book":"Abaruumi","chapter":"8","verse":"23","text":"Naye ate si ekyo kyokka, era naffe abalina ebibala ebibereberye eby’Omwoyo, naffe tusinda munda yaffe nga tulindirira okufuuka abaana, kwe kununulibwa kw’emibiri gyaffe."},{"book":"Abaruumi","chapter":"8","verse":"24","text":"Twalokolebwa lwa ssuubi eryo. Naye essuubi erirabibwa si ssuubi; kubanga ani asuubira ky’alabako?"},{"book":"Abaruumi","chapter":"8","verse":"25","text":"Naye bwe tusuubira kye tutalabako, tukirindirira n’okugumiikiriza."},{"book":"Abaruumi","chapter":"8","verse":"26","text":"N’Omwoyo bw’atyo atubeera mu bunafu bwaffe. Tetumanyi kusaba nga bwe kitugwanira, naye Omwoyo yennyini atwegayiririra n’okusinda okutayogerekeka."},{"book":"Abaruumi","chapter":"8","verse":"27","text":"Oyo akebera emitima, amanyi Omwoyo ky’alowooza, kubanga yeegayiririra abatukuvu ng’okusiima kwa Katonda bwe kuli."},{"book":"Abaruumi","chapter":"8","verse":"28","text":"Era tumanyi nga eri abo abaagala Katonda, era abo abayitibwa ng’okuteesa kwe bwe kuli, ebintu byonna bibatuukako olw’obulungi."},{"book":"Abaruumi","chapter":"8","verse":"29","text":"Kubanga abo be yamanya olubereberye, yabalonda okufaananyizibwa mu kifaananyi ky’Omwana we, ye abeerenga omubereberye mu booluganda abangi."},{"book":"Abaruumi","chapter":"8","verse":"30","text":"Abo be yalonda, n’okubayita yabayita, n’abo be yayita, yabawa obutuukirivu, n’abo be yawa obutuukirivu yabagulumiza."},{"book":"Abaruumi","chapter":"8","verse":"31","text":"Kale tunaagamba ki ku bintu bino? Katonda bw’abeera ku lwaffe, ani asobola okutulwanyisa?"},{"book":"Abaruumi","chapter":"8","verse":"32","text":"Oyo ataasaasira Mwana we ye, naye n’amuwaayo ku lwaffe ffenna, talituwa buwi bintu byonna awamu naye?"},{"book":"Abaruumi","chapter":"8","verse":"33","text":"Ani aliroopa abalonde ba Katonda? Katonda y’awa obutuukirivu."},{"book":"Abaruumi","chapter":"8","verse":"34","text":"Ani alibasalira omusango? Kristo Yesu yafa, kyokka okusinga byonna yazuukizibwa, era ali ku mukono ogwa ddyo ogwa Katonda, ng’atwegayiririra."},{"book":"Abaruumi","chapter":"8","verse":"35","text":"Ani alitwawukanya n’okwagala kwa Kristo? Kubonaabona, oba bulumi, oba kuyigganyizibwa, oba njala, oba kuba bwerere, oba kabi, oba kitala?"},{"book":"Abaruumi","chapter":"8","verse":"36","text":"Kyawandiikibwa nti:"},{"book":"Abaruumi","chapter":"8","verse":"37","text":"Naye mu bino byonna tuwangudde n’okukirawo ku bw’oyo eyatwagala."},{"book":"Abaruumi","chapter":"8","verse":"38","text":"Kubanga nkakasiza ddala nga newaakubadde okufa, wadde obulamu, wadde bamalayika, wadde abafuzi, wadde ebiriwo, wadde ebigenda okujja, wadde amaanyi,"},{"book":"Abaruumi","chapter":"8","verse":"39","text":"wadde obugulumivu, wadde okukka wansi, wadde ekitonde ekirala kyonna, tewali kiriyinza kutwawukanya n’okwagala kwa Katonda okuli mu Kristo Yesu Mukama waffe."}]}