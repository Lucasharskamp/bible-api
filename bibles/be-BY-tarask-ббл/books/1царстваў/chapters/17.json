{"data":[{"book":"1 ЦАРСТВАЎ","chapter":"17","verse":"1","text":"Філістымляне сабралі войскі свае на вайну і сабраліся ў Сакхоце, што ў Юдэі, і разьмясьціліся табарам паміж Сакхотам і Азэкам у Эфэс-Даміме."},{"book":"1 ЦАРСТВАЎ","chapter":"17","verse":"2","text":"А Саўл і Ізраільцяне сабраліся і разьмясьціліся табарам у даліне дуба і падрыхтаваліся да вайны супроць Філістымлянаў."},{"book":"1 ЦАРСТВАЎ","chapter":"17","verse":"3","text":"І сталі Філістымляне на гары з аднаго боку, і Ізраільцяне на гары з другога боку, а паміж імі была даліна."},{"book":"1 ЦАРСТВАЎ","chapter":"17","verse":"4","text":"І выступіў з табара Філістымскага аднаборац, імем Галіяф, з Гэта; ростам ён - шэсьць локцяў зь пядзяю."},{"book":"1 ЦАРСТВАЎ","chapter":"17","verse":"5","text":"Медны шалом на галаве ў яго; і апрануты ён быў у лускаватую браню, і вага брані ягонай - пяць тысяч сікляў медзі;"},{"book":"1 ЦАРСТВАЎ","chapter":"17","verse":"6","text":"медныя накаленьнікі на нагах ягоных, і медны шчыт за плячамі ў яго;"},{"book":"1 ЦАРСТВАЎ","chapter":"17","verse":"7","text":"і дзяржак дзіды ягонай, як навой у кроснах; а сама дзіда ягоная - шэсьцьсот сікляў жалеза, і перад ім ішоў збраяносец."},{"book":"1 ЦАРСТВАЎ","chapter":"17","verse":"8","text":"І стаў ён і крычаў да палкоў Ізраільскіх, кажучы ім: навошта вы выйшлі ваяваць? ці ж не Філістымлянін я, а вы рабы Саўлавыя? выбераце ў сябе чалавека, і няхай выйдзе да мяне;"},{"book":"1 ЦАРСТВАЎ","chapter":"17","verse":"9","text":"калі ён можа пабіцца са мною і заб'е мяне, дык мы будзем вашымі рабамі; а калі я адолею яго і заб'ю яго, дык вы будзеце нашымі рабамі і будзеце служыць нам."},{"book":"1 ЦАРСТВАЎ","chapter":"17","verse":"10","text":"І сказаў Філістымлянін: сёньня я пасаромлю палкі Ізраільскія; дайце мне чалавека, і мы падужаемся ўдвух."},{"book":"1 ЦАРСТВАЎ","chapter":"17","verse":"11","text":"І пачулі Саўл і ўсе Ізраільцяне гэтыя словы Філістымляніна, і вельмі перапалохаліся і жахнуліся."},{"book":"1 ЦАРСТВАЎ","chapter":"17","verse":"12","text":"А Давід быў сын Эфрацяніна зь Віфляема Юдавага, на імя Ясэй, у якога было восем сыноў; гэты чалавек у дні Саўла дасягнуў старасьці і быў старэйшы сярод мужчын."},{"book":"1 ЦАРСТВАЎ","chapter":"17","verse":"13","text":"Тры старэйшыя сыны Ясэевыя пайшлі з Саўлам на вайну; імёны трох сыноў ягоных, што пайшлі на вайну: старэйшы - Эліяў, другі за ім - Амінадаў, і трэці - Сама:"},{"book":"1 ЦАРСТВАЎ","chapter":"17","verse":"14","text":"А Давід быў малодшы. Трое старэйшых пайшлі з Саўлам,"},{"book":"1 ЦАРСТВАЎ","chapter":"17","verse":"15","text":"а Давід вярнуўся ад Саўла, каб пасьвіць авечкі бацькі свайго ў Віфляеме."},{"book":"1 ЦАРСТВАЎ","chapter":"17","verse":"16","text":"І выступаў Філістымлянін той раніцай і ўвечары і выстаўляў сябе сорак дзён."},{"book":"1 ЦАРСТВАЎ","chapter":"17","verse":"17","text":"І сказаў Ясэй Давіду, сыну свайму: вазьмі братам сваім эфу сушанага зерня і дзесяць гэтых хлябоў і занясі ў табар да сваіх братоў;"},{"book":"1 ЦАРСТВАЎ","chapter":"17","verse":"18","text":"а гэтыя дзесяць сыроў занясі тысячніку і даведайся пра здароўе братоў і даведайся пра патрэбы іхнія."},{"book":"1 ЦАРСТВАЎ","chapter":"17","verse":"19","text":"Саўл і яны і ўсе Ізраільцяне былі ў даліне дуба і рыхтаваліся да бітвы зь Філістымлянамі."},{"book":"1 ЦАРСТВАЎ","chapter":"17","verse":"20","text":"І ўстаў Давід рана раніцай, і даручыў авечак вартавому, і, узяўшы ношку, пайшоў, як загадаў яму Ясэй; і прыйшоў да табара, калі войска было выведзена ў строй і з крыкам рыхтаваліся да бітвы."},{"book":"1 ЦАРСТВАЎ","chapter":"17","verse":"21","text":"І выставілі Ізраільцяне і Філістымляне строй супроць строю."},{"book":"1 ЦАРСТВАЎ","chapter":"17","verse":"22","text":"Давід пакінуў сваю ношку абознаму вартавому, і пабег у рады і, прыйшоўшы, спытаўся ў братоў сваіх пра здароўе."},{"book":"1 ЦАРСТВАЎ","chapter":"17","verse":"23","text":"І вось, калі ён гутарыў зь імі, аднаборац зь імем Галіяф, Філістымлянін з Гэта, выступае з радоў Філістымскіх і кажа тыя словы, і Давід пачуў."},{"book":"1 ЦАРСТВАЎ","chapter":"17","verse":"24","text":"І ўсе Ізраільцяне, убачыўшы гэтага чалавека, уцякалі ад яго і вельмі баяліся."},{"book":"1 ЦАРСТВАЎ","chapter":"17","verse":"25","text":"І казалі Ізраільцяне: бачыце гэтага чалавека, што выступае? ён выступае, каб ганіць Ізраіля; калі б хто забіў яго, адарыў бы таго цар вялікім багацьцем, і дачку сваю выдаў бы за яго, і дом бацькі ягонага зрабіў бы свабодным у Ізраілі."},{"book":"1 ЦАРСТВАЎ","chapter":"17","verse":"26","text":"І сказаў Давід людзям, якія стаялі зь ім: што зробяць таму, хто заб'е гэтага Філістымляніна і здыме ганьбу зь Ізраіля? бо хто гэты неабрэзаны Філістымлянін, што так ганіць войска Бога жывога?"},{"book":"1 ЦАРСТВАЎ","chapter":"17","verse":"27","text":"І сказаў яму народ тыя самыя словы, кажучы: вось, што зроблена будзе таму чалавеку, які заб'е яго."},{"book":"1 ЦАРСТВАЎ","chapter":"17","verse":"28","text":"І пачуў Эліяў, старэйшы брат Давідаў, што гаварыў ён зь людзьмі, і раззлаваўся Эліяў на Давіда і сказаў: навошта ты сюды прыйшоў і на каго пакінуў нямногія авечкі тыя ў пустыні? я ведаю пыху тваю і благое сэрца тваё, ты прыйшоў падзівіцца на бойку."},{"book":"1 ЦАРСТВАЎ","chapter":"17","verse":"29","text":"І сказаў Давід: што ж я зрабіў? ці ня словы гэта?"},{"book":"1 ЦАРСТВАЎ","chapter":"17","verse":"30","text":"І адвярнуўся ад яго да другога і казаў тыя самыя словы, і адказаў яму народ па-ранейшаму."},{"book":"1 ЦАРСТВАЎ","chapter":"17","verse":"31","text":"І пачулі словы, якія казаў Давід, і пераказалі Саўлу, і той паклікаў яго."},{"book":"1 ЦАРСТВАЎ","chapter":"17","verse":"32","text":"І сказаў Давід Саўлу: няхай ніхто ня падае духам празь яго; раб твой пойдзе і памерыцца з гэтым Філістымлянінам."},{"book":"1 ЦАРСТВАЎ","chapter":"17","verse":"33","text":"І сказаў Саўл Давіду: ня можаш ты ісьці супроць гэтага Філістымляніна, каб дужацца зь ім, бо ты яшчэ хлопец, а ён воін з маладосьці сваёй."},{"book":"1 ЦАРСТВАЎ","chapter":"17","verse":"34","text":"І сказаў Саўл Давіду: раб твой пасьвіў авечкі ў бацькі свайго, і калі, бывала, прыходзіў леў або мядзьведзь і задзіраў авечку ў статку,"},{"book":"1 ЦАРСТВАЎ","chapter":"17","verse":"35","text":"дык я гнаўся за ім і нападаў на яго і адбіраў з пашчы ягонай; а калі ён кідаўся на мяне, дык я браў яго за касмачы і біў яго і забіваў яго;"},{"book":"1 ЦАРСТВАЎ","chapter":"17","verse":"36","text":"і льва і мядзьведзя забіваў раб твой, і з гэтым Філістымлянінам неабрэзаным будзе тое самае, што зь імі, бо так ганіць войска Бога жывога."},{"book":"1 ЦАРСТВАЎ","chapter":"17","verse":"37","text":"І сказаў Давід: Гасподзь, Які выбаўляў мяне ад ільва і ад мядзьведзя, выбавіць мяне і ад рукі гэтага Філістымляніна. І сказаў Саўл Давіду: ідзі, і хай будзе Гасподзь з табою."},{"book":"1 ЦАРСТВАЎ","chapter":"17","verse":"38","text":"І апрануў Саўл Давіда ў сваю вопратку, і ўсклаў на галаву ягоную медны шалом, і надзеў на яго браню."},{"book":"1 ЦАРСТВАЎ","chapter":"17","verse":"39","text":"І аперазаўся Давід мечам паверх вопраткі і пачаў хадзіць, бо ня прывык да такое зброі; потым сказаў Давід Саўлу: я не магу хадзіць у гэтым, я ня прывык. І зьняў Давід усё гэта зь сябе."},{"book":"1 ЦАРСТВАЎ","chapter":"17","verse":"40","text":"І ўзяў кій свой у руку сваю, і выбраў сабе пяць гладкіх камянёў з ручая, і паклаў іх у пастуховую торбу, якая была зь ім; і з торбаю і з прашчаю ў руцэ сваёй выступіў супроць Філістымляніна."},{"book":"1 ЦАРСТВАЎ","chapter":"17","verse":"41","text":"Выступіў і Філістымлянін, ідучы і набліжаючыся да Давіда, і збраяносец ішоў паперадзе яго."},{"book":"1 ЦАРСТВАЎ","chapter":"17","verse":"42","text":"І зірнуў Філістымлянін і, убачыўшы Давіда, з пагардаю паглядзеў на яго, бо ён быў малады, бялявы і прыгожы тварам."},{"book":"1 ЦАРСТВАЎ","chapter":"17","verse":"43","text":"І сказаў Філістымлянін Давіду: што ты ідзеш на мяне зь кіем? хіба я сабака? І пракляў Філістымлянін Давіда сваімі багамі."},{"book":"1 ЦАРСТВАЎ","chapter":"17","verse":"44","text":"І сказаў Філістымлянін Давіду: падыдзі да мяне, і я аддам цела тваё птушкам нябесным і зьвярам польным."},{"book":"1 ЦАРСТВАЎ","chapter":"17","verse":"45","text":"А Давід адказваў Філістымляніну: ты ідзеш супроць мяне зь мечам і дзідай і шчытом, а я іду супроць цябе ў імя Госпада Саваофа, Бога войска Ізраільскага, якое ты ганіў;"},{"book":"1 ЦАРСТВАЎ","chapter":"17","verse":"46","text":"сёньня аддасьць цябе Гасподзь у руку маю, і я заб'ю цябе, і здыму зь цябе галаву тваю, і аддам трупы войска Філістымскага птушкам нябесным і зьвярам польным, і ўведае ўся зямля, што ёсьць Бог у Ізраілі;"},{"book":"1 ЦАРСТВАЎ","chapter":"17","verse":"47","text":"і ўведае ўвесь гэты гурт, што ня мечам і дзідаю ратуе Гасподзь, бо гэта вайна Госпада, і Ён аддасьць вас у рукі нашыя."},{"book":"1 ЦАРСТВАЎ","chapter":"17","verse":"48","text":"Калі Філістымлянін падняўся і пачаў падыходзіць і зьбліжацца дзеля сустрэчы з Давідам, Давід пасьпешліва пабег да строю насустрач Філістымляніну."},{"book":"1 ЦАРСТВАЎ","chapter":"17","verse":"49","text":"І апусьціў Давід руку сваю ў торбу і дастаў адтуль камень, і шпурнуў з прашчы і пацэліў Філістымляніну ў лоб, так што камень упіўся ў лоб ягоны, і ён упаў тварам на зямлю."},{"book":"1 ЦАРСТВАЎ","chapter":"17","verse":"50","text":"Так адолеў Давід Філістымляніна прашчаю і каменем, і падужаў Філістымляніна і забіў яго; а меча ня было ў руках у Давіда."},{"book":"1 ЦАРСТВАЎ","chapter":"17","verse":"51","text":"Тады Давід падбег і, наступіўшы на Філістымляніна, узяў меч ягоны і дастаў яго з похваў, ударыў яго і адсек ім галаву ягоную; Філістымляне, убачыўшы, што асілак іхні памёр, пабеглі."},{"book":"1 ЦАРСТВАЎ","chapter":"17","verse":"52","text":"І падняліся мужчыны Ізраільскія і Юдэйскія, і закрычалі і гналі Філістымлян да ўваходу ў даліну і да брамы Акарона. І падалі бітыя Філістымляне па дарозе Шаарымскай, да Гэта і да Акарона."},{"book":"1 ЦАРСТВАЎ","chapter":"17","verse":"53","text":"І вярнуліся сыны Ізраільскія з пагоні за Філістымлянамі і разрабавалі табар іхні."},{"book":"1 ЦАРСТВАЎ","chapter":"17","verse":"54","text":"І ўзяў Давід галаву Філістымляніна і занёс яе ў Ерусалім, а зброю ягоную паклаў у намёце сваім."},{"book":"1 ЦАРСТВАЎ","chapter":"17","verse":"55","text":"Калі Саўл убачыў Давіда, які выходзіў супроць Філістымляніна, дык сказаў Авэніру, начальніку войска: Авэнір, чый сын гэты хлопец? Авэнір адказаў: хай жыве душа твая, цару; я ня ведаю."},{"book":"1 ЦАРСТВАЎ","chapter":"17","verse":"56","text":"І сказаў цар: дык спытайся, чый сын гэты хлопец?"},{"book":"1 ЦАРСТВАЎ","chapter":"17","verse":"57","text":"А калі Давід вяртаўся пасьля пагібелі Філістымляніна, дык Авэнір узяў яго і прывёў да Саўла, і галава Філістымляніна была ў руцэ ў яго."},{"book":"1 ЦАРСТВАЎ","chapter":"17","verse":"58","text":"І спытаўся ў яго Саўл: чый ты сын, хлопча? І адказаў Давід: сын раба твайго Ясэя зь Віфляема."}]}