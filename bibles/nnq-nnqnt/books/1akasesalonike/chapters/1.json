{"data":[{"book":"1 Akasesalonike","chapter":"1","verse":"1","text":"Ne Paulo na Silwano na Timoteo, tukiandiki kikuta cha bandu abunhwamini Kilisto ba kilambo cha Kusesalonike, ababi nkati ja Awawa ana Nnoongo na nkati ja Angwana ana Yesu Kilisto."},{"book":"1 Akasesalonike","chapter":"1","verse":"2","text":"Tunnumba Nnoongo machoba goa kwa magambu ginu mangweto mmoa, machoba goa putugongalela tubi kunkombakela."},{"book":"1 Akasesalonike","chapter":"1","verse":"3","text":"Gambu nnongi ja Nnoongo Awawa bito, tukotokaje kombakela imani inu ibonekana kuitendwa na mapalano ginu paganhwotoya kamu maengo kukachana, na lihyobalelo linu kwa Angwana bito ana Yesu Kilisto pilibi ndii."},{"book":"1 Akasesalonike","chapter":"1","verse":"4","text":"Makalongo bito mangweto mpaligwe na Nnoongo tumanyi kutenda ate kunchagula,"},{"book":"1 Akasesalonike","chapter":"1","verse":"5","text":"Nhwalo Gwambone punhwikilila uika kwa malobe tuje, nambu kwa makakala nu Uhuke jwa Chwapi kongo tumanyi muno kutenda nhwalo gwenio gwa kweli. Mmanyi kitama chitutamite pamwe na mangweto, tutama gwicho kupala kunnyangatanga mangweto."},{"book":"1 Akasesalonike","chapter":"1","verse":"6","text":"Mangweto makengama majendo gito twenga nu uyo ga Angwana. Iganukube mate kupotekigwa muno, nambu ngampoke nhwalo gwenio kukuala mwojo kuboka ku Uhuke jwa Chwapi."},{"book":"1 Akasesalonike","chapter":"1","verse":"7","text":"Kuyene mangweto mmilingite kilandanakio cha mbone kwa bandu abunhwamini Yesu ababi kukilambo cha Kamakedonia nu Kuakaya."},{"book":"1 Akasesalonike","chapter":"1","verse":"8","text":"Gambu kukachana kwinu nhwalo gwa Angwana ujoinike ngiti Kamakedonia nu Kuakaya tuje nambu imani jammi najo ku Nnoongo ilenganile kila paali. Tukwetije chukujonjekea muno,"},{"book":"1 Akasesalonike","chapter":"1","verse":"9","text":"magambu bandu benia balonge nhwalo gwa mwanja gwito putuntyangilaga na pumutupokelaga na pimilekaga inyago na pamantebukila nu kummegele Nnoongo ojwabi mmomi na jwa kweli."},{"book":"1 Akasesalonike","chapter":"1","verse":"10","text":"Nu uyo butulenge ngoe mannende mwana jwakwe auluke kuboka kumbengu, mwana jwenio nga Yesu ojwanhyoyaga, jwenio apakutukombola mulilaka lya Nnoongo elipakuika."}]}