{"data":[{"book":"Hosea","chapter":"9","verse":"1","text":"Israël, verheug u maar niet, En jubel niet als de heidenen; Want ge hebt ontucht bedreven, ver van uw God, Op hoerenloon geaast op elke dorsvloer van koren."},{"book":"Hosea","chapter":"9","verse":"2","text":"Dorsvloer en perskuip willen niets van hen weten, De most zal hen verloochenen;"},{"book":"Hosea","chapter":"9","verse":"3","text":"Ze zullen niet blijven in Jahweh’s land, Maar Efraïm moet terug naar Egypte."},{"book":"Hosea","chapter":"9","verse":"4","text":"Ze zullen geen wijn voor Jahweh plengen, Hem geen welgevallige offers meer brengen; Hun brood zal het brood der treurenden zijn, Wie er van eet, wordt onrein. Want hun brood blijft alleen voor henzelf bestemd, Het huis van Jahweh komt het niet in!"},{"book":"Hosea","chapter":"9","verse":"5","text":"Wat zult ge dan op een hoogtij beginnen, Op een feestdag van Jahweh?"},{"book":"Hosea","chapter":"9","verse":"6","text":"Waarachtig, als zij de verwoesting ontlopen, Zal Egypte hen verzamelen, Mof hen begraven; Distels zullen bezit van hun schatkamers nemen, Van hun tenten de doornen."},{"book":"Hosea","chapter":"9","verse":"7","text":"Gekomen zijn de dagen van straf, Gekomen de dagen van vergelding! Israël roept: De profeet is een dwaas, De van geest vervoerde een gek! Bij uw grote schuld voegt ge nog de vervolging:"},{"book":"Hosea","chapter":"9","verse":"8","text":"Efraïm loert aan de tent van den profeet, Spant een net op al zijn wegen, Vervolgt hem nog in het huis van zijn God."},{"book":"Hosea","chapter":"9","verse":"9","text":"Ze zijn grondig bedorven, Als in de dagen van Giba: Gedenken zal Hij hun schuld, Hun zonden bestraffen!"},{"book":"Hosea","chapter":"9","verse":"10","text":"Als druiven in de woestijn Heb Ik Israël gevonden; Als naar de eerste vrucht van een vroege vijg Omgezien naar uw vaderen. Maar zij liepen over naar Báal-Peor, Wijdden zich toe aan den schandgod, En werden even verfoeilijk Als hun innig-geliefde!"},{"book":"Hosea","chapter":"9","verse":"11","text":"De glorie van Efraïm Vliegt weg als een vogel: Geen geboorte, geen schoot, Geen zwangerschap meer!"},{"book":"Hosea","chapter":"9","verse":"12","text":"Waarachtig, al brengen ze kinderen groot, Ik maak ze kinderloos, zonder bevolking. Maar wee ook hunzelf, Als Ik Mij van hen terugtrek!"},{"book":"Hosea","chapter":"9","verse":"13","text":"Zoals Ik herten haar jongen Tot jachtwild zie werpen, Zo zal Israël zijn zonen Ter slachting verwekken."},{"book":"Hosea","chapter":"9","verse":"14","text":"Vergeld het hun, Jahweh! Wat zult Gij hun geven? Geef hun een onvruchtbare schoot, Verdroogde borsten."},{"book":"Hosea","chapter":"9","verse":"15","text":"Al hun zonden liggen in Gilgal opgestapeld: Daar leerde Ik ze haten. Om de boosheid van hun werken verdrijf Ik ze uit mijn huis: Nooit meer heb Ik ze lief!"},{"book":"Hosea","chapter":"9","verse":"16","text":"Efraïm getroffen, zijn wortel verdroogd, Geen vrucht zal het dragen; En al zouden zij kinderen baren, Ik vermoord de kostelijke vrucht van hun schoot."},{"book":"Hosea","chapter":"9","verse":"17","text":"God zal ze verwerpen, Omdat zij niet naar Hem wilden horen; Onder de volken zullen zij zwerven Al hun vorsten zullen vergaan!"}]}