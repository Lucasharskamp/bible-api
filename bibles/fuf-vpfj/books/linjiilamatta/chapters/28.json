{"data":[{"book":"LINJIILA MATTA","chapter":"28","verse":"1","text":"Ɓay *ɲalaande fowteteende nden feƴƴii, e alat ka subaka, ɗun ko ɲallal aranal e nder yontere nden, Mariyama jeyaaɗo Magaduuna e Mariyama oya yahi ndaarugol yenaande nden."},{"book":"LINJIILA MATTA","chapter":"28","verse":"2","text":"Tawi dimbannde leydi tiiɗunde waɗii, ko fii hari malaa'ikaajo Joomiraaɗo on tippike iwrude ka kammu, tallii hayre ombiranoonde yenaande nden, jooɗike e hoore mayre."},{"book":"LINJIILA MATTA","chapter":"28","verse":"3","text":"Tawi yeeso makko ngon no wa'i wa ndaygu, dolokke makko on kadi no rawniri wa cuddi."},{"book":"LINJIILA MATTA","chapter":"28","verse":"4","text":"Hakkee ko ɓen suufaaɓe aynunooɓe ɗon diwni kulol, ɓe wa'i wa mayɓe."},{"book":"LINJIILA MATTA","chapter":"28","verse":"5","text":"Kono malaa'ikaajo on wi'i ɓen rewɓe: «Onon wota on hulu, ko fii miɗo andi ko Iisaa fempaaɗo on wonɗon ɗaɓɓitude."},{"book":"LINJIILA MATTA","chapter":"28","verse":"6","text":"Awa o alaa ɗoo, o immitike, wano o wiirunoo non. Aree ndaaron nokkuure ka o belinoo ɗon."},{"book":"LINJIILA MATTA","chapter":"28","verse":"7","text":"Yahon tinna, andinoyon taalibaaɓe makko ɓen wonde o immintinaama e hakkunde mayɓe ɓen, awa kadi o adoyto on Jaliilu. Ko ton yi'oyton mo. Awa, mi yeetike on ɗun.»"},{"book":"LINJIILA MATTA","chapter":"28","verse":"8","text":"Onsay ɓe pottitii yenaande nden heɲa, e hoore hiɓe huli, wondude e weltaare mawnde. Ɓe dogi fii yeetoyagol taalibaaɓe ɓen on kibaaru."},{"book":"LINJIILA MATTA","chapter":"28","verse":"9","text":"Onsay Iisaa ari fotti e maɓɓe, o wi'i ɓe: «Mi salminii on!» Onsay ɓe ɓadii, ɓe nangi koyɗe makko ɗen, ɓe sujjani mo."},{"book":"LINJIILA MATTA","chapter":"28","verse":"10","text":"Ɓawto ɗun Iisaa wi'i ɓe: «Wota on hulu. Yahee, humpitoyon musiɓɓe an ɓen, yo ɓe yahu Jaliilu, ko ton ɓe yi'oytammi.»"},{"book":"LINJIILA MATTA","chapter":"28","verse":"11","text":"Wa fewndo ko ɓen rewɓe woni ka laawol, tawi woɓɓe e suufaaɓe ɓen naatii ka saare, ɓe yeetike hooreeɓe *yottinooɓe sadaka ɓen ko waɗi kon fow."},{"book":"LINJIILA MATTA","chapter":"28","verse":"12","text":"Ɓay wonii ɓen hooreeɓe yottinooɓe sadaka mottondirii e mawɓe ɓen, ɓe fewjodi, ɓe yeeni suufaaɓe ɓen kaalisi ɗuuɗuɗo,"},{"book":"LINJIILA MATTA","chapter":"28","verse":"13","text":"ɓe wi'i ɓe: «On wi'ay wonde taalibaaɓe makko ɓen arno jemma, wujjiti mo fewndo ko ɗaaniɗon."},{"book":"LINJIILA MATTA","chapter":"28","verse":"14","text":"Si hooreejo diiwal ngal non aru e nanude fii ɗun, men yahay, men yewta mo haa o hooloo, men itta on e annde.»"},{"book":"LINJIILA MATTA","chapter":"28","verse":"15","text":"Onsay suufaaɓe ɓen ƴetti kaalisi on, ɓe waɗiri wano ɓe wi'iraa non. Kaa haala lolli e hakkunde Yahuudiyankeeɓe ɓen haa weetaango hande ngoo."},{"book":"LINJIILA MATTA","chapter":"28","verse":"16","text":"Taalibaaɓe ɓen sappoo e goo yahi Jaliilu, e hoore ngoo fello ngo Iisaa toɗɗaninoo ɓe."},{"book":"LINJIILA MATTA","chapter":"28","verse":"17","text":"Ɓay wonii ɓe yi'ii mo, ɓe sujjani mo. Kono woɓɓe e maɓɓe sikkitii."},{"book":"LINJIILA MATTA","chapter":"28","verse":"18","text":"Iisaa ɓadii ɓe, wi'iri ɓe nii: «Mi yeɗaama kala bawgal ka kammu e ka hoore leydi,"},{"book":"LINJIILA MATTA","chapter":"28","verse":"19","text":"awa yahee, waɗon leƴƴi ɗin fow taalibaaɓe, *looton ɓe maande kisiyee e innde Baabaajo on e Ɓiɗɗo on e *Ruuhu Seniiɗo on,"},{"book":"LINJIILA MATTA","chapter":"28","verse":"20","text":"waajoɗon ɓe ɗoftagol ko mi yamiri on kon fow. Awa, miɗo wondi e mon ɲande woo, haa ka lannoode aduna.»"}]}