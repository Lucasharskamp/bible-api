{"data":[{"book":"2 Коринфян","chapter":"10","verse":"1","text":"Я, Павло, особисто закликаю вас із лагідністю і добротою Христа, – я, той хто «покірний, коли присутній» між вами, «а коли відсутній, то сміливий» стосовно вас."},{"book":"2 Коринфян","chapter":"10","verse":"2","text":"Прошу вас: коли я прийду, не змушуйте мене вдаватися до сміливості, яку я рішуче розраховую проявити щодо тих, хто вважає, що ми живемо по-тілесному."},{"book":"2 Коринфян","chapter":"10","verse":"3","text":"Адже, живучи в тілі, воюємо не по-тілесному."},{"book":"2 Коринфян","chapter":"10","verse":"4","text":"І зброя нашої боротьби не тілесна, а сильна Богом для руйнування фортець. Ми руйнуємо задуми"},{"book":"2 Коринфян","chapter":"10","verse":"5","text":"та кожну зарозумілість10:5 Або: висоту., яка противиться пізнанню Бога, а також беремо в полон кожну думку на послух Христу."},{"book":"2 Коринфян","chapter":"10","verse":"6","text":"І ми готові покарати будь-яку непокору, як тільки ваш послух стане довершеним."},{"book":"2 Коринфян","chapter":"10","verse":"7","text":"Ви дивитеся на зовнішність. Але коли хтось впевнений, що він належить Христу, то нехай візьме до уваги, що ми, як і він, Христові."},{"book":"2 Коринфян","chapter":"10","verse":"8","text":"І навіть якщо я ще більше вихваляюся нашою владою, яку нам дав Господь для вашого збудування, а не для руйнування, то я за це не буду осоромлений."},{"book":"2 Коринфян","chapter":"10","verse":"9","text":"Хай вам не здається, що я хочу залякати вас своїми листами."},{"book":"2 Коринфян","chapter":"10","verse":"10","text":"Адже дехто каже: «Його листи вагомі та сильні, але коли приходить особисто, то він слабкий і слова його незначні»."},{"book":"2 Коринфян","chapter":"10","verse":"11","text":"Така людина нехай врахує те, що якими ми є на слові в листах, коли відсутні, такими ж є і на ділі, коли присутні."},{"book":"2 Коринфян","chapter":"10","verse":"12","text":"Ми не сміємо судити або прирівнювати себе до тих, що самі себе рекомендують. Вони, вимірюючи себе собою та порівнюючи себе із собою, не є розумними."},{"book":"2 Коринфян","chapter":"10","verse":"13","text":"Ми ж не будемо хвалитися безмірно, а лише в межах служіння, яке нам визначив Бог, щоб досягнути й вас."},{"book":"2 Коринфян","chapter":"10","verse":"14","text":"Бо ми не виходимо за ці межі, ніби не досягнули вас, адже ми досягнули і вас Доброю Звісткою Христа."},{"book":"2 Коринфян","chapter":"10","verse":"15","text":"Ми не хвалимося надмірно чужою працею, а сподіваємося, що, у міру того, як ваша віра зростатиме, зростатимуть і межі нашого служіння серед вас,"},{"book":"2 Коринфян","chapter":"10","verse":"16","text":"щоби звіщати Добру Звістку поза вашими околицями, а не хвалитися зробленим на чужому полі."},{"book":"2 Коринфян","chapter":"10","verse":"17","text":"«А хто вихваляється, нехай вихваляється в Господі»10:17 Див. Єр. 9:24.."},{"book":"2 Коринфян","chapter":"10","verse":"18","text":"Адже схвалений не той, хто сам себе рекомендує, а той, кого рекомендує Господь."}]}