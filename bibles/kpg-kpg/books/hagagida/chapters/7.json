{"data":[{"book":"Hagagida","chapter":"7","verse":"1","text":"Nomuli, gei au gaa mmada gi digau di langi dogohaa, e tuu i nia madaaduge e haa o henuailala, e daahi nia madangi e haa gi dee gono mai gi henuailala be gi di moana, be gi nia laagau huogodoo.7.1 Jeremiah 49.36; Daniel 7.2; Zechariah 6.5"},{"book":"Hagagida","chapter":"7","verse":"2","text":"Au gaa mmada gi tangada di langi labelaa e gila aga mai baahi i dua e gaamai di maaga o di God Mouli. Mee gaa wolo gi nua gi digau di langi dogohaa ala ne haga mogobuna go God belee oho henuailala mo di moana,"},{"book":"Hagagida","chapter":"7","verse":"3","text":"“Hudee ohaa ina henuailala, di moana, be go nia laagau, gaa dae loo gi di madau maaga nia lae o nia daangada hai hegau a God.”7.3 Ezekiel 9.4,6"},{"book":"Hagagida","chapter":"7","verse":"4","text":"Au gu haga iloo ginai bolo di hulu dangada dela ne maaga gi di hagailongo o God i hongo nadau lae, le e lau madahaa maa haa mana (144,000) mai nia madawaawa e madangaholu maa lua o Israel,"},{"book":"Hagagida","chapter":"7","verse":"5-8","text":"nia daangada e madangaholu maa lua mana (12,000) mai nia madawaawa dagidahi aanei: Judah, Reuben, Gad, Asher, Naphtali, Manasseh, Simeon, Levi, Issachar, Zebulun, Joseph mo Benjamin."},{"book":"Hagagida","chapter":"7","verse":"9","text":"Nomuli, gei au gaa mmada, ga gidee nia daangada dogologowaahee e deemee di dau! Digaula nia hagadilinga daangada henua, nia madawaawa, nnenua llauehe, mo nnelekai huogodoo, e tuu i mua di lohongo king mo Tama siibi, e ulu nia gahu lloo kene, e daahi nadau louniu."},{"book":"Hagagida","chapter":"7","verse":"10","text":"Digaula gaa wwolo gi nua, “Di haga mouli la ni tadau God dela e noho i hongo di lohongo king, mo ni Tama siibi.”"},{"book":"Hagagida","chapter":"7","verse":"11","text":"Digau di langi huogodoo e tuu, e haganiga di lohongo king, digau mmaadua aamua, mo nia manu mouli e haa. Digaula gaa pala gi lala i mua di lohongo king, ga daumaha ang gi God,"},{"book":"Hagagida","chapter":"7","verse":"12","text":"ga helekai, “Amen! Di hagaamu, madamada, iloo mee, danggee, hagalaamua, mogobuna mo di maaloo, la gii wanga ina gi God gaa hana hua dono hagaodi ai! Amen!”"},{"book":"Hagagida","chapter":"7","verse":"13","text":"Tangada e dahi i digau mmaadua aamua ga heeu mai, “Digau aanei la koai ala e ulu nia gahu lloo kene? Digaula ne lloomoi i hee?”"},{"book":"Hagagida","chapter":"7","verse":"14","text":"Au ga helekai, “Meenei, au e de iloo. Ma kooe dela e iloo.”"},{"book":"Hagagida","chapter":"7","verse":"15","text":"Deelaa laa gaa tuu iei digaula i mua di lohongo king o God mo di hai hegau gi Mee i di boo mo di aa i lodo dono Hale Daumaha. Tangada dela e noho i hongo di lohongo king e madamada humalia i digaula mai dono noho i nadau baahi."},{"book":"Hagagida","chapter":"7","verse":"16","text":"Digaula e deemee di hiigai be e hieinu labelaa. Di laa be di welengina e deemee di dudu digaula,7.16 Isaiah 49.10"},{"book":"Hagagida","chapter":"7","verse":"17","text":"idimaa, Tama siibi dela i tungaalodo di lohongo king la gaa hai di nadau dangada hagaloohi siibi, gei Mee gaa lahi digaula gi di monowai haga mouli. Gei God ga omo nia dangi huogodoo gi daha mo nadau golomada.”7.17 Pisalem 23.1,2; Ezekiel 34.23; Isaiah 49.10; 25.8"}]}