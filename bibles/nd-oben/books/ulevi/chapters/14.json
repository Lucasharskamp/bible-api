{"data":[{"book":"ULevi","chapter":"14","verse":"1","text":"UThixo wathi kuMosi,"},{"book":"ULevi","chapter":"14","verse":"2","text":"“Le yimithetho eqondana lalowo olobulephero ngesikhathi sokuhlanjululwa kwakhe ngokomkhuba, nxa elethwa phambi komphristi."},{"book":"ULevi","chapter":"14","verse":"3","text":"Umphristi kaphume ezihonqweni ayemhlola. Nxa umuntu lowo esesilile ebulepherweni,"},{"book":"ULevi","chapter":"14","verse":"4","text":"umphristi uzalaya ukuthi kulethelwe inyoni ezimbili eziphilayo, ezihlambulukileyo, kanye lenkuni zesihlahla somsedari, intambo ebomvu lehisophi ukuze lowo muntu ahlanjululwe."},{"book":"ULevi","chapter":"14","verse":"5","text":"Lapho-ke umphristi uzalaya ukuthi eyinye yalezo nyoni ibulawelwe phezu kwamanzi acengekileyo, asembizeni yomdaka."},{"book":"ULevi","chapter":"14","verse":"6","text":"Usezathatha inyoni ephilayo ayigxamuze ndawonye lokhuni lomsedari, lentambo ebomvu lehisophi egazini laleyo nyoni ebulawelwe phezu kwamanzi ahlambulukileyo."},{"book":"ULevi","chapter":"14","verse":"7","text":"Uzachela lowo ohlanjululwa ubulephero ngalelogazi kasikhombisa, abesesithi usehlambulukile. Abesekhulula inyoni esaphila izihambele egangeni."},{"book":"ULevi","chapter":"14","verse":"8","text":"Umuntu okufanele ukuthi ahlanjululwe kumele agezise izigqoko zakhe, aphuce zonke inwele zakhe, abesegeza umzimba ngamanzi, ngalokho uzabe esehlambulukile ngokomkhuba. Ngemva kwalokho usengangena ezihonqweni, kodwa kumele ahlale ngaphandle kwethente lakhe okwensuku eziyisikhombisa."},{"book":"ULevi","chapter":"14","verse":"9","text":"Ngosuku lwesikhombisa kumele aphuce zonke inwele zakhe, intshiya zakhe kanye lazozonke inwele zakhe. Kufanele agezise izigqoko zakhe, ageze umzimba ngamanzi; ngalokho uzakuba ngohlambulukileyo."},{"book":"ULevi","chapter":"14","verse":"10","text":"Ngosuku lwesificaminwembili kumele alethe amazinyane amabili amaduna lelilodwa elisikazi, wonke elomnyaka owodwa, wonke engelasici, ndawonye lezilinganiso zehefa ezintathu etshumini zefulawa ecolekileyo, evutshwe ngamafutha, kungumnikelo wamabele, kanye lehetshezana lwamafutha."},{"book":"ULevi","chapter":"14","verse":"11","text":"Umphristi obikayo ukuthi usehlambulukile lowomuntu nguye omethulayo kanye leminikelo yakhe kuThixo esangweni lethente lokuhlangana."},{"book":"ULevi","chapter":"14","verse":"12","text":"Ngemva kwalokho, umphristi kathathe elinye izinyane eliduna anikele ngalo kube ngumnikelo wecala, kanye lehetshezana lwamafutha; uzakuzunguza phambi kukaThixo, kungumnikelo wokuzunguzwa."},{"book":"ULevi","chapter":"14","verse":"13","text":"Uzahlaba lelozinyane endaweni engcwele lapho okuhlatshelwa khona iminikelo yesono kanye leminikelo yokutshiswa. Umnikelo wecala ungowomphristi, njengomnikelo wesono; ungcwele kakhulu."},{"book":"ULevi","chapter":"14","verse":"14","text":"Umphristi uzathatha elinye igazi lomnikelo wecala alininde oqwangeni lwendlebe yokunene yalowo ozahlanjululwa, esithupheni sesandla sokunene sakhe."},{"book":"ULevi","chapter":"14","verse":"15","text":"Umphristi uzathatha amanye amafutha, awathele esandleni sakhe sokhohlo,"},{"book":"ULevi","chapter":"14","verse":"16","text":"agxamuze umunwe wakhe wenkomba emafutheni lawo, abesewafafaza phambi kukaThixo kasikhombisa."},{"book":"ULevi","chapter":"14","verse":"17","text":"Umphristi kaninde amafutha aseleyo esandleni oqwangeni lwendlebe yokunene yalowo ozahlanjululwa, esithupheni sesandla sokunene lasozwaneni olukhulu lonyawo lolwesokunene, phezu kwegazi lomnikelo wecala."},{"book":"ULevi","chapter":"14","verse":"18","text":"Amafutha lawo aseleyo esandleni somphristi kawagcobe ekhanda lalowo ohlanjululwayo, abesemenzela indlela yokubuyisana phambi kukaThixo."},{"book":"ULevi","chapter":"14","verse":"19","text":"Ngemva kwalokho, kalethe umnikelo wesono ecelela ozahlanjululwa indlela yokubuyisana kulokhu kungcola kwakhe. Ngemva kwalokho, umphristi uzenza umnikelo wokutshiswa,"},{"book":"ULevi","chapter":"14","verse":"20","text":"anikele ngawo e-alithareni, kanye lowamabele, amenzele indlela yokubuyisana, ngalokho uzahlanjululwa."},{"book":"ULevi","chapter":"14","verse":"21","text":"Kodwa-ke, nxa engumyanga, engazenelisi lezizinto, kumele athathe izinyane lemvu eliduna libe ngumnikelo wecala ozazunguzwa ukumenzela indlela yokubuyisana, lengxenye eyodwa etshumini yefulawa ecolekileyo ehlanganiswe lamafutha, kungumnikelo wamabele, lehetshezana lwamafutha,"},{"book":"ULevi","chapter":"14","verse":"22","text":"lamajuba amabili kumbe amaphuphu enkwilimba amabili, lokho angakwanelisa, okunye kungumnikelo wesono kuthi okunye kube ngumnikelo wokutshiswa."},{"book":"ULevi","chapter":"14","verse":"23","text":"Ngosuku lwesificaminwembili kumele akulethe kumphristi ukuba ahlanjululwe esangweni lethente lokuhlangana phambi kukaThixo."},{"book":"ULevi","chapter":"14","verse":"24","text":"Umphristi kathathe izinyane lemvu libe ngumnikelo wecala, ndawonye lehetshezana lwamafutha, akuzunguze phambi kukaThixo, kube ngumnikelo wokuzunguzwa."},{"book":"ULevi","chapter":"14","verse":"25","text":"Uzahlaba izinyane lemvu kube ngumnikelo wecala abesethatha elinye alininde oqwangeni lwendlebe yokwesokudla yalowo ozahlanjululwa, esithupheni sesandla sokunene kanye lasozwaneni olukhulu lonyawo lwesandla sokunene."},{"book":"ULevi","chapter":"14","verse":"26","text":"Umphristi uzachathekela amanye amafutha esandleni sakhe senxele,"},{"book":"ULevi","chapter":"14","verse":"27","text":"besekusithi ngomunwe wakhe wenkomba, owesandla sokunene achele amanye amafutha kasikhombisa phambi kukaThixo."},{"book":"ULevi","chapter":"14","verse":"28","text":"Kuthi amanye amafutha asesandleni sakhe awaninde endaweni lezo aninde khona igazi lomnikelo wecala, oqwangeni lwendlebe yokwesokudla yalowo ozahlanjululwa, esithupheni sesandla sokunene kanye lasozwaneni olukhulu lonyawo lwesandla sokunene."},{"book":"ULevi","chapter":"14","verse":"29","text":"Umphristi uzagcoba ikhanda lalowo ohlanjululwayo ngamafutha aseleyo esandleni sakhe, emenzela indlela yokubuyisana phambi kukaThixo."},{"book":"ULevi","chapter":"14","verse":"30","text":"Ngakho uzanikela ngamajuba lawayana loba amaphuphu enkwilimba lezo, lokho ayabe ekwenelisile,"},{"book":"ULevi","chapter":"14","verse":"31","text":"okunye kungumnikelo wesono, kuthi okunye kube ngumnikelo wokutshiswa, ndawonye lomnikelo wamabele. Ngale indlela, umphristi uzakwenzela ozahlanjululwa indlela yokubuyisana phambi kukaThixo.”"},{"book":"ULevi","chapter":"14","verse":"32","text":"Le yiyo imithetho yokuphathwa kwalabo abalomkhuhlane wobulephero abangenelisi iminikelo yokuhlanjululwa ejayelekileyo."},{"book":"ULevi","chapter":"14","verse":"33","text":"UThixo wathi kuMosi lo-Aroni,"},{"book":"ULevi","chapter":"14","verse":"34","text":"“Nxa lingena ezweni laseKhenani, lelo engilinika lona ukuba libe yisabelo senu, besengifaka isikhwekhwe esithelelwanayo endlini kulelolizwe,"},{"book":"ULevi","chapter":"14","verse":"35","text":"umnini waleyondlu kufanele ayetshela umphristi athi ‘ngibona okufanana lesikhwekhwe endlini yami?’"},{"book":"ULevi","chapter":"14","verse":"36","text":"Umphristi engakayi kuleyondlu ukuyahlola isikhwekhwe kumele akhiphe isiqondiso sokuthi kutshiswe konke okukuleyondlu ukuze kungabi lalutho kuleyondlu oluzathiwa lungcolile. Ngemva kwalokho, umphristi uzangena ahlole leyondlu."},{"book":"ULevi","chapter":"14","verse":"37","text":"Uzahlola isikhwekhwe emidulini, kuthi nxa ebona ukuthi kulamabala aluhlaza loba abomvana emdulini njalo ebonakala ejulile emdulini,"},{"book":"ULevi","chapter":"14","verse":"38","text":"umphristi uzaphuma ngomnyango wendlu, awuvale okwensuku eziyisikhombisa."},{"book":"ULevi","chapter":"14","verse":"39","text":"Ngosuku lwesikhombisa, umphristi uzabuyela ayehlola leyondlu. Nxa isikhwekhwe sesigcwele emidulini,"},{"book":"ULevi","chapter":"14","verse":"40","text":"uzakhupha isiqondiso sokuthi amatshe alaleso sikhwekhwe adilizwe, ayephoselwa endaweni engcolileyo ngaphandle kwedolobho."},{"book":"ULevi","chapter":"14","verse":"41","text":"Kalaye ukuthi imiduli yonke eyangaphakathi iphalwe, kuthi lokho okuphaliweyo kuyelahlelwa endaweni engcolileyo ngaphandle kwedolobho."},{"book":"ULevi","chapter":"14","verse":"42","text":"Besebefaka amatshe amatsha esikhundleni salawo, bagudule indlu ngodaka olutsha."},{"book":"ULevi","chapter":"14","verse":"43","text":"Nxa isikhwekhwe sibonakala kutsha kuleyondlu ngemva kokudilizwa kwamatshe lokuphalwa kwemiduli njalo isigudulwe,"},{"book":"ULevi","chapter":"14","verse":"44","text":"umphristi kahambe ayeyihlola, nxa efumana isikhwekhwe sesiqhelile kuleyondlu, kuyabe kuyisikhwekhwe esibulalayo; leyondlu ingcolile."},{"book":"ULevi","chapter":"14","verse":"45","text":"Kufanele idilizwe, amatshe ayo, izigodo, lodaka lwayo kumele kuyephoselwa endaweni engcolileyo ngaphandle kwedolobho."},{"book":"ULevi","chapter":"14","verse":"46","text":"Loba ngubani ongena kuleyondlu ngesikhathi isavaliwe uzakuba ngongcolileyo kuze kube kusihlwa."},{"book":"ULevi","chapter":"14","verse":"47","text":"Loba ngubani ozalala loba adlele kuleyondlu kufanele agezise izigqoko zakhe."},{"book":"ULevi","chapter":"14","verse":"48","text":"Kodwa umphristi angabuya ezoyihlola afumane ukuthi isikhwekhwe asiqhelanga ngemva kokugudulwa, uzakuthi indlu ihlambulukile, ngoba isikhwekhwe singasekho."},{"book":"ULevi","chapter":"14","verse":"49","text":"Ukuze indlu ibe ngehlanzekileyo, uzathatha inyoni ezimbili kanye lenkuni zesihlahla somsedari, lentambo ezelukiweyo ezibomvu lehisophi."},{"book":"ULevi","chapter":"14","verse":"50","text":"Uzahlaba enye yalezi zinyoni emanzini acengekileyo embizeni yomdaka."},{"book":"ULevi","chapter":"14","verse":"51","text":"Abesethatha inkuni zesihlahla somsedari, ihisophi, intambo ebomvu elukiweyo lenyoni ephilayo, akugxamuze egazini lenye ebuleweyo lamanzi acengekileyo, abesechela leyondlu kasikhombisa."},{"book":"ULevi","chapter":"14","verse":"52","text":"Uzayihlanza leyondlu ngegazi lenyoni, amanzi acengekileyo, inyoni ephilayo, inkuni zesihlahla somsedari, ihisophi lentambo ephothiweyo ebomvu."},{"book":"ULevi","chapter":"14","verse":"53","text":"Ngemva kwalokho kakhulule inyoni ephilayo emangweni ngaphandle kwedolobho. Ngalindlela uzabe esenze indlela yokubuyisana kuleyondlu, izabe singehlambulukileyo.”"},{"book":"ULevi","chapter":"14","verse":"54","text":"Le yiyo imithetho eqondane lobulephero, ukuluma komzimba,"},{"book":"ULevi","chapter":"14","verse":"55","text":"isikhwekhwe ezigqokweni kumbe endlini,"},{"book":"ULevi","chapter":"14","verse":"56","text":"ukuvuvuka, ukuqubuka kumbe itshatha elikhanyayo,"},{"book":"ULevi","chapter":"14","verse":"57","text":"ukuze kubonakale ukuthi ulutho luhlambulukile loba lungcolile."}]}