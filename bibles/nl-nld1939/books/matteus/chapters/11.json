{"data":[{"book":"Matteus","chapter":"11","verse":"1","text":"Nadat Jesus de lessen voor zijn twaalf leerlingen had geëindigd, ging Hij heen, om te leren en te preken in hun steden."},{"book":"Matteus","chapter":"11","verse":"2","text":"Toen Johannes in de gevangenis de werken van Christus vernam, liet hij Hem door zijn leerlingen vragen:"},{"book":"Matteus","chapter":"11","verse":"3","text":"Zijt Gij het, die komen moet, of moeten we een ander verwachten?"},{"book":"Matteus","chapter":"11","verse":"4","text":"Jesus antwoordde hun:Gaat en bericht aan Johannes, wat gij hoort en ziet."},{"book":"Matteus","chapter":"11","verse":"5","text":"Blinden zien en kreupelen gaan, melaatsen worden gereinigd en doven horen, doden verrijzen en aan armen wordt het evangelie verkondigd."},{"book":"Matteus","chapter":"11","verse":"6","text":"Zalig is hij, die zich niet ergert aan Mij."},{"book":"Matteus","chapter":"11","verse":"7","text":"Toen ze waren heengegaan, begon Jesus tot de menigte over Johannes te spreken: Wat zijt gij in de woestijn gaan zien? Een riet, dat door de wind wordt bewogen?"},{"book":"Matteus","chapter":"11","verse":"8","text":"Neen; wat zijt gij gaan zien? Een mens, in zachte kleren gedost? Zie, die in zachte kleren gedost gaan, zijn in de paleizen der koningen."},{"book":"Matteus","chapter":"11","verse":"9","text":"Waarom zijt ge dan uitgelopen? Om een profeet te zien? Ja, zeg Ik u, en meer dan een profeet."},{"book":"Matteus","chapter":"11","verse":"10","text":"Hij is het, van wien geschreven staat: “Zie, Ik zend mijn gezant voor U uit, Die U de weg zal bereiden.”"},{"book":"Matteus","chapter":"11","verse":"11","text":"Voorwaar, Ik zeg u: Onder de kinderen der vrouwen is er geen opgestaan, die groter was dan Johannes de Doper; toch is de kleinste in het rijk der hemelen groter dan hij."},{"book":"Matteus","chapter":"11","verse":"12","text":"Van de dagen van Johannes den Doper tot heden toe wordt het rijk der hemelen met geweld bestormd, en de bestormers nemen het weg."},{"book":"Matteus","chapter":"11","verse":"13","text":"Alle profeten en de Wet, tot Johannes toe, hebben het voorzegd;"},{"book":"Matteus","chapter":"11","verse":"14","text":"en zo gij het wilt verstaan: hijzelf is de Elias, die komen moet."},{"book":"Matteus","chapter":"11","verse":"15","text":"Wie oren heeft om te horen, hij hore."},{"book":"Matteus","chapter":"11","verse":"16","text":"Doch waarmee zal Ik dit geslacht vergelijken? Het is gelijk aan kinderen, die op de markt zitten, en hun makkers toeroepen:"},{"book":"Matteus","chapter":"11","verse":"17","text":"We hebben voor u op de fluit gespeeld, En gij hebt niet gedanst; We hebben een treurlied gezongen, En gij hebt niet geschreid."},{"book":"Matteus","chapter":"11","verse":"18","text":"Want Johannes kwam; hij at noch dronk, en ze zeggen: Hij is van den duivel bezeten."},{"book":"Matteus","chapter":"11","verse":"19","text":"De Mensenzoon kwam; Hij at en dronk, en ze zeggen: Ziet wat een gulzigaard, wat een wijndrinker, wat een vriend van tollenaars en zondaars. Maar de wijsheid wordt door haar werken gerechtvaardigd."},{"book":"Matteus","chapter":"11","verse":"20","text":"Toen begon Hij de steden, waarin de meeste zijner wonderen waren gebeurd, te verwijten, dat ze zich niet hadden bekeerd."},{"book":"Matteus","chapter":"11","verse":"21","text":"Wee u, Korazin, wee u, Betsáida; want zo in Tyrus en Sidon de wonderen waren gebeurd, die in u zijn geschied, dan zouden ze al lang in zak en as boete hebben gedaan."},{"book":"Matteus","chapter":"11","verse":"22","text":"Maar Ik zeg u: Voor Tyrus en Sidon zal het dragelijker zijn op de oordeelsdag dan voor u."},{"book":"Matteus","chapter":"11","verse":"23","text":"En gij Kafárnaum, zult ge tot de hemel toe worden verheven? Tot in de hel zult ge zinken; want zo in Sódoma de wonderen waren gebeurd, die in u zijn geschied, het zou zijn blijven bestaan tot op de huidige dag."},{"book":"Matteus","chapter":"11","verse":"24","text":"Maar Ik zeg u: Voor het land van Sódoma zal het dragelijker zijn op de oordeelsdag dan voor u."},{"book":"Matteus","chapter":"11","verse":"25","text":"In die tijd nam Jesus het woord, en sprak: Ik dank U, Vader, Heer van hemel en aarde, omdat Gij deze dingen voor wijzen en verstandigen hebt verborgen en aan kleinen geopenbaard."},{"book":"Matteus","chapter":"11","verse":"26","text":"Ja, Vader, zo is uw welbehagen geweest."},{"book":"Matteus","chapter":"11","verse":"27","text":"Alles is Mij door mijn Vader in handen gegeven. En niemand kent den Zoon, dan de Vader alleen; en niemand kent den Vader, dan de Zoon alleen, en hij, aan wien de Zoon het openbaren wil."},{"book":"Matteus","chapter":"11","verse":"28","text":"Komt allen tot Mij, die vermoeid en belast zijt, en Ik zal u verkwikken."},{"book":"Matteus","chapter":"11","verse":"29","text":"Neemt mijn juk op, en leert van Mij, omdat Ik zachtmoedig ben en nederig van harte; dan vindt gij rust voor uw zielen."},{"book":"Matteus","chapter":"11","verse":"30","text":"Want mijn juk is zacht, mijn last is licht."}]}