{"data":[{"book":"ሮሜ ዓጮ'' ዓሶም","chapter":"2","verse":"1","text":"ሜሌ'' ዓሲ ዑስካ ኮይሱዋ ጎይሢ ዎጋሦ! ኔ ቶኦኪና ኔ ኬኤዚ ቶላ''ንዳ ጎይሢ ኔኤኮ ባኣሢ ዔሬ፤ ዎይቲ ጌዔቴ ኔኤኒ ዓሶይዳ ዎጋያታዖ ዬይ ኔ ዎጋ ዓሢ ማዻማ ኔ ማዻኔ፤ ዬያሮ ሜሌ''ሢ ዑፃ ኔ ዎጋ ዎዶ''ና ኔ ቶኦካ'' ኔ ዎጋኔ።"},{"book":"ሮሜ ዓጮ'' ዓሶም","chapter":"2","verse":"2","text":"ዬያ ማዾ'' ማዻ ዓሶ ዑፆይዳ ፆኦሲ ዔያቶም ኮይሳ ዎጌ ዎጋንዳሢ ኑ ዔራኔ፤"},{"book":"ሮሜ ዓጮ'' ዓሶም","chapter":"2","verse":"3","text":"ሃይ ዓሢ ኔ! ዬያይዲ ማዻ ዓሶ ዑፃ ኔ ዎጋያታዖ፥ ዔያታ ማዻ ባኮ ኔ ማዻያታቴ ፆኦሲኮ ዎጋፓ ኔ ቶላ''ንዳያ ኔኤም ማላ?"},{"book":"ሮሜ ዓጮ'' ዓሶም","chapter":"2","verse":"4","text":"ሓሣ ፆኦሲኮ ኮሹሞና ጊቢ'' ዳንዳዒፆናኮ ሚርጊፆ ኔ ቦሃ? ፆኦሲ ኔኤም ኮሹሞና ማሌሢ' ኔና ጎሞይዳፓ ፔ ባንሢ ማሃኒታሢ ኔ ዔሩዋዓዳ?"},{"book":"ሮሜ ዓጮ'' ዓሶም","chapter":"2","verse":"5","text":"ዓካሪ ኔኤኒ ጎሞ ቡኡፆ ዒፃያ ማዔሢሮ ፆኦሲኮ ጎሪ''ንቶና ፂሎ'' ዎጎና ፔጋዻ ዎዶ''ና ሜታ ኔ ጊዳ'' ሃቺም ዺባንዳጉዲ ኔ ማሃኔ።"},{"book":"ሮሜ ዓጮ'' ዓሶም","chapter":"2","verse":"6","text":"ዓይጎሮ ጌዔቴ ፆኦሲ ፔቴ'' ፔቴ''ሢም ፔኤኮ ማዾ''ጉዴያ ዒንጋንዳኔ።"},{"book":"ሮሜ ዓጮ'' ዓሶም","chapter":"2","verse":"7","text":"ኮሺ ማዾ ዶዲ ማዺ ጋላታና ቦንቾና ሓሣ ባይቁዋ ናንጊያ ኮዓዞንሢም ናንጊና ጋፑዋ ናንጊ ፆኦሲ ዒንጋንዳኔ።"},{"book":"ሮሜ ዓጮ'' ዓሶም","chapter":"2","verse":"8","text":"ጋዓንቴ ፔኤም ማዓ ባኣዚ'' ኮዓያ፥ ሃሣ ጎኑሞ ሃሺ'' ፑርታ ማዻዞንሢዳ ፆኦሲፓ ፑርታ ዎጌና ጎሪ''ንቲና ሙካንዳኔ።"},{"book":"ሮሜ ዓጮ'' ዓሶም","chapter":"2","verse":"9","text":"ፑርታ ማዻ ዓይጎ ዓሲዳ ማዖም ሜቶና ዋኣዮና ሄላ''ንዳኔ፤ ዬይያ፦ ቤርታዺ ዓይሁዴ ዓሶይዳ ዬካፓ ዓይሁዴ ማዒባኣ ዓሶይዳ ማዓንዳኔ።"},{"book":"ሮሜ ዓጮ'' ዓሶም","chapter":"2","verse":"10","text":"ጋዓንቴ ዓይሁዴ ዓሲ ማዔቴያ ዓይሁዴ ማዒባኣያታዖ ኮሺ ባኣዚ'' ማዻ ዓሲም ቢያ ጋላታና ቦንቾና ሃሣ ኮሹሞዋ ዒንጊንታንዳኔ።"},{"book":"ሮሜ ዓጮ'' ዓሶም","chapter":"2","verse":"11","text":"ዎይቲ ጌዔቴ ፆኦሲ ዓሲ ዱማሱዋሴ።"},{"book":"ሮሜ ዓጮ'' ዓሶም","chapter":"2","verse":"12","text":"ሙሴ ዔርዜ ዎጎ ዔሩዋያታቴያ ጎሜ ማዻ ዓሳ ቢያ ዔያታ ማዼ ፑርቶ ማዾ'' ዛሎ''ና ባይቃንዳኔ፤ ዬያ ዎጎ ዔራያታዖ ጎሜ ማዼሢ ዬያ ዎጎ ጎይፆና ኮይሳ ሜቶ ዔካንዳኔ።"},{"book":"ሮሜ ዓጮ'' ዓሶም","chapter":"2","verse":"13","text":"ዓይጎሮ ጌዔቴ ፆኦሲ ቤርቲዳ ፂሎ'' ማዓዞንሢ ዎጎ ካፓዞንሢኬ፤ ዋይዛዖ ካፑዋዞንሢቱዋሴ።"},{"book":"ሮሜ ዓጮ'' ዓሶም","chapter":"2","verse":"14","text":"ሙሴ ዔርዜ ዎጎ ዔሩዋ ዓይሁዴ ማዒባኣ ዓሳ ዔያቶኮ ናንጎ ዎጋ'' ዓይሣ ባኮ ማዻኔ፤ ዬያሮ ሙሴ ዔርዜ ዎጎ ዔያታ ዔሩዋቴያ ዔያቶኮ ናንጎ ዎጌ ዓኣሢሮ ዔያታ ማዾንዶ ባኮ ዔዔራኔ።"},{"book":"ሮሜ ዓጮ'' ዓሶም","chapter":"2","verse":"15","text":"ሓሣ ዔያቶኮ ዒና'' ዔያቶም ማርካዻኔ፤ ዎይቲ ጌዔቴ ዔያቶኮ ዒና'' ፔቴ'' ፔቴ''ና ዔያታ ማዻ ባካ ፑርታ ማዒፆ፥ ፔቴ'' ፔቴ''ና ሃሣ ኮሺ ማዒፆ ዔያቶም ዔርዛኔ፤ ዬያይዲ ዔያታ ማዻሢሮ ሙሴ ዔርዜ ዎጋ ዓይሣ ባካ ቢያ ዔያቶኮ ዒና'' ፃኣፒንቲ ዓኣሢ ዔርታኔ።"},{"book":"ሮሜ ዓጮ'' ዓሶም","chapter":"2","verse":"16","text":"ዬይ ያዺ ማዓንዳሢ' ሃሢ ታኣኒ ኮዦ ሃይሶ ቃኣሎ'' ዛሎ''ና ኬኤዚ፥ ዔርዛሢ ጎይፆ ዓሳ ማዼ ዓኣሺንቴ ባኮይዳ ዬሱስ ኪሪስቶሴ ዛሎ''ና ፆኦሲ ዎጋ ኬሎ''ናኬ።"},{"book":"ሮሜ ዓጮ'' ዓሶም","chapter":"2","verse":"17","text":"ሓይሾ ኔኤኒ ኔና፦ «ታኣኒ ዓይሁዴ ዓሲኬ» ጌዒ ሙሴ ዔርዜ ዎጎ ጉሙርቃያ ሃሣ፦ «ታ ፆኦሲ ዓሲኬ» ጌዒ ኔ ሄርሺንታኔ።"},{"book":"ሮሜ ዓጮ'' ዓሶም","chapter":"2","verse":"18","text":"ኔኤኒ ፆኦሲ ማሊፆ ዔራያ፥ ሙሴ ዔርዜ ዎጋ'' ጋዓሢያ ዔራሢሮ ኮሺ ማዾ ኔ ዔራኔ።"},{"book":"ሮሜ ዓጮ'' ዓሶም","chapter":"2","verse":"19","text":"ኔኤኒ ሃሣ፦ «ዓኣፖ ባይቄ ዓሶ ታ ዔኪ ዓኣዻያ፥ ዹሞይዳ ዓኣ ዓሶኮዋ ታ ፖዒኬ» ኔ ኔና ጋዓኔ።"},{"book":"ሮሜ ዓጮ'' ዓሶም","chapter":"2","verse":"20","text":"ዬያጉዲ ሃሣ ኔ፦ «ዔሪባኣ ዓሶ ታ ዔርዛያኬ፤ ናኣቶ'' ታ ዔርዛያኬ» ጋዓኔ፤ ጊንሣ ሃሣ፦ «ዎጎንታ ዎጎኮ ጎኑሞ ሚርጌና ታ ዔራያኬ» ኔ ጋዓኔ።"},{"book":"ሮሜ ዓጮ'' ዓሶም","chapter":"2","verse":"21","text":"ዓካሪ ሜሌ'' ዓሶ ኔ ዔርዛያ ማዓዖ፥ ኔና ኔ ዔርዙዋዓዳ? «ውኡቂፖቴ» ኔ ጋዓኔ፤ ጋዓንቴ ኔ ኔኤሮ ዉዉኡቃኔ፤"},{"book":"ሮሜ ዓጮ'' ዓሶም","chapter":"2","verse":"22","text":"ጊንሣ «ዓኒ ሃሣ ማቾ ማዒባኣያና ላሂፖቴ» ኔ ጋዓኔ፤ ጋዓንቴ ዬያ ኔ ማማዻኔ፤ ሜሌ'' ካኣሽኮ ባኮ ኔ ሻሻኣኪንታኔ፤ ጋዓንቴ ዬያ ካኣዦ ማኣራ ዓኣ ባኮ ዔያቶኮ ኔ ቡቡራኔ።"},{"book":"ሮሜ ዓጮ'' ዓሶም","chapter":"2","verse":"23","text":"ኔኤኒ ፆኦሲ ዎጎና ሄርሺንታኔ፤ ጋዓንቴ ዬያ ዎጎ ኔ ካፖ ሃሺ''ፆና ፆኦሲ ኔ ቶኦቻኔ።"},{"book":"ሮሜ ዓጮ'' ዓሶም","chapter":"2","verse":"24","text":"ዬይ ያዺ ማዔሢ፦ «ዒንሢ፥ ዓይሁዶ ዓሶ ዛሎ''ና ፆኦሲኮ ሱ'ንፃ ዓይሁዴ ማዒባኣ ዓሶና ጫሽኪንታኔ» ጌይንቲ ፃኣፒንቴ ጎይፆናኬ።"},{"book":"ሮሜ ዓጮ'' ዓሶም","chapter":"2","verse":"25","text":"ዓቲንቶ ቤርቶ ቲቂፃ ካኣሺ ኔኤም ማዓሢ ዎጎ ኔ ኩንሤቶኬ፤ ዎጎ ኔ ካፑዋያ ማዔቶ ጋዓንቴ ዓቲንቶ ቤርቶ ቲቂፆ ካኣዣ ጉሪ ማዓንዳኔ።"},{"book":"ሮሜ ዓጮ'' ዓሶም","chapter":"2","verse":"26","text":"ዬያሮ ዓቲንቶ ቤርቶ ቲቂንቲባኣ ዓይሁዴቱዋ ዓሢ ዎጎ ዓይሢፆ ኩንሣያ ማዔቶ ዓቲንቶ ቤርቶ ቲቆ ካኣዦ ኩንሤያ ማዑዋዓዳ?"},{"book":"ሮሜ ዓጮ'' ዓሶም","chapter":"2","verse":"27","text":"ኔኤኒ ኔኤኮ ዎጌ ዓኣያ፥ ሃሣ ዓቲንቶ ቤርቶ ቲቂንቶ ካኣዦ ኩንሤያ ማዓዖ፥ ዎጎ ኔ ካፒባኣያ ማዔቴ ዓሽኮ ዓቲንቶ ቤርቶ ቲቂባኣያታዖ ዎጎ ኩንሤ ዓይሁዴ ማዒባኣ ዓሢ ኔ ጊዳ'' ዎጋንዳኔ።"},{"book":"ሮሜ ዓጮ'' ዓሶም","chapter":"2","verse":"28","text":"ዬያሮ ሱ'ንፃ ሌሊ ዓይሁዴ ማዔ ዓሲ' ጎኔ ዓይሁዴ ዓሲ ማዑዋሴ፤ ዬያጉዲ ሃሣ ጴዻ ዓሽኮ ዓቲንቶ ቤርቶ ቲቂፃ ሌሊ ጎኑሞ ቲቂንቲ ካኣሺቱዋሴ።"},{"book":"ሮሜ ዓጮ'' ዓሶም","chapter":"2","verse":"29","text":"ጎኔ ዓይሁዴ ዓሲ' ዒኖ ጋራፓ ዓይሁዴ ዓሲ ማዒ ጴዼቶኬ፤ ጎኔ ዓቲንቴ ቤርቲ ቲቂሢ ካኣሺ፦ ፆኦሲ ዓያናፓ ማዔ ዒኔ ቲቂንቲ ካኣሺ ማዓንዳኣፓዓቴም ሙሴ ዔርዜ ዎጎይዳ ፃኣፒንቴ ጎይፆጉዲ ዓሽኮ ዓቲንቶ ቤርቶ ቲቂንቶ ካኣዦቱዋሴ። ዬያይዳ ዓሲ ጋላታ ዴንቃንዳሢ ፆኦሲዳፓ ማዓንዳኣፓዓቴም ዓሲዳፓቱዋሴ።"}]}