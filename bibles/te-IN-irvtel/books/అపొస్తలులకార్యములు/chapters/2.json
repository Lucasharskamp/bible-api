{"data":[{"book":"అపొస్తలుల కార్యములు","chapter":"2","verse":"1","text":"పెంతెకొస్తు అనే పండగరోజు వచ్చినప్పుడు వారందరూ ఒక చోట సమావేశమయ్యారు."},{"book":"అపొస్తలుల కార్యములు","chapter":"2","verse":"2","text":"అప్పుడు వేగంగా వీచే బలమైన గాలి వంటి శబ్దం ఆకాశం నుండి అకస్మాత్తుగా వారు కూర్చున్న ఇల్లంతా నిండిపోయింది."},{"book":"అపొస్తలుల కార్యములు","chapter":"2","verse":"3","text":"అగ్నిజ్వాలలు నాలుకలుగా చీలినట్టుగా వారికి కనబడి, వారిలో ప్రతి ఒక్కరి మీదా వాలాయి."},{"book":"అపొస్తలుల కార్యములు","chapter":"2","verse":"4","text":"అందరూ పరిశుద్ధాత్మతో నిండి ఆ ఆత్మ వారికి శక్తి అనుగ్రహించిన కొద్దీ వేరు వేరు భాషల్లో మాట్లాడసాగారు."},{"book":"అపొస్తలుల కార్యములు","chapter":"2","verse":"5","text":"ఆ రోజుల్లో ఆకాశం కింద ఉన్న ప్రతి ప్రాంతపు జనంలో నుండి వచ్చిన భక్తిగల యూదులు యెరూషలేములో నివసిస్తున్నారు."},{"book":"అపొస్తలుల కార్యములు","chapter":"2","verse":"6","text":"ఈ శబ్దం విన్న జన సందోహం కూడి వచ్చి, ప్రతి వాడూ తన సొంత భాషలో మాట్లాడడం విని కలవరపడ్డారు."},{"book":"అపొస్తలుల కార్యములు","chapter":"2","verse":"7","text":"వారు ఆశ్చర్యంతో తలమునకలైపోతూ, “మాట్లాడే వీరంతా గలిలయ వారే గదా."},{"book":"అపొస్తలుల కార్యములు","chapter":"2","verse":"8","text":"మనలో ప్రతివాడి మాతృభాషలో వీరు మాట్లాడడం మనం వింటున్నామేంటి?"},{"book":"అపొస్తలుల కార్యములు","chapter":"2","verse":"9","text":"పార్తీయులూ మాదీయులూ ఏలామీయులూ, మెసపటేమియా యూదయ కప్పదొకియ పొంతు ఆసియ"},{"book":"అపొస్తలుల కార్యములు","chapter":"2","verse":"10","text":"ఫ్రుగియ పంఫూలియ ఐగుప్తు అనే దేశాల వారూ, కురేనేలో భాగంగా ఉన్న లిబియ ప్రాంతాలవారూ, రోమ్ నుండి సందర్శకులుగా వచ్చిన"},{"book":"అపొస్తలుల కార్యములు","chapter":"2","verse":"11","text":"యూదులూ, యూదామతంలోకి మారినవారూ, క్రేతీయులూ అరబీయులూ మొదలైన మనమంతా వీరు మన భాషల్లో దేవుని గొప్ప కార్యాలను చెబుతుంటే వింటున్నాము” అనుకున్నారు."},{"book":"అపొస్తలుల కార్యములు","chapter":"2","verse":"12","text":"అందరూ ఆశ్చర్యచకితులై ఎటూ తోచక, “ఇదేమిటో” అని ఒకడితో ఒకడు చెప్పుకున్నారు."},{"book":"అపొస్తలుల కార్యములు","chapter":"2","verse":"13","text":"కొందరైతే వీరు కొత్త సారా తాగి ఉన్నారని ఎగతాళి చేశారు."},{"book":"అపొస్తలుల కార్యములు","chapter":"2","verse":"14","text":"అయితే పేతురు ఆ పదకొండు మందితో లేచి నిలబడి బిగ్గరగా వారితో ఇలా అన్నాడు, “యూదయ ప్రజలారా, యెరూషలేములో నివసిస్తున్న సమస్త జనులారా, ఇది మీకు తెలియాలి. నా మాటలు జాగ్రత్తగా వినండి."},{"book":"అపొస్తలుల కార్యములు","chapter":"2","verse":"15","text":"“మీరనుకున్నట్టు వీరు మద్యపానం చేయలేదు. ఇప్పుడు ఉదయం తొమ్మిదయినా కాలేదు."},{"book":"అపొస్తలుల కార్యములు","chapter":"2","verse":"16","text":"యోవేలు ప్రవక్త చెప్పిన సంగతి ఇదే,"},{"book":"అపొస్తలుల కార్యములు","chapter":"2","verse":"17","text":"‘అంత్యదినాల్లో నేను మనుషులందరి మీదా నా ఆత్మను కుమ్మరిస్తాను."},{"book":"అపొస్తలుల కార్యములు","chapter":"2","verse":"18","text":"ఆ రోజుల్లో నా దాసుల మీదా దాసీల మీదా నా ఆత్మను కుమ్మరిస్తాను కాబట్టి వారు ప్రవచిస్తారు."},{"book":"అపొస్తలుల కార్యములు","chapter":"2","verse":"19","text":"పైన ఆకాశంలో మహత్కార్యాలనూ కింద భూమ్మీద సూచకక్రియలనూ రక్తం, అగ్ని, పొగ, ఆవిరినీ చూపిస్తాను."},{"book":"అపొస్తలుల కార్యములు","chapter":"2","verse":"20","text":"ప్రభువు ప్రత్యక్షమయ్యే మహిమాయుక్తమైన ఆ మహాదినం రాక ముందు సూర్యుడు చీకటిగా, చంద్రుడు రక్తంగా మారతారు."},{"book":"అపొస్తలుల కార్యములు","chapter":"2","verse":"21","text":"ప్రభువు నామంలో ప్రార్థన చేసే వారంతా పాప విమోచన పొందుతారు’ అని దేవుడు చెబుతున్నాడు."},{"book":"అపొస్తలుల కార్యములు","chapter":"2","verse":"22","text":"“ఇశ్రాయేలు ప్రజలారా, ఈ మాటలు వినండి, దేవుడు నజరేయుడైన యేసు చేత అద్భుతాలూ మహత్కార్యాలూ సూచకక్రియలూ మీ మధ్య చేయించి, ఆయనను తన దృష్టికి యోగ్యుడుగా కనపరిచాడు. ఇది మీకే తెలుసు."},{"book":"అపొస్తలుల కార్యములు","chapter":"2","verse":"23","text":"దేవుని స్థిరమైన ప్రణాళికనూ ఆయనకున్న భవిష్య జ్ఞానాన్నీ అనుసరించి ఆయనను అప్పగించడం జరిగింది. ఈయనను మీరు దుష్టుల చేత సిలువ వేయించి చంపారు."},{"book":"అపొస్తలుల కార్యములు","chapter":"2","verse":"24","text":"మరణం ఆయనను బంధించి ఉంచడం అసాధ్యం కాబట్టి దేవుడు మరణ వేదనలు తొలగించి ఆయనను లేపాడు."},{"book":"అపొస్తలుల కార్యములు","chapter":"2","verse":"25","text":"“ఆయన గూర్చి దావీదు ఇలా అన్నాడు,"},{"book":"అపొస్తలుల కార్యములు","chapter":"2","verse":"26","text":"నా హృదయం ఉల్లాసంగా ఉంది. నా నాలుక ఆనందించింది."},{"book":"అపొస్తలుల కార్యములు","chapter":"2","verse":"27","text":"ఎందుకంటే నీవు నా ఆత్మను పాతాళంలో విడిచిపెట్టవు,"},{"book":"అపొస్తలుల కార్యములు","chapter":"2","verse":"28","text":"నాకు జీవమార్గాలు తెలిపావు."},{"book":"అపొస్తలుల కార్యములు","chapter":"2","verse":"29","text":"“సోదరులారా, పూర్వికుడైన దావీదును గురించి మీతో నేను ధైర్యంగా మాట్లాడగలను. అతడు చనిపోయి సమాధి అయ్యాడు."},{"book":"అపొస్తలుల కార్యములు","chapter":"2","verse":"30","text":"అతని సమాధి ఇప్పటికీ మన మధ్య ఉంది. అతడు ప్రవక్త కాబట్టి ‘అతని గర్భఫలం నుంచి ఒకడిని అతని సింహాసనం మీద కూర్చోబెడతాను’ అని “దేవుడు తనతో ప్రమాణపూర్వకంగా శపథం చేసిన సంగతి అతనికి తెలుసు."},{"book":"అపొస్తలుల కార్యములు","chapter":"2","verse":"31","text":"క్రీస్తు పాతాళంలో నిలిచి ఉండి పోలేదనీ, ఆయన శరీరం కుళ్ళి పోలేదనీ దావీదు ముందే తెలుసుకుని ఆయన పునరుత్థానాన్ని గూర్చి చెప్పాడు."},{"book":"అపొస్తలుల కార్యములు","chapter":"2","verse":"32","text":"“ఈ యేసును దేవుడు లేపాడు. దీనికి మేమంతా సాక్షులం."},{"book":"అపొస్తలుల కార్యములు","chapter":"2","verse":"33","text":"కాబట్టి ఆయనను దేవుడు తన కుడి స్థానానికి హెచ్చించాడు. ఆయన తన తండ్రి వాగ్దానం చేసిన పరిశుద్ధాత్మను ఆయన వలన పొంది, మీరు చూస్తున్న, వింటున్న ఈ కుమ్మరింపును జరిగించాడు."},{"book":"అపొస్తలుల కార్యములు","chapter":"2","verse":"34","text":"దావీదు పరలోకానికి ఆరోహణం కాలేదు. అయితే అతడిలా అన్నాడు,"},{"book":"అపొస్తలుల కార్యములు","chapter":"2","verse":"35","text":"‘నేను నీ శత్రువులను నీ పాదాల కింద పాదపీఠంగా ఉంచే వరకూ"},{"book":"అపొస్తలుల కార్యములు","chapter":"2","verse":"36","text":"“మీరు సిలువ వేసిన ఈ యేసునే దేవుడు ప్రభువుగా క్రీస్తుగా నియమించాడు. ఇది ఇశ్రాయేలు జాతి అంతా కచ్చితంగా తెలుసుకోవాలి.”"},{"book":"అపొస్తలుల కార్యములు","chapter":"2","verse":"37","text":"వారీ మాట విన్నప్పుడు తమ హృదయంలో గుచ్చినట్టయి, “సోదరులారా, మేమేం చేయాలి” అని పేతురునూ మిగతా అపొస్తలులనూ అడిగారు."},{"book":"అపొస్తలుల కార్యములు","chapter":"2","verse":"38","text":"దానికి పేతురు, “మీలో ప్రతివాడూ పశ్చాత్తాపపడి, పాపక్షమాపణ కోసం యేసుక్రీస్తు నామంలో బాప్తిసం పొందండి. అప్పుడు మీరు పరిశుద్ధాత్మ అనే వరాన్ని పొందుతారు."},{"book":"అపొస్తలుల కార్యములు","chapter":"2","verse":"39","text":"ఈ వాగ్దానం మీకూ మీ పిల్లలకూ, దూరంగా ఉన్న వారందరికీ, అంటే ప్రభువైన మన దేవుడు తన దగ్గరికి పిలుచుకొనే వారందరికీ చెందుతుంది” అని వారితో చెప్పాడు."},{"book":"అపొస్తలుల కార్యములు","chapter":"2","verse":"40","text":"ఇంకా అతడు అనేక రకాలైన మాటలతో సాక్షమిచ్చి, “మీరు ఈ దుష్ట తరం నుండి వేరుపడి రక్షణ పొందండి” అని వారిని హెచ్చరించాడు."},{"book":"అపొస్తలుల కార్యములు","chapter":"2","verse":"41","text":"అతని సందేశం నమ్మిన వారు బాప్తిసం పొందారు. ఆ రోజు దాదాపు మూడువేల మంది విశ్వాసుల గుంపులో చేరారు."},{"book":"అపొస్తలుల కార్యములు","chapter":"2","verse":"42","text":"వీరు అపొస్తలుల బోధలో, సహవాసంలో, రొట్టె విరవడంలో, ప్రార్థనలో కొనసాగారు."},{"book":"అపొస్తలుల కార్యములు","chapter":"2","verse":"43","text":"అప్పుడు ప్రతివాడికి దేవుని భయం కలిగింది. అపొస్తలులు చాలా అద్భుతాలూ సూచకక్రియలూ చేశారు."},{"book":"అపొస్తలుల కార్యములు","chapter":"2","verse":"44","text":"నమ్మినవారంతా కలిసి ఉండి తమకు ఉన్నదంతా ఉమ్మడిగా ఉంచుకున్నారు."},{"book":"అపొస్తలుల కార్యములు","chapter":"2","verse":"45","text":"అంతేగాక వారు తమ ఆస్తిపాస్తులను అమ్మేసి, అందరికీ వారి వారి అవసరాలకు తగ్గట్టుగా పంచిపెట్టారు."},{"book":"అపొస్తలుల కార్యములు","chapter":"2","verse":"46","text":"ప్రతిరోజూ ఏక మనసుతో దేవాలయంలో సమావేశమౌతూ ఇళ్ళలో రొట్టె విరుస్తూ,"},{"book":"అపొస్తలుల కార్యములు","chapter":"2","verse":"47","text":"ఆనందంతో, కపటం లేని హృదయంతో, వినయంతో కలిసి భోజనాలు చేశారు. వారు దేవుణ్ణి స్తుతిస్తూ ప్రజలందరి మన్నన పొందారు. రక్షణ పొందుతూ ఉన్నవారిని ప్రభువు ప్రతిరోజూ సంఘంలో చేరుస్తున్నాడు."}]}