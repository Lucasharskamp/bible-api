{"data":[{"book":"Židům","chapter":"12","verse":"1","text":"Protož i my, takový oblak svědků vůkol majíce, odvrhouce všeliké břímě, i snadně obkličující nás hřích, skrze trpělivost konejme běh uloženého nám boje,"},{"book":"Židům","chapter":"12","verse":"2","text":"Patříce na vůdce a dokonavatele víry Ježíše, kterýžto místo předložené sobě radosti strpěl kříž, opováživ se hanby, i posadil se na pravici trůnu Božího."},{"book":"Židům","chapter":"12","verse":"3","text":"A považte, kteraký jest ten, jenž snášel od hříšníků taková proti sobě odmlouvání, abyste neustávali, v myslech vašich hynouce."},{"book":"Židům","chapter":"12","verse":"4","text":"Ještě jste se až do krve nezprotivili, proti hříchu bojujíce."},{"book":"Židům","chapter":"12","verse":"5","text":"A což jste zapomenuli na napomenutí, kteréž k vám jako k synům mluví: Synu můj, nepohrdej kázní Páně, aniž sobě stýskej, když od něho trestán býváš?"},{"book":"Židům","chapter":"12","verse":"6","text":"Nebo kohož miluje Pán, tohoť tresce, a švihá každého, kteréhož za syna přijímá."},{"book":"Židům","chapter":"12","verse":"7","text":"Jestliže kázeň snášíte, Bůh se vám podává jakožto synům. Nebo který jest syn, jehož by netrestal otec?"},{"book":"Židům","chapter":"12","verse":"8","text":"Pakli jste bez kázně, kteréžto všickni synové účastni jsou, tedy jste cizoložňata, a ne synové."},{"book":"Židům","chapter":"12","verse":"9","text":"Ano tělesné otce naše měli jsme, kteříž nás trestali, a měli jsme je u vážnosti; i zdaliž nemáme mnohem více poddáni býti Otci duchů, abychom živi byli?"},{"book":"Židům","chapter":"12","verse":"10","text":"A onino zajisté po nemnohé dny, jakž se jim vidělo, trestali, ale tento v věcech přeužitečných, totiž k tomu, abychom došli účastnosti svatosti jeho."},{"book":"Židům","chapter":"12","verse":"11","text":"Každé pak trestání, když přítomné jest, nezdá se býti potěšené, ale smutné, než potomť rozkošné ovoce spravedlnosti přináší těm, kteříž by v něm pocvičeni byli."},{"book":"Židům","chapter":"12","verse":"12","text":"Protož opuštěných rukou a zemdlených kolen posilňte,"},{"book":"Židům","chapter":"12","verse":"13","text":"A přímé kroky čiňte nohama svýma, aby, což zkulhavělo, do konce se nevyvinulo, ale raději uzdraveno bylo."},{"book":"Židům","chapter":"12","verse":"14","text":"Pokoje následujte se všechněmi a svatosti, bez níž žádný neuzří Pána,"},{"book":"Židům","chapter":"12","verse":"15","text":"Prohlédajíce k tomu bedlivě, aby někdo neodpadl od milosti Boží, a aby nějaký kořen hořkosti nepodrostl, a neučinil překážky, skrze nějž by poškvrněni byli mnozí;"},{"book":"Židům","chapter":"12","verse":"16","text":"Aby někdo nebyl smilník, aneb ohyzdný, jako Ezau, kterýžto za jednu krmi prodal prvorozenství své."},{"book":"Židům","chapter":"12","verse":"17","text":"Víte zajisté, že potom, chtěje dědičně dosáhnouti požehnání, pohrdnut jest. Nebo nenalezl místa ku pokání, ač ho koli s pláčem hledal."},{"book":"Židům","chapter":"12","verse":"18","text":"Nebo nepřistoupili jste k hmotné hoře a k hořícímu ohni, a k vichru, a k mrákotě, a k bouři,"},{"book":"Židům","chapter":"12","verse":"19","text":"A zvuku trouby a k hlasu slov, kterýžto hlas kdož slyšeli, prosili, aby k nim nebylo více mluveno."},{"book":"Židům","chapter":"12","verse":"20","text":"(Nebo nemohli snésti toho, což bylo praveno: A kdyby se i hovado dotklo hory, budeť ukamenováno, aneb šípem postřeleno."},{"book":"Židům","chapter":"12","verse":"21","text":"A tak hrozné bylo to, což viděli, že i Mojžíš řekl: Lekl jsem se, až se třesu.)"},{"book":"Židům","chapter":"12","verse":"22","text":"Ale přistoupili jste k hoře Sionu, a k městu Boha živého, Jeruzalému nebeskému, a k nesčíslnému zástupu andělů,"},{"book":"Židům","chapter":"12","verse":"23","text":"K veřejnému shromáždění a k církvi prvorozených, kteříž zapsáni jsou v nebesích, a k Bohu soudci všech, a k duchům spravedlivých dokonalých,"},{"book":"Židům","chapter":"12","verse":"24","text":"A k prostředníku Nového Zákona Ježíšovi, a ku pokropení krví, lépe mluvící nežli Abelova."},{"book":"Židům","chapter":"12","verse":"25","text":"Viztež, abyste neodpírali mluvícím. Nebo poněvadž onino neušli pomsty, kteříž odpírali tomu, jenž na zemi na místě Božím mluvil, čím více my, jestliže tím, kterýž s nebe mluví k nám, pohrdneme?"},{"book":"Židům","chapter":"12","verse":"26","text":"Jehožto hlas tehdáž byl zemí pohnul, nyní pak propověděl, řka: Ještěť já jednou pohnu netoliko zemí, ale i nebem."},{"book":"Židům","chapter":"12","verse":"27","text":"A to, že dí: Ještě jednou, světle ukazuje pohnutelných věcí přenesení, jakožto rukama učiněných, aby zůstávaly ty, jenž jsou nepohnutelné."},{"book":"Židům","chapter":"12","verse":"28","text":"Protož království přijímajíce nepohnutelné, mějmež milost, skrze kteroužto služme libě Bohu, s vážností a uctivostí."},{"book":"Židům","chapter":"12","verse":"29","text":"Neboť Bůh náš jest oheň spalující."}]}