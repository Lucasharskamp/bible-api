{"data":[{"book":"4 Mose","chapter":"13","verse":"1","text":"Na Awurade ka kyerɛɛ Mose se,"},{"book":"4 Mose","chapter":"13","verse":"2","text":"“Soma akwansrafo na wɔnkɔ Kanaan asase so; asase a mede rema Israelfo no. Soma mmusuakuw dumien no mu biara ntuanoni.”"},{"book":"4 Mose","chapter":"13","verse":"3","text":"Enti Mose yɛɛ sɛnea Awurade hyɛɛ no no. Ɔsomaa mmarima dumien a wɔn nyinaa yɛ mmusuakuw ntuanofo fi wɔn atenae wɔ Paran sare so."},{"book":"4 Mose","chapter":"13","verse":"4","text":"Saa mmusuakuw no ne wɔn mpanyimfo no din na edidi so yi:"},{"book":"4 Mose","chapter":"13","verse":"5","text":"Simeon abusuakuw no ntuanoni ne Hori babarima Safat;"},{"book":"4 Mose","chapter":"13","verse":"6","text":"Yuda abusuakuw no ntuanoni ne Yefune babarima Kaleb;"},{"book":"4 Mose","chapter":"13","verse":"7","text":"Isakar abusuakuw no ntuanoni ne Yosef babarima Igal;"},{"book":"4 Mose","chapter":"13","verse":"8","text":"Efraim abusuakuw no ntuanoni ne Nun babarima Hosea;"},{"book":"4 Mose","chapter":"13","verse":"9","text":"Benyamin abusuakuw no ntuanoni ne Rafu babarima Palti;"},{"book":"4 Mose","chapter":"13","verse":"10","text":"Sebulon abusuakuw no ntuanoni ne Sodi babarima Gadiel;"},{"book":"4 Mose","chapter":"13","verse":"11","text":"Manase abusuakuw (a ɛyɛ Yosef abusuakuw no mu fa) no ntuanoni ne Susi babarima Gadi;"},{"book":"4 Mose","chapter":"13","verse":"12","text":"Dan abusuakuw no ntuanoni ne Gemali babarima Amiel;"},{"book":"4 Mose","chapter":"13","verse":"13","text":"Aser abusuakuw no ntuanoni ne Mikael babarima Setur;"},{"book":"4 Mose","chapter":"13","verse":"14","text":"Naftali abusuakuw no ntuanoni ne Wofsi babarima Nahbi;"},{"book":"4 Mose","chapter":"13","verse":"15","text":"Gad abusuakuw no ntuanoni ne Maki babarima Geuel."},{"book":"4 Mose","chapter":"13","verse":"16","text":"Nnipa yi na Mose somaa wɔn ma wɔkɔsraa Kanaan asase no. Mose na ɔmaa Nun ba Hosea din Yosua."},{"book":"4 Mose","chapter":"13","verse":"17","text":"Mose ka kyerɛɛ wɔn se, “Monkɔ atifi fam wɔ Negeb bepɔw no so."},{"book":"4 Mose","chapter":"13","verse":"18","text":"Monhwɛ sɛnea ɛhɔ asase no te; na monhwɛ wɔn a wɔte hɔ no nso tebea sɛ wɔwɔ ahoɔden anaa wɔyɛ mmerɛw, sɛ wɔdɔɔso anaa wosua."},{"book":"4 Mose","chapter":"13","verse":"19","text":"Asasesu bɛn na wɔte so? Eye anaasɛ enye? Nkurowsu bɛn na wɔtete mu? Ɛdeda hɔ petee anaasɛ afasu wowɔ ho?"},{"book":"4 Mose","chapter":"13","verse":"20","text":"Dɔte no te dɛn? Srade wɔ mu anaasɛ ɛyɛ kwaboo? Nnua wɔ so anaasɛ nnua nni so? Mommɔ mmɔden na momfa ɛhɔ nnɔbae no bi mmra.” Saa bere no na wɔretew bobe aba kan."},{"book":"4 Mose","chapter":"13","verse":"21","text":"Enti wɔkɔsraa asase no fi Sin sare so kosii Rehob a ɛbɛn Hamat no."},{"book":"4 Mose","chapter":"13","verse":"22","text":"Wɔfaa atifi fam kɔfaa Negeb beduu Hebron. Ɛhɔ na wohuu Anak asefo a wɔfrɛ wɔn Ahiman, Sesai ne Talmai. Hebron yɛ kurow dedaw. Wɔkyekyeree saa kurow no mfe ason ansa na wɔrekyekyere Soan a ɛwɔ Misraim no."},{"book":"4 Mose","chapter":"13","verse":"23","text":"Woduu Eskol bon mu no, wotwaa mman a bobe kasiaw wɔ so. Mmarima baanu na wɔworaa no dua soa kaa borɔdɔma aba ho de kɔe."},{"book":"4 Mose","chapter":"13","verse":"24","text":"Saa bere no, Israelfo no too subon hɔ din sɛ “Eskol bon mu” a nkyerɛase ne “Kasiaw,” efisɛ wohuu bobe kasiaw pii wɔ hɔ."},{"book":"4 Mose","chapter":"13","verse":"25","text":"Adaduanan akyi no, wofii wɔn akwansra no mu bae."},{"book":"4 Mose","chapter":"13","verse":"26","text":"Wɔkaa nea wokohui nyinaa kyerɛɛ Mose ne Aaron ne nnipa a wɔwɔ Israel nyinaa ne wɔn a wɔwɔ Paran sare so wɔ Kades na wɔde aduaba a wɔde bae no kyerɛe."},{"book":"4 Mose","chapter":"13","verse":"27","text":"Asɛm a wɔbɛkae ne sɛ, “Yeduu asase a wosomaa yɛn sɛ yɛnkɔsra so no so, na ɛwo ne nufusu sen wɔ so ampa! Ɛso aduaba a yɛde bae ni."},{"book":"4 Mose","chapter":"13","verse":"28","text":"Nanso na nnipa a wɔtete hɔ no yɛ den. Wɔn nkurow no soso na wɔabɔ ho ban nso. Yehuu Anak asefo wɔ hɔ mpo."},{"book":"4 Mose","chapter":"13","verse":"29","text":"Amalekfo te anafo na Hetifo, Yebusifo ne Amorifo nso tete mmepɔw so. Na Kanaanfo nso tete Ntam Po no ne Yordan subon ho.”"},{"book":"4 Mose","chapter":"13","verse":"30","text":"Na Kaleb bɔɔ nnipa no ano wɔ Mose anim kae se, “Momma yɛmforo nkɔ hɔ prɛko pɛ na yɛnkɔfa asase no, efisɛ yebetumi adi wɔn so nkonim.”"},{"book":"4 Mose","chapter":"13","verse":"31","text":"Nanso mmarima a wɔne no kɔe no kae se, “Yɛrentumi nkɔtoa saa nnipa yi; wɔn ho yɛ den sen yɛn.”"},{"book":"4 Mose","chapter":"13","verse":"32","text":"Na wɔde asɛm a ɛmma akomatɔyam fa asase a wɔkɔsraa so no ho tene faa Israelfo no mu nyinaa. Wose, “Asase a yɛkɔsraa so no sofo no yɛ awudifo nkutoo. Nnipa a yehuu wɔn wɔ hɔ no yɛ abran."},{"book":"4 Mose","chapter":"13","verse":"33","text":"Yehuu Anakfo no bi a efi awo ntoatoaso mu wɔyɛ abran no. Sɛ yɛne wɔn gyina hɔ a, na yɛayɛ te sɛ nketekre wɔ yɛn ani so. Na saa ara nso na yɛyɛɛ wɔ wɔn ani so.”"}]}