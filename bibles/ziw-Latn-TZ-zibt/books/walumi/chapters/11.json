{"data":[{"book":"Walumi","chapter":"11","verse":"1","text":"Elo nauza, Chohile alemelaga Wayahudi, wantu wakwe mwenye? Bule! Miye mwenye ni Muizulaeli, mwelekwa ywa Bulahimu, mntu ywa kabila dya Benjamini."},{"book":"Walumi","chapter":"11","verse":"2","text":"Chohile hawalemele wantu wakwe, awasagulaga kukongela nkongo. Mvimanya viya Mawandiko Yakukile yakulonga umo Eliya akawalongeleza Waizulaeli kwa Chohile."},{"book":"Walumi","chapter":"11","verse":"3","text":"“Zumbe kaula, wawakoma wawoni wako na kubalanga nchanja zako, ni miye du nisigale naho wajeza kunikoma.”"},{"book":"Walumi","chapter":"11","verse":"4","text":"Mna Chohile amhitulaga mbwani? Agambaga, “Seikiya wagosi watuhu magana gana mfungate hewevikile milungu Baali,.”"},{"book":"Walumi","chapter":"11","verse":"5","text":"Nivyo vili hata vino haluse, kuna wantu wajeche wasigale wasagulwe ni Chohile kwachausa cha mbazi zakwe."},{"book":"Walumi","chapter":"11","verse":"6","text":"Usaguzi wakwe wigamila mwe mbazi zakwe, siyo mweviya wantu wadamanye. Kwaviya hegu usaguzi wa Chohile nawigamila mwe viya wantu wakudamanya, mbazi zakwe hazatendile mbazi."},{"book":"Walumi","chapter":"11","verse":"7","text":"Haluse togola? Wantu wa Izulaeli hawalondole chiya nawakazungula. Walondole nani kafyo kadodo du asagulaga Chohile, wasigale watendagwa na myoyo midala."},{"book":"Walumi","chapter":"11","verse":"8","text":"Saviya Mawandiko Yakukile yakulonga, “Chohile kaitenda myoyo yawo midala na fanyanyi zawo zigone, kubula mazuwa yano hawakudaha kuwona hegu kwiva.”"},{"book":"Walumi","chapter":"11","verse":"9","text":"Daudi naye agamba."},{"book":"Walumi","chapter":"11","verse":"10","text":"Meso yawo yajelwe chiza chani wasekuwona,"},{"book":"Walumi","chapter":"11","verse":"11","text":"Elo nauza, Wayahudi weze wekobadike, wagwa wagwele? Bule! Kwaviya wadamanyaga masa, ukombolwa wingila kwa sawo Wayahudi, kuwajela finju Wayahudi."},{"book":"Walumi","chapter":"11","verse":"12","text":"Uneva masa ya Wayahudi yegala ujimbiko ulozize mwe isi, kuswesa uzumizi kwawo kwigala ujimbiko ulozize kwa sawo Wayahudi. Elo, ni chindedi chihala kugamba kuchintiza kwawo nakwigale ujimbiko ulozize!"},{"book":"Walumi","chapter":"11","verse":"13","text":"Haluse nalonga na nyuwe wantu sawo Wayahudi. Kwaviya nanejendeleza kutenda msigilwa kwa sawo Wayahudi, netunya ne ndima yangu."},{"book":"Walumi","chapter":"11","verse":"14","text":"Mafani nadaha kuwatenda wantu wa kwetu, awo Wayahudi, watende na finju, chani nidahe kuwambula wajeche."},{"book":"Walumi","chapter":"11","verse":"15","text":"Uneva walemelagwa, wantu we isi watenda wevana na Chohile. Elo navitende vivihi umo wahokelwe? Wabanike nawauyuke!"},{"book":"Walumi","chapter":"11","verse":"16","text":"Uneva kabesu kankongo ko mgate kenkwa Chohile kalenguswa, ivyo mgate mjima nawo nautende ulenguswa. Naho maizi ya mti yenkigwa Chohile, matambi nayo nayatende yakwe."},{"book":"Walumi","chapter":"11","verse":"17","text":"Matambi yamwenga ya mzaituni uhandigwe yakantwa, na matambi ya mzaituni mbago yahasikizwa mwakwe. Nyuwe sawo Wayahudi mwi saviya mzaituni mbago, haluse mna luhenyo lwa ujima chimuye utogile mwa Wayahudi."},{"book":"Walumi","chapter":"11","verse":"18","text":"Elo, msekuwabela wadya wakantigwe enga matambi. Namwefenye vivihi? Mwi matambi du, hamkutoza maizi, maizi yawatozani nyuwe."},{"book":"Walumi","chapter":"11","verse":"19","text":"Mna namgambe, “Matambi yakantwa chani miye nihasikizwe hantu hakwe.”"},{"book":"Walumi","chapter":"11","verse":"20","text":"Ni chindedi. Nayakantwa kwaviya yaswesa kuzumila, mna weye wachimala kwa kuzumila kwako. Mna usekwefenya, wogohe."},{"book":"Walumi","chapter":"11","verse":"21","text":"Uneva Chohile hawafile mbazi Wayahudi, wekale saviya matambi ya chikolwa, seivyo hawafileni mbazi?"},{"book":"Walumi","chapter":"11","verse":"22","text":"Hano chawona viya Chohile emtana naho mkali. Ni mkali kwa wadya wagwele, mna ni mtana kwako, hegu wajendeleza mo utana wakwe. Mna hegu hukuvitenda, weye nawe naukantwe."},{"book":"Walumi","chapter":"11","verse":"23","text":"Naho uneva Wayahudi hawanajendeleze kuleka kuzumila kwawo, nawahasikizwe hadya naweli, kwaviya Chohile avidaha ivyo."},{"book":"Walumi","chapter":"11","verse":"24","text":"Nyuwe sawo Wayahudi chikolwa mwi saviya matambi ya mzaituni mbago ukantigwe niyo wahasikizwa mwe mzaituni uhailwe. Uneva Wayahudi chikolwa ni saviya mzaituni uhandigwe, navitende vihufu Chohile kuhasikiza naho matambi yakantike mwe mti uwo."},{"book":"Walumi","chapter":"11","verse":"25","text":"Walukolo weyangu, naunga mmanye chindedi chino chefisize, mnasekwefenya kugamba mwi wabala vitendese. Kulemela kuzumila kwa Waizulaeli ni kwa mazuwa majeche du, kubula aho ludongo naluchinte lwa sawo Wayahudi wakunga wambwile Chohile."},{"book":"Walumi","chapter":"11","verse":"26","text":"Vino nivyo Izulaeli yose naikombolwe. Saviya Mawandiko yakulonga."},{"book":"Walumi","chapter":"11","verse":"27","text":"Nanike lagano dino nawo"},{"book":"Walumi","chapter":"11","verse":"28","text":"Kwaviya Wayahudi walemela Mbuli Zedi za Chohile, Wayahudi ni wehi wa Chohile, kwa upati wenyu nyuwe wantu sawo Wayahudi. Mna kwaviya Wayahudi nawasagulwa wachei wambuya wa Chohile kwachausa cha wababa zawo."},{"book":"Walumi","chapter":"11","verse":"29","text":"Kwaviya majeleko na mwitango wa Chohile hayakuhitukila."},{"book":"Walumi","chapter":"11","verse":"30","text":"Aho nkongo nyuwe nahamkumwiva na Chohile, mna haluse Chohile kawafila mbazi kwaviya Wayahudi walekile kumwiva."},{"book":"Walumi","chapter":"11","verse":"31","text":"Elo, kwaviya muwonelwa mbazi, haluse Wayahudi nawo hawakumwiva Chohile, chani nawo haluse wawonelwe mbazi ni Chohile."},{"book":"Walumi","chapter":"11","verse":"32","text":"Kwaviya Chohile kawatenda wantu wose watende wafungwa mo kuhitukila kwawo chani awawonele mbazi."},{"book":"Walumi","chapter":"11","verse":"33","text":"Ugoli na ubala na umanyi wa Chohile ni vikulu vitendese! Malamuzi yakwe hayakulongeka, sila zakwe nazo hahali akudaha kuzikombaganya."},{"book":"Walumi","chapter":"11","verse":"34","text":"Mawandiko yagamba."},{"book":"Walumi","chapter":"11","verse":"35","text":"Ni yuhi amwinkaga Chohile chochose"},{"book":"Walumi","chapter":"11","verse":"36","text":"Kwaviya vintu vyose vilaila kwakwe, vyose viyaho kwa udahi wakwe na kwachausa chakwe. Ukulu kwa Chohile mazuwa yose! Taile."}]}