{"data":[{"book":"Zabūr","chapter":"63","verse":"1","text":"Dāūd kā zabūr. Yih us waqt se mutālliq hai jab wuh Yahūdāh ke registān meṅ thā."},{"book":"Zabūr","chapter":"63","verse":"2","text":"Chunāṅche maiṅ maqdis meṅ tujhe deḳhne ke intazār meṅ rahā tāki terī qudrat aur jalāl kā mushāhadā karūṅ."},{"book":"Zabūr","chapter":"63","verse":"3","text":"Kyoṅki terī shafqat zindagī se kahīṅ behtar hai, mere hoṅṭ terī madahsarāī kareṅge."},{"book":"Zabūr","chapter":"63","verse":"4","text":"Chunāṅche maiṅ jīte-jī terī satāish karūṅga, terā nām le kar apne hāth uṭhāūṅgā."},{"book":"Zabūr","chapter":"63","verse":"5","text":"Merī jān umdā ġhizā se ser ho jāegī, merā muṅh ḳhushī ke nāre lagā kar terī hamd-o-sanā karegā."},{"book":"Zabūr","chapter":"63","verse":"6","text":"Bistar par maiṅ tujhe yād kartā, pūrī rāt ke daurān tere bāre meṅ sochtā rahtā hūṅ."},{"book":"Zabūr","chapter":"63","verse":"7","text":"Kyoṅki tū merī madad karne āyā, aur maiṅ tere paroṅ ke sāy meṅ ḳhushī ke nāre lagātā hūṅ."},{"book":"Zabūr","chapter":"63","verse":"8","text":"Merī jān tere sāth lipṭī rahtī, aur terā dahnā hāth mujhe saṅbhāltā hai."},{"book":"Zabūr","chapter":"63","verse":"9","text":"Lekin jo merī jān lene par tule hue haiṅ wuh tabāh ho jāeṅge, wuh zamīn kī gahrāiyoṅ meṅ utar jāeṅge."},{"book":"Zabūr","chapter":"63","verse":"10","text":"Unheṅ talwār ke hawāle kiyā jāegā, aur wuh gīdaṛoṅ kī ḳhurāk ban jāeṅge."},{"book":"Zabūr","chapter":"63","verse":"11","text":"Lekin bādshāh Allāh kī ḳhushī manāegā. Jo bhī Allāh kī qasam khātā hai wuh faḳhr karegā, kyoṅki jhūṭ bolne wāloṅ ke muṅh band ho jāeṅge."}]}