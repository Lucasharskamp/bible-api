{"data":[{"book":"Luk","chapter":"23","verse":"1","text":"Kɔ ŋayɛfɛ fəp faŋan, kɔ ŋasolɛ Yesu kəkekərɛ kɔ nde fɔr ya Pilat kiriŋ."},{"book":"Luk","chapter":"23","verse":"2","text":"Kɔ ŋayɛfɛ kəyemsɛnɛ kɔ, ŋacloku: «Wəkawɛ səŋkɔ səbəp pəcgbiŋər afum kəyeŋkər su səbomp, ŋafati kəsɔŋ wəbɛ ka doru fəp dut, pəcwenɛ sɔ «Wəyɛk-yɛk wəka Kanu, wəbɛ wəka atɔf».»"},{"book":"Luk","chapter":"23","verse":"3","text":"Kɔ Pilat eyif kɔ: «Mən'ɔyɔnɛ wəbɛ ka aSuyif ba?» Kɔ Yesu oloku kɔ: «Mən'oloku ti.»"},{"book":"Luk","chapter":"23","verse":"4","text":"Kɔ Pilat oloku wəloŋnɛ wəpɔŋ wəka kəlɔ kəpɔŋ ka Kanu kɔ kənay ka afum: «Inəŋk fɛ tɔlɔm o tɔlɔm ntɛ pəmar pasumpərɛ wərkun wəkawɛ mɔ.»"},{"book":"Luk","chapter":"23","verse":"5","text":"Mba kɔ ŋaŋgbəc gbɛs, kəloku: «Afum ŋɔ eŋgbiŋər, pəctəksɛ afum atɔf ŋa Yude disrɛ fəp kəyɛfɛ atɔf ŋa Kalile nde ɛnacop mɔ, haŋ nnɔ.»"},{"book":"Luk","chapter":"23","verse":"6","text":"Ntɛ Pilat ene teta Kalile mɔ, k'eyif kɔ: «Wəka Kalile məyɔnɛ ba?»"},{"book":"Luk","chapter":"23","verse":"7","text":"Ntɛ Pilat ene a wəka Kalile ɔfɔ mɔ, k'oloku a fum wəkawɛ, Herodu pəmar pəkiti kɔ. K'oloku a pakenɛ kɔ Herodu nwɛ ɛnayi mata mamɔkɔ Yerusalɛm mɔ."},{"book":"Luk","chapter":"23","verse":"8","text":"Ntɛ Herodu ɛnəŋk Yesu mɔ, kɔ pəmbɔt kɔ, bawo ɛnctɛn kənəŋk kɔ kəyɛfɛ ntɛ pənawon mɔ, teta mes mɔkɔ encne pacloku tɔn mɔ, pəyɔ amera kənəŋk kɔ, pəyɔ tɔyɔ tɛgbɛkərɛ ntɛ tɛyɛfɛ nde Kanu kəyi mɔ fɔr yɔn kiriŋ."},{"book":"Luk","chapter":"23","verse":"9","text":"Kɔ Herodu eyifət Yesu mes mɛlarəm, mba Yesu ɛnaluksɛ fɛ kɔ ntɛ o ntɛ."},{"book":"Luk","chapter":"23","verse":"10","text":"Aloŋnɛ apɔŋ kɔ atəksɛ sariyɛ s'aSuyif ŋanayi di, ŋacnaŋkanɛ kəyemsɛnɛ kɔ."},{"book":"Luk","chapter":"23","verse":"11","text":"Herodu kɔ abum ɔn ŋafani kɔ, kɔ ŋayɔ kɔ pəlɛc pəlɛc, kɔ ŋambɛr kɔ yamos ya abɛ, kɔ ŋasɔŋ kɔ a pakenɛ Pilat."},{"book":"Luk","chapter":"23","verse":"12","text":"Dɔsɔk dadɔkɔ yati dɔ Pilat kɔ Herodu ŋanabɔt oŋ, ŋanaterɛnɛ cɔkɔ-cɔkɔ."},{"book":"Luk","chapter":"23","verse":"13","text":"Kɔ Pilat ewe aloŋnɛ apɔŋ, abɛ a dɔtɔf, kɔ afum."},{"book":"Luk","chapter":"23","verse":"14","text":"K'oloku ŋa: «Nəŋkɛr'em fum nwɛ a nkɔn eŋgbiŋər afum kəyeŋk səbomp. Mba fɔr yonu kiriŋ iyifət kɔ, ali tes tin inəŋk fɛ ntɛ ɔyɔ mes mamɛ nəmboncɛ kɔ mɔ, ntɛ pəmar padifɛ kɔ mɔ."},{"book":"Luk","chapter":"23","verse":"15","text":"Herodu sɔ ɛnəŋk fɛ ali tin, bawo oluksɛ su kɔ. Awa! Fum wəkawɛ ɔyɔ fɛ ntɛ o ntɛ pəmar padifɛ kɔ mɔ."},{"book":"Luk","chapter":"23","verse":"16","text":"Kəsak kɔ k'inder k'andelip kəsut kɔ-ɛ.»"},{"book":"Luk","chapter":"23","verse":"17","text":"Kəsata ka Pak nkɛ o nkɛ, Pilat ɛncsakɛ ŋa wəyi dəbili wəkin."},{"book":"Luk","chapter":"23","verse":"18","text":"Kɔ ŋambaŋɛnɛ fəp kəkulɛ-kulɛ: «Mədif wəkawɛ! Məsakɛ su Barabas!»"},{"book":"Luk","chapter":"23","verse":"19","text":"Anabɛr Barabas dəbili teta kədif fum, ntɛ ŋanayɛfɛ kəyeŋkər abɛ a dɔtɔf səbomp mɔ."},{"book":"Luk","chapter":"23","verse":"20","text":"Kɔ Pilat ɔŋgbɔkərɛ sɔ kəloku ŋa kəfaŋ kɔn kəsak Yesu."},{"book":"Luk","chapter":"23","verse":"21","text":"Mba kɔ ŋaloku gbɛs: «Məcaŋ kɔ dəkətɔk ka defi! Məcaŋ kɔ!»"},{"book":"Luk","chapter":"23","verse":"22","text":"Kɔ Pilat eyif ŋa sɔ tamaas: «Pəlɛc pere pɔyɔ-ɛ? Inəŋk fɛ ntɛ o ntɛ pəmar padifɛ kɔ mɔ. Kəsak kɔ k'inder k'alip kəsut kɔ-ɛ.»"},{"book":"Luk","chapter":"23","verse":"23","text":"Kɔ ŋampɛnɛ sim kəbupərɛ, ŋacloku: «Pacaŋ kɔ!» Kɔ sim səŋan səŋkalərnɛ."},{"book":"Luk","chapter":"23","verse":"24","text":"Kɔ Pilat owosɛ kəyɔ tɔkɔ ŋanafaŋ mɔ."},{"book":"Luk","chapter":"23","verse":"25","text":"Kɔ Pilat ɛsak Barabas wəkɔ ŋanawer kɔ mɔ. Barabas nwɛ anabɛr dəbili teta kədifətɛnɛ, kɔ kədif ka fum mɔ. Kɔ Pilat ɛlɛk Yesu, k'ɛmbɛr ŋa dəwaca ŋayɔ kɔ tɔkɔ ŋanafaŋ mɔ."},{"book":"Luk","chapter":"23","verse":"26","text":"Ntɛ ŋayi kəkekərɛ Yesu mɔ, kɔ ŋambəpɛnɛ kɔ wərkun wəlɔma pacwe kɔ Simɔŋ, wəka atɔf ŋa Sirɛn ɛnayi pəyɛfɛ dalɛ, kɔ ŋasarsər kɔ tɔk yɛpəmpəl ya defi a pəcəmɛ Yesu darəŋ pəkekərɛ yi."},{"book":"Luk","chapter":"23","verse":"27","text":"Kɔ kənay ka afum alarəm kɔ aran ŋancəmɛ kɔ darəŋ ŋacsut-sutnɛ bəkəc ŋacyɔnɛ kɔ nɔnɔfɔr."},{"book":"Luk","chapter":"23","verse":"28","text":"Kɔ Yesu ɛŋkafəlɛ nnɔ ŋayi mɔ, k'oloku: «Aran a Yerusalɛm, ta nəbokɛ tetem! Mba nəbokɛ te tonu kɔ ta awut anu!"},{"book":"Luk","chapter":"23","verse":"29","text":"Bawo dɔsɔk dendeder ndɛ andeloku: ‹Pəmbɔt aran aŋɛ ŋantɔbɛkəs mɔ, pəmbɔt cor ncɛ cəntɔkom mɔ, kɔ mɛsɛ mmɛ mɔntɔmɛsər mɔ!›"},{"book":"Luk","chapter":"23","verse":"30","text":"Afum ŋandeloku mɔrɔ dɔsɔk dadɔkɔ: ‹Mətɛmpɛnɛ su kəroŋ!› kɔ mofo meŋeci, ‹Məgbəpərnɛ su!›"},{"book":"Luk","chapter":"23","verse":"31","text":"Bawo k'ayɔ ti kətɔk kəcaŋk-ɛ, cəke cɔ andeyɔ kəwosu-ɛ?"},{"book":"Luk","chapter":"23","verse":"32","text":"Kɔ ŋasolɛnɛ sɔ kəkekərɛ calbante mɛrəŋ aŋɛ anakɔdifɛnɛ kɔ Yesu mɔ."},{"book":"Luk","chapter":"23","verse":"33","text":"Ntɛ ŋambɛrɛ kəfo kaŋkɔ aŋwe «Kəmbɛmbəlɛ» mɔ, kɔ ŋancaŋ kɔ dətɔk yɛpəmpəl ya defi dəndo. Kəlɛkɛnɛ calbante akakɔ mɛrəŋ, wəkin pəyi kɔ kəca kətɔt, wəkɔ pəyi kɔ kəca kəmeriya."},{"book":"Luk","chapter":"23","verse":"34","text":"Kɔ Yesu oloku: «Papa məŋaŋnɛnɛ ŋa, bawo ŋancərɛ fɛ ntɛ ŋayi kəyɔ mɔ.» Kɔ asɔdar akaŋɛ ŋayerɛnɛ yamos yɔn ŋakotɛ ti yampuŋ-puŋ."},{"book":"Luk","chapter":"23","verse":"35","text":"Afum ŋacəmɛ, ŋacmɔmən. Abɛ ŋacfani Yesu, ŋacloku: «Bawo ɛyac akɔ, pəyacnɛ oŋ ma nkɔnsərka, kɔ pəyɔnɛ a Krist ɔyɔnɛ, Wəsom nwɛ Kanu kəyɛk-yɛk mɔ-ɛ!»"},{"book":"Luk","chapter":"23","verse":"36","text":"Kɔ asɔdar sɔ ŋancɔŋnɛ kəkɔfani Yesu, kɔ ŋasɔŋ kɔ domun ndɛ andoktəs mɔ."},{"book":"Luk","chapter":"23","verse":"37","text":"Ŋacloku: «Kɔ pəyɔnɛ a mən' ɔyɔnɛ wəbɛ ka aSuyif-ɛ, məyacnɛ oŋ ma, mənasərka!»"},{"book":"Luk","chapter":"23","verse":"38","text":"Anacic kɔ domp takəroŋ: «Wəkawɛ ɔyɔnɛ wəbɛ ka aSuyif.»"},{"book":"Luk","chapter":"23","verse":"39","text":"Kalbante kin akakɔ anacaŋ mɔ, pəclɔməs Yesu, pəcloku: «Bafɔ mən' ɔyɔnɛ Krist Wəyɛk-yɛk wəka Kanu ba? Məyacnɛ oŋ ma, kɔ səna!»"},{"book":"Luk","chapter":"23","verse":"40","text":"Mba kɔ kalbante kamɛrəŋ kəŋkɔ anacaŋ mɔ, kəŋgbəŋ-gbəŋər kɔ, kəcloku: «Cəpɔ məfɔnesɛ Kanu ba, məna nwɛ andeyɔ pəmɔ səna mɔ?»"},{"book":"Luk","chapter":"23","verse":"41","text":"«Ta səna, kance kɔ, tantɛ tɔ pəmar pasɔŋ su kəway ka mɛləsər mosu. Mba wəkawɛ ɔyɔfɛ tɔlɔm o tɔlɔm tɛlɛc.»"},{"book":"Luk","chapter":"23","verse":"42","text":"K'oloku: «Yesu məde məcɛm-cɛmn'em kɔ məndekɔbɛrɛ akip ŋa dɛbɛ dam dəntɔf-ɛ.»"},{"book":"Luk","chapter":"23","verse":"43","text":"Kɔ Yesu oloku kɔ: «Kance kɔ, iclok'əm: Mɔkɔ, sən' ɔŋkɔyi Ariyana kɔ məna.»"},{"book":"Luk","chapter":"23","verse":"44","text":"Daŋ dɛnabəp, dec dosurɛnɛ afum dəsəbomp, kɔ kubump kəntor dəntɔf fəp, tɛnabɔlɛ kətɛnc haŋ salifana."},{"book":"Luk","chapter":"23","verse":"45","text":"Dec dɛnakalɛ, pənabiyɛ. Kɔ kəloto kəlel nkɛ kəŋkəŋk tɔksɔ pa kəlɔ kəpɔŋ ka Kanu mɔ, kəŋgbɛrɛ dacɔ."},{"book":"Luk","chapter":"23","verse":"46","text":"Kɔ Yesu oŋkulərnɛ dim dɔpɔŋ: «Papa, ilɛk amera ŋem, k'imbɛr əm dəwaca!» Ntɛ elip kəloku moloku mamɔkɔ mɔ, k'eŋgbiŋ kifir."},{"book":"Luk","chapter":"23","verse":"47","text":"Ntɛ wəsɔdar wəRom wəbɛ ka asɔdar tasar tin (100) ɛnəŋk mes mamɔkɔ mɛnacepər mɔ, k'ɛncam debeki da Kanu pəcloku: «Kance kɔ, fum wəkawɛ wəlompu yati ɛnayi!»"},{"book":"Luk","chapter":"23","verse":"48","text":"Ntɛ kənay ka afum aŋɛ ŋanader kədetəŋnɛ mes mamɔkɔ mɔ, ŋanəŋk ntɛ tɛnacepər mɔ, kɔ ŋalukus ŋacsut-sutnɛ bəkəc nɔnɔfɔr."},{"book":"Luk","chapter":"23","verse":"49","text":"Aŋɛ ŋanacərɛ Yesu mɔ fəp, kɔ aran akɔ ŋanacəmbər kɔ kəyɛfɛ Kalile mɔ, ŋanacəmɛ pəbɔlɛ, ŋacmɔmən tɔkɔ mes mencepər mɔ."},{"book":"Luk","chapter":"23","verse":"50","text":"Wərkun wəlɔma ɛnayi pacwe kɔ Isifu. Wəboc kiti wəpɔŋ wəlɔma nkɔn ɛnayɔnɛ sɔ, fum wətɔt, pəlomp."},{"book":"Luk","chapter":"23","verse":"51","text":"Nkɔn ɛnawosɛ fɛ kətəŋnɛ kəsek ka moloku mamɔkɔ, kɔ mɔyɔ ma akɔ sɔ mɔ. Wəka dare da Arimate ɛnayɔnɛ, atɔf ŋa Yude. Pəckar dɛbɛ da Kanu."},{"book":"Luk","chapter":"23","verse":"52","text":"K'ɔŋkɔ nde Pilat eyi mɔ, k'ewer kɔ fure fa Yesu."},{"book":"Luk","chapter":"23","verse":"53","text":"K'ontorɛ kɔ dətɔk yɛpəmpəl23.53 «dətɔk yɛpəmpəl» it'ɔyɔnɛ «kətɔk ka kəpandən.»  nde anacaŋ kɔ mɔ, k'ɛnɛpsər kɔ arɔfən, k'ɔŋkɔ pəboc kɔ nde dəkufu nkɛ anayɔk dətasar mɔ. Kufu kənayi nkɛ anatɔboc fum o fum ki disrɛ kərɛsna mɔ."},{"book":"Luk","chapter":"23","verse":"54","text":"Yuma yɛnayi, dɔsɔk da kəlompəsnɛnɛ simiti, dɔsɔk da kəŋesəm ndɛ ampusɛ Mariki mɔ dɛcfaŋ kəcop."},{"book":"Luk","chapter":"23","verse":"55","text":"Aran aŋɛ ŋanasol kɔ Yesu kəyɛfɛ Kalile mɔ, ŋander kɔ Isifu, kɔ ŋamɔmən kufu disrɛ, kɔ ŋanəŋk tɔkɔ anaboc Yesu mɔ."},{"book":"Luk","chapter":"23","verse":"56","text":"Ntɛ ŋalip kəmɔmən kɔ mɔ, kɔ ŋalukus dare, kəkɔlompəs moro kɔ labundɛ da dəris. Dɔsɔk da kəŋesəm ndɛ ampusɛ Mariki mɔ kɔ ŋaŋesəm pəmɔ tɔkɔ Kanu kəsom ti mɔ."}]}