{"data":[{"book":"1 కొరింతీ పత్రిక","chapter":"3","verse":"1","text":"సోదరులారా, ఆత్మసంబంధులైన మనుషులతో మాట్లాడే విధంగా నేను మీతో మాట్లాడ లేకపోయాను. శరీర స్వభావం గలవారితోనూ, క్రీస్తులో పసిబిడ్డలతోనూ మాట్లాడే విధంగా మీతో మాట్లాడవలసి వచ్చింది."},{"book":"1 కొరింతీ పత్రిక","chapter":"3","verse":"2","text":"మిమ్మల్ని పాలతోనే పెంచాను గాని బలమైన ఆహారం తినిపించలేదు. ఇప్పుడు కూడా మీరు దాన్ని తీసుకునే స్థితిలో లేరు."},{"book":"1 కొరింతీ పత్రిక","chapter":"3","verse":"3","text":"ఎందుకంటే మీరింకా శరీర స్వభావంతోనే ఉన్నారు. మీ మధ్య అసూయ, కలహం ఉన్నాయి. దాన్ని బట్టి మీరు శరీర స్వభావం కలిగి మానవ రీతిగా నడచుకొనేవారే కదా?"},{"book":"1 కొరింతీ పత్రిక","chapter":"3","verse":"4","text":"మీలో ఒకడేమో “నేను పౌలుకు చెందినవాణ్ణి,” మరొకడు “నేను అపొల్లోకు చెందిన వాణ్ణి,” అని చెబుతూ ఉంటే మీరు శరీర స్వభావులే కదా"},{"book":"1 కొరింతీ పత్రిక","chapter":"3","verse":"5","text":"అపొల్లో ఎవరు? పౌలు ఎవరు? ఇద్దరూ పరిచారకులే గదా. ఇద్దరికీ ప్రభువు ఇచ్చిన బాధ్యతలకు అనుగుణంగా వారి ద్వారా మీరు నమ్మారు."},{"book":"1 కొరింతీ పత్రిక","chapter":"3","verse":"6","text":"నేను నాటాను, అపొల్లో నీరు పోశాడు. అయితే దాన్ని నీరు పోశాడు చేసింది దేవుడే."},{"book":"1 కొరింతీ పత్రిక","chapter":"3","verse":"7","text":"కాబట్టి పెరిగేలా చేసిన దేవునిలోనే ఉంది గాని, నాటేవాడిలో గాని, నీరు పోసేవాడిలో గాని ఏమీ లేదు."},{"book":"1 కొరింతీ పత్రిక","chapter":"3","verse":"8","text":"నాటే వాడూ నీరు పోసేవాడూ ఒక్కటే. ఒక్కొక్కరు కష్టపడిన కొద్దీ ప్రతిఫలం పొందుతారు."},{"book":"1 కొరింతీ పత్రిక","chapter":"3","verse":"9","text":"మేము దేవునితో కలిసి పని చేసే వాళ్ళం. మీరు దేవుని పొలం, దేవుని కట్టడం."},{"book":"1 కొరింతీ పత్రిక","chapter":"3","verse":"10","text":"దేవుడు నాకు దయచేసిన కృప వలన నేను నైపుణ్యం గల నిర్మాణకునిగా పునాది వేశాను. మరొకడు దాని మీద నిర్మిస్తున్నాడు. అయితే దాని మీద కడుతున్న ప్రతి ఒక్కరూ తాము ఏ విధంగా కడుతున్నారో జాగ్రత్తగా చూసుకోవాలి."},{"book":"1 కొరింతీ పత్రిక","chapter":"3","verse":"11","text":"పునాది యేసు క్రీస్తే. వేసిన ఈ పునాది కాక, వేరే పునాది ఎవరూ వేయలేరు."},{"book":"1 కొరింతీ పత్రిక","chapter":"3","verse":"12","text":"ఈ పునాది మీద ఎవరైనా బంగారం, వెండి, విలువైన రాళ్ళు, చెక్క, చెత్త పరకలు, ఇలాటి వాటితో కడితే"},{"book":"1 కొరింతీ పత్రిక","chapter":"3","verse":"13","text":"వారి వారి పని బయట పడుతుంది. ఆ రోజు దాన్ని స్పష్టంగా వెల్లడి చేస్తుంది. ఎందుకంటే అది అగ్నివల్ల బయట పడుతుంది. ప్రతి ఒక్కరి పనినీ మంటలే పరీక్షిస్తాయి."},{"book":"1 కొరింతీ పత్రిక","chapter":"3","verse":"14","text":"పునాది మీద ఎవరి పని నిలబడుతుందో అతనికి ప్రతిఫలం దొరుకుతుంది."},{"book":"1 కొరింతీ పత్రిక","chapter":"3","verse":"15","text":"ఎవరి పని కాలిపోతుందో అతనికి నష్టం వస్తుంది. అతడు తప్పించుకుంటాడు గానీ మంటల్లో నుండి తప్పించుకొన్నట్టుగా ఉంటాడు."},{"book":"1 కొరింతీ పత్రిక","chapter":"3","verse":"16","text":"మీరు దేవుని ఆలయమనీ దేవుని ఆత్మ మీలో నివసిస్తున్నాడనీ మీకు తెలియదా?"},{"book":"1 కొరింతీ పత్రిక","chapter":"3","verse":"17","text":"దేవుని ఆలయాన్ని ఎవరైనా పాడు చేస్తే దేవుడు అతణ్ణి పాడు చేస్తాడు. దేవుని ఆలయం పవిత్రమైనది. ఆ ఆలయం మీరే."},{"book":"1 కొరింతీ పత్రిక","chapter":"3","verse":"18","text":"ఎవరూ తనను తాను మోసగించుకోవద్దు. మీలో ఎవరైనా ఈ లోకరీతిగా తాను జ్ఞానం గలవాడిని అనుకుంటే, జ్ఞానం పొందడం కోసం అతడు తెలివి తక్కువవాడు కావాలి."},{"book":"1 కొరింతీ పత్రిక","chapter":"3","verse":"19","text":"ఈ లోక జ్ఞానం దేవుని దృష్టికి తెలివి తక్కువతనమే. “జ్ఞానులను వారి కుయుక్తుల్లోనే ఆయన పట్టుకుంటాడు” అనీ,"},{"book":"1 కొరింతీ పత్రిక","chapter":"3","verse":"20","text":"“జ్ఞానుల ఆలోచనలు వ్యర్థం అని ప్రభువుకు తెలుసు” అనీ రాసి ఉంది కదా."},{"book":"1 కొరింతీ పత్రిక","chapter":"3","verse":"21","text":"కాబట్టి మనుషులను బట్టి ఎవరూ అతిశయించ కూడదు. ఎందుకంటే అన్నీ మీవే."},{"book":"1 కొరింతీ పత్రిక","chapter":"3","verse":"22","text":"పౌలైనా, అపొల్లో అయినా, కేఫా అయినా, లోకమైనా, జీవమైనా, మరణమైనా, ఇప్పుడున్నవైనా, రాబోయేవైనా, అన్నీ మీవే."},{"book":"1 కొరింతీ పత్రిక","chapter":"3","verse":"23","text":"మీరు క్రీస్తుకు చెందినవారు, క్రీస్తు దేవునికి చెందినవాడు."}]}