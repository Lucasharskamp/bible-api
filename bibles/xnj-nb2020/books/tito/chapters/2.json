{"data":[{"book":"Tito","chapter":"2","verse":"1","text":"Nambu veve uganikiwa kukokosa mawuliwu gachakaka."},{"book":"Tito","chapter":"2","verse":"2","text":"Vajovela vagogo kuvya viganikiwa vayihotola mitima yavi, vavya veviyuwanilwa na vandu na vangolongondi, viganikiwa vavyai na sadika ya chakaka, uganu na kusindimala."},{"book":"Tito","chapter":"2","verse":"3","text":"Mewawa vajovela vadala vagogo vatama wumi wa kumganisa Chapanga, vakotoka kuvya vevikomanesa vandu amala vavanda va divayi. Viganikiwa kuwula mambu gabwina,"},{"book":"Tito","chapter":"2","verse":"4","text":"muni vavawula vanyina vasikana kuvagana vangwana vavi na vana vavi,"},{"book":"Tito","chapter":"2","verse":"5","text":"vavya vevakuhotola mitima yavi na vanyambi, valola bwina mambu ga panyumba, na vavayidakila vangwana vavi, muni ujumbi wa Chapanga ukoto kuveveswa."},{"book":"Tito","chapter":"2","verse":"6","text":"Mewawa, mvajovela vasongolo vayihotola mitima yavi."},{"book":"Tito","chapter":"2","verse":"7","text":"Mu mambu goha wamwene uganikiwa kuvya luhumu lwa kukita matendu gabwina. Mumawuliwu gaku ulangisa wamwene ukugasadika na kugalanda."},{"book":"Tito","chapter":"2","verse":"8","text":"Malovi gaku gakotoka kuvya na mabudilu gogoha muni makoko gaku gakola soni na vakotoka kuvya na chindu chochoha chihakau chakujova kutivala tete."},{"book":"Tito","chapter":"2","verse":"9","text":"Vavanda viganikiwa kuvayidakila vakulu vavi na kuvaganisa kwa mambu goha. Vakotoka kujovesana nawu,"},{"book":"Tito","chapter":"2","verse":"10","text":"amala kuyiva vindu vyavi. Pahala paki viganikiwa kulangisa kuvya vabwina na vakusadikiwa magono goha, muni vakita mawuliwu ga Chapanga gabwina, msangula witu mukila njila."},{"book":"Tito","chapter":"2","verse":"11","text":"Muni ubwina wa Chapanga wa kuvasangula vandu voha ugubukuliwi."},{"book":"Tito","chapter":"2","verse":"12","text":"Ubwina wenuwo wa Chapanga ukutiwula kuleka mambu gangamganisa Chapanga na mnogo woha uhakau wa pamulima, tivya na uhotola wa kuyitohola mitima, na kutama bwina palongolo ya Chapanga pamulima uwu weukumbudila Chapanga,"},{"book":"Tito","chapter":"2","verse":"13","text":"petilindila ligono lila la luheku lukulu yati tihuvalila yetilindila, penapo peuhumila Ukulu wa Chapanga Mkulu na Msangula witu Yesu Kilisitu."},{"book":"Tito","chapter":"2","verse":"14","text":"Mwene Kilisitu ajiwusili mwene ndava yitu muni atigombola kuhuma mu uhakau woha na kutikita tivya tavandu vaki mwene vamsopi, vandu vevigana kukita gabwina."},{"book":"Tito","chapter":"2","verse":"15","text":"Hinu, wula mambu genago na kutumila uhotola waku woha kuvakangamalisa mitima na kuvahakalila. Na mundu yoyoha na akotoka kukuvevesa."}]}