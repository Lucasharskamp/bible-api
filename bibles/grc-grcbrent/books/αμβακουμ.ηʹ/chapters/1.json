{"data":[{"book":"ΑΜΒΑΚΟΥΜ. Ηʹ","chapter":"1","verse":"1","text":"ΤΟ λῆμμα ὃ εἶδεν Ἀμβακοὺμ ὁ προφήτης."},{"book":"ΑΜΒΑΚΟΥΜ. Ηʹ","chapter":"1","verse":"2","text":"Ἕως τίνος Κύριε κεκράξομαι, καὶ οὐ μὴ εἰσακουσεις; βοήσομαι πρὸς σὲ ἀδικούμενος, καὶ οὐ σώσεις;"},{"book":"ΑΜΒΑΚΟΥΜ. Ηʹ","chapter":"1","verse":"3","text":"Ἱνατί ἔδειξάς μοι κόπους καὶ πόνους ἐπιβλέπειν, ταλαιπωρίαν καὶ ἀσέβειαν; ἐξεναντίας μου γέγονε κρίσις, καὶ ὁ κριτὴς λαμβάνει·"},{"book":"ΑΜΒΑΚΟΥΜ. Ηʹ","chapter":"1","verse":"4","text":"Διατοῦτο διεσκέδασται νόμος, καὶ οὐ διεξάγεται εἰς τέλος κρίμα, ὅτι ἀσεβὴς καταδυναστεύει τὸν δίκαιον, ἕνεκεν τούτου ἐξελεύσεται τὸ κρίμα διεστραμμένον."},{"book":"ΑΜΒΑΚΟΥΜ. Ηʹ","chapter":"1","verse":"5","text":"Ἴδετε οἱ καταφρονηταὶ, καὶ ἐπιβλέψατε, καὶ θαυμάσατε θαυμάσια, καὶ ἀφανίσθητε· διότι ἔργον ἐγὼ ἐργάζομαι ἐν ταῖς ἡμέραις ὑμῶν, ὃ οὐ μὴ πιστεύσητε, ἐάν τις ἐκδιηγῆται."},{"book":"ΑΜΒΑΚΟΥΜ. Ηʹ","chapter":"1","verse":"6","text":"Διότι ἰδοὺ ἐγὼ ἐξεγείρω τοὺς Χαλδαίους, τὸ ἔνθος τὸ πικρὸν, καὶ τὸ ταχινὸν, τὸ πορευόμενον ἐπὶ τὰ πλάτη τῆς γῆς, τοῦ κατακληρονομῆσαι σκηνώματα οὐκ αὐτοῦ."},{"book":"ΑΜΒΑΚΟΥΜ. Ηʹ","chapter":"1","verse":"7","text":"Φοβερὸς καὶ ἐπιφανής ἐστιν, ἐξ αὐτοῦ τὸ κρίμα αὐτοῦ ἔσται, καὶ τὸ λῆμμα αὐτοῦ ἐξ αὐτοῦ ἐξελεύσεται."},{"book":"ΑΜΒΑΚΟΥΜ. Ηʹ","chapter":"1","verse":"8","text":"Καὶ ἐξαλοῦνται ὑπὲρ παρδάλεις οἱ ἵπποι αὐτοῦ, καὶ ὀξύτεροι ὑπὲρ τοὺς λύκους τῆς Ἀραβίας· καὶ ἐξιππάσονται οἱ ἱππεῖς αὐτοῦ, καὶ ὁρμήσουσι μακρόθεν, καὶ πετασθήσονται ὡς ἀετὸς πρόθυμος εἰς τὸ φαγεῖν."},{"book":"ΑΜΒΑΚΟΥΜ. Ηʹ","chapter":"1","verse":"9","text":"Συντέλεια εἰς ἀσεβεῖς ἥξει, ἀνθεστηκότας προσώποις αὐτῶν ἐξεναντίας, καὶ συνάξει ὡς ἄμμον αἰχμαλωσίαν·"},{"book":"ΑΜΒΑΚΟΥΜ. Ηʹ","chapter":"1","verse":"10","text":"καὶ αὐτὸς ἐν βασιλεῦσιν ἐντρυφήσει, καὶ τύραννοι παίγνια αὐτοῦ, καὶ αὐτὸς εἰς πᾶν ὀχύρωμα ἐμπαίξεται, καὶ βαλεῖ χῶμα, καὶ κρατήσει αὐτοῦ·"},{"book":"ΑΜΒΑΚΟΥΜ. Ηʹ","chapter":"1","verse":"11","text":"τότε μεταβαλεῖ τὸ πνεῦμα, καὶ διελεύσεται, καὶ ἐξιλάσεται· αὕτη ἡ ἰσχὺς τῷ θεῷ μου."},{"book":"ΑΜΒΑΚΟΥΜ. Ηʹ","chapter":"1","verse":"12","text":"Οὐχὶ σὺ ἀπʼ ἀρχῆς Κύριε ὁ Θεὸς ὁ ἅγιός μου; καὶ οὐ μὴ ἀποθάνωμεν· Κύριε εἰς κρίμα τέταχας αὐτὸ, καὶ ἔπλασέ με τοῦ ἐλέγχειν παιδείαν αὐτοῦ."},{"book":"ΑΜΒΑΚΟΥΜ. Ηʹ","chapter":"1","verse":"13","text":"Καθαρὸς ὀφθαλμὸς τοῦ μὴ ὁρᾷν πονηρὰ, καὶ ἐπιβλέπειν ἐπὶ πόνους ὀδύνης· ἱνατί ἐπιβλέπεις ἐπὶ καταφρονοῦντας; παρασιωπήσῃ ἐν τῷ καταπίνειν ἀσεβῆ τὸν δίκαιον;"},{"book":"ΑΜΒΑΚΟΥΜ. Ηʹ","chapter":"1","verse":"14","text":"Καὶ ποιήσεις τοὺς ἀνθρώπους ὡς τοὺς ἰχθύας τῆς θαλάσσης, καὶ ὡς τὰ ἑρπετὰ τὰ οὐκ ἔχοντα ἡγούμενον;"},{"book":"ΑΜΒΑΚΟΥΜ. Ηʹ","chapter":"1","verse":"15","text":"Συντέλειαν ἐν ἀγκίστρῳ ἀνέσπασεν, καὶ εἵλκυσεν αὐτὸν ἐν ἀμφιβλήστρῳ, καὶ συνήγαγεν αὐτὸν ἐν ταῖς σαγήναις αὐτοῦ· ἕνεκεν τούτου εὐφρανθήσεται καὶ χαρήσεται ἡ καρδία αὐτοῦ."},{"book":"ΑΜΒΑΚΟΥΜ. Ηʹ","chapter":"1","verse":"16","text":"Ἕνεκεν τούτου θύσει τῇ σαγήνῃ αὐτοῦ, καὶ θυμιάσει τῷ ἀμφιβλήστρῳ αὐτοῦ, ὅτι ἐν αὐτοῖς ἐλίπανε μερίδα αὐτοῦ, καὶ τὰ βρώματα αὐτοῦ ἐκλεκτά."},{"book":"ΑΜΒΑΚΟΥΜ. Ηʹ","chapter":"1","verse":"17","text":"Διατοῦτο ἀμφιβαλεῖ τὸ ἀμφίβληστρον αὐτοῦ, καὶ διαπαντὸς ἀποκτέννειν ἔθνη οὐ φείσεται."}]}