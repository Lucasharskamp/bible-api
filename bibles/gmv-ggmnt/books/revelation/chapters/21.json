{"data":[{"book":"Revelation","chapter":"21","verse":"1","text":"Hessafe guye tani ooratha salone ooratha biitta beyadis. Kase saloyne kase biittay aadhi bida. Hayssafe guye abayka deena."},{"book":"Revelation","chapter":"21","verse":"2","text":"Geesha katamiya ooratha Yerusalamey ba azinas giigetida mishira mala lo7a giigettada Salo Xoossa achchefe wodhdhishin tani beyadis."},{"book":"Revelation","chapter":"21","verse":"3","text":"Algazape hizgiza gita qaalay kezishin tani siyadis “Heko Xoossa aqosoy asara dees. Izi isttara deyana. Isttika iza dereta gidana. Xoossi izi isttara gidana. Izi istta Xoossu gidana."},{"book":"Revelation","chapter":"21","verse":"4","text":"Izi istta ayfepe ayfunthu wursi quccana. Kase wogay aadhida gishshi hayqoy woykko muuzotethi woykko yeehoy woykko waayey hayssafe guye deena.”"},{"book":"Revelation","chapter":"21","verse":"5","text":"He alga bolla uttidayssika “Heko tani wursaka oorathi kessana!” gides. Qasseka tana “Hayssi qaalazi ammanettida tumu gidida gishshi ne hayssa xaafa!” gides."},{"book":"Revelation","chapter":"21","verse":"6","text":"Hessafe guye taasi hizgides “Polettides! alfayne omegay, koyrone wursethi tanakko, saamottida uras tani deyo pultto haathe qanxxisontta ta izas coo mela immana."},{"book":"Revelation","chapter":"21","verse":"7","text":"Xoonida uray hayssa laatana. Taka izades Goda gidana. Izika taasi na gidana."},{"book":"Revelation","chapter":"21","verse":"8","text":"Gido attin hanko baboti, isttas ammanoy bayindayti, tunati, asa shempo wodhizayti, Laymmatizayti, betizayti, eeqas goynizayti, wordotizayti, heyta wursota qaaday diinen exxiza tama abba giddon gidana. Hessika nam7antho hayqokko.”"},{"book":"Revelation","chapter":"21","verse":"9","text":"Wursethan laapun bochati isttan kumida laapun xuwata oykida laapun kiitanchatape issay taako yiidi tana “Ha ya, ta nena dorsaza machcheyo mishirayo bessana” gides."},{"book":"Revelation","chapter":"21","verse":"10","text":"Izi tana ayanan issi gita dhoqa zuma bolla kessidi geesha katamaya ooratha Yerusalemey Xoossa achafe salope wodhdhizaro besides."},{"book":"Revelation","chapter":"21","verse":"11","text":"Izaka Xoossa bonchon po7isayssu. Izi po7oza lo7etethay qass keehi bonchetiza shuchcha malane birile mala geeshine Iyassiphida geetettiza inqqo malakko."},{"book":"Revelation","chapter":"21","verse":"12","text":"Izis tammane nam7u pengetara diza gita aduussa ginbe lashay dees. He tammane nam7u pengetan tammane nam7u Kiitanchati eqqidi naagetes. He pengeta bolla tammane nam7u Isiraa7eele kochata sunthi xaafeti uttides."},{"book":"Revelation","chapter":"21","verse":"13","text":"Arishey mokkiza baggara heedzdzu pengey dees. Pude baggara heedzdzu pengey dees. Duge baggara hedzdzu pengey dees. Arishey wulliza baggara hedzdzu pengay dees."},{"book":"Revelation","chapter":"21","verse":"14","text":"He Katamay ginbe lashazas tammane nam7u waana magalati dettes. He magalata bolla tammane nam7u he dorsaza hawarista sunthi xaafeti dees."},{"book":"Revelation","chapter":"21","verse":"15","text":"Hessa taas yootida Kiitanchazas he katamayone izi pengeta qasseka he ginbe lashaza izara wadhdhiza worqa zangey dees."},{"book":"Revelation","chapter":"21","verse":"16","text":"He katamay adusatethine aahotethi oyddu baggaraka issi ginakko. He kiitanchayka katamayo ba izara wadhdhiza wadha zangezara wadhdhin adusatethay nam7u shiiyane oyddu xeetu kilo mitire mala giddies. Izi dhoqatethine aahotethika izi adusatetha gina giddies."},{"book":"Revelation","chapter":"21","verse":"17","text":"Kiitanchazi ginbeza wodhdhides. He kiitanchazi izara wadhdhiza miishazi erettida wadha miishazi laapun tammane nam7u mitire mala giddies."},{"book":"Revelation","chapter":"21","verse":"18","text":"He ginbezi ginbetiday Iyasiphide geetettiza shuchankko. He katamayaka masttote mala geeya uttida geesha worqafe oothistadus."},{"book":"Revelation","chapter":"21","verse":"19","text":"He katamayssa garsa magala shuchchay duma duma al7o shuchchan lo7i giigides. Koyro magalezi Iyasiphide, nam7anthozi Sinpere, heedzdzanthozi Kelqedone, oydanthozi margide,"},{"book":"Revelation","chapter":"21","verse":"20","text":"Ichachanthoy sardonkise, usupunthoy sardiyone, laapunthoy kirstolobe, ospunthoy birile, udupunthoy wurawure, tammanthoy kirisphirasise, tammane issinthoy yakintte, tammane nam7unthoy ametisxinose geetettiza shuchchatapekko."},{"book":"Revelation","chapter":"21","verse":"21","text":"He tammane nam7u pengetika tammane nam7u inqotakko. Pengeti wurka issay issay issi inqofe oothetida he katamay giddo ogey masttote mala haa zaari bessiza muuruta worqafe oothetides."},{"book":"Revelation","chapter":"21","verse":"22","text":"Wursi danda7iza Godaa Xoossayne dorsazi izis kase `gidida gishshi he katamay giddon hara Xoossa keethe beya beyike."},{"book":"Revelation","chapter":"21","verse":"23","text":"Xoossa bonchoy izis po7iza gishshine dorsazi izi po7o gidida gishshi he katamays awa arishey woykko aginay po7isanas koshshenna."},{"book":"Revelation","chapter":"21","verse":"24","text":"Dereti izi po7ozan simeristana. Biitta kawoti wurka ba boncho izis ehana."},{"book":"Revelation","chapter":"21","verse":"25","text":"He Katamayn qamay bayinda gishshi izi pengeti ay wodeka gordettettena."},{"book":"Revelation","chapter":"21","verse":"26","text":"Hara kawota gitatethine bonchoy izis yaana."},{"book":"Revelation","chapter":"21","verse":"27","text":"Harassiza miishey muleka gede izin galena. Tunateth oothizaytine wordo hasa7izayti muleka hee iziko galena. He iziko gelanayti istta sunthi kase he dorsaza deyo maxaafan xaafetidayta xalalakko."}]}