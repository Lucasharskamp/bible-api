{"data":[{"book":"romiNaH","chapter":"10","verse":"1","text":"he bhrAtara isrAyelIyalokA yat paritrANaM prApnuvanti tadahaM manasAbhilaSan Izvarasya samIpe prArthaye|"},{"book":"romiNaH","chapter":"10","verse":"2","text":"yata Izvare teSAM ceSTA vidyata ityatrAhaM sAkSyasmi; kintu teSAM sA ceSTA sajJAnA nahi,"},{"book":"romiNaH","chapter":"10","verse":"3","text":"yatasta IzvaradattaM puNyam avijJAya svakRtapuNyaM sthApayitum ceSTamAnA Izvaradattasya puNyasya nighnatvaM na svIkurvvanti|"},{"book":"romiNaH","chapter":"10","verse":"4","text":"khrISTa ekaikavizvAsijanAya puNyaM dAtuM vyavasthAyAH phalasvarUpo bhavati|"},{"book":"romiNaH","chapter":"10","verse":"5","text":"vyavasthApAlanena yat puNyaM tat mUsA varNayAmAsa, yathA, yo janastAM pAlayiSyati sa taddvArA jIviSyati|"},{"book":"romiNaH","chapter":"10","verse":"6","text":"kintu pratyayena yat puNyaM tad etAdRzaM vAkyaM vadati, kaH svargam Aruhya khrISTam avarohayiSyati?"},{"book":"romiNaH","chapter":"10","verse":"7","text":"ko vA pretalokam avaruhya khrISTaM mRtagaNamadhyAd AneSyatIti vAk manasi tvayA na gaditavyA|"},{"book":"romiNaH","chapter":"10","verse":"8","text":"tarhi kiM bravIti? tad vAkyaM tava samIpastham arthAt tava vadane manasi cAste, tacca vAkyam asmAbhiH pracAryyamANaM vizvAsasya vAkyameva|"},{"book":"romiNaH","chapter":"10","verse":"9","text":"vastutaH prabhuM yIzuM yadi vadanena svIkaroSi, tathezvarastaM zmazAnAd udasthApayad iti yadyantaHkaraNena vizvasiSi tarhi paritrANaM lapsyase|"},{"book":"romiNaH","chapter":"10","verse":"10","text":"yasmAt puNyaprAptyartham antaHkaraNena vizvasitavyaM paritrANArthaJca vadanena svIkarttavyaM|"},{"book":"romiNaH","chapter":"10","verse":"11","text":"zAstre yAdRzaM likhati vizvasiSyati yastatra sa jano na trapiSyate|"},{"book":"romiNaH","chapter":"10","verse":"12","text":"ityatra yihUdini tadanyaloke ca kopi vizeSo nAsti yasmAd yaH sarvveSAm advitIyaH prabhuH sa nijayAcakAna sarvvAn prati vadAnyo bhavati|"},{"book":"romiNaH","chapter":"10","verse":"13","text":"yataH, yaH kazcit paramezasya nAmnA hi prArthayiSyate| sa eva manujo nUnaM paritrAto bhaviSyati|"},{"book":"romiNaH","chapter":"10","verse":"14","text":"yaM ye janA na pratyAyan te tamuddizya kathaM prArthayiSyante? ye vA yasyAkhyAnaM kadApi na zrutavantaste taM kathaM pratyeSyanti? aparaM yadi pracArayitAro na tiSThanti tadA kathaM te zroSyanti?"},{"book":"romiNaH","chapter":"10","verse":"15","text":"yadi vA preritA na bhavanti tadA kathaM pracArayiSyanti? yAdRzaM likhitam Aste, yathA, mAGgalikaM susaMvAdaM dadatyAnIya ye narAH| pracArayanti zAntezca susaMvAdaM janAstu ye| teSAM caraNapadmAni kIdRk zobhAnvitAni hi|"},{"book":"romiNaH","chapter":"10","verse":"16","text":"kintu te sarvve taM susaMvAdaM na gRhItavantaH| yizAyiyo yathA likhitavAn| asmatpracArite vAkye vizvAsamakaroddhi kaH|"},{"book":"romiNaH","chapter":"10","verse":"17","text":"ataeva zravaNAd vizvAsa aizvaravAkyapracArAt zravaNaJca bhavati|"},{"book":"romiNaH","chapter":"10","verse":"18","text":"tarhyahaM bravImi taiH kiM nAzrAvi? avazyam azrAvi, yasmAt teSAM zabdo mahIM vyApnod vAkyaJca nikhilaM jagat|"},{"book":"romiNaH","chapter":"10","verse":"19","text":"aparamapi vadAmi, isrAyelIyalokAH kim etAM kathAM na budhyante? prathamato mUsA idaM vAkyaM provAca, ahamuttApayiSye tAn agaNyamAnavairapi| klekSyAmi jAtim etAJca pronmattabhinnajAtibhiH|"},{"book":"romiNaH","chapter":"10","verse":"20","text":"aparaJca yizAyiyo'tizayAkSobheNa kathayAmAsa, yathA, adhi mAM yaistu nAceSTi samprAptastai rjanairahaM| adhi mAM yai rna sampRSTaM vijJAtastai rjanairahaM||"},{"book":"romiNaH","chapter":"10","verse":"21","text":"kintvisrAyelIyalokAn adhi kathayAJcakAra, yairAjJAlaGghibhi rlokai rviruddhaM vAkyamucyate| tAn pratyeva dinaM kRtsnaM hastau vistArayAmyahaM||"}]}