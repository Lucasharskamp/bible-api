{"data":[{"book":"1 Timoteus","chapter":"6","verse":"1","text":"Allen, die het slavenjuk torsen, moeten hun meesters hoogachten, opdat de naam van God en de leer niet worden gelasterd."},{"book":"1 Timoteus","chapter":"6","verse":"2","text":"Zij die gelovigen tot meesters hebben, mogen ze niet minachten, omdat ze broeders zijn; maar ze moeten hen des te beter dienen, juist omdat ze gelovigen zijn en welbeminden, die zich toeleggen op weldoen. Zó moet ge leren en vermanen."},{"book":"1 Timoteus","chapter":"6","verse":"3","text":"Wie vreemde dingen leert, en zich niet houdt aan de gezonde prediking van onzen Heer Jesus Christus en aan de vrome leer,"},{"book":"1 Timoteus","chapter":"6","verse":"4","text":"is door hoogmoed beneveld. Hij begrijpt niets, maar hij is ziek van twistvragen en woordenstrijd, waaruit nijd ontstaat, twist, gelaster, boze argwaan"},{"book":"1 Timoteus","chapter":"6","verse":"5","text":"en voortdurend gewrijf van mensen, die geestelijk bedorven zijn en van de waarheid beroofd, en die menen, dat de godsvrucht hetzelfde is als een bron van verdiensten."},{"book":"1 Timoteus","chapter":"6","verse":"6","text":"Zeker, de godsvrucht is een krachtige bron van verdiensten, zo ze gepaard gaat met tevredenheid."},{"book":"1 Timoteus","chapter":"6","verse":"7","text":"We hebben niets in de wereld meegebracht, omdat we er toch ook niets kunnen uitdragen."},{"book":"1 Timoteus","chapter":"6","verse":"8","text":"Hebben we dus voedsel en kleding, dan moeten we daarmee ook tevreden zijn."},{"book":"1 Timoteus","chapter":"6","verse":"9","text":"Zij, die echter rijk willen worden, vallen in bekoring en strik, en in vele dwaze en schandelijke begeerten, welke de mensen neerstorten in ondergang en verderf."},{"book":"1 Timoteus","chapter":"6","verse":"10","text":"Want de wortel van alle kwaad is de geldzucht. Door hieraan toe te geven, zijn sommigen afgedwaald van het geloof, en hebben zich veel stekende pijnen bereid."},{"book":"1 Timoteus","chapter":"6","verse":"11","text":"Man Gods, gij moet u daarvoor wachten! Streef liever naar gerechtigheid, godsvrucht, geloof, liefde, geduld en zachtmoedigheid."},{"book":"1 Timoteus","chapter":"6","verse":"12","text":"Strijd de goede strijd van het geloof; ding naar het eeuwige leven, waartoe ge geroepen zijt, en voor vele getuigen de heerlijke belijdenis hebt afgelegd."},{"book":"1 Timoteus","chapter":"6","verse":"13","text":"Ik beveel u bij God, die alles ten leven verwekt, en bij Christus Jesus, die onder Póntius Pilatus de heerlijke belijdenis heeft afgelegd,"},{"book":"1 Timoteus","chapter":"6","verse":"14","text":"dat ge dit gebod zult volbrengen, vlekkeloos en onberispelijk tot aan de komst van Jesus Christus onzen Heer."},{"book":"1 Timoteus","chapter":"6","verse":"15","text":"Hem zal te zijner tijd de zalige en enige Heerser openbaren, de Koning der koningen en Heer der heren,"},{"book":"1 Timoteus","chapter":"6","verse":"16","text":"Hij die alleen de onsterfelijkheid bezit, die het ontoegankelijk licht bewoont, dien geen mens heeft gezien of kàn zien, wien de eer is en eeuwige macht. Amen!"},{"book":"1 Timoteus","chapter":"6","verse":"17","text":"Vermaan de rijken dezer wereld, dat ze niet trots mogen zijn; dat ze hun hoop niet stellen op wisselvallige rijkdom, maar op God, die ons rijkelijk van alles voorziet, om er van te genieten;"},{"book":"1 Timoteus","chapter":"6","verse":"18","text":"dat ze deugdzaam moeten zijn en rijk in goede werken, vrijgevig ook en mededeelzaam."},{"book":"1 Timoteus","chapter":"6","verse":"19","text":"Dan stapelen ze zich voor de toekomst een goede grondslag op, waarop ze het eeuwig leven bereiken."},{"book":"1 Timoteus","chapter":"6","verse":"20","text":"Timóteus, bewaar het toevertrouwde pand. Wend u af van de profane beuzelpraat, van de twistvragen der zogenaamde Kennis,"},{"book":"1 Timoteus","chapter":"6","verse":"21","text":"waartoe sommigen zich hebben bekend, en het spoor in het geloof zijn bijster geworden. De genade zij met u allen!"}]}