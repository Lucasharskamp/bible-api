{"data":[{"book":"1 Mose","chapter":"7","verse":"1","text":"Afei, Awurade ka kyerɛɛ Noa sɛ, “Wo ne wo fiefoɔ nyinaa nkɔ Adaka no mu, ɛfiri sɛ, asase so nnipa nyinaa no, wo na mahunu sɛ woyɛ ɔteneneeni."},{"book":"1 Mose","chapter":"7","verse":"2","text":"Fa mmoa a wɔn ho te biara, anini nson ne abereɛ nson ka wo ho. Na fa mmoa biara a wɔn ho nte nso mmienu, onini ne ɔbereɛ."},{"book":"1 Mose","chapter":"7","verse":"3","text":"Na fa nnomaa biara anini nson ne abereɛ, sɛdeɛ ɛbɛyɛ a, nsuyire no akyiri no, wɔn ase bɛfɛe."},{"book":"1 Mose","chapter":"7","verse":"4","text":"Nnanson sɛ ɛnnɛ pɛpɛɛpɛ, mɛma osuo atɔ asase so awia ne anadwo adaduanan. Mɛpepa abɔdeɛ biara a nkwa wɔ mu a mabɔ afiri asase so.”"},{"book":"1 Mose","chapter":"7","verse":"5","text":"Noa dii nsɛm a Awurade ka kyerɛɛ no no nyinaa so."},{"book":"1 Mose","chapter":"7","verse":"6","text":"Ɛberɛ a nsuyire baa asase so no, na Noa adi mfeɛ aha nsia."},{"book":"1 Mose","chapter":"7","verse":"7","text":"Noa ne ne mmammarima ne ne yere ne ne nsenom mmaa kɔhyɛɛ adaka no mu sɛdeɛ ɛbɛyɛ a, nsuyire no renka wɔn."},{"book":"1 Mose","chapter":"7","verse":"8","text":"Mmoa a wɔn ho te ne wɔn a wɔn ho nte, nnomaa ne mmoa a wɔwea fam,"},{"book":"1 Mose","chapter":"7","verse":"9","text":"mmienu mmienu a wɔyɛ anini ne abereɛ kɔkaa Noa ho wɔ adaka no mu, sɛdeɛ Onyankopɔn ka kyerɛɛ Noa sɛ ɔnyɛ no."},{"book":"1 Mose","chapter":"7","verse":"10","text":"Na nnanson no akyiri no, nsuyire no hyɛɛ aseɛ."},{"book":"1 Mose","chapter":"7","verse":"11","text":"Noa dii mfeɛ ahansia no mu no, bosome a ɛtɔ so mmienu no ɛda a ɛtɔ so dunson no, nsutire a ɛwɔ asase mu no nyinaa bobɔeɛ, na ɛsoro mpomma nso buebueeɛ."},{"book":"1 Mose","chapter":"7","verse":"12","text":"Osuo tɔɔ asase so awia ne anadwo adaduanan."},{"book":"1 Mose","chapter":"7","verse":"13","text":"Saa ɛda no ara, Noa ne ne mmammarima Sem, Ham ne Yafet ne ne yere ne ne mmammarima baasa no yerenom kɔhyɛɛ adaka no mu."},{"book":"1 Mose","chapter":"7","verse":"14","text":"Na wiram mmoa ahodoɔ ne nyɛmmoa ahodoɔ ne aboa biara a ɔnam asase so ne anomaa biara ne abɔdeɛ biara a ɛwɔ ntaban ka wɔn ho wɔ Adaka no mu."},{"book":"1 Mose","chapter":"7","verse":"15","text":"Abɔdeɛ biara a nkwa wɔ wɔn mu mmienu mmienu baa Noa nkyɛn bɛwuraa Adaka no mu."},{"book":"1 Mose","chapter":"7","verse":"16","text":"Mmoa a wɔwuraa mu no nyinaa, na wɔyɛ anini ne abereɛ, sɛdeɛ Onyankopɔn ka kyerɛɛ Noa no. Afei, Awurade kaa Noa hyɛɛ adaka no mu, too no mu."},{"book":"1 Mose","chapter":"7","verse":"17","text":"Nsuyire no toaa so adaduanan asase so. Ɛmaa Adaka no so ma ɛtɛɛ nsuo no ani."},{"book":"1 Mose","chapter":"7","verse":"18","text":"Nsuo no kɔɔ so yirii tɛnn wɔ asase so, ma Adaka no tɛɛ nsuo no ani."},{"book":"1 Mose","chapter":"7","verse":"19","text":"Nsuo no yirii tɛntɛntɛn wɔ asase so ara kɔsii sɛ, ɛkataa mmepɔ atentene akɛseɛ a ɛwɔ asase so nyinaa so."},{"book":"1 Mose","chapter":"7","verse":"20","text":"Nsuo no yirii ara kɔsii sɛ ɛkataa mmepɔ no so boroo so anammɔn aduonu."},{"book":"1 Mose","chapter":"7","verse":"21","text":"Abɔdeɛ biara a nkwa wɔ mu a ɛnam asase so te sɛ nnomaa, wiram mmoa a wɔwea asase so ne adasamma ase hyeeɛ."},{"book":"1 Mose","chapter":"7","verse":"22","text":"Biribiara a ɛte asase kesee so nso ase hyeeɛ."},{"book":"1 Mose","chapter":"7","verse":"23","text":"Wɔpepaa biribiara a nkwa wɔ mu a ɛte asase so no. Nnipa ne mmoa ne abɔdeɛ a wɔnam asase so ne ewiem nnomaa nyinaa nso, wɔpepaa wɔn firii asase so. Ɛkaa Noa ne wɔn a na wɔka ne ho wɔ adaka no mu nko ara."},{"book":"1 Mose","chapter":"7","verse":"24","text":"Nsuyire no toaa so asase so nnafua ɔha aduonum."}]}