{"data":[{"book":"1 VaKorinde","chapter":"5","verse":"1","text":"Zvinonzi pakati penyu pane upombwe, uye upombwe hworudzi rusakambonzwikwa kunyange pakati pavahedheni: Munhu anorara nomukadzi wababa vake."},{"book":"1 VaKorinde","chapter":"5","verse":"2","text":"Uye munozvikudza! Mungadai musingachemi here uye makatodzinga munhu anoita zvakadai kuti musayanana naye?"},{"book":"1 VaKorinde","chapter":"5","verse":"3","text":"Kunyange zvangu ndisiri pakati penyu panyama, ndinemi mumweya. Uye ndatotonga kare pamusoro pomunhu akaita izvi, sokunonzi ndiripo."},{"book":"1 VaKorinde","chapter":"5","verse":"4","text":"Pamunoungana pamwe chete muzita raIshe Jesu, ndinemi mumweya, uye simba raIshe Jesu riripo,"},{"book":"1 VaKorinde","chapter":"5","verse":"5","text":"isai munhu uyu kuna Satani, kuti nyama iparadzwe uye mweya wake ugoponeswa pazuva raShe."},{"book":"1 VaKorinde","chapter":"5","verse":"6","text":"Kuzvikudza kwenyu hakuna kunaka. Hamuzivi here kuti mbiriso shoma inovirisa chikanyiwa chose?"},{"book":"1 VaKorinde","chapter":"5","verse":"7","text":"Bvisai mbiriso yakare kuti mugova chikanyiwa chitsva chisina mbiriso, sezvamuri chaizvo. Nokuti Kristu, gwayana redu rePasika, akabayirwa."},{"book":"1 VaKorinde","chapter":"5","verse":"8","text":"Naizvozvo ngatiitei mutambo, tisingaiti nembiriso yakafa, mbiriso yoruvengo nokuipa, asi nechingwa chisina mbiriso, chingwa chokururama nezvokwadi."},{"book":"1 VaKorinde","chapter":"5","verse":"9","text":"Ndakunyorerai mutsamba yangu kuti murege kufambidzana nemhombwe,"},{"book":"1 VaKorinde","chapter":"5","verse":"10","text":"handisi kureva vanhu venyika ino vanoita upombwe, kwete, kana vano ruchiva namakororo, kana vanonamata zvifananidzo. Nokuti kana zvadaro mungatobva panyika ino."},{"book":"1 VaKorinde","chapter":"5","verse":"11","text":"Asi zvino ndinonyora kwamuri kuti musafambidzana naani zvake anozviti ihama asi ari mhombwe, kana kuti ano ruchiva, anonamata zvifananidzo, kana kuti chidhakwa kana gororo. Munhu akadaro musatombodya naye."},{"book":"1 VaKorinde","chapter":"5","verse":"12","text":"Nokuti ibasa rangu here kuti nditonge avo vari kunze kwekereke? Hamufaniri kutonga avo vari mukereke here?"},{"book":"1 VaKorinde","chapter":"5","verse":"13","text":"Mwari ndiye achatonga avo vari kunze. “Dzingai munhu akaipa uyu abve pakati penyu.”"}]}