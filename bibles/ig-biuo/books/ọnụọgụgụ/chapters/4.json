{"data":[{"book":"Ọnụọgụgụ","chapter":"4","verse":"1","text":"Onyenwe anyị gwara Mosis na Erọn okwu sị,"},{"book":"Ọnụọgụgụ","chapter":"4","verse":"2","text":"“Gụọ ọnụ chọpụta, ọnụọgụgụ ụmụ Kohat dị nʼebo Livayị dịka ikwu ha na ezinaụlọ ha si dị."},{"book":"Ọnụọgụgụ","chapter":"4","verse":"3","text":"Gụọ ndị ikom niile gbarala iri afọ atọ ruo iri afọ ise, ndị tozuru ije ozi nʼụlọ nzute."},{"book":"Ọnụọgụgụ","chapter":"4","verse":"4","text":"“Nke a bụ ọrụ dịrị ndị Kohat nʼụlọ nzute, ilekọta ihe ndị ahụ kachasị ịdị nsọ."},{"book":"Ọnụọgụgụ","chapter":"4","verse":"5","text":"Mgbe ọmụma ụlọ ikwu ahụ ga-ebili ije ha, Erọn na ụmụ ya ndị ikom ga-eburu ụzọ banye nʼụlọ nzute ahụ wetuo akwa mgbochi ahụ, jiri ya kpuchie igbe iwu ọgbụgba ndụ ahụ."},{"book":"Ọnụọgụgụ","chapter":"4","verse":"6","text":"Mgbe ahụ, ha ga-agbakwasị akpụkpọ anụ ehi mmiri nʼelu akwa mgbochi ahụ, sakwasịkwa akwa na-acha anụnụ anụnụ4:6 Maọbụ, buluu nʼelu ya, tinyekwa mkpọrọ osisi niile nʼoghere ha kwesiri ịdị."},{"book":"Ọnụọgụgụ","chapter":"4","verse":"7","text":"“Nʼelu tebul ahụ na-adị nʼihu Onyenwe anyị, ha ga-agbasa akwa anụnụ anụnụ tụkwasịkwa efere niile, ngaji niile, ọkwa niile na iko aja ihe ọṅụṅụ. Achịcha ahụ na-adịgide nʼelu ya ga-adịkwa ebe ọ dị."},{"book":"Ọnụọgụgụ","chapter":"4","verse":"8","text":"Ha ga-agbasakwa akwa uhie nʼelu ya, jiri akpụkpọ anụ ehi mmiri gbokwasịkwa nʼelu akwa uhie ahụ. Mgbe ahụ, ha ga-etinyekwa mkpọrọ osisi e ji ebu tebul nʼime oghere o kwesiri ịdị."},{"book":"Ọnụọgụgụ","chapter":"4","verse":"9","text":"“Ọzọ, ha ga-eji akwa anụnụ anụnụ sachie ihe ịdọba oriọna ahụ nke na-enye ìhè, ya na oriọna ya niile, mkpa ya niile na ihe ịkpakepụ ọkụ ya niile na ite mmanụ ya niile, e ji awụnye ya mmanụ."},{"book":"Ọnụọgụgụ","chapter":"4","verse":"10","text":"Emesịa, ha ga-eji akpụkpọ anụ ehi mmiri sachie ya na ngwongwo ya niile, tụkwasị ya nʼelu ihe e ji ebu ya."},{"book":"Ọnụọgụgụ","chapter":"4","verse":"11","text":"“Ha ga-ejikwa akwa anụnụ anụnụ tụsaa nʼelu ebe ịchụ aja ahụ e jiri ọlaedo mee, werekwa akpụkpọ anụ ehi mmiri sachie ya, tinyekwa mkpọrọ osisi e ji ebu ya nʼoghere dị nʼakụkụ ebe ịchụ aja ahụ."},{"book":"Ọnụọgụgụ","chapter":"4","verse":"12","text":"“Ihe ndị ọzọ niile e ji eje ozi nʼebe nsọ ahụ ka ha ga-eji akwa anụnụ anụnụ kekọtaa, jirikwa akpụkpọ anụ ehi mmiri sachie ha, tụkwasị ha nʼelu ihe e ji ebu ha."},{"book":"Ọnụọgụgụ","chapter":"4","verse":"13","text":"“A ga-ekpopụ ntụ dị nʼebe ịchụ aja bronz ahụ, jiri akwa na-acha ngwakọta anụnụ na uhie, sachie ebe ịchụ aja bronz ahụ."},{"book":"Ọnụọgụgụ","chapter":"4","verse":"14","text":"Emesịa ha ga-atụkwasị ihe niile e ji eje ozi nʼebe ịchụ aja ahụ nʼelu akwa ahụ, ihe dịka ite ịgụ ọkụ, na ndụdụ, na ihe ikpofu ntụ, na efere ịkwọsa mmiri niile. Akpụkpọ anụ ehi mmiri ka a ga-eji sachie ha niile. Ma nʼikpeazụ, mkpọrọ osisi e ji ebu ya ka a ga-etinye nʼebe ha kwesiri ịdị."},{"book":"Ọnụọgụgụ","chapter":"4","verse":"15","text":"“Mgbe Erọn na ụmụ ya kpuchisịrị ụlọnsọ ahụ na ngwongwo niile nke ebe nsọ ahụ, dịka ndị Izrel niile na-ejikere ibili ije, mgbe ahụ ka ndị Kohat ga-abata buru ihe ndị a. Ma ha agaghị emetụ ihe nsọ ndị a aka ka ha ghara ịnwụ. Ọrụ ibu ihe ndị a niile dị nʼime ụlọ nzute dịrị Ndị Kohat.4:15 Ndị Kohat, ndị agbụrụ Geshọn na ụmụ Geshọn bụ ndị agbụrụ Livayị. Ha bụ ndị e nyere ọrụ ibu ihe dị iche iche nʼụlọ nzute. 4:24,29,34-49"},{"book":"Ọnụọgụgụ","chapter":"4","verse":"16","text":"“Elieza nwa Erọn, onye nchụaja, ka ọrụ ndị a dị nʼaka: mmanụ e ji amụ ọkụ, na ihe nsure ọkụ e ji ụda dị iche iche na-esi isi ụtọ mee, na onyinye mkpụrụ ọka a na-enye ụbọchị niile, na mmanụ nsọ ahụ. Nʼaka ya ka ọrụ metụtara nlekọta ụlọ nzute ahụ niile, ihe niile dị nʼime ya na ngwongwo nsọ ya dị iche iche dị.”"},{"book":"Ọnụọgụgụ","chapter":"4","verse":"17","text":"Onyenwe anyị gwara Mosis na Erọn sị,"},{"book":"Ọnụọgụgụ","chapter":"4","verse":"18","text":"“Unu ekwekwala ka agbụrụ Kohat bụrụ ndị e bipụrụ site nʼebo Livayị."},{"book":"Ọnụọgụgụ","chapter":"4","verse":"19","text":"Otu a ka unu ga-esi meso ha mmeso ime ka ha dịrị ndụ, ghara ịnwụ, mgbe ha bịara nso ihe ndị ahụ dịkarịsịrị nsọ, Erọn na ụmụ ya ga-esoro ha banye gosi onye ọ bụla nʼime ha ihe ha ga-ebu."},{"book":"Ọnụọgụgụ","chapter":"4","verse":"20","text":"Ma ndị Kohat ekwesighị ịbanye ilekwasị ihe nsọ ndị ahụ anya, ka ha ghara ịnwụ.”"},{"book":"Ọnụọgụgụ","chapter":"4","verse":"21","text":"Mgbe ahụ Onyenwe anyị gwara Mosis okwu sị,"},{"book":"Ọnụọgụgụ","chapter":"4","verse":"22","text":"“Gụọ ọnụ chọpụta ọnụọgụgụ ụmụ Geshọn, dịka ikwu ha na ezinaụlọ ha si dị."},{"book":"Ọnụọgụgụ","chapter":"4","verse":"23","text":"Mata ọnụọgụgụ ndị ikom ole ha dị, ndị kwesiri ịrụ ọrụ nʼụlọ nzute, ndị gbara iri afọ atọ ruo iri afọ ise."},{"book":"Ọnụọgụgụ","chapter":"4","verse":"24","text":"“Ihe ga-abụ ọrụ ndị ikwu Geshọn ga-abụ ije ozi na ibu ibu."},{"book":"Ọnụọgụgụ","chapter":"4","verse":"25","text":"Ha ga-ebu akwa mgbochi ebe obibi ahụ na nke ụlọ nzute ahụ, tinyere akwa e ji sachie ya na akpụkpọ anụ ehi mmiri e ji mee elu ụlọ ya na akwa mgbochi dị nʼọnụ ụzọ ụlọ nzute ahụ."},{"book":"Ọnụọgụgụ","chapter":"4","verse":"26","text":"Ha ga-ebukwa akwa mgbochi niile e ji gechie ogige ahụ, akwa e ji gechie ọnụ ụzọ ama ogige gbara ebe ịchụ aja na ụlọ nzute ahụ gburugburu, ụdọ ya niile na ngwongwo niile e ji eje ozi."},{"book":"Ọnụọgụgụ","chapter":"4","verse":"27","text":"Ọrụ ha niile, maọbụ ibu ihe ma ọ bụkwanụ ịrụ ọrụ ọzọ, ga-abụ site na ntụziaka Erọn na ụmụ ya. Ị ga-ekenye ha ọrụ dịrị ha nʼihe niile bụ ihe ha ga-ebu."},{"book":"Ọnụọgụgụ","chapter":"4","verse":"28","text":"Nke a bụ ọrụ dịịrị ikwu Geshọn nʼụlọ nzute. Ha ga-anọ nʼokpuru Itama, nwa Erọn, onye nchụaja, onye bụ onyeisi ha."},{"book":"Ọnụọgụgụ","chapter":"4","verse":"29","text":"“Gụọ, chọpụta ọnụọgụgụ ụmụ Merari dịka ikwu ha na ezinaụlọ ha si dị."},{"book":"Ọnụọgụgụ","chapter":"4","verse":"30","text":"Chọpụta ọnụọgụgụ ndị ikom ole ha dị, ndị gbara iri afọ atọ ruo iri afọ ise, ndị toruru ịrụ ọrụ nʼụlọ nzute Onyenwe anyị."},{"book":"Ọnụọgụgụ","chapter":"4","verse":"31","text":"Ije ozi ha dịka o si metụta ọrụ ụlọ nzute bụ ibu mbudo ụlọ nzute ahụ niile, osisi ntụbichi ya niile, ogidi osisi na ụkwụ ya niile;"},{"book":"Ọnụọgụgụ","chapter":"4","verse":"32","text":"tinyere ogidi osisi niile dị ogige ahụ gburugburu na ụkwụ ha niile, ǹtu niile, ụdọ ha niile na ngwongwo ndị ọzọ e ji arụ ọrụ metụtara ihe ndị a ha ga-ebu. Kenye nwoke ọbụla ọrụ nke ya. Kpọ onye ahụ aha nye ya ọrụ nke ya."},{"book":"Ọnụọgụgụ","chapter":"4","verse":"33","text":"Nke a bụ ọrụ dịịrị ndị agbụrụ Merari mgbe ha na-aga ozi ha nʼụlọ nzute. Ha ga-anọ nʼokpuru Itama, nwa Erọn, onye nchụaja, onye bụ onyeisi ha.”"},{"book":"Ọnụọgụgụ","chapter":"4","verse":"34","text":"Ya mere, Mosis na Erọn na ndị ndu nzukọ ụmụ Izrel gụrụ ma chọpụta ọnụọgụgụ ụmụ Kohat, dịka ikwu ha na ezinaụlọ ha si dị."},{"book":"Ọnụọgụgụ","chapter":"4","verse":"35","text":"Ndị ikom niile gbara iri afọ atọ ruo iri afọ ise, ndị toruru ije ozi nʼụlọ nzute ahụ"},{"book":"Ọnụọgụgụ","chapter":"4","verse":"36","text":"dịka ikwu ha si dị bụ puku abụọ na narị asaa na iri ise (2,750)."},{"book":"Ọnụọgụgụ","chapter":"4","verse":"37","text":"Ndị a niile bụ ndị si nʼikwu Kohat ndị na-eje ozi nʼụlọ nzute. Mosis na Erọn gụrụ ha ọnụ dịka iwu Onyenwe anyị nyere Mosis si dị."},{"book":"Ọnụọgụgụ","chapter":"4","verse":"38","text":"A gụrụ ụmụ Geshọn ọnụ dịka ikwu ha na ezinaụlọ ha si dị."},{"book":"Ọnụọgụgụ","chapter":"4","verse":"39","text":"Ndị ikom niile gbara iri afọ atọ ruo iri afọ ise, ndị toruru ije ozi nʼụlọ nzute,"},{"book":"Ọnụọgụgụ","chapter":"4","verse":"40","text":"dịka ikwu ha si dị bụ puku abụọ na narị isii na iri atọ (2,630)."},{"book":"Ọnụọgụgụ","chapter":"4","verse":"41","text":"Ndị a niile bụ ndị si nʼikwu Geshọn ndị na-eje ozi nʼụlọ nzute. Mosis na Erọn gụrụ ha ọnụ dịka iwu Onyenwe anyị nyere Mosis si dị."},{"book":"Ọnụọgụgụ","chapter":"4","verse":"42","text":"A gụrụ ụmụ Merari ọnụ dịka ikwu ha na ezinaụlọ ha si dị."},{"book":"Ọnụọgụgụ","chapter":"4","verse":"43","text":"Ndị ikom niile gbara iri afọ atọ ruo iri afọ ise ndị toruru ije ozi nʼụlọ nzute"},{"book":"Ọnụọgụgụ","chapter":"4","verse":"44","text":"dịka ikwu ha si dị bụ puku atọ na narị abụọ (3,200)."},{"book":"Ọnụọgụgụ","chapter":"4","verse":"45","text":"Ndị a niile bụ ndị si nʼikwu Merari ndị na-eje ozi nʼụlọ nzute. Mosis na Erọn gụrụ ha ọnụ dịka iwu Onyenwe anyị nyere Mosis si dị."},{"book":"Ọnụọgụgụ","chapter":"4","verse":"46","text":"Otu a ka Mosis na Erọn na ndị ndu ụmụ Izrel si gụọ ndị Livayị niile ọnụ dịka ikwu ha na ezinaụlọ ha si dị."},{"book":"Ọnụọgụgụ","chapter":"4","verse":"47","text":"Ndị ikom niile gbara iri afọ atọ ruo iri afọ ise, ndị toruru ije ozi na ibu ụlọ nzute ahụ"},{"book":"Ọnụọgụgụ","chapter":"4","verse":"48","text":"dị puku asatọ na narị ise na iri asatọ (8,580)."},{"book":"Ọnụọgụgụ","chapter":"4","verse":"49","text":"Dịka iwu Onyenwe anyị nyere site nʼaka Mosis si dị, e kenyere onye ọbụla ọrụ ya ma gwa ya ihe o kwesiri ibu."}]}