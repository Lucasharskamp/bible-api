{"data":[{"book":"Mwanduso","chapter":"46","verse":"1","text":"Avo, Izilaeli kasonga mwanza wake, hamoja na vinhu vake vose. Viyavikile Beelisheba kamulavila nhosa Imulungu wa Isaka tatake."},{"book":"Mwanduso","chapter":"46","verse":"2","text":"Imulungu kalonga na Izilaeli ikilo mwiinzozi kamkema, “Yakobo, Yakobo.” Yakobo kedika, “Nabaha.”"},{"book":"Mwanduso","chapter":"46","verse":"3","text":"Imulungu kamulongela, “Niye ayo Imulungu, Imulungu wa tatako. Sikuudumbe kuchola Misili, wahawa kuko nokutenda uwe na ulelo onda uwe kabila kulu."},{"book":"Mwanduso","chapter":"46","verse":"4","text":"Niye mwenyego nochola hamoja na gweye ako Misili na nokubweza kuno. Wahafa mkono wa Yusufu uwo onda ukufumbe meso gako.”"},{"book":"Mwanduso","chapter":"46","verse":"5","text":"Avo, Yakobo kasegela Beelisheba. Wanage wamsola tatao, na wanao ving'hele hamoja na wehe zao, wawakweza mna imituka iyagalile Falao impape."},{"book":"Mwanduso","chapter":"46","verse":"6","text":"Vivija wasola fugo zao na vinhu vao vose viwapatile mwiisi ya Kanaani, wachola Misili. Yakobo kasola lukolo lwake lose,"},{"book":"Mwanduso","chapter":"46","verse":"7","text":"wanage, wazukulu zake wa kitwanzi na wa kimbigalo, wose kawagala mwiisi ya Misili."},{"book":"Mwanduso","chapter":"46","verse":"8","text":"Gano gago matwaga ga wana wa Izilaeli wacholile ako Misili."},{"book":"Mwanduso","chapter":"46","verse":"9","text":"hamoja na wana wa Lubeni,"},{"book":"Mwanduso","chapter":"46","verse":"10","text":"Simeoni na wanage, Yemueli na Yamini na Ohadi na Yakini na Sohali na Shauli mwana wa mtwanzi Mkanaani."},{"book":"Mwanduso","chapter":"46","verse":"11","text":"Lawi na wanage, Gelishoni na Kohati na Melali."},{"book":"Mwanduso","chapter":"46","verse":"12","text":"Yuda na wanage, Eli na Onani na Shela na Pelesi na Zela. Lakini Eli na Onani wafa mwiisi ya Kanaani. Pelesi na wanage, Hesiloni na Hamuli."},{"book":"Mwanduso","chapter":"46","verse":"13","text":"Isakali na wanage, Tola na Puva na Yashubu na Shimuloni."},{"book":"Mwanduso","chapter":"46","verse":"14","text":"Zabuloni na wanage, Seledi na Eloni na Yaleeli."},{"book":"Mwanduso","chapter":"46","verse":"15","text":"Wano wao wana wa kimbigalo wa Lea iyamulele Yakobo ako Padani Alamu, wahaleka mndele wake Dina. Wanage na iwazukulu wose kwa wose wakala malongo madatu na ndatu."},{"book":"Mwanduso","chapter":"46","verse":"16","text":"Gadi na wanage, Sifioni na Hagi na Shuni na Esiboni na Eli na Alodi na Aleli."},{"book":"Mwanduso","chapter":"46","verse":"17","text":"Asheli na wanage, Imina na Ishiva na Ishivi na Belia na Sela na lumbu jao. Belia na wanage, Hebeli na Malikieli."},{"book":"Mwanduso","chapter":"46","verse":"18","text":"Wanhu longo na sita ni wana na wazukulu wa Yakobo na Zilipa, mtumwa yagweleligwe Lea na tatake Labani."},{"book":"Mwanduso","chapter":"46","verse":"19","text":"Laheli kamulelela Yakobo wana wabili Yusufu na Benjamini."},{"book":"Mwanduso","chapter":"46","verse":"20","text":"Ako Misili Asenati mndele wa Potifela yakalile mulava nhosa wa buga da Oni, kamulelela Yusufu wana wabili wakalile Manase na Efulaimu."},{"book":"Mwanduso","chapter":"46","verse":"21","text":"Benjamini na wanage, Bela na Bekeli na Ashibeli na Gela na Naamani na Ehi na Loshi na Mupimu na Hupimu na Alidi."},{"book":"Mwanduso","chapter":"46","verse":"22","text":"Wanhu wao longo na nane ni wana na wazukulu wa Yakobo waleligwe na Laheli mwehe wake."},{"book":"Mwanduso","chapter":"46","verse":"23","text":"Dani na mwanage Hushimu."},{"book":"Mwanduso","chapter":"46","verse":"24","text":"Nafutali na wanage, Yaseeli na Guni na Yeseli na Shilemu."},{"book":"Mwanduso","chapter":"46","verse":"25","text":"Wanhu wao saba ni wana na wazukulu wa Yakobo yalelile na Biliha, mtumwa wa Laheli iyagweleligwe na Labani tatake."},{"book":"Mwanduso","chapter":"46","verse":"26","text":"Wanhu wose waleligwe mulukolo lwake Yakobo, wakala malongo sita na sita, wahaleka kuwapeta wehe wa wanage. Wanhu awo wose wao wacholile mwiisi ya Misili."},{"book":"Mwanduso","chapter":"46","verse":"27","text":"Ako Misili Yusufu kakala na wana wabili. Avo, wanhu wose wa ulelo wa Yakobo ako Misili wakala malongo saba."},{"book":"Mwanduso","chapter":"46","verse":"28","text":"Yakobo kamulongela Yuda yalongole kwa Yusufu yampule waiting'hane ako Gosheni. Viwavikile Gosheni,"},{"book":"Mwanduso","chapter":"46","verse":"29","text":"Yusufu kakwela mtuka wa kubululigwa na falasi, kachola kumbokela Izilaeli, tatake, ako Gosheni. Viyamvikile tatake kamfagatila na kalila kwa kipindi kitali."},{"book":"Mwanduso","chapter":"46","verse":"30","text":"Izilaeli kamulongela Yusufu, “Hata sambi nahafa siyo mbuli kwavija nichona kihanga chako na njuwa kamba gweye kwa mgima.”"},{"book":"Mwanduso","chapter":"46","verse":"31","text":"Abaho Yusufu kawalongela ndugu zake na wanhu wa mng'anda ya tatake, “Niye nochola kumulongela Falao kamba ndugu zangu na wanhu wa mng'anda ya tatangu wakalile okala mwiisi ya Kanaani wavika."},{"book":"Mwanduso","chapter":"46","verse":"32","text":"Nomulongela kamba mweye mwa wasusilaji na mwiza na ng'ombe na mbuzi na ng'hondolo na vinhu venu vose."},{"book":"Mwanduso","chapter":"46","verse":"33","text":"Avo, Falao yahawakema na kuwauza, ‘Sang'hano yenu choni?’"},{"book":"Mwanduso","chapter":"46","verse":"34","text":"Mmwidike, ‘Siye wasang'hanaji zako tosusila fugo toka muubwanga wetu, kamba viyakalile tataetu.’ Baho kowatogolela mukale ako Gosheni, kwavija kwa wanhu wa Misili wanhu osusila hawawalonda.”"}]}