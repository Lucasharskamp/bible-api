{"data":[{"book":"2 Mbiri","chapter":"4","verse":"1","text":"Solomoni anapanga guwa lamkuwa limene mulitali mwake linali mamita asanu ndi anayi, mulifupi mwakenso mamita asanu ndi anayi ndipo msinkhu wake unali mamita anayi ndi theka."},{"book":"2 Mbiri","chapter":"4","verse":"2","text":"Kenaka iye anapanga mbiya yayikulu yachitsulo. Inali yozungulira ndipo pakamwa pake panali pa mamita anayi ndi theka, poyeza modutsa pakati pake. Msinkhu wake unali wopitirirapo mamita awiri. Thunthu lake linali mamita 13."},{"book":"2 Mbiri","chapter":"4","verse":"3","text":"Mʼmunsi mwa mkombero wa mbiyayo anajambulamo zithunzi zangʼombe zazimuna mozungulira, zithunzi khumi pa theka la mita. Ngʼombezo zimajambulidwa mʼmizere iwiri ndipo anazipangira kumodzi ndi mbiyayo."},{"book":"2 Mbiri","chapter":"4","verse":"4","text":"Mbiyayo anayisanjika pa ngʼombe zamkuwa khumi ndi ziwiri, zitatu zoyangʼana kumpoto, zitatu zoyangʼana kumadzulo, zitatu zoyangʼana kummwera ndipo zitatu zoyangʼana kummawa. Mbiyayo inakhazikika pamwamba pa ngʼombezo, ndipo miyendo yake yonse yakumbuyo ya ngʼombezo inkaloza mʼkati."},{"book":"2 Mbiri","chapter":"4","verse":"5","text":"Mbiyayo inali yochindikala ngati chikhatho ndipo mkombero wake unali ngati mkombero wa chikho, ngati duwa lokongola kwambiri. Mʼmbiyamo munkalowa madzi okwana malita 60,000."},{"book":"2 Mbiri","chapter":"4","verse":"6","text":"Kenaka anapanga mabeseni khumi otsukira zinthu ndipo asanu amawayika mbali ya kummwera, asanu mbali ya kumpoto. Mʼmenemo amatsukiramo zinthu zimene zimagwiritsidwa ntchito pa nsembe zopsereza koma mbiyamo ndi mʼmene ankasambiramo ansembe."},{"book":"2 Mbiri","chapter":"4","verse":"7","text":"Solomoni anapanga zoyikapo nyale khumi zagolide monga momwe kunalembedwera ndipo anaziyika mʼNyumba ya Mulungu, zisanu mbali ya kummwera, ndi zisanu mbali ya kumpoto."},{"book":"2 Mbiri","chapter":"4","verse":"8","text":"Iye anapanga matebulo khumi ndipo anawayika mʼNyumba ya Mulungu, asanu mbali ya kummwera ndi asanu mbali ya kumpoto. Iye anapanganso mabeseni agolide okwanira 100."},{"book":"2 Mbiri","chapter":"4","verse":"9","text":"Iye anapanga bwalo la ansembe, bwalo lalikulu ndi zitseko za bwalolo ndipo anakuta zitsekozo ndi mkuwa."},{"book":"2 Mbiri","chapter":"4","verse":"10","text":"Anayika mbiya ija mbali yakummwera pamene mbali ya kummawa ndi kummwera zimakumana."},{"book":"2 Mbiri","chapter":"4","verse":"11","text":"Iye anapanganso miphika ndi mafosholo ndi mabeseni owazira magazi."},{"book":"2 Mbiri","chapter":"4","verse":"12","text":"Nsanamira ziwiri;"},{"book":"2 Mbiri","chapter":"4","verse":"13","text":"makangadza 400 a maukonde awiri okongoletserawo (mizere iwiri ya makangadza pa ukonde uliwonse, kukongoletsa mbale za mitu yapamwamba pa nsanamira);"},{"book":"2 Mbiri","chapter":"4","verse":"14","text":"miyendo pamodzi ndi mabeseni ake;"},{"book":"2 Mbiri","chapter":"4","verse":"15","text":"mbiya pamodzi ndi ngʼombe khumi ndi ziwiri zazimuna zosanjikapo mbiyayo."},{"book":"2 Mbiri","chapter":"4","verse":"16","text":"Miphika, mafosholo, mafoloko otengera nyama ndi ziwiya zina zonse."},{"book":"2 Mbiri","chapter":"4","verse":"17","text":"Mfumu inapangitsa zimenezi mʼchigwa cha Yorodani, ku malo amtapo amene anali pakati pa Sukoti ndi Zaretani."},{"book":"2 Mbiri","chapter":"4","verse":"18","text":"Zinthu zonse zimene Solomoni anapanga zinali zochuluka kwambiri kotero kuti kulemera kwa mkuwa sikunadziwike."},{"book":"2 Mbiri","chapter":"4","verse":"19","text":"Solomoni anapanganso ziwiya zonse zimene zinali mʼNyumba ya Mulungu:"},{"book":"2 Mbiri","chapter":"4","verse":"20","text":"zoyikapo nyale zagolide ndi nyale zake zagolide weniweni, kuti ziziyaka mʼkati mwenimweni mwa malo opatulika monga analembera,"},{"book":"2 Mbiri","chapter":"4","verse":"21","text":"maluwa agolide, nyale ndi mbaniro. (Zinali zagolide mmodzi);"},{"book":"2 Mbiri","chapter":"4","verse":"22","text":"zozimitsira nyale zagolide weniweni, mbale zowazira magazi, mbale ndi zofukizira; ndiponso zitseko zagolide za Nyumba ya Mulungu, chitseko cha ku Malo Opatulika Kwambiri ndi zitseko za ku chipinda chachikulu."}]}