{"data":[{"book":"1 Samweli","chapter":"27","verse":"1","text":"Daudi kalongelela munda kwa munda, “Siku dimoja ino Sauli kong'homa. Kinhu kinogile kumwangu ng'himbilile mwiisi ya Wafilisiti. Sauli koleka kunipelemba kuzimbaka za isi ya Izilaeli, na niye nokuwa ng'homboka kulawa mmakono gake.”"},{"book":"1 Samweli","chapter":"27","verse":"2","text":"Avo Daudi kasegela hamoja na wanhu zake magana sita wachola kwa Akishi mwanage Maoki, mndewa wa Gati."},{"book":"1 Samweli","chapter":"27","verse":"3","text":"Daudi na ndugu zake na wanhu zake wakala hamoja na Akishi ako Gati. Daudi kakala na wehe wabili, Ahinoamu kulawa Yezileeli na Abigaili yakalile mwehe wa Nabali wa buga da Kalimeli."},{"book":"1 Samweli","chapter":"27","verse":"4","text":"Sauli viyahulike kamba Daudi kakimbilila Gati, hagendelele bule kumpelemba."},{"book":"1 Samweli","chapter":"27","verse":"5","text":"Siku dimoja, Daudi kamulongela Akishi, “Kamba koninogela, unigwelele buga dimoja mwiisi yako ili hawe hanhu hangu hakukala, kwavija havinogile bule niye msang'hanaji wako kukala hamoja na gweye kudibuga da kindewa.”"},{"book":"1 Samweli","chapter":"27","verse":"6","text":"Siku dijo, Akishi kamgwaa Daudi buga da Sikilagi. Avo toka siku dijo buga da Sikilagi dikala buga da wandewa wa Yuda."},{"book":"1 Samweli","chapter":"27","verse":"7","text":"Daudi kakala mwiisi ya Wafilisiti kwa kipindi cha mwaka umoja na miyezi mine."},{"book":"1 Samweli","chapter":"27","verse":"8","text":"Kipindi chose acho Daudi na wanhu zake wakala owatowa Wageshuli na Wagilizi na Waamaleki, tangu umwaka wanhu awo wakala wenekae wa isi azo. Kawatowa kulawa mwiisi yao mbaka Shuli, mzimbaka za isi ya Misili."},{"book":"1 Samweli","chapter":"27","verse":"9","text":"Daudi yahacholaga kuivamila isi hamulekaga munhu yoyose mgima, mbigalo hebu mtwanzi, kosola ng'hondolo na ng'ombe na vihongwe na ngamiya na viwalo vao. Abaho kobwela kwa Akishi."},{"book":"1 Samweli","chapter":"27","verse":"10","text":"Akishi yahamuuza Daudi, “Lelo kuvamila kwahi?” Daudi kaviza kalonga, “Negebu27:10 Kwa Kiebulania Negebu fambulo jake kuluwala hebu kusini ya Yuda,” hebu, “Negebu ya Wayelameeli,” hebu, “Negebu ya Wakeni.”"},{"book":"1 Samweli","chapter":"27","verse":"11","text":"Daudi hamulekile munhu yoyose mgima, mbigalo hebu mtwanzi, ili yagaligwe Gati, Daudi kagelegeza, odaha kulonga, “Daudi katenda kino na katenda kija.” Avo vivo viyazowele kutenda Daudi kipindi chose kiyakalile mwiisi ya Wafilisiti."},{"book":"1 Samweli","chapter":"27","verse":"12","text":"Avo, Akishi katogola kamba Daudi kawavamila Waizilaeli, avo kagelegeza, “Waizilaeli wose omwihila, avo konisang'hanila siku zose za ugima wake.”"}]}