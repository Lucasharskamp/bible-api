{"data":[{"book":"لُكِ","chapter":"21","verse":"1","text":"عِسَ تٌ عَ يَ رَ سِفَ، عَ نَشَ بَننَمِشِيٍ تٌ، عٍ عٍ شَ هَدِيَ سَمَ هَدِيَ عَ سَسٍ كُي."},{"book":"لُكِ","chapter":"21","verse":"2","text":"عَ نَشَ كَاحّ فِنّ مِسِكِينّ ندٍ قَن تٌ، نَشَن عَ فبٍ هَدِيَ سَ، وُرٍ فبٍيلِ كْبِرِ كٌلٍ قِرِن فبَنسَن."},{"book":"لُكِ","chapter":"21","verse":"3","text":"عَ نَشَ عَ مَسٍن، «ﭑ شَ نْندِ قَلَ وٌ بّ، يِ كَاحّ فِنّ مِسِكِينّ شَ هَدِيَ فبٌ دَنفِ نَ بٌورٍ بِرِن فبٍ رَ،"},{"book":"لُكِ","chapter":"21","verse":"4","text":"بَرِ مَ عٍ تَن شَ هَدِيَ كٍلِمَ عٍ شَ نَاقُلِ نَن كُي، كْنْ يِ كَاحّ فِنّ شَ هَدِيَ كٍلِمَ عَ شَ بَلٌي نَن كُي.»"},{"book":"لُكِ","chapter":"21","verse":"5","text":"مِشِ ندٍيٍ نُ وْيّنقٍ هْرْ مْبَنشِ شَ قٍ رَ، عَ تٌ نُ رَتٌقَنشِ فّمّ سَرٍ شْرْشْييٍ رَ، عَ نُن سٍ فبّتّيٍ، مِشِ نَشٍيٍ بَشِ سّرّشّ رَ. نَ كُي، عِسَ نَشَ عَ مَسٍن،"},{"book":"لُكِ","chapter":"21","verse":"6","text":"«وٌ يِ سٍ نَشٍيٍ بِرِن تٌشِ يِ كِ، لْشْي قَمَ عَ لِدٍ، فّمّ كٍرٍن مُ لُمَ عَ بٌورٍ قَرِ بٍ، عَ بِرِن نَبِرَ مَ نّ.»"},{"book":"لُكِ","chapter":"21","verse":"7","text":"عٍ نَشَ عَ مَشْرِن، «كَرَ مْشْ، نَ قٍ سَ رَبَمَ مُن تّمُي؟ عَ مَن سَ كٌلٌنمَ تْنشُمَ مُندُن مَ عَ عَ قَقٍ رَبَدٍ؟»"},{"book":"لُكِ","chapter":"21","verse":"8","text":"عِسَ نَشَ يِ يَابِ تِ، «وٌ وٌ يّتّ رَتَنفَ عَلَكٌ مِشِ يٌ نَشَ قَ وٌ رَتَنتَن. مِشِ وُيَشِ قَمَ ﭑ شِلِ قَلَدٍ عٍ يّتّ شُن مَ، عَ قَلَقٍ رَ، ‹ﭑ تَن نَن نَ عَلَ شَ مِشِ سُفَندِشِ رَ. وَشَتِ بَرَ مَكْرّ.› وٌ نَشَ بِرَ عٍ قْشْ رَ."},{"book":"لُكِ","chapter":"21","verse":"9","text":"وٌ نَ فٍرٍيٍ نُن حَشَسِيٍ شَ قٍ مّ، وٌ نَشَ فَاشُ، بَرِ مَ قٌ نَ قٍ مْولِيٍ شَ رَبَ سِندٍن. كْنْ نَ وَشَتِ مَ، دُنِحَ رَحْنيِ مُ عَ لِمَ كٍرٍن نَ.»"},{"book":"لُكِ","chapter":"21","verse":"10","text":"نَ شَنبِ، عَ نَشَ عَ مَسٍن عٍ بّ، «سِيٍ كٍلِمَ نّ عٍ بٌورٍ شِلِ مَ، حَمَنّيٍ عٍ بٌورٍ فٍرٍ."},{"book":"لُكِ","chapter":"21","verse":"11","text":"بْشِ قَمَ نّ سّرّندٍ عَ شُنفبٍ رَ، كَامّ نُن قُرٍ سِن يِرٍ وُيَشِ. قٍ مَفَاشُشِيٍ نُن تْنشُمَ مَكَابَشِيٍ قَمَ مِنِدٍ كُيٍ مَ.»"},{"book":"لُكِ","chapter":"21","verse":"12","text":"«كْنْ بٍيمَنُن نَ بِرِن شَ رَبَ، عٍ قَمَ نّ وٌ سُشُدٍ، عٍ وٌ حَشَنكَتَ. عٍ وٌ سَمَ نّ سَلِدٍ كُنتِفِيٍ بّلّشّ، عٍ مَن وٌ سَمَ نّ فٍيلِ. عٍ وٌ شَنِنمَ نّ مَنفّ نُن فٌمِنَيٍ يِرٍ ﭑ شِلِ شَ قٍ رَ."},{"book":"لُكِ","chapter":"21","verse":"13","text":"كْنْ نَ بِرِن كُي، وٌ قِندِ مَ ﭑ مَ سٍيدٍيٍ نَن نَ."},{"book":"لُكِ","chapter":"21","verse":"14","text":"وٌ نَشَ كْنتْقِلِ وٌ يّتّ شُنمَقَلَقٍ رَ،"},{"book":"لُكِ","chapter":"21","verse":"15","text":"بَرِ مَ ﭑ مَسٍنيِ نُن شَشِلِمَيَ قِمَ وٌ مَ، عَلَكٌ وٌ يَشُييٍ نَشَ نْ وٌ رَ، عٍ نَشَ نْ وٌ مَتَندِدٍ."},{"book":"لُكِ","chapter":"21","verse":"16","text":"وٌ بَرِ مَيٍ، وٌ نفَشَكٍرٍنمَيٍ، وٌ بَرِبٌورٍيٍ، نُن وٌ دّقَنبٌورٍيٍ، عٍ قَمَ نّ وٌ يَنقَدٍ، عٍ وٌ سَ مِشِيٍ بّلّشّ. نٍيٍ تَن مِشِ ندٍيٍ قَشَمَ نّ وٌ يَ مَ."},{"book":"لُكِ","chapter":"21","verse":"17","text":"بِرِن قَمَ نّ وٌ شْندٍ ﭑ تَن مَ قٍ رَ،"},{"book":"لُكِ","chapter":"21","verse":"18","text":"كْنْ وٌ رَتَنفَمَ نّ. هَلِ وٌ شُنسّشّ كٍرٍن، عَ مُ لْيمَ."},{"book":"لُكِ","chapter":"21","verse":"19","text":"وٌ شَ تُننَبّشِيَ كُي، وٌ كِسِمَ نّ.»"},{"book":"لُكِ","chapter":"21","verse":"20","text":"«وٌ نَ دَرِ سَلَمُ تٌ، سْورِ فَلِ بَرَ عَ رَبِلِن، وٌ شَ عَ كٌلٌن نّ عَ عَ شَ كَسَرّ بَرَ مَكْرّ."},{"book":"لُكِ","chapter":"21","verse":"21","text":"نَ تّمُي، مِشِ نَشٍيٍ نَ يُدَيَ، عٍ شَ عٍ فِ فٍيَيٍ قَرِ. نَشٍيٍ نَ دَرِ سَلَمُ تَا كُي، عٍ شَ كٍلِ نَا. نَشٍيٍ قَن نَ دَاشَيٍ، عٍ نَشَ سٌ تَا كُي،"},{"book":"لُكِ","chapter":"21","verse":"22","text":"بَرِ مَ نَ لْشْييٍ قِندِ مَ فبٍحْشْ وَشَتِ نَن نَ، عَلَكٌ نَشَن سّبّشِ كِتَابُي كُي عَ بِرِن شَ كَمَلِ."},{"book":"لُكِ","chapter":"21","verse":"23","text":"نَ وَشَتِ قِندِ مَ فبَلٌي نَن نَ قُرُفِنّيٍ نُن دِنفّيٍ بّ! بَرِ مَ تْورّ فبٌمَ نّ بْشِ مَ، عَلَ شَ شْنّ مَكّنّنمَ يِ حَمَ شِلِ مَ."},{"book":"لُكِ","chapter":"21","verse":"24","text":"ندٍيٍ قَشَمَ نّ سَنتِدّفّمَ رَ، ندٍيٍ شَنِنمَ نّ، عٍ سَ قِندِ كٌنيِيٍ رَ حَمَنّ بِرِن كُي. سِ فبّتّيٍ قَمَ نّ دَرِ سَلَمُ مَبٌرٌندٍ، هَن عٍ شَ وَشَتِ كَمَلِمَ تّمُي نَشّ.»"},{"book":"لُكِ","chapter":"21","verse":"25","text":"«نَ تّمُي، تْنشُمَيٍ مِنِمَ نّ سٌفٍ، كِكٍ، نُن تُنبُييٍ مَ. سِ بِرِن فَاشُمَ نّ، عٍ كْنتْقِلِ بَا وُندُ شُي نُن عَ مْرْنيِيٍ شَ قٍ رَ."},{"book":"لُكِ","chapter":"21","verse":"26","text":"مِشِيٍ نَ عَ كٌلٌن قٍ نَشَن قَمَ رَبَدٍ بْشِ مَ، عٍ بِرَ مَ نّ فَاشُي سَابُي رَ، بَرِ مَ كٌورٍ قَمَ نّ عِمَشَدٍ."},{"book":"لُكِ","chapter":"21","verse":"27","text":"نَ تّمُي، عَدَ مَ شَ دِ تٌمَ نّ قَ رَ نُشُي كُي، سّنبّ نُن نْرّ رَ."},{"book":"لُكِ","chapter":"21","verse":"28","text":"نَ قٍيٍ نَ رَبَ قْلْ، وٌ تِ، وٌ وٌ شُن نَكٍلِ، بَرِ مَ وٌ شَ كِسِ بَرَ مَكْرّ.»"},{"book":"لُكِ","chapter":"21","verse":"29","text":"عِسَ نَشَ تَالِ وْيّنيِ مَسٍن عٍ بّ، «وٌ شْرّ بِلِ مَتٌ، عَ تَن نُن وُرِ بِلِ بِرِن."},{"book":"لُكِ","chapter":"21","verse":"30","text":"وٌ نَ عَ تٌ، عٍ بَرَ عٍ بُرّشّ نّينّ رَ مِنِ، وٌ عَ كٌلٌنمَ حّمّ تّمُي حَن بَرَ مَكْرّ."},{"book":"لُكِ","chapter":"21","verse":"31","text":"عَدَ مَ شَ دِ قَقٍ قَن نَ نَ كِ نّ. وٌ نَ يِ قٍ بِرِن تٌ رَبَ رَ، وٌ شَ عَ كٌلٌن عَ عَلَ شَ مَنفّيَ نِينِ بَرَ مَكْرّ."},{"book":"لُكِ","chapter":"21","verse":"32","text":"ﭑ شَ نْندِ قَلَ وٌ بّ، تٌ مِشِيٍ مُ دَنفِمَ قٌ نَ قٍ بِرِن نَبَ."},{"book":"لُكِ","chapter":"21","verse":"33","text":"كٌورٍ نُن بْشِ دَنفِمَ نّ، كْنْ ﭑ مَ مَسٍنيِ تَن مُ دَنفِمَ عَبَدَن، عَ مُ كَنَمَ مُكُ.»"},{"book":"لُكِ","chapter":"21","verse":"34","text":"«كْنْ وٌ مّينِ وٌ يّتّ مَ! وٌ نَشَ يَنقَ شُرُتَرٍحَ نُن سِيسِقٍ مَ، وٌ مَن نَشَ يَنقَ يِ دُنِحّءِفِرِ شَ كْنتْقِلِ مَ، عَلَكٌ نَ لْشْي نَشَ قَ وٌ تّرّننَ،"},{"book":"لُكِ","chapter":"21","verse":"35","text":"عَلْ فَنتَنيِ شْنِ سُشُمَ كِ نَشّ. بَرِ مَ نَ لْشْي تَن قَمَ دُنِحَ مِشِ بِرِن لِدٍ."},{"book":"لُكِ","chapter":"21","verse":"36","text":"وٌ نَشَ يَنقَ! وٌ شَ عَلَ مَشَندِ نّ تّمُي بِرِن عَلَكٌ وٌ شَ سّنبّ سْتْ، وٌ شَ نْ رَتَنفَدٍ قٍ بِرِن مَ نَشٍيٍ قَمَ عَ لِدٍ، وٌ مَن شَ نْ تِدٍ عَدَ مَ شَ دِ يَ عِ.»"},{"book":"لُكِ","chapter":"21","verse":"37","text":"عِسَ نُ مِشِيٍ كَوَندِ مَ هْرْ مْبَنشِ كُي يَنيِ رَ، عَ نُ سَ كْي رَدَنفِ عٌلِوِ فٍيَ قَرِ."},{"book":"لُكِ","chapter":"21","verse":"38","text":"حَمَ بِرِن نُ كُرُنمَ سِفَقٍ رَ عَ شْن مَ، عٍ شَ سَ عَ شُي رَ مّ هْرْ مْبَنشِ كُي."}]}