{"data":[{"book":"Luqaassa","chapter":"22","verse":"1","text":"Hessa wode paaziga geetettiza ukeethara bonchiza baaley mati uttides."},{"book":"Luqaassa","chapter":"22","verse":"2","text":"Qeeseta halaqqattinne Xaafeti hankko dere asa babbiza gish Yesussa dhaysana oge koyida."},{"book":"Luqaassa","chapter":"22","verse":"3","text":"Yesussa kaalliza tammanne nam77antappe asqqoroto biitta asa Yihuda geetettizaysan xalla7ey gelidees."},{"book":"Luqaassa","chapter":"22","verse":"4","text":"Yihudaykka qeeseta halaqqatakkonne maqddase alafistakko biiddi istas Yesussa wosit aathi immanakkonne istara haasa7ettidees."},{"book":"Luqaassa","chapter":"22","verse":"5","text":"Istika hessani ufa7ettidi miishshe immana mala izara giigida."},{"book":"Luqaassa","chapter":"22","verse":"6-7","text":"Yihudaykka ista qofa dossidees, Yesussa istas assi beyontta aathi immanas giiga wode naagishn faaziga dorssa shukkiza ukeethara bonchiza baale gallas gakkides."},{"book":"Luqaassa","chapter":"22","verse":"8","text":"Yesussaykka bena kaallizayta faaziga ka7o maanas biiddi nuus giigissite giidi Phexirosane Yanisa kiittidees."},{"book":"Luqaassa","chapter":"22","verse":"9","text":"Istika nu awan giigissana mala koyay gida."},{"book":"Luqaassa","chapter":"22","verse":"10","text":"Izikka zaaridi inte gede Yerusalemenne katama gelishin haatha oto tookkida assi intena demmna, intekka izi biiddi geliza keeth gakanas iza kaalite."},{"book":"Luqaassa","chapter":"22","verse":"11","text":"Keethadezas astamaarey tana kaallizaytara faaziga ka7o maanas imatha keethi awan dizee? gees gite."},{"book":"Luqaassa","chapter":"22","verse":"12","text":"Izikka imathas giigettida aaho so bessana izi bessiza son giigissite gides."},{"book":"Luqaassa","chapter":"22","verse":"13","text":"Istika biiddi Yesussay gida mala keeththa demmida faaziga heen giigissida."},{"book":"Luqaassa","chapter":"22","verse":"14-15","text":"Wodey gakida mala Yesussay hawaristara quma maaddan uttidi ta waaye beyanappe kasettada hayssa faaziga intenara issife maanas keeththa amotadis gides."},{"book":"Luqaassa","chapter":"22","verse":"16","text":"Ta intes tumu gays Xoossa kawotethan hayssa birshethi polistana gakanas hayssa faaziga nam77antho intenara miikke."},{"book":"Luqaassa","chapter":"22","verse":"17","text":"Woyneppe oothettida ushsha xu7ara ekkidine Xoossa galati simmidi heyite wurikka izappe uyite giidi istas immidees."},{"book":"Luqaassa","chapter":"22","verse":"18","text":"Ta intes tumu gays hayssappe guye Xoossa kawotethi yaana gakanas nam77antho ha woyne ushshafe uyikke gides."},{"book":"Luqaassa","chapter":"22","verse":"19","text":"Ukeetha ekkidi Xoossa galattides. Izappe istas menthi immidi haysi inte gish imistana ta asho leemuso gidiza gish hayssa wurso wode tana qoppanas oothite gides."},{"book":"Luqaassa","chapter":"22","verse":"20","text":"Izathokka ka7oppe guye ushsha xu7a denthidi haysi ushshay inte gish ta suthan wodhdhana oorath caaqqo woga gides."},{"book":"Luqaassa","chapter":"22","verse":"21","text":"Gido attin tana aathi immana ura kushey ta kushera issife maaddan dees."},{"book":"Luqaassa","chapter":"22","verse":"22","text":"Asa nay kasettidi iza gish wuri uttida mala izi baana gido attin iza aathi immiza uras ayye."},{"book":"Luqaassa","chapter":"22","verse":"23","text":"Istika hessa oothannay oonee? giidi ba garsan issay issa oycherethida."},{"book":"Luqaassa","chapter":"22","verse":"24","text":"Qassekka ooni oonappe aadhdhizakkonne gidi ba garsan issay issara palamettida."},{"book":"Luqaassa","chapter":"22","verse":"25","text":"Yesussaykka ista dere haariza kawoti ba dere asa wolqara haaretesinne istikka lo7o kawota geettetidi xeygettetees."},{"book":"Luqaassa","chapter":"22","verse":"26","text":"Inte gidikko hessaththo hanoppite intefe gita gidida uray woykko ta ooppeka aadhdhays giza uray wursofe qeeri na mala haarizaddey haarettizade mala hano."},{"book":"Luqaassa","chapter":"22","verse":"27","text":"Quma eqqidi muzizaddefene uttidi mizaddefe ooni aadhdhizzee? Uttidi mizaadde gidennee? Tani qasse inte garsan issi ashkkara mala days."},{"book":"Luqaassa","chapter":"22","verse":"28","text":"inteni gidikko tappe shaaketonta ta wayishin ta matan eqqidayta."},{"book":"Luqaassa","chapter":"22","verse":"29","text":"Ta aaway tana kawothidaysa mala tanikka ta kawotethan intena kawothana."},{"book":"Luqaassa","chapter":"22","verse":"30","text":"Hessika ta kawotethan ta maaddafe inte maana malane uyana mala qassekka ta kawotetha algan uttidi tammanne nam77u Isra7ele nayta bolla firdanassa."},{"book":"Luqaassa","chapter":"22","verse":"31","text":"Qassekka Yesussay Simona xeeygidi Simona xalla7ey intena gistte mala suraggaanas woossidees gides."},{"book":"Luqaassa","chapter":"22","verse":"32","text":"Gido attin tani neppe amanoy dhayontta mala ne gish Xoossa woossadissi nekka simmida wode ne ishata minnithetha."},{"book":"Luqaassa","chapter":"22","verse":"33","text":"Simonaykka zaaridi Godo ta nenara woyne wodhanasinne hayqqanas giiga uttadis gides."},{"book":"Luqaassa","chapter":"22","verse":"34","text":"Yesussaykka zaaridi Phixirosa hach kuttoy issi to wassa naas ta iza erikke gaada heezu to ne tana kaddana gides."},{"book":"Luqaassa","chapter":"22","verse":"35","text":"Qassekka Yesussay ista ta intena kase caammayne korojoynne qaraxite bayndda kititida wode intes aazzee pacidee? giidi oychchidees. Istika aykkoykka pacibeyna gida."},{"book":"Luqaassa","chapter":"22","verse":"36","text":"Izikka zaaridi ha7i gidikko korojokka qaraxiteykka diza uray oykko githa mashshay baynddaddey ba mayo bayziddi shammo gides."},{"book":"Luqaassa","chapter":"22","verse":"37","text":"Ta intes tuma gays makal7atara izi issife paydettides geetetti kase xaafetida qaalay ta bolla polistana besses, ta gish xaafettiddaysas poloy tumappe gakides gides."},{"book":"Luqaassa","chapter":"22","verse":"38","text":"Iza kaallizayti qasse Godo hekko nam77u githa mashshati hayssan deetes gida. Izikka iza gish haasa7ay gidana."},{"book":"Luqaassa","chapter":"22","verse":"39","text":"Kase izas dose gidida mala pude Dabrezayite giza zuma bolla kezi biddes. Iza kaallizaytikka iza kaalli bida."},{"book":"Luqaassa","chapter":"22","verse":"40","text":"Hee gakida mala inte paacen gelonta mala woossite gides."},{"book":"Luqaassa","chapter":"22","verse":"41","text":"Yesussay bena kaallizaytappe assi shuchch halidi gathanaso mala haakkibiidi gulbati woossides."},{"book":"Luqaassa","chapter":"22","verse":"42","text":"Aabo ne shene gidikko hano metiyo tappe digga gido attin ne sheney hanoppe attin ta sheney hanoppo giidi wossidees."},{"book":"Luqaassa","chapter":"22","verse":"43","text":"Saloppe kiitanchay qonccidi Yesussa minnithethidees."},{"book":"Luqaassa","chapter":"22","verse":"44","text":"Izikka keehi xugetidi woossishin iza asatethafe caway sutha mala gukkides."},{"book":"Luqaassa","chapter":"22","verse":"45","text":"Woossappe dendidi iza kaallizaytakko biddes. Istika izas michchetidi qoppishin dhiskkoy efidashe Yesussay istakko yiidi,"},{"book":"Luqaassa","chapter":"22","verse":"46","text":"ays dhiskketi? inte paacen gelonta mala ha7i denddidi woossite gides."},{"book":"Luqaassa","chapter":"22","verse":"47","text":"Izi buro haasa7ani dishin Yesussa kaallizaytappe issay Yihuda geetettizays benara daro asa kaalethi ekki yiidi Yesussa yeranas izakko shiiqqidees."},{"book":"Luqaassa","chapter":"22","verse":"48","text":"Gido attin Yesussay iza Yihuda tana asa na yeron aatha imaaz gides."},{"book":"Luqaassa","chapter":"22","verse":"49","text":"Yesussa yuuyi aadhdhi diza asay hanoza lo7ethi xeellidi Godo haytanta mashara buthinnoo? gida."},{"book":"Luqaassa","chapter":"22","verse":"50","text":"Istafe issay qeeseta alafe ashkkara oshachcha haythe mashara qanxxides."},{"book":"Luqaassa","chapter":"22","verse":"51","text":"Yesussay ista inte ha7i taas aggitte gidi ashkkara haytha bochchiddi pathides."},{"book":"Luqaassa","chapter":"22","verse":"52","text":"Qassekka iza oykkana yida qeeseta halaqqata maqddase alafettanne cimata “pangga oykiza asa mala githa masha ne durqqa ekkidi yidetii?"},{"book":"Luqaassa","chapter":"22","verse":"53","text":"Gallas gallas ta intenara maqddasen dishin ta bolla kushe wothibeykkista, haysi dhumay kawottida inte wode” gides."},{"book":"Luqaassa","chapter":"22","verse":"54","text":"Hessafe guye Yesussa oykki ekkida qeeseta halaqqa gaath gelida, Phexirosaykka Yesussa hahora kaallidees."},{"book":"Luqaassa","chapter":"22","verse":"55","text":"Asay qeeseta halaqqa gaathan tama eethidi ho7ishe issi bolla uttidashe Phexirosaykka istara issife uttidees."},{"book":"Luqaassa","chapter":"22","verse":"56","text":"Issi garadeya Phexirosay tama ho7izaytara uttidaysa beyadane tishsh ootha xeellada haysi addezzikka Yesussara diza asa gadus."},{"book":"Luqaassa","chapter":"22","verse":"57","text":"Phexirosaykka hanne maccashaye ta iza erikke giidi kadidees."},{"book":"Luqaassa","chapter":"22","verse":"58","text":"Guuthu gam7ishin hara issi uray iza beyidi nekka izara dizaytappe issa gidikii gides. Phexirosaykka hayso tani istara diikke gides."},{"book":"Luqaassa","chapter":"22","verse":"59","text":"Issi sate mala gam7ishin hara uray qassekka Galila asa gidiza gish sidhey bayndda haysi izara dees gides."},{"book":"Luqaassa","chapter":"22","verse":"60","text":"Phexirosayka qasse hayso ne gizadde ta erikke gides. Hinno gi kesonta dishin kuttoy u7udees."},{"book":"Luqaassa","chapter":"22","verse":"61","text":"Godayka Phixirosakko yishe xeellin Phexirosay hach kuttoy u7anas ne tana heezu to kadana giidi Goday kase yooto qaalay iza wozinan karp gides."},{"book":"Luqaassa","chapter":"22","verse":"62","text":"Phexirosaykka kare kezidi hiqumidi yekides."},{"book":"Luqaassa","chapter":"22","verse":"63","text":"Yesussa qachidi naagiza asatikka iza bolla qidhdhi qidhdhi ka7ishe shocerethida."},{"book":"Luqaassa","chapter":"22","verse":"64","text":"Iza ayfe goozidi ane ne nabe gidikkii nena shociday oonakoonee? Ane era gidi oychchida."},{"book":"Luqaassa","chapter":"22","verse":"65","text":"Hara daro cashsha qaalara kawishida."},{"book":"Luqaassa","chapter":"22","verse":"66","text":"Gadey wonttin dere cimati qeeseta halaqqattinne Muse woga tamaarsizayti duullata shiiqidi Yesussa duullatakko shiishida."},{"book":"Luqaassa","chapter":"22","verse":"67","text":"Istika Yesussa ne kirstossaa? Ane nuus yoota gida. Yesussaykka ta intes yoottiddakkokka tana amanekketta gides."},{"book":"Luqaassa","chapter":"22","verse":"68","text":"Ta intena oychchidakko taas zarekkista."},{"book":"Luqaassa","chapter":"22","verse":"69","text":"Gido attin ha7ippe oykkidi asa nay wolqama Xoossa oshachchan uttana gides."},{"book":"Luqaassa","chapter":"22","verse":"70","text":"He wode wurikka histini ne Xoossa naa? gidi oychchida. Izikka ta Xoossa na gididaysa intekka geista gides."},{"book":"Luqaassa","chapter":"22","verse":"71","text":"Istika hekko izi ba duunara markkatishn nu haythara siyidos hayssafe hara markka aazas koshize gida."}]}