{"data":[{"book":"Sang'hano","chapter":"13","verse":"1","text":"Mna iwanhu wamtogole Yesu ako Antiokia, kukala na watula ndagu wa Mulungu na wafundiza, Balinaba na Sauli na Simeoni yakemigwe Mtitu na Lukio yalawile Kilene, Manaeni yakulile hamoja na Mndewa Helode."},{"book":"Sang'hano","chapter":"13","verse":"2","text":"Viwakalile womgwaa ukulu Mndewa na kufunga kuja, Loho Yang'alile kawalongela, “Mbagulileni Balinaba na Sauli wasang'hane sang'hano iniwakemele.”"},{"book":"Sang'hano","chapter":"13","verse":"3","text":"Wafunga kuja na kumpula Mulungu, wawekila makono wawatuma wachole."},{"book":"Sang'hano","chapter":"13","verse":"4","text":"Balinaba na Sauli viwatumigwe na Loho Yang'alile wachola kudibuga da Seleukia, kulawa ako wakwela meli mbaka kisiwa cha Kupulo."},{"book":"Sang'hano","chapter":"13","verse":"5","text":"Viwavikile kudibuga da Salami wawapetela wanhu mbuli ya Mulungu mna izing'anda za kumpula Mulungu za Wayahudi. Yohana Maluko kakala yowataza kusang'hana."},{"book":"Sang'hano","chapter":"13","verse":"6","text":"Wanga mna ikisiwa mbaka wavika Pafo, ako wamting'hana muhawi imoja Muyahudi yakemigwe Baliyesu, yaitendile mtula ndagu wa Mulungu."},{"book":"Sang'hano","chapter":"13","verse":"7","text":"Munhu ayo kakala mbwiga wa mkulu wa kisiwa acho, yakemigwe Seligio Paulo, yakalile munhu mbala. Mkulu wa kisiwa kija kawakema Balinaba na Sauli kalonda kuhulika mbuli ya Mulungu."},{"book":"Sang'hano","chapter":"13","verse":"8","text":"Lakini wakala wogomesigwa na Elima yakalile muhawi, dino ijo fambulo jake kwa Kigiliki, yakalile yogeza kumtenda mkulu wa kisiwa sekeyatogole kumtamanila Kilisito."},{"book":"Sang'hano","chapter":"13","verse":"9","text":"Abaho Sauli, vivija yakemigwe Paulo, kuno kamema Loho Yang'alile, kamulola bunhuu ayo imuhawi,"},{"book":"Sang'hano","chapter":"13","verse":"10","text":"kalonga, “Gweye mwana wa Mwenembago! Gweye kuvihila vinhu vose vinogile. Gweye kumema magesa gose gehile, na siku zose kogeza kuugalusa ukweli wa Mndewa kamba uvizi!"},{"book":"Sang'hano","chapter":"13","verse":"11","text":"Udahi wa Mndewa wokutagusa sambi baha, na gweye kokuwa msuwameso honda uwone mulenge wa imisi kwa kipindi kidodo.”"},{"book":"Sang'hano","chapter":"13","verse":"12","text":"Mkulu ayo wa ikisiwa viyonile kija kilawilile, katogola, kwavija kakanganya ng'hani mafundizo gayahulike kwa sama ya Mndewa."},{"book":"Sang'hano","chapter":"13","verse":"13","text":"Paulo na wayage wakwela meli kulawa Pafo mbaka Peliga, buga dikalile Pamfulia, baho Yohana Maluko kawaleka ako kabwela Yelusalemu."},{"book":"Sang'hano","chapter":"13","verse":"14","text":"Wagendelela na mwanza kulawa Peliga mbaka wavika kudibuga da Antiokia Pisidia. Mwiisiku ya Kubwihila wengila mng'anda ya kumpula Mulungu ya Wayahudi, wakala hasi."},{"book":"Sang'hano","chapter":"13","verse":"15","text":"Viwamambukize kusoma Malagizo ga Musa na maandiko ga watula ndagu wa Mulungu, wakulu wa ng'anda ya kumpula Mulungu ya Wayahudi wawagalila usenga, walonga, “Ndugu zetu, mwahawa na usenga wa kugangamiza towapula mulonge na wanhu.”"},{"book":"Sang'hano","chapter":"13","verse":"16","text":"Paulo kenuka, kawenulila makono, kalonga,"},{"book":"Sang'hano","chapter":"13","verse":"17","text":"Mulungu wa wanhu wa Izilaeli kawasagula wahenga zetu na kawatenda isi ng'hulu viwakalile mwiisi ya Misili. Mulungu kawalava mwiisi ya Misili kwa udahi mkulu,"},{"book":"Sang'hano","chapter":"13","verse":"18","text":"kwa miyaka malongo mane ako kuluwala kafunga umoyo mbuli ya sang'hano zao."},{"book":"Sang'hano","chapter":"13","verse":"19","text":"Kazibananga isi saba mwiisi ya Kanaani na kawatenda wanhu zake wawe wenekae."},{"book":"Sang'hano","chapter":"13","verse":"20","text":"Gano gose gatendeka kwa miyaka magana mane na malongo matano."},{"book":"Sang'hano","chapter":"13","verse":"21","text":"Baho wanhu walonda wawe na mndewa, Mulungu kawagwaa Sauli mwanage Kishi wa kabila da Benjamini, yawe mndewa wao kwa miyaka malongo mane."},{"book":"Sang'hano","chapter":"13","verse":"22","text":"Viyamsegeze Sauli, Mulungu kamtenda Daudi yawe mndewa wao. Vino vivo viyalongile Mulungu mbuli yake, ‘Nimona Daudi mwanage Yese ayo munhu younogeza moyo wangu, munhu yonda yatende gose gonilonda yatende.’"},{"book":"Sang'hano","chapter":"13","verse":"23","text":"Mulukolo lwa Daudi mumo yalawile Yesu, Mulungu kamtenda yawe Mkombola wa wanhu wa Izilaeli kamba viyalongile."},{"book":"Sang'hano","chapter":"13","verse":"24","text":"Yesu yang'hali hana songa sang'hano yake, Yohana kawapetela wanhu wose wa Izilaeli waleke nzambi zao na wabatizigwe."},{"book":"Sang'hano","chapter":"13","verse":"25","text":"Yohana viyakalile behi na kuimambukiza sang'hano yake, kawauza wanhu, ‘Vino mweye mogesa niye iyo Mkombola? Niye sili ayo yumumbetela. Heyo kokwiza kukisogo changu, niye sifaya hata kudohola vilatu vake.’"},{"book":"Sang'hano","chapter":"13","verse":"26","text":"“Ndugu zangu Waizilaeli, lukolo lwa Abulahamu, na wanhu wose hamuli Wayahudi muli hano mumgwaa ukulu Mulungu, usenga uno wa kukomboligwa ugaligwa kumwetu!"},{"book":"Sang'hano","chapter":"13","verse":"27","text":"Kwavija wanhu wakalile Yelusalemu na wakulu zao hawajuwile Yesu iyo Mkombola, vivija hawazijuwile mbuli za watula ndagu wa Mulungu zisomigwe kila siku ya Kubwihila. Avo watenda mbuli zilongigwe na watula ndagu wa Mulungu zilawilile kwa kumtagusa Yesu yafe."},{"book":"Sang'hano","chapter":"13","verse":"28","text":"Hamoja hawapatile kilamuso cha kumkomela, wampula Pilato yamtaguse kufa."},{"book":"Sang'hano","chapter":"13","verse":"29","text":"Viwamambukize kutenda kila kinhu kilongigwe na Maandiko Gang'alile mbuli yake, wamuhumulusa mumsalaba wamwika mdipanga."},{"book":"Sang'hano","chapter":"13","verse":"30","text":"Lakini Mulungu kamzilibula kulawa kwa wafile."},{"book":"Sang'hano","chapter":"13","verse":"31","text":"Kwa siku nyingi kawalawilila wanhu waja yakalile yokwanga nao kulawa Galilaya mbaka Yelusalemu. Wanhu awo sambi wowalongela wanhu."},{"book":"Sang'hano","chapter":"13","verse":"32","text":"Tweye twiza kuwapetela Mbuli Inogile, mbuli iyalongile Mulungu kwa wahenga zetu kamba koitenda,"},{"book":"Sang'hano","chapter":"13","verse":"33","text":"sambi katutendela, tweye lukolo lwake, kwa kumzilibula Yesu. Kamba viyandikigwe mna ikitabu cha Zabuli ya kabili,"},{"book":"Sang'hano","chapter":"13","verse":"34","text":"Vino vivo viyalongile Mulungu mbuli ya kumzilibula kulawa kwa wafile, sekeyole mdipanga."},{"book":"Sang'hano","chapter":"13","verse":"35","text":"Hanhu hayagwe mna ikitabu cha Zabuli holonga,"},{"book":"Sang'hano","chapter":"13","verse":"36","text":"Mbuli ino hailawilile kwa Daudi, kwavija Daudi kasang'hana gayalondile Mulungu, abaho kafa, kazikigwa hamoja na wahenga zake, na lukuli lwake luola mdipanga."},{"book":"Sang'hano","chapter":"13","verse":"37","text":"Lakini haikalile vivo kwa ayo Mulungu yaamzilibule kulawa kwa wafile."},{"book":"Sang'hano","chapter":"13","verse":"38","text":"Ndugu zangu Waizilaeli, tolonda mujuwe, usenga wa nzambi kugeligwa kumgongo wopetigwa kumwenu."},{"book":"Sang'hano","chapter":"13","verse":"39","text":"Munhu yoyose yomtogola Yesu kolekesigwa, lakini mbuli ino haidahike mna Gamalagizo ga Musa."},{"book":"Sang'hano","chapter":"13","verse":"40","text":"Avo, muiteganye, sekegawalawilile gaja galongigwe na watula ndagu wa Mulungu."},{"book":"Sang'hano","chapter":"13","verse":"41","text":"‘Tegelezeni mweye muli wafyosi! Kanganyeni mufe!"},{"book":"Sang'hano","chapter":"13","verse":"42","text":"Paulo na Balinaba viwakalile wolawa mng'anda ya kumpula Mulungu, wanhu wawagoneka wabwele mna Isiku iyagwe ya Kubwihila, wawapetele goya mbuli izo."},{"book":"Sang'hano","chapter":"13","verse":"43","text":"Wanhu viwasegele mumting'hano Wayahudi wengi na wanhu haweli Wayahudi waitogole dini ya Kiyahudi wawakweleleza Paulo na Balinaba. Watumigwa wawagangamiza wagendelele kukala mna ing'hekewa ya Mulungu."},{"book":"Sang'hano","chapter":"13","verse":"44","text":"Siku iyagwe ya Kubwihila kila munhu kudibuga keza kutegeleza mbuli ya Mndewa."},{"book":"Sang'hano","chapter":"13","verse":"45","text":"Wayahudi viwaluwone lunhu lwa wanhu, wona migongo, wakilema kiyalongile Paulo na wamuliga."},{"book":"Sang'hano","chapter":"13","verse":"46","text":"Lakini Paulo na Balinaba wagangamala kulonga, “Mbuli ya Mulungu ilondeka tanhu ipetigwe kumwenu. Lakini kwavija muilema na muiyona wenyego hamufaya kuupata ugima wa mazuwa gose, tweye towaleka tochola kwa wanhu haweli wayahudi."},{"book":"Sang'hano","chapter":"13","verse":"47","text":"Kwavija dino ijo lagizo diyatugwee Mndewa,"},{"book":"Sang'hano","chapter":"13","verse":"48","text":"Wanhu haweli Wayahudi viwahulike avo, wadeng'helela na walonga usenga wa Mndewa unoga, na wanhu wose wasaguligwe kuupata ugima wa mazuwa gose wamtogola Yesu."},{"book":"Sang'hano","chapter":"13","verse":"49","text":"Mbuli ya Mndewa ibwililika kila hanhu mwiisi ayo."},{"book":"Sang'hano","chapter":"13","verse":"50","text":"Lakini wakulu wa Wayahudi wawading'hula watwanzi haweli Wayahudi wakalile wotegelezigwa na womgwaa ukulu Mulungu na wambigalo wakalile na vinhu vingi kudibuga dija. Wasonga kuwadununza Paulo na Balinaba na kuwawinga mwiisi yao."},{"book":"Sang'hano","chapter":"13","verse":"51","text":"Watumigwa wakung'husa nhimbwisi za mmagulu gao kulagusa walemigwa, abaho wachola Ikonia."},{"book":"Sang'hano","chapter":"13","verse":"52","text":"Wanahina wa Yesu ako Antiokia wadeng'helela na wamema Loho Yang'alile."}]}