{"data":[{"book":"Ntandiliko","chapter":"48","verse":"1","text":"Bahi bada ya mambo anelo Yusufu nkupilikana kuva atatake ànauula. Yusufu nkuvatwala vana vake vavili, yani Manase na Efulaimu, nkulanganavo kwa atatake."},{"book":"Ntandiliko","chapter":"48","verse":"2","text":"Yakobo papilikene kuva Yusufu mwanawe àniida unannola, nkulikamya kutakatuka, nkuikala nchinanda."},{"book":"Ntandiliko","chapter":"48","verse":"3","text":"Yakobo nkunnyaulila Yusufu kuchidoni, “Nnungu Avêle Na Dimongo Dyammalele48:3 Apano pàlembwije “El-Shadai.” Mana la El-Shadai lola chitabu cha Ntandiliko 17:1. áninguhumila pannavele akula ku Luzu, nchilambo cha ku Kanaani, nkungubaliki."},{"book":"Ntandiliko","chapter":"48","verse":"4","text":"Nkunguhaulila kuchidoni, ‘Nìmbekutenda ùùve na vanu vohe nnukolo lwako na kuyenjejeka. Nìmbekutenda wako kuva nnyakala wa ding'olo ding'ulu dya vanu. Na chilambo achino nìmbeveng'a vanu va nnukolo lwako vyaka na vyaka."},{"book":"Ntandiliko","chapter":"48","verse":"5","text":"Na vana vako vavili vuvapete apano pa Misili kabla nikànambikamola vàmbevalangiwa kuva vangu. Efulaimu na Manase vàmbekuva vana vangu malinga chavele Lubeni na Simeoni."},{"book":"Ntandiliko","chapter":"48","verse":"6","text":"Henga vana umbevapâta lukoto anevo njo vambekûva vako umwene, henga mapala lavo làmbehalokana na Efulaimu nawi Manase."},{"book":"Ntandiliko","chapter":"48","verse":"7","text":"Ngwàmwile kutenda uchocho ing'anya ya àlalá lananhumidile anyoko, Laheli. Panichiuya kuhaloka ku Padani, Laheli ánihila nchilambo cha ku Kanaani, patunavele pepi kuhwika ku Efulata, yani ku Beselehemu nkungulekela uchiva. Bahi nangu nkunsika upala, nnyenje indila ihwêna ku Efulata.’ ”"},{"book":"Ntandiliko","chapter":"48","verse":"8","text":"Isilaeli, yani Yakobo pavawene vana vanga Yusufu, nkummuja Yusufu kuchidoni, “Ava vana vannani?”"},{"book":"Ntandiliko","chapter":"48","verse":"9","text":"Yusufu nkunnyang'ula kuchidoni, “Ava ni vana vangu vangujalidîle Nnungu kuvapata nguvèlè akuno ku Misili.” Isilaeli nkuchidoni, “Chonde ngùyuwa uvahengeleje pepi uchinga ngupate kuvabaliki.”"},{"book":"Ntandiliko","chapter":"48","verse":"10","text":"Na meho langa Isilaeli lakáchilola saana ing'anya ya kukongopala. Bahi Yusufu nkuvahengeleja vana vake pepi na atatake, Isilaeli nkuvabusu na kuvakumbatila."},{"book":"Ntandiliko","chapter":"48","verse":"11","text":"Anepo Isilaeli nkunnyaulila Yusufu kuchidoni, “Nangu nikáchilolela ukwona kumeho kwako kavila, henga Nnungu àningujalila kuvona na vana vako!”"},{"book":"Ntandiliko","chapter":"48","verse":"12","text":"Bahi Yusufu nkuvausa vana vake mmalundi la atatake, nkuhunama mpaka pahi."},{"book":"Ntandiliko","chapter":"48","verse":"13","text":"Yusufu nkuvakamula avala vana vake vavili. Efulaimu ánkamwile kwa nkono wake wa kunkono nkunnodya mpata wa kunchinda wa nkono wa atatake, na Manase ánkamwile kwa nkono wake wa kunchinda nkunnodya mpata wa kunkono wa nkono wa atatake, nkuvahengeleja kwa anakulwao."},{"book":"Ntandiliko","chapter":"48","verse":"14","text":"Henga Isilaeli nkulatindanya makono lake, nkono wake wa kunkono nkuuvika mmuti wanga Efulaimu, ikànava ávele n'joko, na nkono wake wa kunchinda nkuuvika mmuti wanga Manase, anavele ntandi kuvelekwa."},{"book":"Ntandiliko","chapter":"48","verse":"15","text":"Bahi Isilaeli nkum'baliki Yusufu wachidoni,"},{"book":"Ntandiliko","chapter":"48","verse":"16","text":"N'jumbe48:16 Apano kwa Chieblaniya vàlembile “malaika,” na lilove lyene lìmwamba Nnungu mwene. Na lilove malaika lìvele na mana la n'jumbe.  ayula angupohîje mmambo mabaya lammalele,"},{"book":"Ntandiliko","chapter":"48","verse":"17","text":"Yusufu pawene kuva atatake àuvikile nkono wake wa kunkono mmuti wanga Efulaimu, nanga panakatapaliwije. Bahi nang'e nkuukamula nkono wa atatake uchinga auuse mmuti mwa Efulaimu na kuuvika mmuti mwanga Manase."},{"book":"Ntandiliko","chapter":"48","verse":"18","text":"Yusufu nkunnyaulila atatake kuchidoni, “Akee uchocho atata! Ayuno njo ntandi kuvelekwa. Uvike nkono wako wa kunkono mmuti mwake.”"},{"book":"Ntandiliko","chapter":"48","verse":"19","text":"Henga atatake nkuhita wachidoni, “Ǹnimala mwanangu, ǹnimala. Manase àmbekuva nkulu, na vanu va nnukolo lwake vàmbekuva chilambo chikulungwa. Pamo na anelo, nnung'une àmbekuva nkulu kumpunda nang'e, na vanu va nnukolo lwake vàmbekuva vilambo vyohe.”"},{"book":"Ntandiliko","chapter":"48","verse":"20","text":"Bahi liduva anelyo Yakobo nkuvabaliki wachidoni,"},{"book":"Ntandiliko","chapter":"48","verse":"21","text":"Bahi Isilaeli nkunnyaulila Yusufu kuchidoni, “Nangu ngùvele pepi kuhwa, henga Nnungu achiave pamo na mwenu na achiammuihange nchilambo cha anakuluvenu."},{"book":"Ntandiliko","chapter":"48","verse":"22","text":"Pamo na anelo, eneo fulani lya kumachinga linivapakanywele Vaamoli kwa upanga na upinde wangu, nìkwing'ile wako, na akee akuluvako.”"}]}