{"data":[{"book":"2 Yohane","chapter":"1","verse":"1","text":"Ndine mkulu wampingo, kulembera:"},{"book":"2 Yohane","chapter":"1","verse":"2","text":"Timakukondani chifukwa cha choonadi chimene chimakhala mwa ife ndipo chidzakhala mwa ife mpaka muyaya."},{"book":"2 Yohane","chapter":"1","verse":"3","text":"Chisomo, chifundo ndi mtendere zochokera kwa Mulungu Atate ndi kwa Yesu Khristu, Mwana wa Atate, zikhale ndi ife mʼchoonadi ndi mʼchikondi."},{"book":"2 Yohane","chapter":"1","verse":"4","text":"Ndinakondwera kwambiri nditapeza ana anu ena akuyenda mʼchoonadi, monga Atate anatilamulira."},{"book":"2 Yohane","chapter":"1","verse":"5","text":"Ndipo tsopano, amayi wokondedwa, sindikukulemberani lamulo latsopano koma lomwe lija takhala nalo kuyambira pachiyambi. Ine ndikukupemphani kuti tidzikondana wina ndi mnzake."},{"book":"2 Yohane","chapter":"1","verse":"6","text":"Ndipo chikondi ndiye kuyenda momvera malamulo ake. Lamulo lake ndi lakuti mukhale moyo wachikondi monga munamva kuyambira pachiyambi."},{"book":"2 Yohane","chapter":"1","verse":"7","text":"Ndikunena zimenezi chifukwa anthu ambiri onyenga, amene savomereza kuti Yesu Khristu anabwera monga munthu, akuyenda mʼdziko lapansi. Munthu aliyense otere ndi wonyenga ndiponso wokana Khristu."},{"book":"2 Yohane","chapter":"1","verse":"8","text":"Chenjerani kuti mungataye chimene mwagwirira ntchito, koma chitani khama kuti mukalandire mphotho yanu yonse."},{"book":"2 Yohane","chapter":"1","verse":"9","text":"Aliyense amene sasunga chiphunzitso cha Khristu, alibe Mulungu. Koma amene amasunga chiphunzitsochi, ameneyo alinso ndi Atate ndi Mwana."},{"book":"2 Yohane","chapter":"1","verse":"10","text":"Ngati wina aliyense abwera kwa inu osaphunzitsa zimenezi, musamulandire mʼnyumba mwanu kapena kumupatsa moni."},{"book":"2 Yohane","chapter":"1","verse":"11","text":"Aliyense wolandira munthu wotere ndiye kuti akuvomerezana nazo ntchito zake zoyipa."},{"book":"2 Yohane","chapter":"1","verse":"12","text":"Ndili nazo zambiri zoti ndikulembereni, koma sindikufuna kuzilemba mʼkalata. Mʼmalo mwake, ndikuyembekeza kufika kwanuko kuti tidzakambirane nanu pamaso ndi pamaso, potero chimwemwe chathu chidzakhala chathunthu."},{"book":"2 Yohane","chapter":"1","verse":"13","text":"Ana a mlongo wanu wosankhidwa ndi Mulungu akupereka moni."}]}