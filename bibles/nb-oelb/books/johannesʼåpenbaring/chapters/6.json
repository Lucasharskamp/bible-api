{"data":[{"book":"Johannesʼ åpenbaring","chapter":"6","verse":"1","text":"Mens jeg så på, brøt Lammet det første seglet. Med en stemme som lignet på torden sa en av de fire skikkelsene: ”Kom!”"},{"book":"Johannesʼ åpenbaring","chapter":"6","verse":"2","text":"Da fikk jeg se at det sto en hvit hest foran meg. Rytteren som satt på den, hadde en pil og bue. De satte en seierskrans på hodet hans. Som en seierherre red han ut over jorden for å vinne seier på nytt."},{"book":"Johannesʼ åpenbaring","chapter":"6","verse":"3","text":"Da Lammet brøt det andre seglet, hørte jeg neste skikkelse si: ”Kom!”"},{"book":"Johannesʼ åpenbaring","chapter":"6","verse":"4","text":"Da kom det fram en ildrød hest. Rytteren på hesten fikk makt til å forstyrre freden på jorden, slik at folkene ville drepe hverandre, og han ble utstyrt med et langt sverd."},{"book":"Johannesʼ åpenbaring","chapter":"6","verse":"5","text":"Da Lammet brøt det tredje seglet, hørte jeg den tredje av de fire skikkelsene si: ”Kom!” Jeg fikk se en svart hest. Rytteren på hesten holdt en vekt i hånden."},{"book":"Johannesʼ åpenbaring","chapter":"6","verse":"6","text":"Jeg hørte noe som lød som en stemme blant de fire skikkelsene si: ”Ett kilo hvete for en hel daglønn. Tre kilo korn for samme lønn. Men oljen og vinen må du ikke skade.”"},{"book":"Johannesʼ åpenbaring","chapter":"6","verse":"7","text":"Da Lammet brøt det fjerde seglet, hørte jeg den fjerde skikkelsen si: ”Kom!”"},{"book":"Johannesʼ åpenbaring","chapter":"6","verse":"8","text":"Nå fikk jeg se en blek gul hest. Rytteren på hesten het Døden. Etter den fulgte en representant fra de dødes verden. De fikk makt over en fjerdedel av jorden, slik at de kunne drepe folkene i krig, med sultekatastrofe, sykdommer og ville dyr."},{"book":"Johannesʼ åpenbaring","chapter":"6","verse":"9","text":"Da Lammet brøt det femte seglet, fikk jeg se alteret i templet6:9 Templet i Jerusalem.. Under alteret så jeg sjelene til alle dem som var drept fordi de hadde spredd Guds budskap om Jesus."},{"book":"Johannesʼ åpenbaring","chapter":"6","verse":"10","text":"De ropte med kraftig stemme: ”Herre, du som er hellig og sann, hvor lenge vil det dra ut før du dømmer folkene på jorden og straffer fordi de drepte oss?”"},{"book":"Johannesʼ åpenbaring","chapter":"6","verse":"11","text":"Da fikk hver enkelt på seg hvite klær. De ble bedt om å være i ro enda en kort stund til antallet av Jesu tjenere, deres troende søsken, var fullt av dem som måtte dø for sin tro."},{"book":"Johannesʼ åpenbaring","chapter":"6","verse":"12","text":"Videre så jeg Lammet bryte det sjette seglet. Da kom det et stor jordskjelv. Solen ble svart som en sørgedrakt, hele månen ble rød som blod."},{"book":"Johannesʼ åpenbaring","chapter":"6","verse":"13","text":"Stjernene på himmelen falt til jorden som umoden frukt når fikentreet blir rystet av kraftige stormkast."},{"book":"Johannesʼ åpenbaring","chapter":"6","verse":"14","text":"Ja, himmelen forsvant for mine øyne, som om den ble rullet sammen som en skriftrull. Alle fjell og øyer ble flyttet fra sine steder."},{"book":"Johannesʼ åpenbaring","chapter":"6","verse":"15","text":"Makthaverne på jorden, ledere, høye militærsjefer, de rike og mektige, ja, alle folk, både slaver og frie gjemte seg i grotter og mellom fjellknauser."},{"book":"Johannesʼ åpenbaring","chapter":"6","verse":"16","text":"De ropte til fjellene og steinene: ”Fall over oss. Gjem oss for sinnet til ham som sitter på tronen og Lammet."},{"book":"Johannesʼ åpenbaring","chapter":"6","verse":"17","text":"For nå har den fryktelige dagen kommet da Gud og Lammet vil dømme alle. Hvem kan da overleve?”"}]}