{"data":[{"book":"2 ImiLando","chapter":"10","verse":"1","text":"URehobhowami waya eShekhemu ngoba bonke abako-Israyeli babeye khona ukuze bamethese ubukhosi."},{"book":"2 ImiLando","chapter":"10","verse":"2","text":"Kwathi uJerobhowamu indodana kaNebhathi ekuzwa lokhu (wayeseGibhithe lapho abuya evela khona ngoba wayebalekele inkosi uSolomoni.)"},{"book":"2 ImiLando","chapter":"10","verse":"3","text":"Abako-Israyeli basebethumela ilizwi bembiza uJerobhowamu, kwathi-ke yena kanye labo bonke abako-Israyeli baya kuRehobhowami bafika bathi:"},{"book":"2 ImiLando","chapter":"10","verse":"4","text":"“Uyihlo wasithwalisa umthwalo onzima, kodwa wena khathesi ake uphungule ubunzima asethesa bona, wethule lemithwalo yethu enzima abesithwalise yona, yikho sizakukhonza.”"},{"book":"2 ImiLando","chapter":"10","verse":"5","text":"URehobhowami wabaphendula wathi: “Libobuya ngemva kwensuku ezintathu.” Ngakho abantu basuka bahamba."},{"book":"2 ImiLando","chapter":"10","verse":"6","text":"INkosi uRehobhowami yasicebisana labadala ababeloyise uSolomoni esaphila, yathi: “Lingicebisa ukuthi ngibanike mpendulo bani lababantu?”"},{"book":"2 ImiLando","chapter":"10","verse":"7","text":"Baphendula bathi, “Ungaba lomusa kulababantu, ubathokozise, ukhulumisane labo kuhle, bazahlala bezinceku zakho.”"},{"book":"2 ImiLando","chapter":"10","verse":"8","text":"Kodwa uRehobhowami kazange akwamukele ukucebisa kwabadala wakhetha ukudinga ulwazi kwabayintanga yakhe ababekhule bonke njalo kuyibo abasebezinceku zakhe."},{"book":"2 ImiLando","chapter":"10","verse":"9","text":"Wababuza wathi, “Seluleko bani elilaso? Singabaphendula sithini lababantu abathi kimi, ‘Ake uphungule ubunzima esabetheswa nguyihlo’?”"},{"book":"2 ImiLando","chapter":"10","verse":"10","text":"Amajaha ayeyintanga yakhe amphendula athi, “Batshele lababantu abathi kuwe, ‘Uyihlo wasethesa ubunzima, akusiphungulele lobubunzima’ uthi kubo, ‘Ucikilicane wami uqatha kulokhalo lukababa."},{"book":"2 ImiLando","chapter":"10","verse":"11","text":"Ubaba walethesa ubunzima, mina ngizabungezelela. Ubaba walitshaya ngezaswebhu, mina ngizalilumisa ngenkume.’ ”"},{"book":"2 ImiLando","chapter":"10","verse":"12","text":"UJerobhowamu labo bonke abantu babuyela kuRehobhowami ngosuku lwesithathu njengokutsho kwakhe ukuthi, “Phendukani lize kimi ngemva kwensuku ezintathu.”"},{"book":"2 ImiLando","chapter":"10","verse":"13","text":"Lakanye inkosi yaphendula abantu ngolaka, yalahla iseluleko sabadala,"},{"book":"2 ImiLando","chapter":"10","verse":"14","text":"yalandela iseluleko samajaha yathi, “Ubaba walethwesa ubunzima, mina ngizakwengezelela kubo. Walitshaya ngezaswebhu, mina ngizalilumisa ngezinkume.”"},{"book":"2 ImiLando","chapter":"10","verse":"15","text":"Ngakho inkosi kayibalalelanga abantu, ngoba lokhu kwenziwa nguNkulunkulu, ukuze kugcwaliseke ilizwi likaThixo ayelikhulume ngo-Ahija waseShilo kuJerobhowamu indodana kaNebhathi."},{"book":"2 ImiLando","chapter":"10","verse":"16","text":"Kwathi bonke abako-Israyeli bebona ukuthi inkosi iyala ukubalalela bayiphendula bathi:"},{"book":"2 ImiLando","chapter":"10","verse":"17","text":"Kodwa uRehobhowami waqhubeka ebabusa abako-Israyeli ababehlala emizini yakoJuda."},{"book":"2 ImiLando","chapter":"10","verse":"18","text":"Inkosi uRehobhowami yasithuma u-Adoniramu owayengumphathi wezibhalwa, kodwa abako-Israyeli bamkhanda ngamatshe wafa. Kodwa inkosi uRehobhowami yaphanga yakhwela enqoleni yayo yokulwa, yabalekela eJerusalema."},{"book":"2 ImiLando","chapter":"10","verse":"19","text":"Kusukela ngalesosikhathi abako-Israyeli bayihlamukela indlu kaDavida kuze kube lamuhla."}]}