{"data":[{"book":"ଜୋହନ","chapter":"1","verse":"1","text":"ଆଗ୍‌ଡ଼ି ବାକ୍ୟ ମାର୍‌ଆତ୍‌, ବାକ୍ୟ ମାପୁରୁୱାଲେ ମାର୍‌ଆତ୍‌, ଆୟା ବାକ୍ୟ ମାପୁରୁ ମାର୍‌ଆତ୍‌ ।"},{"book":"ଜୋହନ","chapter":"1","verse":"2","text":"ବାକ୍ୟ ଆଗ୍‌ଡ଼ି ମାପୁରୁୱାଲେ ମାର୍‌ଆତ୍‌ ।"},{"book":"ଜୋହନ","chapter":"1","verse":"3","text":"ୱାନି ମାଣାନ୍‌ ମାପୁରୁ ୱିଜୁ ତିଆର୍‌ କିତାତ୍‍; ମାରି ଆମାୱିଜୁ ତିଆର୍‌ ଆତାମାନାତ୍‌, ଆୟା ଲୋଇରାନ୍‌ ଉଣ୍ତ୍ରେବା ୱାନିଙ୍ଗ୍‌ ଡ଼ିସ୍‌ତିଙ୍ଗ୍‌ ତିଆର୍‌ ଆଏତ୍‍ ।"},{"book":"ଜୋହନ","chapter":"1","verse":"4","text":"ୱାନିମାନୁ ଜିବନ୍‌ ମାର୍‌ଆତ୍‌ ମାରି ଆୟା ଜିବନ୍‌ ଲୋକା ଜାୟ୍‌ ।"},{"book":"ଜୋହନ","chapter":"1","verse":"5","text":"ଆୟା ଜାୟ୍‌ ସିକାଟିଦୁ ଜାୟ୍‍ଆଜି ୱାଜିନାତ୍‍, ମାରି ସିକାଟି ଆକା ମାନାଏଜିନାତ୍‍ ।"},{"book":"ଜୋହନ","chapter":"1","verse":"6","text":"ମାପୁରୁ ୱାନି କାବୁର୍‌ ସିନିୱାନିଙ୍ଗ୍‍ ପୋକ୍‌ତାନ୍‌; ୱାନି ଦର୍‌ ଜୋହନ ।"},{"book":"ଜୋହନ","chapter":"1","verse":"7","text":"ୱାନ୍‌ ଏଣ୍ତେସ୍‌ ଜାୟ୍‌ ବିସୟ୍‌ତାନ୍‌ ସାକି ସିନାନ୍‍, ମାରି ଆକା ୱେନ୍‌ଞ୍ଜି ୱିଜେରେ ବିସ୍‌ବାସ୍‌ କିନାର୍‌, ଆୟାଉଣ୍ତିଙ୍ଗ୍‌ ୱାନ୍‌ ୱାତାନ୍‌ ।"},{"book":"ଜୋହନ","chapter":"1","verse":"8","text":"ଜୋହନ ନିଜେ ଆୟା ଜାୟ୍‌ ସିଲେତାନ୍‌, ମାତର୍‌ ଜାୟ୍‌ ବିସୟ୍‌ତାନ୍‌ ସାକି ସିଦେଙ୍ଗ୍‍ ଇଜି ୱାତାନ୍‌ ।"},{"book":"ଜୋହନ","chapter":"1","verse":"9","text":"ଏମେ ସତ୍‌ ଜାୟ୍‌ ଦୁନିଆଦି ୱାଜି ୱିଜୁ ଲୋକାଙ୍ଗ୍‌ ଜାୟ୍‌ ସିନାତ୍‌, ଆକାଦେ ସତ୍‌ତି ଜାୟ୍‌ ।"},{"book":"ଜୋହନ","chapter":"1","verse":"10","text":"ବାକ୍ୟ ଦୁନିଆଦୁ ମାର୍‌ଆତ୍‌ ମାରି ଦୁନିଆ ୱାନି ମାଣାନ୍‌ ତିଆର୍‌ ଆତାତ୍‌, ଆରିଙ୍ଗ୍‍ବା ଦୁନିଆ ୱାନିଙ୍ଗ୍‌ ସିନିସ୍‍ କିଏତାତ୍‍ ।"},{"book":"ଜୋହନ","chapter":"1","verse":"11","text":"ୱାନ୍‌ ନିଜେଦି ରାଜିଦୁ ୱାତାନ୍‌, ଆରିଙ୍ଗ୍‍ବା ୱାନି ନିଜେଦି ଲୋକୁ ୱାନିଙ୍ଗ୍‌ ମାନାଏତାର୍‍ ।"},{"book":"ଜୋହନ","chapter":"1","verse":"12","text":"ମାତର୍‌ ଏସୋ ଲୋକୁ ୱାନିଙ୍ଗ୍‌ ମାନାତାର୍‍, ଅର୍ତାତ୍‍ ଏମେକାର୍‌ ୱାନି ଦର୍‌ତାନ୍‌ ବିସ୍‌ବାସ୍‌ କିତାର୍‍, ଆୟା ୱିଜେରିଙ୍ଗ୍‌ ୱାନ୍‌ ମାପୁରୁଦି କଡ଼ର୍‌ ଆଦେଙ୍ଗ୍‌ ଅଦିକାର୍‌ ସିତାନ୍‌;"},{"book":"ଜୋହନ","chapter":"1","verse":"13","text":"ୱାର୍‌ ମାପୁରୁଦି ମାରିସିର୍‌ ନିଜେଦି ବଦାଦାନ୍ କି, ମେନ୍ଦଲ୍‌ତି ନେତେର୍‌ତାନ୍ କି ଲୋକା ବଦାଦାନ୍ ଜନମ୍‌ ଆଏର୍‌, ମାତର୍‌ ମାପୁରୁ ନିଜେ ୱାରି ବୁବା ।"},{"book":"ଜୋହନ","chapter":"1","verse":"14","text":"ମାରି, ଆୟା ବାକ୍ୟ ନର୍‍ ମେନ୍ଧଲ୍‍ ଆସ୍‌ସି ମା ୱାଲେ ଜିତାନ୍‍ । ୱାନ୍‌ ଦୟା ନି ସତ୍‍ତୁ ପୁରା ଆଜିମାର୍ହାନ୍‍ । ମାରି ମାପୁରୁଦି ଅରେନ୍‍ନେ ମାରିସିୱାଜା ୱାନ୍‌ ଏମେ କାବାଆନି ମହିମାକି ପୋଇତାମାର୍‍ହାନ୍‍, ଆକା ମାପ୍‌ ସୁଡ଼ୁତାପ୍‌ ।"},{"book":"ଜୋହନ","chapter":"1","verse":"15","text":"ଜୋହନ ୱାନି ବିସୟ୍‌ତାନ୍‌ ସାକି ସିଜି ନାଣ୍ତ ଆଉଲି ଆଜି ଇର୍‌ଆନ୍‌, “ଏନ୍‌ ନା ୱେନ୍‌କା ୱାଜିନାନ୍‍, ୱାନ୍‌ ନାଙ୍ଗିଁ ପେରିକାନ୍‌, ଇରିଙ୍ଗ୍‌ ୱାନ୍‌ ନା ଜନମ୍‌ ଆନି ଆଗ୍‌ଡ଼ି ମାର୍‌ଆନ୍‌, ଏମେୱାନି ବିସୟ୍‌ତାନ୍‌ ନାନ୍ ଇକା ଇର୍ହାମାର୍ହା, ୱାନ୍‌ ଇକାନ୍‌ ।”"},{"book":"ଜୋହନ","chapter":"1","verse":"16","text":"ଆଦେଙ୍ଗ୍‌ ୱାନି ଦୟାଦି ପୁରାଦାନ୍‌ ମାଡ୍‌ ୱିଜେରେ ଆସିର୍ବାଦ୍‌ ପୋଇତିମାନିକା, ହୁଁ, ଆସିର୍ବାଦ୍‌ ମୁସ୍‌କୁ ଆସିର୍ବାଦ୍‌ ପୋଇତିମାନିକା ।"},{"book":"ଜୋହନ","chapter":"1","verse":"17","text":"ଇରିଙ୍ଗ୍‌ ନିୟମ୍‌ ମାପୁରୁ ମୋସା ମାଣାନ୍‌ ସିତାନ୍‌, ମାତର୍‌ ଦୟା ନି ସତ୍‌ ଜିସୁ କ୍ରିସ୍ତ ମାଣାନ୍‌ ୱାତାତ୍‍ ।"},{"book":"ଜୋହନ","chapter":"1","verse":"18","text":"ଏନ୍‌ ଏସାଙ୍ଗ୍‍ ମାପୁରୁଙ୍ଗ୍‍ଁ ସୁଡ଼ୁଏନ୍‌, ବୁବାସି ଗାତୁଦୁ ମାନି ଅରେନ୍‍ନେ ୱାନି ଲାଡ୍‌ ମାରିସି, ୱାନିଙ୍ଗ୍‌ ନେସିସ୍‍ କିତାମାନାନ୍‍ ।"},{"book":"ଜୋହନ","chapter":"1","verse":"19","text":"ଜିରୁସାଲାମ୍‍ତି ଜିହୁଦି ପେରିକାର୍‌ ଏସ ଲୋକ୍‌ ଦାର୍ମୁଜାଜକରିଙ୍ଗ୍‍ ମାରି ଲେବିୟରିଙ୍ଗ୍‍ ଜୋହନତି ଲାକ୍‌ତୁ, “ନିନ୍‌ ଏନ୍‌ ?” ଇଜି ୱେନ୍‍ବାଦେଙ୍ଗ୍‍ ପୋକ୍‌ତାର୍‌,"},{"book":"ଜୋହନ","chapter":"1","verse":"20","text":"ୱାନ୍‌ ମାନାଏଜି ସତ୍‌ତାନ୍‌ ୱେର୍‌ତାନ୍‌, “ନାନ୍ କ୍ରିସ୍ତ ଆଏ ।”"},{"book":"ଜୋହନ","chapter":"1","verse":"21","text":"ଆବେଟ୍‌ ୱାର୍‌ ଜୋହନ୍‍ତିଙ୍ଗ୍‍ ୱେନ୍‍ବାତାର୍‌, ଆରିଙ୍ଗ୍‌, “ନିନ୍‌ ଇନିକା ଏଲିୟ୍‌ ?”"},{"book":"ଜୋହନ","chapter":"1","verse":"22","text":"ଆବେଟ୍‌ ୱାର୍‌ ୱାନିଙ୍ଗ୍‌ ଇର୍ହାର୍‌, “ମାଙ୍ଗିଁ ପୋକ୍‍ତିମାନି ୱାରିଙ୍ଗ୍‌ ଏଣ୍ତେସ୍‌ ଇନ୍‌ଡ୍ରେଙ୍ଗ୍‌ ଆଟ୍‍ନାପ୍‍, ଆୟାଉଣ୍ତିଙ୍ଗ୍‌ ନିନ୍‌ ଏନ୍‌ ? ନିନ୍‌ ନିଜେଦି ବିସୟ୍‌ତାନ୍‌ ଇନିକା ଇଜିନି ?”"},{"book":"ଜୋହନ","chapter":"1","verse":"23","text":"ଜିସାୟ ବାବବାଦି ଏଣ୍ତେସ୍‌ ୱେର୍‍ତାମାର୍‍ଆନ୍‍, ଆୟାୱାଜା ଜୋହନ ଇର୍ହାନ୍‌ ।"},{"book":"ଜୋହନ","chapter":"1","verse":"24","text":"ମାରି, ପାରୁସିର୍‌ ପୋକ୍‍ତିମାନି କାବୁର୍‌ ଅନିକାର୍‍ ୱାନିଙ୍ଗ୍‌ ୱେନ୍‌ବାତାର୍‌,"},{"book":"ଜୋହନ","chapter":"1","verse":"25","text":"“ନିନ୍‌ ଜଦି କ୍ରିସ୍ତ ମାରି ଏଲିୟ୍‌ ମାରି ଆୟା ବାବବାଦି ଆଇ, ଆରିଙ୍ଗ୍‌ ଏନ୍ଦା ଡୁବନ୍‌ ସିଜିନି ?”"},{"book":"ଜୋହନ","chapter":"1","verse":"26","text":"ଜୋହନ ୱାରିଙ୍ଗ୍‌ ଇର୍‌ଆନ୍‌, “ନାନ୍ ଏର୍‌ତୁ ଡୁବନ୍‌ ସିଜିନା; ଆମାୱାନିଙ୍ଗ୍‌ ମିର୍‌ ନେସ୍‌ଇଦେର୍‌, ୱାନ୍‌ ମିବାନ୍‍ ମାନାନ୍‌;"},{"book":"ଜୋହନ","chapter":"1","verse":"27","text":"ୱାନ୍‌ ନା ୱେନ୍‌କା ୱାଜିନାନ୍‍, ୱାନି ଜୁତେଙ୍ଗ୍‌ତି ଗାଟି କୁତ୍‌ତେଙ୍ଗ୍‌ ବା ନାନ୍ ଜଗ୍‌ ସିଲେ ।”"},{"book":"ଜୋହନ","chapter":"1","verse":"28","text":"ଜର୍ଦନ ଗାଡାଦି ଆୟାପାଡ଼ିରି ଆମା ବେତନିଆଦୁ ଜୋହନ ଡୁବନ୍‌ ସିଜିମାର୍‍ଆନ୍‍, ଆୟା ବାଡିଦୁ ଇୟାୱିଜୁ ଗଟାତାତ୍‌ ।"},{"book":"ଜୋହନ","chapter":"1","verse":"29","text":"ମାର୍‌ନାଣ୍ଡିଙ୍ଗ୍‌ ଜୋହନ ଜିସୁଙ୍ଗୁଁ ୱାନି ଲାକ୍‌ତୁ ୱାନିକା ସୁଡ଼ୁଜି ଇର୍‌ଆନ୍‌, ଇକା ସୁଡ଼ୁଦୁ, ମାପୁରୁଦି ମେଣ୍ତାପିଲା, ଏନ୍‌ ଦୁନିଆଦି ପାପ୍‌ ପିଣ୍ତ୍‍ନା ଅନାନ୍‍ ।"},{"book":"ଜୋହନ","chapter":"1","verse":"30","text":"ନା ୱେନ୍‌କା ଏନ୍‌ ୱାଜିନାନ୍‍, ୱାନ୍‌ ନାମାଣାନ୍‍ ପେରିକାନ୍‌, ଇରିଙ୍ଗ୍‌ ୱାନ୍‌ ନା ଜନମ୍‌ ଆଗ୍‍ଡ଼ି ମାର୍‍ଆନ୍‍, ଆମାୱାନି ବିସୟ୍‌ତାନ୍‌ ନାନ୍ ଇକା ଇର୍‌ଆମାର୍ହା, ୱାନ୍‌ ଆକାନ୍‍ ।"},{"book":"ଜୋହନ","chapter":"1","verse":"31","text":"ନାନ୍ ବା ୱାନିଙ୍ଗ୍‌ ସିନିସ୍‍ କିଏ ମାର୍ହା, ମାତର୍‌ ୱାନ୍‌ ଏଣ୍ତେସ୍‌ ଇସ୍ରାଏଲ୍‌ ଲୋକାମାନୁ ନେସାଇ ଆନାନ୍‌, ଆୟାଉଣ୍ତିଙ୍ଗ୍‌ ନାନ୍ ଏର୍‌ତୁ ଡୁବନ୍‌ ସିଦେଙ୍ଗ୍‍ ୱାତାମାନା ।"},{"book":"ଜୋହନ","chapter":"1","verse":"32","text":"ମାରି ଜୋହନ ସାକି ସିଜି ଇର୍ହାନ୍‌, “ନାନ୍ ପବିତ୍ର ଆତ୍ମା ପାର୍‍ୱାଦି ୱାଜା ବାଦଡ଼୍‍ତାନ୍‍ ରେତାଜି ୱାଦ୍‌ ୱାନି ମୁସ୍‌କୁ ବାସ୍‍ନିକା ସୁଡ଼ୁତା ।"},{"book":"ଜୋହନ","chapter":"1","verse":"33","text":"ନାନ୍ ବା ୱାନିଙ୍ଗ୍‌ ସିନିସ୍‍ କିଏ ମାର୍ହା, ମାତର୍‌ ଏନ୍‌ ନାଙ୍ଗିଁ ଏର୍‌ତୁ ଡୁବନ୍‌ ସିଦେଙ୍ଗ୍‍ ପୋକ୍‌ତାନ୍‌, ୱାନ୍‌ ନାଙ୍ଗିଁ ଇର୍‌ଆନ୍‌, ଆମାୱାନି ମୁସ୍‌କୁ ଆତ୍ମା ବାସ୍‍ନିକା ସୁଡ଼ୁନି, ଏନ୍‌ ପବିତ୍ରଆତ୍ମାଦୁ ଡୁବନ୍‌ ସିନାନ୍‍, ଆକାନ୍‍ ଆୟା ଲୋକୁ ।"},{"book":"ଜୋହନ","chapter":"1","verse":"34","text":"ମାରି, ନାନ୍ ଆକା ସୁଡ଼ୁତାମାନା ମାରି ୱାନ୍‌ ମାପୁରୁଦି ମାରିସି ଇଜି ସାକି ସିତାମାନା ।”"},{"book":"ଜୋହନ","chapter":"1","verse":"35","text":"ମାର୍‌ନାଣ୍ଡିଙ୍ଗ୍‌ ମାରିଡ଼େସି ଜୋହନ ନି ୱାନି ସିସୁରି ଲୋଇ ରିଏରି ୱାଲେ ନିର୍‍ଆମାର୍‍ଆର୍‍;"},{"book":"ଜୋହନ","chapter":"1","verse":"36","text":"ମାରି, ୱାନ୍‌ ଜିସୁଙ୍ଗୁଁ ଆୟା ସାରି ସିଜି ସନିକା ସୁଡ଼ୁଜି ୱାନିଙ୍ଗ୍‌ କାଣ୍‌ଗା କିଜି ଇର୍ହାନ୍‌, ଇକାନ୍‌ ସୁଡ଼ୁଦୁ, ମାପୁରୁଦି ମେଣ୍ତା ପିଲା ।"},{"book":"ଜୋହନ","chapter":"1","verse":"37","text":"ଆୟା ରିଏର୍‌ ସିସୁର୍‍ ୱାନି ମାଟା ୱେନ୍‌ଜି ଜିସୁୱାଲେ ୱାଲେ ସରଆର୍‌ ।"},{"book":"ଜୋହନ","chapter":"1","verse":"38","text":"ଜିସୁ ମାର୍‍ଜି ୱେସ୍‍ସି ୱାରିଙ୍ଗ୍‌ ୱେନ୍‌କା ୱେନ୍‌କା ୱାଜିମାନିକା ସୁଡ଼ୁଜି ୱେନ୍‌ବାତାନ୍‌, “ମିର୍‌ ଇନିକା ପୋୟ୍‍ଜିନିଦେର୍‍ ?” ୱାର୍‌ ୱାନିଙ୍ଗ୍‌ ଇର୍ହାର୍‌, “ରାବ୍‍ବି” ଅନୁବାଦ୍‍ କିତିଙ୍ଗ୍‌ ତେନି ଅର୍ତ “ଗୁରୁ,” ନିନ୍‌ ଏମେ ତେବାନି ?"},{"book":"ଜୋହନ","chapter":"1","verse":"39","text":"ଜିସୁ ୱାରିଙ୍ଗ୍‌ ଇର୍ହାନ୍‌, ରାଦୁ, ସୁଣିଦେର୍‍ । ଆବେଟ୍‌ ୱାର୍‌ ସଲ୍‌ସି ୱାନି ବାସାନିକା ସୁଡ଼ୁତାର୍‌, ମାରି ଆୟା ନାଣ୍ଡିଙ୍ଗ୍ ୱାନିୱାଲେ ତେବାତାର୍‌; ନାସ୍ତିୱାଲେ ମିଲ୍‌ମିଲିକା ସାର୍‍ଟା ୱେଡ଼ା ଆତାମାର୍‍ଆତ୍‍ ।"},{"book":"ଜୋହନ","chapter":"1","verse":"40","text":"ଏମେ ରିଏର୍‌ ଜୋହନତି ମାଟା ୱେନ୍‌ଜି ଜିସୁଦି ୱାଲେ ୱାଲେ ସର୍‍ଆମାର୍‍ଆର୍‍, ୱାରି ଲୋଇ ଅରେନ୍‍ ସିମୋନ୍‌ ପିତର୍‌ତି ତଡ଼ାନ୍‌ ଆନ୍ଦ୍ରିୟ ମାର୍‌ଆନ୍‌ ।"},{"book":"ଜୋହନ","chapter":"1","verse":"41","text":"ୱାନ୍‌ ପାର୍‌ତୁମ୍‌ ୱାନି ତଡ଼ାନ୍‌ ସିମୋନ୍‌ତିଙ୍ଗ୍‍ ପୋୟ୍‍ଜି ୱାନିଙ୍ଗ୍‌ ଇର୍‌ଆନ୍‌, ମାପ୍‌ “ମସିହଦି୧:୪୧ ମସିହଦି ଆମାତାନି ଅର୍ତ କ୍ରିସ୍ତଙ୍ଗ୍‍ ” ସୁଡ଼ୁତାମାନାପ୍‍ ।"},{"book":"ଜୋହନ","chapter":"1","verse":"42","text":"ୱାନ୍‌ ୱାନିଙ୍ଗ୍‌ ଜିସୁ ଲାକ୍‌ତୁ ତାତାନ୍‍ । ଜିସୁ ପିତର୍‌ ତରିନ୍‌ ସୁଡ଼ୁଜି ଇର୍‌ଆନ୍‌, “ନିନ୍‌ ସିମୋନ୍‌ ଜୋହନତି ମାରିସି । ନିନ୍‌ କେପା ଦର୍‌ତାନ୍‌ ୱେଙ୍ଗ୍‍ଁନି ଅନୁବାଦ କିତିଙ୍ଗ୍‌ ତେନି ଅର୍ତ କାଲୁ ।”"},{"book":"ଜୋହନ","chapter":"1","verse":"43","text":"ମାର୍‌ନାଣ୍ଡିଙ୍ଗ୍‌ ଜିସୁ ଗାଲିଲିଦୁ ସହସ ସନ୍‌ଡ଼୍ରେଙ୍ଗ୍‌ ବଦା କିତାନ୍‌, ମାରି ୱାନ୍‌ ପିଲିପ୍‌ତିଙ୍ଗ୍‌ ସୁଡ଼ୁତାନ୍‌ନୋ ୱାନିଙ୍ଗ୍‌ ଇର୍‌ଆନ୍‌, “ନା ୱାଲେ ରାଆ ।”"},{"book":"ଜୋହନ","chapter":"1","verse":"44","text":"ପିଲିପ୍‌ ବେତ୍‍ସାଇଦାଦି ଲୋକୁ ମାର୍‌ଆନ୍‌, ଆକା ଆନ୍ଦ୍ରିୟ ନି ପିତର୍‌ତି ଗାଡ଼୍‌ ମାର୍‌ଆତ୍‌ ।"},{"book":"ଜୋହନ","chapter":"1","verse":"45","text":"ପିଲିପ୍‌ ନିତନିଏଲ୍‍ତିଙ୍ଗ୍‍ ପୋୟ୍‍ଜି ୱାନିଙ୍ଗ୍‌ ଇର୍‌ଆନ୍‌, ଆମାୱାନି ବିସୟ୍‌ତାନ୍‌ ମୋସା ନିୟମ୍‌ ବଇଦୁ ରାସ୍‌ତାମାନାନ୍‌, ମାରି ବାବବାଦିର୍ ବା ରାସ୍‌ତାମାନାର୍‌, “ମାପ୍‌ ୱାନିଙ୍ଗ୍‌ ପୋୟ୍‍ତାମାନାପ୍‍; ୱାନ୍‌ ଜୋସେପ୍‌ତି ମାରିସି ନାଜରିତିୟଦି ଜିସୁ ।”"},{"book":"ଜୋହନ","chapter":"1","verse":"46","text":"ନିତନିଏଲ୍‍ ୱାନିଙ୍ଗ୍‌ ୱେନ୍‌ବାତାନ୍‌, “ନାଜରିତଦାନ୍‍ ନୋ ଇନି ନେଗି ବିସୟ୍‌ ସନା ୱାନାତ୍‌ ନୋ ?”"},{"book":"ଜୋହନ","chapter":"1","verse":"47","text":"ଜିସୁ ନିତନିଏଲ୍‍ତିଙ୍ଗ୍‍ ୱାନି ଲାକ୍‌ତୁ ୱାନିକା ସୁଡ଼ୁଜି ୱାନି ବିସୟ୍‌ତାନ୍‌ ଇର୍‌ଆନ୍‌, “ଇଦି ସୁଡ଼ୁଦୁ, ସତେନେ ଇକାନ୍‌ ଅରେନ୍‍ ଇସ୍ରାଏଲ୍‌ତି ଲୋକୁ, ୱେନିମାନୁ ଇନି ତାଗ୍‌ଇକା ସିଲେତ୍‍ ।”"},{"book":"ଜୋହନ","chapter":"1","verse":"48","text":"ନିତନିଏଲ୍‍ ୱାନିଙ୍ଗ୍‌ ୱେନ୍‌ବାତାନ୍‌, “ନାଙ୍ଗିଁ ନିନ୍‌ ଏଣ୍ତେସ୍‌ ସିନିସ୍‍କିତି ?”"},{"book":"ଜୋହନ","chapter":"1","verse":"49","text":"ନିତନିଏଲ୍‍ ୱାନିଙ୍ଗ୍‌ ଇର୍ହାନ୍‌, “ଏ ଗୁରୁ, ନିନ୍‌ ମାପୁରୁଦି ମାରିସି, ନିନ୍‌ ଇସ୍ରାଏଲ୍‌ତି ରାଜା ।”"},{"book":"ଜୋହନ","chapter":"1","verse":"50","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ନାନ୍ ନିଙ୍ଗିଁ ତଗା ମାରାନ୍‌ ଆଡ୍‍ଗି ସୁଡ଼ୁତାମାର୍‍ହା ଇଜି ଇର୍ହାଆକା ନୋ ନିନ୍‌ ବିସ୍‌ବାସ୍‌ କିଜିନି ? ନିନ୍‌ ତେନେ ମାଣାନ୍‌ ପେରି ପେରି ବିସୟ୍‌ ସୁଣି ।”"},{"book":"ଜୋହନ","chapter":"1","verse":"51","text":"ମାରି, ୱାନ୍‌ ୱାନିଙ୍ଗ୍‌ ଇର୍‌ଆନ୍‌, “ସତ୍‌ ସତ୍‌ ନାନ୍ ମିଙ୍ଗିଁ ଇଜିନା, ମିର୍‌ ମୁସ୍‌କୁପୁର୍‌ ରେଆତିକା ମାରି ମାପୁରୁଦି ଦୁତ୍‌କୁ ମନୁସ୍ୟପୁତ୍ରଦି ମୁସ୍‌କୁ ଏକ୍‍ନିକା ନି ରେତାନିକା ସୁଣିଦେର୍‍ ।”"}]}