{"data":[{"book":"Tavui Leo","chapter":"7","verse":"1","text":"Siu i Huqe mo veve lawe Noa vena, “Siserigi ngaha niko mei renetumu, tubui lo valemu mei tubui lo valei renetumu nein ehu lolo akai toavaravara huri niko hogosie tangaloi vovohoi lo nagogu dena karumu."},{"book":"Tavui Leo","chapter":"7","verse":"2","text":"Goin lei mei go vataha gangarue rau mwasara hogo gaibitu mweragi vavinegi. Me dena gangarue rain mwasara tea mweragi gategale me vavinegi gategale."},{"book":"Tavui Leo","chapter":"7","verse":"3","text":"Vage hogo gaibitu dena gineu doluegi ram olo tau lo mahava mweragi vavinegi huri vin lulu taligu lolo ureure."},{"book":"Tavui Leo","chapter":"7","verse":"4","text":"Lo tagui rani gaibitu vage nain bete na uhe lo ure huri na rani ngavulu geivesi bongi ngavulu geivesi, me nain uevuhogi na gineu mwaso lo ului tano doluegi ngere hi nau teu.”"},{"book":"Tavui Leo","chapter":"7","verse":"5","text":"Noa uvei na gineu doluegi mwerehi i Huqe u veve lawea."},{"book":"Tavui Leo","chapter":"7","verse":"6","text":"Noa higaona vudolue vaga ono lo taroi waga."},{"book":"Tavui Leo","chapter":"7","verse":"7","text":"Siu i Noa mei renetune, tubui lo valena mei tubui lo valei renetune rau ehu lolo akai toavaravara huri na waga vin lawua."},{"book":"Tavui Leo","chapter":"7","verse":"8","text":"A gangarue rau mwasara mei ngere rain mwasara tea lo nagona, gineu doluegi ram olo, mena gangarue ram toga lo tano,"},{"book":"Tavui Leo","chapter":"7","verse":"9","text":"gairue gairue rau ehu mei Noa lolo akai toavaravara, mwera mena vavine mwere hi Huqe Mauri u veve lawe Noa."},{"book":"Tavui Leo","chapter":"7","verse":"10","text":"Lo tagui rani gaibitu wai waga mo tavuigi mo luluvi na ureure."},{"book":"Tavui Leo","chapter":"7","verse":"11","text":"Noa higaona vudolue vaga ono lo vule tuegi lo rani hangavulu domwagi gaibitugi walui wai meuri lolo buloi tano ram wawanga doluegi me matai wai lo mahava ram wawanga."},{"book":"Tavui Leo","chapter":"7","verse":"12","text":"Uhe u eno lolo ureure rani ngavulu gaivesi bongi ngavulu gaivesi."},{"book":"Tavui Leo","chapter":"7","verse":"13","text":"Tavohe lo ranigi hi mosigei Noa mei horana mei netune Sem, Ham, Savet mei horara rau ehu lolo akai toavaravara."},{"book":"Tavui Leo","chapter":"7","verse":"14","text":"Me lalangai gangarue ta lolo ureure rau ehu lolo aka lalangai gangarue mwaomwaogi, lalangai gangarue turugi, lalawuagi mena wuwerigi vohogi, mena lalangai gineu doluegi ram olo rau ehu lolo akai toavaravara."},{"book":"Tavui Leo","chapter":"7","verse":"15","text":"Gineu mwaso doluegi lolo ureure gairue gairue mweragi vavinegi rau ehu mei Noa lolo akai toavaravara."},{"book":"Tavui Leo","chapter":"7","verse":"16","text":"Me lo taro ngere mweragi mena vavinegi doluegi rau ehu lolo akai toavaravara u rovo, mwere hi Huqe Mauri u veve. I Huqe Gogona mo gorogoro na matai turegi."},{"book":"Tavui Leo","chapter":"7","verse":"17","text":"Siu a waga u eno lo ureure rani ngavulu geivesi, wai u horo mo lawua mo raka na akai toavaravara taulu mo tabe na akai toavaravara mo maraga dena ului tano."},{"book":"Tavui Leo","chapter":"7","verse":"18","text":"Wai mo horo mo lawua mo lawua vohogi lo ului tano nge aka mo halehale lo ului wai."},{"book":"Tavui Leo","chapter":"7","verse":"19","text":"Me ram maraga mo lawua lo ureure ram lawua vohogi lo ure mo luluvi na vusi doluegi aulu lo vavai mahava."},{"book":"Tavui Leo","chapter":"7","verse":"20","text":"Wai mo maraga mo selega vohogi mo gagavugi na vusi buegi aulu mo dadari vine sugu hangavulu domwagi gailime."},{"book":"Tavui Leo","chapter":"7","verse":"21","text":"Gineu mwaso doluegi lo tano, gineu doluegi ram olo, gangarue turugi mena gutui tano, ngere ram toga mena tangaloi doluegi rau mate."},{"book":"Tavui Leo","chapter":"7","verse":"22","text":"Ngere doluegi mabuhire ram mabu lolo qangora me ngere lo tano mamaha rau mate."},{"book":"Tavui Leo","chapter":"7","verse":"23","text":"Siu i Huqe Mauri u vei vohogi na gineu doluegi rau toga lo ului tano bubugi tangaloi mena gangarue ngere ram toga mena gineu doluegi ram olo lo mawe rau mate den ureure. Noa mei renetune, me gangarue lolo akai toavaravara hogosie rau mwaso."},{"book":"Tavui Leo","chapter":"7","verse":"24","text":"A waga u horo rorongo goro na ureure a rani vudolue avigi ngavulu gailime."}]}