{"data":[{"book":"Ngsäea Khut","chapter":"19","verse":"1","text":"Apawluh Korintuh mlüha a ve k'um üng, Pawluh cun pe k'uma ceh hü päng üng Epheta pha law lü, axüisawe avang a jah hmuh."},{"book":"Ngsäea Khut","chapter":"19","verse":"2","text":"Ami veia, “Nami jumei law üng Ngmüimkhya Ngcim nami yahki aw?” a ti. Acunüng, amimi naw, “Ka; Ngmüimkhya Ngcim veki tia pi am ngja khawi u ngü” ami ti."},{"book":"Ngsäea Khut","chapter":"19","verse":"3","text":"Ani naw, “Ia Baptican ja nami khan?” a ti. Amimi naw, “Johana Baptican” ami ti."},{"book":"Ngsäea Khut","chapter":"19","verse":"4","text":"Pawluh naw, “Johana Baptican cun ami mkhye nglatakia phäh kyaki, ‘Johan naw Isarel khyange üng, ‘Ka hnua law khai cun nami jum vai, “Ani cun Jesuh ni” ti lü a jah mtheh."},{"book":"Ngsäea Khut","chapter":"19","verse":"5","text":"Acuna ngthu ami ngjak ja, Bawipa Jesuha ngming üng Baptican khankie."},{"book":"Ngsäea Khut","chapter":"19","verse":"6","text":"Pawluh naw, ami khana a kut mtai se, Ngmüimkhya Ngcim ami khana pha lawki; acunüng, läk akce am ngthu pyen u lü, Mhnama mawng sangkie."},{"book":"Ngsäea Khut","chapter":"19","verse":"7","text":"Ami vana kpami xaleinghngih lawki he."},{"book":"Ngsäea Khut","chapter":"19","verse":"8","text":"Pawluh cun sinakoka k'uma lut lü, khya kthum üng yet lü ngthu pyenki, Pamhnama pea mawng cun khyange jah ngcuhpüi lü jah ksingsaki."},{"book":"Ngsäea Khut","chapter":"19","verse":"9","text":"Acunsepi, avange cun ami mlung ngcang se, am jum u lü khyangea hmaia Bawipaa Mawnglam ami ksekhanak. Pawluh naw jah cehta lü, jumeikie akcea jah cehpüiki naw, amhnüp19:9: cangcim avang üng ngpüiki11:00 ngawilam üngkhyüh 4:00 mülam cäpa. tä se Turanah ima jah ngthähpüi lü jah mtheimthangki."},{"book":"Ngsäea Khut","chapter":"19","verse":"10","text":"Acukba kum nghngih jah mthei se, Asah hnea vekie naküt Judahe ja Krike naw pi Bawipa ngthu cun ngjakie."},{"book":"Ngsäea Khut","chapter":"19","verse":"11","text":"Pamhnam naw Pawluh üngkhyüh müncam phyaki jah pawhki."},{"book":"Ngsäea Khut","chapter":"19","verse":"12","text":"Acunüng, Pawluha pava ja a jih cum am khyaihki vei ami cehpüi, mnehmnange cun khyük u lü khawyaie pi ngsätkie."},{"book":"Ngsäea Khut","chapter":"19","verse":"13","text":"Khawyai ksät hükie Judah avange naw, “Pawluh naw a pyen hü khawia Jesuha ngming am ning jah ksät ve üng” ti u lü, khawyaia venaka khyangea khana, Bawipa Jesuha ngming sumeiki he."},{"book":"Ngsäea Khut","chapter":"19","verse":"14","text":"Judah khyang, ktaiyü ngvai säih mat, Sakevaha cakpa khyühe naw acukba pawh hlüki."},{"book":"Ngsäea Khut","chapter":"19","verse":"15","text":"Acuna khawyai naw ami veia, “Jesuh ka ksingki, Pawluh pi ka ksingki, nangmi hin ue ni?” ti lü a jah kthäh."},{"book":"Ngsäea Khut","chapter":"19","verse":"16","text":"Khawyaia venak naw, jah jawng law sih lü, ami van jah nängei se, acuna im üngkhyüh, lemkie kyase, ami suisak hawih hüt lü dawngkie."},{"book":"Ngsäea Khut","chapter":"19","verse":"17","text":"Epheta vekia Judahe ja Krikea veia, acuna ngthu cun ngthang hüki; acunüng, avan kyüh hü u se, Bawipa Jesuha ngming mhlünmtai lü veki."},{"book":"Ngsäea Khut","chapter":"19","verse":"18","text":"Jumeikie khawhah law hü u lü, ami bilawhe cun khyang ksunga jah phyeh lawki he."},{"book":"Ngsäea Khut","chapter":"19","verse":"19","text":"Ngjo khawhae naw pi, ami caupe jah lawpüi u lü, khyang ksunga ami jah mkhih law; acun üng, a phu täh u se, ngui thawng mhmakip phunakia ami ksing.19:19: Ngui kawin: ngui kawin cun ngnama vekiea ami hlawhei kheha kyaki (Bük Mt 20.2)"},{"book":"Ngsäea Khut","chapter":"19","verse":"20","text":"Ahikba johit am be lü, Bawipaa19:20: Hina ... Bawipa; am ani üngBawipa johita mawng. ngthu cun ngthang hü lü däm law bawk bawki."},{"book":"Ngsäea Khut","chapter":"19","verse":"21","text":"Acun käna Pawluh cun, Maketawniha ja Akaijah üng kdung hü lü, Jerusalema cit khaia ngtängki,19:21: Pawluh naw a mlunga mkhyah; am ani üngPawluh cun Ngmüimkhya naw a mkhyahsak. “Acua ka ceh käna Romah pi ka hmu khai” a ti."},{"book":"Ngsäea Khut","chapter":"19","verse":"22","text":"Khüipüiki xawi nghngih, Timoti ja Eratuh cun Maketawniha hnea jah cehsak lü, amät cun Asah hnea ve hüki."},{"book":"Ngsäea Khut","chapter":"19","verse":"23","text":"Acuna kcün üng Epheta Bawipaa Mawnglama phäh aktäa khuikhanak veki."},{"book":"Ngsäea Khut","chapter":"19","verse":"24","text":"Dematarih ngming naki, nguiksep naw Artimih mhnam nghnumicaa alup sep se, a khyange naw khawhthem khawhah yah nakie."},{"book":"Ngsäea Khut","chapter":"19","verse":"25","text":"Ani naw, ami bi tängkia nguiksepe jah ngcunpüi lü, “Ka püie aw, hina khawhthem cun hin mi bilawhnak üng lawki tia mi ksingki,"},{"book":"Ngsäea Khut","chapter":"19","verse":"26","text":"Tuha Pawluh naw, ‘Khyanga kut am pyang naküt cun mhnama am kya ve’ ti lü, hina Epheta däka am kya, Asah hne naküt üng pi khyang khawha jah ksük se, hmu u lü nami ksingki."},{"book":"Ngsäea Khut","chapter":"19","verse":"27","text":"“Acunakyase, mi bi, ngui mi yahnak ami jah hmumsit law däk vaia am ni lü mi thang pi se khai ni, hlüngtaikia Artimih mhnam nghnumicaa Temple pi hmumsit law u se, Asah hne üng khyange naküt, khawmdeka khana khyange naw ami jum khawi hin, ia am mawng law khai ni tia pi kyühei phya ve” a ti."},{"book":"Ngsäea Khut","chapter":"19","verse":"28","text":"Acuna ngthu ami ngjak üng ami mlung so law se, “Ephet mlüha ka Artimih hin hlüngtai kcangki ni” tia, ngpyangkie."},{"book":"Ngsäea Khut","chapter":"19","verse":"29","text":"Mlüh avan üng acun ngthang hüki. Kajas ja Aristakhas, Maketawnih khyang xawi Pawluh naw a jah ngkhahpüi cun jah mankie naw, pawi binak ima ami jah cehpüi."},{"book":"Ngsäea Khut","chapter":"19","verse":"30","text":"Pawluh cun khyangea maa cit khaia bü se, jumeikie naw ami mkhyawh."},{"book":"Ngsäea Khut","chapter":"19","verse":"31","text":"Acunüng, acuna hne üngka ngvaie, Pawluha püie naw, a veia khyang tüih u lü, pawi binak ima käh cit khai ami nghuinak."},{"book":"Ngsäea Khut","chapter":"19","verse":"32","text":"Ngbäm lawki he khawhah naw ami ngbäm lawa suilam pi am ksing u, acunakyase, avang ngthu mat pyen lü ngpyang u se, avang ngthu akce am ngpyangkie."},{"book":"Ngsäea Khut","chapter":"19","verse":"33","text":"Acunüng, khyang avange naw Aleksanda cun üng mta veki ni ami ti, isetiakyaküng, Judahe naw ani cun maa ami cehsak ni ami ti. Acunüng, Aleksanda naw a kut khyange veia käh khikheh khaiea säng lü, amät sungkhamei khaia ngbüki."},{"book":"Ngsäea Khut","chapter":"19","verse":"34","text":"Acunsepi, ani cun Judah khyanga kyaki ti ami ksing üng, naji nghngih hlawk atänga, “Epheta ka Artimih hin hlüngtaiki ni” tia aktäa ngpyangkie."},{"book":"Ngsäea Khut","chapter":"19","verse":"35","text":"Acunüng, mlüh kcak’yu naw khyange a jah dimsak lü, “Ephet khyange aw, Ephet mlüh cun hlüngtaikia Artimih Temple ngängki ja khankhawa khyüh lung ngcim kya lawki ni a ti."},{"book":"Ngsäea Khut","chapter":"19","verse":"36","text":"Acunakyase, u am ngtek khawh u ki. Nami dim vai, amdanga i käh nami pawh vai."},{"book":"Ngsäea Khut","chapter":"19","verse":"37","text":"Hin üng nami jah lawpüi xawi hin, Temple phyehkiea am kya ni, nami mhnam pi am ksekha na ni."},{"book":"Ngsäea Khut","chapter":"19","verse":"38","text":"Acunakyase, Dematarih ja a püi nguiksepe naw, nami ngcuh vai am vea kya üng kami ngvaie vekie, junga pi mi cit khaie ami ti."},{"book":"Ngsäea Khut","chapter":"19","verse":"39","text":"Akce mtai vai nami tak üng pi, kcang mkhyah vai mlüha veki khyange am mi ngkhyum khaie ami ti."},{"book":"Ngsäea Khut","chapter":"19","verse":"40","text":"Tungawi thawnhlawkia phäha mi kyühkyawk vai suksaknak vaia veki. Isetiakyaküng hina am kcangkia ngbämnak cun ami jah msuhei ta ihawkba pi am mi pyen thei khai ni."},{"book":"Ngsäea Khut","chapter":"19","verse":"41","text":"Acun a pyen päng ja ngbäme a jah tüih be."}]}