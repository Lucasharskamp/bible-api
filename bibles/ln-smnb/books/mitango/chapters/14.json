{"data":[{"book":"Mitango","chapter":"14","verse":"1","text":"Bato nyonso ya lisanga batombolaki mingongo na bango mpe bakomaki kolela makasi butu mobimba."},{"book":"Mitango","chapter":"14","verse":"2","text":"Bato nyonso ya Isalaele bakomaki koyimayima mpo na Moyize mpe Aron, mpe lisanga mobimba ekomaki koloba : « Ah, elingaki kozala malamu soki tomikufelaki na biso na Ejipito to na esobe !"},{"book":"Mitango","chapter":"14","verse":"3","text":"Boni, Yawe amemi biso na mokili oyo kaka mpo ete tokufa na mopanga ? Boye basi mpe bana na biso bakokoma kaka bomengo ya bitumba. Ekozala malamu te mpo na biso ete tozonga na biso na Ejipito ? »"},{"book":"Mitango","chapter":"14","verse":"4","text":"Boye bakomaki kolobana bango na bango : « Tosengeli kopona mokambi mosusu mpe kozonga na Ejipito. »"},{"book":"Mitango","chapter":"14","verse":"5","text":"Moyize mpe Aron bakweyaki elongi kino na mabele liboso ya lisanga mobimba ya bana ya Isalaele oyo basanganaki kuna."},{"book":"Mitango","chapter":"14","verse":"6","text":"Jozue, mwana mobali ya Nuni, mpe Kalebi, mwana mobali ya Yefune, oyo bazalaki na molongo ya bato oyo bakendeki kononga mokili bapasolaki bilamba na bango"},{"book":"Mitango","chapter":"14","verse":"7","text":"mpe balobaki na lisanga mobimba ya Isalaele : « Mokili oyo totambolaki kati na yango mpe tonongaki ezali malamu mingi penza."},{"book":"Mitango","chapter":"14","verse":"8","text":"Soki tozwi ngolu na miso ya Yawe, akokamba biso kino na mokili yango, mokili oyo ezali kobimisa miliki mpe mafuta ya nzoyi, mpe akopesa biso yango."},{"book":"Mitango","chapter":"14","verse":"9","text":"Kasi botombokela Yawe te mpe bobanga te bato oyo bazali na mokili yango, pamba te tokomela bango ; kobatelama na bango elongwe kati na bango. Nzokande na ngambo na biso, Yawe azali elongo na biso. Bobanga bango te. »"},{"book":"Mitango","chapter":"14","verse":"10","text":"Wana lisanga mobimba ya Isalaele ezalaki koloba ete baboma bango na mabanga, nkembo ya Yawe emonanaki na Ndako ya kapo ya Bokutani na miso ya bato nyonso ya Isalaele."},{"book":"Mitango","chapter":"14","verse":"11","text":"Yawe alobaki na Moyize :"},{"book":"Mitango","chapter":"14","verse":"12","text":"Nakokweyisa bango na nzela ya etumbu ya bokono oyo ebomaka mpo na kobebisa bango. Kasi yo, nakokomisa yo ekolo moko monene mpe ya nguya koleka bango."},{"book":"Mitango","chapter":"14","verse":"13","text":"Moyize alobaki na Yawe :"},{"book":"Mitango","chapter":"14","verse":"14","text":"Mpe bakoyebisa na bavandi ya mokili oyo makambo yango. Oh Yawe, basila koyoka wuta kala ete ozalaka elongo na bato oyo, ete Yo, oh Yawe, omimonisaki epai na bango miso na miso, ete lipata na Yo etelema likolo na bango, ete otambolaka liboso na bango kati na likonzi ya lipata, na moyi, mpe kati na likonzi ya moto, na butu."},{"book":"Mitango","chapter":"14","verse":"15","text":"Na bongo, soki obomi bato oyo nyonso na mbala moko, bikolo oyo eyokaki sango oyo mpo na Yo ekoloba :"},{"book":"Mitango","chapter":"14","verse":"16","text":"« Yawe azangaki penza makoki ya kokotisa bato oyo na mokili oyo alakaki, na nzela ya ndayi, ete akopesa bango yango, yango wana abomaki bango kati na esobe. »"},{"book":"Mitango","chapter":"14","verse":"17","text":"Sik’oyo, nabondeli Yo, tika ete makasi ya Nkolo emonisama na nguya na yango kolanda ndenge olobaki :"},{"book":"Mitango","chapter":"14","verse":"18","text":"« Nazali Yawe oyo asilikaka noki te, atonda na bolingo, alimbisaka masumu mpe botomboki ; kasi apesaka moto oyo asali mabe etumbu, apesaka bana etumbu mpo na masumu ya batata kino na molongo ya misato mpe ya minei. »"},{"book":"Mitango","chapter":"14","verse":"19","text":"Nabondeli Yo, kolanda bolingo monene na Yo, limbisa masumu ya bato oyo ndenge kaka olimbisaki bango wuta babimaki na Ejipito kino sik’oyo."},{"book":"Mitango","chapter":"14","verse":"20","text":"Yawe azongisaki :"},{"book":"Mitango","chapter":"14","verse":"21","text":"Kasi na Kombo na Ngai, mpe lokola mokili mobimba etondi na nkembo ya Yawe,"},{"book":"Mitango","chapter":"14","verse":"22","text":"moko te kati na bato oyo bamonaki nkembo na Ngai mpe bikamwa oyo nasalaki kati na Ejipito mpe na esobe kasi baboyaki kotosa Ngai mpe bamekaki Ngai mbala zomi,"},{"book":"Mitango","chapter":"14","verse":"23","text":"moko te kati na bango akomona lisusu mokili oyo nalakaki na nzela na ndayi epai ya bakoko na bango, moko te kati na ba-oyo batiolaki Ngai akomona lisusu mokili yango."},{"book":"Mitango","chapter":"14","verse":"24","text":"Kasi lokola Kalebi, mosali na Ngai, atambolisamaka na molimo mosusu mpe atamboli na bosembo na miso na Ngai, nakokotisa ye na mokili oyo asilaki kokende, mpe bakitani na ye bakokamata yango lokola libula."},{"book":"Mitango","chapter":"14","verse":"25","text":"Lokola bato ya Amaleki mpe ya Kanana bazali nanu kovanda na lubwaku, bino bokobaluka mpe bokozonga lobi na tongo na esobe, na nzela oyo ekenda na ebale monene ya Barozo."},{"book":"Mitango","chapter":"14","verse":"26","text":"Yawe alobaki na Moyize mpe Aron :"},{"book":"Mitango","chapter":"14","verse":"27","text":"— Kino penza tango nini lisanga oyo ya batomboki ekokoba kotelemela Ngai ? Solo, nayoki bileli mpe koyimayima ya bana ya Isalaele na tina na Ngai."},{"book":"Mitango","chapter":"14","verse":"28","text":"Yebisa bango : « Nalapi ndayi, » elobi Yawe, « nakosalela bino makambo nyonso oyo nayoki bino koloba."},{"book":"Mitango","chapter":"14","verse":"29","text":"Bibembe na bino ekolala na esobe oyo. Bino nyonso oyo bozali na mibu tuku mibale mpe koleka, bino oyo botangamaki na motango mpe boyimaki-yimaki mpo na Ngai,"},{"book":"Mitango","chapter":"14","verse":"30","text":"bokokota te na mokili oyo nalakaki na nzela ya ndayi, na kotombola loboko, ete nakokomisa yango mokili na bino, longola kaka Kalebi, mwana mobali ya Yefune, mpe Jozue, mwana mobali ya Nuni."},{"book":"Mitango","chapter":"14","verse":"31","text":"Kasi nakomema bana na bino oyo na tina na bango bolobaki ete bakozwa bango lokola bomengo ya bitumba, mpe nakokotisa bango na esengo kati na mokili yango oyo botiolaki."},{"book":"Mitango","chapter":"14","verse":"32","text":"Nzokande bino, bibembe na bino ekolala na esobe oyo."},{"book":"Mitango","chapter":"14","verse":"33","text":"Bana na bino bakokoma babateli bibwele awa na esobe mibu tuku minei. Lokola botamboli na bosembo te na miso na Ngai, bakomona pasi kino ebembe na bino ya suka elala na esobe."},{"book":"Mitango","chapter":"14","verse":"34","text":"Lokola bosalaki mikolo tuku minei mpo na kononga mokili, bokomona pasi mibu tuku minei mpo na masumu na bino : mobu moko mpo na mokolo moko. Na bongo bokoyeba mbano oyo ezali kati na likambo ya kotelemela Ngai."},{"book":"Mitango","chapter":"14","verse":"35","text":"Ngai Yawe nde nalobi ; mpe nakosala solo makambo oyo epai ya lisanga oyo mobimba ya batomboki oyo basanganaki mpo na kotelemela Ngai. Bakomona suka na bango kati na esobe oyo ; ezali awa nde bakokufa. »"},{"book":"Mitango","chapter":"14","verse":"36","text":"Bato oyo Moyize atindaki mpo na kononga mokili mpe, na bozongi na bango, batindikaki lisanga mobimba na koyimayima na tina na ye wana bapanzaki sango mabe na tina na mokili ;"},{"book":"Mitango","chapter":"14","verse":"37","text":"bato oyo babimisaki maloba mabe na tina na mokili yango, bazwaki etumbu mpe bakufaki liboso ya Yawe."},{"book":"Mitango","chapter":"14","verse":"38","text":"Kati na bato oyo bakendeki kononga mokili, kaka Jozue, mwana mobali ya Nuni, mpe Kalebi, mwana mobali ya Yefune, nde babikaki."},{"book":"Mitango","chapter":"14","verse":"39","text":"Tango Moyize ayebisaki makambo oyo epai ya bato nyonso ya Isalaele, balelaki makasi."},{"book":"Mitango","chapter":"14","verse":"40","text":"Na tongo-tongo ya mokolo oyo elandaki, bamataki na songe ya ngomba kati na etuka ya bangomba mpe balobaki :"},{"book":"Mitango","chapter":"14","verse":"41","text":"Kasi Moyize alobaki :"},{"book":"Mitango","chapter":"14","verse":"42","text":"Bokende te, pamba te Yawe azali elongo na bino te ; banguna na bino bakolonga bino."},{"book":"Mitango","chapter":"14","verse":"43","text":"Bato ya Amaleki mpe ya Kanana bakokutana na bino kuna. Bongo lokola bopesaki Yawe mokongo, bokokweya na mopanga mpo ete akozala elongo na bino te."},{"book":"Mitango","chapter":"14","verse":"44","text":"Na lolendo na bango, bakendeki kaka na songe ya ngomba kati na etuka ya bangomba ; kasi Moyize alongwaki te na molako, ndenge moko mpe mpo na Sanduku ya Boyokani ya Yawe."},{"book":"Mitango","chapter":"14","verse":"45","text":"Boye, bato ya Amaleki mpe ya Kanana oyo bazalaki kovanda na bangomba yango bakitelaki bango, babundisaki bango, balongaki bango mpe balandaki bango kino na Orima."}]}