{"data":[{"book":"mathiḥ","chapter":"28","verse":"1","text":"tataḥ paraṁ viśrāmavārasya śeṣe saptāhaprathamadinasya prabhote jāte magdalīnī mariyam anyamariyam ca śmaśānaṁ draṣṭumāgatā|"},{"book":"mathiḥ","chapter":"28","verse":"2","text":"tadā mahān bhūkampo'bhavat; parameśvarīyadūtaḥ svargādavaruhya śmaśānadvārāt pāṣāṇamapasāryya taduparyyupaviveśa|"},{"book":"mathiḥ","chapter":"28","verse":"3","text":"tadvadanaṁ vidyudvat tejomayaṁ vasanaṁ himaśubhrañca|"},{"book":"mathiḥ","chapter":"28","verse":"4","text":"tadānīṁ rakṣiṇastadbhayāt kampitā mṛtavad babhūvaḥ|"},{"book":"mathiḥ","chapter":"28","verse":"5","text":"sa dūto yoṣito jagāda, yūyaṁ mā bhaiṣṭa, kruśahatayīśuṁ mṛgayadhve tadahaṁ vedmi|"},{"book":"mathiḥ","chapter":"28","verse":"6","text":"so'tra nāsti, yathāvadat tathotthitavān; etat prabhoḥ śayanasthānaṁ paśyata|"},{"book":"mathiḥ","chapter":"28","verse":"7","text":"tūrṇaṁ gatvā tacchiṣyān iti vadata, sa śmaśānād udatiṣṭhat, yuṣmākamagre gālīlaṁ yāsyati yūyaṁ tatra taṁ vīkṣiṣyadhve, paśyatāhaṁ vārttāmimāṁ yuṣmānavādiṣaṁ|"},{"book":"mathiḥ","chapter":"28","verse":"8","text":"tatastā bhayāt mahānandāñca śmaśānāt tūrṇaṁ bahirbhūya tacchiṣyān vārttāṁ vaktuṁ dhāvitavatyaḥ| kintu śiṣyān vārttāṁ vaktuṁ yānti, tadā yīśu rdarśanaṁ dattvā tā jagāda,"},{"book":"mathiḥ","chapter":"28","verse":"9","text":"yuṣmākaṁ kalyāṇaṁ bhūyāt, tatastā āgatya tatpādayoḥ patitvā praṇemuḥ|"},{"book":"mathiḥ","chapter":"28","verse":"10","text":"yīśustā avādīt, mā bibhīta, yūyaṁ gatvā mama bhrātṛn gālīlaṁ yātuṁ vadata, tatra te māṁ drakṣyanti|"},{"book":"mathiḥ","chapter":"28","verse":"11","text":"striyo gacchanti, tadā rakṣiṇāṁ kecit puraṁ gatvā yadyad ghaṭitaṁ tatsarvvaṁ pradhānayājakān jñāpitavantaḥ|"},{"book":"mathiḥ","chapter":"28","verse":"12","text":"te prācīnaiḥ samaṁ saṁsadaṁ kṛtvā mantrayanto bahumudrāḥ senābhyo dattvāvadan,"},{"book":"mathiḥ","chapter":"28","verse":"13","text":"asmāsu nidriteṣu tacchiṣyā yāminyāmāgatya taṁ hṛtvānayan, iti yūyaṁ pracārayata|"},{"book":"mathiḥ","chapter":"28","verse":"14","text":"yadyetadadhipateḥ śrotragocarībhavet, tarhi taṁ bodhayitvā yuṣmānaviṣyāmaḥ|"},{"book":"mathiḥ","chapter":"28","verse":"15","text":"tataste mudrā gṛhītvā śikṣānurūpaṁ karmma cakruḥ, yihūdīyānāṁ madhye tasyādyāpi kiṁvadantī vidyate|"},{"book":"mathiḥ","chapter":"28","verse":"16","text":"ekādaśa śiṣyā yīśunirūpitāgālīlasyādriṁ gatvā"},{"book":"mathiḥ","chapter":"28","verse":"17","text":"tatra taṁ saṁvīkṣya praṇemuḥ, kintu kecit sandigdhavantaḥ|"},{"book":"mathiḥ","chapter":"28","verse":"18","text":"yīśusteṣāṁ samīpamāgatya vyāhṛtavān, svargamedinyoḥ sarvvādhipatitvabhāro mayyarpita āste|"},{"book":"mathiḥ","chapter":"28","verse":"19","text":"ato yūyaṁ prayāya sarvvadeśīyān śiṣyān kṛtvā pituḥ putrasya pavitrasyātmanaśca nāmnā tānavagāhayata; ahaṁ yuṣmān yadyadādiśaṁ tadapi pālayituṁ tānupādiśata|"},{"book":"mathiḥ","chapter":"28","verse":"20","text":"paśyata, jagadantaṁ yāvat sadāhaṁ yuṣmābhiḥ sākaṁ tiṣṭhāmi| iti|"}]}