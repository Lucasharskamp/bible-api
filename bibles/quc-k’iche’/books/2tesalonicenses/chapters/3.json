{"data":[{"book":"2 Tesalonicenses","chapter":"3","verse":"1","text":"Qachalal, kꞌisbꞌal re, chibꞌana chꞌawem pa qawiꞌ rech jeriꞌ aninaq kachikon ubꞌixik ri utzij ri Dios xuqujeꞌ nim kilik are kakꞌamawaꞌxik, jetaq ri xkꞌulmataj iwukꞌ ix."},{"book":"2 Tesalonicenses","chapter":"3","verse":"2","text":"Chibꞌana xuqujeꞌ chꞌawem rech man kujqaj ta pa kiqꞌabꞌ itzel taq winaq, jeriꞌ rumal man konojel taj kꞌo kikojobꞌal pa Jesucristo."},{"book":"2 Tesalonicenses","chapter":"3","verse":"3","text":"Ri Ajawxel kꞌut kubꞌan na ri kubꞌij, areꞌ kuya na ichuqꞌabꞌ xuqujeꞌ kixukol na cho ri Itzel."},{"book":"2 Tesalonicenses","chapter":"3","verse":"4","text":"Kuꞌl qakꞌuꞌx chirij ri Ajawxel chi ri ix kibꞌano xuqujeꞌ kibꞌan na ri qakꞌutum chiꞌwach."},{"book":"2 Tesalonicenses","chapter":"3","verse":"5","text":"Are bꞌa ri Dios chixutoꞌ rech jeriꞌ kixloqꞌanik xuqujeꞌ rech kajeqiꞌ ikꞌuꞌx jetaq ri xubꞌan ri Cristo xuchap ukꞌuꞌx churiqik ri kꞌaxal."},{"book":"2 Tesalonicenses","chapter":"3","verse":"6","text":"Qachalal, pa ri ubꞌiꞌ ri Ajawxel Jesucristo kixqataqchiꞌj rech kiqꞌat iwibꞌ che ri alaxik ri man je taj tajin kanoqꞌijik jetaq ri kubꞌij ri kꞌutuꞌn ri xqaya chiꞌwe."},{"book":"2 Tesalonicenses","chapter":"3","verse":"7","text":"Ri ix iwetaꞌm jas rajawaxik kibꞌano rech je kixnoꞌjinik jetaq ri kujnoꞌjin uj. Man xujqꞌiꞌtaj taj are xujkꞌojiꞌ iwukꞌ."},{"book":"2 Tesalonicenses","chapter":"3","verse":"8","text":"Xuqujeꞌ man xaq ta xqatij ri iwa xane xqatoj chiꞌwe. Xujchakunik rukꞌ chuqꞌabꞌ chi paqꞌij chi chaqꞌabꞌ rech jeriꞌ man xujux ta jun eqaꞌn chike jujun chiꞌwe."},{"book":"2 Tesalonicenses","chapter":"3","verse":"9","text":"Jeriꞌ xqabꞌano, man xa ta rumal mat taqal chaqe kaqakꞌam ri tobꞌanik, xane are kaqaj kaqakꞌut chiꞌwach jas ri taqalik kixnoꞌjinik."},{"book":"2 Tesalonicenses","chapter":"3","verse":"10","text":"Jeriꞌ rumal are xujkꞌojiꞌk iwukꞌ xqabꞌij chiꞌwe: Chi ri man karaj taj kachakunik, man waꞌ bꞌa."},{"book":"2 Tesalonicenses","chapter":"3","verse":"11","text":"Xqetaꞌmaj chi e kꞌo jujun chiꞌxoꞌl ri xaq e saqꞌor, man kakaj taj kechakunik xuqujeꞌ kakinim kibꞌ pa taq kꞌulmatajik ke nikꞌaj chik."},{"book":"2 Tesalonicenses","chapter":"3","verse":"12","text":"Keꞌqataqchiꞌj we winaq riꞌ xuqujeꞌ keꞌqayajo pa ri Ajawxel Jesucristo rech jeriꞌ kechakunik pa jororemal rech kakichꞌek ri kakitijo."},{"book":"2 Tesalonicenses","chapter":"3","verse":"13","text":"Ri ix kꞌut qachalal, mixqꞌiꞌtajik chubꞌanik ri utzilal."},{"book":"2 Tesalonicenses","chapter":"3","verse":"14","text":"We kꞌo jun man kunimaj ta we xqabꞌij chiꞌwe pa we wuj riꞌ, chitzujuj chikiwach konojel xuqujeꞌ makiwachiꞌlaj taj rech jeriꞌ kel ukꞌixibꞌal."},{"book":"2 Tesalonicenses","chapter":"3","verse":"15","text":"Pune jeriꞌ kubꞌano, mibꞌan ikꞌulel che, xaq xwi chiyajaꞌ jetaq ri kibꞌano che jun iwachalal."},{"book":"2 Tesalonicenses","chapter":"3","verse":"16","text":"Are ri Ajawxel rech jaꞌmaril chuya jaꞌmaril chiꞌwe pa ronojel ri kꞌaxkꞌolal. Are ri Ajawxel kakanaj kanoq iwukꞌ iwonojel."},{"book":"2 Tesalonicenses","chapter":"3","verse":"17","text":"In in Pablo kintzꞌibꞌaj bꞌik we rutzil iwach riꞌ rukꞌ ri nuqꞌabꞌ xuqujeꞌ rukꞌ ri nutzꞌibꞌ. Are waꞌ retal ronojel ri nuwuj nukojom."},{"book":"2 Tesalonicenses","chapter":"3","verse":"18","text":"Are ri utoqꞌobꞌ ri Ajawxel Jesucristo kakanaj iwukꞌ."}]}