{"data":[{"book":"lūkaḥ","chapter":"14","verse":"1","text":"anantaraṁ viśrāmavārē yīśau pradhānasya phirūśinō gr̥hē bhōktuṁ gatavati tē taṁ vīkṣitum ārēbhirē|"},{"book":"lūkaḥ","chapter":"14","verse":"2","text":"tadā jalōdarī tasya sammukhē sthitaḥ|"},{"book":"lūkaḥ","chapter":"14","verse":"3","text":"tataḥ sa vyavasthāpakān phirūśinaśca papraccha, viśrāmavārē svāsthyaṁ karttavyaṁ na vā? tatastē kimapi na pratyūcuḥ|"},{"book":"lūkaḥ","chapter":"14","verse":"4","text":"tadā sa taṁ rōgiṇaṁ svasthaṁ kr̥tvā visasarja;"},{"book":"lūkaḥ","chapter":"14","verse":"5","text":"tānuvāca ca yuṣmākaṁ kasyacid garddabhō vr̥ṣabhō vā cēd garttē patati tarhi viśrāmavārē tatkṣaṇaṁ sa kiṁ taṁ nōtthāpayiṣyati?"},{"book":"lūkaḥ","chapter":"14","verse":"6","text":"tatastē kathāyā ētasyāḥ kimapi prativaktuṁ na śēkuḥ|"},{"book":"lūkaḥ","chapter":"14","verse":"7","text":"aparañca pradhānasthānamanōnītatvakaraṇaṁ vilōkya sa nimantritān ētadupadēśakathāṁ jagāda,"},{"book":"lūkaḥ","chapter":"14","verse":"8","text":"tvaṁ vivāhādibhōjyēṣu nimantritaḥ san pradhānasthānē mōpāvēkṣīḥ| tvattō gauravānvitanimantritajana āyātē"},{"book":"lūkaḥ","chapter":"14","verse":"9","text":"nimantrayitāgatya manuṣyāyaitasmai sthānaṁ dēhīti vākyaṁ cēd vakṣyati tarhi tvaṁ saṅkucitō bhūtvā sthāna itarasmin upavēṣṭum udyaṁsyasi|"},{"book":"lūkaḥ","chapter":"14","verse":"10","text":"asmāt kāraṇādēva tvaṁ nimantritō gatvā'pradhānasthāna upaviśa, tatō nimantrayitāgatya vadiṣyati, hē bandhō prōccasthānaṁ gatvōpaviśa, tathā sati bhōjanōpaviṣṭānāṁ sakalānāṁ sākṣāt tvaṁ mānyō bhaviṣyasi|"},{"book":"lūkaḥ","chapter":"14","verse":"11","text":"yaḥ kaścit svamunnamayati sa namayiṣyatē, kintu yaḥ kaścit svaṁ namayati sa unnamayiṣyatē|"},{"book":"lūkaḥ","chapter":"14","verse":"12","text":"tadā sa nimantrayitāraṁ janamapi jagāda, madhyāhnē rātrau vā bhōjyē kr̥tē nijabandhugaṇō vā bhrātr̥ृgaṇō vā jñātigaṇō vā dhanigaṇō vā samīpavāsigaṇō vā ētān na nimantraya, tathā kr̥tē cēt tē tvāṁ nimantrayiṣyanti, tarhi pariśōdhō bhaviṣyati|"},{"book":"lūkaḥ","chapter":"14","verse":"13","text":"kintu yadā bhējyaṁ karōṣi tadā daridraśuṣkakarakhañjāndhān nimantraya,"},{"book":"lūkaḥ","chapter":"14","verse":"14","text":"tata āśiṣaṁ lapsyasē, tēṣu pariśōdhaṁ karttumaśaknuvatsu śmaśānāddhārmmikānāmutthānakālē tvaṁ phalāṁ lapsyasē|"},{"book":"lūkaḥ","chapter":"14","verse":"15","text":"anantaraṁ tāṁ kathāṁ niśamya bhōjanōpaviṣṭaḥ kaścit kathayāmāsa, yō jana īśvarasya rājyē bhōktuṁ lapsyatē saēva dhanyaḥ|"},{"book":"lūkaḥ","chapter":"14","verse":"16","text":"tataḥ sa uvāca, kaścit janō rātrau bhēाjyaṁ kr̥tvā bahūn nimantrayāmāsa|"},{"book":"lūkaḥ","chapter":"14","verse":"17","text":"tatō bhōjanasamayē nimantritalōkān āhvātuṁ dāsadvārā kathayāmāsa, khadyadravyāṇi sarvvāṇi samāsāditāni santi, yūyamāgacchata|"},{"book":"lūkaḥ","chapter":"14","verse":"18","text":"kintu tē sarvva ēkaikaṁ chalaṁ kr̥tvā kṣamāṁ prārthayāñcakrirē| prathamō janaḥ kathayāmāsa, kṣētramēkaṁ krītavānahaṁ tadēva draṣṭuṁ mayā gantavyam, ataēva māṁ kṣantuṁ taṁ nivēdaya|"},{"book":"lūkaḥ","chapter":"14","verse":"19","text":"anyō janaḥ kathayāmāsa, daśavr̥ṣānahaṁ krītavān tān parīkṣituṁ yāmi tasmādēva māṁ kṣantuṁ taṁ nivēdaya|"},{"book":"lūkaḥ","chapter":"14","verse":"20","text":"aparaḥ kathayāmāsa, vyūḍhavānahaṁ tasmāt kāraṇād yātuṁ na śaknōmi|"},{"book":"lūkaḥ","chapter":"14","verse":"21","text":"paścāt sa dāsō gatvā nijaprabhōḥ sākṣāt sarvvavr̥ttāntaṁ nivēdayāmāsa, tatōsau gr̥hapatiḥ kupitvā svadāsaṁ vyājahāra, tvaṁ satvaraṁ nagarasya sannivēśān mārgāṁśca gatvā daridraśuṣkakarakhañjāndhān atrānaya|"},{"book":"lūkaḥ","chapter":"14","verse":"22","text":"tatō dāsō'vadat, hē prabhō bhavata ājñānusārēṇākriyata tathāpi sthānamasti|"},{"book":"lūkaḥ","chapter":"14","verse":"23","text":"tadā prabhuḥ puna rdāsāyākathayat, rājapathān vr̥kṣamūlāni ca yātvā madīyagr̥hapūraṇārthaṁ lōkānāgantuṁ pravarttaya|"},{"book":"lūkaḥ","chapter":"14","verse":"24","text":"ahaṁ yuṣmabhyaṁ kathayāmi, pūrvvanimantritānamēkōpi mamāsya rātribhōjyasyāsvādaṁ na prāpsyati|"},{"book":"lūkaḥ","chapter":"14","verse":"25","text":"anantaraṁ bahuṣu lōkēṣu yīśōḥ paścād vrajitēṣu satsu sa vyāghuṭya tēbhyaḥ kathayāmāsa,"},{"book":"lūkaḥ","chapter":"14","verse":"26","text":"yaḥ kaścin mama samīpam āgatya svasya mātā pitā patnī santānā bhrātarō bhagimyō nijaprāṇāśca, ētēbhyaḥ sarvvēbhyō mayyadhikaṁ prēma na karōti, sa mama śiṣyō bhavituṁ na śakṣyati|"},{"book":"lūkaḥ","chapter":"14","verse":"27","text":"yaḥ kaścit svīyaṁ kruśaṁ vahan mama paścānna gacchati, sōpi mama śiṣyō bhavituṁ na śakṣyati|"},{"book":"lūkaḥ","chapter":"14","verse":"28","text":"durganirmmāṇē kativyayō bhaviṣyati, tathā tasya samāptikaraṇārthaṁ sampattirasti na vā, prathamamupaviśya ētanna gaṇayati, yuṣmākaṁ madhya ētādr̥śaḥ kōsti?"},{"book":"lūkaḥ","chapter":"14","verse":"29","text":"nōcēd bhittiṁ kr̥tvā śēṣē yadi samāpayituṁ na śakṣyati,"},{"book":"lūkaḥ","chapter":"14","verse":"30","text":"tarhi mānuṣōyaṁ nicētum ārabhata samāpayituṁ nāśaknōt, iti vyāhr̥tya sarvvē tamupahasiṣyanti|"},{"book":"lūkaḥ","chapter":"14","verse":"31","text":"aparañca bhinnabhūpatinā saha yuddhaṁ karttum udyamya daśasahasrāṇi sainyāni gr̥hītvā viṁśatisahasrēḥ sainyaiḥ sahitasya samīpavāsinaḥ sammukhaṁ yātuṁ śakṣyāmi na vēti prathamaṁ upaviśya na vicārayati ētādr̥śō bhūmipatiḥ kaḥ?"},{"book":"lūkaḥ","chapter":"14","verse":"32","text":"yadi na śaknōti tarhi ripāvatidūrē tiṣṭhati sati nijadūtaṁ prēṣya sandhiṁ karttuṁ prārthayēta|"},{"book":"lūkaḥ","chapter":"14","verse":"33","text":"tadvad yuṣmākaṁ madhyē yaḥ kaścin madarthaṁ sarvvasvaṁ hātuṁ na śaknōti sa mama śiṣyō bhavituṁ na śakṣyati|"},{"book":"lūkaḥ","chapter":"14","verse":"34","text":"lavaṇam uttamam iti satyaṁ, kintu yadi lavaṇasya lavaṇatvam apagacchati tarhi tat kathaṁ svāduyuktaṁ bhaviṣyati?"},{"book":"lūkaḥ","chapter":"14","verse":"35","text":"tada bhūmyartham ālavālarāśyarthamapi bhadraṁ na bhavati; lōkāstad bahiḥ kṣipanti|yasya śrōtuṁ śrōtrē staḥ sa śr̥ṇōtu|"}]}