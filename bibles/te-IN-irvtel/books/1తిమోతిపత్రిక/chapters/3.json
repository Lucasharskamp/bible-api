{"data":[{"book":"1 తిమోతి పత్రిక","chapter":"3","verse":"1","text":"ఎవరైనా సంఘానికి అధ్యక్షుడుగా ఉండాలనుకుంటే అతడు శ్రేష్ఠమైన పనిని కోరుకుంటున్నాడు అనే మాటను నమ్మవచ్చు."},{"book":"1 తిమోతి పత్రిక","chapter":"3","verse":"2","text":"కాబట్టి అధ్యక్షుడు నిందకు చోటివ్వనివాడూ ఒకే భార్య ఉన్నవాడూ కోరికలు అదుపులో ఉంచుకునేవాడూ వివేచనాపరుడూ మర్యాదస్థుడూ అతిథి ప్రియుడూ బోధించడానికి సమర్థుడూ అయి ఉండాలి."},{"book":"1 తిమోతి పత్రిక","chapter":"3","verse":"3","text":"అతడు తాగుబోతూ జగడాలమారీ కాక మృదుస్వభావి, ధనాశ లేనివాడూ అయి ఉండాలి."},{"book":"1 తిమోతి పత్రిక","chapter":"3","verse":"4","text":"తన పిల్లలు తనకు సరైన గౌరవంతో లోబడేలా చేసుకుంటూ తన కుటుంబాన్ని చక్కగా నిర్వహించుకునేవాడై ఉండాలి."},{"book":"1 తిమోతి పత్రిక","chapter":"3","verse":"5","text":"ఎవడైనా తన కుటుంబాన్నే సరిగా నిర్వహించకపోతే అతడు దేవుని సంఘాన్ని ఎలా చూసుకోగలడు?"},{"book":"1 తిమోతి పత్రిక","chapter":"3","verse":"6","text":"అతడు కొత్తగా చేరినవాడై ఉండకూడదు. ఎందుకంటే అతడు గర్విష్టి అయి అపవాది పొందిన శిక్షనే పొందుతాడేమో."},{"book":"1 తిమోతి పత్రిక","chapter":"3","verse":"7","text":"అతడు నిందపాలై అపవాది ఉరిలో పడిపోకుండేలా సంఘానికి బయట ఉన్నవారి చేత మంచి పేరు పొందినవాడై ఉండాలి."},{"book":"1 తిమోతి పత్రిక","chapter":"3","verse":"8","text":"అలాగే పరిచారకులు గౌరవానికి తగినవారుగా, రెండు నాలుకలతో మాట్లాడనివారుగా ఉండాలి. తాగుబోతులుగా, అక్రమ లాభం ఆశించేవారుగా ఉండకూడదు."},{"book":"1 తిమోతి పత్రిక","chapter":"3","verse":"9","text":"వెల్లడైన విశ్వాస సత్యాన్ని పవిత్రమైన మనస్సాక్షితో అంటిపెట్టుకొనే వారుగా ఉండాలి."},{"book":"1 తిమోతి పత్రిక","chapter":"3","verse":"10","text":"మొదట వారిని పరీక్షించాలి. తరువాత వారు నిందకు చోటివ్వనివారని తేలితే పరిచారకులుగా సేవ చేయవచ్చు."},{"book":"1 తిమోతి పత్రిక","chapter":"3","verse":"11","text":"అలాగే వారి భార్యలు కూడా గౌరవించదగినవారూ అపనిందలు ప్రచారం చేయనివారూ తమ కోరికలు అదుపులో ఉంచుకొనేవారూ అన్ని విషయాల్లో నమ్మకమైనవారూ అయి ఉండాలి."},{"book":"1 తిమోతి పత్రిక","chapter":"3","verse":"12","text":"పరిచారకులు ఒకే భార్య కలిగినవారూ, తమ పిల్లలనూ తమ ఇంటివారిని చక్కగా నిర్వహించుకొనేవారుగా ఉండాలి."},{"book":"1 తిమోతి పత్రిక","chapter":"3","verse":"13","text":"పరిచారకులుగా మంచి సేవ చేసిన వారు మంచి స్థానం సంపాదించుకుని క్రీస్తు యేసు పైని విశ్వాసంలో గొప్ప ధైర్యం పొందుతారు."},{"book":"1 తిమోతి పత్రిక","chapter":"3","verse":"14","text":"త్వరలో నీ దగ్గరికి రావాలని ఆశిస్తున్నాను."},{"book":"1 తిమోతి పత్రిక","chapter":"3","verse":"15","text":"ఒకవేళ నేను రావడం ఆలస్యమైతే ఒక వ్యక్తి దేవుని ఇంట్లో, అంటే సజీవుడైన దేవుని సంఘంలో ఎలా నడుచుకోవాలో నీకు తెలియాలని ఈ సంగతులు రాస్తున్నాను. ఆ సంఘం సత్యానికి మూల స్తంభమూ, ఆధారమూ."},{"book":"1 తిమోతి పత్రిక","chapter":"3","verse":"16","text":"మన దైవభక్తిని గురించి వెల్లడైన సత్యం గొప్పది."}]}