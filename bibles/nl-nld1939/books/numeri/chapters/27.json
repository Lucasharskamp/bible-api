{"data":[{"book":"Numeri","chapter":"27","verse":"1","text":"Maar nu traden de dochters van Selofchad, den zoon van Chéfer, den zoon van Gilad, den zoon van Makir, den zoon van Manasse, den zoon van Josef naar voren; de namen van zijn dochters waren: Machla, Noa, Chogla, Milka en Tirsa."},{"book":"Numeri","chapter":"27","verse":"2","text":"Zij plaatsten zich voor Moses en den priester Elazar, en voor de aanvoerders en heel de gemeenschap bij de ingang van de openbaringstent en zeiden:"},{"book":"Numeri","chapter":"27","verse":"3","text":"Onze vader is in de woestijn gestorven. Maar hij behoorde niet tot de aanhang van Kore, die opstand maakte tegen Jahweh; maar hij is om zijn eigen zonde gestorven, zonder zonen na te laten."},{"book":"Numeri","chapter":"27","verse":"4","text":"Waarom moet nu de naam van onzen vader uit zijn geslacht verdwijnen, omdat hij geen zoon heeft gehad? Geef ons dus eigendom onder de broeders van onzen vader."},{"book":"Numeri","chapter":"27","verse":"5","text":"Moses bracht haar rechtsvraag voor Jahweh."},{"book":"Numeri","chapter":"27","verse":"6","text":"En Jahweh sprak tot Moses:"},{"book":"Numeri","chapter":"27","verse":"7","text":"De dochters van Selofchad hebben gelijk. Ge moet haar onder de broeders van haar vader een erfelijk grondbezit geven, en het erfdeel van haar vader op haar doen overgaan."},{"book":"Numeri","chapter":"27","verse":"8","text":"En aan de Israëlieten moet ge zeggen: Wanneer iemand sterft, zonder een zoon na te laten, moet ge zijn erfdeel op zijn dochters doen overgaan."},{"book":"Numeri","chapter":"27","verse":"9","text":"Zo hij ook geen dochters heeft, moet gij zijn erfdeel aan zijn broers geven."},{"book":"Numeri","chapter":"27","verse":"10","text":"Heeft hij geen broers, dan moet gij het aan de broers van zijn vader geven."},{"book":"Numeri","chapter":"27","verse":"11","text":"Had ook zijn vader geen broers, dan moet gij zijn erfdeel geven aan die hem in zijn geslacht het naast verwant is; die zal het dan erven. Dit is voor de Israëlieten een wettelijk voorschrift geworden, zoals Jahweh het Moses bevolen heeft."},{"book":"Numeri","chapter":"27","verse":"12","text":"Jahweh sprak tot Moses: Bestijg dit Abarimgebergte, en werp een blik op het land, dat Ik de Israëlieten zal geven."},{"book":"Numeri","chapter":"27","verse":"13","text":"Wanneer ge het gezien hebt, zult ook gij bij uw volk worden verzameld, evenals uw broeder Aäron,"},{"book":"Numeri","chapter":"27","verse":"14","text":"omdat gij u in de woestijn Sin bij de opstand van de gemeenschap tegen mijn bevel hebt verzet, en Mij door het water voor hun ogen niet als heilig hebt behandeld. Dit is het water van Meribat-Kadesj in de woestijn van Sin geweest."},{"book":"Numeri","chapter":"27","verse":"15","text":"Moses zei tot Jahweh:"},{"book":"Numeri","chapter":"27","verse":"16","text":"Jahweh, de God over het leven van alle schepselen, stelle dan iemand over de gemeenschap aan,"},{"book":"Numeri","chapter":"27","verse":"17","text":"die voor hen uitgaat en ingaat, die hen uitleidt en terugvoert, opdat de gemeenschap van Jahweh niet worde als schapen zonder herder."},{"book":"Numeri","chapter":"27","verse":"18","text":"Toen sprak Jahweh tot Moses: Neem Josuë, den zoon van Noen, een man, die met mijn geest is vervuld, en leg hem uw hand op;"},{"book":"Numeri","chapter":"27","verse":"19","text":"plaats hem voor den priester Elazar en voor de hele gemeenschap der Israëlieten, en draag hem in hun tegenwoordigheid de leiding over."},{"book":"Numeri","chapter":"27","verse":"20","text":"Deel hem iets van uw waardigheid mee, zodat heel de gemeenschap der Israëlieten hem gehoorzaamt;"},{"book":"Numeri","chapter":"27","verse":"21","text":"maar toch zal hij voor den priester Elazar moeten verschijnen, en deze zal voor hem voor het aanschijn van Jahweh de uitspraak der Oerim moeten vragen. En op diens uitspraak zal hij met al de Israëlieten en heel de gemeenschap moeten uittrekken en terugkeren."},{"book":"Numeri","chapter":"27","verse":"22","text":"Moses deed, wat Jahweh hem bevolen had. Hij nam Josuë, plaatste hem voor den priester Elazar en heel de gemeenschap,"},{"book":"Numeri","chapter":"27","verse":"23","text":"legde hem de handen op, en droeg hem de leiding over; zoals Jahweh het door Moses bevolen had."}]}