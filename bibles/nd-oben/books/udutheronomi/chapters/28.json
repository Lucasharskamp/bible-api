{"data":[{"book":"UDutheronomi","chapter":"28","verse":"1","text":"“Nxa limlalela ngokupheleleyo uThixo uNkulunkulu wenu njalo lilandele yonke imilayo yakhe engilitshela yona lamuhla ngonanzelelo, uThixo uNkulunkulu wenu uzaliphakamisa libe phezu kwezizwe zonke emhlabeni."},{"book":"UDutheronomi","chapter":"28","verse":"2","text":"Lezizibusiso zonke zizakwehlela phezu kwenu zibe ngezenu nxa limlalela uThixo uNkulunkulu wenu."},{"book":"UDutheronomi","chapter":"28","verse":"3","text":"Lizabusiswa edolobheni libusiswe futhi lemaphandleni."},{"book":"UDutheronomi","chapter":"28","verse":"4","text":"Inzalo yenu izabusiswa, lezithelo zomhlabathi wenu kanye lenzalo yezifuyo zenu, amathole emihlambi yenu kanye lamazinyane emihlambi yenu."},{"book":"UDutheronomi","chapter":"28","verse":"5","text":"Kuzabusiswa isitsha senu kanye lomganu wenu wokuxovela izinkwa."},{"book":"UDutheronomi","chapter":"28","verse":"6","text":"Uzabusiswa nxa ungena ubusiswe lanxa uphuma."},{"book":"UDutheronomi","chapter":"28","verse":"7","text":"UThixo uzakwenza ukuthi izitha zakho ezikuvukelayo zinqotshwe phambi kwakho. Zizakulihlasela zivelela endleleni eyodwa, kodwa zizabaleka ngezindlela eziyisikhombisa."},{"book":"UDutheronomi","chapter":"28","verse":"8","text":"UThixo uzakwehlisela isibusiso phezu kweziphala zenu, lakukho konke elizakwenza. UThixo uNkulunkulu wenu uzalibusisa elizweni lelo alinika lona."},{"book":"UDutheronomi","chapter":"28","verse":"9","text":"UThixo uzalimisa njengabantu bakhe abangcwele, njengokulithembisa kwakhe ngesifungo, nxa lingagcina imilayo kaThixo uNkulunkulu wenu lihambe ngezindlela zakhe."},{"book":"UDutheronomi","chapter":"28","verse":"10","text":"Ngalokho bonke abantu emhlabeni bazabona ukuthi lina libizwa ngebizo likaThixo, balesabe."},{"book":"UDutheronomi","chapter":"28","verse":"11","text":"UThixo uzalenza liphumelele kakhulu, enzalweni yenu, lenzalo yezifuyo zenu kanye lezithelo zomhlabathi wenu elizweni afunga ngalo kubokhokho benu ukuthi uzalinika lona."},{"book":"UDutheronomi","chapter":"28","verse":"12","text":"UThixo uzavula amazulu, isiphala sakhe esiphuphumayo, ukuze anise izulu phezu kwelizwe lenu ngesikhathi salo njalo abusise yonke imisebenzi eliyenzayo. Lizakweboleka izizwe ezinengi kodwa lina lingeboleki lutho kuzo."},{"book":"UDutheronomi","chapter":"28","verse":"13","text":"UThixo uzalenza libe yinhloko, hatshi umsila. Nxa lizalalelisisa imilayo kaThixo uNkulunkulu wenu engilinika yona lamuhla njalo liyilandele ngonanzelelo, lizahlala njalo liphezulu, lingabi ngaphansi lanini."},{"book":"UDutheronomi","chapter":"28","verse":"14","text":"Lingaphambuki loba lakuwuphi wemilayo engilinika yona lamuhla, lingaphambukeli kwesokunene loba kwesenxele, lilandela abanye onkulunkulu lokubakhonza.”"},{"book":"UDutheronomi","chapter":"28","verse":"15","text":"“Kodwa-ke, nxa lingayikumlalela uThixo uNkulunkulu wenu futhi lingalandeli yonke imilayo yakhe ngonanzelelo kanye lezimiso zakhe engilinika zona lamuhla, zonke leziziqalekiso zizakuba phezu kwenu zilehlele:"},{"book":"UDutheronomi","chapter":"28","verse":"16","text":"Lizaqalekiswa edolobheni, liqalekiswe futhi emaphandleni."},{"book":"UDutheronomi","chapter":"28","verse":"17","text":"Isitsha senu kanye lomganu wenu wokuxovela izinkwa kuzaqalekiswa."},{"book":"UDutheronomi","chapter":"28","verse":"18","text":"Inzalo yenu izaqalekiswa, lezithelo zomhlabathi wenu, lamathole emihlambi yenu kanye lamazinyane emihlambi yenu."},{"book":"UDutheronomi","chapter":"28","verse":"19","text":"Lizaqalekiswa ekungeneni kwenu libuye liqalekiswe lasekuphumeni kwenu."},{"book":"UDutheronomi","chapter":"28","verse":"20","text":"UThixo uzakwehlisela phezu kwenu iziqalekiso, ukuphambana kanye lezithuko emisebenzini yenu yonke eliyenzayo, lize libhujiswe njalo lichithwe ngenxa yobubi elibenzileyo ngokumdela."},{"book":"UDutheronomi","chapter":"28","verse":"21","text":"UThixo uzalehlisela isifo lemikhuhlane ize ilibhubhise iliqede elizweni elingena kulo ukuba libe ngelenu."},{"book":"UDutheronomi","chapter":"28","verse":"22","text":"UThixo uzalitshaya ngomkhuhlane olidla kancanekancane, langokutshisa kwelanga lendlala, ngofuba langesikhwekhwe, konke lokhu kuzalehlela kuze kuliqede."},{"book":"UDutheronomi","chapter":"28","verse":"23","text":"Isibhakabhaka ngaphezu kwenu sizakuba lithusi, kuthi umhlabathi ngaphansi kwenu ube yinsimbi."},{"book":"UDutheronomi","chapter":"28","verse":"24","text":"UThixo uzaguqula izulu elina elizweni lenu kube zintuli lothuli, kuzakwehla kuvela esibhakabhakeni lize libhujiswe."},{"book":"UDutheronomi","chapter":"28","verse":"25","text":"UThixo uzavumela ukuthi izitha zenu zilehlule. Lizakuya kuzo lihamba ngendlela eyodwa kodwa lizabaleka ngezindlela eziyisikhombisa, futhi lizakuba yinto eyenyanyekayo kuyo yonke imibuso yasemhlabeni."},{"book":"UDutheronomi","chapter":"28","verse":"26","text":"Izidumbu zenu zizakuba yikudla kwezinyoni zonke zasemoyeni, kanye lezinyamazana zasemhlabeni, njalo aziyikwethuswa muntu."},{"book":"UDutheronomi","chapter":"28","verse":"27","text":"UThixo uzalitshaya ngamathumba aseGibhithe langesifo sokuvuvuka, izilonda ezibhibhidlayo lamaqhubu alumayo, okungelaphekiyo."},{"book":"UDutheronomi","chapter":"28","verse":"28","text":"UThixo uzalehlisela umkhuhlane wokuphambana kwengqondo, ubuphofu lowokudungeka kwengqondo."},{"book":"UDutheronomi","chapter":"28","verse":"29","text":"Lizaphumputha loba kusemini njengesiphofu emnyameni. Aliyikuphumelela kukho konke elikwenzayo; lizaphangwa njalo lincindezelwe insuku ngensuku, kungekho muntu ongalihlenga."},{"book":"UDutheronomi","chapter":"28","verse":"30","text":"Uzathembisana lowesifazane ukuba lithathane, kodwa kuthi enye indoda imthathe ilale laye. Uzakwakha indlu, kodwa kawusoze uhlale kuyo. Uzahlanyela isivini, kodwa kawusoze ukholise izithelo zaso."},{"book":"UDutheronomi","chapter":"28","verse":"31","text":"Inkabi yakho izahlatshwa phambi kwakho, kodwa kawusoze uyidle. Uzathathelwa ubabhemi wakho ngenkani kodwa angabuyiselwa kuwe. Izimvu zakho zizanikwa izitha zakho, kodwa kakho ozakuzihlenga."},{"book":"UDutheronomi","chapter":"28","verse":"32","text":"Amadodana akho kanye lamadodakazi akho azanikwa esinye isizwe, njalo amehlo akho azafiphala ngokuwalindela insuku zonke, ungelamandla okuphakamisa isandla."},{"book":"UDutheronomi","chapter":"28","verse":"33","text":"Abantu ongabaziyo bazakudla izithelo zomhlabathi kanye lomsebenzi wezandla zakho, akulalutho ozaluzuza ngaphandle kokuncindezelwa ngesihluku insuku zakho zonke."},{"book":"UDutheronomi","chapter":"28","verse":"34","text":"Izinto ozibonayo zizakwenza uphambane ingqondo."},{"book":"UDutheronomi","chapter":"28","verse":"35","text":"UThixo uzakutshaya amadolo akho lemilenze yakho ngamathumba abuhlungu njalo angelaphekiyo, amemetheke esuka ngaphansi kwezinyawo zakho kuze kuyefika ekhanda."},{"book":"UDutheronomi","chapter":"28","verse":"36","text":"UThixo uzalinikela esizweni elingasaziyo lina kumbe okhokho benu, lina kanye lenkosi yenu elayibekayo ukuthi ilibuse. Khonale lizakhonza abanye onkulunkulu, onkulunkulu abenziwe ngezigodo langamatshe."},{"book":"UDutheronomi","chapter":"28","verse":"37","text":"Lizakuba yinto eyenyanyekayo lento yokuchothozwa lokweyiswa kuzozonke izizwe lapho uThixo azalixotshela khona."},{"book":"UDutheronomi","chapter":"28","verse":"38","text":"Lizahlanyela inhlanyelo enengi emasimini enu kodwa lizavuna okuyingcosana, ngoba izikhongwane zizabhuqa amabele enu."},{"book":"UDutheronomi","chapter":"28","verse":"39","text":"Lizahlanyela izivini njalo lizihlakulele kodwa kaliyikunatha iwayini loba ukukha izithelo zazo, ngoba zizadliwa yimihogoyi."},{"book":"UDutheronomi","chapter":"28","verse":"40","text":"Lizakuba lezihlahla zama-oliva zigcwele ilizwe lenu lonke kodwa kaliyikuwasebenzisa amafutha azo, ngoba izithelo zama-oliva zizakhithikela phansi."},{"book":"UDutheronomi","chapter":"28","verse":"41","text":"Lizakuba lamadodana kanye lamadodakazi kodwa kaliyikubondla, ngoba bazathunjwa."},{"book":"UDutheronomi","chapter":"28","verse":"42","text":"Isikhongwane sizabhuqa zonke izihlahla zenu kanye lamabele elizwe lenu."},{"book":"UDutheronomi","chapter":"28","verse":"43","text":"Owezizwe ohlala phakathi kwenu uzaphakama phezu kwenu njalonjalo, kodwa lina lehlele phansi njalonjalo."},{"book":"UDutheronomi","chapter":"28","verse":"44","text":"Yena uzaleboleka, kodwa lina kaliyikumeboleka lutho. Yena uzakuba yinhloko, lina libe ngumsila."},{"book":"UDutheronomi","chapter":"28","verse":"45","text":"Iziqalekiso zonke lezi zizalehlela. Zizalilandelela zilihlasele lize libhubhe, ngoba lingamlalelanga uThixo uNkulunkulu wenu langagcini imilayo yakhe kanye lezimiso zakhe alinika zona."},{"book":"UDutheronomi","chapter":"28","verse":"46","text":"Lizakuba yisibonakaliso lesimangaliso phezu kwenu laphezu kwezizukulwane zenu kuze kube nininini."},{"book":"UDutheronomi","chapter":"28","verse":"47","text":"Ngoba alizange limkhonze uThixo uNkulunkulu wenu ngentokozo langenjabulo ngesikhathi senu sempumelelo,"},{"book":"UDutheronomi","chapter":"28","verse":"48","text":"ngakho lizasebenzela izitha uThixo azalithumela zona lina lilambile njalo lomile, lihambaze ebuyangeni obukhulu. UThixo uzafaka ijogwe lensimbi entanyeni zenu aze alibhubhise."},{"book":"UDutheronomi","chapter":"28","verse":"49","text":"UThixo uzaletha isizwe esizamelana lani esivela kude emikhawulweni yomhlaba, njengokhozi oluhwithayo, isizwe esikhuluma ulimi elingaluzwayo,"},{"book":"UDutheronomi","chapter":"28","verse":"50","text":"isizwe sabantu abesabekayo abangahloniphi abantu abadala loba ukuba lozwelo kwabancinyane."},{"book":"UDutheronomi","chapter":"28","verse":"51","text":"Bazakudla inzalo yezifuyo zenu kanye lamabele elizwe lenu lize libhujiswe. Kabayikulitshiyela amabele, iwayini loba amafutha, kumbe amathole enkomo zenu kumbe amazinyane emihlambini yenu lize lichithwe."},{"book":"UDutheronomi","chapter":"28","verse":"52","text":"Bazalivimbezela emadolobheni enu wonke aselizweni lenu kuze kuwe imiduli yawo eqinileyo emide njalo eliyithembileyo. Bazavimbezela amadolobho enu wonke aselizweni lelo uThixo uNkulunkulu wenu alinika lona."},{"book":"UDutheronomi","chapter":"28","verse":"53","text":"Ngenxa yokuhlupheka kwenu okuzabangelwa yikuvinjezelwa kwenu yizitha zenu, lizakudla inzalo yenu, inyama yamadodana kanye lamadodakazi uThixo uNkulunkulu wenu alinike wona."},{"book":"UDutheronomi","chapter":"28","verse":"54","text":"Loba indoda ethobekileyo kakhulu lelozwelo phakathi kwenu ayiyikuba lesihawu kumfowabo kumbe umfazi wayo emthandayo loba abantwabayo abasaphila,"},{"book":"UDutheronomi","chapter":"28","verse":"55","text":"kayiyikupha loba ngubani wabo inyama yabantwabayo eyabe iyidla. Kuzabe kuyikho kodwa okuseleyo ngenxa yokuhlupheka okwehliselwe phezu kwenu yizitha zenu ngesikhathi zilivimbezele emadolobheni enu wonke."},{"book":"UDutheronomi","chapter":"28","verse":"56","text":"Owesifazane obuthakathaka njalo olozwelo phakathi kwenu, olozwelo njalo obuthakathaka okokuthi angeke athinte umhlabathi ngenyawo zakhe uzakuba lolaka endodeni yakhe ayithandayo lasendodaneni lendodakazini yakhe,"},{"book":"UDutheronomi","chapter":"28","verse":"57","text":"inzalo yethumbu lakhe abantwana abazeleyo. Ngoba esehlose ukubadla ensitha ngesikhathi sokuvinjezelwa lokuhlupheka isitha senu esizalehlisela khona phezu kwenu emadolobheni enu."},{"book":"UDutheronomi","chapter":"28","verse":"58","text":"Lingayekela ukulandela ngonanzelelo wonke amazwi alo umthetho, alotshwe kule incwadi, njalo lingalesabi lelibizo lenkazimulo eyesabekayo uThixo uNkulunkulu wenu,"},{"book":"UDutheronomi","chapter":"28","verse":"59","text":"uzakwehlisela phezu kwenu kanye lezizukulwane zenu izifo ezesabekayo, inhlupheko ezimangalisayo ezizathatha isikhathi eside, lemikhuhlane enzima engapheliyo."},{"book":"UDutheronomi","chapter":"28","verse":"60","text":"Uzakwehlisela phezu kwenu imikhuhlane yonke yaseGibhithe elaliyesaba, inamathele phezu kwenu."},{"book":"UDutheronomi","chapter":"28","verse":"61","text":"UThixo uzakwehlisela futhi phezu kwenu inhlobo zonke zemikhuhlane kanye lezinhlupheko ezimangalisayo ezingalotshwanga kule iNcwadi yoMthetho, lize libhujiswe."},{"book":"UDutheronomi","chapter":"28","verse":"62","text":"Lina elalibanengi njengezinkanyezi zasemkhathini lizasala selibalutshwana, ngoba lingalalelanga uThixo uNkulunkulu wenu."},{"book":"UDutheronomi","chapter":"28","verse":"63","text":"Njengalokho kwamthokozisa uThixo ukuba aliphumelelise njalo alengezelele inani lenu, ngokufanayo kuzamthokozisa ukulichitha njalo alibhubhise. Lizasuswa elizweni lelo eselilungele ukungena kulo ukuthi lilithathe."},{"book":"UDutheronomi","chapter":"28","verse":"64","text":"UThixo uzalihlakazela ezizweni zonke, kusukela komunye umkhawulo womhlaba kuze kuyefika komunye njalo. Khonale lizakhonza abanye onkulunkulu, onkulunkulu abenziwe ngezigodo labenziwe ngamatshe, elingazange libazi lina kumbe okhokho benu."},{"book":"UDutheronomi","chapter":"28","verse":"65","text":"Phakathi kwalezozizwe kaliyikufumana ukuphumula, kumbe indawo yokuphumuza inyawo zenu. Khonapho uThixo uzalipha ingqondo ekhathazekileyo lamehlo akhatheleyo ngokufisa, kanye lenhliziyo ethuthumelayo."},{"book":"UDutheronomi","chapter":"28","verse":"66","text":"Lizahlalela ovalweni izikhathi zonke, ligcwele ukwesaba emini lebusuku, lingelaqiniso ngempilo yenu."},{"book":"UDutheronomi","chapter":"28","verse":"67","text":"Ekuseni lizakuthi, ‘Aluba sekuntambama!’ ntambama lithi, ‘Ngabe kusekuseni!’ ngenxa yokwesaba okuzakwehlela inhliziyo zenu lengxenye yezinto elizazibona ngamehlo enu."},{"book":"UDutheronomi","chapter":"28","verse":"68","text":"UThixo uzalithumela futhi eGibhithe ngemikhumbi uhambo engathi aliyikuluhamba futhi. Lapho lizazithengisa ezitheni njengezigqili zesilisa lezesifazane, kodwa kakho ozalithenga.”"}]}