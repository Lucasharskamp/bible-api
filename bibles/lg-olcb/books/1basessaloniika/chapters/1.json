{"data":[{"book":"1 Basessaloniika","chapter":"1","verse":"1","text":"Nze Pawulo ne Sirwano1:1 Sirwano Mu Luyonaani oluusi ayitibwa Siira ne Timoseewo, tuwandiikira Ekkanisa ey’Abasessaloniika, abantu ba Katonda Kitaffe ne Mukama waffe Yesu Kristo, ekisa n’emirembe bibeerenga gye muli."},{"book":"1 Basessaloniika","chapter":"1","verse":"2","text":"Bulijjo twebaza Katonda ku lwammwe mwenna era tubasabira obutayosa,"},{"book":"1 Basessaloniika","chapter":"1","verse":"3","text":"nga tujjukira omulimu gwammwe ogw’okukkiriza, n’okufuba okw’okwagala n’okugumiikiriza okw’essuubi mu Mukama waffe Yesu Kristo mu maaso ga Katonda era Kitaffe,"},{"book":"1 Basessaloniika","chapter":"1","verse":"4","text":"era nga tumanyi, nga mmwe abooluganda muli mikwano gya Katonda, baayagala ennyo, be yalonda."},{"book":"1 Basessaloniika","chapter":"1","verse":"5","text":"Kubanga Enjiri yaffe teyajja gye muli mu kigambo kyokka, wabula ne mu maanyi, ne mu Mwoyo Omutukuvu, ne mu bukakafu obungi, era nga bwe mumanyi nga twabeeranga wakati mu mmwe ku lwammwe."},{"book":"1 Basessaloniika","chapter":"1","verse":"6","text":"Nammwe mwagoberera Mukama waffe era ne mukola nga bwe twakolanga bwe mwakkiriza ekigambo wakati mu kubonaabona okungi nga mulina essanyu eriva mu Mwoyo Omutukuvu,"},{"book":"1 Basessaloniika","chapter":"1","verse":"7","text":"ne mubeera ekyokulabirako eri abakkiriza bonna ab’omu Makedoniya ne Akaya."},{"book":"1 Basessaloniika","chapter":"1","verse":"8","text":"Kubanga ekigambo kya Mukama kibunye okuva mu mmwe, si mu Makedoniya ne mu Akaya mwokka, naye ne mu buli kifo n’okukkiriza kwammwe eri Katonda kwabuna ne tutabaako kye tukwogerera."},{"book":"1 Basessaloniika","chapter":"1","verse":"9","text":"Kubanga bo bennyini batubuulira engeri gye mwatwanirizaamu, ne bwe mwakyuka okuleka bakatonda abalala ne mudda eri Katonda omulamu era ow’amazima,"},{"book":"1 Basessaloniika","chapter":"1","verse":"10","text":"era ne bwe mulindiridde Omwana wa Katonda, okukomawo okuva mu ggulu, gwe yazuukiza okuva mu bafu, ye Yesu oyo yekka atulokola okutuwonya mu busungu bwa Katonda obugenda okujja."}]}