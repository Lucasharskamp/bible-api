{"data":[{"book":"Luka","chapter":"11","verse":"1","text":"Zuwa dimwenga Yesu nakalombeza hantu hamwenga. Eze abinde, yumwenga mwe wanampina wakwe amgamba, “Zumbe, chihinye kumlombeza Chohile, saviya Yohana awahinyaga wanampina wakwe.”"},{"book":"Luka","chapter":"11","verse":"2","text":"Yesu awagamba, “Mkalombeza, gambani vino,"},{"book":"Luka","chapter":"11","verse":"3","text":"Chinke nkande yetu ya chila zuwa."},{"book":"Luka","chapter":"11","verse":"4","text":"Chilekeile masa yetu,"},{"book":"Luka","chapter":"11","verse":"5","text":"Niyo Yesu awagamba wanampina wakwe, “Fanyanyani yumwenga mgati mwenu aite kukaya kwa mbuyaye chilogati nakugamba, ‘Mbuyangu, nikopesha migate mitatu."},{"book":"Luka","chapter":"11","verse":"6","text":"Kwaviya sizilwa ni mbuyangu emwentambo mna sina nkande yoyose ya kumwinka!’"},{"book":"Luka","chapter":"11","verse":"7","text":"Fanyanya mbuyayo akuhitula kulaila kunyumba, ‘Use kunilonda ulosi! Lwivi luvugalwa kale, miye hamwenga na wanangu chimwe zisazi. Sikudaha kwinuka hwinke chochose.’"},{"book":"Luka","chapter":"11","verse":"8","text":"Ni vyedi, chikutimila ni chihi? Nawagambilani kugamba hata hegu henuke nakukwinka umgate kwaviya wi mbuyaye, mna nenuke na kukwinka vyoseni ukunga kwaviya huna soni kujendeleza kulombeza."},{"book":"Luka","chapter":"11","verse":"9","text":"“Na ivyo nalonga kwenyu, lombeza, nauhokele, londa, namwinkwe, towani hodi, na uvugwilwe ulwivi."},{"book":"Luka","chapter":"11","verse":"10","text":"Kwaviya woseni wakulombeza nawahokele, wadya wakulonda nawenkwe, lwivi nalwo naluvugulwe kwa yoyose akutowa hodi."},{"book":"Luka","chapter":"11","verse":"11","text":"Mwana anamlombeza tatiyakwe samaki, togola namwinke nyoka siyo samaki?"},{"book":"Luka","chapter":"11","verse":"12","text":"Hegu wamwinka chisuse uneva kalombeza tagi?"},{"book":"Luka","chapter":"11","verse":"13","text":"Wihi wenyu mnanawo, mvimanya kuwenka wana wenyu vintu vyedi. Haluse chihimo chani Tati yenyu ywa kwembingu na wenke Muye Ukukile kwa wadya wakumlombeza!”"},{"book":"Luka","chapter":"11","verse":"14","text":"Yesu nakagulusa mpepo heikulonga, mpepo ize ite, yudya mntu niyo akonga kulonga. Idifyo dyehelwa,"},{"book":"Luka","chapter":"11","verse":"15","text":"mna wantu wamwenga wagamba, “Ni Belizebuli, mkulu ywa mpepo, amwinkile udahi wa kuzigulusa.”"},{"book":"Luka","chapter":"11","verse":"16","text":"Watuhu nawakaunga wamhime Yesu, ivyo wamlombeza awadamanyize vilagiso kulagisa kugamba udahi wakwe ulaila kwembingu kwa Chohile."},{"book":"Luka","chapter":"11","verse":"17","text":"Mna Yesu nakamanya viya nawakafanyanya, ivyo awagamba, “Wantu wa useuta wowose wakalemana wowo wenye useuta uwo naugwe. Naho wantu wa lukolo lumwenga wakalema wowo wenye, lukolo ulo lwagwa."},{"book":"Luka","chapter":"11","verse":"18","text":"Ivyo uneva useuta wa Shetani wepanga wenye mwe mafyo yakutowana, nawikale vivihi? Mwagamba Nagulusa mpepo kwaviya Belizebuli aninka udahi wa kudamanya ivyo."},{"book":"Luka","chapter":"11","verse":"19","text":"Uneva nagulusa mpepo kwa udahi wa Belizebuli, ivyo wantu we difyo dyenyu wazigulusa kwa udahi wayuhi? Wantu awo nawawone kwa sila ya ntendwa zawo kugamba nyuwe mkantilwa!"},{"book":"Luka","chapter":"11","verse":"20","text":"Sivyo, nagulusa mpepo kwa udahi wa Chohile, vino vyalagisa kugamba Useuta wa Chohile wiza kale kwenyu."},{"book":"Luka","chapter":"11","verse":"21","text":"“Mntu mta nguvu, akadima ikaya yakwe kwa viziha, ugoli wakwe wose wikala mpeho."},{"book":"Luka","chapter":"11","verse":"22","text":"Mna mta nguvu kumjinka aneza nakumtowa, ataha viziha vyakwe na ananavyo nakuvilavya viya abaile."},{"book":"Luka","chapter":"11","verse":"23","text":"“Yoyose hehamwenga namiye ahigana namiye, yoyose hekunambiza kuchisanya amwaganisa."},{"book":"Luka","chapter":"11","verse":"24","text":"“Mpepo nchafu ikamlawa mntu, yatamba mwe si nkavu ikalonda hantu hakuhumula. Uneva inalonda haiwone, yelongela, ‘Nanuye kwe nyumba yangu.’"},{"book":"Luka","chapter":"11","verse":"25","text":"Ivyo yauya nakubwila inyumba ihagilwa na kuhambwa."},{"book":"Luka","chapter":"11","verse":"26","text":"Akaheza yahalawa yakuguha mpepo ntuhu zihise mfungate kujinka yoyo yenye, niyo zeza nakwikala aho. Vyoseni vikaheza, yudya mntu nalumiswe kujinka ivyo neli aho nkongo.”"},{"book":"Luka","chapter":"11","verse":"27","text":"Yesu eze alonge vino, mvyele yumwenga alaila kulonga mwe diya idifyo nakumgamba, “Chinyemi chivivihi cha mvyele akweleke nakonkeza!”"},{"book":"Luka","chapter":"11","verse":"28","text":"Mna Yesu ahitula, “Iviya, chinyemi chivivihi kwa wadya wakwiva mbuli ya Chohile nakuitimila!”"},{"book":"Luka","chapter":"11","verse":"29","text":"Umo wantu wamemile wamzunguluke Yesu, kajendeleza kulonga, “Wantu wa dyelo wana wihi wi vivihi! Waunga vilagiso, hawenkigwe yoyose mna mpituko ya Yona."},{"book":"Luka","chapter":"11","verse":"30","text":"Mwe ivyo kugamba muwoni Yona nani chilagiso kwa wantu wa Ninawi, ivyo Mwana ywa Mntu natende chilagiso kwa wantu wa dyelo."},{"book":"Luka","chapter":"11","verse":"31","text":"Mwe dizuwa dyo kukantila Seuta ywa chivyele ywa Sheba nachimale nakuwalaha wantu wa dyelo, kwaviya atambaga kulaila kwe isi yakwe kwita kwetegeleza milosi ya chimanyi ya Seuta Sulemani, naho nawagambilani hano hana mkulu kumjinka Solomoni."},{"book":"Luka","chapter":"11","verse":"32","text":"Mwe dizuwa dyo kukantilwa wantu wa Ninawi nawachimale hamwenga na wantu wa dyelo na kuwalahani, kwaviya weilaga masa yawo weze wamwive Yona akalonga, naho nawagambilani chindedi hano hana yudya mkulu kumjinka Yona!"},{"book":"Luka","chapter":"11","verse":"33","text":"“Hahana akuwasha taa niyo aifisa he ntangulu hegu kuika hasi hedivungu, Mawandiko matuhu hayana hegu kuika hasi hedivungu. Mna aika he chiya cha kwikiya taa, chani wantu wawone ulangazi umo wakengila."},{"book":"Luka","chapter":"11","verse":"34","text":"Meso yako yekala saviya taa kwachausa cho mwili. Uneva meso yako ni yedi, umwili mjima niwedi, mna hegu meso yako sayo yedi, umwili wako mjima nautende nachiza."},{"book":"Luka","chapter":"11","verse":"35","text":"Haluse, kaulisa kugamba ulangazi wi mwako unase kutenda chiza."},{"book":"Luka","chapter":"11","verse":"36","text":"Ivyo uneva umwili wako mjima niwedi, naung'aile mazuwa yoseni, saviya taa ikulangaza na ulangazi wakwe.”"},{"book":"Luka","chapter":"11","verse":"37","text":"Yesu eze akomeleze kulonga, Falisayo yumwenga amgonekaga akadye hamwenga naye, ivyo kengila nakwikala hasi kudya."},{"book":"Luka","chapter":"11","verse":"38","text":"Falisayo uyo nakehelwa eze awone kugamba Yesu hahakile henati kudya."},{"book":"Luka","chapter":"11","verse":"39","text":"Ivyo Zumbe amgamba, “Kaula, nyuwe Mafalisayo mwelengusa kuse mwe vyampa na sahani, mna mndani mwenyu mmema wihi na finju."},{"book":"Luka","chapter":"11","verse":"40","text":"Wahezi nyuwe! Suyo Chohile adamanye kuse naho nuyo adamanye mndani?"},{"book":"Luka","chapter":"11","verse":"41","text":"Mna lavyani viya vimwevyampa vyenyu na sahani kwa wachiwa, chila chintu nachitende chilenguka kwachausa chenyu."},{"book":"Luka","chapter":"11","verse":"42","text":"“Namluwone nyuwe Mafalisayo! Mwamlaviza Chohile fungu dya mlongo dya wabwanga vintu saviya nkande na chila mboga zesimile, mna mwabela wedi wa Chohile. Mbuli saizo nizo nendile mkaungwa mzitozese mkaleka kujala ntuhu."},{"book":"Luka","chapter":"11","verse":"43","text":"“Namluwone nyuwe Mafalisayo! Mwaunga vigoda vikigwe koso mwe nyumba zo kuvikila nakulamswa kwa ntunyo mwa magwilo."},{"book":"Luka","chapter":"11","verse":"44","text":"Namluwone! Mwi saviya mbila hezikuwoneka na zikujendelwa ni wantu hewekuvimanya.”"},{"book":"Luka","chapter":"11","verse":"45","text":"Yumwenga mgati mwa wahinya Sigilizi amgamba, “Mhinyi, kwa kulonga ivyo, wachihuluta suwe naswi!”"},{"book":"Luka","chapter":"11","verse":"46","text":"Yesu ahitula, “Naho namluwone nyuwe wahinya Sigilizi! Mwaika mizigo mwe migongo ya wantu heikwinulika, mna nyuwe wenye hamchuluse kadole kuwambiza kwinula imizigo iyo."},{"book":"Luka","chapter":"11","verse":"47","text":"Namluwone! Mwadamanyiza wawoni mbila zedi wadya wawoni wakomigwe ni wadalahala wenyu."},{"book":"Luka","chapter":"11","verse":"48","text":"Nyuwe wenye mwaukula kugamba, kuzumila wababa zenyu, kwaviya wowo wawakomaga wadya wawoni, niyo mwazenga izimbila zawo."},{"book":"Luka","chapter":"11","verse":"49","text":"Kwachausa chino Umanyi wa Chohile wagamba, ‘Nanisigile kwenyu wawoni na wasigilwa, nawakome wamwenga mgati mwenyu nawawasulumize watuhu.’"},{"book":"Luka","chapter":"11","verse":"50","text":"Ivyo wantu wa chipindi chino nawakantilwe kwa ukomi wa wawoni woseni wakomagwa kukongela uumbi we isi,"},{"book":"Luka","chapter":"11","verse":"51","text":"Kukongela ukomi wa Habili kubula ukomi wa Zakaliya, akomigwe hagati he Nyumba ya Chohile mwe nchanja yo kulaviza ntambiko na Hantu Hakukile. Chindedi nawagambilani, wantu wa chipindi chino nawakantilwe kwachausa cha woseni!"},{"book":"Luka","chapter":"11","verse":"52","text":"“Namluwone wahinya Sigilizi! Mtoza dikomwelo dikuvugula ulwivi lwe nyumba yo umanyi, nyuwe wenye hamwingile mndani, naho mwahiga wadya wakujeza kwingila mndani!”"},{"book":"Luka","chapter":"11","verse":"53","text":"Umo Yesu akahasa hadya hantu, wahinya Sigilizi na Mafalisayo wakonga kumvinya kwa usungu nakumuza mbuli zilozize,"},{"book":"Luka","chapter":"11","verse":"54","text":"wakajeza kumtegela wamgwile akalonga chintu chihiye."}]}