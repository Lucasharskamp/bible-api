{"data":[{"book":"Mavanga","chapter":"17","verse":"1","text":"Bu bamana vioka Amfipolisi ayi Apoloni, Polo ayi Sila batula ku Tesalonika ; kuna kuba nzo lukutukunu yi Bayuda."},{"book":"Mavanga","chapter":"17","verse":"2","text":"Polo wukota mu nzo lukutukunu banga bubela kifu kiandi. Zimbingu zitatu kasoludila yawu mu masonoko."},{"book":"Mavanga","chapter":"17","verse":"3","text":"Wuba kuba sudikisa ayi kuba monisa bumboti ti Klisto kafuetimona ziphasi ayi kafueti fuluka mu bafua ; wuba kamba ti :"},{"book":"Mavanga","chapter":"17","verse":"4","text":"Bayuda bankaka mu bawu bawilukila, bafubakana kuidi Polo ayi Sila. Buawu bobo basi Ngelese, bawombo bobo bankizikanga Nzambi, va kimosiayi baketo baluzitu bakutakana yawu."},{"book":"Mavanga","chapter":"17","verse":"5","text":"Vayi Bayuda bankaka bamona kikhenene, bakambisila bivungisi biobi bieti diengila phamba-phamba mu zinzila muingi batotula khindu. Bawizana ayi batotula khindu mu divula. Bakota mu nzo yi Yasonimu tomba Polo ayi Sila mu diambu di kuba nata kuidi nkangu wu batu."},{"book":"Mavanga","chapter":"17","verse":"6","text":"Bu bakambu kuba mona, bakanga Yasoni ayi basi dibundu bobo babayandi, babanata kuidi bapfumu zi divula ayi bayamikina :"},{"book":"Mavanga","chapter":"17","verse":"7","text":"Yasoni niandi wuba tambula ku nzoꞌandi ! Baboso babundudi Mina mi Sezali, bila balembo tubanga ti ntinu wunkaka widi, dizina diandi Yesu !"},{"book":"Mavanga","chapter":"17","verse":"8","text":"Nkangu wu batu ayi bapfumu bu bawa bobo, bafuema ngolo."},{"book":"Mavanga","chapter":"17","verse":"9","text":"Diawu bafutisila Yasoni ayi baklisto bankaka lumandi, bosi babayekula."},{"book":"Mavanga","chapter":"17","verse":"10","text":"Muna builu, bakhomba zitinisa Polo ayi Sila ku Bele. Bu bayetula kuna, bakota mu nzo lukutukunu lu Bayuda."},{"book":"Mavanga","chapter":"17","verse":"11","text":"Muaki Basi Bele baba batu ba mintima mimboti viokila basi Tesalonika. Bakikinina Mambu ma Nzambi mu luzolo loso lumboti ; ayi kadika lumbu baba fionguninanga masonoko mu diambu di zaba kani mambu momo baba kuba longanga maba makiedika."},{"book":"Mavanga","chapter":"17","verse":"12","text":"Buna bawombo mu bawu bawilukila va kimosi ayi baketo ba luvalu ba basi Ngelese buela ayi babakala bawombo."},{"book":"Mavanga","chapter":"17","verse":"13","text":"Vayi Bayuda ba basi Tesalonika bu bawa ti Polo wulembo longi mambu ma Nzambi ku Bele, bayiza kuna, batona divunzi ayi khindu mu batu."},{"book":"Mavanga","chapter":"17","verse":"14","text":"Bakhomba batinisa Polo ku ndambu mbu. Vayi Sila ayi Timote basiala kuna."},{"book":"Mavanga","chapter":"17","verse":"15","text":"Batu bobo banata Polo, bantudisa nate ku Atene bosi bavutukaku Bele. Bawu banatina Sila ayi Timote thumu ti Polo wuba kamba bavikaku nlandakana."},{"book":"Mavanga","chapter":"17","verse":"16","text":"Polo bu kaba vingidila bakundi bandi ku Atene, buna wumonakiadi mu ntima mu mona ti bitumba biwombo biba mu divula."},{"book":"Mavanga","chapter":"17","verse":"17","text":"Wuba solulanga ayi Bayuda ayi batu bankaka baba sambilanga Nzambi mu nzo lukutukunu. Kadika lumbu Polo wuba solulanga va nyalu-nguba va kimosi ayi batu bobo kaba dengananga kuna."},{"book":"Mavanga","chapter":"17","verse":"18","text":"Ndambu yi batu bankaka baba mu dikabu di Baepikuli17.18 Baepikuli : badi batu banlonganga ti monanga makhini diawu diambu dilutidi mfunu mu luzingu. ayi dikabu di Basitoyika17.18 Basitoyika : badi batu banlonganga ti monanga ziphasi diawu diambu dilutidi mfunu mu luzingu., bafindana yandi ziphaka. Bankaka batuba :"},{"book":"Mavanga","chapter":"17","verse":"19","text":"Vayi babuila Polo ayi bannata va buangu kiba ntedilanga “Aleyopaze”, vovo bayuku findininanga ziphaka. Bankamba :"},{"book":"Mavanga","chapter":"17","verse":"20","text":"Bila mambu momo wuntuba madi mamona kuidi beto ayi tutidi zaba tsundu yi mambu momo."},{"book":"Mavanga","chapter":"17","verse":"21","text":"Muaki basi Atene ayi banzenza babakalanga ku Atene, kisalu baluta sala viokisanga thangu mu tuba ayi mu wa mambu mamona."},{"book":"Mavanga","chapter":"17","verse":"22","text":"Polo wutelama vana khatitsika Aleyopaze, wutuba :"},{"book":"Mavanga","chapter":"17","verse":"23","text":"bila bu ndibedi zieta mu divula dieno, ndimueni bitumba biwombo biobi lueti sambila. Tala, ndimueni va diziku dietitambukulu makaba vasonama : “kuidi nzambi yoyi tukambulu zaba !” Diawu Nzambi yoyi lueti sambila mu kambu kunzaba niandi ndikulusamunina."},{"book":"Mavanga","chapter":"17","verse":"24","text":"Nzambi yoyi yivanga nza ayi bibioso bidi mu nza ayi niandi Pfumu yi Diyilu ayi ntoto, kakalanga mu zinzo zi Nzambi zitungulu mu mioko mi batu ko."},{"book":"Mavanga","chapter":"17","verse":"25","text":"Bosi mioko mi batu milendi kunsadila ko, bila kasukamanga ko ! Niandi weti vana luzingu ayi weti vana batu boso phumukunu ; niandi weti vana bima kuidi batu boso."},{"book":"Mavanga","chapter":"17","verse":"26","text":"Mu mutu wumosi kavangila batu boso mu diambu bavuanda va ntoto wumvimba. Wuvasa zithangu ; wutula zindilu zi bibuangu biobio balenda vuanda muingi batomba Nzambi."},{"book":"Mavanga","chapter":"17","verse":"27","text":"Mu mamoso mama kavanga, wuntomba ti batu bantomba bila thangu yinkaka balenda kunsimba mu fifita ayi kumbakula ka diambu ko kasi ko thama kuidi kadika mutu buna tuididi."},{"book":"Mavanga","chapter":"17","verse":"28","text":"Bila mu diambu diandi tulembo zingila, tundiatila ayi tuididi. Banga minsoniki mieno minkaka misonika : “Bila beto mamveto tuidi mu nkunꞌandi.”"},{"book":"Mavanga","chapter":"17","verse":"29","text":"Bu tuidi mu nkuna Nzambi buna tubika banza ti kinzambi kidedikinibanga nolo, palata voti banga ditadi ; bima bivangulu mu mioko mi batu ayi mu mabanza ma batu."},{"book":"Mavanga","chapter":"17","verse":"30","text":"Mu thama Nzambi wuvibidila kambu ku diela ku batu, buabu wulembokambi batu boso badi mu bibuangu bioso ti babalula mavanga mawu."},{"book":"Mavanga","chapter":"17","verse":"31","text":"Bila wukubika lumbu kioki kela sambisa batu ba nza mu busonga, mu nzila yi mutu wowo kakubika bu kavana dimbu kuidi batu boso mu fulukisa mutu beni mu bafua !"},{"book":"Mavanga","chapter":"17","verse":"32","text":"Buna bawa nsamu wu mfulukulu yi batu bafua ; bankaka banseva bosi bankaka bankamba :"},{"book":"Mavanga","chapter":"17","verse":"33","text":"Diawu Polo kaba bikila."},{"book":"Mavanga","chapter":"17","verse":"34","text":"Muaki batu bankaka bafubakana yandi ayi bawilukila. Mu bawu muba Denisi wuba mu dikabu di Aleyopaze, nketo wumosi baba tedilanga Damali ayi bankaka mu bawu."}]}