{"data":[{"book":"Genesis","chapter":"42","verse":"1","text":"Toen Jakob vernam, dat er in Egypte koren was, zeide hij tot zijn zonen: Wat talmt ge nog?"},{"book":"Genesis","chapter":"42","verse":"2","text":"Ik heb gehoord, dat er koren is in Egypte. Trekt daarheen, en gaat er wat voor ons kopen, zodat we in leven blijven en niet sterven."},{"book":"Genesis","chapter":"42","verse":"3","text":"Tien broeders van Josef gingen dus op weg, om in Egypte graan te kopen."},{"book":"Genesis","chapter":"42","verse":"4","text":"Maar Jakob liet Benjamin, den broer van Josef, niet met de andere broers meegaan; want hij was bang, dat hem een ongeluk zou overkomen."},{"book":"Genesis","chapter":"42","verse":"5","text":"Zo kwamen de zonen van Israël, tegelijk met vele anderen, daar aan, om koren te kopen; want er was hongersnood in het land Kanaän."},{"book":"Genesis","chapter":"42","verse":"6","text":"Josef, die toen het land bestuurde, verkocht persoonlijk aan al de volken der aarde. Ook de broers van Josef gingen dus naar hem toe, en bogen zich voor hem ter aarde neer."},{"book":"Genesis","chapter":"42","verse":"7","text":"Zodra Josef zijn broers zag, herkende hij hen, maar hij maakte zich zelf aan hen niet bekend. Bars sprak hij hen toe: Waar komt ge vandaan? Zij antwoordden: Uit het land Kanaän, om koren te kopen."},{"book":"Genesis","chapter":"42","verse":"8","text":"Nu wist Josef zeker, dat het zijn broers waren, en dat zij hem niet hadden herkend;"},{"book":"Genesis","chapter":"42","verse":"9","text":"en hij herinnerde zich toen de dromen, die hij vroeger had gehad. Hij sprak tot hen: Gij zijt spionnen; ge zijt gekomen, om de zwakke punten van het land te verspieden."},{"book":"Genesis","chapter":"42","verse":"10","text":"Zij antwoordden: Neen, heer; uw dienaars zijn enkel gekomen, om levensmiddelen te kopen."},{"book":"Genesis","chapter":"42","verse":"11","text":"Wij allen zijn zonen van één man, en wij zijn betrouwbare mensen; uw dienaars zijn geen spionnen."},{"book":"Genesis","chapter":"42","verse":"12","text":"Hij herhaalde: Niet waar, ge zijt gekomen, om de zwakke punten van het land te verspieden."},{"book":"Genesis","chapter":"42","verse":"13","text":"Ze zeiden: Uw dienaren zijn twaalf in getal geweest; wij zijn broeders en zonen van één man uit het land Kanaän. De jongste is bij onzen vader gebleven, en één is er niet meer."},{"book":"Genesis","chapter":"42","verse":"14","text":"Josef hernam: Ik blijf er bij; ge zijt spionnen."},{"book":"Genesis","chapter":"42","verse":"15","text":"Dat is nu juist een punt, om u op de proef te stellen; bij het leven van Farao, gij komt hier niet vandaan, eer uw jongste broer naar hier is gekomen."},{"book":"Genesis","chapter":"42","verse":"16","text":"Stuur dus een van u, om uw broer te halen; gij blijft hier gevangen achter. Zo kan worden onderzocht, of ge de waarheid hebt gesproken. En zo dit niet het geval is: bij het leven van Farao, dan zijt ge verspieders."},{"book":"Genesis","chapter":"42","verse":"17","text":"Nu liet hij hen drie dagen lang te zamen in de gevangenis opsluiten."},{"book":"Genesis","chapter":"42","verse":"18","text":"Op de derde dag sprak Josef tot hen: Ge kunt uw leven redden, zo ge doet wat ik zeg; ook ik ben een godvrezend man."},{"book":"Genesis","chapter":"42","verse":"19","text":"Wanneer gij betrouwbare mannen zijt, laat dan een van uw broers als gevangene in uw kerker achter; de anderen van u kunnen vertrekken, en koren meenemen, om de honger van uw gezinnen te stillen."},{"book":"Genesis","chapter":"42","verse":"20","text":"Maar ge brengt uw jongsten broeder naar mij toe, om de waarheid van uw woorden te bewijzen; dan zult ge niet sterven. Daar gingen ze op in."},{"book":"Genesis","chapter":"42","verse":"21","text":"Maar ze zeiden toch onder elkander: Waarachtig, we hebben het aan onzen broer verdiend. Wij hebben zijn doodsangst gezien, maar niet naar hem willen luisteren, toen hij ons om genade smeekte. Daarom komt deze ramp over ons."},{"book":"Genesis","chapter":"42","verse":"22","text":"Ruben voegde er nog aan toe: Heb ik u niet gezegd, u niet aan den knaap te bezondigen? Maar gij hebt niet willen luisteren. Zie, nu wordt zijn bloed teruggeëist."},{"book":"Genesis","chapter":"42","verse":"23","text":"Ze wisten niet, dat Josef hen verstond; want ze hadden zich van een tolk bediend."},{"book":"Genesis","chapter":"42","verse":"24","text":"Josef weende met de rug naar hen toe. Daarna keerde hij zich om, en onderhield zich met hen. Hij liet Simeon uit hun midden weghalen, en hem voor hun ogen in boeien slaan."},{"book":"Genesis","chapter":"42","verse":"25","text":"Nu gaf Josef bevel, hun zakken met koren te vullen, maar in ieders zak het geld terug te leggen, en hun mondvoorraad mee te geven voor onderweg. Zo deed men."},{"book":"Genesis","chapter":"42","verse":"26","text":"Zij laadden het koren op hun ezels, en trokken weg."},{"book":"Genesis","chapter":"42","verse":"27","text":"Maar toen een van hen in het nachtverblijf zijn zak opendeed, om zijn ezel te voeren, vond hij het geld bovenop in de zak."},{"book":"Genesis","chapter":"42","verse":"28","text":"Hij zei tot zijn broers: Mijn geld is terug; daar ligt het in mijn zak. Zij bestierven het van schrik, en zeiden tot elkander: Wat laat God ons nu overkomen?"},{"book":"Genesis","chapter":"42","verse":"29","text":"Zo kwamen zij dan bij hun vader Jakob in het land Kanaän terug, en verhaalden hem alles, wat hun overkomen was."},{"book":"Genesis","chapter":"42","verse":"30","text":"Ze zeiden: Die man, die daar het land regeert, heeft ons bars toegesproken, en ons uitgemaakt voor verspieders van het land."},{"book":"Genesis","chapter":"42","verse":"31","text":"Wij hebben hem geantwoord: Wij zijn betrouwbare mensen en geen spionnen."},{"book":"Genesis","chapter":"42","verse":"32","text":"Wij zijn twaalf broeders geweest, zonen van één vader; één is er niet meer, en de jongste is bij zijn vader in het land Kanaän gebleven."},{"book":"Genesis","chapter":"42","verse":"33","text":"Maar de man, die daar het land regeert, sprak tot ons: Dit zal voor mij het bewijs zijn, dat gij betrouwbare mensen zijt; één van uw broers zal bij me blijven; de anderen van u kunnen vertrekken en koren meenemen, om de honger van uw gezinnen te stillen."},{"book":"Genesis","chapter":"42","verse":"34","text":"Maar brengt uw jongsten broer tot mij; dan zal ik weten, dat gij geen verspieders zijt. Als gij betrouwbare mannen zijt, geef ik uw broer aan u terug, en kunt gij vrij door het land reizen."},{"book":"Genesis","chapter":"42","verse":"35","text":"Toen zij hun zakken ledigden, vond ieder zijn buidel met geld in zijn zak. Bij het zien van hun buidels met geld, werden zij, zowel als hun vader, bevreesd."},{"book":"Genesis","chapter":"42","verse":"36","text":"En hun vader Jakob zeide tot hen: Ge maakt me kinderloos; Josef is weg, Simeon is weg, en nu neemt ge ook nog Benjamin weg; het drukt me allemaal zwaar."},{"book":"Genesis","chapter":"42","verse":"37","text":"Maar nu zei Ruben tot zijn vader: Ge moogt mijn beide zonen doden, als ik hem niet bij u terugbreng. Vertrouw hem mij toe; ik breng hem u terug."},{"book":"Genesis","chapter":"42","verse":"38","text":"Maar hij antwoordde: Mijn zoon gaat niet met u mee; want zijn broer is dood, en hij alleen is nog over. Overkomt hem een ongeluk op de reis, die ge onderneemt, dan zoudt ge mijn grijze haren met kommer ten grave doen dalen."}]}