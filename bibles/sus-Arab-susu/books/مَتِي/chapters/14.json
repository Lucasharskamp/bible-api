{"data":[{"book":"مَتِي","chapter":"14","verse":"1","text":"نَ وَشَتِ، فَلِلٍ مَنفّ هٍرٌدٍ نَشَ عِسَ شَ قٍ مّ. عَ نَشَ عَ قَلَ عَ شَ مِشِيٍ بّ،"},{"book":"مَتِي","chapter":"14","verse":"2","text":"«يَيَ شُنشَ نَن كٍلِشِ قَشّ مَ. نَ نَن عَ تٌشِ نْي نَ عَ يِ عَ شَ كَابَنَكٌي رَبَ.»"},{"book":"مَتِي","chapter":"14","verse":"3","text":"عَ نَ قَلَ نّ، بَرِ مَ عَ تَن هٍرٌدٍ نُ بَرَ يَامَرِ قِ يَيَ شَ سُشُ، يْلْنشْنيِ شَ سَ عَ مَ، عَ شَ سَ فٍيلِ هٍرٌدِيَسِ شَ قٍ رَ، عَ تَارَ قِلِثُ شَ فِنّ."},{"book":"مَتِي","chapter":"14","verse":"4","text":"يَيَ نُ عَ قَلَمَ هٍرٌدٍ بّ، «عَ مُ دَشَ عِ شَ يِ فِنّ تٌنفٌ.»"},{"book":"مَتِي","chapter":"14","verse":"5","text":"هٍرٌدٍ نُ وَ مَ يَيَ قَشَقٍ نّ، كْنْ عَ نُ فَاشُشِ حَمَ يَ رَ، بَرِ مَ عٍ نُ لَشِ عَ رَ عَ نَمِحْنمّ نَن نُ يَيَ رَ."},{"book":"مَتِي","chapter":"14","verse":"6","text":"نَ تّمُي، عٍ تٌ نُ هٍرٌدٍ بَرِ حّ شُنفبِلٍنيِ شُلُنيِ تِقٍ، هٍرٌدِيَسِ شَ دِ فِنّ نَشَ قَرٍ بٌرٌن مِشِيٍ بّ. عَ نَشَ رَقَن هٍرٌدٍ مَ"},{"book":"مَتِي","chapter":"14","verse":"7","text":"هَن عَ نَشَ عَ كَلِ عَ عَ نَ سٍسٍ مَشْرِن عَ مَ، عَ عَ قِمَ نّ عَ مَ."},{"book":"مَتِي","chapter":"14","verse":"8","text":"هٍرٌدِيَسِ شَ مَرَ سِ مَ، عَ شَ دِ نَشَ عَ قَلَ هٍرٌدٍ بّ، «يَيَ شُنشَ شُنيِ سٌ ﭑ يِ رَ ثِلٍتِ مَ.»"},{"book":"مَتِي","chapter":"14","verse":"9","text":"مَنفّ نَشَ نِمِسَ، كْنْ عَ شَ مَرَكَلِ نُن عَ شَ شْحّيٍ شَ قٍ رَ، عَ نَشَ يَامَرِ قِ عٍ شَ يَيَ شُنيِ سٌ نَ فِنّدِ مّدِ يِ رَ."},{"book":"مَتِي","chapter":"14","verse":"10","text":"عَ نَشَ مِشِيٍ شّي فٍيلِ، عٍ شَ يَيَ شُنيِ بٌلٌن عَ دّ عِ."},{"book":"مَتِي","chapter":"14","verse":"11","text":"عٍ نَشَ قَ عَ شُنيِ رَ ثِلٍتِ مَ، عٍ عَ سٌ فِنّدِ مّدِ يِ رَ. فِنّدِ مّدِ قَن نَشَ عَ شَنِن عَ نفَ شْن مَ."},{"book":"مَتِي","chapter":"14","verse":"12","text":"يَيَ قْشِرَبِرّيٍ نَشَ سَ عَ قُرٍ تٌنفٌ، عٍ سَ عَ رَفَتَ، عٍ نَشَ سَ نَ دّنتّفّ سَ عِسَ بّ."},{"book":"مَتِي","chapter":"14","verse":"13","text":"عِسَ تٌ نَ قٍ مّ، عَ نَشَ كٍلِ مّننِ كُنكُي كُي، عَ سِفَ عَ كٍرٍنيِ مَ وُلَ عِ. حَمَ تٌ عَ كٌلٌن، عٍ قَن نَشَ كٍلِ عٍ شَ تَايٍ، عٍ سِفَ عَ قْشْ رَ عٍ سَنيِ رَ."},{"book":"مَتِي","chapter":"14","verse":"14","text":"عِسَ تٌ فٌرٌ كُنكُي كُي، عَ نَشَ حَمَ فبٍفبٍ تٌ نَا. عَ نَشَ كِنِكِنِ عٍ مَ، عَ عٍ شَ قُرٍ مَيٍ رَيَلَن."},{"book":"مَتِي","chapter":"14","verse":"15","text":"نُنمَرٍ تٌ سٌ قْلْ، عِسَ قْشِرَبِرّيٍ نَشَ عٍ مَسٌ عَ رَ، عٍ عَ قَلَ عَ بّ، «وٌن نَ وُلَ نّ يِ كِ، كْي قَن بَرَ سٌ. حَمَ رَيٍنسٍن عَلَكٌ عٍ شَ سِفَ دٌنسٍ سَرَ تَايٍ كُي.»"},{"book":"مَتِي","chapter":"14","verse":"16","text":"عِسَ نَشَ عٍ يَابِ، «هَلِ عٍ مُ سِفَ. وٌ تَن نَن شَ دٌنسٍ قِ عٍ مَ.»"},{"book":"مَتِي","chapter":"14","verse":"17","text":"كْنْ عٍ نَشَ عَ قَلَ عَ بّ، «تَامِ فُندِ سُولِ نُن يّشّ قِرِن فبَنسَن نَن نَ مُشُ يِ رَ.»"},{"book":"مَتِي","chapter":"14","verse":"18","text":"عَ نَشَ عَ قَلَ عٍ بّ، «وٌ قَ نٍيٍ رَ ﭑ شْن مَ بٍ.»"},{"book":"مَتِي","chapter":"14","verse":"19","text":"عِسَ نَشَ حَمَ يَمَرِ عٍ شَ عٍ مَفٌرٌ نَ حٌوفٍ شِندٍ مَ. عَ نَشَ نَ تَامِ سُولِ نُن نَ يّشّ قِرِن تٌنفٌ، عَ عَ يَ رَتٍ كٌورٍ مَ، عَ قَ عَلَ نُوَلِ سَ. عَ نَشَ تَامِيٍ عِفِرَ، عَ قَ عٍ سٌ عَ قْشِرَبِرّيٍ يِ رَ، عٍ شَ عٍ عِتَشُن حَمَ مَ."},{"book":"مَتِي","chapter":"14","verse":"20","text":"حَمَ بِرِن نَشَ عٍ دّفٍ هَن عٍ وَ سَ. دٌنسٍ دْنشْي شُنتُنيِيٍ تٌ مَتٌنفٌ، دٍبٍ قُ نُن قِرِن نَن نَقٍ."},{"book":"مَتِي","chapter":"14","verse":"21","text":"مِشِ نَشٍيٍ عٍ دّفٍ، شّمّ وُلُ سُولِ حْندْن نَن نُ عٍ رَ، بَقٍ فِنّيٍ نُن دِ مّيٍ رَ."},{"book":"مَتِي","chapter":"14","verse":"22","text":"نَ شَنبِ عِسَ نَشَ عَ قَلَ عَ قْشِرَبِرّيٍ بّ، عَ عٍ شَ بَكِ كُنكُي كُي، عٍ شَ سِفَ عَ يَ رَ نَاكِرِ مَ، عَ تَن شَ نُ حَمَ رَفبِلٍن."},{"book":"مَتِي","chapter":"14","verse":"23","text":"عِسَ تٌ فّ حَمَ رَفبِلٍندٍ، عَ نَشَ تٍ فٍيَ قَرِ عَ كٍرٍنيِ مَ، عَلَكٌ عَ شَ عَلَ مَشَندِ. كْي نَشَ عَ لِ نَا، عَ كٍرٍن."},{"book":"مَتِي","chapter":"14","verse":"24","text":"عَ عَ لِشِ كُنكُي نُ بَرَ مَكُيَ شَرٍ رَ، مْرْنيِيٍ نُ نَ عَ مَبْنبْقٍ كِ قَنيِ رَ بَرِ مَ قٌيٍ يَ نُ رَقِندِشِ عَ مَ."},{"book":"مَتِي","chapter":"14","verse":"25","text":"سُبَشّ مَ، عِسَ حّرّقٍ بَا قَرِ."},{"book":"مَتِي","chapter":"14","verse":"26","text":"عَ قْشِرَبِرّيٍ تٌ عَ تٌ حّرّ رَ يٍ قَرِ، عٍ نَشَ فَاشُ كِ قَنيِ. عٍ نَشَ فبٍلٍفبٍلٍ، عٍ عَ قَلَ، «تُبَرِ نَن عَ رَ!»"},{"book":"مَتِي","chapter":"14","verse":"27","text":"كْنْ عِسَ نَشَ عَ مَسٍن عٍ بّ كٍرٍن نَ، «وٌ نَشَ كْنتْقِلِ، ﭑ تَن نَن عَ رَ. وٌ نَشَ فَاشُ.»"},{"book":"مَتِي","chapter":"14","verse":"28","text":"ثِيّرِ نَشَ عَ يَابِ، «مَرِفِ، شَ عِ تَن نَن عَ رَ، يَامَرِ قِ ﭑ شَ سِفَ عِ يِرٍ يٍ قَرِ.»"},{"book":"مَتِي","chapter":"14","verse":"29","text":"عِسَ نَشَ عَ قَلَ عَ بّ، «قَ.» ثِيّرِ تٌ فٌرٌ كُنكُي كُي، عَ نَشَ حّرّ يٍ قَرِ سِفَقٍ رَ عِسَ يِرٍ."},{"book":"مَتِي","chapter":"14","verse":"30","text":"كْنْ عَ تٌ قٌيٍ بٍلٍبٍلٍ مَتٌ، عَ نَشَ فَاشُ، عَ مَدُلَ قْلْ. عَ نَشَ فبٍلٍفبٍلٍ، «ﭑ مَرِفِ، ﭑ نَكِسِ!»"},{"book":"مَتِي","chapter":"14","verse":"31","text":"عِسَ نَشَ عَ بّلّشّ عِتَلَ كٍرٍن نَ، عَ ثِيّرِ سُشُ. عَ نَشَ عَ مَسٍن عَ بّ، «عِ شَ دَنشَنِيَ شُرُن. عِ سِيكّشِ مُنقٍ رَ؟»"},{"book":"مَتِي","chapter":"14","verse":"32","text":"عٍ تٌ بَكِ كُنكُي كُي، قٌيٍ نَشَ رَشَرَ."},{"book":"مَتِي","chapter":"14","verse":"33","text":"عِسَ قْشِرَبِرّ نَشٍيٍ نُ نَ كُنكُي كُي، عٍ نَشَ سُيِدِ عِسَ بّ، عٍ عَ قَلَ، «عَلَ شَ دِ يَتِ نَن لَنشِ عِ مَ.»"},{"book":"مَتِي","chapter":"14","verse":"34","text":"عٍ تٌ فّ بَا عِفِرِدٍ، عٍ نَشَ سٌ فٍنٍسَرٍتِ."},{"book":"مَتِي","chapter":"14","verse":"35","text":"نَاكَيٍ تٌ عَ كٌلٌن عِسَ نَن عَ رَ، عٍ نَشَ نَ رَبِلِنيِ مِشِ بِرِن نَكٌلٌن. مِشِيٍ نَشَ قَ قُرٍ مَيٍ بِرِن نَ عِسَ شْن."},{"book":"مَتِي","chapter":"14","verse":"36","text":"عٍ نُ عَ مَيَندِ مَ قُرٍ مَيٍ شَ عٍ بّلّشّ دِن عَ شَ دٌنمَ سَنبُنيِ فبَنسَن نَ. قُرٍ مَ بِرِن نَشٍيٍ نَ رَبَ، عٍ بِرِن نَشَ يَلَن."}]}