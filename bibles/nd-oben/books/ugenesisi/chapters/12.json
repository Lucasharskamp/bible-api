{"data":[{"book":"UGenesisi","chapter":"12","verse":"1","text":"UThixo wathi ku-Abhrama, “Suka elizweni lakini, lebantwini bakini lasendlini kayihlo uye elizweni engizakutshengisa lona."},{"book":"UGenesisi","chapter":"12","verse":"2","text":"Ngizakwenza ube yisizwe esikhulu"},{"book":"UGenesisi","chapter":"12","verse":"3","text":"Ngizababusisa labo abakubusisayo,"},{"book":"UGenesisi","chapter":"12","verse":"4","text":"Ngakho u-Abhrama wasuka, njengokutshelwa kwakhe nguThixo; njalo uLothi wahamba laye. U-Abhrama wayeleminyaka engamatshumi ayisikhombisa lanhlanu ekusukeni kwakhe eHarani."},{"book":"UGenesisi","chapter":"12","verse":"5","text":"Wathatha umkakhe uSarayi, lomntanomfowabo uLothi, lempahla yabo yonke ababeyizuzile kanye labantu ababebatholile eHarani, baqonda elizweni laseKhenani, bayafika khona."},{"book":"UGenesisi","chapter":"12","verse":"6","text":"U-Abhrama wahamba walidabula ilizwe waze wafika endaweni yesihlahla esikhulu saseMore eShekhemu. Ngalesosikhathi amaKhenani ayephakathi kwelizwe."},{"book":"UGenesisi","chapter":"12","verse":"7","text":"UThixo wabonakala ku-Abhrama wathi, “Lelilizwe ngizalinika inzalo yakho.” Ngakho wasesakha i-alithari khonapho elakhela uThixo owayebonakele kuye."},{"book":"UGenesisi","chapter":"12","verse":"8","text":"Esuka lapho waqonda ezintabeni empumalanga kweBhetheli wamisa ithente lakhe, iBhetheli isentshonalanga le-Ayi isempumalanga. Khonapho wakhela uThixo i-alithari walidumisa ibizo likaThixo."},{"book":"UGenesisi","chapter":"12","verse":"9","text":"U-Abhrama wasuka waqhubeka eqonda eNegebi."},{"book":"UGenesisi","chapter":"12","verse":"10","text":"Kwasekusiba lendlala elizweni, okwenza u-Abhrama waya eGibhithe ukuyahlala khona okwesikhathi esithile ngoba indlala yayinkulu kakhulu."},{"book":"UGenesisi","chapter":"12","verse":"11","text":"Kwathi esebanga ukungena eGibhithe wathi kumkakhe uSarayi, “Ngiyazi ukuthi ungumfazi omuhle kakhulu."},{"book":"UGenesisi","chapter":"12","verse":"12","text":"AmaGibhithe azakuthi ekubona athi, ‘Lo ngumkakhe.’ Lapho-ke bazangibulala wena bakuyekele uphile."},{"book":"UGenesisi","chapter":"12","verse":"13","text":"Ubokuthi ungudadewethu, ukuze ngiphathwe kuhle ngenxa yakho njalo lempilo yami isinde ngenxa yakho.”"},{"book":"UGenesisi","chapter":"12","verse":"14","text":"Kwathi u-Abhrama efika eGibhithe, amaGibhithe abona umkakhe ukuthi wayengumfazi omuhle kakhulu."},{"book":"UGenesisi","chapter":"12","verse":"15","text":"Izikhulu zikaFaro sezimbonile zamncoma kakhulu kuFaro, uSarayi wasengeniswa esigodlweni sakhe."},{"book":"UGenesisi","chapter":"12","verse":"16","text":"Wamphatha kuhle u-Abhrama ngenxa kaSarayi, ngakho u-Abhrama wazuza izimvu lenkomo, obabhemi abaduna labasikazi, izinceku zesilisa lezesifazane lamakamela."},{"book":"UGenesisi","chapter":"12","verse":"17","text":"Kodwa uThixo wehlisela uFaro lendlu yakhe izifo ezimbi ngenxa kaSarayi umka-Abhrama."},{"book":"UGenesisi","chapter":"12","verse":"18","text":"Ngakho uFaro wabiza u-Abhrama wathi, “Wenzeni kimi? Kungani ungangitshelanga ukuthi ungumkakho na?"},{"book":"UGenesisi","chapter":"12","verse":"19","text":"Watsholoni ukuthi ungudadewenu, ngacina sengizithathele mina waba ngowami? Manje, nangu umkakho. Mthathe uhambe!”"},{"book":"UGenesisi","chapter":"12","verse":"20","text":"UFaro waselaya ukuthi u-Abhrama lamadoda ayelawo basuswe elizweni, kanye lomkakhe lakho konke ayelakho."}]}