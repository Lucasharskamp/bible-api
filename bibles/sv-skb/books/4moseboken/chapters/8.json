{"data":[{"book":"4 Moseboken","chapter":"8","verse":"1","text":"Herren (Jahve) talade till Mose och sade:"},{"book":"4 Moseboken","chapter":"8","verse":"2","text":"Tala till Aron och säg till honom: ”När du tänder lamporna ska de sju oljelamporna ge sitt sken framför ljusstaken (Menoran).”"},{"book":"4 Moseboken","chapter":"8","verse":"3","text":"Och Aron gjorde så. Han tände lamporna så att de gav sitt sken framför ljusstaken (Menoran) som Herren (Jahve) hade befallt Mose."},{"book":"4 Moseboken","chapter":"8","verse":"4","text":"Detta var arbetet med ljusstaken (Menoran), drivet arbete i guld, från dess bas och till dess blommor, var det drivet arbete enligt det mönster som Herren (Jahve) hade visat Mose, så gjorde han ljusstaken. [2 Mos 25:31-40]"},{"book":"4 Moseboken","chapter":"8","verse":"5","text":"Herren (Jahve) talade till Mose och sade:"},{"book":"4 Moseboken","chapter":"8","verse":"6","text":"”Ta leviterna från Israels söner och rena dem."},{"book":"4 Moseboken","chapter":"8","verse":"7","text":"Och så ska du göra med dem för att rena dem, stänk reningsvatten över dem och låt en rakkniv gå över hela deras kropp (kött) och låt dem tvätta sina kläder och tvätta sig själva."},{"book":"4 Moseboken","chapter":"8","verse":"8","text":"Låt dem sedan ta en ung oxe och dess matoffer, fint mjöl blandat med olja, och en annan ung oxe ska du ta som syndoffer."},{"book":"4 Moseboken","chapter":"8","verse":"9","text":"Och du ska föra fram leviterna inför mötestältet och du ska samla hela församlingen av Israels söner."},{"book":"4 Moseboken","chapter":"8","verse":"10","text":"Och du ska förevisa leviterna inför Herrens (Jahves) ansikte och Israels söner ska lägga sina händer på leviterna. [Genom att de lägger händerna på leviterna överför de bildligt sina synder på leviterna som är deras ställföreträdare inför Gud.]"},{"book":"4 Moseboken","chapter":"8","verse":"11","text":"Och Aron ska offra leviterna inför Herrens (Jahves) ansikte som ett viftoffer från Israels söner, för att de ska göras redo att utföra Herrens (Jahves) arbete (sin prästerliga tjänst)."},{"book":"4 Moseboken","chapter":"8","verse":"12","text":"Och leviterna ska lägga sina händer på oxarnas huvuden och offra en av dem som ett syndoffer och den andra som ett brännoffer till Herren (Jahve), för att bringa försoning för leviterna."},{"book":"4 Moseboken","chapter":"8","verse":"13","text":"Och du ska ställa leviterna framför Aron och framför hans söner och offra dem som ett viftoffer till Herren (Jahve)."},{"book":"4 Moseboken","chapter":"8","verse":"14","text":"Så ska du avskilja leviterna från Israels söner och leviterna ska vara mina."},{"book":"4 Moseboken","chapter":"8","verse":"15","text":"Därefter ska leviterna gå in och göra tjänst i mötestältet, och du ska rena dem och offra dem som ett viftoffer,"},{"book":"4 Moseboken","chapter":"8","verse":"16","text":"för de är helt och hållet givna till mig bland Israels söner, istället för alla dem som öppnar moderlivet, de förstfödda av alla Israels söner. Jag har tagit dem till mig."},{"book":"4 Moseboken","chapter":"8","verse":"17","text":"För allt förstfött bland Israels söner är mitt, både människor och djur. På den dagen då jag slog allt förstfött i Egyptens land helgade jag dem åt mig själv."},{"book":"4 Moseboken","chapter":"8","verse":"18","text":"Och jag har tagit leviterna istället för allt förstfött bland Israels söner."},{"book":"4 Moseboken","chapter":"8","verse":"19","text":"Och jag har gett leviterna, de är givna till Aron och till hans söner från Israels söner, för att betjäna Israels söner i mötestältet, och för att bringa försoning för Israels söner, för att ingen plåga ska drabba Israels söner när Israels söner kommer nära helgedomen.”"},{"book":"4 Moseboken","chapter":"8","verse":"20","text":"Därför gjorde Mose och Aron och hela församlingen av Israels söner mot leviterna i enlighet med allt det som Herren (Jahve) befallt angående leviterna, så gjorde Israels söner med dem."},{"book":"4 Moseboken","chapter":"8","verse":"21","text":"Och leviterna renade sig själva och de tvättade sina kläder, och Aron offrade dem som en helig gåva inför Herrens (Jahves) ansikte, och Aron bringade försoning för dem för att rena dem (göra dem rituellt rena)."},{"book":"4 Moseboken","chapter":"8","verse":"22","text":"Därefter gick leviterna in och betjänade i mötestältet framför Aron och framför hans söner, som Herren (Jahve) befallt Mose angående leviterna, så gjorde de mot dem."},{"book":"4 Moseboken","chapter":"8","verse":"23","text":"Herren (Jahve) talade till Mose och sade:"},{"book":"4 Moseboken","chapter":"8","verse":"24","text":"”Detta är det som gäller för (tillhör) leviterna, från 25 års ålder och uppåt ska de komma för att tjänstgöra i arbetet i mötestältet,"},{"book":"4 Moseboken","chapter":"8","verse":"25","text":"och från 50 års ålder ska de återvända (upphöra med sin tjänst) och inte längre tjänstgöra i arbetet,"},{"book":"4 Moseboken","chapter":"8","verse":"26","text":"men ska betjäna med sina bröder i mötestältet för att behålla uppsikten, men de ska inte längre utföra själva arbetet [de fysiskt krävande uppgifterna]. Så ska du göra med leviterna angående deras uppgifter (det de har ansvar för).”"}]}