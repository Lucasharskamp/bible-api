{"data":[{"book":"Abahluleli","chapter":"14","verse":"1","text":"USamsoni waya eThimina wabona intombi engumFilistiya."},{"book":"Abahluleli","chapter":"14","verse":"2","text":"Esebuyele, wathi kuyise lonina, “Ngibone intombi engumFilistiya eThimina; ake liyengithathela yona ukuba ibe ngumkami.”"},{"book":"Abahluleli","chapter":"14","verse":"3","text":"Uyise lonina baphendula bathi, “Kanti akulantombi eyamukelekayo yini phakathi kwezihlobo zakho loba phakathi kwabantu bonke bakithi? Usungaze uye kumaFilistiya angasokanga ukuba uthathe umfazi na?”"},{"book":"Abahluleli","chapter":"14","verse":"4","text":"(Uyise lonina babengazi ukuthi lokhu kwakuvela kuThixo, owayefuna ithuba lokumelana lamaFilistiya; ngoba ngalesosikhathi ayebusa abako-Israyeli.)"},{"book":"Abahluleli","chapter":"14","verse":"5","text":"USamsoni waya eThimina eloyise lonina. Bathe sebebanga ezivinini zeThimina kwathutsha ibhuklwana lesilwane libhonga liqonde yena."},{"book":"Abahluleli","chapter":"14","verse":"6","text":"Umoya kaThixo wafika kuye ngamandla wasidabula ngezandla zakhe njengayengakwenza edabula izinyane lembuzi. Kodwa uyise lonina kabatshelanga ayekwenzile."},{"book":"Abahluleli","chapter":"14","verse":"7","text":"Emva kwalokho wahamba wayakhuluma lowesifazane lowo, wezwa emthanda."},{"book":"Abahluleli","chapter":"14","verse":"8","text":"Emva kwesikhathi esithile, esebuyele ukuba ayemthatha, waphambuka ukuba abone isidumbu sesilwane. Phakathi kwaso kwasekulomtshitshi wezinyosi ziloluju,"},{"book":"Abahluleli","chapter":"14","verse":"9","text":"waluthapha ngezandla zakhe, wahamba eludla. Esefike ebazalini bakhe, wabapha olunye kodwa kabatshelanga ukuthi wayeluthaphe esidunjini sesilwane."},{"book":"Abahluleli","chapter":"14","verse":"10","text":"Uyise wahamba ukuyabona owesifazane lowo. USamsoni wenza idili khona, njengokwakungumkhuba wezinsizwa ezithathayo."},{"book":"Abahluleli","chapter":"14","verse":"11","text":"Ekufikeni kwakhe waphiwa abakhaphi abangamatshumi amathathu."},{"book":"Abahluleli","chapter":"14","verse":"12","text":"USamsoni wasesithi kubo, “Lalelani ngilitshele ilibho. Lingangitshela ukuthi litshoni phakathi kwensuku eziyisikhombisa zedili, ngizalinika izembatho zelineni ezingamatshumi amathathu lezigqoko ezingamatshumi amathathu."},{"book":"Abahluleli","chapter":"14","verse":"13","text":"Nxa lingehluleka ukungitshela ukuthi litshoni, kumele linginike izembatho zelineni ezingamatshumi amathathu lezigqoko ezingamatshumi amathathu.”"},{"book":"Abahluleli","chapter":"14","verse":"14","text":"Waphendula wathi,"},{"book":"Abahluleli","chapter":"14","verse":"15","text":"Ngosuku lwesine bathi kumkaSamsoni, “Ncenga umkakho asichazele ilibho, hlezi sikutshise wena labendlu yakwenu life. Kanti usinxusele ukuzasiphanga lapha na?”"},{"book":"Abahluleli","chapter":"14","verse":"16","text":"Lapho-ke umkaSamsoni waziphosela phezu kwakhe, ebubula esithi, “Uyangizonda. Kawungithandi ngeqiniso. Unike abantu bakithi ilibho; kodwa mina kawungitshelanga ukuthi litshoni.”"},{"book":"Abahluleli","chapter":"14","verse":"17","text":"Owesifazane lowo wakhala zonke lezinsuku eziyisikhombisa zedili. Ngakho ngosuku lwesikhombisa wamtshela, ngoba wayelokhu emphikelela. Laye-ke walichaza ilibho ebantwini bakibo."},{"book":"Abahluleli","chapter":"14","verse":"18","text":"Kwathi ilanga lingakatshoni ngosuku lwesikhombisa abantu bakulowomuzi bathi kuye,"},{"book":"Abahluleli","chapter":"14","verse":"19","text":"UMoya kaThixo wasusehlela phezu kwakhe ngamandla. Waya e-Ashikheloni, wabulala abantu bakhona abangamatshumi amathathu, wabemuka konke ababelakho kwathi izigqoko zabo wazinika labo ababechaze ilibho lakhe. Waya endlini kayise evutha ulaka."},{"book":"Abahluleli","chapter":"14","verse":"20","text":"UmkaSamsoni wasesendiselwa komunye wabakhaphi bakhe owayekhona edilini."}]}