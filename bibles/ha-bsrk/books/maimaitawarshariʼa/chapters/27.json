{"data":[{"book":"Maimaitawar Shariʼa","chapter":"27","verse":"1","text":"Musa tare da dattawan Isra’ila suka umarci mutane suka ce, “Ku kiyaye dukan umarnai da na ba ku a yau."},{"book":"Maimaitawar Shariʼa","chapter":"27","verse":"2","text":"Sa’ad da kuka haye Urdun zuwa cikin ƙasar da Ubangiji Allahnku yake ba ku, ku kakkafa waɗansu manyan duwatsu, ku yi musu shafe da farar ƙasa."},{"book":"Maimaitawar Shariʼa","chapter":"27","verse":"3","text":"Ku rubuta dukan waɗannan kalmomin doka a kansu, sa’ad da kuka haye kuka shiga ƙasar da Ubangiji Allahnku yake ba ku, ƙasa mai zub da madara da zuma, kamar dai yadda Ubangiji Allah na kakanninku, ya yi muku alkawari."},{"book":"Maimaitawar Shariʼa","chapter":"27","verse":"4","text":"Sa’ad da kuma kuka haye Urdun, ku kakkafa waɗannan duwatsu a bisa Dutsen Ebal, kamar yadda na umarce a yau, ku yi musu shafe da farar ƙasa."},{"book":"Maimaitawar Shariʼa","chapter":"27","verse":"5","text":"Ku gina bagade wa Ubangiji Allahnku, bagaden dutse. Kada ku yi amfani da wani kayan aiki na ƙarfe a kansu."},{"book":"Maimaitawar Shariʼa","chapter":"27","verse":"6","text":"Ku gina bagaden Ubangiji Allahnku da duwatsun fili, ku kuma miƙa hadaya ta ƙonawa a kansa ga Ubangiji Allahnku."},{"book":"Maimaitawar Shariʼa","chapter":"27","verse":"7","text":"Ku miƙa hadayun salama a can, kuna ci, kuna farin ciki a gaban Ubangiji Allahnku."},{"book":"Maimaitawar Shariʼa","chapter":"27","verse":"8","text":"Za ku kuma rubuta a fayyace dukan kalmomin wannan doka a kan waɗannan duwatsun da kuka kakkafa.”"},{"book":"Maimaitawar Shariʼa","chapter":"27","verse":"9","text":"Sai Musa da firistoci waɗanda suke Lawiyawa suka ce wa dukan Isra’ila, “Ku yi shiru, ya Isra’ila, ku saurara! Yanzu kun zama mutanen Ubangiji Allahnku."},{"book":"Maimaitawar Shariʼa","chapter":"27","verse":"10","text":"Ku yi biyayya ga Ubangiji Allahnku, ku bi umarnansa da ƙa’idodin da nake ba ku a yau.”"},{"book":"Maimaitawar Shariʼa","chapter":"27","verse":"11","text":"A wannan rana Musa ya umarce mutane,"},{"book":"Maimaitawar Shariʼa","chapter":"27","verse":"12","text":"Sa’ad da kuka haye Urdun, sai waɗannan kabilai su tsaya a bisa Dutsen Gerizim su sa wa jama’a albarka, wato, kabilar Simeyon, Lawi, Yahuda, Issakar, Yusuf da Benyamin."},{"book":"Maimaitawar Shariʼa","chapter":"27","verse":"13","text":"Waɗannan kabilai kuma za su tsaya a bisa Dutsen Ebal su furta la’ana, wato, kabilar Ruben, Gad, Asher, Zebulun, Dan da Naftali."},{"book":"Maimaitawar Shariʼa","chapter":"27","verse":"14","text":"Lawiyawa za su karanta wa dukan mutanen Isra’ila da babbar murya su ce,"},{"book":"Maimaitawar Shariʼa","chapter":"27","verse":"15","text":"“La’ananne ne mutumin da ya sassaƙa siffa, ko ya yi zubin gunki, abar ƙyama ce ga Ubangiji, aikin hannu mai sana’a da aka kafa a ɓoye.”"},{"book":"Maimaitawar Shariʼa","chapter":"27","verse":"16","text":"“La’ananne ne mutumin da ya ƙasƙantar da mahaifinsa ko mahaifiyarsa.”"},{"book":"Maimaitawar Shariʼa","chapter":"27","verse":"17","text":"“La’ananne ne mutumin da ya gusar da dutsen da aka kafa don nuna shaidar iyaka.”"},{"book":"Maimaitawar Shariʼa","chapter":"27","verse":"18","text":"“La’ananne ne mutumin da ya karkatar da makaho daga hanya.”"},{"book":"Maimaitawar Shariʼa","chapter":"27","verse":"19","text":"“La’ananne ne mutumin da ya yi rashin adalci ga baƙo, maraya ko gwauruwa.”"},{"book":"Maimaitawar Shariʼa","chapter":"27","verse":"20","text":"“La’ananne ne mutumin da ya kwana da matar mahaifinsa, gama ya ƙasƙantar da gadon mahaifinsa ke nan.”"},{"book":"Maimaitawar Shariʼa","chapter":"27","verse":"21","text":"“La’ananne ne mutumin da ya yi jima’i da dabba.”"},{"book":"Maimaitawar Shariʼa","chapter":"27","verse":"22","text":"“La’ananne ne mutumin da ya kwana da ’yar’uwarsa, ’yar mahaifinsa ko ’yar mahaifiyarsa.”"},{"book":"Maimaitawar Shariʼa","chapter":"27","verse":"23","text":"“La’ananne ne mutumin da ya kwana da mahaifiyar matarsa.”"},{"book":"Maimaitawar Shariʼa","chapter":"27","verse":"24","text":"“La’ananne ne mutumin da ya kashe maƙwabcinsa a ɓoye.”"},{"book":"Maimaitawar Shariʼa","chapter":"27","verse":"25","text":"“La’ananne ne mutumin da ya karɓi cin hanci don yă kashe marar laifi.”"},{"book":"Maimaitawar Shariʼa","chapter":"27","verse":"26","text":"“La’ananne ne mutumin da bai yi na’am da kalmomin wannan doka ta wurin aikata su ba.”"}]}