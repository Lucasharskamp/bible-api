{"data":[{"book":"Yohana","chapter":"10","verse":"1","text":"Yesu niyo awagamba, “Ikindedi namigambilani, yehe hekwingila mwe nk'hili yo mngo we zingoto mna ombokela kunk'handa uyo ni mbavi naho ni mhoki."},{"book":"Yohana","chapter":"10","verse":"2","text":"Akwingila mo lwivi yehe ni mdimi we zingoto."},{"book":"Yohana","chapter":"10","verse":"3","text":"Mwamizi amkomoela mdimi Kwaviya ngoto zammanya dizwi dyakwe, naho Kwaviya kazimanya amazina yawe azitanga no kuzigala kuse."},{"book":"Yohana","chapter":"10","verse":"4","text":"Yanafosa kuse amagoto yakwe yose alongola na magoto yamtimila Kwaviya yamanya izwi dyakwe."},{"book":"Yohana","chapter":"10","verse":"5","text":"Mtakwiza hazikumtimila kwaviya hazimmanyize diizwi dyakwe.”"},{"book":"Yohana","chapter":"10","verse":"6","text":"Yesu nakawagambila mliganyizo uwo, mna woho hawakombaganye imbuli iyo awagambile."},{"book":"Yohana","chapter":"10","verse":"7","text":"Yesu niyo awagambila vituhu, “Ikindedi nawagambilani, miye nie ulwivi lwa magoto."},{"book":"Yohana","chapter":"10","verse":"8","text":"Wose wanilongoele ni wabavi naho ni wahoki, naho magoto hayaweve."},{"book":"Yohana","chapter":"10","verse":"9","text":"Miye nulo umnango. Mnt'hu akuunga engile kwa kombokela miye naahone, naaingile nakufosa naho naapate nk'hande."},{"book":"Yohana","chapter":"10","verse":"10","text":"Mbavi aneza eza vileke abawe, achinje, hamwenga na kubananga, miye hiza vileke wande na ugima naho wande nao wakubanikaluka."},{"book":"Yohana","chapter":"10","verse":"11","text":"“Miye nie mdimi wedi, mdimi ywedi adaha kulava ugima wakwe kwajili yamagoto yakwe."},{"book":"Yohana","chapter":"10","verse":"12","text":"Mnt'hu akulihwa hiyo mdimi, Kwaviya yehe zingoto hiyo zakwe, anayaona magwema yeza azileka zingoto nokunyilika. Naho digwema dyazigwila na hamwenga nakuzimwaganisa."},{"book":"Yohana","chapter":"10","verse":"13","text":"Yehe anyilika kwaviya ni mnt'hu ywa kulihwa naho mbuli ye zingoto hiyo kint'hu kwakwe."},{"book":"Yohana","chapter":"10","verse":"14","text":"Miye nuyo mdimi ywedi, wadya wakwangu hiwamanya, wadya awangu wanimanya miye."},{"book":"Yohana","chapter":"10","verse":"15","text":"Enga viya Tate akunimanya, miye name nammanya. Miye naulava ugima wangu kwa mbuli ye zingoto."},{"book":"Yohana","chapter":"10","verse":"16","text":"Naho nnanazo ngoto nt'huhu zandile hiyo zo umngo uno zoho nazo naungigwa nizilete, naho nezive mluzi wangu. Naho nakunde na fyo dimwenga na mdimi yumwenga."},{"book":"Yohana","chapter":"10","verse":"17","text":"“Ivo elo niivo vilekile Tate akaniungisa, kwaviya naulava ugima wangu akajika nauguha naho vituhu."},{"book":"Yohana","chapter":"10","verse":"18","text":"Hahali mnt'hu akuulava ugima wangu mna ni miye mwenye. Name nnanawo udahi wakuulava, nnanawo udahi wa kuuguha naho vituhu. Mwiko uwo nehiink'higwa ni Tate.”"},{"book":"Yohana","chapter":"10","verse":"19","text":"Nia kwanda na kupangana mwe wayahudi kwa mbuli ye yadya Yesu alongile."},{"book":"Yohana","chapter":"10","verse":"20","text":"Awengi wawe niyo wagamba, “Uyu ana mp'hepo iihile naho mhezi! Mwamtegeleza wai?”"},{"book":"Yohana","chapter":"10","verse":"21","text":"Watuhu niyo wagamba, “Ulosi uwo hiyo wa mta mp'hepo iihile, haluse mp'hepo iihile yadaha kumtenda mnt'hu aone?”"},{"book":"Yohana","chapter":"10","verse":"22","text":"Kudya Yelusalemu no kunda na zuwa dya kinyemi ya kukumbukila ukuki we nyumba ya Mnungu naho neinda ni mwe nyota."},{"book":"Yohana","chapter":"10","verse":"23","text":"Yesu andaga akagenda mwe nyumba ya Mnungu mwe ukumbi ya Sulemani."},{"book":"Yohana","chapter":"10","verse":"24","text":"Wayahudi niyo wamzunguluka wakamgamba, “Haluse noukigele nk'huswank'huswa mpaka ini? Uneva weye niwe Kilisito Mkombozi hake kigambile ikindedi.”"},{"book":"Yohana","chapter":"10","verse":"25","text":"Yesu niyo awahitula, “Nehiwagambila mna nyuwe hamkunihuwila, ndima izi hudamanya kwa zina dya Tate niizo zikunilavila uwona."},{"book":"Yohana","chapter":"10","verse":"26","text":"Mna nyuwe hamkuunga hamkunihuwila Kwaviya hiyo ngoto zangu."},{"book":"Yohana","chapter":"10","verse":"27","text":"Zigoto zangu zawiva mluzi wangu, miye hizimanya zoho nazo zanitimila."},{"book":"Yohana","chapter":"10","verse":"28","text":"Miye name nazink'ha ugima wa ulo na ulo, nazo hezibanike, naho hahali mnt'hu akuunga azipokole kulawa mwe mikono yangu."},{"book":"Yohana","chapter":"10","verse":"29","text":"Tate anink'hile awant'hu awa ni mkulu kujink'ha wose. Naho hahali mnt'hu akudaha kuwaguha kulawa mwe mikono ya Tate."},{"book":"Yohana","chapter":"10","verse":"30","text":"Miye na Tate ni kitu kimwenga.”"},{"book":"Yohana","chapter":"10","verse":"31","text":"Wayahudi niyo walogota maiwe vituhu vileke wamtoe."},{"book":"Yohana","chapter":"10","verse":"32","text":"Yesu niyo awahitula, “Zindima zedi nyingi zikulawa kwa Tate hiwalagisani, mwe indima ihi mwe izo ikutenda mnitoe maiwe?”"},{"book":"Yohana","chapter":"10","verse":"33","text":"Wayahudi niyo wamhitula, “Mwe zindima izedi hakikukutoa maiwe, mna kwe mbuli ya kumlonga vihile Mnungu, naho Kwaviya weye umnt'hu mna waketenda Mnungu.”"},{"book":"Yohana","chapter":"10","verse":"34","text":"Yesu niyo awahitula, “Togoleni haiwandikwe mwe miko yenyu kugamba, ‘miye hilonga nyuwe milungu?’"},{"book":"Yohana","chapter":"10","verse":"35","text":"Kimanya kugamba diya diwandikwe mwe Mawandiko Akukile nikindedi mazuwa yose, naho Mnungu kawetanga wadya want'hu milungu, want'hu wadya wenk'higwe ulosi wakwe."},{"book":"Yohana","chapter":"10","verse":"36","text":"Tate kanisagula miye naho kanisigila mwe isi, togoleni ivi mwadaha kugamba namhomole Kwaviya hilonga miye nuuyo Mwana ywa Mnungu?"},{"book":"Yohana","chapter":"10","verse":"37","text":"Uneva hikudamanya zindima za Tate zia akuunga nizidamanye, msekunihuwila."},{"book":"Yohana","chapter":"10","verse":"38","text":"Mna nnazidamanya uneva hamkunihuwila miye huwileni zindima, vileke mmanye Tate ekala mndani mwangu name nekala mndani mwa Tate.”"},{"book":"Yohana","chapter":"10","verse":"39","text":"Niyo wazungula naho kumgwila, mna niyo achupuluka mwe mikono yawe."},{"book":"Yohana","chapter":"10","verse":"40","text":"Niyo akeitila gundi yo mto Yolodani mpaka hadya hant'hu Yohana andile akabatiza want'hu, niyo ekala uko."},{"book":"Yohana","chapter":"10","verse":"41","text":"Want'hu wengi niyo wambasa wakagamba, “Yohana hadamanye kilagiso chochose mna yose ayalongile Yohana mwe milosi na yanda ya kindedi.”"},{"book":"Yohana","chapter":"10","verse":"42","text":"Niyo want'hu wengi hadya wamhuwila Yesu."}]}