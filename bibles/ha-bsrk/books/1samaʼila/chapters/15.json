{"data":[{"book":"1 Samaʼila","chapter":"15","verse":"1","text":"Sama’ila ya ce wa Shawulu, “Ni ne wanda Ubangiji ya aika in shafe ka ka zama sarki bisa mutanensa Isra’ila. Saurara yanzu ka ji saƙo daga wurin Ubangiji."},{"book":"1 Samaʼila","chapter":"15","verse":"2","text":"Ga abin da Ubangiji Maɗaukaki ya ce, ‘Zan hori Amalekawa saboda abin da suka yi wa Isra’ila sa’ad da suka ba su wahala yayinda suka fito daga Masar."},{"book":"1 Samaʼila","chapter":"15","verse":"3","text":"Yanzu ka tafi ka yaƙi Amalekawa, ka hallaka kome da yake nasu, kada ka bar su da rai, ka kashe maza, da mata, da yara, da jarirai, da dabbobi, da tumaki, da raƙuma, da kuma jakuna.’ ”"},{"book":"1 Samaʼila","chapter":"15","verse":"4","text":"Sai Shawulu ya tattara sojoji, ya ƙidaya su a Telayim, ya sami su dubu ɗari biyu da dubu goma daga Yahuda."},{"book":"1 Samaʼila","chapter":"15","verse":"5","text":"Shawulu ya tafi birnin Amalek ya yi kwanto a kwari."},{"book":"1 Samaʼila","chapter":"15","verse":"6","text":"Sai Shawulu ya ce wa Keniyawa, “Ku tashi ku bar Amalekawa don kada in hallaka ku tare da su, saboda kun yi wa dukan Isra’ilawa kirki, lokacin da suka fito daga Masar.” Saboda haka Keniyawa suka tashi suka bar Amalekawa."},{"book":"1 Samaʼila","chapter":"15","verse":"7","text":"Sa’an nan Shawulu ya ci Amalekawa da yaƙi tun daga Hawila har zuwa Shur, a gabashin iyakar Masar."},{"book":"1 Samaʼila","chapter":"15","verse":"8","text":"Ya kama Agag sarkin Amalekawa da rai. Ya kuma hallaka dukan mutanensa da takobi."},{"book":"1 Samaʼila","chapter":"15","verse":"9","text":"Amma Shawulu da sojojinsa suka bar Agag, da tumaki, da shanu, da ’yan maruƙa masu ƙiba da kuma duk abin da yake mai kyau da rai. Waɗannan ba su so su hallaka su gaba ɗaya ba, amma duk abin da ba a so da kuma marar amfani suka hallaka."},{"book":"1 Samaʼila","chapter":"15","verse":"10","text":"Sai Ubangiji ya yi magana da Sama’ila ya ce,"},{"book":"1 Samaʼila","chapter":"15","verse":"11","text":"“Na damu da na naɗa Shawulu sarki, domin ya juya mini baya, bai kuma bi umarnina ba.” Sama’ila ya damu ƙwarai, ya yi kuka ga Ubangiji dukan dare."},{"book":"1 Samaʼila","chapter":"15","verse":"12","text":"Kashegari da sassafe sai Sama’ila ya tashi ya tafi domin yă sadu da Shawulu, amma aka gaya masa cewa Shawulu ya tafi Karmel. A can ya yi wa kansa abin tunawa don yă girmama kansa, daga can kuma ya juya ya gangara zuwa Gilgal."},{"book":"1 Samaʼila","chapter":"15","verse":"13","text":"Da Sama’ila ya kai wurinsa, sai Shawulu ya ce, “Ubangiji yă albarkace ka, na aikata umarnin Ubangiji.”"},{"book":"1 Samaʼila","chapter":"15","verse":"14","text":"Amma Sama’ila ya ce, “Ashe, waɗannan ba kukan tumaki ke nan nake ji a kunnena ba? Wane kuka shanu ke nan nake ji?”"},{"book":"1 Samaʼila","chapter":"15","verse":"15","text":"Shawulu ya amsa ya ce, “Sojoji ne suka kawo su daga Amalekawa. Sun bar tumaki da shanu masu kyau da rai don su yi wa Ubangiji Allahnka hadaya, amma sauran mun hallaka duka.”"},{"book":"1 Samaʼila","chapter":"15","verse":"16","text":"Sama’ila ya ce, “Dakata, bari in faɗa maka abin da Ubangiji ya ce mini jiya da dare.”"},{"book":"1 Samaʼila","chapter":"15","verse":"17","text":"Sama’ila ya ce, “Ko da yake kana ganin kanka kai ba wani abu ne ba, ashe, ba kai ne yanzu shugaban kabilan Isra’ila ba? Ubangiji ya shafe ka ka zama sarkin Isra’ila."},{"book":"1 Samaʼila","chapter":"15","verse":"18","text":"Shi kuma ya aika, ya umarce ka cewa, ‘Tafi ka hallaka Amalekawa mugayen mutanen nan duka, ka yaƙe su sai ka share su ƙaf.’"},{"book":"1 Samaʼila","chapter":"15","verse":"19","text":"Me ya sa ba ka bi umarnin Ubangiji ba? Me ya sa ka sa hannu a ganima, ka kuma yi mugun abu a gaban Ubangiji?”"},{"book":"1 Samaʼila","chapter":"15","verse":"20","text":"Shawulu ya ce, “Amma na bi umarnin Ubangiji. Na bi saƙon da Ubangiji ya ba ni. Na hallaka Amalekawa, na kuma kamo Agag sarkinsu."},{"book":"1 Samaʼila","chapter":"15","verse":"21","text":"Sojoji suka kawo tumaki da shanu mafi kyau daga cikin ganimar domin a miƙa hadaya ga Ubangiji Allahnka a Gilgal.”"},{"book":"1 Samaʼila","chapter":"15","verse":"22","text":"Amma Sama’ila ya ce,"},{"book":"1 Samaʼila","chapter":"15","verse":"23","text":"Gama tawaye yana kama da zunubi na duba,"},{"book":"1 Samaʼila","chapter":"15","verse":"24","text":"Sai Shawulu ya ce wa Sama’ila, “Na yi zunubi, na ƙi bin umarnin Ubangiji, na kuma ƙi bin maganarka. Na ji tsoron mutane ne shi ya sa na bi maganarsu."},{"book":"1 Samaʼila","chapter":"15","verse":"25","text":"Yanzu fa, ina roƙonka ka yafe mini zunubina, ka koma tare da ni, domin in yi wa Ubangiji sujada.”"},{"book":"1 Samaʼila","chapter":"15","verse":"26","text":"Amma Sama’ila ya ce, “Ba zan koma tare da kai ba. Ka ƙi maganar Ubangiji, Ubangiji kuma ya ƙi ka da zama sarki a bisa Isra’ila.”"},{"book":"1 Samaʼila","chapter":"15","verse":"27","text":"Da Sama’ila ya juya zai tafi, sai Shawulu ya kama bakin rigarsa, sai rigar ta yage."},{"book":"1 Samaʼila","chapter":"15","verse":"28","text":"Sama’ila ya ce masa, “Ubangiji ya yage masarautar Isra’ila daga gare ka yau, ya ba wa wani daga cikin maƙwabtanka wanda ya fi ka."},{"book":"1 Samaʼila","chapter":"15","verse":"29","text":"Shi wanda yake Ɗaukakar Isra’ila ba ya ƙarya ko yă canja zuciyarsa, gama shi ba mutum ba ne da zai canja zuciyarsa.”"},{"book":"1 Samaʼila","chapter":"15","verse":"30","text":"Shawulu ya ce, “Na yi zunubi. Amma ina roƙonka ka ba ni girma a gaban dattawan mutanena da kuma a gaban Isra’ila, ka koma tare da ni domin in yi wa Ubangiji Allahnka sujada.”"},{"book":"1 Samaʼila","chapter":"15","verse":"31","text":"Saboda haka sai Sama’ila ya koma tare da Shawulu, Shawulu kuwa ya yi wa Ubangiji sujada."},{"book":"1 Samaʼila","chapter":"15","verse":"32","text":"Sa’an nan Sama’ila ya ce, “Kawo mini Agag sarkin Amalekawa.”"},{"book":"1 Samaʼila","chapter":"15","verse":"33","text":"Amma Sama’ila ya ce,"},{"book":"1 Samaʼila","chapter":"15","verse":"34","text":"Sai Sama’ila ya tafi Rama, amma Shawulu ya haura zuwa gidansa a Gibeya na Shawulu."},{"book":"1 Samaʼila","chapter":"15","verse":"35","text":"Daga wannan rana Sama’ila bai ƙara saduwa da sarki Shawulu ba, har rasuwar Sama’ila, amma ya yi baƙin ciki sosai a kan Shawulu. Ubangiji kuwa ya damu da ya sa Shawulu ya zama Sarkin Isra’ila ba."}]}