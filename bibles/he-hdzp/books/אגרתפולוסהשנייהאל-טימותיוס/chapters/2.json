{"data":[{"book":"אגרת פולוס השנייה אל-טימותיוס","chapter":"2","verse":"1","text":"טימותיוס, בני, עליך להתחזק בכוח ובחסד שמעניק לך המשיח."},{"book":"אגרת פולוס השנייה אל-טימותיוס","chapter":"2","verse":"2","text":"למד אנשים אחראיים את דברי האמת אשר שמעת מפי בנוכחות עדים רבים, כדי שבבוא הזמן הם ילמדו את האחרים."},{"book":"אגרת פולוס השנייה אל-טימותיוס","chapter":"2","verse":"3","text":"קבל את חלקך בסבל למען המשיח, כמוני, כחייל גיבור במלחמת ישוע המשיח."},{"book":"אגרת פולוס השנייה אל-טימותיוס","chapter":"2","verse":"4","text":"וכחייל של ישוע המשיח אל תתערב יותר מדי בענייני העולם הזה, כדי שתוכל להשביע את רצונו של מי שגייס אותך לצבאו."},{"book":"אגרת פולוס השנייה אל-טימותיוס","chapter":"2","verse":"5","text":"בעשותך את אשר הטיל עליך האדון, עליך לנהוג לפי הכללים שלו. גם הספורטאי לא יזכה בפרס אם לא יתחרה לפי הכללים!"},{"book":"אגרת פולוס השנייה אל-טימותיוס","chapter":"2","verse":"6","text":"האיכר החרוץ שמעבד את אדמתו זכאי לאכול ראשון את ביכורי הפרי."},{"book":"אגרת פולוס השנייה אל-טימותיוס","chapter":"2","verse":"7","text":"חשוב היטב על דברים אלה, ואלוהים יעזור לך להבינם."},{"book":"אגרת פולוס השנייה אל-טימותיוס","chapter":"2","verse":"8","text":"לעולם אל תשכח את הבשורה שאני מבשר; תקומתו של ישוע המשיח מן המתים, והיותו משושלת דוד המלך."},{"book":"אגרת פולוס השנייה אל-טימותיוס","chapter":"2","verse":"9","text":"הם כלאו אותי בבית־הסוהר כמו פושע, משום שהפצתי את האמת הזאת, אך דבר האלוהים אינו כלוא!"},{"book":"אגרת פולוס השנייה אל-טימותיוס","chapter":"2","verse":"10","text":"אני מוכן לסבול הכול למען בחירי האלוהים, כדי שגם הם ייוושעו ויזכו בכבוד עולמים בישוע המשיח."},{"book":"אגרת פולוס השנייה אל-טימותיוס","chapter":"2","verse":"11","text":"אכן נכון השיר:"},{"book":"אגרת פולוס השנייה אל-טימותיוס","chapter":"2","verse":"12","text":"אם נסבול למענו, גם נמלוך איתו;"},{"book":"אגרת פולוס השנייה אל-טימותיוס","chapter":"2","verse":"13","text":"אף אם לא נאמין, הוא תמיד נאמן,"},{"book":"אגרת פולוס השנייה אל-טימותיוס","chapter":"2","verse":"14","text":"הזכר לאנשיך דברים אלה וצווה עליהם, בשם האדון, לא להתווכח על דברים חסרי ערך. ויכוחים כאלה מבלבלים את השומעים ומזיקים להם."},{"book":"אגרת פולוס השנייה אל-טימותיוס","chapter":"2","verse":"15","text":"שקוד להשביע את רצון ה׳ – כפועל שאין לו כל סיבה להתבייש בעבודתו, וכאדם שיודע להשתמש בדבר האמת בצורה המועילה ביותר."},{"book":"אגרת פולוס השנייה אל-טימותיוס","chapter":"2","verse":"16","text":"התרחק מוויכוחים מטופשים אשר מרגיזים ומכעיסים, וכך מביאים לידי חטא."},{"book":"אגרת פולוס השנייה אל-טימותיוס","chapter":"2","verse":"17","text":"ויכוחים מטופשים אלה מתפשטים כמו ריקבון ומכאיבים לאנשים שמעורבים בהם. הומניוס ופיליטוס מעוררים ויכוחים כאלה."},{"book":"אגרת פולוס השנייה אל-טימותיוס","chapter":"2","verse":"18","text":"השניים, שהפנו עורף לאמת, מפיצים את השקר כאילו כבר הייתה תחיית המתים. במעשה זה הם החלישו ובלבלו את אמונתם של אלה שהאמינו להם."},{"book":"אגרת פולוס השנייה אל-טימותיוס","chapter":"2","verse":"19","text":"אולם דבר אינו יכול לערער את אמת האלוהים; היא עומדת איתנה כסלע שעליו חקוק: ”יודע ה׳ את אשר לו“. ו”הקורא לעצמו מאמין באלוהים צריך להתרחק מכל רע“."},{"book":"אגרת פולוס השנייה אל-טימותיוס","chapter":"2","verse":"20","text":"בבית העשיר יש כלים שעשויים מזהב ומכסף, ויש גם כלים שעשויים מעץ ומחמר. את הכלים היקרים מגישים לאורחים, ואילו בכלים הזולים משתמשים לעבודות המטבח או ככלי אשפה."},{"book":"אגרת פולוס השנייה אל-טימותיוס","chapter":"2","verse":"21","text":"כדי להשתייך לחשוב וליקר – להיות חפץ בעל־ערך לבעל הבית – עליך לטהר את עצמך ולהתרחק מכל חטא, ואז יוכל המשיח להשתמש בך למטרותיו הנעלות."},{"book":"אגרת פולוס השנייה אל-טימותיוס","chapter":"2","verse":"22","text":"ברח לך מתאוות הנעורים, והתקרב לכל דבר שמעודד אותך לעשות מעשים טובים. שאף לצדק, לשלום, לאמונה ולאהבה, ובקש את חברתם של האוהבים את אלוהים בלב טהור."},{"book":"אגרת פולוס השנייה אל-טימותיוס","chapter":"2","verse":"23","text":"אני חוזר ואומר: התרחק מוויכוחים טיפשיים וחסרי טעם, אשר רק מרגיזים אנשים וגורמים למריבות."},{"book":"אגרת פולוס השנייה אל-טימותיוס","chapter":"2","verse":"24","text":"המאמין באלוהים אינו צריך לריב עם אחרים, אלא עליו להיות אדיב וסובלני, וללמד את הדרך הטובה לאלה שאינם הולכים בה."},{"book":"אגרת פולוס השנייה אל-טימותיוס","chapter":"2","verse":"25","text":"כשאתה מוכיח את המתכחשים לדבר ה׳, נהג בהם בענווה ובעדינות, כי אז, בעזרת ה׳, הם עשויים לשוב מדרכם הרעה ולהאמין באמת."},{"book":"אגרת פולוס השנייה אל-טימותיוס","chapter":"2","verse":"26","text":"כך תשוב אליהם בינתם והם יברחו ממלכודת השטן – שלכד אותם כדי שישרתוהו – ויתחילו לעשות את רצון האלוהים."}]}