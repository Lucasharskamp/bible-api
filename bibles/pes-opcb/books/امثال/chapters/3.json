{"data":[{"book":"امثال","chapter":"3","verse":"1-2","text":"پسرم، چیزهایی را که به تو آموخته‌ام هرگز فراموش نکن. اگر می‌خواهی زندگی خوب و طولانی داشته باشی، به دقت از دستورهای من پیروی کن."},{"book":"امثال","chapter":"3","verse":"3","text":"محبت و راستی را هرگز فراموش نکن بلکه آنها را بر گردنت بیاویز و بر صفحهٔ دلت بنویس،"},{"book":"امثال","chapter":"3","verse":"4","text":"اگر چنین کنی هم خدا از تو راضی خواهد بود هم انسان."},{"book":"امثال","chapter":"3","verse":"5","text":"با تمام دل خود به خداوند اعتماد کن و بر عقل خود تکیه منما."},{"book":"امثال","chapter":"3","verse":"6","text":"در هر کاری که انجام می‌دهی خدا را در نظر داشته باش و او در تمام کارهایت تو را موفق خواهد ساخت."},{"book":"امثال","chapter":"3","verse":"7","text":"به حکمت خود تکیه نکن بلکه از خداوند اطاعت نما و از بدی دوری کن،"},{"book":"امثال","chapter":"3","verse":"8","text":"و این مرهمی برای زخمهایت بوده، به تو سلامتی خواهد بخشید."},{"book":"امثال","chapter":"3","verse":"9","text":"از دارایی خود برای خداوند هدیه بیاور، نوبر محصولت را به او تقدیم نما و به این وسیله او را احترام کن."},{"book":"امثال","chapter":"3","verse":"10","text":"آنگاه انبارهای تو پر از وفور نعمت خواهد شد و خمره‌هایت از شراب تازه لبریز خواهد گردید."},{"book":"امثال","chapter":"3","verse":"11","text":"پسرم، نسبت به تأدیب خداوند بی‌اعتنا نباش، و هرگاه سرزنشت کند، ناراحت نشو."},{"book":"امثال","chapter":"3","verse":"12","text":"زیرا خداوند کسی را تأدیب می‌کند که دوستش می‌دارد. همان‌طور که هر پدری پسر محبوب خود را تنبیه می‌کند تا او را اصلاح نماید، خداوند نیز تو را تأدیب و تنبیه می‌کند."},{"book":"امثال","chapter":"3","verse":"13","text":"خوشا به حال کسی که حکمت و بصیرت پیدا می‌کند؛"},{"book":"امثال","chapter":"3","verse":"14","text":"زیرا یافتن آن از یافتن طلا و نقره، نیکوتر است!"},{"book":"امثال","chapter":"3","verse":"15","text":"ارزش حکمت از جواهرات بیشتر است و آن را نمی‌توان با هیچ گنجی مقایسه کرد."},{"book":"امثال","chapter":"3","verse":"16","text":"حکمت به انسان زندگی خوب و طولانی، ثروت و احترام می‌بخشد."},{"book":"امثال","chapter":"3","verse":"17","text":"حکمت زندگی تو را از خوشی و سلامتی لبریز می‌کند."},{"book":"امثال","chapter":"3","verse":"18","text":"خوشا به حال کسی که حکمت را به چنگ آورد، زیرا حکمت مانند درخت حیات است."},{"book":"امثال","chapter":"3","verse":"19","text":"خداوند به حکمت خود زمین را بنیاد نهاد و به عقل خویش آسمان را برقرار نمود."},{"book":"امثال","chapter":"3","verse":"20","text":"به علم خود چشمه‌ها را روی زمین جاری ساخت و از آسمان بر زمین باران بارانید."},{"book":"امثال","chapter":"3","verse":"21","text":"پسرم، حکمت و بصیرت را نگاه دار و هرگز آنها را از نظر خود دور نکن؛"},{"book":"امثال","chapter":"3","verse":"22","text":"زیرا آنها به تو زندگی و عزت خواهند بخشید،"},{"book":"امثال","chapter":"3","verse":"23","text":"و تو در امنیت خواهی بود و در راهی که می‌روی هرگز نخواهی لغزید؛"},{"book":"امثال","chapter":"3","verse":"24","text":"با خیال راحت و بدون ترس خواهی خوابید؛"},{"book":"امثال","chapter":"3","verse":"25","text":"از بلایی که به طور ناگهانی بر بدکاران نازل می‌شود، نخواهی ترسید،"},{"book":"امثال","chapter":"3","verse":"26","text":"زیرا خداوند تو را حفظ کرده، نخواهد گذاشت در دام بلا گرفتار شوی."},{"book":"امثال","chapter":"3","verse":"27","text":"اگر می‌توانی به داد کسی که محتاج است برسی، کمک خود را از او دریغ مدار."},{"book":"امثال","chapter":"3","verse":"28","text":"هرگز به همسایه‌ات مگو: «برو فردا بیا»، اگر همان موقع می‌توانی به او کمک کنی."},{"book":"امثال","chapter":"3","verse":"29","text":"علیه همسایه‌ات که با خیال راحت در جوار تو زندگی می‌کند توطئه نکن."},{"book":"امثال","chapter":"3","verse":"30","text":"با کسی که به تو بدی نکرده است بی‌جهت دعوا نکن."},{"book":"امثال","chapter":"3","verse":"31","text":"به اشخاص ظالم حسادت نکن و از راه و روش آنها پیروی ننما،"},{"book":"امثال","chapter":"3","verse":"32","text":"زیرا خداوند از اشخاص کجرو نفرت دارد، اما به درستکاران اعتماد می‌کند."},{"book":"امثال","chapter":"3","verse":"33","text":"لعنت خداوند بر بدکاران است، اما برکت و رحمت او شامل حال درستکاران می‌باشد."},{"book":"امثال","chapter":"3","verse":"34","text":"خداوند مسخره‌کنندگان را مسخره می‌کند، اما به فروتنان فیض می‌بخشد."},{"book":"امثال","chapter":"3","verse":"35","text":"دانایان از عزت و احترام برخوردار خواهند گردید، ولی نادانان رسوا خواهند شد."}]}