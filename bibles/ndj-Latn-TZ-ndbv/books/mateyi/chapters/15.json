{"data":[{"book":"Mateyi","chapter":"15","verse":"1","text":"Pambeli Mafwalisayu vamu na vawula va Malawu vafumili Yelusalemu, vamuyendela Yesu, vamudasha,"},{"book":"Mateyi","chapter":"15","verse":"2","text":"“Kwanongwa liki vanachuli vakukombikesha ng'odu fila tufipokilili kwa vavaha vetu? Vakunava kukandila mawoku ngimu ya chishovi chetu ha pavadayila kulya!”"},{"book":"Mateyi","chapter":"15","verse":"3","text":"Yesu kavayangula “Ngimu yumwi mukukombikesha ng'odu Malawu va Chapanga ila mukudayila ng'ulilu yenu?"},{"book":"Mateyi","chapter":"15","verse":"4","text":"Mweni Chapanga awombili, wuvatundamili Tati waku na mawu waku, ‘Na yamujowola tati mundu awu mamundu dawulayiwi.’"},{"book":"Mateyi","chapter":"15","verse":"5","text":"Lakini yumwi mukuwula kucha mundu paghava na chindu chila chingaweshili kumtanga tati mundu awu mamundu, lakini yidetiwa, ‘chindu achi chitawuliwa kwa Chapanga,’"},{"book":"Mateyi","chapter":"15","verse":"6","text":"yumwi mukumtundamila kandi ha tati mundu, ndi nahawu mukusalawu Malawu va Chapanga kwa kukovikela ng'ulilu yenu mwaveni."},{"book":"Mateyi","chapter":"15","verse":"7","text":"Yumwi vafyangu! Isaya atungili maha milandu ya yumwi."},{"book":"Mateyi","chapter":"15","verse":"8","text":"Chapanga akudeta, vandu ava vakujuma nenga kwa mulomu hela,"},{"book":"Mateyi","chapter":"15","verse":"9","text":"Kundundamila kwawu kuna mana ng'odu,"},{"book":"Mateyi","chapter":"15","verse":"10","text":"Yesu alikemili lipinga lya vandu limwisili, kavawombela, “Mupikanishi na mumanyi!"},{"book":"Mateyi","chapter":"15","verse":"11","text":"Chindu chimutaya mundu wafu chila chimwingila mugati ha, ila chila chimufuma. Achi ndi chimutaya mundu wafu.”"},{"book":"Mateyi","chapter":"15","verse":"12","text":"Pambeli vanachuli vamuyendela, vamuwombela, “Yuwi kumanya chivaluma Mafwalisayu mundima shawu pavapikanishili filongu fiwuwombili?”"},{"book":"Mateyi","chapter":"15","verse":"13","text":"Lakini mweni kavayangula, “Muhali wungajila kukwetiwa na Tati wa wangu yaveli kumbindi dawutupuliwi,”"},{"book":"Mateyi","chapter":"15","verse":"14","text":"“Mukotoo kuvayipwelesha veni! Vangalimesu mesu, fiwongosi va vangalimesu na ngalimesu pamulongosha ngalimesu monga, vosi vavili vakudubukila mumyowu.”"},{"book":"Mateyi","chapter":"15","verse":"15","text":"Petili kadeta, “Tuwombeli mana ya chilangushilu achi.”"},{"book":"Mateyi","chapter":"15","verse":"16","text":"Yesu kavawombela, “Yumwi muvahela luhunja pitu vengi?"},{"book":"Mateyi","chapter":"15","verse":"17","text":"Mumanya ng'odu? Kila chiyingila mugati chikuyenda mumunda na pambeli chikufumishwa pawuyenda kudasi."},{"book":"Mateyi","chapter":"15","verse":"18","text":"Lakini findu fifuma mumlomu fikufuma mundima na afi ndi fikumutaya mundu wafu."},{"book":"Mateyi","chapter":"15","verse":"19","text":"Nongwa kundima kukufuma hoshu sha wafu simugola awulayi na agoli uwoni na upeji na wifi na utovileli wa ufyangu na kuvajowola vengi."},{"book":"Mateyi","chapter":"15","verse":"20","text":"Afi ndi fimutaya mundu wafu. Lakini kulya ngajila kunava mawoku kukumtaya mundu wafu ha.”"},{"book":"Mateyi","chapter":"15","verse":"21","text":"Yesu awukili pala kayenda kwikala kumukova wuveli pabehi ya Tilu na Sidoni."},{"book":"Mateyi","chapter":"15","verse":"22","text":"Topi, mawu yumu Mkanani wa mlima wula amwisilili, palila kwa lishu, “Bambu, mwana wa Dawudi ung'oneli lusungu, kamwali wangu akufwashiwa na chinyamkela.”"},{"book":"Mateyi","chapter":"15","verse":"23","text":"Lakini Yesu kamuyangula chindu ha. Topi, vanachuli vaki vamuyendela, vamuwombela, “Mumuwombeli ayendi kwanongwa akutukovikela kunu akutuvikila chowu.”"},{"book":"Mateyi","chapter":"15","verse":"24","text":"Yesu kamuyangula, “Nayishiwa kwa vafungami va nyumba ya Isilaeli yivayaghamilili.”"},{"book":"Mateyi","chapter":"15","verse":"25","text":"Topi, yula mawu kayisa kamugondamila, kadeta, “Bambu, wundangi.”"},{"book":"Mateyi","chapter":"15","verse":"26","text":"Yesu kamuyangula, “Finofu ha kutola filivi fya vana na kuvayasila vagalu.”"},{"book":"Mateyi","chapter":"15","verse":"27","text":"Mawu ayu kayangula, “Nakaka, Bambu, lakini hata galu akulya fyaponishili Bambu mundu kufuma pamesa.”"},{"book":"Mateyi","chapter":"15","verse":"28","text":"Yesu kayangula, “Mawu, ujumilwa waku mkomi, topi, yigoleki ngimu wudayila.” Yula kamwali waki kanana chipindi chichila chila."},{"book":"Mateyi","chapter":"15","verse":"29","text":"Yesu awukili pala kayenda kuluwongu ya lihiva Galilaya, kakwela kuchidunda, kayikala."},{"book":"Mateyi","chapter":"15","verse":"30","text":"Vandu vatangalili vamwisila, vavayegha vandevindevi na vangalimesu na fikwavakwava na vangadeta na vamonga vatangalili yivaveli vatami, vavavika pamawulu va Yesu na mweni kavalowola."},{"book":"Mateyi","chapter":"15","verse":"31","text":"Lipinga lila lya vandu vajingili nendu pavawonili ngadeta akudeta na vapombalili vanana na vandevindevi vakuyendayenda na vangalimesu mesu vakulola, vandu vamujuma Chapanga wa Isilaeli."},{"book":"Mateyi","chapter":"15","verse":"32","text":"Topi Yesu avakemili vanachuli vaki, kadeta, “Nguvawonela lusungu vandu ava kwanongwa vayikala na nenga kwa majuva matatu, ponopa vavahela filivi. Ngudayila ha kwivatawula na kuvaleka na njala vakuwesha kushunga mudeha.”"},{"book":"Mateyi","chapter":"15","verse":"33","text":"Vanachuli vaki vamdashili, “Tuva pachivala, datupati koti filivi fya kukwila lipinga lyosi ali?”"},{"book":"Mateyi","chapter":"15","verse":"34","text":"Yesu kavadasha, “Muvanayu mibumunda miningi?” Vamuyangula, “Saba na fisomba fidokwa.”"},{"book":"Mateyi","chapter":"15","verse":"35","text":"Topi, Yesu kaliwombela lipinga lya vandu liyikali pasi."},{"book":"Mateyi","chapter":"15","verse":"36","text":"Pambeli kayitola yila mibumunda saba na fila fisomba, kamulumba Chapanga, kafidumula, kavapa vanachuli vaki na veni vavavaghashila vandu."},{"book":"Mateyi","chapter":"15","verse":"37","text":"Vosi valya, vayikuta, pambeli vakungasha fisighalili, vamemesha fitandavala saba."},{"book":"Mateyi","chapter":"15","verse":"38","text":"Ava valili vaveli valulumi elufu mchechi ngajila kuvalanga vadadala na vana."},{"book":"Mateyi","chapter":"15","verse":"39","text":"Pambeli Yesu kavayitawula vandu, kayipaka watu kayenda mkowa wa Magadani."}]}