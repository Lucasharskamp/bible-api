{"data":[{"book":"Namatayo","chapter":"17","verse":"1","text":"Yavireke mahuku sita, Yesu nkaakusha Napeturo ni Nayakhobo ni Nayohana nhima aya, nkaarwana vekha ayaru vachulhu mwaako wo urekama."},{"book":"Namatayo","chapter":"17","verse":"2","text":"Vammweha aya, Yesu nkaarukunuwa ikhove, ikhove awe nkayaapharelha thoko nchuwa ni ikuwo chawe nkachaateelha ttuuu."},{"book":"Namatayo","chapter":"17","verse":"3","text":"Owiittucha araru ayo nkayoona ashinna Musa ni Naeliya yaarerihaka ni Yesu."},{"book":"Namatayo","chapter":"17","verse":"4","text":"Vavawo Napeturo nkaamwiirelha Yesu, “Thithi, ihorera hii ukhalha vaa! Mwathananaka kinookorosha mahema mararu, nimoka nawinyu, nimoka ni ashinna Musa nimoka ni Naeliya.”"},{"book":"Namatayo","chapter":"17","verse":"5","text":"Vaari awe olhumachaka chiicho, nihute nooteelha nkanaakhuneelha, ni nlhove nkaneewaniaa nnihuteni niiraka, “Ulha phi Mwaamwanaka kinonttuna aka, nookitelhiha nrima, mmwiiwelhelheke yoyo!”"},{"book":"Namatayo","chapter":"17","verse":"6","text":"Owiittucha yeeweke chiicho nkayaawulhuwa makukhu, nkayoova chinene."},{"book":"Namatayo","chapter":"17","verse":"7","text":"Yesu nkaarwelha, nkaavaracha. Nkeera, “Mwemelheke, nhoove!”"},{"book":"Namatayo","chapter":"17","verse":"8","text":"Vaawenhe aya uchulhu khayamwoonne ntu nkina, ahikhalhe Yesu vekha awe."},{"book":"Namatayo","chapter":"17","verse":"9","text":"Paahi, vaakhuruwa aya umwaakoni, Yesu nkaamuka nkeerelha wiira, “Nhinhimiachere ntu ritoothe ulha mwaha upatakulhelhiye inyu ulha mpaka nihuku no uhihimmwa Mwaana a Ntu.”"},{"book":"Namatayo","chapter":"17","verse":"10","text":"Yamalheke owiittucha nkayankoha Yesu, “Chani woonaka owiittuchiha Malhehero a ashinna Musa aneera wiira Naeliya phi nohalha uholhelha uwa?”"},{"book":"Namatayo","chapter":"17","verse":"11","text":"Yesu nkaakhulha eeraka, “Wo ikekhiaye, Naeliya phi nohalha uholhelha uwa, uweeshani tayari chittu chonkhaye."},{"book":"Namatayo","chapter":"17","verse":"12","text":"Nansho kinouhimeriani wiira, Naeliya ahomalha uwa nansho attu khayaachuwenlhe, nkayaapangelha chaathananne aya. Mwaana a Ntu ni uyo noowa aahuvihiya chiichammo mmathathani mwaya.”"},{"book":"Namatayo","chapter":"17","verse":"13","text":"Paahi etu owiittucha nkayaachuwelha wiira aari aahimeriaka mwaha unaacha Nayohana Obatiiza."},{"book":"Namatayo","chapter":"17","verse":"14","text":"Vaahokolhelhe aya wa attu, ntu mmoka nkaawa wa Yesu, nkankhoromelha,"},{"book":"Namatayo","chapter":"17","verse":"15","text":"nkeera, “Thithi, mmwonelhe ikiriri mwaamwanaka! Nreta ichilhichilhi, noohuva chinene. Ikatema chinchi noowulhuwelha vamooroni ama mmaashini."},{"book":"Namatayo","chapter":"17","verse":"16","text":"Kahommwiiha wa owiittucha inyu, nansho khayonrie unlhamiha.”"},{"book":"Namatayo","chapter":"17","verse":"17","text":"Yesu nkaakhulha, “Mwaattiva attu o iyari ihiri ni nrima, ipotenre! Kinohalha ukhalha ni inyu mpaka iyaakhani? Kuuvilhelhekeni mpaka iyaakhani? Mummwiiheke mmirawo inyu uyo vaa.”"},{"book":"Namatayo","chapter":"17","verse":"18","text":"Paahi Yesu nkaachachera nshoka nno, nkanankhuma mwaana uyo, yeyo isaa nkaalhama."},{"book":"Namatayo","chapter":"17","verse":"19","text":"Owiittucha nkayaawacha wa Yesu nkayankoha wo ntemera wiira, “Ana chani woonaka hii khanoonrie woomolha nshoka nne?”"},{"book":"Namatayo","chapter":"17","verse":"20","text":"Yesu nkaakhulha eeraka, “Wo ikekhiaye kinouhimeriani wiira, mwakhalhaka ni nrima inakhalhaka vakani thoko imbeyu yo iharadali, nnowooria wiirelha ulha mwaako ulha, ‘Nthame vaa nrwee uwo!’ Ni uyo unoorwaa. Nnowooria upanga ittu iriyoothe!”"},{"book":"Namatayo","chapter":"17","verse":"21","text":"“Mwoochenlhe wo nlhatu no ulhipa mirima chinyu. Nansho nshoka thoko nenno ninothamihiya wo iphiro yo unlhepelha Nlhuku uttuka ulhia.”"},{"book":"Namatayo","chapter":"17","verse":"22","text":"Vaari awe akhalhaka ni owiittucha awe onkhaye Ugalilaya, Yesu aheerelhacha, “Mwaana a Ntu haatameria vo uhelhiya mmathathani mwa attu"},{"book":"Namatayo","chapter":"17","verse":"23","text":"anohalha umwiiva, nansho nihuku no neraru nowa aahihimushiya muukumini.”"},{"book":"Namatayo","chapter":"17","verse":"24","text":"Yesu ni owiittucha awe vaaphilhe aya Ukapenaumu, attu o ulhiviha ikhodi yo Inupa ya Nlhuku nkayaawa u Napeturo ni waakoha, “Owiittuchiha inyu anoolhiva ikhodi yo inupa ya Nlhuku?”"},{"book":"Namatayo","chapter":"17","verse":"25","text":"Napeturo nkayaakhulha, “Eiyo, anoolhiva.” Napeturo vaakenlhe aya mpaani, Yesu nkaaholhelha wulhumacha eeraka, “Nasimoni, nnoopuwelha chani? Apani amphwanelhiya ulhiva ikhodi wa mamwene o velhaponi va? Anenchi ama alheto?”"},{"book":"Namatayo","chapter":"17","verse":"26","text":"Napeturo nkayaakhulha eeraka, “Alheto phi nophwanelhiya.”"},{"book":"Namatayo","chapter":"17","verse":"27","text":"Nansho wo wiira nihaahuvihe munrimani, nrweeke etu unttiyani mwariheke indoana mmenjeke, mwakusheke ihopa inohalha inyu uvara iyo, mwapatakulheke iyano aya nnokoophwanya nchurukhu unthosha ulhiva ikhodi yawaka ni yawinyu. Mwaavaheke wiira ninoolhiva ikhodi yo inupa ya Nlhuku.”"}]}