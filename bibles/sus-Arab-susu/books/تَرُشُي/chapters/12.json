{"data":[{"book":"تَرُشُي","chapter":"12","verse":"1","text":"نَ تّمُي مَنفّ هٍرٌدٍ نَشَ سٌ دَنشَنِيَتْي حَمَ مِشِ ندٍيٍ تْورْقٍ."},{"book":"تَرُشُي","chapter":"12","verse":"2","text":"عَ نَشَ يَكِ، يَيَ تَارَ، قَشَ سَنتِدّفّمَ رَ."},{"book":"تَرُشُي","chapter":"12","verse":"3","text":"عَ تٌ عَ تٌ نَ نُ رَقَن يُوِقِيٍ مَ، عَ مَن نَشَ ثِيّرِ سُشُ تَامِ لّبِنِتَرٍ سَلِ."},{"book":"تَرُشُي","chapter":"12","verse":"4","text":"عَ تٌ عَ سُشُ، عَ نَشَ عَ سَ فٍيلِ كُي. عَ نَشَ سْورِ نَانِ نَانِ تٌنفٌ شُندّ نَانِ كُي، عَ نٍيٍ يَمَرِ، عٍ شَ عَ كَنتَ. هٍرٌدٍ نُ وَشِ ثِيّرِ شَ مَكِيتِ حَمَ يَ شْرِ سَيَمَلٍكّ دَنفِ سَلِ نَ بَ عَ رَ."},{"book":"تَرُشُي","chapter":"12","verse":"5","text":"ثِيّرِ نُ نَ فٍيلِ كُي، كْنْ دَنشَنِيَتْي حَمَ نُ نَ عَلَ مَشَندِقٍ عَ بّ."},{"book":"تَرُشُي","chapter":"12","verse":"6","text":"كْي رَ، بٍينُن هٍرٌدٍ شَ ثِيّرِ مَكِيتِ، عَ نُ شِقٍ سْورِ قِرِن تَفِ، يْلْنشْنيِ بَلَنشِ عَ مَ. سْورِ فبّتّيٍ قَن نُ فٍيلِ نَادّ كَنتَقٍ."},{"book":"تَرُشُي","chapter":"12","verse":"7","text":"مَرِفِ شَ مَلٍكّ ندٍ نَشَ مِنِ عَ مَ تّرّننَ رَ. يَنبّ نَشَ فٍيلِ كُي عِيَلَن. مَلٍكّ نَشَ ثِيّرِ سّيتِ مَبْنبْ، عَ شَ شُنُ، عَ قَ عَ قَلَ عَ بّ، «كٍلِ، عِ شُلُن!» يْلْنشْنيِيٍ نَشَ يٌلٌن عَ بّلّشّ رَ كٍرٍن نَ."},{"book":"تَرُشُي","chapter":"12","verse":"8","text":"مَلٍكّ نَشَ عَ قَلَ عَ بّ، «عِ مَشِرِ، عِ شَ سَنكِرِيٍ سٌ.» عَ تٌ نَ رَبَ، مَلٍكّ مَن نَشَ عَ قَلَ عَ بّ، «دٌنمَ قٍلٍن عِ مَ، بِرَ ﭑ قْشْ رَ.»"},{"book":"تَرُشُي","chapter":"12","verse":"9","text":"ثِيّرِ نَشَ مِنِ، عَ بِرَ مَلٍكّ قْشْ رَ، كْنْ عَ مُ عَ كٌلٌن شَ نَ قٍ قِندِشِ نْندِ نَن نَ. عَ نُ بَرَ عَ مَحْشُن، تّمُندٍ عَ قِندِشِ لَامَتُنيِ نَن نَ."},{"book":"تَرُشُي","chapter":"12","verse":"10","text":"عٍ تٌ بَرَ دَنفِ سْورِيٍ سِنفٍ عٍ نُن عَ قِرِن ندٍيٍ رَ، عٍ نَشَ وُرٍ نَادّ لِ نَشَن دّ رَبِشِ تَا مَ، نَ نَشَ رَبِ عَ يّتّ رَ. عٍ نَشَ مِنِ. عٍ مُ نُ عَ عِكُيَشِ كِرَ شْن مَ، مَلٍكّ نَشَ كٍلِ ثِيّرِ شُن."},{"book":"تَرُشُي","chapter":"12","verse":"11","text":"ثِيّرِ تٌ شَشِلِ سْتْ نَ قٍ مَ، عَ نَشَ عَ قَلَ، «يَكْسِ، ﭑ بَرَ عَ كٌلٌن مَرِفِ نَن عَ شَ مَلٍكّ شّيشِ، عَ شَ ﭑ بَ هٍرٌدٍ يِ رَ. عَ بَرَ ﭑ نَتَنفَ يُوِقِيٍ بّلّشّ.»"},{"book":"تَرُشُي","chapter":"12","verse":"12","text":"عَ تٌ كٌلٌن سْتْ يِ قٍ مَ، عَ نَشَ سِفَ يَيَ نفَ مَرِيَمَ شْنيِ، يَيَ نَشَن مَن شِلِ مَرَكِ. مِشِ وُيَشِ نُ مَلَنشِ نَا، عٍ نَ عَلَ مَشَندِقٍ."},{"book":"تَرُشُي","chapter":"12","verse":"13","text":"عَ تٌ نَادّ كْنكْن، كٌنيِ فِنّ ندٍ، نَشَن شِلِ رٌدَ، عَ نَشَ قَ نَادّ رَبِدٍ."},{"book":"تَرُشُي","chapter":"12","verse":"14","text":"عَ تٌ ثِيّرِ شُي مّ، عَ نَشَ حّلّشِن هَن عَ نَشَ نّيمُ نَادّ رَبِقٍ مَ. عَ نَشَ عَ فِ عَ شَ سَ عَ قَلَ بٌورٍيٍ بّ ثِيّرِ نَ نَادّ رَ."},{"book":"تَرُشُي","chapter":"12","verse":"15","text":"عٍ نَشَ عَ قَلَ عَ بّ، «عِ بَرَ دَشُ.» كْنْ عَ تٌ عٍ كَرَشَن، عٍ نَشَ عَ قَلَ، «عَ شَ مَلٍكّ نَ عَ رَ.»"},{"book":"تَرُشُي","chapter":"12","verse":"16","text":"نَ تّمُي بِرِن ثِيّرِ نُ نَ نَادّ كْنكْنقٍ. عٍ تٌ نَادّ رَبِ، عٍ نَشَ كَابَ عَ تٌقٍ مَ."},{"book":"تَرُشُي","chapter":"12","verse":"17","text":"ثِيّرِ تٌ عٍ مَسَبَرِ عَ بّلّشّ رَ، عَ نَشَ عَ يَبَ عٍ بّ مَرِفِ عَ رَ مِنِشِ فٍيلِ كُي كِ نَشّ. عَ نَشَ عَ قَلَ، «وٌ يِ قٍ رَفبِلٍن يَكِ نُن نفَشَكٍرٍنيِيٍ مَ.» نَ شَنبِ، عَ نَشَ مِنِ، عَ شَ سِفَ يِرٍ فبّتّ."},{"book":"تَرُشُي","chapter":"12","verse":"18","text":"كُيٍ تٌ عِبَ، سْورِيٍ نَشَ لُ مَءِمَشّ شُنفبٍ كُي، عَ كٌلٌنقٍ رَ ثِيّرِ شَ قٍ نِيَشِ كِ نَشّ."},{"book":"تَرُشُي","chapter":"12","verse":"19","text":"هٍرٌدٍ نَشَ عَ قٍن، كْنْ عَ مُ عَ تٌ. عَ نَشَ سْورِيٍ مَكِيتِ، عَ نَشَ يَامَرِ قِ عَ عٍ بِرِن شَ قَشَ. نَ شَنبِ، عَ نَشَ كٍلِ يُدَيَ، عَ نَشَ فٌرٌ سٍسَرٍ، عَ شَ سَشَنيِ رَدَنفِ مّننِ."},{"book":"تَرُشُي","chapter":"12","verse":"20","text":"تِرٍكَيٍ نُن سِدْنكَيٍ نُ نَ لَنتَرٍيَ كُي عٍ نُن هٍرٌدٍ رَ نَ تّمُي. عٍ نَشَ لَن عٍ بٌرٍ مَ، عٍ شَ سِفَ هٍرٌدٍ يِرٍ، عٍ شَ وْيّن. عٍ تٌ بَرَ بِلَسِتُ مَسْتْ، مَنفّ شَ بَتُلَ كُنتِفِ، عٍ نَشَ هٍرٌدٍ مَيَندِ لَنيِ شِرِقٍ رَ عٍ تَفِ، بَرِ مَ عٍ شَ بْشِ شَشِلِ نُ تِشِ هٍرٌدٍ شَ بْشِ بَلٌي نَن نَ."},{"book":"تَرُشُي","chapter":"12","verse":"21","text":"مَلَن لْشْي، هٍرٌدٍ نُ مَشِرِشِ عَ شَ مَنفّ سٌسٍيٍ كُي، عَ نَشَ مَسٍنيِ تِ حَمَ بّ، عَ دْشْشِ مَنفّ كِبَنيِ كُي."},{"book":"تَرُشُي","chapter":"12","verse":"22","text":"مِشِيٍ نَشَ سْنشْي رَتٍ، «عَلَ شُي نَن يِ كِ، عَدَ مَ شُي مُ عَ رَ.»"},{"book":"تَرُشُي","chapter":"12","verse":"23","text":"مَرِفِ شَ مَلٍكّ ندٍ نَشَ عَ رَقُرَ كٍرٍن نَ، بَرِ مَ عَ مُ عَلَ مَتْشْ. كُلِيٍ نَشَ عَ دٌن، عَ نَشَ قَشَ."},{"book":"تَرُشُي","chapter":"12","verse":"24","text":"نَ وَشَتِ مِشِ فبٍفبٍ نَشَ عَلَ شَ وْيّنيِ رَ مّ، دَنشَنِيَتْييٍ كْنتِ شُن نَشَ مَسَ."},{"book":"تَرُشُي","chapter":"12","verse":"25","text":"بَرَنَبَسِ نُن سْلُ تٌ فّ شّيرَ عِبَدٍ دَرِ سَلَمُ، عٍ نَشَ فبِلٍن يَيَ شَنِن نَ عٍ شُن مَ، عٍ نَشَن شِلِ قَلَمَ مَرَكِ."}]}