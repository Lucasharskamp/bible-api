{"data":[{"book":"ΣΕΙΡΑΧ","chapter":"44","verse":"1","text":"Αἰνέσωμεν δὴ ἄνδρας ἐνδόξους, καὶ τοὺς πατέρας ἡμῶν τῇ γενέσει."},{"book":"ΣΕΙΡΑΧ","chapter":"44","verse":"2","text":"Πολλὴν δόξαν ἔκτισεν ὁ Κύριος, τὴν μεγαλωσύνην αὐτοῦ ἀπʼ αἰῶνος."},{"book":"ΣΕΙΡΑΧ","chapter":"44","verse":"3","text":"Κυριεύοντες ἐν ταῖς βασιλείαις αὐτῶν, καὶ ἄνδρες ὀνομαστοὶ ἐν δυνάμει· βουλεύσονται ἐν συνέσει αὐτῶν, ἀπηγγελκότες ἐν προφητείαις·"},{"book":"ΣΕΙΡΑΧ","chapter":"44","verse":"4","text":"ἡγούμενοι λαοῦ ἐν διαβουλίοις, καὶ συνέσει γραμματείας λαοῦ· σοφοὶ λόγοι ἐν παιδείᾳ αὐτῶν·"},{"book":"ΣΕΙΡΑΧ","chapter":"44","verse":"5","text":"ἐκζητοῦντες μέλη μουσικῶν, διηγούμενοι ἔπη ἐν γραφῇ·"},{"book":"ΣΕΙΡΑΧ","chapter":"44","verse":"6","text":"ἄνδρες πλούσιοι κεχορηγημένοι ἰσχύϊ, εἰρηνεύοντες ἐν παροικίαις αὐτῶν·"},{"book":"ΣΕΙΡΑΧ","chapter":"44","verse":"7","text":"πάντες οὗτοι ἐν γενεαῖς ἐδοξάσθησαν, καὶ ἐν ταῖς ἡμέραις αὐτῶν καύχημα."},{"book":"ΣΕΙΡΑΧ","chapter":"44","verse":"8","text":"Εἰσὶν αὐτῶν οἳ κατέλιπον ὄνομα τοῦ ἐκδιηγήσασθαι ἐπαίνους·"},{"book":"ΣΕΙΡΑΧ","chapter":"44","verse":"9","text":"καὶ εἰσὶν ὧν οὐκ ἔστι μνημόσυνον, καὶ ἀπώλοντο ὡς οὐχ ὑπάρξαντες, καὶ ἐγένοντο ὡς οὐ γεγονότες, καὶ τὰ τέκνα αὐτῶν μετʼ αὐτούς."},{"book":"ΣΕΙΡΑΧ","chapter":"44","verse":"10","text":"Ἀλλʼ ἢ οὗτοι ἄνδρες ἐλέους, ὧν αἱ δικαιοσύναι οὐκ ἐπελήσθησαν."},{"book":"ΣΕΙΡΑΧ","chapter":"44","verse":"11","text":"Μετὰ τοῦ σπέρματος αὐτῶν διαμενεῖ ἀγαθὴ κληρονομία, ἔκγονα αὐτῶν ἐν ταῖς διαθήκαις."},{"book":"ΣΕΙΡΑΧ","chapter":"44","verse":"12","text":"Ἔστη σπέρμα αὐτῶν καὶ τέκνα αὐτῶν διʼ αὐτούς·"},{"book":"ΣΕΙΡΑΧ","chapter":"44","verse":"13","text":"ἕως αἰῶνος μενεῖ σπέρμα αὐτῶν, καὶ ἡ δόξα αὐτῶν οὐκ. ἐξαλειφθήσεται."},{"book":"ΣΕΙΡΑΧ","chapter":"44","verse":"14","text":"Τὸ σῶμα αὐτῶν ἐν εἰρήνῃ ἐτάφη, καὶ τὸ ὄνομα αὐτῶν ζῇ εἰς γενεάς."},{"book":"ΣΕΙΡΑΧ","chapter":"44","verse":"15","text":"Σοφίαν αὐτῶν διηγήσονται λαοὶ, καὶ τὸν ἔπαινον ἐξαγγέλλει ἐκκλησία."},{"book":"ΣΕΙΡΑΧ","chapter":"44","verse":"16","text":"Ἐνὼχ εὐηρέστησε Κυρίῳ, καὶ μετετέθη ὑπόδειγμα μετανοίας ταῖς γενεαῖς."},{"book":"ΣΕΙΡΑΧ","chapter":"44","verse":"17","text":"Νῶε εὑρέθη τέλειος δίκαιος, ἐν καιρῷ ὀργῆς ἐγένετο ἀντάλλαγμα· διὰ τοῦτο ἐγενήθη κατάλειμμα τῇ γῇ, διὰ τοῦτο ἐγένετο κατακλυσμός."},{"book":"ΣΕΙΡΑΧ","chapter":"44","verse":"18","text":"Διαθῆκαι αἰῶνος ἐτέθησαν πρὸς αὐτὸν, ἵνα μὴ ἐξαλειφθῇ κατακλυσμῷ πᾶσα σάρξ."},{"book":"ΣΕΙΡΑΧ","chapter":"44","verse":"19","text":"Ἁβραὰμ μέγας πατὴρ πλήθους ἐθνῶν, καὶ οὐχ εὑρέθη ὅμοιος ἐν τῇ δόξῃ,"},{"book":"ΣΕΙΡΑΧ","chapter":"44","verse":"20","text":"ὃς συνετήρησε νόμον ὑψίστου, καὶ ἐγένετο ἐν διαθήκῃ μετʼ αὐτοῦ· καὶ ἐν σαρκὶ αὐτοῦ ἔστησε διαθήκην, καὶ ἐν πειρασμῷ εὑρέθη πιστός."},{"book":"ΣΕΙΡΑΧ","chapter":"44","verse":"21","text":"Διὰ τοῦτο ἐν ὅρκῳ ἔστησεν αὐτῷ, ἐνευλογηθῆναι ἔθνη ἐν τῷ σπέρματι αὐτοῦ, πληθύναι αὐτὸν ὡς χοῦν τῆς γῆς, καὶ ὡς ἄστρα ἀνυψῶσαι τὸ σπέρμα αὐτοῦ, καὶ κατακληρονομῆσαι αὐτοὺς ἀπὸ θαλάσσης ἕως θαλάσσης, καὶ ἀπὸ ποταμοῦ ἕως ἄκρου γῆς."},{"book":"ΣΕΙΡΑΧ","chapter":"44","verse":"22","text":"Καὶ ἐν τῷ Ἰσαὰκ ἔστησεν οὕτως διὰ Ἁβραὰμ τὸν πατέρα αὐτοῦ, εὐλογίαν πάντων ἀνθρώπων καὶ διαθήκην."},{"book":"ΣΕΙΡΑΧ","chapter":"44","verse":"23","text":"Καὶ κατέπαυσεν ἐπὶ κεφαλὴν Ἰακώβ· ἐπέγνω αὐτὸν ἐν εὐλογίαις αὐτοῦ, καὶ ἔδωκεν αὐτῷ ἐν κληρονομίᾳ· καὶ διέστειλε μερίδας αὐτοῦ, ἐν φυλαῖς ἐμέρισε δεκαδύο."}]}