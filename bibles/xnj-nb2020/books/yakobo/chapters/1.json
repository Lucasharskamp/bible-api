{"data":[{"book":"Yakobo","chapter":"1","verse":"1","text":"Nene Yakobo, mtumisi wa Chapanga na wa BAMBU Yesu Kilisitu, vikivayandikila nyenye vandu voha va Chapanga, mwemudandasiki pamulima! Nikuvajambusa!"},{"book":"Yakobo","chapter":"1","verse":"2","text":"Valongo vangu, muvya na luheku pemwing'aiswa kwa kila njila,"},{"book":"Yakobo","chapter":"1","verse":"3","text":"muni mmanyili kuvya kulingiwa kwa sadika yinu yati kuvapela usindimala."},{"book":"Yakobo","chapter":"1","verse":"4","text":"Mvya na uchakaka kuvya usindimala winu wihenga lihengu mugati yinu pamwishu, muni mkangala na kuvya ngati Chapanga cheigana muvyai, changali kupungukiwa chindu chochoha."},{"book":"Yakobo","chapter":"1","verse":"5","text":"Nambu ngati mmonga winu apungukiwi luhala, hinu iganikiwa amuyupa Chapanga, muni Chapanga akuvapela voha kwa umahele na kwa mtima wabwina."},{"book":"Yakobo","chapter":"1","verse":"6","text":"Nambu iganikiwa kuyupa kwa sadika changali mtahu. Mundu mweavi na mtahu ndi ngati luyuga lwa nyanja gegikang'wa na kutagwa na chimbungululu."},{"book":"Yakobo","chapter":"1","verse":"7","text":"Muni mundu ngati mwenuyo akotoka kuhuvalila kuvya yati ipokela chochoa kuhuma kwa BAMBU."},{"book":"Yakobo","chapter":"1","verse":"8","text":"Mundu mweavi na mtahu na mweavi na maholo gavili kwa lukumbi lumonga mwangahotola kuhamula cha kuhenga pa goha geihenga."},{"book":"Yakobo","chapter":"1","verse":"9","text":"Vandu vevakumsadika Kilisitu vevavi vangangu viganikiwa kuheka pala Chapanga peakumkweha,"},{"book":"Yakobo","chapter":"1","verse":"10","text":"vandu vana vindu vyamahele vevakumsadika yikumgana kuheka peihuluswa na Chapanga. Muni mundu mweavi na vindu vyamahele yati iwuka na kuyaga ngati manyahi ga mdahi."},{"book":"Yakobo","chapter":"1","verse":"11","text":"Lilanga lihumila na kuganyala mahamba, na manyahi gaki gigwa na ubwina waki woha uyaga. Mewawa yati yivya kwa mundu mweavi na vindu vyamahele yati ifwa mumahengu gaki."},{"book":"Yakobo","chapter":"1","verse":"12","text":"Amotisiwa mundu yula mweisindimala mukulingiwa, muni akamala kusindimala mukulingiwa, yati ipewa njombi ya wumi ndi Chapanga alagini kuvapela vala veavaganili."},{"book":"Yakobo","chapter":"1","verse":"13","text":"Ngati mundu ilingiwa akotoka kujova, “Nilingiwa na Chapanga.” Muni mwene Chapanga nakumlinga mundu yoyoha kwa uhakau."},{"book":"Yakobo","chapter":"1","verse":"14","text":"Nambu mundu ilingiwa peihutika na kuyonjwa na mnogo waki uhakau."},{"book":"Yakobo","chapter":"1","verse":"15","text":"Peukiyilekela mnogu uhakau ukutalalila yiveleka kumbudila Chapanga, na kumbudila Chapanga yikakangalayi yileta lifwa."},{"book":"Yakobo","chapter":"1","verse":"16","text":"Valongo vangu mkoto kukongeka!"},{"book":"Yakobo","chapter":"1","verse":"17","text":"Kila chipanji chabwina na kila njombi yangapungula yihuma kunani kwa Dadi, Muwumba wa lumuli, ndi angang'anamuka na kawaka ulangisa wowoha wa kung'anamuka."},{"book":"Yakobo","chapter":"1","verse":"18","text":"Kwa kugana kwaki mwene ating'anamwisi kupitila lilovi la uchakaka, muni tivya ngati mabenu ga kutumbula pagati ya viumbi vyaki."},{"book":"Yakobo","chapter":"1","verse":"19","text":"Valongo vangu vaganu mkumbuka lijambu lenili! Kila mundu ndi kuyuwanila kanyata na akotoka kuvya myeywa wa kuyangula mewa akotoka kuyoma kanyata."},{"book":"Yakobo","chapter":"1","verse":"20","text":"Muni vandu vevana ligoga nakuhotola kuhenga gabwina palongolo ya Chapanga."},{"book":"Yakobo","chapter":"1","verse":"21","text":"Hinu ndi mtaga kutali kuyovalela kwinu na matendu goha gahakau, mjivika pahi ya Chapanga na kupokela kwa ungolongondi lilovi lila lelipandiwi mumitima yinu, ndi lelihotola kuvasangula mwavene."},{"book":"Yakobo","chapter":"1","verse":"22","text":"Mkoto kujikonga mwavene kwa kuyuwanila ndu lilovi laki, nambu mulihenga chelijova."},{"book":"Yakobo","chapter":"1","verse":"23","text":"Ndava muni mundu yoyoha mweiyuwanila lilovi nambu nakulihengela lihengu mwenuyo ndi ngati mundu mweakujilola pamihu paki muchilolilo."},{"book":"Yakobo","chapter":"1","verse":"24","text":"Akujilola mwene, kangi ihamba na kukosiwa cheavi."},{"book":"Yakobo","chapter":"1","verse":"25","text":"Nambu mundu mweilola bwina malagizu yeyivi yabwina neju yeyikuvalekekesa vandu, na mundu mwenuyo akayendelela kukamula malagizu ago, ndi lepi kuyuwana ndu nambu kandahi kukosiwa, nambu akuihengela, mundu mwenuyo yati imotisiwa mukila chindu cheikita."},{"book":"Yakobo","chapter":"1","verse":"26","text":"Ngati mundu akajiholalela kuvya akumuyogopa na kumfugamila Chapanga, na kuni akuudilalila lulimi lwaki, hinu kumuyupa kwa Chapanga kwangali mana na akujikonga wamwene."},{"book":"Yakobo","chapter":"1","verse":"27","text":"Njila yabwina na chakaka ya kumuyupa Chapanga ndi yeniyi: Kuvatangatila vakiva na valipwela mu ng'ani kwavi, na kujiyangalila wamwene ukoto kuhakaswa na mulima uwu."}]}