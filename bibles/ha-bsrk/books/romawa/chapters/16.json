{"data":[{"book":"Romawa","chapter":"16","verse":"1","text":"Ina gabatar muku da ’yar’uwarmu Fibi, baranyar ikkilisiya a Kenkireya."},{"book":"Romawa","chapter":"16","verse":"2","text":"Ina roƙonku ku karɓe ta a cikin Ubangiji yadda ya dace a karɓi tsarkaka a kuma ba ta kowane irin taimakon da take bukata daga wurinku, gama ta zama mai taimako ƙwarai ga mutane masu yawa, haɗe da ni ma."},{"book":"Romawa","chapter":"16","verse":"3","text":"Ku gai da Firiskila da Akwila, abokan aikina cikin Kiristi Yesu."},{"book":"Romawa","chapter":"16","verse":"4","text":"Sun yi kasai da ransu saboda ni. Ba ni kaɗai nake musu godiya ba amma har ma da dukan ikkilisiyoyin Al’ummai."},{"book":"Romawa","chapter":"16","verse":"5","text":"Ku kuma gai da ikkilisiyar da take haɗuwa a gidansu."},{"book":"Romawa","chapter":"16","verse":"6","text":"Ku gai da Maryamu wadda ta yi muku aiki tuƙuru."},{"book":"Romawa","chapter":"16","verse":"7","text":"Ku gai da Anduronikus da Yuniyas, dangina waɗanda aka daure a kurkuku tare da ni. Su fitattu ne sosai a cikin manzanni, sun riga ni zama masu bin Kiristi."},{"book":"Romawa","chapter":"16","verse":"8","text":"Ku gai da Amfiliyatus, ƙaunataccena a cikin Ubangiji."},{"book":"Romawa","chapter":"16","verse":"9","text":"Ku gai da Urbanus, abokin aikinmu cikin Kiristi, da kuma ƙaunataccen abokina Sitakis."},{"book":"Romawa","chapter":"16","verse":"10","text":"Ku gai da Afelles wanda amincinsa cikin Kiristi tabbatacce ne."},{"book":"Romawa","chapter":"16","verse":"11","text":"Ku gai da ɗan’uwana, Hirodiyon."},{"book":"Romawa","chapter":"16","verse":"12","text":"Ku gai da Tiryifena da Tiryifosa, matan nan da suke aiki tuƙuru cikin Ubangiji."},{"book":"Romawa","chapter":"16","verse":"13","text":"Ku gai da Rufus zaɓaɓɓe cikin Ubangiji, da kuma mahaifiyarsa, wadda ta zama kamar mahaifiya a gare ni."},{"book":"Romawa","chapter":"16","verse":"14","text":"Ku gai da Asinkiritus, Filegon, Hermes, Faturobas, Hermas da kuma ’yan’uwan da suke tare da su."},{"book":"Romawa","chapter":"16","verse":"15","text":"Ku gai da Filologus, Yuliya, Nereyus da ’yar’uwarsa, da kuma Olimfas da dukan tsarkakan da suke tare da su."},{"book":"Romawa","chapter":"16","verse":"16","text":"Ku gaggai da juna da sumba mai tsarki."},{"book":"Romawa","chapter":"16","verse":"17","text":"Ina roƙonku, ’yan’uwa, ku yi hankali fa da masu raba tsakani, saɓanin koyarwar da kuka koya, suna sa tuntuɓe. Ku yi nesa da su."},{"book":"Romawa","chapter":"16","verse":"18","text":"Gama irin waɗannan mutane ba sa bautar Ubangijinmu Kiristi, sai dai cikinsu. Ta wurin yaudara da kuma daɗin baki, suna ruɗin marasa wayo."},{"book":"Romawa","chapter":"16","verse":"19","text":"Kowa ya riga ya ji game da biyayyarku, don haka ina cike da farin ciki game da ku; amma ina so ku zama masu hikima game da abin da yake nagari, ku kuma zama marasa laifi ga abin da yake mugu."},{"book":"Romawa","chapter":"16","verse":"20","text":"Allah na salama zai tattake Shaiɗan ba da daɗewa ba yă kuma sa shi a ƙarƙashin sawunku."},{"book":"Romawa","chapter":"16","verse":"21","text":"Timoti, abokin aikina, yana gai da ku, haka ma Lusiyus, Yason, da Sosifater, dangina."},{"book":"Romawa","chapter":"16","verse":"22","text":"Ni, Tertiyus, wanda ya rubuta wannan wasiƙa, ina gai da ku cikin Ubangiji."},{"book":"Romawa","chapter":"16","verse":"23","text":"Gayus, mai masauƙina, mai kuma saukar da dukan ’yan Ikkilisiya, yana gaishe ku."},{"book":"Romawa","chapter":"16","verse":"25","text":"Ɗaukaka ta tabbata ga mai ikon ƙarfafa ku bisa ga bisharata, bisa ga wa’azin Yesu Kiristi, wadda ta gare ta ne aka bayyana asirin nan da yake ɓoye tun fil azal,"},{"book":"Romawa","chapter":"16","verse":"26","text":"amma yanzu kuwa aka bayyana, aka kuma sanar ta wurin rubuce-rubucen annabawa bisa ga umarnin Allah madawwami, domin dukan al’ummai su gaskata su kuma yi masa biyayya"},{"book":"Romawa","chapter":"16","verse":"27","text":"ɗaukaka ta tabbata har abada ga Allah, wanda shi ne kaɗai mai hikima ta wurin Yesu Kiristi! Amin."}]}