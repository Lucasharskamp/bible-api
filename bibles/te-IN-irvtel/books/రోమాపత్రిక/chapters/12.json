{"data":[{"book":"రోమా పత్రిక","chapter":"12","verse":"1","text":"కాబట్టి సోదరులారా, దేవుని ప్రేమతో మిమ్మల్ని బతిమాలుతున్నాను, పవిత్రమూ, దేవునికి ఇష్టమైన సజీవయజ్ఞంగా మీ శరీరాలను ఆయనకు సమర్పించుకోండి. ఇది మీరు చేసే ఆత్మ సంబంధమైన సేవ."},{"book":"రోమా పత్రిక","chapter":"12","verse":"2","text":"మీరు ఈ లోక విధానాలను అనుసరించవద్దు. మీ మనసు మారి నూతనమై, రూపాంతరం పొందడం ద్వారా మంచిదీ, తగినదీ, పరిపూర్ణమైనదీ అయిన దేవుని చిత్తాన్ని పరీక్షించి తెలుసుకోండి."},{"book":"రోమా పత్రిక","chapter":"12","verse":"3","text":"దేవుడు నాకు అనుగ్రహించిన కృపను బట్టి నేను చెబుతున్నదేమంటే, మీలో ఎవరూ తనను తాను ఎంచుకోదగినంత కంటే ఎక్కువగా ఎంచుకోవద్దు. దేవుడు విభజించి ఇచ్చిన విశ్వాసం ప్రకారం, ప్రతి ఒక్కరూ మిమ్మల్ని మీరు తగిన రీతిగా ఎంచుకోండి."},{"book":"రోమా పత్రిక","chapter":"12","verse":"4","text":"ఎలాగంటే ఒక్క శరీరంలో మనకు అనేక అవయవాలున్నప్పటికీ, వాటన్నిటికీ ఒక్కటే పని ఉండదు."},{"book":"రోమా పత్రిక","chapter":"12","verse":"5","text":"అలాగే మనం అనేకులమైనా క్రీస్తులో ఒక్క శరీరంగా ఉండి, ఒకరికొకరం ప్రత్యేకంగా అవయవాలుగా ఉన్నాము."},{"book":"రోమా పత్రిక","chapter":"12","verse":"6","text":"దేవుడు మనకనుగ్రహించిన కృప ప్రకారం వివిధ రకాల కృపావరాలు కలిగి ఉన్నాము. కాబట్టి, ప్రవచన వరమైతే విశ్వాస పరిమాణం ప్రకారం ప్రవచించాలి."},{"book":"రోమా పత్రిక","chapter":"12","verse":"7-8","text":"పరిచర్య వరం ఉన్న వాడు పరిచర్య చేయాలి. బోధించే వరం ఉన్నవాడు బోధించాలి. ప్రోత్సహించేవాడు ప్రోత్సహించడంలో తన వరం ఉపయోగించాలి. పంచిపెట్టేవాడు ధారాళంగా పంచిపెట్టాలి."},{"book":"రోమా పత్రిక","chapter":"12","verse":"9","text":"మీ ప్రేమ నిష్కపటంగా ఉండాలి. చెడును అసహ్యించుకుని మంచిని హత్తుకోండి."},{"book":"రోమా పత్రిక","chapter":"12","verse":"10","text":"సోదర ప్రేమతో ఒకడిపై ఒకడు అభిమానం చూపిస్తూ, గౌరవించడంలో ఒకరినొకరు మించిపోండి."},{"book":"రోమా పత్రిక","chapter":"12","verse":"11","text":"ఆసక్తి విషయంలో వెనకబడిపోవద్దు, ఆత్మలో తీవ్రత గలవారై ప్రభువును సేవించండి."},{"book":"రోమా పత్రిక","chapter":"12","verse":"12","text":"ఆశాభావంతో ఎదురు చూస్తూ సంతోషించండి. కష్టాల్లో సహనం చూపుతూ, ప్రార్థనలో పట్టుదల కలిగి ఉండండి."},{"book":"రోమా పత్రిక","chapter":"12","verse":"13","text":"పవిత్రుల అవసరాల్లో సహాయం చేస్తూ, అతిథులను శ్రద్ధగా ఆదరించండి."},{"book":"రోమా పత్రిక","chapter":"12","verse":"14","text":"మిమ్మల్ని హింసించే వారిని దీవించండి. దీవించండి గానీ శపించవద్దు."},{"book":"రోమా పత్రిక","chapter":"12","verse":"15","text":"సంతోషించే వారితో కలిసి సంతోషించండి. దుఖపడే వారితో కలిసి దుఖపడండి."},{"book":"రోమా పత్రిక","chapter":"12","verse":"16","text":"ఒకరిపట్ల ఒకరు ఏక మనసు కలిగి ఉండండి. గొప్పవాటి గురించి ఆలోచించవద్దు. దీనులతో సహవాసం చెయ్యండి. మిమ్మల్ని మీరు తెలివైన వారని అనుకోవద్దు."},{"book":"రోమా పత్రిక","chapter":"12","verse":"17","text":"కీడుకు ప్రతి కీడు చేయవద్దు. మనుషులందరి దృష్టిలో మేలు జరిగించండి."},{"book":"రోమా పత్రిక","chapter":"12","verse":"18","text":"మీ చేతనైనంత మట్టుకు అందరితో సమాధానంగా ఉండండి."},{"book":"రోమా పత్రిక","chapter":"12","verse":"19","text":"ప్రియ స్నేహితులారా, పగ తీర్చుకోవద్దు. దేవుని కోపానికి చోటియ్యండి. “పగ తీర్చడం నా పని, నేనే ప్రతిఫలమిస్తాను అని ప్రభువు చెబుతున్నాడు” అని రాసి ఉంది."},{"book":"రోమా పత్రిక","chapter":"12","verse":"20","text":"“కాబట్టి, నీ విరోధి ఆకలితో ఉంటే అతనికి భోజనం పెట్టు, దప్పికతో ఉంటే దాహం ఇవ్వు."},{"book":"రోమా పత్రిక","chapter":"12","verse":"21","text":"కీడు మీపై గెలుపు సాధించకుండా జాగ్రత్త పడండి. మేలుతో కీడును జయించండి."}]}