{"data":[{"book":"Walawi","chapter":"15","verse":"1","text":"Mkulu Nguluwi nakawalonjela Musa na Aluni,"},{"book":"Walawi","chapter":"15","verse":"2","text":"“Walonjele Waisilaeli hino, ‘Mlume yoneche jimlawa mifila, ajo jomdita yawe yakokomoche."},{"book":"Walawi","chapter":"15","verse":"3","text":"Aga ndo malajizo galinguwala kukokomoka ako, mhela weng'ha vyojimlawa mifila ama mifila vyojiwa jilemezigwa mgati mwa heye, munhu ayo kakokomoka."},{"book":"Walawi","chapter":"15","verse":"4","text":"Chinhanda choneche choyowasila ama choyokalisila, chowa chikokomoche."},{"book":"Walawi","chapter":"15","verse":"5","text":"Munhu yoneche yodoliza chinhanda cha munhu ayo yangumlapa yahovuje ivalo alyo na koga, na heye kowa yakokomoche mbaka matinazo."},{"book":"Walawi","chapter":"15","verse":"6","text":"Munhu yoneche yochikalisila chinhu choneche choyekalisile ayo munhu yalingulawa mifila, yangumlapa yahovuje ivalo na koga, na kowa yakokomoche mbaka matinazo."},{"book":"Walawi","chapter":"15","verse":"7","text":"Munhu yoneche yomdoliza munhu ayo yalingulawa mifila, yangumlapa yahovuje mivalo ajo na koga, na heye kowa yakokomoche mbaka matinazo."},{"book":"Walawi","chapter":"15","verse":"8","text":"Wone munhu yalingulawa mifila, yomtemela mite munhu, ayo munhu yatemelwe mite yomlapa yahovuje mivalo ja heye na koga, ila heye kowa yakokomoche mbaka matinazo."},{"book":"Walawi","chapter":"15","verse":"9","text":"Lutemvu loneche lwa kikalisila mchanya mwa igongolo, loyekalisile munhu yalingulawa mifila, lyowa likokomoche."},{"book":"Walawi","chapter":"15","verse":"10","text":"Munhu yoneche yodoliza chinhu choneche choyekalisile munhu ayo, kowa yakokomoche mbaka matinazo. Munhu yoneche yopika chinhu chila, yangumlapa yahovuje mivalo ja heye na koga na heye kowa yakokomoche mbaka matinazo."},{"book":"Walawi","chapter":"15","verse":"11","text":"Munhu yoneche yalingulawa mifila, wone yamdolize munhu ne kuhovuga moko wa heye tandi, munhu yadolizwe kohovuga ivalo na koga, na kowa yakokomoche mbaka matinazo."},{"book":"Walawi","chapter":"15","verse":"12","text":"Wone chinhu choneche chilumbigwe kwa ilongo chidolizwe na munhu yalingulawa mifila yanguganigwa chituligwe. Ila chinhu choneche cha mbawo yangulapigwa kuhovujigwa kwa mazi."},{"book":"Walawi","chapter":"15","verse":"13","text":"“ ‘Mlume yoneche yalingulawa mifila, wone yawe mkomu kwa utamwa wa heye, yangumlapa ayo munhu yabeteze mazuwa saba kung'hali kusigwa ukokomoche wa heye. Kohovuga mivalo ja heye na koga kwa mazi ganojile ga nzasa, na heye kowa kela."},{"book":"Walawi","chapter":"15","verse":"14","text":"Zuwa lya nane, yangumlapa yegale ng'hunda mbili za kisolo ama ng'hunda za kufujigwa hali Mkulu Nguluwi hali lwizi lwa ihema lya Nguluwi na kumha mtambika."},{"book":"Walawi","chapter":"15","verse":"15","text":"Mtambika kozilavya ng'hunda azo. Imwe kwa chiwalo cha nhambiko ya gehile na iyage kwa chiwalo cha nhambiko ya kulakazwa na heye mtambika komditila uhanyisi munhu ayo hali Mkulu Nguluwi na kumusila ukokomoche wa heye wa kulawa mifila."},{"book":"Walawi","chapter":"15","verse":"16","text":"“ ‘Wone mlume yoneche yalingulawa migonye, yangumlapa yoje mazi lukuli lweng'ha, na heye kowa yakokomoche mbaka matinazo."},{"book":"Walawi","chapter":"15","verse":"17","text":"Ivalo lyoneche lilagalilwe na migonye ama igozi lyoneche idolizwe na migonye ajo, yangumlapa yaihovuje kwa mazi, na yowa yakokomoche mbaka matinazo."},{"book":"Walawi","chapter":"15","verse":"18","text":"Wone mlume yawase na mdala, migonye jilawa, lelo yanguwalapa weng'ha weli woje mazi, na hewo wowa wakokomoche mbaka matinazo."},{"book":"Walawi","chapter":"15","verse":"19","text":"“ ‘Mdala yoneche yawele kuli mbuli za chidala, kanguwa yakokomoche kwa mihela ja mazuwa saba. Munhu yoneche yomdoliza mdala ayo, kowa yakokomoche mbaka matinazo."},{"book":"Walawi","chapter":"15","verse":"20","text":"Chinhu choneche choyowasila ama kikalisila mhela nayali yakokomoche, chowa chikokomoche."},{"book":"Walawi","chapter":"15","verse":"21","text":"Munhu yoneche yodoliza chinhanda choyalinguwasila ayo mdala, yangumlapa yahovuje mivalo ja heye na koga mazi, na heye kowa yakokomoche mbaka matinazo."},{"book":"Walawi","chapter":"15","verse":"22","text":"Munhu yoneche yodoliza chinhu choneche choyalingikalisila mdala ayo, yangumlapa yahovuje mivalo ja heye na koga mazi, na heye kowa yakokomoche mbaka matinazo."},{"book":"Walawi","chapter":"15","verse":"23","text":"Mlume yoneche yodoliza chinhu choyowasila ama kikalisila ayo mdala, kowa yakokomoche mbaka matinazo."},{"book":"Walawi","chapter":"15","verse":"24","text":"Wone mlume yowasa na mdala ayo na wone danda ya mbuli ya chidala ya mdala ayo imlagalile mlume ayo, lelo mlume ayo kowa yakokomoche kwa mhela wa mazuwa saba. Chinhanda choneche choyowasila ayo mlume chowa chikokomoche."},{"book":"Walawi","chapter":"15","verse":"25","text":"“ ‘Wone mdala kowa na mbuli azo za chidala kwa mhela wa mazuwa menji kusinda vyonayali, ama mbuli azo zangumlawila mhela hauwele wa heye kulawilwa na mbuli azo, lelo kolutilila kuwa yakokomoche mhela weng'ha wa mbuli ayo."},{"book":"Walawi","chapter":"15","verse":"26","text":"Chinhanda choneche choyowasila mhela awo, ama chigoda choneche choyosikalisila, chowa chikokomoche kota vila mhela wa kukokomoka kwa heye kwa mbuli za chidala."},{"book":"Walawi","chapter":"15","verse":"27","text":"Munhu yoneche yodoliza vinhu avyo, kowa yakokomoche na yangumlapa yahovuje mivalo ja heye na koga, na heye kowa yakokomoche mbaka matinazo."},{"book":"Walawi","chapter":"15","verse":"28","text":"Wone mbuli azo zimale, mdala ayo kowa yang'hali yobeteza mazuwa saba leka yawe kela, na mhela awo kowa kela."},{"book":"Walawi","chapter":"15","verse":"29","text":"Zuwa lya nane kohola ng'hunda mbili za kisolo ama ng'hunda mbili za kufujigwa na kumgalila mtambika hali lwizi lya ihema lya Nguluwi."},{"book":"Walawi","chapter":"15","verse":"30","text":"Mtambika kolavya imwe kwa chiwalo cha nhambiko ya gehile na iyage kwa chiwalo cha nhambiko ya kulakazwa. Ahyo mtambika komditila uhanyisi mdala ayo hali Mkulu Nguluwi na kumusila kukokomoka kwa heye kwa mbuli za chidala."},{"book":"Walawi","chapter":"15","verse":"31","text":"“ ‘Hino ndo vyomuwalonjela Waisilaeli webagule kulawa kuli kukokomoka kwa hewo, waleche kulidita liwe likokomoche ihema lya Nguluwi lya heni liwele hali hewo. Wone wadite hino wobagama.’ ”"},{"book":"Walawi","chapter":"15","verse":"32","text":"Ago ndo malajizo galingumlapa mlume ayo yalingulawa mifila na migonye na kuwa yakokomoche."},{"book":"Walawi","chapter":"15","verse":"33","text":"Malanguso aga kahi ganguwala mdala yawele kuli mbuli za chidala na kuwa yakokomoche. Malanguso aga ganguwala mlume ayo ama mdala yoneche yalingulawa mifila, na kahi ganguwala mlume yalinguwasa na mdala yawele yakokomoche."}]}