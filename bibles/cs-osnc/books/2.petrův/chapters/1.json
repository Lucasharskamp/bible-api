{"data":[{"book":"2. Petrův","chapter":"1","verse":"1-2","text":"Apoštol a služebník Ježíše Krista – Šimon Petr – posílá tento dopis všem, kterým Bůh a náš zachránce Ježíš Kristus dal tutéž vzácnou víru jako nám. Přeji vám, abyste prožívali Boží dobrotivost a pokoj. Toho dosáhnete hlubším poznáváním Boha a Ježíše, našeho Pána."},{"book":"2. Petrův","chapter":"1","verse":"3","text":"Bůh nám dal ve své moci vše, co je potřebné k opravdovému životu ve víře; poznali jsme toho, který nás pozval k sobě, a dokonce nám dává účast na slávě a ctnostech."},{"book":"2. Petrův","chapter":"1","verse":"4","text":"Dal nám ty největší a nejdražší sliby, a to proto, abychom unikli všem špatnostem, které nás ve světě obklopují, a získali Boží charakter."},{"book":"2. Petrův","chapter":"1","verse":"5-7","text":"Učiňte vše pro to, aby vás víra vedla ke správnému životu, ke stále hlubšímu poznávání Boha, k sebekázni, trpělivosti, naprosté oddanosti Bohu, k bratrské náklonnosti a křesťanské lásce."},{"book":"2. Petrův","chapter":"1","verse":"8","text":"Půjdete-li usilovně touto cestou, duchovně porostete, váš život přinese ovoce a budete užiteční pro našeho Pána, Ježíše Krista."},{"book":"2. Petrův","chapter":"1","verse":"9","text":"Ten, kdo nemá tyto povahové rysy, je krátkozraký, dokonce slepý a zapomíná, že Bůh ho zbavil starého hříšného života."},{"book":"2. Petrův","chapter":"1","verse":"10-11","text":"Moji milí bratři, usilujte tedy o to, abyste svým křesťanským životem prokazovali, že vás Bůh zavolal a vyvolil. Pak nikdy nesejdete z cesty víry a Bůh vám široce otevře věčné království našeho Pána a Spasitele Ježíše Krista."},{"book":"2. Petrův","chapter":"1","verse":"12","text":"Chci vám stále připomínat tyto věci, i když je už dávno znáte a podle nich také žijete."},{"book":"2. Petrův","chapter":"1","verse":"13-14","text":"Náš Pán Ježíš Kristus mi zjevil, že můj život zde na zemi se chýlí ke konci, že brzo zemřu. Ale dokud jsem zde, pokládám za svou povinnost povzbuzovat vaši víru."},{"book":"2. Petrův","chapter":"1","verse":"15","text":"Chci k tomu využít každou příležitost, a proto vám píši, abyste se mohli k mým radám vracet i po mé smrti."},{"book":"2. Petrův","chapter":"1","verse":"16","text":"Když jsme vás seznamovali s Kristovou mocí a jeho příchodem, nebyly to žádné smyšlenky. Vždyť jsme viděli jeho božský majestát na vlastní oči!"},{"book":"2. Petrův","chapter":"1","verse":"17","text":"Byl jsem s ním na jedné galilejské hoře, když se nám ještě jako člověk představil ve své božské vznešenosti."},{"book":"2. Petrův","chapter":"1","verse":"18","text":"Slyšel jsem ten slavný mocný hlas volající z nebe: „To je můj milovaný Syn, moje radost.“"},{"book":"2. Petrův","chapter":"1","verse":"19","text":"A tak jsme byli svědky toho, jak se do důsledku naplnila proroctví. Proto jim věnujte tu největší pozornost, vždyť svítí jako světlo uprostřed noční tmy, dokud se nerozbřeskne den a jitřenka vám nevzejde v srdci."},{"book":"2. Petrův","chapter":"1","verse":"20","text":"Buďte si však především vědomi toho, že žádné proroctví Písma nezáleží na osobním výkladu;"},{"book":"2. Petrův","chapter":"1","verse":"21","text":"Vždyť proroctví nikdy nevzešlo z lidské vůle, ale Duch svatý svěřil prorokům, těmto Božím lidem, pravdivé poselství."}]}