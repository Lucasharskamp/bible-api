{"data":[{"book":"ДЗЕІ","chapter":"14","verse":"1","text":"У Іканіі яны ўвайшлі разам у Юдэйскую сынагогу і гаварылі так, што ўверавала вялікае мноства Юдэяў і Элінаў."},{"book":"ДЗЕІ","chapter":"14","verse":"2","text":"А Юдэі, якія ня верылі, падбілі і ўзбурылі супраць братоў сэрцы язычнікаў."},{"book":"ДЗЕІ","chapter":"14","verse":"3","text":"Але яны прабылі там досыць доўга, мужна дзеючы ў імя Госпада, Які, у сьведчаньне слову мілаты Сваёй, тварыў рукамі іхнімі азнакі і цуды."},{"book":"ДЗЕІ","chapter":"14","verse":"4","text":"Тым часам люд у горадзе падзяліўся: і адны былі на баку Юдэяў, а другія на баку апосталаў."},{"book":"ДЗЕІ","chapter":"14","verse":"5","text":"Калі ж язычнікі і Юдэі са сваімі начальнікамі кінуліся на іх, каб зьняважыць і пабіць іх каменьнем,"},{"book":"ДЗЕІ","chapter":"14","verse":"6","text":"яны, дазнаўшыся пра гэта, адышлі ў Лікаонскія гарады Лістру і Дэрвію і ў іхняе навакольле,"},{"book":"ДЗЕІ","chapter":"14","verse":"7","text":"і там дабравесьцілі."},{"book":"ДЗЕІ","chapter":"14","verse":"8","text":"У Лістры адзін чалавек, не валодаючы нагамі, сядзеў, бо кульгавы быў ад улоньня маці сваёй, і ніколі не хадзіў."},{"book":"ДЗЕІ","chapter":"14","verse":"9","text":"Ён слухаў прамоўцу Паўла, які, зірнуўшы на яго і ўбачыўшы, што ён мае веру на атрыманьне ацаленьня,"},{"book":"ДЗЕІ","chapter":"14","verse":"10","text":"сказаў гучным голасам: табе кажу ў імя Госпада Ісуса Хрыста: стань на ногі твае проста! І той адразу ўскочыў і пачаў хадзіць."},{"book":"ДЗЕІ","chapter":"14","verse":"11","text":"А люд, убачыўшы, што зрабіў Павал, узвысіў свой голас, кажучы па-лікаонску: багі ў вобразе чалавечым зышлі да нас."},{"book":"ДЗЕІ","chapter":"14","verse":"12","text":"І называлі Варнаву Зэўсам, а Паўла Гермэсам, бо ён начальнічаў у слове,"},{"book":"ДЗЕІ","chapter":"14","verse":"13","text":"а жрэц ідала Зэўса, пастаўленага перад іхнім горадам, прывёўшы да брамы валоў і прынёсшы вянкі, хацеў разам з народам прынесьці ахвяры."},{"book":"ДЗЕІ","chapter":"14","verse":"14","text":"Але апосталы Варнава і Павал, пачуўшы пра гэта, разадралі сваё адзеньне і, кінуўшыся ў народ, зычным голасам казалі:"},{"book":"ДЗЕІ","chapter":"14","verse":"15","text":"мужы! што гэта вы робіце? і мы - падобныя на вас людзі, і зьвястуем вам, каб вы навярнуліся ад гэтых марных да Бога жывога, Які стварыў неба і зямлю і мора і ўсё, што ў іх;"},{"book":"ДЗЕІ","chapter":"14","verse":"16","text":"Які ў мінулых пакаленьнях дапусьціў усім народам хадзіць сваімі шляхамі,"},{"book":"ДЗЕІ","chapter":"14","verse":"17","text":"хоць і не пераставаў сьведчыць пра Сябе добрымі дзеямі, даючы нам зь неба дажджы і поры ўраджайныя і напаўняючы ежай і радасьцю сэрцы нашыя."},{"book":"ДЗЕІ","chapter":"14","verse":"18","text":"І кажучы гэта, яны ледзьве ўгаварылі людзей ня прыносіць ім ахвяры і ісьці кожнаму дамоў. Тым часам як яны, застаючыся там, вучылі,"},{"book":"ДЗЕІ","chapter":"14","verse":"19","text":"з Антыахіі і Іканіі прыйшлі некаторыя Юдэі і, калі апосталы адважна прапаведавалі, пераканалі людзей адступіцца ад іх, кажучы: яны ня кажуць нічога праўдзівага, а ўсё хлусяць. І падбухторыўшы люд, пабілі Паўла камянямі і вывалаклі за горад, думаючы, што ён мёртвы."},{"book":"ДЗЕІ","chapter":"14","verse":"20","text":"Калі ж вучні сабраліся каля яго, ён устаў і пайшоў у горад, і на другі дзень адышоў з Варнавам у Дэрвію."},{"book":"ДЗЕІ","chapter":"14","verse":"21","text":"Абвясьціўшы Дабравесьце гэтаму гораду і прыдбаўшы многа вучняў, яны пайшлі назад празь Лістру, Іканію і Антыахію,"},{"book":"ДЗЕІ","chapter":"14","verse":"22","text":"мацуючы душы вучням, умаўляючы заставацца ў веры і павучаючы, што праз многія скрухі належыць нам увайсьці ў Царства Божае."},{"book":"ДЗЕІ","chapter":"14","verse":"23","text":"А рукапаклаўшы ім прасьвітараў у кожнай царкве, яны памаліліся з постам і перадалі іх Госпаду, у Якога ўверавалі."},{"book":"ДЗЕІ","chapter":"14","verse":"24","text":"Потым, прайшоўшы празь Пісідыю, прыйшлі ў Памфілію;"},{"book":"ДЗЕІ","chapter":"14","verse":"25","text":"і, прапаведаўшы слова Гасподняе ў Пэргіі, выйшлі ў Аталію,"},{"book":"ДЗЕІ","chapter":"14","verse":"26","text":"а адтуль адплылі ў Антыахію, адкуль былі аддадзены мілаце Божай на дзею, якую і справілі."},{"book":"ДЗЕІ","chapter":"14","verse":"27","text":"Дабраўшыся туды і склікаўшы царкву, яны расказалі пра ўсё, што Бог учыніў зь імі і як Ён адчыніў дзьверы веры язычнікам;"},{"book":"ДЗЕІ","chapter":"14","verse":"28","text":"і заставаліся там не малы час з вучнямі."}]}