{"data":[{"book":"लूक","chapter":"24","verse":"1","text":"आठवड्याच्या पहिल्या दिवशी त्या स्त्रिया अगदी पहाटेस कबरेकडे आल्या आणि त्यांनी स्वतः तयार केलेले सुगंधी मसाले आणले."},{"book":"लूक","chapter":"24","verse":"2","text":"त्यांना धोंड कबरेवरुन लोटलेला आढळला."},{"book":"लूक","chapter":"24","verse":"3","text":"त्या आत गेल्या, परंतु त्यांना प्रभू येशूचे शरीर सापडले नाही."},{"book":"लूक","chapter":"24","verse":"4","text":"यामुळे त्या अवाक झाल्या असतानाच, अचानक लखलखीत कपडे घातलेले दोन पुरूष त्यांच्या बाजूला उभे राहिले."},{"book":"लूक","chapter":"24","verse":"5","text":"तेव्हा अतिशय भयभीत होऊन त्यांनी आपले चेहरे जमिनीकडे केली असता ते त्यांना म्हणाले, जो जिवंत आहे त्याचा शोध तुम्ही मरण पावलेल्यांमध्ये का करता?"},{"book":"लूक","chapter":"24","verse":"6","text":"तो येथे नाही; तो उठला आहे! तो गालील प्रांतात असताना त्याने तुम्हास काय सांगितले याची आठवण करा."},{"book":"लूक","chapter":"24","verse":"7","text":"ते असे की, “मनुष्याच्या पुत्राला धरुन पापी लोकांच्या हाती द्यावे, त्यास वधस्तंभावर खिळावे आणि तिसऱ्या दिवशी त्याने उठावे.”"},{"book":"लूक","chapter":"24","verse":"8","text":"नंतर स्त्रियांना येशूच्या शब्दाची आठवण झाली."},{"book":"लूक","chapter":"24","verse":"9","text":"त्या कबरेपासून परतल्या आणि त्यांनी या सर्व गोष्टींचे वर्तमान अकरा प्रेषितांना व इतर सर्वांना सांगितले."},{"book":"लूक","chapter":"24","verse":"10","text":"त्या स्त्रिया मग्दालीया नगराची मरीया, योहान्ना आणि याकोबाची आई मरीया या होत्या. त्या आणि इतर स्त्रियांसुद्धा ज्या त्यांच्याबरोबर होत्या, प्रेषितांना या गोष्टी सांगत होत्या."},{"book":"लूक","chapter":"24","verse":"11","text":"पण प्रेषितांना त्यांचे सांगणे मूर्खपणाचे वाटले आणि त्यांनी त्यांच्यावर विश्वास ठेवला नाही."},{"book":"लूक","chapter":"24","verse":"12","text":"पण पेत्र उठला आणि कबरेकडे पळाला. त्याने खाली वाकून पाहिले पण त्यास तागाच्या गुंडाळण्याच्या वस्त्राशिवाय काही आढळले नाही. जे घडले त्याविषयी तो स्वतःशीच आश्चर्य करीत दूर गेला."},{"book":"लूक","chapter":"24","verse":"13","text":"त्याच दिवशी त्याच्यातील दोघे शिष्य यरूशलेम शहरापासून सुमारे अकरा किलोमीटर अंतरावर असलेल्या अम्माऊस नावाच्या गावाला चालले होते."},{"book":"लूक","chapter":"24","verse":"14","text":"ते एकमेकांशी या घडलेल्या सर्व गोष्टीविषयी बोलत होते."},{"book":"लूक","chapter":"24","verse":"15","text":"ते बोलत असताना आणि या गोष्टींची चर्चा करीत असताना येशू स्वतः आला आणि त्यांच्याबरोबर चालू लागला."},{"book":"लूक","chapter":"24","verse":"16","text":"पण त्यांचे डोळे त्यास ओळखण्यापासून बंद करण्यात आले होते."},{"book":"लूक","chapter":"24","verse":"17","text":"येशू त्यांना म्हणाला, “चालत असताना तुम्ही एकमेकांबरोबर बोलत आहात त्या गोष्टी कोणत्या आहेत?” चालता चालता ते थांबले. ते अतिशय दुःखी दिसले."},{"book":"लूक","chapter":"24","verse":"18","text":"त्यांच्यातील एकजण ज्याचे नाव क्लयपा होते, तो त्यास म्हणाला, “या दिवसांमध्ये घडलेल्या गोष्टी माहीत नसलेले असे यरूशलेम शहरात राहणारे तुम्ही एकटेच आहात काय?”"},{"book":"लूक","chapter":"24","verse":"19","text":"येशू त्यांना म्हणाला, “तुमच्या मते कोणत्या गोष्टी?” ते त्यास म्हणाले, “नासरेथकर येशूविषयीच्या सर्व गोष्टी. हाच तो मनुष्य जो आपल्या कृत्यांनी आणि शब्दांनी देवासमोर आणि मनुष्यांसमोर एक महान संदेष्टा झाला."},{"book":"लूक","chapter":"24","verse":"20","text":"आणि आम्ही चर्चा करीत होतो की, कसे आमच्या मुख्य याजकांनी आणि अधिकाऱ्यांनी त्यास मरणदंड भोगण्यासाठी स्वाधीन केले आणि त्यांनी त्यास वधस्तंभी खिळले."},{"book":"लूक","chapter":"24","verse":"21","text":"आम्ही अशी आशा केली होती की, तोच एक आहे जो इस्राएलाची मुक्तता करील आणि या सगळ्याशिवाय हे सर्व घडून गेलेल्या गोष्टीला आज तीन दिवस झालेत."},{"book":"लूक","chapter":"24","verse":"22","text":"आणि आमच्या परिवारातील काही स्त्रियांनी आम्हास आश्चर्यचकित केले आहे. आज अगदी पहाटे त्या कबरेकडे गेल्या,"},{"book":"लूक","chapter":"24","verse":"23","text":"परंतु त्यांना त्याचे शरीर सापडले नाही. त्यांनी येऊन आम्हास सांगितले की, त्यांना देवदूतांचे दर्शन झाले आणि देवदूतांनी सांगितले की, तो जिवंत आहे."},{"book":"लूक","chapter":"24","verse":"24","text":"तेव्हा आमच्यातील काही कबरेकडे गेले आणि स्त्रियांनी जसे सांगितले होते, तसेच त्यांना आढळले, पण त्यांनी त्यास पाहिले नाही.”"},{"book":"लूक","chapter":"24","verse":"25","text":"मग येशू त्यांना म्हणाला, “संदेष्ट्यांनी सांगितलेल्या सर्व गोष्टींवर विश्वास ठेवण्यास तुम्ही अति मूर्ख आणि मंद आहात."},{"book":"लूक","chapter":"24","verse":"26","text":"ख्रिस्तासाठी या सर्व गोष्टी सहन करणे आणि त्याच्या गौरवात जाणे आवश्यक नव्हते काय?”"},{"book":"लूक","chapter":"24","verse":"27","text":"आणि म्हणून त्याने मोशेपासून सुरुवात करून आणि सर्व संदेष्टयापर्यंत सांगून, शास्त्रलेखात त्याच्याविषयी काय लिहिले आहे ते सर्व त्याने त्यांना स्पष्ट करून सांगितले."},{"book":"लूक","chapter":"24","verse":"28","text":"ज्या खेड्याकडे ते जात होते, त्याच्याजवळ ते आले आणि येशूने असा बहाणा केला की, जणू काय तो पुढे जाणार आहे."},{"book":"लूक","chapter":"24","verse":"29","text":"परंतु जास्त आग्रह करून ते म्हणाले, “आमच्याबरोबर राहा कारण संध्याकाळ झालीच आहे आणि दिवसही मावळला आहे.” मग तो त्यांच्याबरोबर रहावयास आत गेला."},{"book":"लूक","chapter":"24","verse":"30","text":"जेव्हा तो त्यांच्याबरोबर जेवायला मेजासभोवती बसला, त्याने भाकर घेतली आणि उपकार मानले. नंतर त्याने ती मोडली व ती त्यांना तो देऊ लागला."},{"book":"लूक","chapter":"24","verse":"31","text":"तेव्हा त्यांचे डोळे उघडले आणि त्यांनी त्यास ओळखले. पण तो त्यांच्यातून अदृश्य झाला."},{"book":"लूक","chapter":"24","verse":"32","text":"मग ते एकमेकांना म्हणू लागले, “तो वाटेवर आपणाशी बोलत असताना व शास्त्रलेखाचा उलगडा करीत होता तेव्हा आपल्या अंतःकरणाला आतल्या आत उकळी येत नव्हती काय?”"},{"book":"लूक","chapter":"24","verse":"33","text":"मग ते लगेच उठले व यरूशलेम शहरास परत गेले. तेव्हा त्यांना अकरा प्रेषित व त्यांच्याबरोबर असलेले इतर एकत्र जमलेले आढळले."},{"book":"लूक","chapter":"24","verse":"34","text":"प्रेषित आणि इतरजण म्हणाले, “खरोखर प्रभू उठला आहे! आणि शिमोनाला दिसला आहे.”"},{"book":"लूक","chapter":"24","verse":"35","text":"नंतर त्या दोन शिष्यांनी वाटेत काय घडले ते त्यांना सांगितले आणि तो भाकर मोडत असताना त्यांनी त्यास कसे ओळखले ते सांगितले."},{"book":"लूक","chapter":"24","verse":"36","text":"ते या गोष्टी त्यांना सांगत असतानाच येशू त्यांच्यामध्ये उभा राहिला आणि त्यास म्हणाला, “तुम्हास शांती असो.”"},{"book":"लूक","chapter":"24","verse":"37","text":"ते दचकले आणि भयभीत झाले. त्यांना असे वाटले की, ते भूत पाहत आहेत."},{"book":"लूक","chapter":"24","verse":"38","text":"तो त्यांना म्हणाला, “तुम्ही असे अस्वस्थ का झालात? तुमच्या मनात शंका का निर्माण झाल्या?"},{"book":"लूक","chapter":"24","verse":"39","text":"माझे हात व पाय पाहा तुम्हास मी दिसतो तोच मी आहे. मला स्पर्श करा आणि पाहा की, मला आहे तसे हाडमांस भूताला नसते.”"},{"book":"लूक","chapter":"24","verse":"40","text":"असे बोलून त्याने त्यास आपले हातपाय दाखवले. तरीही त्यांच्या आनंदामुळे त्यांना ते खरे वाटेना."},{"book":"लूक","chapter":"24","verse":"41","text":"तरी आनंदामुळे विश्वास न धरता आश्चर्यचकित झाले तेव्हा येशू त्यांना म्हणाला, “येथे तुमच्याजवळ खाण्यासाठी काय आहे?”"},{"book":"लूक","chapter":"24","verse":"42","text":"मग त्यांनी त्यास भाजलेला माशाचा तुकडा दिला."},{"book":"लूक","chapter":"24","verse":"43","text":"त्याने तो घेतला व त्यांच्यासमोर खाल्ला."},{"book":"लूक","chapter":"24","verse":"44","text":"तो त्यांना म्हणाला, “याच त्या गोष्टी ज्या मी तुम्हाबरोबर असताना सांगितल्या होत्या की, मोशेचे नियमशास्त्र, संदेष्टे आणि स्तोत्रे यामध्ये माझ्याविषयी जे सांगितले आहे ते सर्व पूर्ण झालेच पाहिजे.”"},{"book":"लूक","chapter":"24","verse":"45","text":"नंतर शास्त्रलेख समजण्यासाठी त्याने त्यांची मने उघडली."},{"book":"लूक","chapter":"24","verse":"46","text":"मग तो त्यांना म्हणाला, “पवित्र शास्त्रात असे लिहिले आहे की, ख्रिस्ताने दुःख भोगावे आणि मरण पावलेल्यातून तिसऱ्या दिवशी उठावे,"},{"book":"लूक","chapter":"24","verse":"47","text":"आणि यरूशलेम शहरापासून आरंभ करून सर्व राष्ट्रास त्याच्या नावाने पश्चात्ताप व पापांची क्षमा घोषित करण्यात यावी."},{"book":"लूक","chapter":"24","verse":"48","text":"या गोष्टींचे तुम्ही साक्षी आहात."},{"book":"लूक","chapter":"24","verse":"49","text":"पाहा, माझ्या पित्याने देऊ केलेली देणगी मी तुमच्याकडे पाठवतो; तुम्ही स्वर्गीय सामर्थ्याने युक्त व्हाल तोपर्यंत या शहरात राहा.”"},{"book":"लूक","chapter":"24","verse":"50","text":"नंतर तो त्यांना बाहेर दूरवर बेथानीपर्यंत घेऊन गेला आणि त्याने हात वर करून आशीर्वाद दिला."},{"book":"लूक","chapter":"24","verse":"51","text":"तो आशीर्वाद देत असतानाच तोपर्यंत आकाशात घेतला गेला."},{"book":"लूक","chapter":"24","verse":"52","text":"नंतर त्यांनी त्याची उपासना केली व ते मोठ्या आनंदाने यरूशलेम शहरास परतले."},{"book":"लूक","chapter":"24","verse":"53","text":"आणि ते परमेश्वराच्या भवनात देवाचा धन्यवाद सतत करत राहिले."}]}