{"data":[{"book":"2 Weche Mag Ndalo","chapter":"11","verse":"1","text":"Kane Rehoboam ochopo Jerusalem nochoko dhood Juda gi dhood Benjamin, chwo maromo alufu mia achiel gi piero aboro kendo gidhi giked gi jo-Israel mondo gidwok loch ni Rehoboam."},{"book":"2 Weche Mag Ndalo","chapter":"11","verse":"2","text":"To wach Jehova Nyasaye nobiro ne Shemaya ngʼat Nyasaye niya:"},{"book":"2 Weche Mag Ndalo","chapter":"11","verse":"3","text":"“Wachne Rehoboam wuod Solomon ruodh Juda kaachiel gi jo-Israel duto modak Juda kod Benjamin,"},{"book":"2 Weche Mag Ndalo","chapter":"11","verse":"4","text":"Ma e gima Jehova Nyasaye owacho: ‘Kik udhi utug lweny gi oweteu ma jo-Israel. Doguru e miechu ngʼato ka ngʼato, nimar ma osetimore nikech an.’ ” Omiyo negiwinjo wach Jehova Nyasaye mi gidok e miechgi ma ok gidhi kedo kod Jeroboam."},{"book":"2 Weche Mag Ndalo","chapter":"11","verse":"5","text":"Rehoboam nodak Jerusalem kendo nogero mier masiro Juda ndalo lweny kaka:"},{"book":"2 Weche Mag Ndalo","chapter":"11","verse":"6","text":"Bethlehem, Etam, Tekoa,"},{"book":"2 Weche Mag Ndalo","chapter":"11","verse":"7","text":"Beth Zur, Soko, Adulam,"},{"book":"2 Weche Mag Ndalo","chapter":"11","verse":"8","text":"Gath, Maresha, Zif,"},{"book":"2 Weche Mag Ndalo","chapter":"11","verse":"9","text":"Adoraim, Lakish, Azeka,"},{"book":"2 Weche Mag Ndalo","chapter":"11","verse":"10","text":"Zora, Aijalon, kod Hebron. Magi ne mier mochiel gohinga motegno e piny Juda kod Benjamin."},{"book":"2 Weche Mag Ndalo","chapter":"11","verse":"11","text":"Nochielogi motegno moketo jotend jolweny kuno kaachiel gi kar kano chiemo, mo zeituni kod divai."},{"book":"2 Weche Mag Ndalo","chapter":"11","verse":"12","text":"Noketo okumbini kod tonge e miechgi duto kendo nomiyo gibedo motegno. Kuom mano jo-Juda kod jo-Benjamin ne joge."},{"book":"2 Weche Mag Ndalo","chapter":"11","verse":"13","text":"Jodolo kaachiel gi jo-Lawi manodak kuonde mopogore opogore mag jo-Israel noriwe lwedo."},{"book":"2 Weche Mag Ndalo","chapter":"11","verse":"14","text":"Jo-Lawi nojwangʼo kuondegi mag kweth kod mwandugi kendo negibiro Juda kod Jerusalem nikech Jeroboam gi yawuote noriembogi e tich kaka jodolo mag Jehova Nyasaye."},{"book":"2 Weche Mag Ndalo","chapter":"11","verse":"15","text":"Noyiero jodolo mage mag kuonde motingʼore kendo mondo odolne nyiseche manono manoloso e kit diel gi nyaroya."},{"book":"2 Weche Mag Ndalo","chapter":"11","verse":"16","text":"Jogo manoa e dhout jo-Israel mane oketo chunygi kuom dwaro Jehova Nyasaye, ma Nyasach jo-Israel, noluoro jo-Lawi nyaka Jerusalem mondo gitim misengini ni Jehova Nyasaye ma Nyasach kweregi."},{"book":"2 Weche Mag Ndalo","chapter":"11","verse":"17","text":"Ne gitego loch Juda kendo kuom higni adek negimiyo Rehoboam wuod Solomon obedo motegno ka giwuotho e yor Daudi kod Solomon e kindeno."},{"book":"2 Weche Mag Ndalo","chapter":"11","verse":"18","text":"Rehoboam nonywomo Mahalath mane nyar wuod Daudi miluongo ni Jerimoth kendo min mare ne en Abihail ma nyar Eliab wuod Jesse."},{"book":"2 Weche Mag Ndalo","chapter":"11","verse":"19","text":"Nonywolone yawuowi magin Jeush, Shemaria kod Zaham."},{"book":"2 Weche Mag Ndalo","chapter":"11","verse":"20","text":"Bangʼe nokendo Maaka nyar Abisalom mane onywolone Abija, Atai, Ziza kod Shelomith."},{"book":"2 Weche Mag Ndalo","chapter":"11","verse":"21","text":"Rehoboam nohero Maaka nyar Abisalom moloyo mondege mamoko kod mon mamoko. Ne en kod mon apar gaboro kaachiel gi mon mamoko piero auchiel, bende ne en gi yawuowi piero ariyo gaboro kod nyiri piero auchiel."},{"book":"2 Weche Mag Ndalo","chapter":"11","verse":"22","text":"Rehoboam noyiero Abija wuod Maaka obed jatelo e kind owetene mondo omi obed ruoth."},{"book":"2 Weche Mag Ndalo","chapter":"11","verse":"23","text":"Ne otiyo gi rieko kuom keyo yawuote moko e piny jo-Juda kod Benjamin kendo e mier madongo mochiel. Nopogogi mwandu mangʼeny kendo nokendonigi mon mangʼeny."}]}