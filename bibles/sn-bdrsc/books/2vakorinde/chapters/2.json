{"data":[{"book":"2 VaKorinde","chapter":"2","verse":"1","text":"Saka ndakati mumwoyo mangu handingaitizve rumwe rwendo kwamuri runokutambudzai."},{"book":"2 VaKorinde","chapter":"2","verse":"2","text":"Nokuti kana ndichikuchemedzai, ndianiko achasara kuti andifadze kunze kwenyu imi vandinochemedza?"},{"book":"2 VaKorinde","chapter":"2","verse":"3","text":"Ndakanyora nenzira iyi kuitira kuti kana ndasvika ndirege kutsamwiswa navaya vaifanira kundifadza. Ndakanga ndine tariro mamuri mose, kuti muchagoverana neni mumufaro wangu."},{"book":"2 VaKorinde","chapter":"2","verse":"4","text":"Nokuti ndakakunyorerai ndino kusuwa kukuru, nokurwadziwa mumwoyo uye nemisodzi mizhinji, kwete kuti ndikuchemedzei asi kuti ndikuzivisei udzamu hworudo rwangu kwamuri."},{"book":"2 VaKorinde","chapter":"2","verse":"5","text":"Kana mumwe akauyisa kuchema, haana kuchemedza ini sokuchemedza kwaakaita imi mose, ndisingatauri mashoko akawanda."},{"book":"2 VaKorinde","chapter":"2","verse":"6","text":"Kurangwa kwaakaitwa navanhu vazhinji kwakamuringana."},{"book":"2 VaKorinde","chapter":"2","verse":"7","text":"Asi zvino, munofanira kumuregerera nokumunyaradza, kuitira kuti arege kuodzwa mwoyo kwazvo neshungu dzakanyanya."},{"book":"2 VaKorinde","chapter":"2","verse":"8","text":"Ndinokukurudzirai, naizvozvo, kuti mumutsiridze rudo rwenyu kwaari."},{"book":"2 VaKorinde","chapter":"2","verse":"9","text":"Chikonzero chakaita kuti ndikunyorerei chaiva chokuti ndione kana makanga muchigona kumira nokuteerera muzvinhu zvose."},{"book":"2 VaKorinde","chapter":"2","verse":"10","text":"Kana muchiregerera munhu upi zvake neniwo ndinomuregerera. Uye zvandakaregerera, kana pane chinhu chandingaregerera, ndakaregerera pamberi paKristu nokuda kwenyu,"},{"book":"2 VaKorinde","chapter":"2","verse":"11","text":"kuitira kuti Satani arege kutinyengera. Nokuti mano ake tinoaziva."},{"book":"2 VaKorinde","chapter":"2","verse":"12","text":"Zvino pandakaenda kuTroasi kundoparidza vhangeri raKristu uye ndikaona kuti Ishe akanga andizarurira musuo,"},{"book":"2 VaKorinde","chapter":"2","verse":"13","text":"ndakanga ndisina rugare mumwoyo mangu, nokuti handina kuwanako Tito hama yangu. Saka ndakaonekana navo ndikaenda kuMasedhonia."},{"book":"2 VaKorinde","chapter":"2","verse":"14","text":"Asi Mwari ngaavongwe, anotikundisa nguva dzose pakufamba kwedu muna Kristu uye kubudikidza nesu anoratidza kwose kwose kunhuhwirira kworuzivo rwake."},{"book":"2 VaKorinde","chapter":"2","verse":"15","text":"Nokuti isu tiri kunhuhwirira kwaKristu kuna Mwari pakati peavo vari kuponeswa nevari kuparara."},{"book":"2 VaKorinde","chapter":"2","verse":"16","text":"Kuno mumwe tiri munhuwi worufu; kuno mumwewo tiri kunhuhwirira kwoupenyu. Zvino ndianiko angakwanisa basa rakadai?"},{"book":"2 VaKorinde","chapter":"2","verse":"17","text":"Nokuti hatina kufanana navazhinji vanokanganisa shoko raMwari vachida kuwana mugove kubva pariri. Asi, tinotaura muna Kristu nokutendeka pamberi paMwari, savanhu vakatumwa naMwari."}]}