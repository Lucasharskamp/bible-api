{"data":[{"book":"1 János","chapter":"2","verse":"1","text":"Gyermekeim, ezeket azért írom nektek, hogy ne vétkezzetek. És ha valaki vétkezik, van szószólónk az Atyánál: az igaz Jézus Krisztus."},{"book":"1 János","chapter":"2","verse":"2","text":"Ő engesztelő áldozat a mi vétkeinkért, de nemcsak a miénkért, hanem az egész világ bűneiért is."},{"book":"1 János","chapter":"2","verse":"3","text":"Abból tudjuk meg, hogy ismerjük őt, ha az ő parancsolatait megtartjuk."},{"book":"1 János","chapter":"2","verse":"4","text":"Aki ezt mondja: ismerem őt, és az ő parancsolatait nem tartja meg, hazug az, és nincs meg abban az igazság."},{"book":"1 János","chapter":"2","verse":"5","text":"Aki pedig megtartja az ő beszédét, abban valósággal teljessé lett Isten szeretete. Ebből tudjuk meg, hogy őbenne vagyunk."},{"book":"1 János","chapter":"2","verse":"6","text":"Aki azt mondja, hogy őbenne van, annak úgy kell élnie, ahogy ő élt."},{"book":"1 János","chapter":"2","verse":"7","text":"Atyámfiai, nem új parancsolatot írok nektek, hanem a régi parancsolatot, amely kezdettől fogva nálatok volt. A régi parancsolat az az ige, amelyet hallottatok."},{"book":"1 János","chapter":"2","verse":"8","text":"Viszont új parancsolatot írok nektek, azt, ami igaz őbenne és tibennetek, hogy a sötétség szűnni kezd és az igaz világosság már fénylik."},{"book":"1 János","chapter":"2","verse":"9","text":"Aki azt mondja, hogy világosságban van és gyűlöli atyjafiát, az még mindig a sötétségben van."},{"book":"1 János","chapter":"2","verse":"10","text":"Aki szereti atyjafiát, az a világosságban marad és nincs benne megbotránkozni való."},{"book":"1 János","chapter":"2","verse":"11","text":"Aki pedig gyűlöli atyjafiát, az sötétségben van, és sötétségben jár, és nem tudja hova megy, mert a sötétség megvakította szemét."},{"book":"1 János","chapter":"2","verse":"12","text":"Írok nektek, gyermekek,"},{"book":"1 János","chapter":"2","verse":"13","text":"Írok nektek, atyák,"},{"book":"1 János","chapter":"2","verse":"14","text":"Írtam nektek, atyák,"},{"book":"1 János","chapter":"2","verse":"15","text":"Ne szeressétek a világot, se azokat, amik a világban vannak. Ha valaki a világot szereti, nincs meg abban az Atya szeretete."},{"book":"1 János","chapter":"2","verse":"16","text":"Mert mindaz, ami a világban van a test kívánsága, a szem kívánsága és a kérkedő életmód, nem az Atyától, hanem a világtól való."},{"book":"1 János","chapter":"2","verse":"17","text":"A világ pedig elmúlik és annak kívánsága is, de aki Isten akaratát cselekszi, az megmarad örökké."},{"book":"1 János","chapter":"2","verse":"18","text":"Gyermekeim, itt az utolsó óra. Amint hallottátok, eljön az antikrisztus. Most sok antikrisztus jelent meg. Ebből tudjuk, hogy itt az utolsó óra."},{"book":"1 János","chapter":"2","verse":"19","text":"Közülünk váltak ki, de nem voltak közülünk valók, mert ha közülünk valók lettek volna, velünk maradtak volna. De nyilvánvalóvá kellett lennie, hogy nem mindannyian közülünk valók."},{"book":"1 János","chapter":"2","verse":"20","text":"De tiétek a Szentlélek kenete, és így mindent tudtok."},{"book":"1 János","chapter":"2","verse":"21","text":"Nem azért írtam nektek, mintha nem ismernétek az igazságot, hanem mivel ismeritek azt, tudjátok, hogy semmiféle hazugság nem származhat az igazságból."},{"book":"1 János","chapter":"2","verse":"22","text":"Ki a hazug, ha nem az, aki tagadja, hogy Jézus a Krisztus? Ez az antikrisztus, aki tagadja az Atyát és a Fiút."},{"book":"1 János","chapter":"2","verse":"23","text":"Aki tagadja a Fiút, azé nem lehet az Atya sem. Aki vallást tesz a Fiúról, azé az Atya is."},{"book":"1 János","chapter":"2","verse":"24","text":"Amit tehát kezdettől fogva hallottatok, az maradjon meg bennetek! Ha megmarad bennetek, amit kezdettől fogva hallottatok, akkor ti is megmaradtok az Atyában és a Fiúban."},{"book":"1 János","chapter":"2","verse":"25","text":"Az ígéret pedig, amit ő maga ígért nekünk: az örök élet."},{"book":"1 János","chapter":"2","verse":"26","text":"Ezeket azokról írtam nektek, akik elhitetnek titeket."},{"book":"1 János","chapter":"2","verse":"27","text":"De az a kenet, amit Tőle kaptatok, bennetek marad, és így nincs szükségetek arra, hogy valaki tanítson titeket, hanem az a kenet megtanít titeket mindenre, ami igaz és nem hazugság. Ahogyan megtanított titeket, úgy maradjatok meg őbenne."},{"book":"1 János","chapter":"2","verse":"28","text":"És most, gyermekeim, maradjatok meg őbenne, hogy amikor megjelenik, bizodalmunk legyen, és ne szégyenüljünk meg eljövetelekor."},{"book":"1 János","chapter":"2","verse":"29","text":"Ha tudjátok, hogy ő igaz, tudjátok azt is, hogy aki az igazságot cselekszi, az mind Tőle született."}]}