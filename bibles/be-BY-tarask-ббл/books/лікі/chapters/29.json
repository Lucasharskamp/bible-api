{"data":[{"book":"ЛІКІ","chapter":"29","verse":"1","text":"І сёмага месяца, у першы дзень месяца, хай будзе ў вас сьвяшчэнны сход; ніякай працы не рабеце; хай будзе гэта ў вас дзень трубнага гуку;"},{"book":"ЛІКІ","chapter":"29","verse":"2","text":"і прыносьце цэласпаленьне дзеля прыемнай духмянасьці Госпаду: адно цяля, аднаго барана, сем ягнят-адналетак, без пахібы,"},{"book":"ЛІКІ","chapter":"29","verse":"3","text":"і зь імі ў прынашэньне хлебнае пшанічнай мукі, зьмяшанай з алеем, тры дзясятыя долі эфы на цяля, дзьве дзясятыя долі эфы на барана,"},{"book":"ЛІКІ","chapter":"29","verse":"4","text":"і адну дзясятую долі эфы на кожнае зь сямі ягнят,"},{"book":"ЛІКІ","chapter":"29","verse":"5","text":"і аднаго казла ў ахвяру за грэх, дзеля ачышчэньня вас,"},{"book":"ЛІКІ","chapter":"29","verse":"6","text":"звыш цэласпаленьня і хлебнага прынашэньня яго ў дзень маладзіка, і звыш пастаяннага цэласпаленьня і хлебнага прынашэньня яго і паліваньня іх, паводле ўстанаўленьня, дзеля прыемнай духмянасьці Госпаду."},{"book":"ЛІКІ","chapter":"29","verse":"7","text":"І на дзясяты дзень гэтага сёмага месяца хай будзе ў вас сьвяшчэнны сход: упакорвайце тады душы вашыя і ніякай працы не рабеце;"},{"book":"ЛІКІ","chapter":"29","verse":"8","text":"і прыносьце цэласпаленьне Госпаду дзеля прыемнай духмянасьці: адно цяля, аднаго барана сем ягнят-адналетак; без пахібы хай будуць яны ў вас;"},{"book":"ЛІКІ","chapter":"29","verse":"9","text":"і зь імі ў прынашэньне хлебнае пшанічнай мукі, зьмяшанай з алеем, тры дзясятыя долі эфы на цяля, дзьве дзясятыя долі эфы на барана,"},{"book":"ЛІКІ","chapter":"29","verse":"10","text":"і па дзясятай долі эфы на кожнае зь сямі ягнят,"},{"book":"ЛІКІ","chapter":"29","verse":"11","text":"і аднаго казла ў ахвяру за грэх, звыш ахвяры за грэх, якая прыносіцца ў дзень ачышчэньня, і звыш цэласпаленьня пастаяннага і хлебнага прынашэньня яго і паліваньня іх."},{"book":"ЛІКІ","chapter":"29","verse":"12","text":"І на пятнаццацты дзень сёмага месяца хай будзе ў вас сьвяшчэнны сход; ніякай працы не рабеце і сьвяткуйце сьвята Гасподняе сем дзён;"},{"book":"ЛІКІ","chapter":"29","verse":"13","text":"і прыносьце цэласпаленьне, ахвяру, прыемную духмянасьць Госпаду: трынаццаць цялят, двух бараноў, чатырнаццаць ягнят-адналетак; без пахібы хай будуць яны;"},{"book":"ЛІКІ","chapter":"29","verse":"14","text":"і зь імі ў прынашэньне хлебнае пшанічнай мукі, зьмяшанай з алеем, тры дзясятыя долі эфы на кожнае з трынаццаці цялят, дзьве дзясятыя долі эфы на кожнага з двух бараноў,"},{"book":"ЛІКІ","chapter":"29","verse":"15","text":"і па дзясятай долі эфы на кожнае з чатырнаццаці ягнят,"},{"book":"ЛІКІ","chapter":"29","verse":"16","text":"і аднаго казла ў ахвяру за грэх, звыш цэласпаленьня пастаяннага і хлебнага прынашэньня яго і паліваньня яго."},{"book":"ЛІКІ","chapter":"29","verse":"17","text":"І на другі дзень дванаццаць цялят, двух бараноў, чатырнаццаць ягнят-адналетак, без пахібы,"},{"book":"ЛІКІ","chapter":"29","verse":"18","text":"і зь імі прынашэньне хлебнае і паліваньне для цялят, бараноў і ягнят, па ліку іх, паводле ўстанаўленьня,"},{"book":"ЛІКІ","chapter":"29","verse":"19","text":"і аднаго казла ў ахвяру за грэх, звыш цэласпаленьня пастаяннага і хлебнага прынашэньня і паліваньня іх."},{"book":"ЛІКІ","chapter":"29","verse":"20","text":"І на трэці дзень адзінаццаць цялят, двух бараноў, чатырнаццаць ягнят адналеткаў, без пахібы,"},{"book":"ЛІКІ","chapter":"29","verse":"21","text":"і зь імі прынашэньне хлебнае і паліваньне для цялят, бараноў і ягнят, па ліку іх, паводле ўстанаўленьня,"},{"book":"ЛІКІ","chapter":"29","verse":"22","text":"і аднаго казла ў ахвяру за грэх, звыш цэласпаленьня пастаяннага хлебнага прынашэньня і паліваньня яго."},{"book":"ЛІКІ","chapter":"29","verse":"23","text":"І на чацьвёрты дзень дзесяць цялят, двух бараноў, чатырнаццаць ягнят-адналетак, без пахібы,"},{"book":"ЛІКІ","chapter":"29","verse":"24","text":"і зь імі прынашэньне хлебнае і паліваньне для цялят, бараноў і ягнят, па ліку іх, паводле ўстанаўленьня,"},{"book":"ЛІКІ","chapter":"29","verse":"25","text":"і аднаго казла ў ахвяру за грэх, звыш цэласпаленьня пастаяннага і хлебнага прынашэньня і паліваньня яго."},{"book":"ЛІКІ","chapter":"29","verse":"26","text":"І на пяты дзень дзевяць цялят, двух бараноў, чатырнаццаць ягнят-адналетак, без пахібы,"},{"book":"ЛІКІ","chapter":"29","verse":"27","text":"і зь імі прынашэньбне хлебнае і паліваньне для цялят, бараноў і ягнят, па ліку іх, паводле ўстанаўленьня,"},{"book":"ЛІКІ","chapter":"29","verse":"28","text":"і аднаго казла ў ахвяру за грэх, звыш цэласпаленьня пастаяннага і хлебнага прынашэньня і паліваньня яго."},{"book":"ЛІКІ","chapter":"29","verse":"29","text":"І на шосты дзень восем цялят, двух бараноў, чатырнаццаць ягнят-адналетак, без пахібы,"},{"book":"ЛІКІ","chapter":"29","verse":"30","text":"і зь імі прынашэньне хлебнае і паліваньне для цялят, бараноў і ягнят, па ліку іх, паводле ўстанаўленьня,"},{"book":"ЛІКІ","chapter":"29","verse":"31","text":"і аднаго казла ў ахвяру за грэх, звыш цэласпаленьня пастаяннага і хлебнага прынашэньня і паліваньня яго."},{"book":"ЛІКІ","chapter":"29","verse":"32","text":"І на сёмы дзень сем цялят, двух бараноў, чатырнаццаць ягнят-адналетак, без пахібы,"},{"book":"ЛІКІ","chapter":"29","verse":"33","text":"і зь імі прынашэньне хлебнае і паліваньне для цялят, бараноў і ягнят, па ліку іх, паводле ўстанаўленьня,"},{"book":"ЛІКІ","chapter":"29","verse":"34","text":"і аднаго казла ў ахвяру за грэх, звыш цэласпаленьня пастаяннага і хлебнага прынашэньня і паліваньня яго."},{"book":"ЛІКІ","chapter":"29","verse":"35","text":"На восьмы дзень хай будзе ў вас адданьне сьвята; ніякай працы не рабеце;"},{"book":"ЛІКІ","chapter":"29","verse":"36","text":"і прыносьце цэласпаленьне, ахвяру, прыемную духмянасьць Госпаду: адно цяля, аднаго барана, сем ягнят-адналетак, без пахібы,"},{"book":"ЛІКІ","chapter":"29","verse":"37","text":"і зь імі прынашэньне хлебнае і паліваньне для цяляці, барана і ягнят, па ліку іх, паводле ўстанаўленьня,"},{"book":"ЛІКІ","chapter":"29","verse":"38","text":"і аднаго казла ў ахвяру за грэх, звыш цэласпаленьня пастаяннага і хлебнага прынашэньня і паліваньня яго."},{"book":"ЛІКІ","chapter":"29","verse":"39","text":"Прыносьце гэта Госпаду ў сьвяты вашыя, звыш таго, што вы прыносіце, паводле абяцаньня і па рупнасьці, цэласпаленьняў вашых і хлебных прынашэньняў вашых і паліваньняў вашых і мірных ахвяраў вашых."}]}