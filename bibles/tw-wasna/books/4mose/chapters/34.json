{"data":[{"book":"4 Mose","chapter":"34","verse":"1","text":"Awurade ka kyerɛɛ Mose sɛ,"},{"book":"4 Mose","chapter":"34","verse":"2","text":"“Ka kyerɛ Israelfoɔ no sɛ, ‘Sɛ mobɛduru Kanaan asase no so a, asase a mede rema mo sɛ mo ankasa asase no a, sɛi na mo ahyeɛ bɛyɛ:"},{"book":"4 Mose","chapter":"34","verse":"3","text":"“ ‘Asase no anafoɔ fam no bɛyɛ Sin ɛserɛ so a ɛda Edom ano. Anafoɔ hyeɛ no ano bɛfiri Nkyene Ɛpo no."},{"book":"4 Mose","chapter":"34","verse":"4","text":"Ɛbɛtoa so akɔtra Akrabbim wɔ anafoɔ hɔ a ɛrekɔ Sin no. Nʼanafoɔ pa ara no bɛyɛ Kades-Barnea, na ɛfiri hɔ akɔsi Hasarada de akɔwie Asmon."},{"book":"4 Mose","chapter":"34","verse":"5","text":"Ɛfiri Asmon a, ɛhyeɛ no bɛkɔ ara akɔsi Misraim asuwa no mu na ano akɔpem Po Kɛseɛ no ano."},{"book":"4 Mose","chapter":"34","verse":"6","text":"Mo hyeɛ a ɛwɔ atɔeɛ no bɛyɛ Po Kɛseɛ a ɛda hɔ no."},{"book":"4 Mose","chapter":"34","verse":"7","text":"Mo hyeɛ a ɛda atifi no bɛfiti aseɛ wɔ Po Kɛseɛ no ano, na atoa so akɔ apueeɛ fam akɔsi bepɔ Hor,"},{"book":"4 Mose","chapter":"34","verse":"8","text":"de akɔ Lebo Hamat na akɔ Sedad"},{"book":"4 Mose","chapter":"34","verse":"9","text":"ne Sifron akɔ Hasar-Enan."},{"book":"4 Mose","chapter":"34","verse":"10","text":"Apueeɛ hyeɛ no bɛfiri Hasar-Enan anafoɔ akɔ Sefam"},{"book":"4 Mose","chapter":"34","verse":"11","text":"akɔsi Ribla wɔ Ain apueeɛ fam. Ɛfiri hɔ a, ɛbɛkɔ akɔpem Kineret ɛpo no wɔ apueeɛ fam,"},{"book":"4 Mose","chapter":"34","verse":"12","text":"na asiane afiri Asubɔnten Yordan, na akɔpem Nkyene Ɛpo no."},{"book":"4 Mose","chapter":"34","verse":"13","text":"Afei Mose ka kyerɛɛ Israelfoɔ no sɛ, “Yei ne asase a mobɛbɔ so ntonto akyekyɛ afa no. Awurade ahyɛ sɛ mmusua nkron ne fa a aka no na wɔbɛkyekyɛ mu afa."},{"book":"4 Mose","chapter":"34","verse":"14","text":"Ruben ne Gad mmusuakuo no ne Manase abusua fa no deɛ, wɔama wɔn asase no bi"},{"book":"4 Mose","chapter":"34","verse":"15","text":"wɔ Yordan apueeɛ fam a ɛne Yeriko di nhwɛanimu no.”"},{"book":"4 Mose","chapter":"34","verse":"16","text":"Awurade ka kyerɛɛ Mose sɛ,"},{"book":"4 Mose","chapter":"34","verse":"17","text":"“Nnipa a wɔn edin didi so yi na mayi wɔn sɛ wɔnkyekyɛ asase no mu: ɔsɔfoɔ Eleasa, Nun babarima Yosua."},{"book":"4 Mose","chapter":"34","verse":"18","text":"Yi abusua biara mu ɔpanin baako na ɔmmoa wɔn nni saa dwuma yi."},{"book":"4 Mose","chapter":"34","verse":"19","text":"“Wɔn edin na ɛdidi soɔ yi:"},{"book":"4 Mose","chapter":"34","verse":"20","text":"Simeon abusuakuo ntuanoni, Amihud babarima Semuel;"},{"book":"4 Mose","chapter":"34","verse":"21","text":"Benyamin abusuakuo ntuanoni, Kislon babarima Elidad;"},{"book":"4 Mose","chapter":"34","verse":"22","text":"Dan abusuakuo ntuanoni, Yogli babarima Buki;"},{"book":"4 Mose","chapter":"34","verse":"23","text":"Yosef babarima Manase abusuakuo ntuanoni, Efod babarima Haniel;"},{"book":"4 Mose","chapter":"34","verse":"24","text":"Yosef babarima Efraim abusuakuo ntuanoni, Siftan babarima Kemuel;"},{"book":"4 Mose","chapter":"34","verse":"25","text":"Parknak babarima Elisafan, Sebulon abusuakuo ntuanoni;"},{"book":"4 Mose","chapter":"34","verse":"26","text":"Asan babarima Paltiel, Isakar abusuakuo ntuanoni;"},{"book":"4 Mose","chapter":"34","verse":"27","text":"Selomi babarima Ahihud, Aser abusuakuo ntuanoni;"},{"book":"4 Mose","chapter":"34","verse":"28","text":"Amihud babarima Pedahel, Naftali abusuakuo ntuanoni.”"},{"book":"4 Mose","chapter":"34","verse":"29","text":"Saa nnipa yi na Awurade yii wɔn sɛ wɔnhwɛ nkyekyɛ Kanaan asase no mu mma Israelfoɔ no."}]}