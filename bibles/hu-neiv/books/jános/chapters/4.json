{"data":[{"book":"János","chapter":"4","verse":"1","text":"Amint azért megtudta Jézus, hogy a farizeusok meghallották, hogy ő több tanítványt szerez és keresztel, mint János –"},{"book":"János","chapter":"4","verse":"2","text":"jóllehet Jézus maga nem keresztelt, hanem a tanítványai – ,"},{"book":"János","chapter":"4","verse":"3","text":"elhagyta Júdeát, és elment ismét Galileába."},{"book":"János","chapter":"4","verse":"4","text":"Samárián kellett pedig átmennie."},{"book":"János","chapter":"4","verse":"5","text":"Elment tehát Samáriának Sikár nevű városába, annak a teleknek szomszédjába, amelyet Jákób adott fiának, Józsefnek."},{"book":"János","chapter":"4","verse":"6","text":"Ott volt pedig Jákób forrása. Jézus, az utazástól elfáradva, azonnal leült a forráshoz. Mintegy hat óra volt."},{"book":"János","chapter":"4","verse":"7","text":"Odajött egy samáriai asszony vizet meríteni, és Jézus ezt mondta neki: „Adj innom!“"},{"book":"János","chapter":"4","verse":"8","text":"A tanítványai ugyanis elmentek a városba, hogy ennivalót vegyenek."},{"book":"János","chapter":"4","verse":"9","text":"A samáriai asszony pedig ezt mondta neki: „Hogyan kérhetsz inni zsidó létedre tőlem, aki samáriai asszony vagyok?!“ Mert a zsidók nem barátkoznak a samáriaiakkal."},{"book":"János","chapter":"4","verse":"10","text":"Jézus így felelt neki: „Ha ismernéd az Isten ajándékát, és hogy ki az, aki ezt mondja neked: Adj innom!, te kérted volna őt, és adott volna neked élő vizet.“"},{"book":"János","chapter":"4","verse":"11","text":"Mondta neki az asszony: „Uram, nincs mivel merítened, és a kút mély: honnan vennéd tehát az élő vizet?"},{"book":"János","chapter":"4","verse":"12","text":"Talán nagyobb vagy te a mi atyánknál, Jákobnál, aki nekünk adta ezt a kutat, és ebből ivott ő is, a fiai is és jószágai is?“"},{"book":"János","chapter":"4","verse":"13","text":"Jézus így felelt neki: „Mindenki, aki ebből a vízből iszik, ismét megszomjazik,"},{"book":"János","chapter":"4","verse":"14","text":"aki pedig abból a vízből iszik, amelyet én adok neki, soha többé meg nem szomjazik, mert az a víz, amelyet én adok neki, örök életre buzgó víznek forrása lesz ő benne.“"},{"book":"János","chapter":"4","verse":"15","text":"Mondta neki az asszony: „Uram, add nekem azt a vizet, hogy meg ne szomjazzam, és ne jöjjek ide meríteni!“"},{"book":"János","chapter":"4","verse":"16","text":"Mondta neki Jézus: „Menj el, hívd a férjedet, és jöjj ide!“"},{"book":"János","chapter":"4","verse":"17","text":"Az asszony így felelt: „Nincs férjem.“"},{"book":"János","chapter":"4","verse":"18","text":"mert öt férjed volt, és a mostani nem férjed: ezt igazán mondtad.“"},{"book":"János","chapter":"4","verse":"19","text":"Mondta neki az asszony: „Uram, látom, hogy te próféta vagy."},{"book":"János","chapter":"4","verse":"20","text":"A mi atyáink ezen a hegyen imádkoztak, és ti azt mondjátok, hogy Jeruzsálemben van az a hely, ahol imádkozni kell.“"},{"book":"János","chapter":"4","verse":"21","text":"Mondta neki Jézus: „Asszony, hidd el nekem, hogy eljön az óra, amikor sem ezen a hegyen, sem Jeruzsálemben imádjátok az Atyát."},{"book":"János","chapter":"4","verse":"22","text":"Ti azt imádjátok, amit nem ismertek, mi azt imádjuk, amit ismerünk: mert az üdvösség a zsidók közül támadt."},{"book":"János","chapter":"4","verse":"23","text":"De eljön az óra, és az most van, amikor az igazi imádók lélekben és igazságban imádják az Atyát: mert az Atya is ilyen imádókat keres magának."},{"book":"János","chapter":"4","verse":"24","text":"Az Isten Lélek: és akik őt imádják, szükséges, hogy lélekben és igazságban imádják.“"},{"book":"János","chapter":"4","verse":"25","text":"Mondta neki az asszony: „Tudom, hogy Messiás jön, akit Krisztusnak mondanak, és amikor eljön, megjelent nekünk mindent.“"},{"book":"János","chapter":"4","verse":"26","text":"Mondta neki Jézus: „Én vagyok az, aki veled beszélek.“"},{"book":"János","chapter":"4","verse":"27","text":"Eközben megjöttek a tanítványai, és csodálkoztak, hogy asszonnyal beszélt, de egyik sem mondta: „Mit keresel, vagy mit beszélsz vele?“"},{"book":"János","chapter":"4","verse":"28","text":"Az asszony pedig otthagyta a vedrét, és elment a városba, és ezt mondta az embereknek:"},{"book":"János","chapter":"4","verse":"29","text":"„Gyertek, lássatok egy embert, aki megmondott nekem mindent, amit cselekedtem. Nem ez-e a Krisztus?“"},{"book":"János","chapter":"4","verse":"30","text":"Kimentek tehát a városból, és odamentek hozzá."},{"book":"János","chapter":"4","verse":"31","text":"Eközben pedig kérték őt a tanítványok, ezt mondva: „Mester, egyél!“"},{"book":"János","chapter":"4","verse":"32","text":"Ő pedig mondta nekik: „Van nekem eledelem, amit egyek, amiről ti nem tudtok.“"},{"book":"János","chapter":"4","verse":"33","text":"A tanítványok ezt mondták egymásnak: „Hozott neki valaki enni?“"},{"book":"János","chapter":"4","verse":"34","text":"Jézus ezt mondta nekik: „Az én eledelem az, hogy annak akaratát cselekedjem, aki elküldött engem, és az ő munkáját bevégezzem."},{"book":"János","chapter":"4","verse":"35","text":"Ti nem azt mondjátok-e, hogy még négy hónap, és eljön az aratás? Íme, mondom néktek: Emeljétek fel szemeiteket, és nézzétek meg a tájakat, már fehérek az aratásra."},{"book":"János","chapter":"4","verse":"36","text":"Aki arat, jutalmat nyer, és az örök életre gyümölcsöt gyűjt, hogy mind a vető, mind az arató együtt örvendezzen."},{"book":"János","chapter":"4","verse":"37","text":"Mert ebben az a mondás igaz, hogy más a vető, más az arató."},{"book":"János","chapter":"4","verse":"38","text":"Én annak az aratására küldtelek titeket, amit nem ti munkáltatok, mások munkálták, és ti a mások munkájába álltatok.“"},{"book":"János","chapter":"4","verse":"39","text":"Abból a városból pedig sokan hittek benne a samáriaiak közül annak az asszonynak beszédéért, aki bizonyságot tett: „Mindent megmondott nekem, amit cselekedtem.“"},{"book":"János","chapter":"4","verse":"40","text":"Amint azért odamentek hozzá a samáriaiak, kérték őt, hogy maradjon náluk, és ott maradt két napig."},{"book":"János","chapter":"4","verse":"41","text":"Még sokkal többen hittek az ő beszédéért,"},{"book":"János","chapter":"4","verse":"42","text":"és azt mondták az asszonynak: „Nem a te beszédedért hiszünk immár, hanem magunk hallottuk, és tudjuk, hogy bizonnyal ő a világ üdvözítője, a Krisztus.“"},{"book":"János","chapter":"4","verse":"43","text":"Két nap múlva pedig kiment onnan, és elment Galileába."},{"book":"János","chapter":"4","verse":"44","text":"Mert Jézus maga tett bizonyságot arról, hogy a prófétának nincs tisztessége a maga hazájában."},{"book":"János","chapter":"4","verse":"45","text":"Mikor azért bement Galileába, befogadták őt a galileabeliek, mert látták mindazt, amit Jeruzsálemben cselekedett az ünnepen, mert ők is elmentek az ünnepre."},{"book":"János","chapter":"4","verse":"46","text":"Ismét a galileai Kánába ment Jézus, ahol a vizet borrá változtatta. És volt Kapernaumban egy királyi ember, akinek a fia beteg volt."},{"book":"János","chapter":"4","verse":"47","text":"Mikor meghallotta, hogy Jézus Júdeából Galileába érkezett, odament hozzá, és arra kérte, hogy menjen el, és gyógyítsa meg az ő fiát, mert halálán volt."},{"book":"János","chapter":"4","verse":"48","text":"Jézus ez mondta neki: „Ha jeleket és csodákat nem láttok, nem hisztek.“"},{"book":"János","chapter":"4","verse":"49","text":"A királyi ember ezt mondta neki: „Uram, jöjj, mielőtt a gyermekem meghal.“"},{"book":"János","chapter":"4","verse":"50","text":"Jézus ezt mondta neki: „Menj el, a te fiad él.“"},{"book":"János","chapter":"4","verse":"51","text":"Amint pedig már ment, elébe jöttek az ő szolgái, és hírt hoztak, mondván: „A te fiad él.“"},{"book":"János","chapter":"4","verse":"52","text":"Megtudakozta azért tőlük az órát, amelyben jobban lett, és mondták neki: „Tegnap hét órakor hagyta el őt a láz.“"},{"book":"János","chapter":"4","verse":"53","text":"Megértette ekkor az atya, hogy abban az órában, amelyben azt mondta neki Jézus: „A te fiad él.“ És hitt ő, és az ő egész háza népe."},{"book":"János","chapter":"4","verse":"54","text":"Ezt pedig második jel gyanánt tette Jézus, mikor Júdeából Galileába ment."}]}