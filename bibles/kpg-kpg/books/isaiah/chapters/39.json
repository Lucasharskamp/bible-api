{"data":[{"book":"Isaiah","chapter":"39","verse":"1","text":"I di madagoaa hua deelaa, gei di king o Babylonia go Merodach Baladan, tama daane o Baladan, ne longono bolo King Hezekiah la guu magi, gei mee ga hagau gi mee dana lede mo dana kisakis."},{"book":"Isaiah","chapter":"39","verse":"2","text":"Hezekiah gu hagahi mai digau hagau gu hagi anga gi digaula ono maluagina: ana silber mono goolo, ana mee hagakala meegai mono lolo hagakala, mo ono goloo dauwa huogodoo. E deai dahi mee i lodo ana gowaa benebene mee be i tuai gowaa i lodo dono henua king digi hagi anga go mee gi digaula ai."},{"book":"Isaiah","chapter":"39","verse":"3","text":"Soukohp Isaiah gaa hana gi di King Hezekiah, ga heeu, “Nia daane aanei ne lloomoi i hee, ge ne helekai bolo aha adu gi di goe?”"},{"book":"Isaiah","chapter":"39","verse":"4","text":"“Ma di aha ne mmada ginai digaula i lodo di gowaa hale king?”"},{"book":"Isaiah","chapter":"39","verse":"5","text":"Isaiah ga hagi anga gi di king, “Yihowah, di Gowaa Aamua, e helekai boloo,"},{"book":"Isaiah","chapter":"39","verse":"6","text":"‘Di madagoaa e dau mai, gei nia mee huogodoo i lodo doo hale king, nia mee huogodoo o maadua mmaadua nogo benebene, gaa tugi mai gi dangi nei, la gaa kae gi daha gi Babylon. Deai dahi mee e dubu ai."},{"book":"Isaiah","chapter":"39","verse":"7","text":"Hunu gau i o hagadili donu gaa lahi ga teletele nadau goloo, ga hai hege i lodo di gowaa hale king o Babylon.’”39.7 Daniel 1.1-7; 2 Kings 24.10-16; 2 Kronikel 36.10"},{"book":"Isaiah","chapter":"39","verse":"8","text":"King Hezekiah ne modongoohia bolo tadinga le e hai bolo di aumaalia mo di noho baba i dono madagoaa e mouli ai, gei mee ga helekai, “Tegau dela ne gaamai kooe mai baahi Dimaadua le e humalia.”"}]}