{"data":[{"book":"ДЗЕІ","chapter":"18","verse":"1","text":"Пасьля гэтага Павал, пакінуўшы Афіны, прыйшоў у Карынф;"},{"book":"ДЗЕІ","chapter":"18","verse":"2","text":"і, знайшоўшы нейкага Юдэя, якога звалі Акіла, родам з Понта, які нядаўна прыйшоў зь Італіі, і Прыскілу, жонку ягоную, - бо Клаўдзій загадаў усім Юдэям пакінуць Рым, - пайшоў да іх,"},{"book":"ДЗЕІ","chapter":"18","verse":"3","text":"і, як што быў аднаго рамяства, застаўся ў іх і працаваў: бо рамяство ў іх было - рабіць намёты."},{"book":"ДЗЕІ","chapter":"18","verse":"4","text":"А кожнай суботы ён прамаўляў у сынагозе і пераконваў Юдэяў і Элінаў."},{"book":"ДЗЕІ","chapter":"18","verse":"5","text":"А калі прыйшлі з Македоніі Сіла і Цімафей, дык Павал быў пануканы духам сьведчыць Юдэям, што Ісус ёсьць Хрыстос."},{"book":"ДЗЕІ","chapter":"18","verse":"6","text":"А як што яны ўпарціліся і ліхасловілі, дык ён, абтросшы вопратку сваю, сказаў да іх: кроў ваша на галовах вашых; я чысты; сёньня іду да язычнікаў."},{"book":"ДЗЕІ","chapter":"18","verse":"7","text":"І пайшоў адтуль, і прыйшоў да аднаго шанавальніка Бога, якога звалі Юст, дом якога быў каля сынагогі."},{"book":"ДЗЕІ","chapter":"18","verse":"8","text":"А Крысп, начальнік сынагогі, увераваў у Госпада з усім домам сваім, і многія Карынфяне, слухаючы, уверавалі і ахрысьціліся."},{"book":"ДЗЕІ","chapter":"18","verse":"9","text":"А Гасподзь у начной уяве сказаў Паўлу: ня бойся, а прамаўляй і не змаўкай,"},{"book":"ДЗЕІ","chapter":"18","verse":"10","text":"бо Я з табою, і ніхто ня зробіць табе ліха; бо ў Мяне многа людзей у гэтым горадзе."},{"book":"ДЗЕІ","chapter":"18","verse":"11","text":"І ён заставаўся там год і шэсьць месяцаў, навучаючы іх слову Божаму."},{"book":"ДЗЕІ","chapter":"18","verse":"12","text":"Тым часам, у часы праконсульства Галіёна ў Ахаі, напалі Юдэі аднадушна на Паўла і прывялі яго на судзілішча,"},{"book":"ДЗЕІ","chapter":"18","verse":"13","text":"кажучы, што ён вучыць людзей шанаваць Бога не па законе."},{"book":"ДЗЕІ","chapter":"18","verse":"14","text":"Калі ж Павал хацеў адкрыць вусны, Галіён сказаў Юдэям: Юдэі! калі б якая-небудзь была крыўда, або ліхі намысел, дык я меў бы прычыну выслухаць вас;"},{"book":"ДЗЕІ","chapter":"18","verse":"15","text":"але калі ідзе спрэчка пра вучэньне і пра імёны і пра закон ваш, дык разьбірайцеся самі: я не хачу быць судзьдзёю ў гэтым."},{"book":"ДЗЕІ","chapter":"18","verse":"16","text":"І прагнаў іх ад судзілішча."},{"book":"ДЗЕІ","chapter":"18","verse":"17","text":"А ўсе Эліны, схапіўшы Сасьфена, начальніка сынагогі, білі яго перад судзілішчам; а Галіёна зусім не турбавала гэта."},{"book":"ДЗЕІ","chapter":"18","verse":"18","text":"Павал, пабыўшы яшчэ колькі дзён, разьвітаўся з братамі і адплыў у Сырыю, - і зь ім Акіла і Прыскіла, - абстрыгшы галаву ў Кенхрэях паводле зароку."},{"book":"ДЗЕІ","chapter":"18","verse":"19","text":"Дабраўшыся да Эфэса, пакінуў іх там, а сам увайшоў у сынагогу і гутарыў з Юдэямі."},{"book":"ДЗЕІ","chapter":"18","verse":"20","text":"Калі ж яны прасілі яго пабыць у іх даўжэй, ён не згадзіўся,"},{"book":"ДЗЕІ","chapter":"18","verse":"21","text":"а разьвітаўся зь імі, сказаўшы: мне трэба мусова правесьці блізкае сьвята ў Ерусаліме; а да вас я вярнуся зноў, калі будзе заўгодна Богу. І выправіўся з Эфэса; (Акіла ж і Прыскіла засталіся ў Эфэсе)."},{"book":"ДЗЕІ","chapter":"18","verse":"22","text":"Пабыўшы ў Кесарыі, ён прыйшоў у Ерусалім, прывітаў царкву і адышоў у Антыахію."},{"book":"ДЗЕІ","chapter":"18","verse":"23","text":"І забавіўшыся там нейкі час, выйшаў і праходзіў па чарзе краіну Галатыйскую і Фрыгію, мацуючы ўсіх вучняў."},{"book":"ДЗЕІ","chapter":"18","verse":"24","text":"Адзін Юдэй, якога звалі Апалос, родам з Александрыі, муж красамоўны і абазнаны ў Пісаньнях, прыйшоў у Эфэс."},{"book":"ДЗЕІ","chapter":"18","verse":"25","text":"Ён быў настаўлены ў пачатках шляху Гасподняга і, палаючы духам, прамаўляў і вучыў пра Госпада слушна, знаючы толькі хрышчэньне Янавае."},{"book":"ДЗЕІ","chapter":"18","verse":"26","text":"Ён пачаў адважна прамаўляць у сынагозе. Пачуўшы яго, Акіла і Прыскіла прынялі яго і яшчэ ясьней прасьвятлілі яму шлях Гасподні."},{"book":"ДЗЕІ","chapter":"18","verse":"27","text":"А калі ён намерыўся ісьці ў Ахаю, дык браты напісалі тамтэйшым вучням, каб прынялі яго; і ён, прыбыўшы туды, шмат паспрыяў тым, хто ўвераваў, мілатою:"},{"book":"ДЗЕІ","chapter":"18","verse":"28","text":"бо ён цьвёрда выкрываў Юдэяў прылюдна, даводзячы Пісаньнямі, што Ісус ёсьць Хрыстос."}]}