{"data":[{"book":"Revelation","chapter":"3","verse":"1","text":"“Sardis girja laga sorgodoth ke likhibi:"},{"book":"Revelation","chapter":"3","verse":"2","text":"Uthibi aru ki to bachi kene ase etu ke takot kori lobi, kun to mori bole he ase, kelemane Moi laga Isor laga suku usorte tumikhan laga kaam pura kori kene thaka dikha nai."},{"book":"Revelation","chapter":"3","verse":"3","text":"Yaad koribi, etu karone, tumikhan ki paise aru hunise. Mani thakibi, aru mon ghura bhi. Kintu tumikhan ghumai thaka pora nauthile, Moi chor nisena achanak pora ahibo, aru tumikhan najanibo Moi kuntu homoi te tumikhan laga bhirodh te ahibo."},{"book":"Revelation","chapter":"3","verse":"4","text":"Kintu kunba manu Sardis te ase taikhan laga kapra letera kora nai, aru taikhan Moi logote berabo, boga kapra lagabo, kelemane taikhan etu pabole nimite yogya ase."},{"book":"Revelation","chapter":"3","verse":"5","text":"Kun manu taikhan nisena sob kotha to mani kene jiti loi, taikhan bhi boga kapra lagai dibo, aru tai laga naam to kitia bhi Jibon laga Kitab pora nahatabo, aru tai laga naam Moi Baba usorte shikar koribo, aru Tai laga pobitro sorgodoth majote kobo3.5 Rev. 21:27.."},{"book":"Revelation","chapter":"3","verse":"6","text":"Kun manu logote kan ase, huni bhi Atma pora girja khan ke ki koi ase.’””"},{"book":"Revelation","chapter":"3","verse":"7","text":"“Philadelphia girja laga sorgodoth ke likhibi:"},{"book":"Revelation","chapter":"3","verse":"8","text":"“Moi tumikhan laga kaam jani ase. Sabi, Moi tumikhan usorte eneka ekta dorja khuli kene rakhidi ase juntu kun pora bhi bondh koribo na paribo. Kelemane tumikhan logote takot komti ase, hoile bhi tumikhan Moi laga kotha mani kene thakise aru Moi laga naam kobole chara nai."},{"book":"Revelation","chapter":"3","verse":"9","text":"Sabi! Moi Saitan laga mondoli uporte bisar koribo, taikhan kun Yehudi khan ase koi. Hoile bhi taikhan nohoi, kintu, taikhan misa kowa manu khan ase- Sabi, Moi taikhan ke tumikhan laga theng nichete ahi kene pranam kori bole dibo, titia taikhan janibo Moi tumikhan ke kiman morom korise."},{"book":"Revelation","chapter":"3","verse":"10","text":"Tumikhan Moi laga kotha nomro hoi kene mani thaka nimite, Moi bhi tumikhan ke porikha kora laga homoi pora bachai kene rakhibo, kuntu pura duniya nimite ahibole ase, kun manu prithibi te thaki ase taikhan ke porikha kori bole nimite."},{"book":"Revelation","chapter":"3","verse":"11","text":"Moi joldi ahi ase. Tumikhan logote ki ase etu dhori kene rakhibi, kun pora bhi jit laga mukut tumi logot pora chinikene loi najabole."},{"book":"Revelation","chapter":"3","verse":"12","text":"Kun manu sob mani kene jiti loi, Moi taike Isor laga ghor te ekta bhal khamba bonai kene rakhibo. Aru etu jaga pora tai kitia bhi bahar te ulaikene najabo, aru tai uporte Moi Isor laga naam likhi dibo, Moi laga Isor laga desh naam to likhi dibo -Notun Jerusalem, kuntu sorgo pora nichete ahe, Moi laga Isor pora- aru Moi laga notun naam3.12 Rev. 21:2; Isa. 65:15; Eze. 48:35.."},{"book":"Revelation","chapter":"3","verse":"13","text":"Kun logote kan ase, huni bhi Atma pora girja khan ke ki koi ase.’””"},{"book":"Revelation","chapter":"3","verse":"14","text":"“Laodicea girja laga sorgodoth nimite likhibi: ‘Amen, jun bharosa koribo para aru hosa ekjon gawahi ase, Isor laga sristi shuru kora Jon koi ase:"},{"book":"Revelation","chapter":"3","verse":"15","text":"“Moi tumikhan laga kaam jani ase, aru tumikhan gorom bhi nohoi aru thanda bhi nohoi. Moi itcha kore, tumikhan duita bhitor te ekta hoi kene thakile he bhal ase!"},{"book":"Revelation","chapter":"3","verse":"16","text":"Tumikhan olop he gorom ase- gorom bhi nohoi aru thanda bhi nohoi- etu nimite Moi laga mukh pora tumikhan ke ulti kori kene thuk phela nisina phelai dibo."},{"book":"Revelation","chapter":"3","verse":"17","text":"Kelemane tumikhan koise, ‘Moi dhuni ase moi logote bisi dhun sampoti ase, aru moike eku dorkar nai.’ Kintu tumikhan nijor najane ki halat te tumikhan thaki ase, tumikhan sobse dukh te thaka manu ase, bechara, gorib, andha aru lengta ase ."},{"book":"Revelation","chapter":"3","verse":"18","text":"Tumikhan ke Moi logot pora jui pora sapha kori kene bonai rakha suna kini bole nimite koise, aru etu pora tumikhan dhuni hobole nimite, aru ekdom bhal sapha boga kapra nijor lagai kene tumikhan laga sorom to manu ke nadikha bole nimite koisele, aru suku sapha kori kene dikhi bole nimite bhal molom lobole korisile."},{"book":"Revelation","chapter":"3","verse":"19","text":"Moi morom kora manu khan ke bhal rasta te anibole nimite sikhai diye. Etu karone, hosa pora mon ghura bhi."},{"book":"Revelation","chapter":"3","verse":"20","text":"Sabi, Moi dorja usorte khara kori kene khat-khatai ase. Jodi kunba Moi laga awaj to huni kene dorja to khule, Moi tai logote ahibo, aru tai logote khabo, aru tai bhi Moi logote kha luwa koribo."},{"book":"Revelation","chapter":"3","verse":"21","text":"Kun manu sob to mani kene jiti loi, Moi laga singhason usorte bohi bole nimite adhikar dibo, Moi Baba laga singhason te bohi bole nimite Moi bhi sob to mani kene jiti loise."},{"book":"Revelation","chapter":"3","verse":"22","text":"Kun manu logote kan ase, huni bhi Pobitro Atma pora girja khan ke ki koi ase.’””"}]}