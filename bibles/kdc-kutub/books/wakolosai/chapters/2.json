{"data":[{"book":"Wakolosai","chapter":"2","verse":"1","text":"Nolonda mujuwe vinigaiye mbuli ya mweye, mbuli ya wanhu wa buga da Laodikea na wanhu wose wayagwe hawananyona meso kwa meso."},{"book":"Wakolosai","chapter":"2","verse":"2","text":"Notenda vino kuwagangamiza mizoyo yao na kuwatenda wailumbe muunogelwa na wajuwe gose na wajuwe mbuli ifisigwe ya Imulungu, nayo ayo Kilisito mwenyego."},{"book":"Wakolosai","chapter":"2","verse":"3","text":"Mgati mmwake zifisigwa ngama zose za nzewele na ubala."},{"book":"Wakolosai","chapter":"2","verse":"4","text":"Nonga vino, ili munhu yoyose sikuyawabunyeke kwa mbuli zake zamulile."},{"book":"Wakolosai","chapter":"2","verse":"5","text":"Kwavija hata kamba na kutali na mweye kwa lukuli, nowagelegeza ng'hani mweye na nodeng'helela kuwona vimugangamala goya na kwima hamoja kumtamanila Kilisito."},{"book":"Wakolosai","chapter":"2","verse":"6","text":"Kwavija mweye mumtogola Yesu Kilisito yawe Mndewa wenu, avo gendeleleni kukala kwa kuilumba nayo."},{"book":"Wakolosai","chapter":"2","verse":"7","text":"Ikeni mizizi mgati mmwake na muizenge kumwake na mugangamale mna ukumtamanila kamba vimufunzigwe. Na mulonge asente."},{"book":"Wakolosai","chapter":"2","verse":"8","text":"Muiteganye, munhu sikuyawagele mmakono kwa kuwakonga kwa mbuli za lomo mtindi, zilawa mna izimila za wanhu wa mwiisi na loho zili mwiisi avo havilawa kwa Kilisito mwenyego."},{"book":"Wakolosai","chapter":"2","verse":"9","text":"Kwavija mgati mwa Kilisito mumo ukala kutelela kwa Imulungu,"},{"book":"Wakolosai","chapter":"2","verse":"10","text":"na mweye kwa kuilumba nayo mugweleligwa ugima wose. Heyo ayo mkulu kwa watawala wose wa kiloho na wakulu wose."},{"book":"Wakolosai","chapter":"2","verse":"11","text":"Kwa kuilumba na Kilisito mweye mwingila kumbi, kumbi jenu haditendigwe kwa makono ga wanhu, ila ditendigwa na Kilisito kwa kuwatenda wanhu wakomboligwe kulawa muunhu wa kutenda nzambi."},{"book":"Wakolosai","chapter":"2","verse":"12","text":"Vimubatizigwe, muzikigwa na kuzilibuligwa hamoja na Kilisito kubitila kumtamanila kwenu, kwa nguvu ya Imulungu, iyamzilibule nayo kulawa kwa wanhu wafile."},{"book":"Wakolosai","chapter":"2","verse":"13","text":"Kipindi kimoja mukala kamba mufa, mbuli ya zambi zenu na kwavija unhu wenu wa kutenda nzambi ukala haunasegesigwa. Lakini sambi Imulungu kawagalila ugima hamoja na Kilisito. Imulungu kagela kumgongo nzambi zetu zose."},{"book":"Wakolosai","chapter":"2","verse":"14","text":"Imulungu kagasegesa gehile gatutendile kwa kuleka kugagoga Malagizo ga Musa, kagasegesa kwa kugagongomela misumali mumsalaba."},{"book":"Wakolosai","chapter":"2","verse":"15","text":"Avo kuwambigwa mumsalaba kwa Kilisito kaikombola na nguvu za watawala wa loho na wakulu wa isi. Kawagela kinyala mgameso ga wanhu kwa kuwatenda watumwa muumwanza wake wa kuhuma."},{"book":"Wakolosai","chapter":"2","verse":"16","text":"Avo sikumumtogolele munhu yoyose yawataguse kwa mbuli ya kuja, hebu kung'wa, hebu nyimwilinyimwili, hebu nyimwilinyimwili za kwima kwa mbalamwezi, hebu siku ya Kubwihila."},{"book":"Wakolosai","chapter":"2","verse":"17","text":"Vinhu vose vino ni sisila da vinhu vondavize, lakini ukweli oneka kwa Kilisito."},{"book":"Wakolosai","chapter":"2","verse":"18","text":"Sikumutogole kutagusigwa na munhu yoyose yoitenda mkulu ng'hani kwa vinhu va nzozi na ayo yogangamiza uhole wa uvizi na kuwatambikila wasenga wa kuulanga. Avo vose vinhu va ubozi, kwavija nzewele zao zogesa kusulukila va mwiisi,"},{"book":"Wakolosai","chapter":"2","verse":"19","text":"wao wainega na Kilisito, yeli pala da lukuli. Hasi haulongozi wa Kilisito lukuli lose lodimigwa na kwika hamoja maungo gake na mige, nalo lokula kamba viyolonda Imulungu."},{"book":"Wakolosai","chapter":"2","verse":"20","text":"Mweye mufa hamoja na Kilisito na mulekesigwa kulawa kwa watawala wa loho wa mwiisi. Habali kabili mokala kamba wanhu wa mwiisi ino? Habali mogagoga malagizo gano,"},{"book":"Wakolosai","chapter":"2","verse":"21","text":"“Sikumugoge kino hebu sikumulanze kino hebu sikumukwase kija”?"},{"book":"Wakolosai","chapter":"2","verse":"22","text":"Vinhu vose vino vahatumika vobanangika, kwavija gago ni malagizo na mafundizo ga wanhu."},{"book":"Wakolosai","chapter":"2","verse":"23","text":"Ukweli malagizo gano gokoneka gana nzewele kwa kuinanahiza mwenyego kuwatambikila wasenga wa kuulanga, na uhole wa uvizi, na kulutendela lukuli usede, lakini havifaya kulutenda lukuli sikulusulukile."}]}