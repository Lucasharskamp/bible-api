{"data":[{"book":"Dɨboboniba","chapter":"26","verse":"1","text":"Arɨmariar ekiar kam gɨvazɨ, Ikiavɨra Itir God, Moses ko Aronɨn otarim Eleasar kamaghɨn aning mɨgei,"},{"book":"Dɨboboniba","chapter":"26","verse":"2","text":"“Gua datɨrɨghɨn mangɨ Israelia bar men ziaba inigh. Gua gumaziba vaghvagh men ziabagh fogh da osirigh da mengegh. Eghtɨ Israelian gumazibar ziaba vaghvagh uan ananaba ko ikɨzibar ziabar apengan ikiam. Kar gumazir 20plan azeniba itiba, ko 20plan azenibagh afiraziba, me mɨdorozim damuamin gavgaviba iti.”"},{"book":"Dɨboboniba","chapter":"26","verse":"3-4","text":"Ezɨ Moses ko ofa gamir gumazim Eleasar ghua, Ikiavɨra Itir God mɨkemezɨ moghɨn ami. Aning gumazir 20plan azeniba itiba ko 20plan azenibagh afiraziba bar men diazɨ, me Moapɨn danganir zarimɨn uari akufa. Danganir kam, Jordanɨn Fanemɨn boroghɨn aruem anadi naghɨn itima, Jerikon nguibar ekiam Jordanɨn Fanemɨn vongɨn iti."},{"book":"Dɨboboniba","chapter":"26","verse":"5","text":"Israelɨn otarir ivariam Ruben, an anabamɨn ovavir boribar ikɨzibar ziabar kara, Hanok ko Palu,"},{"book":"Dɨboboniba","chapter":"26","verse":"6","text":"ko Hesron, ko Karmi."},{"book":"Dɨboboniba","chapter":"26","verse":"7","text":"Gumazir 4plan kabar adarazir dɨbobonim, 43,730plan gumaziba bar moghɨra."},{"book":"Dɨboboniba","chapter":"26","verse":"8","text":"Ezɨ Palun otarim, Eliap."},{"book":"Dɨboboniba","chapter":"26","verse":"9","text":"26:9-10 Dɨboboniba 16:1-35Ezɨ Eliapɨn otariba, Nemuel, ko Datan, ko Abiram. Gumazamiziba faragha Datan ko Abiram gumazir dapanimningɨn ikiasa aning amɨsefe. Ezɨ aning Moses ko Aronɨn akaba batuegha Koran adarazi ko me uari akuvagha Ikiavɨra Itir Godɨn akam barazi puvatɨgha akɨrim a gasara."},{"book":"Dɨboboniba","chapter":"26","verse":"10","text":"Kamaghɨn amizɨ, nguazim kuiaghirɨzɨ mati maburan torim oto, ezɨ me bar irava an aven iraghuezɨ, nguazim ua uabɨ dukuazɨ me bar ariaghire. Dughiar kamɨn, avim izaghira 250plan gumazir Koran gɨn zuibar isia, me gasɨghasɨki. Arazir kamɨn, God fofozim ko ikiangsɨzim Israelia ganɨngigha ghaze, me uaghan arazir kurar me amizim uam a damuan kogham."},{"book":"Dɨboboniba","chapter":"26","verse":"11","text":"Ezɨ dughiar kamɨn Koran otariba ariaghirezir puvatɨ."},{"book":"Dɨboboniba","chapter":"26","verse":"12","text":"Ezɨ Simeonɨn anabam, an ovavir boribar ikɨzibar ziabar kara: Nemuel, Jamin, ko Jakin,"},{"book":"Dɨboboniba","chapter":"26","verse":"13","text":"ko Sera ko Saul."},{"book":"Dɨboboniba","chapter":"26","verse":"14","text":"Gumazir 5plan kabar adarazir dɨbobonim, 22,200plan gumaziba bar moghɨra."},{"book":"Dɨboboniba","chapter":"26","verse":"15","text":"Ezɨ Gatɨn anabam, an ovavir boribar ikɨzibar ziabar kara: Sefon, Hagi, Suni,"},{"book":"Dɨboboniba","chapter":"26","verse":"16","text":"Osni, ko Eri,"},{"book":"Dɨboboniba","chapter":"26","verse":"17","text":"Arot ko Areli."},{"book":"Dɨboboniba","chapter":"26","verse":"18","text":"Gumazir kabar adarazir dɨbobonim, 40,500plan gumaziba bar moghɨra."},{"book":"Dɨboboniba","chapter":"26","verse":"19-21","text":"Ezɨ Judan anabam, an ovavir boribar ikɨzibar ziabar kara: Sela, Peres, Sera, Hesron, ko Hamul. Peres, a Hesron ko Hamulɨn afeziam. Judan otarir igharazir pumuning, Er koma Onan, aning kantri Kenanɨn areme."},{"book":"Dɨboboniba","chapter":"26","verse":"22","text":"Gumazir 5plan kabar adarazir dɨbobonim, 76,500plan gumaziba bar moghɨra."},{"book":"Dɨboboniba","chapter":"26","verse":"23-24","text":"Ezɨ Isakarɨn anabam, an ovavir boribar ikɨzibar ziabar kara: Tola, Puva, Jasup ko Simron. Puvan adarasi, me ziar kam, “Pun,” uari garɨsi."},{"book":"Dɨboboniba","chapter":"26","verse":"25","text":"Gumazir 4plan kabar adarazir dɨbobonim, 64,300plan gumaziba bar moghɨra."},{"book":"Dɨboboniba","chapter":"26","verse":"26","text":"Ezɨ Sebulunɨn anabam, an ovavir boribar ikɨzibar ziabar kara: Seret, ko Elon, ko Jalel."},{"book":"Dɨboboniba","chapter":"26","verse":"27","text":"Gumazir 3plan kabar adarazir dɨbobonim, 60,500plan gumaziba bar moghɨra."},{"book":"Dɨboboniba","chapter":"26","verse":"28","text":"Ezɨ Josepɨn anabamɨn adarazi uari tuiragha anabar pumuning iti. Kar, Manase ko Efraim."},{"book":"Dɨboboniba","chapter":"26","verse":"29-30","text":"Makir a Manasen otarim, ezɨ Gileat a Makirɨn otarim. Ezɨ Gileatɨn adarasi, an ovavir boribar ikɨzibar ziabar kara: Ieser ko Helek,"},{"book":"Dɨboboniba","chapter":"26","verse":"31","text":"koma Asriel ko Sekem,"},{"book":"Dɨboboniba","chapter":"26","verse":"32","text":"ko Semida ko Hefer."},{"book":"Dɨboboniba","chapter":"26","verse":"33","text":"Heferɨn otarim Selofehat a otariba puvatɨ. A guivibara itima, men ziabar kara: Mala, Noa, Hokla, Milka ko Tirsa."},{"book":"Dɨboboniba","chapter":"26","verse":"34","text":"Gumazir kabar adarazir dɨbobonim, 52,700plan gumaziba bar moghɨra."},{"book":"Dɨboboniba","chapter":"26","verse":"35","text":"Ezɨ Efraimɨn anabam, an ovavir boribar ikɨzibar ziabar kara: Sutela, Beker ko Tahan."},{"book":"Dɨboboniba","chapter":"26","verse":"36","text":"Ezɨ Sutela, an Eranɨn adarazir inazir afeziam."},{"book":"Dɨboboniba","chapter":"26","verse":"37","text":"Gumazir 3plan kabar adarazir dɨbobonim, 32,500plan gumaziba bar moghɨra. Manasen adarazi ko Efraimɨn adarasi, me inazir afeziar vamɨra iti, a Josep."},{"book":"Dɨboboniba","chapter":"26","verse":"38","text":"Ezɨ Benjaminɨn anabam, an ovavir boribar ikɨzibar ziabar kara: Bela, Asbel, Ahiram,"},{"book":"Dɨboboniba","chapter":"26","verse":"39","text":"ko Sefufam ko, Hufam."},{"book":"Dɨboboniba","chapter":"26","verse":"40","text":"Ezɨ Bela, Art ko Namanɨn adarazir inazir afeziam."},{"book":"Dɨboboniba","chapter":"26","verse":"41","text":"Gumazir 5plan kabar adarazir dɨbobonim, 45,600plan gumaziba bar moghɨra."},{"book":"Dɨboboniba","chapter":"26","verse":"42","text":"Ezɨ Danɨn anabam, an ovavir boribar ikɨzir vamɨra iti, an ziam, Suham."},{"book":"Dɨboboniba","chapter":"26","verse":"43","text":"Ezɨ an adarazir dɨbobonim, 64,400plan gumaziba bar moghɨra."},{"book":"Dɨboboniba","chapter":"26","verse":"44","text":"Ezɨ Aserɨn anabamɨn ovavir boribar ikɨzibar ziabar kara: Imna, Isvi ko Beria."},{"book":"Dɨboboniba","chapter":"26","verse":"45","text":"Ezɨ Beria a Heber ko Malkielɨn adarazir inazir afeziam."},{"book":"Dɨboboniba","chapter":"26","verse":"46","text":"Aser a guivir vamɨra iti, an ziam Sera."},{"book":"Dɨboboniba","chapter":"26","verse":"47","text":"Gumazir 3plan kabar adarazir dɨbobonim, 53,400plan gumaziba bar moghɨra."},{"book":"Dɨboboniba","chapter":"26","verse":"48","text":"Ezɨ Naptalin anabamɨn, ovavir boribar ikɨzibar ziabar kara: Jasiel ko Guni,"},{"book":"Dɨboboniba","chapter":"26","verse":"49","text":"ko Jeser ko Silem."},{"book":"Dɨboboniba","chapter":"26","verse":"50","text":"Gumazir 4plan kabar adarazir dɨbobonim 45,400plan gumaziba bar moghɨra."},{"book":"Dɨboboniba","chapter":"26","verse":"51","text":"Israelian gumazibar dɨbobonim bar moghɨra, 601,730ɨn tu."},{"book":"Dɨboboniba","chapter":"26","verse":"52","text":"Ezɨ Ikiavɨra Itir God gɨn kamaghɨn Moses mɨgei,"},{"book":"Dɨboboniba","chapter":"26","verse":"53","text":"“Nɨ datɨrɨghɨn men anababar ganɨva men ziabar dɨbobonimɨn gɨn mangɨ nguazim abɨgh me danɨng."},{"book":"Dɨboboniba","chapter":"26","verse":"54-56","text":"“Nɨ nguazim me danɨngɨsɨ, satu gikararangɨva, nguazir ekiaba isɨva gumazamizir avɨriba itir anababar anɨng, egh nguazir muziariba isɨ avɨrasemezir puvatɨzir anababar anɨng.”"},{"book":"Dɨboboniba","chapter":"26","verse":"57","text":"Livain anabamɨn ikɨzibar kara, Gerson, Kohat, ko Merari."},{"book":"Dɨboboniba","chapter":"26","verse":"58","text":"Gumazir 3plan kaba, men tongɨn ikɨzir mabar kara, Lipni, Hebron, Mali, Musi ko Kohat. Kohat, Amramɨn afeziam."},{"book":"Dɨboboniba","chapter":"26","verse":"59","text":"Ezɨ Amram, Livain anabamɨn guivim Jokebetɨn iti. Jokebetɨn amebam Isipɨn a bate. Ezɨ an otarir pumuning bate. Kar, Aron ko Moses. Egha guivir vamɨra bate, an ziam, Miriam."},{"book":"Dɨboboniba","chapter":"26","verse":"60","text":"26:60 Dɨboboniba 3:2Ezɨ Aron gɨn amuimɨn ikiava otarir 4pla bate. Kar, Nadap, Abihu, Eleasar ko Itamar."},{"book":"Dɨboboniba","chapter":"26","verse":"61","text":"26:61 Ofa Gami 10:1-2; Dɨboboniba 3:4Ezɨ gɨn Nadap ko Abihu, avir anogoroghezim inigha Ikiavɨra Itir God bagha ofa gamigha, aning areme."},{"book":"Dɨboboniba","chapter":"26","verse":"62","text":"Livain anabamɨn ikɨzibar gumazibara, kar borir iakɨnir vamɨran ikegha ghua, gumazir bar ghuribar tuziba, men dɨbobonim, 23,000plan gumaziba. Moses nguazitam abigha Livain anabamɨn adarazigh anɨngizir puvatɨ, mati a Israelian anabar igharazibagh amizɨ mokɨn. Kamaghɨn amizɨ, a Livain anabamɨn gumaziba, Israelian anabar igharazibar gumaziba sara me mengezir puvatɨ."},{"book":"Dɨboboniba","chapter":"26","verse":"63","text":"Dughiar kamɨn, Moses ko ofa gamir gumazim Eleasar, Israelia ko Moapɨn danganir zarimɨn uari akufa. Danganir kam, Jordanɨn Fanemɨn boroghɨn aruem anadi naghɨn itima, Jerikon nguibar ekiam Jordanɨn Fanemɨn vongɨn iti. Egha aning Israelian anababar gumazibar ziaba osira me menge."},{"book":"Dɨboboniba","chapter":"26","verse":"64","text":"Moses ko Aron faragha Sainain Mɨghsɨamɨn boroghɨn itir gumazamiziba puvatɨzir danganimɨn, Israelian gumaziba menge. Aning faragha mengezir gumazitam ua itir puvatɨ, ezɨ datɨrɨghɨn, aning ua men ziaba osira me mengezir puvatɨ."},{"book":"Dɨboboniba","chapter":"26","verse":"65","text":"26:65 Dɨboboniba 14:26-35Ikiavɨra Itir God fomɨra kamaghɨn mɨgɨa ghaze, “Gumazir datɨrɨghɨn itir kaba bar moghɨra gumazamiziba puvatɨzir danganimɨn arɨghiregham.” Kamaghɨn amizɨ, men tav itir puvatɨ, me bar ariaghire. Ezɨ gumazir pumuningra, Jefunen otarim Kalep ko, Nunɨn otarim Josua, aning uaningra ikia angamɨra ikiavɨra iti."}]}