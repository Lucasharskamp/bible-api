{"data":[{"book":"Matiyu","chapter":"8","verse":"1","text":"Yesu yi godo keli geyaan ma, yama gbeen yi biraxi a fɔxɔ ra."},{"book":"Matiyu","chapter":"8","verse":"2","text":"Awa, dogonfontɔɔn yi fa a fɛma, a yi a xinbi sin a bun ma, a naxa, “N kanna, xa i tin, i nɔɛ n nakɛndɛyɛ nɛn.”"},{"book":"Matiyu","chapter":"8","verse":"3","text":"Yesu yi a yiin sa a ma, a yi a yabi, a naxa, “N bata tin, i xa kɛndɛya.” Dogonfontɔɔn yi kɛndɛya mafurɛn."},{"book":"Matiyu","chapter":"8","verse":"4","text":"Na xanbi ra, Yesu yi a fala a xa, a naxa, “I nama a fala muxu yo xa, koni siga saraxaraliin fɛma, a xa sa i mato. Na xanbi ra, Musaa sariyan saraxan naxan yamarixi, i na ba. Na findɛ nɛn sereyaan na e xa.”8.4 dogonfontɔna: Alaa sariyan kui, dogonfontɔɔn mi yi daxa a xa so taani. A yi luma taan fari ma nɛn. Saraxaraline nan yi muxun fatin matoma a yi a fala, xa na kanna sariɲan, hanma xa a mi sariɲan. Muxu gbɛtɛ mi yi a yiin dinɲɛ dogonfontɔɔn na, bayo na yi na kanna sariɲanna kalama nɛn. A mato Saraxaraline 13.45-46. Xa dogonfonna na ba muxun ma, fɔ a xa saraxan ba alogo a mɔn xa sariɲan kii naxan yi, a fa so taani, a dɔxɔ a konni. A mato Saraxaraline sora 14."},{"book":"Matiyu","chapter":"8","verse":"5","text":"Yesu so Kapɛrunan taani waxatin naxan yi, Romi sofaan kɛmɛ kuntigin yi fa a fɛma, a yi a mafan, a naxa,"},{"book":"Matiyu","chapter":"8","verse":"6","text":"“N fafe, n ma walikɛɛn furaxina n konni, hali a mi nɔɛ a mamaxɛ. A tɔrɔxi kati!”"},{"book":"Matiyu","chapter":"8","verse":"7","text":"Yesu yi a yabi, a naxa, “N xa sa a rakɛndɛya.”"},{"book":"Matiyu","chapter":"8","verse":"8","text":"Kuntigin yi a yabi, a naxa, “N fafe, na binyen mi lan n ma, i siga n konni. Falan ti tun, n ma walikɛɛn kɛndɛyama nɛn."},{"book":"Matiyu","chapter":"8","verse":"9","text":"N fan kuntigina nde nan ma nɔ bun, sofane n fan bun. N na a falɛ na ndee xa nɛn, n naxa, ‘Siga,’ a siga. N yi a fala nde gbɛtɛ xa, n naxa, ‘Fa,’ a fa. N yi a fala n ma konyin xa, n naxa, ‘Ito liga,’ a na liga.”8.9 Xɛmɛni ito yi laxi a ra fa fala sɛnbɛn Yesu yii daala xun na alo sɛnbɛna a tan sofa kuntigin yii a sofane xun na kii naxan yi. Xɛmɛn misaala nan tongoxi a yɛtɛ dunuɲa yi gidin kiin ma alogo a xa a yita fa fala Yesu yi nɔɛ a walikɛɛn nakɛndɛyɛ nɛn a sɛnbɛn na hali a gbindin mi siga."},{"book":"Matiyu","chapter":"8","verse":"10","text":"Yesu na mɛ waxatin naxan yi, a kabɛ. Muxun naxanye yi biraxi a fɔxɔ ra, a yi a fala ne xa, a naxa, “N xa ɲɔndin fala ɛ xa, n munma dɛnkɛlɛyaan sifani ito to Isirayila muxu yo yi."},{"book":"Matiyu","chapter":"8","verse":"11","text":"N xa a fala ɛ xa, muxu wuyaxi fama nɛn sa keli sogeteden nun sogegodode binni, e yi fa dɔxɔ Iburahima nun Isiyaga nun Yaxuba fɛma Ariyanna Mangayani.8.11 A bunna nɛɛn fa fala siya gbɛtɛne fan kisin sɔtɔma nɛn hali ba Yahudiyane ra."},{"book":"Matiyu","chapter":"8","verse":"12","text":"Koni naxanye yi lan nun e xa so Ariyanna Mangayani,8.12 Yanyina nde, na lanxi Isirayila kaane nan ma. ne raminima nɛn tanden ma dimini, wugan nun ɲin naxinna dɛnaxan yi.”"},{"book":"Matiyu","chapter":"8","verse":"13","text":"Yesu yi a fala kuntigin xa, a naxa, “Siga, a ligama i xa nɛn alo i dɛnkɛlɛyaxi a ma kii naxan yi.” Kuntigina walikɛɛn yi kɛndɛya na waxatin yɛtɛni."},{"book":"Matiyu","chapter":"8","verse":"14","text":"Yesu yi siga Piyɛri8.14 Muxune mɔn Piyɛri ma a Pita. konni, a yi a bitan gilɛn furaxin li saxi a konni a fatin wolonxi a ma."},{"book":"Matiyu","chapter":"8","verse":"15","text":"Yesu yi ɲaxanla yiin suxu, fati mawolonna yi a beɲin, a keli, a ti, a wali fɔlɔ a xa."},{"book":"Matiyu","chapter":"8","verse":"16","text":"Ɲinbanna soxina, yamaan yi fa muxu wuyaxi ra Yesu fɛma yinna ɲaxine yi naxanye fɔxɔ ra. Yesu yi yinnane kedi a falan xɔn, a furetɔne birin nakɛndɛya."},{"book":"Matiyu","chapter":"8","verse":"17","text":"A na liga nɛn, alogo Nabi Esayi naxan fala, a na xa kamali, a naxa,"},{"book":"Matiyu","chapter":"8","verse":"18","text":"Yesu to yama gbeen to a rabilinni, a yi a fala a xarandiine xa, a e xa gidi daraan bode fɔxɔn na."},{"book":"Matiyu","chapter":"8","verse":"19","text":"Sariya karamɔxɔna nde yi fa a fɛma, a naxa, “Karamɔxɔ, i siga dɛdɛ, n sigɛ i fɔxɔ ra.”"},{"book":"Matiyu","chapter":"8","verse":"20","text":"Yesu yi a yabi, a naxa, “Xulumaseene xima yinle nan na, xɔline yi e tɛɛn sa, koni hali n na n xunna sama dɛnaxan yi, na mi n tan Muxuna Dii Xɛmɛn yii.”"},{"book":"Matiyu","chapter":"8","verse":"21","text":"A fɔxɔrabirana nde yi a fala a xa, a naxa, “N Marigina, tin n xa sa n fafe maluxun singen.”"},{"book":"Matiyu","chapter":"8","verse":"22","text":"Yesu yi a yabi, a naxa, “Bira n fɔxɔ ra, a lu faxa muxune xa faxa muxune maluxun.”8.22 A muxune nan ma naxanye mi biraxi a fɔxɔ ra naxanye mi nii rakisin sɔtɔxi. Ne luxi alo faxa muxune niin mabinni."},{"book":"Matiyu","chapter":"8","verse":"23","text":"Yesu yi dɔxɔ kunkin kui, a xarandiine yi siga a fɔxɔ ra."},{"book":"Matiyu","chapter":"8","verse":"24","text":"E daraan xun ma, foye gbeen yi keli, a igeni maxa. Igen mɔrɔnne8.24 Igen mɔrɔnne: alo foyen na so igeni. yi sa kunkin xun ma. Koni Yesu yi xima."},{"book":"Matiyu","chapter":"8","verse":"25","text":"Xarandiine yi siga a fɛma, e yi a raxulun. E yi a fala, e naxa, “Marigina, nxu rakisi, nxu faxamaan ni i ra.”"},{"book":"Matiyu","chapter":"8","verse":"26","text":"Yesu yi e yabi, a naxa, “Ɛ gaxuma nanfera? Ɛ dɛnkɛlɛyaan mi gbo mumɛ!” Na xanbi ra, a keli, a foyen nun ige mɔrɔnne yamari, e yi e raxara."},{"book":"Matiyu","chapter":"8","verse":"27","text":"Muxune birin yi kabɛ, e naxa, “Muxu sifan mundun ito ra? Hali foyen nun igen mɔrɔnne a falan suxuma!”"},{"book":"Matiyu","chapter":"8","verse":"28","text":"Yesu yi siga Gadara yamanani daraan bode fɔxɔn na. Muxu firin yi a li na yi naxanye yi kelixi bilingan yireni, yinna ɲaxine yi e fɔxɔ ra. E yi xaɲɛ kati! Muxu yo mi yi susɛ sigan tiyɛ na kiraan xɔn."},{"book":"Matiyu","chapter":"8","verse":"29","text":"Yinnane yi e rasɔnxɔ e falan ti e xɔn, e naxa, “Alaa Dii Xɛmɛna, i nanse fenma nxu fɛma? I faxi nxu ɲaxankataden nin ba benun waxatin xa a li?”"},{"book":"Matiyu","chapter":"8","verse":"30","text":"Xɔsɛ kuru gbeen yi e dɛgema na dɛxɔn ma nun."},{"book":"Matiyu","chapter":"8","verse":"31","text":"Yinnane yi Yesu mafan, e naxa, “Xa i nxu kedima, nxu rasiga xɔsɛ kuruni ito yi.”"},{"book":"Matiyu","chapter":"8","verse":"32","text":"Yesu yi a fala e xa, a naxa, “Ɛ siga.” Nayi, e sa so na xɔsɛ kuruni. Xɔsɛ kurun yi godo e giyɛ geyaan ma, e sa faxa darani."},{"book":"Matiyu","chapter":"8","verse":"33","text":"Muxun naxanye yi xɔsɛne kantanma, ne yi e gi, e siga taani. E sa na feene birin fala e nun feen naxan ligaxi na muxune xa yinna ɲaxine yi naxanye fɔxɔ ra."},{"book":"Matiyu","chapter":"8","verse":"34","text":"Na ma, taa yi kaane birin yi sa Yesu ralan. E a to waxatin naxan yi, e yi a mafan, a xa keli e yamanani."}]}