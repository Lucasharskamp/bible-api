{"data":[{"book":"Sams-Zgame","chapter":"109","verse":"1","text":"Anumzana kagri kagima ahentesgama nehua Anumza mani'nananki, kagasasana eri taganenka omanio."},{"book":"Sams-Zgame","chapter":"109","verse":"2","text":"Na'ankure kefo avu'ava'zama nehu'za krunagema nehaza vahe'mo'za, zamagira reaka hu'za nazeri haviza hu nanekea nehu'za, havige hunante'za vano nehaze."},{"book":"Sams-Zgame","chapter":"109","verse":"3","text":"Maka kazigatira huhaviza hunenantaza kemo nazeri kanegigeno, mago agafa'a omane'nea zante zamagra nenahaze."},{"book":"Sams-Zgame","chapter":"109","verse":"4","text":"Nagra navesi nezmante'na, nunamu huzmante noanagi, zamagra rukrahe hu'za osu'noa zanku havi naneke hunante'naze."},{"book":"Sams-Zgame","chapter":"109","verse":"5","text":"Knare avu'ava zama huzmantoa zantera, nona hu'za havi avu'ava hunante'naze. Ana nehu'za nagra navesi zmantoanagi, nagrira navesi onante'za zamavesra hunante'naze."},{"book":"Sams-Zgame","chapter":"109","verse":"6","text":"Kefo avu'ava'ma nehia vahe huntegeno ha'ma renenantea vahera keaga hunteno, Agri ha' vahe huntegeno keaga hunteno."},{"book":"Sams-Zgame","chapter":"109","verse":"7","text":"Hagi keaga'ama refko hania ne'mo'ma naneke'ama nentahino'a, hago hazenke hu'ne huno hugahie. Ana nehuno ana ne'mo'ma nunamuma huno e'neana, ana nunamumo'a kumizase'ne."},{"book":"Sams-Zgame","chapter":"109","verse":"8","text":"Atregeno ana ne'mo'a ame huno nefrisigeno, mago vahe'mo agri nona eri'noe."},{"book":"Sams-Zgame","chapter":"109","verse":"9","text":"Agri mofavre naga'mo'za megusa nemanisageno, nenaro'a kento a' manisanie."},{"book":"Sams-Zgame","chapter":"109","verse":"10","text":"Ana ne'mofo mofavre naga'mo'za vano vano nehu'za, vahe zante meme hu'za vano nehu'za, havizama hu'nea nozamia atre'za afete hake'za vano hiho."},{"book":"Sams-Zgame","chapter":"109","verse":"11","text":"Hagi ana ne'mo'ma mago vahe'mofo zama nofi'ma hu'neno omi'nesia zantera, anazamofo nafa'amo'a eme ana ne'mofo fenozana eri vagaregahie. Ana nehanige'za ru kumate vahe'mo'za e'za, amuhoma huno eri atruma hu'nea feno zama'a maka eri'za vugahaze."},{"book":"Sams-Zgame","chapter":"109","verse":"12","text":"Mago vahe'mo'a ana ne'mofonkura asunkura hunteno knare avu'avara huonteno. Ana nehina ana ne'mofo megusa mofavre nagara zamasunkura huozmantegahaze!"},{"book":"Sams-Zgame","chapter":"109","verse":"13","text":"Ana nehanigeno agripinti'ma fore'ma hanaza mofavre nagara ana maka fri vagaresage'za, henkama fore'ma hanaza vahe'mo'za ana vahera antahi ozamigahaze."},{"book":"Sams-Zgame","chapter":"109","verse":"14","text":"Ana ne'mofo agehemo'zama hu'naza kumira Ra Anumzamo'a aganera okanisie. Ana nehuno ana ne'mofo nerera'ma hu'nesia kumira avontafepintira eri otresie."},{"book":"Sams-Zgame","chapter":"109","verse":"15","text":"Ra Anumzamo'a maka zupa ana vahe'mokizmi kumikura agesa antahi vava nehanige'za, ana ne'mofona vahe'mo'za mago'ene zamagesa antahi omigahaze."},{"book":"Sams-Zgame","chapter":"109","verse":"16","text":"Na'ankure ana ne'mo'a vahe'ma so'e avu'ava'ma huzmante zankura avesra nehuno, zamunte omane vahe'ene ke'onke zanku atupama nehaza vahera zamazeri haviza nehie. Ana nehuno zamarimpa zamatafima mani'naza vahera zamahe fri'ne."},{"book":"Sams-Zgame","chapter":"109","verse":"17","text":"Ana ne'mo'a sifana kema vahe'ma huzmanteno zamazeri haviza hu zankura muse nehie. Ana hu'neanki menina agri sifna kemo sifna hunteno azeri haviza hanie. Ana ne'mo'a vahera zamazeri so'ea nosia neki, ana nera azeri so'ea osanie."},{"book":"Sams-Zgame","chapter":"109","verse":"18","text":"Agrama vahe'ma sifna kema huzmantea zamo'a, avate'ma za'za kukenama eri antaniaza nehuno, tima negeno avufgafi ufreaza nehigeno, masavemo'ma zaferinafima ufreaza hu'ne."},{"book":"Sams-Zgame","chapter":"109","verse":"19","text":"Hagi vahe'ma sifnama huzmante'nea zamo'a ete rukrahe huno agrite eno, kukenama antaniaza huno avufgare nemesigeno, maka zupama amu nofi'ma regeno afafafima meaza hino."},{"book":"Sams-Zgame","chapter":"109","verse":"20","text":"E'inahu knazana Ra Anumzamo'a atresigeno eno, nagri'ma nazeri haviza hu kema nehaza vahera eme zamazeri haviza hanie."},{"book":"Sams-Zgame","chapter":"109","verse":"21","text":"Hianagi Ra Anumzana nagri Anumzamoka, kagraka'a kagigu nentahinka, enka eme naza huo. Na'ankure kavesi zankamo'a knare zantfa hu'neanki, nagu'vazinka ete navro."},{"book":"Sams-Zgame","chapter":"109","verse":"22","text":"Nagrira namunte omanege'na, maka zankura atupa hu'na mani'nogeno, tumo'nimo'a fakifaki nehuno nata negrie."},{"book":"Sams-Zgame","chapter":"109","verse":"23","text":"Kinaga fre zagemo rentegeno namemo ome atupa hiaza hu'na, ome vagare'za nehu'na, ra kenu'mo atafari ramiaza nehue."},{"book":"Sams-Zgame","chapter":"109","verse":"24","text":"Nagra ne'zama a'o hu'na manua zamo higeno narenafina hanave'a nomanegeno, navufgamo'a tari'vazino zaferinare ome akamare'ne."},{"book":"Sams-Zgame","chapter":"109","verse":"25","text":"Vahe'mo'zama nagri'ma nenage'za tusi kizazokago ke hunenante'za, zamasenia rugenka hu'naze."},{"book":"Sams-Zgame","chapter":"109","verse":"26","text":"Ra Anumzana nagri Anumza mani'nananki naza hunka, vagaore mevava kavesi zanteti nagu'vazio."},{"book":"Sams-Zgame","chapter":"109","verse":"27","text":"Ama ana zama nehana zankura, Ra Anumzamo Agra'a azanuti agura nevazie hu'za ke'za antahi'za hiho."},{"book":"Sams-Zgame","chapter":"109","verse":"28","text":"Zamagra nagrira kazusi hunantegahaze. Hianagi kagra asomu hunantegahane. Nagrira nazeri haviza hugahaze. Hianagi zamagrira zamazeri haviza hananke'za zamagazegu hugahaze. Hianagi kagri eri'za vahe'mo'a musenkase hugahie."},{"book":"Sams-Zgame","chapter":"109","verse":"29","text":"Nagri'ma havigema hunante'naza vahe'mo'za zmagazezamo'a refitezmantegahie. Ana nehanageno za'za kukenamo'ma rufiteaza huno zamagazemo'a refitezmantegahie."},{"book":"Sams-Zgame","chapter":"109","verse":"30","text":"Ra Anumzamofona tusiza hu'na susu hunente'na, vahe'ma atruma hanaza amu'nompima mani'nena, agri agi'a ahentesga hugahue."},{"book":"Sams-Zgame","chapter":"109","verse":"31","text":"Na'ankure Agra maka zanku'ma atupa'ma nehaza vahe kaziga mani'neno, vahe'mo'zama zamazeri havizama nehu'za zamahe frinaku'ma nehazageno'a Agra zamaza nehie."}]}