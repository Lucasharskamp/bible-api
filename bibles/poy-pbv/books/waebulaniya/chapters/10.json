{"data":[{"book":"Waebulaniya","chapter":"10","verse":"1","text":"Toziya Malagaliru Mlungu gakamupananiti Musa gaweriti shivuni hera sha galii gaherepa gagiza, na gawera mfanu hera gwa vitwatira vya nakaka, su gaweza ndiri kuwatenda walii yawaguwira waweri wakamilika kwa tambiku ziraa zilii zyazilaviyitwi shinja kwa shinja."},{"book":"Waebulaniya","chapter":"10","verse":"2","text":"Handa wantu yawamguwira Mlungu mewapungwi nakaka vidoda vyawu, mewaliwoni ndiri kayi kuwera na vidoda, na tambiku azi zoseri meziperi."},{"book":"Waebulaniya","chapter":"10","verse":"3","text":"Kumbiti tambiku azi zitendeka kuwaholuziya wantu vidoda vyawu kila shinja,"},{"book":"Waebulaniya","chapter":"10","verse":"4","text":"toziya mwazi gwa ng'ombi na mbuzi guweza ndiri nakamu kuwusiya vidoda."},{"book":"Waebulaniya","chapter":"10","verse":"5","text":"Su Kristu pakaweriti kankwiza pasipanu kalongiti,"},{"book":"Waebulaniya","chapter":"10","verse":"6","text":"Malaviwu ga kulunguziya torosu,"},{"book":"Waebulaniya","chapter":"10","verse":"7","text":"Shakapanu nongiti,"},{"book":"Waebulaniya","chapter":"10","verse":"8","text":"Pakalongiti, “Gufira ndiri ama gufiriziwa ndiri na tambiku na malaviwu ama malaviwu ga wankanyama ga kulunguziwa torosu ama malaviwu ga kuwusiya vidoda.” Malaviwu goseri aga galaviyitwi kulawirana na Malagaliru Mlungu gakamupananiti Musa."},{"book":"Waebulaniya","chapter":"10","verse":"9","text":"Shakapanu kalongiti, “Neni niza kutenda mafiliru gaku, gwee Mlungu.” Kaliwusiya lipatanu lyakwanja, su katuli lipatanu lya pili."},{"book":"Waebulaniya","chapter":"10","verse":"10","text":"Toziya Yesu Kristu katenditi mafiliru ga Mlungu, twenga tupungwa nakamu vidoda kupitira malaviwu ga nshimba yakuwi yakayilaviyiti kwa mala yimu kwa woseri."},{"book":"Waebulaniya","chapter":"10","verse":"11","text":"Kwa ntambu yimu, mtambika katenditi lihengu lyakuwi lya utendera kila lishaka na kulaviya matambiku galaa galii mala zivuwa, kumbiti matambiku geni hapeni gawezi kuwusiya vidoda."},{"book":"Waebulaniya","chapter":"10","verse":"12","text":"Kwa ntambu yimonga, Kristu kwa shipindi shoseri kalaviyiti litambiku limu toziya ya kulekiziya vidoda, shakapanu kalikala uwega wa kumliwu wa Mlungu."},{"book":"Waebulaniya","chapter":"10","verse":"13","text":"Kwanjira shipindi shilii kankuhepera mpaka wang'ondu wakuwi waweri pakutimbira magulu gakuwi."},{"book":"Waebulaniya","chapter":"10","verse":"14","text":"Su kwa lilaviwu lyakuwi limu kawatenda wakamilika kwa shipindi shoseri walii yawapungitwi."},{"book":"Waebulaniya","chapter":"10","verse":"15","text":"Na Rohu Mnanagala katupanana ukapitawu. Kalongiti hangu,"},{"book":"Waebulaniya","chapter":"10","verse":"16","text":"“Ali ndo lipatanu hanulitendi na womberi, pa shipindi shilii, kalonga Mtuwa,"},{"book":"Waebulaniya","chapter":"10","verse":"17","text":"Kayi kalongiti,"},{"book":"Waebulaniya","chapter":"10","verse":"18","text":"Su vidoda paviwusiwa kala, kwahera toziya ya kulaviya malaviwu ga kuwusiya vidoda."},{"book":"Waebulaniya","chapter":"10","verse":"19","text":"Su walongu waneni, kwa mwazi gwa Yesu tupananwa moyu yagutira ndiri kwingira Pahala Pananagala Nentu."},{"book":"Waebulaniya","chapter":"10","verse":"20","text":"Yomberi katuvugulira njira ya syayi, njira yailonguziya muukomu kupitira lipaziya lilii. Katenditi hangu kwa kuilaviya nshimba yakuwi."},{"book":"Waebulaniya","chapter":"10","verse":"21","text":"Toziya twanayu Mtambika Mkulu yakagolokera munumba ya Mlungu."},{"book":"Waebulaniya","chapter":"10","verse":"22","text":"Su tumusegeleri Mlungu kwa moyu muheri na kujimira kwa nakaka na kwa myoyu yayipungitwi nakamu kulawirana na nfiru idoda, tumusegeleri na nshimba zyazigululitwi kwa mashi gananaga."},{"book":"Waebulaniya","chapter":"10","verse":"23","text":"Tukoleri nakamu litumbiru lyetu lyatulilavilira ukapitawu, toziya Mlungu yakamlagiliti ndo mjimirika."},{"book":"Waebulaniya","chapter":"10","verse":"24","text":"Tuliholi ntambu ya kulipanani moyu toziya ya kwongelerana ufiru na matendu gaherepa."},{"book":"Waebulaniya","chapter":"10","verse":"25","text":"Natuleka kujojinika pamuhera ntambu yawawera shitiba sha wamonga. Kumbiti tufiriziwa kulipanana moyu, na tutendi aga nentu patuwona lishaka lya kuwuya kwa Mtuwa lyapakwegera kusoka."},{"book":"Waebulaniya","chapter":"10","verse":"26","text":"Toziya patwendereya kutenda vidoda kwa kufira twaweni patumana kala unakaka, kwahera tambiku yayiweza kulaviwa kayi toziya ya kuwusiya vidoda."},{"book":"Waebulaniya","chapter":"10","verse":"27","text":"Kumbiti shilii shashisigala ndo kuhepelera hera utoza wa Mlungu na motu gukalipa kuwamalira woseri yawamlema."},{"book":"Waebulaniya","chapter":"10","verse":"28","text":"Muntu yoseri yakagalema Malagaliru Mlungu gakamupananiti Musa, na kwa ukapitawu wa wantu wawili ama watatu, kalagwa pota na lusungu."},{"book":"Waebulaniya","chapter":"10","verse":"29","text":"Vinu hayiweri hashi kwa muntu ulii yakambeza Mwana gwa Mlungu na kuguwona mwazi gwa lipatanu yagumpungiti kuwera shintu ndiri, muntu yakamwigira Rohu Mnanagala gwa manemu? Kafiriziwa kupata utoza ukalipa wa ntambu gaa?"},{"book":"Waebulaniya","chapter":"10","verse":"30","text":"Toziya tumumana ulii yakalongiti, “Shisasi sha neni, neni hambuziliri,” nayomberi viraa kalongiti, “Mtuwa hakawatozi wantu wakuwi.”"},{"book":"Waebulaniya","chapter":"10","verse":"31","text":"Ndo shitwatira sha kutiriziya nentu muntu kubatwa na Mlungu yakawera mkomu!"},{"book":"Waebulaniya","chapter":"10","verse":"32","text":"Muliholi yagalawiriti mashaka galii ga kwanja pamgubutulitwi kuumana unakaka wa Mlungu. Tembera mashaka galii mpatitwi na ntabika ivuwa, mwenga mhepeleriti."},{"book":"Waebulaniya","chapter":"10","verse":"33","text":"Ntambu zimonga mwigirangitwi na kutabisiwa paweru, na ntambu yimonga mulikolerana pamuhera na walii yawatabisiyitwi."},{"book":"Waebulaniya","chapter":"10","verse":"34","text":"Toziya muwawoniriti lusungu walii yawaweriti mushibetubetu na pampokitwi lunda zyenu muhepeleriti kwa nemeru, toziya muvimaniti handa muwera na vintu viherepa nentu na vya mashaka goseri."},{"book":"Waebulaniya","chapter":"10","verse":"35","text":"Su namleka ulii ugangamala wenu, toziya uwera na lifupu likulu."},{"book":"Waebulaniya","chapter":"10","verse":"36","text":"Mfiruwa kuhepera su pamtenda mafiliru ga Mlungu, hamuwanki shirii shakalagiliti Mlungu."},{"book":"Waebulaniya","chapter":"10","verse":"37","text":"Ntambu yagalonga Malembu Mananagala,"},{"book":"Waebulaniya","chapter":"10","verse":"38","text":"“Kumbiti muntu gwangu yakamfiriziya Mlungu, hakajimili na kulikala,"},{"book":"Waebulaniya","chapter":"10","verse":"39","text":"Twenga twamlamu ndiri mwa walii yawaleka njimiru na kwagamira, kumbiti twenga twapamuhera na walii yawajimira na kulopoziwa."}]}