{"data":[{"book":"2. Timotejovi","chapter":"3","verse":"1","text":"Počítej s tím, že před Kristovým návratem přijdou zlé doby."},{"book":"2. Timotejovi","chapter":"3","verse":"2-3","text":"Lidé budou sobečtí a chamtiví, domýšliví a chlubiví, budou se Bohu vysmívat a pohrdat rodiči, budou nevděční a bezbožní, bezcitní a nesmířliví. Budou si libovat ve lži a pomluvách, v hrubosti, krutosti"},{"book":"2. Timotejovi","chapter":"3","verse":"4","text":"a zrada jim bude vlastní. Samolibě budou zesměšňovat každého, kdo nepotáhne s nimi. Rozkoš a zábavy jim budou přednější než Bůh."},{"book":"2. Timotejovi","chapter":"3","verse":"5","text":"Někteří možná budou vystupovat i docela pobožně, ale tím se nedej mýlit."},{"book":"2. Timotejovi","chapter":"3","verse":"6","text":"Také se vyhni lidem, kteří pod rouškou náboženských rozhovorů vyhledávají společnost pochybných žen."},{"book":"2. Timotejovi","chapter":"3","verse":"7","text":"Předstíraný zájem o duchovní věci nikdy k ničemu nepovede, protože ve skutečnosti jim jde o něco úplně jiného."},{"book":"2. Timotejovi","chapter":"3","verse":"8-9","text":"Když Mojžíš dokazoval egyptskému faraónovi, že ho posílá Bůh, podařilo se faraónovým mágům jeho divy napodobit. S něčím takovým musíme počítat i my, a proto se mějme před falešnou zbožností na pozoru. Nakonec bude stejně odhalena."},{"book":"2. Timotejovi","chapter":"3","verse":"10","text":"Ty jsi však byl u toho, když jsem učil, víš, jak jsem žil, znal jsi mé úmysly, viděl mou víru, lásku i trpělivost."},{"book":"2. Timotejovi","chapter":"3","verse":"11","text":"Byl jsi při tom, co mne postihlo v Antiochii, v Ikoniu a Lystře. Co všechno jsem tam přestál, a přece mě Pán ze všeho dostal!"},{"book":"2. Timotejovi","chapter":"3","verse":"12","text":"A tak ani ostatní, kdo chtějí žít pro Krista, nevyhnou se pronásledování."},{"book":"2. Timotejovi","chapter":"3","verse":"13","text":"Ale se zlými lidmi a s podvodníky to půjde stále k horšímu, neboť se stanou obětí vlastního klamu."},{"book":"2. Timotejovi","chapter":"3","verse":"14","text":"Ty se pevně drž toho, čemu ses naučil a čemu jsi uvěřil. Vždyť ses přesvědčil, že můžeš důvěřovat těm, kdo tě učili."},{"book":"2. Timotejovi","chapter":"3","verse":"15","text":"Svatá písma znáš už od dětství a v nich je obsažena moudrost jak dosáhnout záchrany vírou v Ježíše Krista."},{"book":"2. Timotejovi","chapter":"3","verse":"16","text":"Všechny svaté spisy byly inspirovány Bohem; poučují nás o tom, co je pravda, vedou ke zpytování a nápravě vlastního života a vychovávají nás k správnému jednání."},{"book":"2. Timotejovi","chapter":"3","verse":"17","text":"Tak je potom Boží člověk náležitě připraven ve všech směrech konat dobré Boží dílo."}]}