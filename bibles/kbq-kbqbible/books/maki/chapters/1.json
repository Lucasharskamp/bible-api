{"data":[{"book":"Maki","chapter":"1","verse":"1","text":"Hagi Anumzamofo Mofavre Jisas Kraisi Knare Musenkea ama agafa hu'ne."},{"book":"Maki","chapter":"1","verse":"2","text":"Kasnampa ne' Aisaia'a amanage huno avona krentene, Antahiho, nagra huntanenkeno nagri naneke erino ome huamahu ne'mo'a ugagota kagrira huganteno, kana retro hugahie."},{"book":"Maki","chapter":"1","verse":"3","text":"Ka'ma kopinti mago'mofo agerumo amanage huno kezanetie, ramofo kana retro nehutma, kama vania kana erinte fatgo hiho."},{"book":"Maki","chapter":"1","verse":"4","text":"Ka'ma mopafinti mono ti frezmante Joni'a eama nehuno, agafa huno kumi'zmigu zamagu'ama rukrahe hanageno apasezmante mono tima fresaza'zanku huama huno zamasmi'ne."},{"book":"Maki","chapter":"1","verse":"5","text":"Maka Judia kazigati vahe'mo'zane Jerusaleti'ene, agrite maka'mo'za vu'za huama kumizmia ome hazageno, Jodani timpina mono tina frezmante'ne."},{"book":"Maki","chapter":"1","verse":"6","text":"Hagi Joni'a kemori azokate tro hu'nea anakre ku'a hu'neno, zagagafa akruteti tro hu'nea amu nofi afafafi rugagino hu'neno, kenu'ene afi' tumemofo tima'ane nenea nere."},{"book":"Maki","chapter":"1","verse":"7","text":"Hanki mago'ma henkama ne-emo'a nagrira nagetereno hanave'ane ne' neankina, prihu'na aga anomofonte anakinea nofira kazufega osu'noe."},{"book":"Maki","chapter":"1","verse":"8","text":"Nagra tintfanu mono tina freneramantoe. Hianagi Agra Ruotge Avamunu, mono tina freramantegahie, huno huama huno zmasamine."},{"book":"Maki","chapter":"1","verse":"9","text":"Ana knafi Galili kaziga Nazareti kumateti Jisasi'a egeno, Joni'a Jodani timpi mono tina frente'ne."},{"book":"Maki","chapter":"1","verse":"10","text":"Timpinti anama Jisasi'a marerino ne-egeno, mona kamo hagro nehigeno Ruotge Avamumo maho namagna huno hareno Agrite emanine."},{"book":"Maki","chapter":"1","verse":"11","text":"Monafinti mago agerumo'a amanage hu'ne, Kagra navesimanegantoa mofavre'nimokagina muse hugantoe."},{"book":"Maki","chapter":"1","verse":"12","text":"Avamumo'a ame huno ka'ma kopi atufegeno vu'ne."},{"book":"Maki","chapter":"1","verse":"13","text":"Ka'ma kopina 40'a kna umani'negeno, Sata'a revatga hu'ne. Agra afizaga kfane maninegeno, ankero vahe'mo'za aza hu'naze."},{"book":"Maki","chapter":"1","verse":"14","text":"Hagi Jonima kina huntageno, Jisasi'a ana knafi Galili vuno Anumzamofo knare so'e naneke huama huno,"},{"book":"Maki","chapter":"1","verse":"15","text":"Anumzamo'ma huhampri'nea kna hago eforehie. Anumzamofo kumamo'a hago eravao hie. Tamagu'a rukrahe huta Knare Musenkere tamentinti hiho."},{"book":"Maki","chapter":"1","verse":"16","text":"Galili timofo ankenare Jisasi'a nevuno Saimoni'ene Endrukea, koganararemoke, kuko timpi netrakeno ome znagene. Na'ankure zanagra nozame ahe ne'trene."},{"book":"Maki","chapter":"1","verse":"17","text":"Jisasi'a anage huno znasami'ne, Enamage antenkena, Nagra vahe'ma avazu hu'zana huranami'neno."},{"book":"Maki","chapter":"1","verse":"18","text":"Higeke ame huke kuko zani'a netre'ne amage anteke vu'na'e."},{"book":"Maki","chapter":"1","verse":"19","text":"Ananteti Jisasi'a mago'ene osi'a nevuno, Jemisi'a Zebeti nemofokino nefu'ene votifi mani'ne'za kukozamia nehatizageno ome zamage'ne."},{"book":"Maki","chapter":"1","verse":"20","text":"Neznageno zanagi higeke, neznafa Zebetine eri'za vahe'a ana votifi nezmatreke ame huke amage eme ante'ne vu'na'e."},{"book":"Maki","chapter":"1","verse":"21","text":"Hagi zamagrama Kapaneam kumate'ma umahanatite'za, mani fruhu knama egeno'a ame huno Jisasi'a osi mono nompi vuno rempi ome huzami'ne."},{"book":"Maki","chapter":"1","verse":"22","text":"Vahe zagamo'za tusiza hu'za rempima huzamia zankura antri hu'naze. Na'ankure kasegere ugagota hu'naza vahe'mo'za nehazaza osu'neanki, hanave'ane agi me'nea vahe'mo rempi hu'nezamiankna hu'ne."},{"book":"Maki","chapter":"1","verse":"23","text":"Anama nehigeno'a mago'mofona agu'afi havi avamu fre'nea ne'mo osi mono nompinti kezatino,"},{"book":"Maki","chapter":"1","verse":"24","text":"Nazareti Jisasiga na'a hurantenaku nehane? Tagri tazeri haviza hunaku neampi? Nagra antahi'noe, Kagra Anumzamofona Ruotge hunamoke."},{"book":"Maki","chapter":"1","verse":"25","text":"Hianagi Jisasi'a kesuno, Taganenka atrenka atiramio!"},{"book":"Maki","chapter":"1","verse":"26","text":"Ana havi avamumo'a azeri hirahi hirahi nehuno, tusiza huno krafage nehuno ana ne' agu'afinti atiramino evu'ne."},{"book":"Maki","chapter":"1","verse":"27","text":"Ana'ma hige'za vahe'mo'za tusiza hu'za zmagogogu nehu'za, ontahige antahige hu'za, amazana na'a fore nehie, kahefaza hanave'ane rempi nehuno, havi avamumofona kea higeno ke'a amagenente."},{"book":"Maki","chapter":"1","verse":"28","text":"Anama hiazamofo agenkemo'a maka Galili kaziga ame huno vuno eno hu'ne."},{"book":"Maki","chapter":"1","verse":"29","text":"Hanki osi mono nompinti' atirami'za Saimonine Endru kizini nonte Jemisi'ene Joniza vu'za umareri'naze."},{"book":"Maki","chapter":"1","verse":"30","text":"Hagi Saimoni nenaro nerera'a avufa amuhohu kri erino maseno maninegeno, Jisasina krima eri'nea kea ame hu'za ome asami'naze."},{"book":"Maki","chapter":"1","verse":"31","text":"Anama hige'za ana a'te vuno azante ome azeriotigeno, avufgama tevehama nehiazamo'a atrentegeno, otino ne'za krezamante'ne."},{"book":"Maki","chapter":"1","verse":"32","text":"Hagi zagea uramino kinagasegeno, vahe'zagamo'za krima eri'naza vahe'ene, havi avamu'mo'ma zamagu'afi mani'nea vahera zamavare'za Jisasinte e'naze."},{"book":"Maki","chapter":"1","verse":"33","text":"Ana rankumate vahe'mo'za ana kasante eme eritru huvagare'naze."},{"book":"Maki","chapter":"1","verse":"34","text":"Ana nehazageno rama'a ruzahu ruzahu krima eri'naza vahera zamazeri so'e nehuno, havi avamu'mo'zama rama'a zamagu'afi mani'nazana hufegi netreno, ama anazankura kea osiho huno havi avamura i'o huzmante'ne. Na'ankure havi avamumo'za Agrira ke'za antahi'za hu'naze."},{"book":"Maki","chapter":"1","verse":"35","text":"Hagi kotu hanimpi Jisasi'a ana nompinti atiramino vuno vahe omani'afi umani'neno, anantega nunamu hu'ne."},{"book":"Maki","chapter":"1","verse":"36","text":"Hagi Saimoni ene mago'amo'za oti'za hake'naze."},{"book":"Maki","chapter":"1","verse":"37","text":"Hagi ome age'za erifore nehu'za, mika vahe'mo'za kagriku nehakraze hu'za asami'naze."},{"book":"Maki","chapter":"1","verse":"38","text":"Anage huno Agra kenona zamirera zamasmi'ne, Erinketa tava'onte'ma me'nea kumatamimpi vuta, anantega mono kea huama haneno. Na'ankure Nagra e'ina agafare e'noe."},{"book":"Maki","chapter":"1","verse":"39","text":"Anage nehuno maka Galili kaziga vano nehuno, osi mono nontamimpi mono naneke huama nehuno, havi avamutmina zamagu'afima freneana hufegi atrezmante'ne."},{"book":"Maki","chapter":"1","verse":"40","text":"Hagi mago fugo namurenea ne'mo Jisasinte eno kepri huno agiafi traka humaseno, Muse hugantoanki Kagrama nazeri knamrenaku hanunka, amne nazeri agru huo, huno antahigene."},{"book":"Maki","chapter":"1","verse":"41","text":"Higeno Jisasi'a asunku hunenteno, azana asuteno avako nehuno anage hu'ne, Nagri'ma navesiana knare huo!  Higeno,"},{"book":"Maki","chapter":"1","verse":"42","text":"ana fugo namumo'a ame huno vagarentegeno agru hu'ne."},{"book":"Maki","chapter":"1","verse":"43","text":"Hanki Jisasi'a amazama hugantoazankura vahera ozamasamio huno hanave avumro nenteno, ame huno hunenteno,"},{"book":"Maki","chapter":"1","verse":"44","text":"Kama antahio, ama'nazama hugantoa zankura mago'mofona osamitfa huo. Hianagi pristi nete vunka kavufga ome averi hugeno keno. Anante Mosese'ma ko'ma huno kazeri agrumahu ofa ome hugahane hu'nea kante ome hugeno, veamo'za nege'za hago agru hu'ne hu'za hiho."},{"book":"Maki","chapter":"1","verse":"45","text":"Hianagi ana ne'mo nevuno, kri'ama azeri knamare neazankura vahepi huama nehige'za, rama'a vahe'mo'za nentahizageno, ana kemo'a ra hiazanku, rankumapina Jisasi'a eamara huno omeno, megia rama'a vahera omani'naza kumapi umaninege'za rama'a vahe'mo'za anantega eme ke'naze."}]}