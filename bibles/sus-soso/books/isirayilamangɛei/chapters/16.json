{"data":[{"book":"Isirayila Mangɛe I","chapter":"16","verse":"1","text":"Alatala naxa yi masenyi ragoro Xanani xa di Yehu ma Baasa bɛ:"},{"book":"Isirayila Mangɛe I","chapter":"16","verse":"2","text":"«N bara i tongo duniɲa bɛndɛ fuɲi fari, n i findi n ma ɲama xa mangɛ ra. Kɔnɔ i tan bara bira Yerobowami xa kira fɔxɔ ra, i n ma Isirayila ɲama ti yunubi rabafe ra, naxan bara n naxɔnɔ a ɲaaxi ra."},{"book":"Isirayila Mangɛe I","chapter":"16","verse":"3","text":"Na kui n i tan Baasa bama nɛ mangɛ ra, alɔ ginɛ a xa banxi kui makɔma ki naxɛ. N i bɔnsɔɛ luma nɛ, alɔ n Nebati xa di Yerobowami bɔnsɔɛ luxi ki naxɛ."},{"book":"Isirayila Mangɛe I","chapter":"16","verse":"4","text":"Baasa bɔnsɔɛ naxan na faxa taa kui, baree nan na donma. Naxan na faxa wula i, xɔnie nan na donma.»"},{"book":"Isirayila Mangɛe I","chapter":"16","verse":"5","text":"Baasa xa taruxui dɔnxɔɛ nun a xa gere ki fanyi, birin sɛbɛxi Isirayila mangɛe xa taruxui kui."},{"book":"Isirayila Mangɛe I","chapter":"16","verse":"6","text":"Baasa naxa laaxira, a naxa ragata Tirisa. A xa di Ela naxa ti mangɛ ra a ɲɔxɔɛ ra."},{"book":"Isirayila Mangɛe I","chapter":"16","verse":"7","text":"Alatala a xa masenyi ti nɛ Baasa nun a bɔnsɔɛ bɛ, Xanani xa di Annabi Yehu saabui ra. Na masenyi ti a xa fe ɲaaxie nan ma fe ra, naxee mu rafanxi Alatala ma. A nu bara maniya Yerobowami bɔnsɔɛ ra, a naxan sɔntɔ."},{"book":"Isirayila Mangɛe I","chapter":"16","verse":"8","text":"Asa xa mangɛya ɲɛ mɔxɔɲɛn nun senni nde ra, Baasa xa di Ela naxa ti Isirayila mangɛ ra. A xa mangɛya bu nɛ ɲɛ firin."},{"book":"Isirayila Mangɛe I","chapter":"16","verse":"9","text":"Simiri, a xa sɔɔri mangɛ nde, naxan nu findixi a xa sɔɔri ragisee sɛɛti keren xunyi ra, naxa yanfanteya xiri a xun. Lɔxɔɛ nde Ela nu na Tirisa a siisife Arisa xɔnyi, naxan findi na mangɛ xa banxi kantɛ ra."},{"book":"Isirayila Mangɛe I","chapter":"16","verse":"10","text":"Simiri naxa so naa, a a faxa. Yudaya mangɛ Asa xa mangɛya ɲɛ mɔxɔɲɛn nun solofere nde ra, Simiri naxa ti Isirayila mangɛ ra Ela ɲɔxɔɛ ra."},{"book":"Isirayila Mangɛe I","chapter":"16","verse":"11","text":"A to findi mangɛ ra, a naxa dɔxɔ kibanyi, a Baasa bɔnsɔɛ birin faxa nɛ. A mu na xa mixi yo lu, na boore nde ba, na ɲɔxɔɛ ba."},{"book":"Isirayila Mangɛe I","chapter":"16","verse":"12","text":"Simiri Baasa bɔnsɔɛ birin sɔntɔ nɛ, alɔ Alatala a masen ki naxɛ Baasa xili ma Annabi Yehu saabui ra."},{"book":"Isirayila Mangɛe I","chapter":"16","verse":"13","text":"Baasa nun a xa di Ela faxa e xa yunubi fufafue nan ma fe ra, e Isirayila Marigi Alatala raxɔnɔxi naxee ra."},{"book":"Isirayila Mangɛe I","chapter":"16","verse":"14","text":"Ela xa taruxui dɔnxɔɛ birin sɛbɛxi Isirayila mangɛe xa taruxui kui."},{"book":"Isirayila Mangɛe I","chapter":"16","verse":"15","text":"Yudaya mangɛ Asa xa mangɛya ɲɛ mɔxɔɲɛn nun solofere nde ra, Simiri naxa mangɛya raba xi solofere bun ma Tirisa. Isirayila ɲama nu na Gibɛtɔn Filisitakae gerede."},{"book":"Isirayila Mangɛe I","chapter":"16","verse":"16","text":"Ɲama to a mɛ, a Simiri bara mangɛ yanfa, a a faxa, e naxa sɔɔri xunyi Omiri ti Isirayila mangɛ ra keren na."},{"book":"Isirayila Mangɛe I","chapter":"16","verse":"17","text":"Na tɛmui Omiri nun Isirayila sɔɔrie naxa keli Gibɛtɔn, e sa Tirisa rabilin."},{"book":"Isirayila Mangɛe I","chapter":"16","verse":"18","text":"Simiri to a to, taa birin nabilinxi, a naxa so mangɛ banxi kui, a na gan a yɛtɛ xun ma."},{"book":"Isirayila Mangɛe I","chapter":"16","verse":"19","text":"A faxa a xa yunubie nan ma fe ra, naxee nu bara Alatala raxɔnɔ. A nu bara bira Yerobowami xa kira fɔxɔ ra, a a niya Isirayila ɲama fan xa yunubi raba."},{"book":"Isirayila Mangɛe I","chapter":"16","verse":"20","text":"Simiri xa taruxui dɔnxɔɛ nun a xa yanfanteya sɛbɛxi Isirayila mangɛe xa taruxui kui."},{"book":"Isirayila Mangɛe I","chapter":"16","verse":"21","text":"Na tɛmui Isirayila ɲama sɛɛti nu wama Ginati xa di Tibini tife mangɛ ra, boore sɛɛti nu wama Omiri nan xɔn."},{"book":"Isirayila Mangɛe I","chapter":"16","verse":"22","text":"Ɲama sɛɛti naxan nu na Omiri fɔxɔ ra, nee naxa nɔ Ginati xa di Tibini xa ɲama ra. E naxa Tibini faxa, e Omiri ti mangɛ ra."},{"book":"Isirayila Mangɛe I","chapter":"16","verse":"23","text":"Yudaya mangɛ Asa xa mangɛya ɲɛ tongo saxan nun keren nde ra, Omiri naxa findi Isirayila mangɛ ra, a bu na kui ɲɛ fu nun firin. A to gɛ ɲɛ senni rabade Tirisa,"},{"book":"Isirayila Mangɛe I","chapter":"16","verse":"24","text":"a naxa Samari geya sara Semeri ma gbeti kilo tongo solofere ra. A naxa taa ti naa fari, a na taa xili sa Samari, barima na geya kanyi nu xili nɛ Semeri."},{"book":"Isirayila Mangɛe I","chapter":"16","verse":"25","text":"Omiri nu fe ɲaaxie rabama, naxee mu rafan Alatala ma. A xa fe ɲaaxie nu dangi Isirayila mangɛ singee gbee ra."},{"book":"Isirayila Mangɛe I","chapter":"16","verse":"26","text":"A Nebati xa di Yerobowami fɔxi birin naba nɛ, a a niya Isirayila ɲama fan xa e Marigi Alatala raxɔnɔ e xa fe fufafue ra."},{"book":"Isirayila Mangɛe I","chapter":"16","verse":"27","text":"Omiri xa taruxui, nun a xa gere ki fanyi, na birin sɛbɛxi Isirayila mangɛe xa taruxui kui."},{"book":"Isirayila Mangɛe I","chapter":"16","verse":"28","text":"Omiri naxa laaxira, a ragata a benbae sɛɛti ma Samari. A xa di Akabu naxa ti mangɛ ra a ɲɔxɔɛ ra."},{"book":"Isirayila Mangɛe I","chapter":"16","verse":"29","text":"Yudaya mangɛ Asa xa mangɛya ɲɛ tongo saxan nun solomasaxan nde ra, Omiri xa di naxa findi Isirayila mangɛ ra. A bu nɛ mangɛya kui Isirayila xun ma Samari ɲɛ mɔxɔɲɛn nun firin."},{"book":"Isirayila Mangɛe I","chapter":"16","verse":"30","text":"Akabu naxa fe ɲaaxie raba, naxee mu rafan Alatala ma, dangi mangɛ singee ra."},{"book":"Isirayila Mangɛe I","chapter":"16","verse":"31","text":"Bafe Nebati xa di Yerobowami xa yunubi ra, a naxa Sidɔn mangɛ Etibaali xa di Yesabela fan tongo ginɛ ra, a fa na xa kuye Bali batu, a a xinbi sin na bun ma."},{"book":"Isirayila Mangɛe I","chapter":"16","verse":"32","text":"A naxa sɛrɛxɛbade yailan Bali kuye bɛ Bali xa banxi kui, naxan nu tixi Samari."},{"book":"Isirayila Mangɛe I","chapter":"16","verse":"33","text":"Akabu naxa Aseri wuri masolixie fan yailan, naxee nu xili Asera. Akabu naxa Alatala raxɔnɔ na fe mɔɔlie ra, dangife Isirayila mangɛ singee ra."},{"book":"Isirayila Mangɛe I","chapter":"16","verse":"34","text":"A xa waxati, Xiyeli Betelika naxa gbilen Yeriko taa ti ra. A naa ti fɔlɔ a xa di singe Abirami sare nan na, a wali raɲɔn naadɛe tife nan ma a xa di Segubu sare ra, alɔ Alatala nu bara a masen ki naxɛ Nunu xa di Annabi Yosuwe saabui ra."}]}