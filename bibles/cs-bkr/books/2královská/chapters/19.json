{"data":[{"book":"2 Královská","chapter":"19","verse":"1","text":"To když uslyšel král Ezechiáš, roztrhl roucho své, a oděv se žíní, všel do domu Hospodinova."},{"book":"2 Královská","chapter":"19","verse":"2","text":"I poslal Eliakima správce domu, a Sobnu písaře, i starší z kněží, oblečené v žíně, k Izaiášovi proroku, synu Amosovu."},{"book":"2 Královská","chapter":"19","verse":"3","text":"Kteříž řekli jemu: Toto praví Ezechiáš: Den úzkosti a útržek i rouhání jest den tento; přiblížilť se plod k vyjití, ale není síly při rodičce."},{"book":"2 Královská","chapter":"19","verse":"4","text":"Ó by slyšel Hospodin Bůh tvůj všecka slova Rabsacova, jehož poslal král Assyrský pán jeho, aby utrhal Bohu živému, aby pomstil Hospodin Bůh tvůj těch slov, kteráž by slyšel. Protož pozdvihni modlitby své za tento ostatek, kterýž se nalézá."},{"book":"2 Královská","chapter":"19","verse":"5","text":"A tak přišli služebníci krále Ezechiáše k Izaiášovi."},{"book":"2 Královská","chapter":"19","verse":"6","text":"Jimž odpověděl Izaiáš: Toto povíte pánu svému: Takto praví Hospodin: Nestrachuj se slov těch, kteráž jsi slyšel, jimiž se mi rouhali služebníci krále Assyrského."},{"book":"2 Královská","chapter":"19","verse":"7","text":"Aj, já pustím naň vítr, aby uslyše pověst, navrátil se do země své, a učiním to, že padne od meče v zemi své."},{"book":"2 Královská","chapter":"19","verse":"8","text":"Rabsace pak navrátiv se, nalezl krále Assyrského, an dobývá Lebna; nebo uslyšel, (pročež odtrhl od Lachis),"},{"book":"2 Královská","chapter":"19","verse":"9","text":"Uslyšel, pravím, o Tirhákovi králi Mouřenínském, ano pravili: Aj, teď táhne, aby bojoval s tebou. I navrátil se, a však poslal jiné posly k Ezechiášovi s těmito slovy:"},{"book":"2 Královská","chapter":"19","verse":"10","text":"Takto povíte Ezechiášovi králi Judskému, řkouce: Nechť tebe nesvodí Bůh tvůj, v němž ty doufáš, říkaje: Nebudeť dán Jeruzalém v ruku krále Assyrského."},{"book":"2 Královská","chapter":"19","verse":"11","text":"Aj, slyšels, co jsou činili králové Assyrští všechněm zemím, pohubivše je, a ty bys měl býti vysvobozen?"},{"book":"2 Královská","chapter":"19","verse":"12","text":"Zdaliž jsou je vysvobodili bohové těch národů, kteréž zahladili otcové moji, totiž Gozana, Charana, Resefa a syny Eden, kteříž byli v Telasar?"},{"book":"2 Královská","chapter":"19","verse":"13","text":"Kde jest král Emat, a král Arfad, a král města Sefarvaim, Ana i Ava?"},{"book":"2 Královská","chapter":"19","verse":"14","text":"Protož vzav Ezechiáš list z ruky poslů, přečetl jej, a vstoupiv do domu Hospodinova, rozvinul jej Ezechiáš před Hospodinem."},{"book":"2 Královská","chapter":"19","verse":"15","text":"A modlil se Ezechiáš před Hospodinem, řka: Hospodine Bože Izraelský, kterýž sedíš nad cherubíny, ty jsi sám Bůh všech království země, ty jsi učinil nebe i zemi."},{"book":"2 Královská","chapter":"19","verse":"16","text":"Nakloniž, Hospodine, ucha svého a uslyš; otevři, Hospodine, oči své a pohleď; slyš slova Senacheribova, kterýž poslal k činění útržek Bohu živému."},{"book":"2 Královská","chapter":"19","verse":"17","text":"Takť jest, Hospodine, žeť jsou zkazili králové Assyrští národy ty i země jejich."},{"book":"2 Královská","chapter":"19","verse":"18","text":"A uvrhli bohy jejich do ohně. Nebo nebyli bohové, ale dílo rukou lidských, dřevo a kámen, protož zahladili je."},{"book":"2 Královská","chapter":"19","verse":"19","text":"A nyní, Hospodine Bože náš, vysvoboď nás, prosím, z ruky jeho, ať by poznala všecka království země, že jsi ty sám, Hospodine, Bohem."},{"book":"2 Královská","chapter":"19","verse":"20","text":"Tedy poslal Izaiáš syn Amosův k Ezechiášovi, řka: Toto praví Hospodin Bůh Izraelský: Zač jsi mi se modlil strany Senacheriba krále Assyrského, vyslyšel jsem tě."},{"book":"2 Královská","chapter":"19","verse":"21","text":"Totoť jest slovo, kteréž mluvil Hospodin o něm: Pohrdá tebou, a posmívá se tobě, králi, panna dcera Sionská, potřásá za tebou hlavou dcera Jeruzalémská."},{"book":"2 Královská","chapter":"19","verse":"22","text":"Kohož jsi zhaněl? A komus se rouhal? Proti komu jsi povýšil hlasu a pozdvihls vzhůru očí svých? Však proti svatému Izraelskému."},{"book":"2 Královská","chapter":"19","verse":"23","text":"Skrze posly své utrhal jsi Pánu, a řekl jsi: Ve množství vozů svých vytáhl jsem na hory vysoké, na stráně Libánské, a zpodtínám vysoké cedry jeho, i spanilé jedle jeho, a vejdu do nejdalších příbytků jeho, do lesů a výborných rolí jeho."},{"book":"2 Královská","chapter":"19","verse":"24","text":"Já jsem vykopal a pil jsem vody cizí, a vysušil jsem nohama svýma všecky potoky podmaněných."},{"book":"2 Královská","chapter":"19","verse":"25","text":"Zdaliž jsi neslyšel, že již dávno jsem jej učinil, a ode dnů starých jej sformoval? Což tedy nyní přivedl bych jej k zkažení a v hromady rumu, jako jiná města hrazená?"},{"book":"2 Královská","chapter":"19","verse":"26","text":"Jejichž obyvatelé mdlí byli, předěšení a zahanbení, byvše jako bylina polní a zelina vzcházející, jako tráva na střechách, a jako osení rzí zkažené, prvé než by dorostlo obilí."},{"book":"2 Královská","chapter":"19","verse":"27","text":"Sedání pak tvé, vycházení tvé i vcházení tvé znám, i vzteklost tvou proti mně."},{"book":"2 Královská","chapter":"19","verse":"28","text":"Poněvadž jsi se rozzlobil proti mně, a tvé zpouzení přišlo v uši mé, protož vpustím udici svou v chřípě tvé, a udidla svá do úst tvých, a odvedu tě zase tou cestou, kterouž jsi přišel."},{"book":"2 Královská","chapter":"19","verse":"29","text":"Toto pak měj, Ezechiáši, za znamení: Že jíte roku prvního to, což se samo rodí, též druhého roku, což samo vzchází, třetího teprv roku sejte a žněte, a štěpujte vinice, a jezte ovoce z nich."},{"book":"2 Královská","chapter":"19","verse":"30","text":"Ostatek zajisté domu Judova, kterýž pozůstal, vpustí zase kořeny své hluboce, a vydá užitek nahoru."},{"book":"2 Královská","chapter":"19","verse":"31","text":"Nebo z Jeruzaléma vyjdou ostatkové, a ti, kteříž jsou zachováni, z hory Siona. Horlivost Hospodina zástupů učiní to."},{"book":"2 Královská","chapter":"19","verse":"32","text":"A protož toto praví Hospodin o králi Assyrském: Nevejdeť do města tohoto, aniž sem střely vstřelí, aniž se ho zmocní pavézníci, aniž udělají u něho náspu."},{"book":"2 Královská","chapter":"19","verse":"33","text":"Cestou, kterouž přitáhl, zase navrátí se, a do města tohoto nevejde, praví Hospodin."},{"book":"2 Královská","chapter":"19","verse":"34","text":"Nebo chrániti budu města tohoto, abych je zachoval pro sebe a pro Davida služebníka svého."},{"book":"2 Královská","chapter":"19","verse":"35","text":"Tedy stalo se té noci, že vyšel anděl Hospodinův, a zbil v vojště Assyrském sto osmdesáte pět tisíců. I vstali ráno, a aj, všickni mrtví."},{"book":"2 Královská","chapter":"19","verse":"36","text":"Pročež odjel a utekl Senacherib král Assyrský, a navrátiv se, bydlil v Ninive."},{"book":"2 Královská","chapter":"19","verse":"37","text":"I stalo se, když se klaněl v chrámě Nizrocha boha svého, že Adramelech a Sarasar, synové jeho, zabili jej mečem, a sami utekli do země Ararat. I kraloval Esarchaddon syn jeho místo něho."}]}