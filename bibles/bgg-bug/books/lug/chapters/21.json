{"data":[{"book":"Lug","chapter":"21","verse":"1","text":"Isu è shan ne riig ramuii shii bukho branthek de Jewthek misiahò pha mizid japho ji shii lasen chabramuii pha doh,"},{"book":"Lug","chapter":"21","verse":"2","text":"Ai è bajo dusho misiungmuii de thama sikhi ididuii nyi chabramuii pha doh."},{"book":"Lug","chapter":"21","verse":"3","text":"Ai è yao, gu nathek shii yao phro, ithek gai è de ji pha dusho misiungmuii è bajo chab ba ro."},{"book":"Lug","chapter":"21","verse":"4","text":"Ithek miphi pha ji ne awaithek bukho rey ched ne khe pha ji è phi phro; jimagunde ai ne dusho magunde awai shii nyie um pha ji zab phi muii phro."},{"book":"Lug","chapter":"21","verse":"5","text":"Giak samoythek è Misiahò pha chiang ji yao ramuii, hì pha wie pha lubao nane Hamangkhung-aphuii shii lasen zud pha ji ne khama khie dohramuii ro. Isu è yao."},{"book":"Lug","chapter":"21","verse":"6","text":"Zab pha nathek dohramuii pha ji ne doh jia ichiih pha ithua shii iphen jia rang de aled pha ishak thog ruii phro; zab shii buzam chuak dun phro."},{"book":"Lug","chapter":"21","verse":"7","text":"Ithek è sai, Masdo, “Hì ne khuchung rey ruii phlei? Chiih-è ji pha ishak thog sha ro è nyie khi-èrek ne doh yi phlei?”"},{"book":"Lug","chapter":"21","verse":"8","text":"Isu è yao, “Nowbthan ne rai bo; nathek shii akhlam yi rabo. Gu beng è bajo branthek wuii ruii srane yao phro, gu ne ai ro! Chiih-è, Ai ne thog ro, jimagunde ithek miyao anuii rabo."},{"book":"Lug","chapter":"21","verse":"9","text":"Chiih-è mak rek rai ne gui rai dun pha yoi magunde nathek arum chid rabo, jithek ne igobi rey ruii pha chak ro, jimagunde jithek è jong pha ishak arey pha ro.”"},{"book":"Lug","chapter":"21","verse":"10","text":"Ai è yao ramuii, thiigpho chung de mak rek rai phro; zab riichai pho awaithek chung de mak rek rai phro."},{"book":"Lug","chapter":"21","verse":"11","text":"Jishii, sajiib de awiedang pha sam ruii phro, chiih-è chie niing pha oi pha rey ruii phro, chiih-è muathek thog ruii phro, chiih-è hamang è de khuchung de adoh ba pha nane rum pha blia doh ruii phro."},{"book":"Lug","chapter":"21","verse":"12","text":"Hì thek rey pha ibi shii, gu chiang è nathek shii zum srane diig phi ruii phro; Nathek shii Jewthek misiahò hà miyao che ne sai ruii phro chiih-è phatheg hà de chab muii phro; nathek shii sajathek nane bohkhohphothek ibi shii noh ruii phro."},{"book":"Lug","chapter":"21","verse":"13","text":"Jine Mua Wie yao ithek ro pha chua ro."},{"book":"Lug","chapter":"21","verse":"14","text":"21:14,15: Lug 12:11,12Nawaithek khani shii khriig rek bi ne nawaithek shii khi-èrek ne ragia rek chid pha ji ne munow athiig chid rabo,"},{"book":"Lug","chapter":"21","verse":"15","text":"nyieliieshii gu naro mak phothek è achang mua dang pha miyaogamthek nane khani phi ruii phro."},{"book":"Lug","chapter":"21","verse":"16","text":"Nathek shii ne nawaithek aphuii amuii, nawaithek khuiinothek, nawaithek siangthangthek, chiih-è nawaithek ijakthek shii phi muii phro; chiih-è nathek giak shii ne ua muii phro."},{"book":"Lug","chapter":"21","verse":"17","text":"Gu chiang è nathek shii khiijai pha rek ruii phro."},{"book":"Lug","chapter":"21","verse":"18","text":"Jishii nathek ro khrug è khaziang iphen jia de ashan yi phro."},{"book":"Lug","chapter":"21","verse":"19","text":"Chuh è riu bo, ji arone nathek ne ragia rek mua phro."},{"book":"Lug","chapter":"21","verse":"20","text":"Nathek Jerusalem shii armingthek shand ne riu pha doh arone nathek ne thieg bo Jerusalem ne jog chuak dun phro."},{"book":"Lug","chapter":"21","verse":"21","text":"Chiihphado è Judea shii um phothek ne phiingduii hà yoh chid phro, chiih-è hanyie rajan shii um phothek ne ji pha rajan ji thoh chid phro, chiih-è hanyie yi soh è fuang hà um pho ne ji pha rajan iliing hà awuii rabo."},{"book":"Lug","chapter":"21","verse":"22","text":"21:22: Hos 9:7Ji ne lago pha inaithek ro, jigigam shii nyie zey pha ji ne izai rey yi phro."},{"book":"Lug","chapter":"21","verse":"23","text":"Ji pha inai shii ne lui shii ani wiig pha hò-amuii nane ani ìu um pha amuiithek ne khama diig rey ruii phro! Chiih-è soh lakhung shii diig thog ruii phro, chiih-è Hamangkhung-aphuii ro lago ne jipha branthek shii thog ruii phro."},{"book":"Lug","chapter":"21","verse":"24","text":"Giak shii ne khamriie è ua muii phro, chiih-è giak shii ne zum srane phatheg hà chab ne zab pha soh hà noh dun phro; chiih-è nathek ishak athog sapho shii ne Jerusalem hà Hamangkhung-aphuii shii athieg pha branthek lai iliing hà ruii muii phro."},{"book":"Lug","chapter":"21","verse":"25","text":"Thiisa hà hasiang, habie nane dadiang de khuchung de arey pha ji rey dun phro. Ichiih sohnyiak pha zab soh ne nyie arek muluii pha khamuiiboh munoi ji è de rum dum phro, chiih-è khamuiiboh mujiiao ji de boh boh rey dun phro."},{"book":"Lug","chapter":"21","verse":"26","text":"Chiih-è ithek è rum srane sohnyiak shii diig thog ruii pha miyao ji khan srane iytho rey dun phro, hamangkhung pha bluthek pha ithek ro blia de sid dun phro."},{"book":"Lug","chapter":"21","verse":"27","text":"21:27: Dan 7:13; Dng 1:7Chiihphado Bran Dufuii ne bajoboh blu nane biisiie rog sakhamiing è wuii ruii phro."},{"book":"Lug","chapter":"21","verse":"28","text":"Jithek pha ishak jao ne rey mage shii ithek jaifad srane khrug laziung hù bo, nyieliieshii ithek giawo ne nui sha ro."},{"book":"Lug","chapter":"21","verse":"29","text":"Chiihphado Isu è ithek shii ji pha najang è yao, Iphem hingmuii shii nane gai pha hingmuiithek shii now mage bo."},{"book":"Lug","chapter":"21","verse":"30","text":"Nathek è ithek irab jao ne nyiu pha doh mage shii haluadam ne nui rey sha rone ithek ne thieg."},{"book":"Lug","chapter":"21","verse":"31","text":"Ji duiine, nathek è ji rey pha doh mage shii nathek de thieg iang bo, Hamangkhung-aphuii ro Sajathua ji ne nui thog sha ruii ro."},{"book":"Lug","chapter":"21","verse":"32","text":"Now bo, hì thek pha zab miyao ne arey sapho shii ne ichiih rai pha branthek a-iy ba phro."},{"book":"Lug","chapter":"21","verse":"33","text":"Hamang nane sohnyiak ne san dun phro, jimagunde gu miyaogamthek ne khuchung de ashan phro."},{"book":"Lug","chapter":"21","verse":"34","text":"Nawaithek shii nowbthan ne rai bo, ithek bajo chie niing pha nane hì pha shud nawaithek sieng pha muno diig ne bajo ong ne aruii rabo, chiih-è ji pha ishak ne nathek shii zum pha ji ne hamblo è thog ruii phro."},{"book":"Lug","chapter":"21","verse":"35","text":"Hì è rek phane zab pha sohnyiak pha branthek shii thog ruii phro."},{"book":"Lug","chapter":"21","verse":"36","text":"Nowbthan ne idang sia ne chuh rey ne nyie rey ramuii pha ji è nathek yi ragia rek ne Bran Dufuii ibi shii riu mua pha rek bo."},{"book":"Lug","chapter":"21","verse":"37","text":"Isu è ji pha inai ishak phi srane Misiahò shii yua, chiih-è habuzuang rey mage shii ji pha habiu shii sumaro phiing hà rai pha wuii dun."},{"book":"Lug","chapter":"21","verse":"38","text":"Hamiang rey mage shii branthek Misiahò hà airo miyaogam ji yoi pha wuii dun."}]}