{"data":[{"book":"Jeremia","chapter":"25","verse":"1","text":"Shoko rakauya kuna Jeremia pamusoro pavanhu vose veJudha mugore rechina raJehoyakimi mwanakomana waJosia mambo weJudha, iro rakanga riri gore rokutanga raNebhukadhinezari mambo weBhabhironi."},{"book":"Jeremia","chapter":"25","verse":"2","text":"Saka Jeremia muprofita akati kuvanhu vose veJudha nokuna vose vaigara muJerusarema:"},{"book":"Jeremia","chapter":"25","verse":"3","text":"Kwamakore makumi maviri namatatu, kubva pagore regumi namatatu raJosia mwanakomana waAmoni mambo weJudha kusvikira zuva ranhasi, shoko raJehovha ranga richiuya kwandiri uye ini ndikataura ndataurazve kwamuri, asi hamuna kuteerera."},{"book":"Jeremia","chapter":"25","verse":"4","text":"Uye kunyange Jehovha akatuma varanda vake kwamuri ivo vaprofita nguva nenguva, imi hamuna kuteerera kana kurereka nzeve dzenyu."},{"book":"Jeremia","chapter":"25","verse":"5","text":"Ivo vakati, “Dzokai zvino mumwe nomumwe wenyu, kubva panzira dzenyu dzakaipa nepamabasa enyu akaipa, mugogara munyika yamakapiwa naJehovha imi namadzibaba enyu nokusingaperi."},{"book":"Jeremia","chapter":"25","verse":"6","text":"Regai kutevera vamwe vamwari kuti muvashumire uye muvanamate; murege kunditsamwisa nezvakaitwa namaoko enyu. Ipapo handingakuitirei zvakaipa.”"},{"book":"Jeremia","chapter":"25","verse":"7","text":"“Asi imi hamuna kunditeerera,” ndizvo zvinotaura Jehovha, “uye makanditsamwisa nezvakaitwa namaoko enyu, mukaita kuti zvakaipa zvikuwirei.”"},{"book":"Jeremia","chapter":"25","verse":"8","text":"Naizvozvo zvanzi naJehovha Wamasimba Ose: “Nemhaka yokuti hamuna kuteerera mashoko angu,"},{"book":"Jeremia","chapter":"25","verse":"9","text":"ndichadana marudzi ose okumusoro uye nomuranda wangu Nebhukadhinezari mambo weBhabhironi,” ndizvo zvinotaura Jehovha, “uye ndichavauyisa kuzorwa nenyika ino navanogaramo uye nendudzi dzose dzakavapoteredza. Ndichavaparadza zvachose uye ndichavaita chinhu chinovengwa nechinosekwa, nedongo nokusingaperi."},{"book":"Jeremia","chapter":"25","verse":"10","text":"Ndichabvisa pakati pavo manzwi okupembera nomufaro, namanzwi emwenga neechikomba, nenzwi reguyo nechiedza chemwenje."},{"book":"Jeremia","chapter":"25","verse":"11","text":"Nyika ino yose ichava dongo, uye marudzi aya achashandira mambo weBhabhironi kwemakore makumi manomwe."},{"book":"Jeremia","chapter":"25","verse":"12","text":"“Asi kana makore makumi manomwe apera, ndicharova mambo weBhabhironi norudzi rwake, nenyika yavaBhabhironi, pamusoro pemhosva yavo,” ndizvo zvinotaura Jehovha, “uye ndichaiita dongo nokusingaperi."},{"book":"Jeremia","chapter":"25","verse":"13","text":"Ndichauyisa pamusoro penyika iyo zvinhu zvose zvandakataura pamusoro payo, zvose zvakanyorwa mubhuku iri nezvakaprofitwa naJeremia pamusoro pendudzi dzose."},{"book":"Jeremia","chapter":"25","verse":"14","text":"Ivo pachavo vachatapwa nendudzi zhinji namadzimambo makuru; ini ndichavaripira zvakaenzana nokubata kwavo uye namabasa emaoko avo.”"},{"book":"Jeremia","chapter":"25","verse":"15","text":"Izvi ndizvo zvakataurwa naJehovha, Mwari waIsraeri, kwandiri: “Tora kubva muruoko rwangu mukombe uyu wakazara newaini yokutsamwa kwangu unwise ndudzi dzose dzandinokutuma kwadziri."},{"book":"Jeremia","chapter":"25","verse":"16","text":"Kana vachinge vainwa vachadzedzereka nokupenga nokuda kwomunondo wandichatuma pakati pavo.”"},{"book":"Jeremia","chapter":"25","verse":"17","text":"Saka ndakatora mukombe muruoko rwaJehovha ndikaita kuti ndudzi dzose dzaakandituma kwadziri dzinwe:"},{"book":"Jeremia","chapter":"25","verse":"18","text":"Jerusarema namaguta eJudha, namadzimambo, namachinda aro, kuti aitwe matongo, chinhu chinovengwa nechinosekesa, nechinotukwa, sezvaakaita iye nhasi;"},{"book":"Jeremia","chapter":"25","verse":"19","text":"Faro mambo weIjipiti, navaranda vake, namachinda ake uye navanhu vake vose,"},{"book":"Jeremia","chapter":"25","verse":"20","text":"navatorwa vose variko;"},{"book":"Jeremia","chapter":"25","verse":"21","text":"Edhomu neMoabhu neAmoni;"},{"book":"Jeremia","chapter":"25","verse":"22","text":"namadzimambo ose eTire neSidhoni;"},{"book":"Jeremia","chapter":"25","verse":"23","text":"neDhedhani, neTema, neBhuzi navose vari kunzvimbo dziri kure;"},{"book":"Jeremia","chapter":"25","verse":"24","text":"madzimambo ose eArabhia namadzimambo ose enyika dzavatorwa vanogara mugwenga;"},{"book":"Jeremia","chapter":"25","verse":"25","text":"namadzimambo ose eZimuri, neEramu neFiristia,"},{"book":"Jeremia","chapter":"25","verse":"26","text":"namadzimambo ose okumusoro vepedyo nevokure, mumwe achitevera mumwe, ushe hwose huri pamusoro penyika."},{"book":"Jeremia","chapter":"25","verse":"27","text":"“Ipapo uvaudze kuti, ‘Zvanzi naJehovha Wamasimba Ose, Mwari weIsraeri: Inwai mudhakwe, murutse, muwe, uye murege kuzomukazve nokuda kwomunondo wandichatuma pakati penyu.’"},{"book":"Jeremia","chapter":"25","verse":"28","text":"Asi kana vakaramba kutora mukombe muruoko rwako kuti vamwe, uti kwavari, ‘Zvanzi naJehovha Wamasimba Ose: Munofanira kuinwa!"},{"book":"Jeremia","chapter":"25","verse":"29","text":"Tarirai, ndava kutanga kuuyisa njodzi pamusoro peguta rinodanwa neZita rangu, ko, imi mungarega kurangwa here? Hamungaregi kurangwa nokuti ndava kudana munondo pamusoro pavose vagere panyika, ndizvo zvinotaura Jehovha Wamasimba Ose.’"},{"book":"Jeremia","chapter":"25","verse":"30","text":"“Zvino chiprofita mashoko aya ose pamusoro pavo uchiti:"},{"book":"Jeremia","chapter":"25","verse":"31","text":"Bope richaunga kusvikira kumagumo enyika,"},{"book":"Jeremia","chapter":"25","verse":"32","text":"Zvanzi naJehovha Wamasimba Ose:"},{"book":"Jeremia","chapter":"25","verse":"33","text":"Panguva iyo vakaurayiwa naJehovha vachava pose pose vachibva kuno mumwe mugumo wenyika kusvikira kuno mumwe. Havangachemwi kana kuunganidzwa, kana kuvigwa, asi vachava somupfudze uri pamusoro penyika."},{"book":"Jeremia","chapter":"25","verse":"34","text":"Chemai uye muungudze, imi vafudzi;"},{"book":"Jeremia","chapter":"25","verse":"35","text":"Vafudzi vachashayiwa kwokutizira,"},{"book":"Jeremia","chapter":"25","verse":"36","text":"Inzwai kuchema kwavafudzi,"},{"book":"Jeremia","chapter":"25","verse":"37","text":"Mafuro ano runyararo achaparadzwa"},{"book":"Jeremia","chapter":"25","verse":"38","text":"Seshumba, achabva panzvimbo yake yokuvanda,"}]}