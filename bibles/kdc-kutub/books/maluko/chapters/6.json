{"data":[{"book":"Maluko","chapter":"6","verse":"1","text":"Yesu kasegela hanhu aho kachola kudibuga diyavumbuke, na wanahina zake wamkweleleza."},{"book":"Maluko","chapter":"6","verse":"2","text":"Vidivikile siku da Kubwihila, Yesu kasonga kufundiza mng'anda ya kumpula Imulungu. Wanhu wamuhulike wakanganya ng'hani, waiuza, “Munhu ino kazipata kwahi mbuli zino? Nzewele gani ino mbaka kodaha kutenda unzonza uno?"},{"book":"Maluko","chapter":"6","verse":"3","text":"Vino ino siyo ija fundi selemala, mwanage Malia, na ndugu zake Yakobo na Yusufu na Yuda na Simoni? Vino lumbu zake hawakala bahano bule?” Avo wamulema."},{"book":"Maluko","chapter":"6","verse":"4","text":"Yesu kawalongela, “Mtula ndagu kotegelezigwa kila hanhu, lakini hategelezigwa ukae kumwake na kwa ndugu zake, na kwa wanhu wa lukolo lwake mwenyego.”"},{"book":"Maluko","chapter":"6","verse":"5","text":"Yesu hatendile unzonza wowose, ila kawekila makono watamu kidogo na kawahonya."},{"book":"Maluko","chapter":"6","verse":"6","text":"Yesu kakanganya ng'hani kwavija wanhu wakala wabule kutamanila."},{"book":"Maluko","chapter":"6","verse":"7","text":"Kawakema wanahina longo na wabili, kawatuma wabili wabili, na kawagwaa udahi wa kulava vinyamkela."},{"book":"Maluko","chapter":"6","verse":"8","text":"Kawalongela, “Sikumusole kinhu chochose, ila mkongoja wiiyeka. Sikumusole gate hebu mkoba hebu sente mkibindo."},{"book":"Maluko","chapter":"6","verse":"9","text":"Valeni vilatu, lakini sikumusole kiwalo kiyagwe."},{"book":"Maluko","chapter":"6","verse":"10","text":"Hanhu hohose honda mubokeligwe, kaleni aho mbaka vonda musegele."},{"book":"Maluko","chapter":"6","verse":"11","text":"Mwahavika kudibuga jojose na wanhu wa aho wahalema kuwabokela hebu kuwategeleza, segeleni na kung'huseni matimbwisi geli mmagulu genu ili iwe kilaguso kamba wawatendela nzambi.”"},{"book":"Maluko","chapter":"6","verse":"12","text":"Avo wasegela na kuwapetela wanhu waleke nzambi zao."},{"book":"Maluko","chapter":"6","verse":"13","text":"Wawalava vinyamkela wengi na kuwabakaza mavuta wanhu wengi wakalile watamu na kuwahonya."},{"book":"Maluko","chapter":"6","verse":"14","text":"Mndewa Helode kahulika mbuli azo zose, kwavija twaga da Yesu dikala dijuwike kila hanhu. Wanhu wayagwe wakala olonga, “Yohana Mbatizaji kazilibuka kulawa kwa wafile, lekaavo kana udahi wa kutenda unzonza.”"},{"book":"Maluko","chapter":"6","verse":"15","text":"Wanhu wayagwe walonga, “Ino Eliya.”"},{"book":"Maluko","chapter":"6","verse":"16","text":"Helode viyazihulike mbuli azo, kalonga, “Ino ayo Yohana Mbatizaji inimkanhile pala jake lakini kazilibuka kulawa kwa wafile!”"},{"book":"Maluko","chapter":"6","verse":"17","text":"Helode mwenyego kakala yalagize Yohana yagodekigwe nzabi, abaho yekigwe mkifungo. Katenda avo mbuli ya Helodiya iyamsolile, hamoja kakala mwehe wa Filipo, mdodo wake."},{"book":"Maluko","chapter":"6","verse":"18","text":"Yohana Mbatizaji kakala yomulongela Helode, “Malagizo golonga, havinogile bule gweye umsole mwehe wa mdodo wako!”"},{"book":"Maluko","chapter":"6","verse":"19","text":"Avo Helodiya kakala komwihila Yohana, na kalonda kumkoma. Lakini hadahile bule,"},{"book":"Maluko","chapter":"6","verse":"20","text":"kwavija Helode kakala komdumba Yohana na kajuwa kamba kakala munhu yanogile na yang'alile avo kamkaliza. Kakala konogelwa kumuhulika, hamoja moyo umuluma ng'hani kila viyamalile kumuhulika."},{"book":"Maluko","chapter":"6","verse":"21","text":"Siku dimoja, Helodiya kapata nyafasi mna idisiku da kukumbuka kuvumbuka kwa Helode. Helode kawatendela nyimwilinyimwili ng'hulu wakulu wa mabuga, na wakulu wa wakalizi, na vilongozi wa isi ya Galilaya."},{"book":"Maluko","chapter":"6","verse":"22","text":"Mndele wa Helodiya viyengile kucheza, kamnogeza ng'hani Helode na wageni wagonekigwe kuna inyimwilinyimwili. Avo mndewa Helode kamulongela mndele ayo, “Nipule chochose kiulonda, nokugwaa.”"},{"book":"Maluko","chapter":"6","verse":"23","text":"Kaiduwila, “Noiduwila, nokugwaa chochose chonda unipule, hata nusu ya undewa wangu nokugwaa!”"},{"book":"Maluko","chapter":"6","verse":"24","text":"Avo mndele ayo kalawa kunze kamuuza mamake, “Nipule choni?”"},{"book":"Maluko","chapter":"6","verse":"25","text":"Bahaja mndele ayo kakimbila mbaka kwa mndewa, kamulongela, “Sambi baha nigwelele pala da Yohana Mbatizaji mditanda!”"},{"book":"Maluko","chapter":"6","verse":"26","text":"Mndewa kona usungu ng'hani, lakini kwavija kaiduwila mgameso ga wanhu wagonekigwe, hadahile kumulemela."},{"book":"Maluko","chapter":"6","verse":"27","text":"Bahaja mndewa kamulagiza mkalizi yadigale pala da Yohana. Mkalizi kagenda mkifungo, kakanha pala da Yohana."},{"book":"Maluko","chapter":"6","verse":"28","text":"Abaho kadika pala dija mditanda, kamgalila mndele ayo, nayo kamgwaa mamake."},{"book":"Maluko","chapter":"6","verse":"29","text":"Wanahina wa Yohana viwahulike mbuli ayo, wachola kulusola lukuli lwa Yohana na kuluzika."},{"book":"Maluko","chapter":"6","verse":"30","text":"Watumigwa wabwela, waiting'hana na Yesu na wamulongela gaja gose gawatendile na kufundiza."},{"book":"Maluko","chapter":"6","verse":"31","text":"Baho kukala na wanhu wengi wakalile okwiza na kusegela, mbaka Yesu na wanahina zake hawapatile nyafasi ya kuja kinhu. Avo Yesu kawalongela wanahina zake, “Tucholeni twiiyeka hanhu kuduhu wanhu mkabwihile kidogo.”"},{"book":"Maluko","chapter":"6","verse":"32","text":"Avo wasegela waiyeka mwiingalawa, wachola hanhu kuduhu wanhu."},{"book":"Maluko","chapter":"6","verse":"33","text":"Wanhu viwonile osegela, bahaja wawajuwa. Avo walawa mna gamabuga gose, wakimbila mbaka wawalongolela kuvika Yesu na wanahina zake."},{"book":"Maluko","chapter":"6","verse":"34","text":"Yesu viyahumuluke mwiingalawa, kaluvika lunhu mkulu lwa wanhu. Kawonela bazi kwavija wakala kamba ng'hondolo welibule msusilaji. Avo kasonga kuwafundiza vinhu vingi."},{"book":"Maluko","chapter":"6","verse":"35","text":"Zuwa vidikalile dohonga, wanahina zake wamcholela Yesu, wamulongela, “Hanhu hano hatwili kuduhu wanhu, na sambi zuwa dohonga."},{"book":"Maluko","chapter":"6","verse":"36","text":"Walongele wanhu wachole mna imigunda na vijiji vilibehi ili wakaigulile vinhu va kuja.”"},{"book":"Maluko","chapter":"6","verse":"37","text":"Yesu kawedika, “Wagweleleni mweye kinhu chakuja waje.”"},{"book":"Maluko","chapter":"6","verse":"38","text":"Yesu kawauza, “Munago magate mangapi? Gendeni mukalole.”"},{"book":"Maluko","chapter":"6","verse":"39","text":"Abaho Yesu kawalongela wanahina zake wawagole wanhu wose mna ivibumbila bumbila, wakale hasi mna gamajani mabisi."},{"book":"Maluko","chapter":"6","verse":"40","text":"Avo wakala mna ivibumbila va wanhu gana na va wanhu malongo matano."},{"book":"Maluko","chapter":"6","verse":"41","text":"Abaho Yesu kasola gaja gamagate matano na somba wabili, kalola uchanha na kamgwaa nhogolwa Imulungu. Abaho kagabanzula gaja gamagate, kawagwaa wanahina zake wawagolele wanhu. Vivija kawagolela wose somba waja wabili."},{"book":"Maluko","chapter":"6","verse":"42","text":"Wanhu wose waja na kwiguta."},{"book":"Maluko","chapter":"6","verse":"43","text":"Abaho wanahina zake wadondola magate gasigale na iwasomba, wamemeza vigelo longo na vibili."},{"book":"Maluko","chapter":"6","verse":"44","text":"Wambigalo waiyeka wadile wakala kamba elufu tano."},{"book":"Maluko","chapter":"6","verse":"45","text":"Bahaja Yesu kawalagiza wanahina zake wakwele mwiingalawa wamulongolele kuchola Betisaida, kuna umwambu uyagwe wa lamba. Heyo kakala yolulaga lunhu lwa wanhu lusegele."},{"book":"Maluko","chapter":"6","verse":"46","text":"Viyamambukize kuwalaga wanhu, kakwela kuna ikigongo kumpula Imulungu."},{"book":"Maluko","chapter":"6","verse":"47","text":"Viivikile ichungulo, ngalawa ikala hagati ya lamba, lakini Yesu kakala yaiyeka mwiisi inyalile."},{"book":"Maluko","chapter":"6","verse":"48","text":"Yesu kawona wanahina zake olemelwa kutowa ng'hafi, kwavija beho kulu dikala dowabweza kuwalawile. Nzogolo zikwika, Yesu kawagendela, kuno kotembela uchanha mgamazi. Kalonda kuwabita,"},{"book":"Maluko","chapter":"6","verse":"49","text":"lakini viwamone kotembela uchanha mgamazi, wagizaga mzimu. Wakemelela kwa bwembwe."},{"book":"Maluko","chapter":"6","verse":"50","text":"Wose viwamone wadumba ng'hani."},{"book":"Maluko","chapter":"6","verse":"51","text":"Abaho Yesu kengila mwiingalawa, na beho dinyamala tuluu. Wanahina zake wakanganya ng'hani,"},{"book":"Maluko","chapter":"6","verse":"52","text":"kwavija wakala hawajuwile fambulo da kuwagwaa ndiya wanhu elufu tano, mizoyo yao ikala midala."},{"book":"Maluko","chapter":"6","verse":"53","text":"Waloka umwambu, wavika kuna iisi ya Genesaleti, baho waifunga ngalawa yao."},{"book":"Maluko","chapter":"6","verse":"54","text":"Bahaja viwahumuluke mwiingalawa, wanhu wamjuwa Yesu."},{"book":"Maluko","chapter":"6","verse":"55","text":"Avo wakimbila mwiisi yose, na kila hanhu viwahulike Yesu kabaho wamgalila watamu watambalale mvisazi vao."},{"book":"Maluko","chapter":"6","verse":"56","text":"Kila hanhu Yesu hayacholile, iwe mna ivijiji, hebu mna gamabuga, hebu mna imigunda, wanhu wawasola watamu zao na kuwagala kuna gamagulilo. Wampula Yesu yawatogolele waikwase mhindo ya kiwalo chake. Wose waikwasile wahona."}]}