{"data":[{"book":"1 Korintským","chapter":"1","verse":"1","text":"Pavel, povolaný apoštol Ježíše Krista, skrze vůli Boží, a bratr Sostenes,"},{"book":"1 Korintským","chapter":"1","verse":"2","text":"Církvi Boží, kteráž jest v Korintu, posvěceným v Kristu Ježíši, povolaným svatým, spolu se všemi, kteříž vzývají jméno Pána našeho Jezukrista na všelikém místě, i jejich i našem:"},{"book":"1 Korintským","chapter":"1","verse":"3","text":"Milost vám a pokoj od Boha Otce našeho a Pána Jezukrista."},{"book":"1 Korintským","chapter":"1","verse":"4","text":"Děkuji Bohu svému vždycky za vás pro tu milost Boží, kteráž dána jest vám v Kristu Ježíši,"},{"book":"1 Korintským","chapter":"1","verse":"5","text":"Že ve všem obohaceni jste v něm, v každém slovu a ve všelikém umění,"},{"book":"1 Korintským","chapter":"1","verse":"6","text":"Jakož svědectví Kristovo upevněno jest mezi vámi,"},{"book":"1 Korintským","chapter":"1","verse":"7","text":"Takže nemáte žádného nedostatku ve všeliké milosti, očekávajíce zjevení Pána našeho Jezukrista,"},{"book":"1 Korintským","chapter":"1","verse":"8","text":"Kterýžto i utvrdí vás až do konce bez úhony ke dni příští Pána našeho Jezukrista."},{"book":"1 Korintským","chapter":"1","verse":"9","text":"Věrnýť jest Bůh, skrze něhož povoláni jste k účastenství Syna jeho Jezukrista, Pána našeho."},{"book":"1 Korintským","chapter":"1","verse":"10","text":"Prosímť vás pak, bratří, skrze jméno Pána našeho Jezukrista, abyste jednostejně mluvili všickni a aby nebylo mezi vámi roztržek, ale buďte spojeni jednostejnou myslí a jednostejným smyslem."},{"book":"1 Korintským","chapter":"1","verse":"11","text":"Nebo oznámeno jest mi o vás, bratří moji, od některých z čeledi Chloe, že by mezi vámi byly různice."},{"book":"1 Korintským","chapter":"1","verse":"12","text":"Míním pak toto, že jeden každý z vás říká: Já jsem Pavlův, já Apollův, já Petrův, já pak Kristův."},{"book":"1 Korintským","chapter":"1","verse":"13","text":"Zdali rozdělen jest Kristus? Zdali Pavel ukřižován jest za vás? Anebo zdali jste ve jménu Pavlovu pokřtěni byli?"},{"book":"1 Korintským","chapter":"1","verse":"14","text":"Děkuji Bohu, že jsem žádného z vás nekřtil, než Krispa a Gáia,"},{"book":"1 Korintským","chapter":"1","verse":"15","text":"Aby někdo neřekl, že jsem ve jméno své křtil."},{"book":"1 Korintským","chapter":"1","verse":"16","text":"Křtilť jsem také i Štěpánovu čeled. Více nevím, abych koho jiného křtil."},{"book":"1 Korintským","chapter":"1","verse":"17","text":"Nebo neposlal mne Kristus křtíti, ale evangelium kázati, ne v moudrosti řeči, aby nebyl vyprázdněn kříž Kristův."},{"book":"1 Korintským","chapter":"1","verse":"18","text":"Nebo slovo kříže těm, kteříž hynou, bláznovstvím jest, ale nám, kteříž spasení dosahujeme, moc Boží jest."},{"book":"1 Korintským","chapter":"1","verse":"19","text":"Nebo psáno jest: Zahladím moudrost moudrých, a opatrnost opatrných zavrhu."},{"book":"1 Korintským","chapter":"1","verse":"20","text":"Kde jest moudrý? A kde učený? A kde chytrák tohoto světa? Zdaliž Bůh neobrátil moudrosti tohoto světa v bláznovství?"},{"book":"1 Korintským","chapter":"1","verse":"21","text":"Nebo když v moudrosti Boží svět nepoznal skrze moudrost Boha, zalíbilo se Bohu skrze bláznové kázaní spasiti věřící,"},{"book":"1 Korintským","chapter":"1","verse":"22","text":"Poněvadž i Židé zázraků žádají, i Řekové hledají moudrosti."},{"book":"1 Korintským","chapter":"1","verse":"23","text":"Myť pak kážeme Krista ukřižovaného, Židům zajisté pohoršení, a Řekům bláznovství,"},{"book":"1 Korintským","chapter":"1","verse":"24","text":"Ale povolaným, i Židům i Řekům, Krista, Boží moc a Boží moudrost."},{"book":"1 Korintským","chapter":"1","verse":"25","text":"Nebo to bláznovství Boží jest moudřejší nežli lidé a mdloba Boží jest silnější než lidé."},{"book":"1 Korintským","chapter":"1","verse":"26","text":"Vidíte zajisté povolání vaše, bratří, že nemnozí moudří podle těla, nemnozí mocní, nemnozí urození;"},{"book":"1 Korintským","chapter":"1","verse":"27","text":"Ale což bláznivého jest u světa, to sobě vyvolil Bůh, aby zahanbil moudré, a to, což jest u světa mdlé, Bůh vyvolil, aby zahanbil silné."},{"book":"1 Korintským","chapter":"1","verse":"28","text":"A neurozené u světa a za nic položené vyvolil Bůh, ano hned, kteréž nejsou, aby ty věci, kteréž jsou, zkazil,"},{"book":"1 Korintským","chapter":"1","verse":"29","text":"Proto aby se nechlubilo před obličejem jeho žádné tělo."},{"book":"1 Korintským","chapter":"1","verse":"30","text":"Vy pak jste z něho v Kristu Ježíši, kterýž učiněn jest nám moudrost od Boha, i spravedlnost, i posvěcení, i #vykoupení,"},{"book":"1 Korintským","chapter":"1","verse":"31","text":"Aby se tak dálo, jakož jest napsáno: Kdo se chlubí, v Pánu se chlub."}]}