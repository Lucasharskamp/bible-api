{"data":[{"book":"Івана","chapter":"17","verse":"1","text":"Сказавши це, Ісус підвів очі до неба й промовив:"},{"book":"Івана","chapter":"17","verse":"2","text":"Ти дав Йому владу над усіма людьми, щоб Він дарував вічне життя всім тим, кого Ти Йому дав."},{"book":"Івана","chapter":"17","verse":"3","text":"Адже вічне життя в тому, щоб вони пізнали Тебе, єдиного істинного Бога, та Ісуса Христа, Якого Ти надіслав."},{"book":"Івана","chapter":"17","verse":"4","text":"Я прославив Тебе на землі, закінчивши справу, яку Ти Мені доручив зробити."},{"book":"Івана","chapter":"17","verse":"5","text":"А тепер, Отче, прослав Мене у Себе славою, яку Я мав у Тебе до початку світу."},{"book":"Івана","chapter":"17","verse":"6","text":"Я відкрив Твоє ім’я тим людям, яких Ти Мені дав зі світу. Вони були Твоїми, і Ти дав їх Мені, і вони зберегли Твоє Слово."},{"book":"Івана","chapter":"17","verse":"7","text":"Тепер вони знають, що все, що Ти Мені дав, походить від Тебе,"},{"book":"Івана","chapter":"17","verse":"8","text":"бо Я дав їм слова, які Ти Мені дав. Вони їх прийняли й зрозуміли, що Я справді від Тебе прийшов, і повірили, що Ти Мене послав."},{"book":"Івана","chapter":"17","verse":"9","text":"Я молюся за них. Не молюся за світ, але за тих, кого Ти Мені дав, бо вони Твої."},{"book":"Івана","chapter":"17","verse":"10","text":"Усе, що Я маю, – Твоє, а все Твоє – Моє. І Я прославився через них."},{"book":"Івана","chapter":"17","verse":"11","text":"Я більше не є у світі, але вони є у світі, Я ж іду до Тебе. Отче Святий, збережи їх у Твоє ім’я – тих, кого Ти дав Мені, щоб вони були одне, як і Ми."},{"book":"Івана","chapter":"17","verse":"12","text":"Поки Я був із ними, Я беріг їх у Твоє ім’я, яке Ти Мені дав. Я їх зберіг, і жоден із них не загинув, окрім сина загибелі, щоб здійснилося Писання."},{"book":"Івана","chapter":"17","verse":"13","text":"Зараз же Я йду до Тебе, але поки Я ще у світі, кажу це, щоб вони мали повноту Моєї радості в собі."},{"book":"Івана","chapter":"17","verse":"14","text":"Я дав їм Твоє Слово, і світ зненавидів їх, бо вони не від світу, як і Я не від світу."},{"book":"Івана","chapter":"17","verse":"15","text":"Я не молюся, щоб Ти забрав їх зі світу, а щоб зберіг їх від злого."},{"book":"Івана","chapter":"17","verse":"16","text":"Вони не від світу, як і Я не від світу."},{"book":"Івана","chapter":"17","verse":"17","text":"Освяти їх Своєю істиною: Твоє Слово – істина."},{"book":"Івана","chapter":"17","verse":"18","text":"Як Ти послав Мене у світ, так і Я послав їх у світ."},{"book":"Івана","chapter":"17","verse":"19","text":"Я освячую Себе за них, щоб вони були освячені істиною."},{"book":"Івана","chapter":"17","verse":"20","text":"Я молюся не лише за них, а й за тих, хто повірить у Мене через їхнє слово,"},{"book":"Івана","chapter":"17","verse":"21","text":"щоб усі вони були одне, як Ти, Отче, в Мені, і Я в Тобі. Нехай вони будуть у Нас, щоби світ повірив, що Ти послав Мене."},{"book":"Івана","chapter":"17","verse":"22","text":"Я дав їм славу, яку Ти дав Мені, щоб вони були одне, як і Ми одне."},{"book":"Івана","chapter":"17","verse":"23","text":"Я в них, а Ти – в Мені, щоб вони були досконалі в єдності, щоб світ пізнав, що Ти послав Мене і що Ти полюбив їх, як і Мене полюбив."},{"book":"Івана","chapter":"17","verse":"24","text":"Отче, Я хочу, щоб ті, кого Ти Мені дав, були зі Мною там, де Я, і побачили Мою славу, яку Ти Мені дав, бо ти полюбив Мене до створення світу."},{"book":"Івана","chapter":"17","verse":"25","text":"Отче праведний, світ Тебе не знає, але Я Тебе знаю, і вони знають, що Ти послав Мене."},{"book":"Івана","chapter":"17","verse":"26","text":"Я відкрив їм Твоє ім’я і ще відкрию, щоб любов, якою Ти полюбив Мене, була в них і щоб Я був у них."}]}