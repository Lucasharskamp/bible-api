{"data":[{"book":"यूहन्ना","chapter":"10","verse":"1","text":"“मय तुम सी सच सच कहू हय कि जो कोयी द्वार सी मेंढीं को बाड़ा म नहीं सिरय, पर कोयी दूसरी तरफ सी आवय हय, ऊ चोर अऊर डाकू आय।"},{"book":"यूहन्ना","chapter":"10","verse":"2","text":"पर जो द्वार सी अन्दर सिरय हय ऊ मेंढीं को चरावन वालो आय।"},{"book":"यूहन्ना","chapter":"10","verse":"3","text":"ओको लायी पहरेदार द्वार खोल देवय हय, अऊर मेंढीं ओको आवाज सुनय हंय, अऊर ऊ अपनी मेंढीं ख नाम ले ले क बुलावय हय अऊर बाहेर ले जावय हय।"},{"book":"यूहन्ना","chapter":"10","verse":"4","text":"जब ऊ अपनी सब मेंढीं ख बाहेर निकाल देवय हय, त उन्को आगु आगु चलय हय, अऊर मेंढीं ओको पीछू पीछू होय जावय हंय, कहालीकि हि ओको आवाज पहिचानय हंय।"},{"book":"यूहन्ना","chapter":"10","verse":"5","text":"पर हि परायो को पीछू नहीं जायेंन, पर ओको सी भगेंन, कहालीकि हि परायो की आवाज नहीं पहिचानय।”"},{"book":"यूहन्ना","chapter":"10","verse":"6","text":"यीशु न उन्को सी यो दृष्टान्त कह्यो, पर हि नहीं समझ्यो कि या का बाते हंय जो ऊ हम सी कह्य हय।"},{"book":"यूहन्ना","chapter":"10","verse":"7","text":"तब यीशु न उन्को सी फिर कह्यो, मय तुम सी सच सच कहू हय, मेंढीं को दरवाजा मय हय।"},{"book":"यूहन्ना","chapter":"10","verse":"8","text":"जितनो मोरो सी पहिले आयो हि सब चोर अऊर डाकू आय, पर मेंढीं न उन्की नहीं सुनी।"},{"book":"यूहन्ना","chapter":"10","verse":"9","text":"दरवाजा म हय; यदि कोयी मोरो द्वारा अन्दर सिरे, त उद्धार पायेंन, अऊर अन्दर बाहेर आयो जायो करेंन अऊर चारा पायेंन।"},{"book":"यूहन्ना","chapter":"10","verse":"10","text":"चोर कोयी अऊर काम लायी नहीं पर केवल चोरी करनो अऊर घात करनो अऊर नाश करन ख आवय हय; मय येकोलायी आयो कि हि जीवन पाये, अऊर बहुतायत सी पाये। मेंढा चरावन वालो अपनो मेंढा की कोठा म रखवाली करय"},{"book":"यूहन्ना","chapter":"10","verse":"11","text":"अच्छो चरवाहा मय आय; अच्छो चरवाहा मेंढीं लायी अपनो जीव देवय हय।"},{"book":"यूहन्ना","chapter":"10","verse":"12","text":"मजूर जो नहीं चरवाहा आय अऊर नहीं मेंढीं को मालिक आय, भेड़िया ख आवता देख मेंढीं ख छोड़ क भग जावय हय अऊर भेड़िया उन्ख पकड़तो अऊर तितर-बितर कर देवय हय।"},{"book":"यूहन्ना","chapter":"10","verse":"13","text":"ऊ येकोलायी भग जावय हय कि ऊ मजूर आय, अऊर ओख मेंढीं की चिन्ता नहीं।"},{"book":"यूहन्ना","chapter":"10","verse":"14","text":"१०:१४ मत्ती ११:२७; लूका १०:२२अच्छो चरवाहा मय आय; मय अपनी मेंढीं ख जानु हय, अऊर मोरी मेंढीं मोख जानय हंय।"},{"book":"यूहन्ना","chapter":"10","verse":"15","text":"जसो बाप मोख जानय हय अऊर मय बाप ख जानु हय अऊर मय मेंढीं लायी अपनो जीव देऊ हय।"},{"book":"यूहन्ना","chapter":"10","verse":"16","text":"मोरी अऊर भी मेंढीं हंय, जो यो बाड़ा की नहाय। मोख उन्को भी लावनो जरूरी हय। हि मोरो आवाज सुनेंन, तब एकच झुण्ड अऊर एकच चरवाहा होयेंन।"},{"book":"यूहन्ना","chapter":"10","verse":"17","text":"“बाप येकोलायी मोरो सी प्रेम रखय हय कि मय अपनो जीव देऊ हय कि ओख फिर ले लेऊ।"},{"book":"यूहन्ना","chapter":"10","verse":"18","text":"कोयी ओख मोरो सी छीनय नहीं, बल्की मय ओख खुदच देऊ हय। मोख ओको देन को भी अधिकार हय, अऊर ओख फिर लेन को भी अधिकार हय: यो आज्ञा मोरो बाप सी मोख मिली हय।”"},{"book":"यूहन्ना","chapter":"10","verse":"19","text":"इन बातों को वजह यहूदियों म फिर फूट पड़ी।"},{"book":"यूहन्ना","chapter":"10","verse":"20","text":"उन्म सी बहुत सो कहन लग्यो, “ओको म दुष्ट आत्मा हय, अऊर ऊ पागल हय; ओकी कहाली सुनय हय?”"},{"book":"यूहन्ना","chapter":"10","verse":"21","text":"दूसरों लोगों न कह्यो, “या बाते असो आदमी की नहीं जेको म दुष्ट आत्मा हय। का दुष्ट आत्मा अन्धा की आंखी खोल सकय हय?”"},{"book":"यूहन्ना","chapter":"10","verse":"22","text":"यरूशलेम म समर्पन को त्यौहार मनायो जाय रह्यो होतो; जो ठन्डी को दिन होतो।"},{"book":"यूहन्ना","chapter":"10","verse":"23","text":"यीशु मन्दिर म सुलैमान को छप्पर म टहल रह्यो होतो।"},{"book":"यूहन्ना","chapter":"10","verse":"24","text":"तब यहूदियों न ओख आय घेरयो अऊर पुच्छ्यो, “तय हमरो मन ख कब तक दुविधा म रखजो? यदि तय मसीह आय त हम सी साफ साफ कह्य दे।”"},{"book":"यूहन्ना","chapter":"10","verse":"25","text":"यीशु न उन्ख उत्तर दियो, “मय न तुम सी कह्य दियो पर तुम विश्वास करय नहाय। जो काम मय अपनो बाप को नाम सी करू हय हिच मोरो गवाह हंय,"},{"book":"यूहन्ना","chapter":"10","verse":"26","text":"पर तुम येकोलायी विश्वास नहीं करय कहालीकि मोरी मेंढीं म सी नहीं हय।"},{"book":"यूहन्ना","chapter":"10","verse":"27","text":"मोरी मेंढीं मोरो आवाज सुनय हंय; मय उन्ख जानु हय, अऊर हि मोरो पीछू पीछू चलय हंय;"},{"book":"यूहन्ना","chapter":"10","verse":"28","text":"अऊर मय उन्ख अनन्त जीवन देऊ हय। हि कभी नाश नहीं होयेंन, अऊर कोयी उन्ख मोरो हाथ सी छीन नहीं लेयेंन।"},{"book":"यूहन्ना","chapter":"10","verse":"29","text":"मोरो बाप, जेन उन्ख मोख दियो हय, सब सी बड़ो हय अऊर कोयी उन्ख बाप को हाथ सी छीन नहीं सकय।"},{"book":"यूहन्ना","chapter":"10","verse":"30","text":"मय अऊर बाप एक हंय।”"},{"book":"यूहन्ना","chapter":"10","verse":"31","text":"यहूदियों न ओको पर पथराव करन ख फिर गोटा उठाये।"},{"book":"यूहन्ना","chapter":"10","verse":"32","text":"येको पर यीशु न उन्को सी कह्यो, “मय न तुम्ख अपनो बाप को तरफ सी बहुत सो भलो काम दिखायो हंय; उन्म सी कौन्सो काम लायी तुम मोरो पर पथराव करय हय?”"},{"book":"यूहन्ना","chapter":"10","verse":"33","text":"यहूदियों न ओख उत्तर दियो, “भलो काम लायी हम तोरो पर पथराव नहीं करजे पर परमेश्वर की निन्दा करन को वजह; अऊर येकोलायी कि तय आदमी होय क अपनो आप ख परमेश्वर बतावय हय।”"},{"book":"यूहन्ना","chapter":"10","verse":"34","text":"यीशु न उन्ख उत्तर दियो, “का तुम्हरी व्यवस्था म नहीं लिख्यो हय, ‘मय न कह्यो, तुम ईश्वर आय?’"},{"book":"यूहन्ना","chapter":"10","verse":"35","text":"यदि ओन उन्ख ईश्वर कह्यो जिन्को जवर परमेश्वर को वचन पहुंच्यो अऊर पवित्र शास्त्र की बात असत्य नहीं होय सकय,"},{"book":"यूहन्ना","chapter":"10","verse":"36","text":"त जेक बाप न पवित्र ठहराय क जगत म भेज्यो हय, तुम ओको सी कह्य हय, ‘तय निन्दा करय हय,’ येकोलायी कि मय न कह्यो, ‘मय परमेश्वर को बेटा आय?’"},{"book":"यूहन्ना","chapter":"10","verse":"37","text":"यदि मय अपनो बाप को काम नहीं करतो, त मोरो विश्वास मत करो।"},{"book":"यूहन्ना","chapter":"10","verse":"38","text":"पर यदि मय करू हय, त चाहे मोरो विश्वास नहीं भी करो, पर उन कामों को त विश्वास करो, ताकि तुम जानो अऊर समझो कि बाप मोरो म हय अऊर मय बाप म हय।”"},{"book":"यूहन्ना","chapter":"10","verse":"39","text":"तब उन्न फिर ओख पकड़न को कोशिश करयो पर ऊ उन्को हाथ सी निकल गयो।"},{"book":"यूहन्ना","chapter":"10","verse":"40","text":"तब ऊ यरदन नदी को पार ऊ जागा पर चली गयो, जित यूहन्ना पहिले बपतिस्मा दियो करत होतो, अऊर उतच रह्यो।"},{"book":"यूहन्ना","chapter":"10","verse":"41","text":"बहुत सो लोग ओको जवर आय क कहत होतो, “यूहन्ना न त कोयी चिन्ह नहीं दिखायो, पर जो कुछ यूहन्ना न येको बारे म कह्यो होतो, ऊ सब सच होतो।”"},{"book":"यूहन्ना","chapter":"10","verse":"42","text":"अऊर उत बहुतों न यीशु पर विश्वास करयो।"}]}