{"data":[{"book":"KUUƊE SAHAABAAƁE ƁEN","chapter":"28","verse":"1","text":"Ɓay men daɗii, men andi wonde suriire nde men woni e mun nden ko Malta wi'etee."},{"book":"KUUƊE SAHAABAAƁE ƁEN","chapter":"28","verse":"2","text":"Yimɓe hoɗuɓe ɗon ɓen holli men teddungal mawngal, ɓe ɓanniti men fow, ɓe huɓɓi yiite sabu ndiyan ɗan e jaangol ngol."},{"book":"KUUƊE SAHAABAAƁE ƁEN","chapter":"28","verse":"3","text":"Onsay Puulusa ƴetti donkun leɗɗe, ukki ka yiite. Kono sabu nguleendi yiite ngen, kuuraari sortii ton siŋii jungo makko ngon."},{"book":"KUUƊE SAHAABAAƁE ƁEN","chapter":"28","verse":"4","text":"Ɓay ɓen yimɓe nden suriire yi'ii ngin kullii no siŋii mo jungo ngon, ɓe wi'indiri: «Wa jooni oo neɗɗo ko ittoowo hoore, ko fii ko karahan o daɗiri ka baharu, kono ɲaawoore nden accataa o wuura.»"},{"book":"KUUƊE SAHAABAAƁE ƁEN","chapter":"28","verse":"5","text":"Kono laatii Puulusa piɗɗii kullii ngin ka nder yiite e hoore o heɓaali bone woo."},{"book":"KUUƊE SAHAABAAƁE ƁEN","chapter":"28","verse":"6","text":"Tawi ɓen yimɓe ko habbii woo ko yi'ugol ka o ɓuuti maa ka o yanata, o maaya kisan. Kono ɓay ɓe habbike haa, ɓe yi'aali hay huunde ko heɓi mo, ɓe yiltitii, ɓe wi'i ko o allaajo."},{"book":"KUUƊE SAHAABAAƁE ƁEN","chapter":"28","verse":"7","text":"Tawi nokkuure no moggo ɗon, nde ɓurɗo teddude e suriire nden no wi'ee Pubiliyuusa jeyi. On jaɓɓii men, o werni men ɗon e hoore giggol e nder balɗe tati."},{"book":"KUUƊE SAHAABAAƁE ƁEN","chapter":"28","verse":"8","text":"Tawi ben Pubiliyuusa no nawni, waalii nguli-ɓandu e dogu-reedu. Onsay Puulusa naati ka makko, *fawi juuɗe ɗen e hoore makko, o toranii mo Alla, o ndikkini mo."},{"book":"KUUƊE SAHAABAAƁE ƁEN","chapter":"28","verse":"9","text":"Ɓawto ɗun nawnuɓe ɓen ka suriire fow ari e makko, o ndikkini ɓen kadi."},{"book":"KUUƊE SAHAABAAƁE ƁEN","chapter":"28","verse":"10","text":"Onsay ɓe waɗani men teddungal njanal. Ɓay wonii men fokkitii kadi, ɓe waɗani men dokke ɗe men handi e mun."},{"book":"KUUƊE SAHAABAAƁE ƁEN","chapter":"28","verse":"11","text":"Ɓawto koɗagol amen e nder lebbi tati, men ƴawi ɗon e laana iwruka Aleksandiri, ruumunooka e nden suriire, maandiniranooka sanamuuji funeeji ɗin."},{"book":"KUUƊE SAHAABAAƁE ƁEN","chapter":"28","verse":"12","text":"Ɓay men hewtoyii Sirakuusa, men woni ɗon balɗe tati."},{"book":"KUUƊE SAHAABAAƁE ƁEN","chapter":"28","verse":"13","text":"Ɓay men iwii ɗon, e nder ko men takkotoo kon, men hewti Regiyuuna. Bimbi nden ɲande hendu ndun immori ka ɲaamo ɓaawo amen, e nder balɗe ɗiɗi tawi men hewtii Pusolii."},{"book":"KUUƊE SAHAABAAƁE ƁEN","chapter":"28","verse":"14","text":"Men tawi ɗon musiɓɓe goo, ɓen torii men wondugol e maɓɓe ɗon balɗe jeeɗiɗi, ko nii men yaari Roomu."},{"book":"KUUƊE SAHAABAAƁE ƁEN","chapter":"28","verse":"15","text":"Musiɓɓe wonɓe e nden saare, humpitinooɓe fii amen ɓen, ari haa e ndee nokkuure fottirde wonde Apiyuusu e haa e ngoo hoɗo wi'eteengo Cuuɗi Tati Hoɓɓe, fii fottugol e amen. Ɓay Puulusa yi'ii ɓe, o jarni Alla, o ɓeydi wakkilaare."},{"book":"KUUƊE SAHAABAAƁE ƁEN","chapter":"28","verse":"16","text":"Ɓay men hewtii Roomu, Puulusa newnanaa wonugol feere wondude e suufaajo goo ko ayna mo."},{"book":"KUUƊE SAHAABAAƁE ƁEN","chapter":"28","verse":"17","text":"Balɗe tati ɓawto ɗun, kanko Puulusa o nodditi mokobaaɓe Yahuudiyankeeɓe ɓen. Ɓay wonii ɓe mooɓondirii, onsay o hewtini ɓe ndee yewtere ɗoo, o wi'i: «Musiɓɓe, e ɓaawo waɗugol an jamaa on hay huunde maa dartagol aadaaji maamiraaɓe men ɓen, mi wattaama e juuɗe Roomiyankooɓe ɓen, mi sokaa gila Yerusalaam."},{"book":"KUUƊE SAHAABAAƁE ƁEN","chapter":"28","verse":"18","text":"Ɓay ɓen gaynii landaade lan, ɓe faalaa lan accitude, ɓay ɓe yi'aali e an huunde ko foddi e mayde."},{"book":"KUUƊE SAHAABAAƁE ƁEN","chapter":"28","verse":"19","text":"Kono Yahuudiyankeeɓe ɓen dartii. Mi tawi min kadi bee mi hewta lanɗo mawɗo Roomu on e hoore mi miijaaki tooɲude jamaa an on."},{"book":"KUUƊE SAHAABAAƁE ƁEN","chapter":"28","verse":"20","text":"Ko fii ɗun mi faaliranoo on yiirude, mi yewta on, ko fii ko sabu tanƴinaare *Isra'iilayankeeɓe ɓen mi jolkiraa ngal jolokowal.»"},{"book":"KUUƊE SAHAABAAƁE ƁEN","chapter":"28","verse":"21","text":"Ɓen kadi jaabii mo, wi'i: «Men hendaaki ɓataake woo iwruɗe ka diiwal Yahuuda fii maa, awa kadi hay gooto e musiɓɓe ɓen araali hewtini men goɗɗun maa wowlu-maa ko boni."},{"book":"KUUƊE SAHAABAAƁE ƁEN","chapter":"28","verse":"22","text":"Kono meɗen faalaa andirde ma ko miijiɗaa. Ko fii meɗen andi ndee fedde ko liddondirteende ka woni woo.»"},{"book":"KUUƊE SAHAABAAƁE ƁEN","chapter":"28","verse":"23","text":"Onsay ɓe bugitii e ɲalaande goo. Ɓay wonii nden ɲalaande nde ɓe haldi hewtii, ɗuuɗuɓe ari ka makko ɓuri aranun. E nder ko o sifotoo kon, tawi himo seeditaade fii *laamu Alla ngun, awa kadi himo rewrude e Sariya Muusaa on e defte annabaaɓe ɓen fii holnugol ɓe fii Iisaa, ɗun waɗi gila bimbi haa kiikiiɗe."},{"book":"KUUƊE SAHAABAAƁE ƁEN","chapter":"28","verse":"24","text":"Woɓɓe felliti sabu ko o wowli kon, woɓɓe ronki hoolaade."},{"book":"KUUƊE SAHAABAAƁE ƁEN","chapter":"28","verse":"25","text":"Ɓay wonii ɓe fokkitii e ɓaawo nanondiral maɓɓe, Puulusa ɓeyditi ɗii konguɗi ɗoo, o wi'i: «Ruuhu Seniiɗo on yewtiri baabiraaɓe mon ɓen haqiiqa, rewrude e annabi Isaaya, o wi'i:"},{"book":"KUUƊE SAHAABAAƁE ƁEN","chapter":"28","verse":"26","text":"‹Yahu e oo jamaa, wi'aa:"},{"book":"KUUƊE SAHAABAAƁE ƁEN","chapter":"28","verse":"27","text":"Ko fii ɗee ɓerɗe oo jamaa wonii yooruɗe,"},{"book":"KUUƊE SAHAABAAƁE ƁEN","chapter":"28","verse":"28-29","text":"Kanko Puulusa o ɓeyditi, o wi'i: «Andee, oo kisiyee Alla addanaama ɓe wonaa Yahuudiyanke ɓen, awa-le kamɓe ɓe heɗoto mo.»"},{"book":"KUUƊE SAHAABAAƁE ƁEN","chapter":"28","verse":"30","text":"Ɓawto ɗun, Puulusa daakii ka o woni ɗon e nder duuɓi ɗiɗi timmuɗi, e hoore himo tolna kala araynooɗo ka makko."},{"book":"KUUƊE SAHAABAAƁE ƁEN","chapter":"28","verse":"31","text":"O waajoo fii laamu Alla ngun, o jannira kadi fii Iisaa Almasiihu Joomi on pellital timmungal e ɓaawo haɗeede woo kadi."}]}