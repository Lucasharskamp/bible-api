{"data":[{"book":"VaEfeso","chapter":"2","verse":"1","text":"Kana muri imi, makanga makafa mukudarika kwenyu nomuzvivi,"},{"book":"VaEfeso","chapter":"2","verse":"2","text":"izvo zvamaigara mazviri pamaitevera nzira dzenyika ino uye nedzomutongi woushe hwomuchadenga, iwo mweya unoshanda zvino muna avo vasingateereri."},{"book":"VaEfeso","chapter":"2","verse":"3","text":"Isu tose taigara pakati pavo pane imwe nguva, tichikudza kuchiva kwenyama yedu yezvivi uye tichitevera zvido zvedu nezvataifunga. Sezvakangoita vamwe vose, pakuzvarwa kwedu takanga tiri vana vokutsamwirwa."},{"book":"VaEfeso","chapter":"2","verse":"4","text":"Asi nokuda kworudo rwake rukuru kwatiri, Mwari, iye akapfuma pangoni,"},{"book":"VaEfeso","chapter":"2","verse":"5","text":"akatiita vapenyu muna Kristu kunyange zvedu takanga takafa mukudarika kwedu, makaponeswa nenyasha."},{"book":"VaEfeso","chapter":"2","verse":"6","text":"Uye Mwari akatimutsa pamwe chete naKristu akatigarisa kudenga muna Kristu Jesu,"},{"book":"VaEfeso","chapter":"2","verse":"7","text":"kuitira kuti munguva dzinouya aratidze pfuma yake huru yenyasha dzake, zvichiratidzwa muunyoro hwake kwatiri muna Kristu Jesu."},{"book":"VaEfeso","chapter":"2","verse":"8","text":"Nokuti makaponeswa nenyasha, kubudikidza nokutenda, uye izvi hazvibvi kwamuri, chipo chaMwari,"},{"book":"VaEfeso","chapter":"2","verse":"9","text":"kwete namabasa, kuti parege kuva nomunhu anozvikudza."},{"book":"VaEfeso","chapter":"2","verse":"10","text":"Nokuti tiri basa raMwari, rakasikwa muna Kristu Jesu kuti tiite mabasa akanaka, akagadzirwa naMwari kare kuti tiaite."},{"book":"VaEfeso","chapter":"2","verse":"11","text":"Naizvozvo, rangarirai kuti kare imi veDzimwe Ndudzi pakuzvarwa uye muchinzi “vasina kudzingiswa” naavo vaizviti “vakadzingiswa” (uko kunoitwa pamuviri namaoko avanhu),"},{"book":"VaEfeso","chapter":"2","verse":"12","text":"rangarirai kuti panguva iyoyo makanga makaparadzaniswa naKristu, musingaverengwi muzvizvarwa zveIsraeri uye muri vatorwa musungano dzechipikirwa, musina tariro uye musina Mwari munyika."},{"book":"VaEfeso","chapter":"2","verse":"13","text":"Asi zvino muna Kristu Jesu, imi makanga muri kure kare, makaswededzwa pedyo kubudikidza neropa raKristu."},{"book":"VaEfeso","chapter":"2","verse":"14","text":"Nokuti iye pachake ndiye rugare rwedu, akaita kuti vaviri vave chinhu chimwe uye akaparadza mukaha, irwo rusvingo rwokuvengana rwaivaparadzanisa,"},{"book":"VaEfeso","chapter":"2","verse":"15","text":"nokuparadza munyama yake murayiro, mitemo yacho pamwe chete uye nezvakatemwa. Vavariro yake yakanga iri yokusika maari munhu mumwe chete mutsva kubva pavaviri, naizvozvo aite rugare,"},{"book":"VaEfeso","chapter":"2","verse":"16","text":"uye mumuviri mumwe chete uyu ayananise vaviri ava kuna Mwari kubudikidza nomuchinjikwa, wakaparadza kuvengana kwavo."},{"book":"VaEfeso","chapter":"2","verse":"17","text":"Akauya akaparidza rugare kwamuri imi makanga muri kure uye rugare kuna avo vakanga vari pedyo."},{"book":"VaEfeso","chapter":"2","verse":"18","text":"Nokuti kubudikidza naye isu tose tinosvika kuna Baba noMweya mumwe chete."},{"book":"VaEfeso","chapter":"2","verse":"19","text":"Saka, hamuchisiri vatorwa kana vaeni, asi vagari pamwe chete navanhu vaMwari uye mava veimba yaMwari,"},{"book":"VaEfeso","chapter":"2","verse":"20","text":"makavakwa panheyo dzavapostori navaprofita, naKristu Jesu pachake iye dombo rapakona."},{"book":"VaEfeso","chapter":"2","verse":"21","text":"Maari imba yose yakabatanidzwa pamwe chete uye inokura kuti ive temberi tsvene muna She."},{"book":"VaEfeso","chapter":"2","verse":"22","text":"Uye maari nemiwo makavakwa pamwe chete kuti muve ugaro hwaMwari muMweya."}]}