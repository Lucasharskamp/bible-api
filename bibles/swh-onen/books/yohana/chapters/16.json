{"data":[{"book":"Yohana","chapter":"16","verse":"1","text":"“Nimewaambia mambo haya yote ili msije mkaiacha imani."},{"book":"Yohana","chapter":"16","verse":"2","text":"Watawatenga na masinagogi. Naam, saa yaja ambayo mtu yeyote atakayewaua atadhani kwa kufanya hivyo anamtumikia Mungu."},{"book":"Yohana","chapter":"16","verse":"3","text":"Nao watawatenda haya kwa sababu hawamjui Baba wala mimi."},{"book":"Yohana","chapter":"16","verse":"4","text":"Lakini nimewaambia ninyi mambo haya, ili saa hiyo ikiwadia mpate kukumbuka ya kuwa nilikuwa nimewaambia. Sikuwaambia mambo haya tangu mwanzo kwa sababu nilikuwa pamoja nanyi."},{"book":"Yohana","chapter":"16","verse":"5","text":"“Sasa mimi ninakwenda kwake yeye aliyenituma, lakini hakuna hata aniulizaye, ‘Unakwenda wapi?’"},{"book":"Yohana","chapter":"16","verse":"6","text":"Kwa sababu nimewaambia mambo haya, mioyo yenu imejawa na huzuni."},{"book":"Yohana","chapter":"16","verse":"7","text":"Lakini nawaambia kweli, yafaa mimi niondoke, kwa kuwa nisipoondoka, huyo Msaidizi hatakuja kwenu, lakini nikienda nitamtuma kwenu."},{"book":"Yohana","chapter":"16","verse":"8","text":"Naye atakapokuja, atauthibitishia ulimwengu kuhusu dhambi, haki na hukumu."},{"book":"Yohana","chapter":"16","verse":"9","text":"Kwa habari ya dhambi, kwa sababu hawaniamini mimi,"},{"book":"Yohana","chapter":"16","verse":"10","text":"kwa habari ya haki, kwa sababu ninakwenda kwa Baba, nanyi hamtaniona tena,"},{"book":"Yohana","chapter":"16","verse":"11","text":"kwa habari ya hukumu, kwa sababu yule mkuu wa ulimwengu huu amekwisha kuhukumiwa."},{"book":"Yohana","chapter":"16","verse":"12","text":"“Bado ninayo mambo mengi ya kuwaambia, lakini hamwezi kuyastahimili sasa."},{"book":"Yohana","chapter":"16","verse":"13","text":"Atakapokuja huyo Roho wa kweli atawaongoza awatie katika kweli yote. Yeye hatanena kwa ajili yake mwenyewe, bali atanena yale yote atakayosikia, naye atawaonyesha mambo yajayo."},{"book":"Yohana","chapter":"16","verse":"14","text":"Atanitukuza mimi, kwa maana atayachukua yaliyo yangu na kuwajulisha ninyi."},{"book":"Yohana","chapter":"16","verse":"15","text":"Vyote alivyo navyo Baba ni vyangu. Ndiyo maana nimesema Roho atachukua yaliyo yangu na kuwajulisha ninyi."},{"book":"Yohana","chapter":"16","verse":"16","text":"“Bado kitambo kidogo nanyi hamtaniona na tena bado kitambo kidogo nanyi mtaniona.”"},{"book":"Yohana","chapter":"16","verse":"17","text":"Baadhi ya wanafunzi wakaulizana, “Ana maana gani asemapo, ‘Bado kitambo kidogo nanyi hamtaniona na tena bado kitambo kidogo nanyi mtaniona’? Naye ana maana gani asemapo, ‘Kwa sababu ninakwenda kwa Baba’?”"},{"book":"Yohana","chapter":"16","verse":"18","text":"Wakaendelea kuulizana, “Ana maana gani asemapo, ‘Kitambo kidogo’? Hatuelewi hilo analosema.”"},{"book":"Yohana","chapter":"16","verse":"19","text":"Yesu akatambua kuwa walitaka kumuuliza juu ya hilo, hivyo akawaambia, “Je, mnaulizana nina maana gani niliposema, ‘Bado kitambo kidogo nanyi hamtaniona na tena bado kitambo kidogo nanyi mtaniona’?"},{"book":"Yohana","chapter":"16","verse":"20","text":"Amin, amin nawaambia, ninyi mtalia na kuomboleza, lakini ulimwengu utafurahi. Ninyi mtahuzunika, lakini huzuni yenu itageuka kuwa furaha."},{"book":"Yohana","chapter":"16","verse":"21","text":"Mwanamke anapokuwa na utungu wa kuzaa huwa na maumivu kwa sababu saa yake imewadia. Lakini mtoto akiisha kuzaliwa, yule mwanamke husahau maumivu hayo kwa sababu ya furaha ya kuzaliwa mtoto ulimwenguni."},{"book":"Yohana","chapter":"16","verse":"22","text":"Hivyo ninyi mna maumivu sasa, lakini nitawaona tena, nayo mioyo yenu itafurahi na furaha yenu hakuna awaondoleaye."},{"book":"Yohana","chapter":"16","verse":"23","text":"Katika siku hiyo hamtaniuliza neno lolote. Amin, amin nawaambia, kama mkimwomba Baba jambo lolote kwa jina langu, yeye atawapa."},{"book":"Yohana","chapter":"16","verse":"24","text":"Mpaka sasa hamjaomba jambo lolote kwa Jina langu. Ombeni nanyi mtapewa, ili furaha yenu ipate kuwa kamili."},{"book":"Yohana","chapter":"16","verse":"25","text":"“Nimewaambia mambo haya kwa mafumbo. Saa yaja ambapo sitazungumza nanyi tena kwa mafumbo bali nitawaeleza waziwazi kuhusu Baba."},{"book":"Yohana","chapter":"16","verse":"26","text":"Siku hiyo mtaomba kwa Jina langu. Wala sitawaambia kwamba nitamwomba Baba kwa ajili yenu,"},{"book":"Yohana","chapter":"16","verse":"27","text":"kwa maana Baba mwenyewe anawapenda, kwa sababu mmenipenda mimi na mmeamini kwamba nimetoka kwa Mungu."},{"book":"Yohana","chapter":"16","verse":"28","text":"Nilitoka kwa Baba na kuja ulimwenguni, sasa naondoka ulimwenguni na kurudi kwa Baba.”"},{"book":"Yohana","chapter":"16","verse":"29","text":"Ndipo wanafunzi wake wakasema, “Sasa unazungumza waziwazi, wala si kwa mafumbo."},{"book":"Yohana","chapter":"16","verse":"30","text":"Sasa tumejua kwamba wewe unajua mambo yote, wala hakuna haja ya mtu kukuuliza maswali. Kwa jambo hili tunaamini kwamba ulitoka kwa Mungu.”"},{"book":"Yohana","chapter":"16","verse":"31","text":"Yesu akawajibu, “Je, sasa mnaamini?"},{"book":"Yohana","chapter":"16","verse":"32","text":"Saa inakuja, naam, imekwisha kuwadia, mtakapotawanyika kila mmoja kwenda nyumbani kwake na kuniacha peke yangu. Lakini mimi siko peke yangu kwa sababu Baba yu pamoja nami."},{"book":"Yohana","chapter":"16","verse":"33","text":"Nimewaambia mambo haya, ili mpate kuwa na amani mkiwa ndani yangu. Ulimwenguni mtapata dhiki. Lakini jipeni moyo, kwa maana mimi nimeushinda ulimwengu.”"}]}