{"data":[{"book":"Leviticus","chapter":"2","verse":"1","text":"Wanneer iemand een meeloffer als gave aan Jahweh wil brengen, moet zijn offergave uit meelbloem bestaan, waarover hij olie moet gieten, en waar hij wierook bij moet voegen."},{"book":"Leviticus","chapter":"2","verse":"2","text":"Dit moet hij naar de zonen van Aäron, de priesters, brengen. Dan moet de priester een handvol van dat meel met die olie nemen, en bovendien alle wierook, en het als een reukoffer op het altaar in rook doen opgaan. Het is een welriekend vuuroffer voor Jahweh."},{"book":"Leviticus","chapter":"2","verse":"3","text":"De rest van het spijsoffer is als het hoogheilig deel van Jahweh’s vuuroffers voor Aäron en zijn zonen bestemd."},{"book":"Leviticus","chapter":"2","verse":"4","text":"Wanneer ge als spijsoffer ovengebak wilt brengen, dan moeten het ongedesemde koeken zijn van meelbloem met olie gemengd, en ongedesemde vlaas, met olie bestreken."},{"book":"Leviticus","chapter":"2","verse":"5","text":"Indien uw spijsoffer in de pan is gebakken, moet het van ongedesemde meelbloem zijn, met olie gemengd."},{"book":"Leviticus","chapter":"2","verse":"6","text":"Breek het in stukken en giet er olie over heen; het is een spijsoffer."},{"book":"Leviticus","chapter":"2","verse":"7","text":"Indien uw spijsoffer in de pot is gekookt, moet het bereid zijn uit meelbloem met olie."},{"book":"Leviticus","chapter":"2","verse":"8","text":"Als ge het offer, daaruit bereid, aan Jahweh brengt, moet ge het den priester overhandigen, die het op het altaar zal leggen."},{"book":"Leviticus","chapter":"2","verse":"9","text":"De priester moet het deel van het spijsoffer, dat voor reukoffer bestemd is, als een hefoffer aanbieden en het op het altaar als een welriekend vuuroffer voor Jahweh in rook doen opgaan."},{"book":"Leviticus","chapter":"2","verse":"10","text":"De rest van het spijsoffer is als het hoogheilig deel van Jahweh’s vuuroffers voor Aäron en zijn zonen bestemd."},{"book":"Leviticus","chapter":"2","verse":"11","text":"Geen spijsoffer, dat ge aan Jahweh brengt, mag met zuurdeeg worden bereid, omdat ge van zuurdeeg of honing niets als een vuuroffer voor Jahweh moogt branden;"},{"book":"Leviticus","chapter":"2","verse":"12","text":"enkel als eerstelingenoffer moogt ge ze aan Jahweh brengen, maar als welriekend reukoffer mogen ze niet op het altaar komen."},{"book":"Leviticus","chapter":"2","verse":"13","text":"Ook moet ge al uw spijsoffers zouten, en het zout van het verbond van uw God nimmer aan uw spijsoffers laten ontbreken; bij al uw offergaven moet ge dus zout offeren."},{"book":"Leviticus","chapter":"2","verse":"14","text":"Wanneer ge aan Jahweh een spijsoffer van de eerstelingen brengt, moet ge als uw eerstelingenoffer korenaren, met korrels van het nieuwe graan brengen, die in het vuur zijn geroosterd."},{"book":"Leviticus","chapter":"2","verse":"15","text":"Ge moet er olie op doen en er wierook aan toevoegen; want het is een spijsoffer."},{"book":"Leviticus","chapter":"2","verse":"16","text":"De priester moet een deel der korrels met de olie en al de wierook, die voor het reukoffer zijn bestemd, als een vuuroffer voor Jahweh in rook doen opgaan."}]}