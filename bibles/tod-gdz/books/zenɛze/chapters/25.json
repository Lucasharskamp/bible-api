{"data":[{"book":"Zenɛze","chapter":"25","verse":"1","text":"Abalaame anzai ta zeɠeni mɔnɔ, nii daaseigi ɠɛni ga Ketula."},{"book":"Zenɛze","chapter":"25","verse":"2","text":"Dointi é ti zɔlɔɔni bɛ ti-laaseigiti ti ɠɛni ga: Zimelan, Yokesan, Medan, Madiyan, Yisiɓake, ta Suwa."},{"book":"Zenɛze","chapter":"25","verse":"3","text":"Yokesan Saɓa ta Dedanni sɔlɔɔni. Dedan mavofodaiti ti ɠɛni ga: Asuul nuiti, Letuse nuiti, ta Leyume nuiti."},{"book":"Zenɛze","chapter":"25","verse":"4","text":"Madiyan mavofodaiti ti ɠɛni ga: Efa, Efɛɛl, Enɔke, Aɓida, ta Eledaa. Niima nuiti pɛ ti ɠɛni ga Ketula mavofodaiti."},{"book":"Zenɛze","chapter":"25","verse":"5","text":"Abalaame yeaɠɔligiti kpein feeni Izaake ya."},{"book":"Zenɛze","chapter":"25","verse":"6","text":"Anza ɠiligiti niiti ti la ɠɛni vuluni ga zɔiti kɛʋele, é vebɛaniiti feeni ti-loun zunuiti bɛ. Kɛai ma vulua dɛ, é ti leʋeni folo ɠulazu ʋelei, é ti maaɠooza ná-doun zunui Izaake ʋa."},{"book":"Zenɛze","chapter":"25","verse":"7","text":"Abalaame zii ma voloi kpein ge ɠɛni ga kona ungila kona ʋuulɔfela maazu lɔɔlu (175)."},{"book":"Zenɛze","chapter":"25","verse":"8","text":"Abalaame yii looni, é zaani pɔlɔzaɠaga ʋoluma undaanɛɛi zu, é lɛbini gola sii zuɠooza, naa ʋolu é liini mɛmɛwolani pɔ ti zaai."},{"book":"Zenɛze","chapter":"25","verse":"9","text":"Ná-doun zunuiti Izaake ta Isemayɛle ti maaɠuluni Makepela ʋugi zu, Efelon ná-kpalagi zu, Ɠɛte nui Soɠaal ná-doun zunui, Mamelé letemaʋɛ."},{"book":"Zenɛze","chapter":"25","verse":"10","text":"Naama ɓalagi ɠa Abalaame geyani Ɠɛte nuiti ma. Miná ɠa Abalaameni ta anzai Sala ti maaɠuluni ná."},{"book":"Zenɛze","chapter":"25","verse":"11","text":"Abalaame zaa ʋoluma, GALA ge tuya looni ná-doun zunui Izaake ʋɛ, é ɠɛni zeini Laɠayi-Loyi ɠɔlɔyeɠei ɠobaʋɛ."},{"book":"Zenɛze","chapter":"25","verse":"12","text":"Abalaame ná-doun zunui Isemayɛle mavofodai ɠaa, tɔ ɠa Agaal, Ezipete anzanui é ga Sala ná-duɔ anzanui sɔlɔɔni Abalaame ʋɛ."},{"book":"Zenɛze","chapter":"25","verse":"13","text":"Isemayɛle ná-doun zunuiti daaseigiti kaa, eɠɛʋelei ti-mavofodaiti ti la: Neɓayɔte, Isemayɛle ná-doun zunu mɔungi, ta Kedaal, Adaɓeyɛle, Miɓisame,"},{"book":"Zenɛze","chapter":"25","verse":"14","text":"Misema, Duma, Masa,"},{"book":"Zenɛze","chapter":"25","verse":"15","text":"Ɠadade, Tema, Yetuul, Nafise, ta Kedema."},{"book":"Zenɛze","chapter":"25","verse":"16","text":"Isemayɛle ná-doun zunuiti ta ti-laaseigiti kana, eɠɛʋelei ta-ɠwɛpelegiti ta ti ʋuu ʋeleiti ti la. Kundiɠi puugɔ maazu felegɔiti (12) kaa, ti ɠɛni ta-nuɓusɛiti unda."},{"book":"Zenɛze","chapter":"25","verse":"17","text":"Isemayɛle zii ma voloi kpein ge ɠɛni ga kona ungila puusaʋagɔ maazu lɔfela (137). Zii looni, é za, é li mɛmɛwolani pɔ ti zaai."},{"book":"Zenɛze","chapter":"25","verse":"18","text":"Isemayɛle mavofodaiti ti zeini, é zo Ɠavila, eyɛsu é zeeli Suul, Ezipete yooi letema ʋelei, nu ɗa ɠɛna lia ga Asiili ʋele. Ti zeɠeni ti-ɠɛɛlointi pɛ ba, ti zei yɛ."},{"book":"Zenɛze","chapter":"25","verse":"19","text":"Abalaame ná-doun zunui Izaake mavofodai ɠaa: Izaake kɛɛɠɛ ɠɛni ga Abalaame."},{"book":"Zenɛze","chapter":"25","verse":"20","text":"Izaake ná-konagi ɠɛni ga puunaanigɔ (40), siɛgi zu é Laɓan baazeelai Eleɓɛka zeɠeni la ga anzai, Alame nui Ɓetuwɛle ná-doun anzanui, nii é Padan-Alame."},{"book":"Zenɛze","chapter":"25","verse":"21","text":"Izaake Ɠɔoɠɔ GALAGI maanɛɛnɛni anzai ná-faa zu, mazɔlɔɔ é ɠɛni ga doun zɔlɔɔtala nu. Ɠɔoɠɔ GALAGI gooɠaaʋoteni, anzai Eleɓɛka kogi zeɠeni."},{"book":"Zenɛze","chapter":"25","verse":"22","text":"Dointi ti ɠɛni ziɠazu ɓɔɠɔ ʋa koozu, é ɠɛni ma: «Leeni ɠa é ɠɛɛzu ga ze?» É liini, é Ɠɔoɠɔ GALAGI ɠaazaɠa."},{"book":"Zenɛze","chapter":"25","verse":"23","text":"Ɠɔoɠɔ GALAGI ɠɛni ma:"},{"book":"Zenɛze","chapter":"25","verse":"24","text":"Doun zɔlɔɔ foloi zeeliai ma, ti kaani ga yoogiti ka ti ɠɛni koozu."},{"book":"Zenɛze","chapter":"25","verse":"25","text":"Ma mɔungi é ʋaani, maaɓɔikpɔini, deɠai ɠɛ ma eɠɛ sua ɠɔlɔ. Ti daaseigi ʋɛɛni ga Ezawu.25:25 Ezawu: Daaseigi nii ti maaɓuɠaai ʋa ta «deɠaleɠagi»."},{"book":"Zenɛze","chapter":"25","verse":"26","text":"Naa ʋoluma, deɠei zɔlɔɔni, zeei Ezawu ɠɔɠɔ libiligi zogai. Ti daaseigi ʋɛɛni ga Zakɔɓe.25:26 Zakɔɓe: Daaseigi nii ti maaɓuɠaai ʋa ta «tibiligi» ɓaa «yaavai ɠɛ». Kona ʋuulɔzita (60) ɠa Izaake kɛɛni kpein, ti zɔlɔɔ siɛgi zu."},{"book":"Zenɛze","chapter":"25","verse":"27","text":"Doun zunu felegɔi niiti ti kulasui woni. Ezawu ɠɛni ga dosoi zeeletegai, ta dɔɓɔ ziɛ nui, kɛlɛ Zakɔɓe ɠɛni ga zunui ná-fai ɠaalɛiɗai, é nɛɛni bɛ ga é yɛ nɔ seɠe ɠotaiti bu."},{"book":"Zenɛze","chapter":"25","verse":"28","text":"Izaake Ezawu nɛɛni ʋɛ, tɔɔzei dɔɓɔ zuai nɛɛni bɛ. Kɛlɛ Eleɓɛka Zakɔɓe nɛɛni ʋɛ."},{"book":"Zenɛze","chapter":"25","verse":"29","text":"Foloi ta, Zakɔɓe ɠɛai ma tɔɠɔi ɓɔlɔzu, Ezawu zeɠeni dɔɓɔi zu, gola ɓɔlɔai."},{"book":"Zenɛze","chapter":"25","verse":"30","text":"Ezawu ɠɛni Zakɔɓe ma: «Tɔɠɔ ɓɔi kpɔlɔi nii ta ve zèa, gè mi, mazɔlɔɔ kpɔ̀lɔʋɛ gola.» Naa ɠa é kɛɛni ti Edɔme25:30 Edɔme: Daaseigi nii ti maaɓuɠaai ʋa ta «ma ɓɔigi». laaseigi ʋɛɛni la Ezawu ʋa."},{"book":"Zenɛze","chapter":"25","verse":"31","text":"Zakɔɓe gooɠaaʋoteni, é ɠɛ ma: «Ɗa-loun mɔun tosuʋɛ ʋɔdi mà dɛ.»"},{"book":"Zenɛze","chapter":"25","verse":"32","text":"Ezawu ɠɛni ma: «Wɛlɛ, nà ga ʋa zaazu ga pului, naama loun mɔun tosuʋɛ ɠa leeni ɠɛ bɛ̀?»"},{"book":"Zenɛze","chapter":"25","verse":"33","text":"Zakɔɓe ɠɛni ma: «Ɠonana dɛ bɛ̀.» Ezawu ɠonani bɛ, é ná-doun mɔun tosuʋɛ ʋɔdi Zakɔɓe ma."},{"book":"Zenɛze","chapter":"25","verse":"34","text":"Názu ɠa Zakɔɓe ɓului ta tɔɠɔ ɓɔlɔiti feeni la Ezawu ya. É daamii woni, é ɓɔɔle. Naa ʋolu é wuzeɠeni, é li. Zekana Ezawu doun mɔun tosuʋɛ ʋɛlɛʋɛlɛni da."}]}