{"data":[{"book":"1 Wakolinto","chapter":"10","verse":"1","text":"Ndughu tsangu, sibama bae mwemwe mleke kumanya ka aba tsenu tsawahasi mwe libingu lila, na wose tsawaloka mne bahali ila ndung'u."},{"book":"1 Wakolinto","chapter":"10","verse":"2","text":"Wose tsawabatitsighwa wawe ka wa Musa mne libingu na mne ibahali."},{"book":"1 Wakolinto","chapter":"10","verse":"3","text":"Wose tsawaja ichijo chichila che ghumuhe,"},{"book":"1 Wakolinto","chapter":"10","verse":"4","text":"pfipfila tsawanwa chokunwa chichila che ghumuhe, mana tsawanwa kulawa mne bambalawe lye umuhe iliwawinzile, bambalawe lila tsalikala Kiristu imwenyegho."},{"book":"1 Wakolinto","chapter":"10","verse":"5","text":"Lekeni, Imulungu ng'anoghelighwe na wamwenga wawo. Apfo ng'uli tsawo tsatsipwililika mnyika."},{"book":"1 Wakolinto","chapter":"10","verse":"6","text":"Apfo agha ghose ghalawila ili kutukanya tuleke kuwa iwanu wa kusulukila ghehile ka wawo pfawasulukile."},{"book":"1 Wakolinto","chapter":"10","verse":"7","text":"Mleke kutamanila pfinyagho, ka wamwenga pfawatendile. Ka pfayandikighwe, “Iwanu tsawakala hasi waja na wanwa, kuya wema wapfina pfihile.”"},{"book":"1 Wakolinto","chapter":"10","verse":"8","text":"Mleke kutenda uweghe, ka iwanu wangi pfawatendile, kwa litsuwa limwe iwanu elufu ishilini na wadatu tsawafa."},{"book":"1 Wakolinto","chapter":"10","verse":"9","text":"Mleke kumghetsa Kiristu ka iwanu wangi pfawamghetsile, wose tsawafa kwa kulumighwa ne wanzoka."},{"book":"1 Wakolinto","chapter":"10","verse":"10","text":"Mleke kunung'unika ka iwanu wangi pfawatendile, nawo tsawakomighwa na mtumighwa we kulanga we lifwa."},{"book":"1 Wakolinto","chapter":"10","verse":"11","text":"Agha ghose ghawalawila wawo ili twetwe tulangulitsighwe, ghandikighwa ili ghatukanye twetwe itukala mne ghamatsuwa ighali habehi na utsighilo."},{"book":"1 Wakolinto","chapter":"10","verse":"12","text":"Apfo, ayula iyebona kema pfinoghile, yalangitse aleke kughwa."},{"book":"1 Wakolinto","chapter":"10","verse":"13","text":"Ghamaghetso ghampatile si magheni bae kwe iwanu. Imulungu kotogholighwa, naye ng'atsowaleka mghetsighwe kubita pfamdaha. Lekeni hamghetsighwa, yeye katsoweng'a ingupfu yo kududumila, na inzila yo kulawila."},{"book":"1 Wakolinto","chapter":"10","verse":"14","text":"Lelo ndughu tsangu wanoghelighwa, mkale kutali ne ukutamanila pfinyagho."},{"book":"1 Wakolinto","chapter":"10","verse":"15","text":"Nolonga na mwemwe ka iwanu wane tsimbutsi, mwalangule achino chanilonga."},{"book":"1 Wakolinto","chapter":"10","verse":"16","text":"Hatubaliki ichikombe che ichijo che ukumkumbuka lmtwatsa, apfi ng'atwilunga bae na idamu ya Kiristu? Pfii hatubena chighate ng'atwilunga bae na lukuli lwa Kiristu?"},{"book":"1 Wakolinto","chapter":"10","verse":"17","text":"Kwaapfila hana chighate chimwe, na twetwe yatuli wengi, twalukuli lumwe, mana twetwe wose twegholela chighate chicho."},{"book":"1 Wakolinto","chapter":"10","verse":"18","text":"Muwalole Wayahudi wenyegho, awala iwakuja nambiko welunga ne Imulungu kubitila nambiko atso."},{"book":"1 Wakolinto","chapter":"10","verse":"19","text":"Lelo nonge choni? Ichijo ichitambikighwe pfinyagho chinu chikulu kubita ichijo? Na ipfinyagho chinu chikulu?"},{"book":"1 Wakolinto","chapter":"10","verse":"20","text":"Bae! Chanilonga nene chicho chino, nambiko tse iwanu ing'awammanyile Imulungu wowalapfila pfinyamkela, si Imulungu bae. Na nene sibama bae mwilunge na ipfinyamkela."},{"book":"1 Wakolinto","chapter":"10","verse":"21","text":"Ng'amdaha bae kuchinwela ichikombe che Imtwatsa aku mwochinwela chikombe che pfinyamkela. Ng'amdaha ukuja mne metsa ye Imtwatsa na baho mne metsa ya pfinyamkela."},{"book":"1 Wakolinto","chapter":"10","verse":"22","text":"Angu twobama tumtende Imtwatsa yawe na chepfu. Apfi mwopfikitsa tuna ngupfu kubita yeye?"},{"book":"1 Wakolinto","chapter":"10","verse":"23","text":"Wamwenga wolonga, “Ipfinu pfose ng'apfighomighwa bae,” lekeni nene nolonga si pfose ipfikwapfila. Kuya wamwenga wolonga, “Ipfinu pfose ng'apfighomighwa bae,” lekeni nene nolonga, si pfose ipfitsenga."},{"book":"1 Wakolinto","chapter":"10","verse":"24","text":"Imunu wowose mna mwemwe aleke kwibamila yaliyeka ghanoghile, ila yawabamile na weyaghe."},{"book":"1 Wakolinto","chapter":"10","verse":"25","text":"Mje chochose ichihutsighwa mne maghulilo bila kughutsaghutsa kwaajili ye imimoyo yenu."},{"book":"1 Wakolinto","chapter":"10","verse":"26","text":"Kwaapfila Ghamaandiko Mahenzeluka gholonga, “Isi ya Imulungu na ghose ighali mumo ghake.”"},{"book":"1 Wakolinto","chapter":"10","verse":"27","text":"Ka imunu ing'ayomtoghola Yesu komkemani mkaje ichijo kaye yake, namwe mwobama kughenda, mje chochose ichikighwe hambele henu bila kughutsaghutsa kwaajili ya imimoyo yenu."},{"book":"1 Wakolinto","chapter":"10","verse":"28","text":"Lekeni imunu yungi ang'akulongela, “Chijo chino chitambikighwa pfinyagho,” uleke kuja kwaajili ye imunu iyakulongele na kwa kwaajili ya ghumoyo."},{"book":"1 Wakolinto","chapter":"10","verse":"29","text":"Nolonga, kwaajili ya ghumoyo wa munu yungi si kwaajili ya ghumoyo ghwako bae,"},{"book":"1 Wakolinto","chapter":"10","verse":"30","text":"Ka nolonga mighede kwe Imulungu kwa ichijo chanikuja, ebali imunu yungi yanonge pfihile kwa ichijo acho?”"},{"book":"1 Wakolinto","chapter":"10","verse":"31","text":"Apfo, chochose chamtenda, ukuja au ukunwa, mtende ghose kwa utunitso we Imulungu."},{"book":"1 Wakolinto","chapter":"10","verse":"32","text":"Mleke kuwatenda Wayahudi wala Iwanu iwali si Wayahudi, wala makingili ghe iwanu we Imulungu wekwale."},{"book":"1 Wakolinto","chapter":"10","verse":"33","text":"Muwe ka nene, nene nobama kuwadeng'eletsa wanu wose mna ghose ghanitenda. Mana sibamila niliheka ghanoghile, ila nowabamila ghanoghile iwanu wose ili wakombolighwe."}]}