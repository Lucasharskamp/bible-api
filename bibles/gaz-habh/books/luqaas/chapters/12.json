{"data":[{"book":"Luqaas","chapter":"12","verse":"1","text":"Gidduu sana yommuu tuunni namoota kuma hedduu tokko hamma isaan wal irra ejjetanitti walitti qabametti, Yesuus duraan dursee barattoota isaatiin akkana jechuu jalqabe; “Raacitii Fariisotaa irraa of eeggadhaa; kunis fakkeessitummaa dha."},{"book":"Luqaas","chapter":"12","verse":"2","text":"Wanni haguugamee utuu hin mulʼifamin hafu yookaan wanni dhokfamee utuu hin beekamin hafu tokko iyyuu hin jiru."},{"book":"Luqaas","chapter":"12","verse":"3","text":"Wanni isin dukkana keessatti dubbattan, ifa guyyaatiin dhagaʼama; wanni isin gola keessatti gurratti hasaastanis bantii manaa irraa labsama."},{"book":"Luqaas","chapter":"12","verse":"4","text":"“Yaa michoota ko, ani isinittin hima; warra dhagna ajjeesanii ergasii immoo kana caalaa homaa gochuu hin dandeenye hin sodaatinaa."},{"book":"Luqaas","chapter":"12","verse":"5","text":"Ani garuu kan isin sodaachuu qabdan isinittin argisiisa; isa erga ajjeesee booddee gahaannamitti darbachuudhaaf taayitaa qabu sana sodaadhaa; eeyyee, ani isinittin hima; isa sodaadhaa."},{"book":"Luqaas","chapter":"12","verse":"6","text":"Daaloteen shan saantima lamatti gurguramu mitii? Isaan keessaa garuu tokko iyyuu Waaqni hin irraanfatu."},{"book":"Luqaas","chapter":"12","verse":"7","text":"Dhugumaanuu rifeensi mataa keessanii hundi lakkaaʼameera. Hin sodaatinaa; isin daalotee hedduu caalaa gatii qabduutii."},{"book":"Luqaas","chapter":"12","verse":"8","text":"“Ani isinittin hima; nama fuula namootaa duratti ifaan ifatti dhugaa naa baʼu kamiif iyyuu, Ilmi Namaas fuula ergamoota Waaqaa duratti dhugaa ni baʼa."},{"book":"Luqaas","chapter":"12","verse":"9","text":"Namni fuula namootaa duratti na ganu kam iyyuu garuu fuula ergamoota Waaqaa duratti ni ganama."},{"book":"Luqaas","chapter":"12","verse":"10","text":"Nama Ilma Namaatiin mormee jecha tokko dubbatu hundaaf ni dhiifama; nama Hafuura Qulqulluudhaan mormee dubbatu kamiif iyyuu garuu hin dhiifamu."},{"book":"Luqaas","chapter":"12","verse":"11","text":"“Yommuu manneen sagadaa, bulchitootaa fi abbootii taayitaa duratti dhiʼeeffamtanitti akkamitti akka falmattan yookaan maal akka jettan hin yaaddaʼinaa."},{"book":"Luqaas","chapter":"12","verse":"12","text":"Hafuurri Qulqulluun yeruma sana Waan isin jechuu qabdan isin barsiisaatii.”"},{"book":"Luqaas","chapter":"12","verse":"13","text":"Tuuta sana keessaa namichi tokko, “Yaa Barsiisaa, akka obboleessi koo dhaala naa hiruuf maaloo itti naa dubbadhu” jedheen."},{"book":"Luqaas","chapter":"12","verse":"14","text":"Yesuus garuu deebisee, “Namana, eenyutu isin gidduutti abbaa murtii yookaan hirtuu dhaalaa na godhe?” jedheen."},{"book":"Luqaas","chapter":"12","verse":"15","text":"Innis, “Ilaalladhaa! Doqnummaa hunda irraas of eegaa; jireenyi nama tokkoo baayʼina qabeenya isaatiin hin murteeffamuutii” jedheen."},{"book":"Luqaas","chapter":"12","verse":"16","text":"Innis akkana jedhee fakkeenya kana isaanitti hime; “Lafti qotiisaa namicha sooressa tokkoo midhaan guddaa kenneef."},{"book":"Luqaas","chapter":"12","verse":"17","text":"Namichi sunis, ‘Ani waan lafan itti midhaan koo galfadhu hin qabneef maal gochuu naa wayya?’ jedhee garaa isaatti yaade."},{"book":"Luqaas","chapter":"12","verse":"18","text":"“Innis akkana jedhe; ‘Wanni ani godhu kana; gombisaa koo diigee guddaa isaa nan ijaarradha; midhaan koo fi miʼa koo hunda achittin kuufadha."},{"book":"Luqaas","chapter":"12","verse":"19","text":"Lubbuu kootiinis, “Yaa lubbuu ko, ati waan gaarii hedduu kan waggaa baayʼeef kuufame qabda; boqodhu; nyaadhu; dhugi; gammadis” nan jedha.’"},{"book":"Luqaas","chapter":"12","verse":"20","text":"“Waaqni garuu, ‘Yaa gowwicha, edanuma lubbuu kee sirraa fudhachuu barbaadu; egaa wanni ati walitti qabatte sun kan eenyuu taʼa?’ jedheen."},{"book":"Luqaas","chapter":"12","verse":"21","text":"“Kanaafuu namni ofii isaatiif badhaadhummaa kuufatee fuula Waaqaa duratti immoo hin sooromin kam iyyuu akkasuma taʼa.”"},{"book":"Luqaas","chapter":"12","verse":"22","text":"Yesuusis barattoota isaatiin akkana jedhe; “Kanaafuu ani isinittin hima; ‘maal nyaanna?’ jettanii waaʼee jireenya keessanii hin yaaddaʼinaa; yookaan ‘maal uffanna?’ jettanii waaʼee dhagna keessanii hin yaaddaʼinaa."},{"book":"Luqaas","chapter":"12","verse":"23","text":"Jireenyi nyaata caala; dhagnis uffata caalaatii."},{"book":"Luqaas","chapter":"12","verse":"24","text":"Mee arraageyyii ilaalaa: Isaan hin facaafatan yookaan hin haammatan; gombisaa yookaan gumbii hin qaban; taʼus Waaqni isaan soora. Isin immoo hammam simbirroota caalaa gatii guddaa qabdu!"},{"book":"Luqaas","chapter":"12","verse":"25","text":"Isin keessaa namni yaaddaʼuudhaan hojjaa isaa irratti dhundhuma tokko dabalachuu dandaʼu eenyu?"},{"book":"Luqaas","chapter":"12","verse":"26","text":"Yoos isin erga waan xinnoo akkasii illee godhachuu hin dandeenye, maaliif waan biraaf yaaddoftu ree?"},{"book":"Luqaas","chapter":"12","verse":"27","text":"“Daraaraawwan bosonaa akkamitti akka guddatan mee ilaalaa; isaan hin dhamaʼan yookaan hin foʼan. Ani garuu isinittin hima; Solomoon iyyuu ulfina isaa hunda keessatti, akka tokkoo isaaniitti hin uffanne."},{"book":"Luqaas","chapter":"12","verse":"28","text":"Isin yaa warra amantii xinnoo nana! Waaqni erga marga dirree kan harʼa jiruu fi kan bor immoo ibiddatti naqamutti iyyuu akkasitti uffisee, isinitti immoo hammam kana caalaa haa uffisuu ree."},{"book":"Luqaas","chapter":"12","verse":"29","text":"Qalbii keessan waan nyaattan irra yookaan waan dhugdan irra hin kaaʼatinaa; waaʼee isaas hin yaaddaʼinaa."},{"book":"Luqaas","chapter":"12","verse":"30","text":"Addunyaan ormootaa waan kana hunda ni barbaaduutii; Abbaan keessan akka wanni kun hundinuu isin barbaachisu ni beeka."},{"book":"Luqaas","chapter":"12","verse":"31","text":"Garuu mootummaa isaa barbaadaa; wanni kun akkasuma isiniif kennama."},{"book":"Luqaas","chapter":"12","verse":"32","text":"“Isin karra xinnoo nana, hin sodaatinaa; Abbaan keessan mootummaa isinii kennuu jaallateeraatii."},{"book":"Luqaas","chapter":"12","verse":"33","text":"Waan qabdan gurguraatii hiyyeeyyiif kennaa. Korojoo hin moofofne, qabeenya dhuma hin qabnes samii irratti, iddoo hattuun itti hin dhiʼaannee fi biliinis hin balleessinetti ofii keessaniif kuufadhaa."},{"book":"Luqaas","chapter":"12","verse":"34","text":"Idduma badhaadhummaan keessan jiru sana garaan keessanis jiraatii."},{"book":"Luqaas","chapter":"12","verse":"35","text":"“Tajaajilaaf hidhadhaatii qophaaʼaa; ibsaa keessanis ibsadhaa;"},{"book":"Luqaas","chapter":"12","verse":"36","text":"akkuma namoota yommuu Gooftaan isaanii cidha fuudhaa fi heerumaatii galee balbala dhadhaʼutti dafanii isaaf banuuf jedhanii qophaaʼanii isa eeganii taʼaa."},{"book":"Luqaas","chapter":"12","verse":"37","text":"Garboonni gooftaan isaanii yeroo galutti isaanii dammaqanii jiran argu sun eebbifamoo dha; ani dhuguman isinitti hima; inni marxifatee akka isaan nyaataaf taaʼan ni godha; dhufees isaan tajaajila."},{"book":"Luqaas","chapter":"12","verse":"38","text":"Garboonni gooftaan isaanii halkanicha keessaa kutaa lammaffaatti yookaan kutaa sadaffaatti dhufee akkasuma isaanii dammaqanii jiran isaan argu sun eebbifamoo dha."},{"book":"Luqaas","chapter":"12","verse":"39","text":"Garuu waan kana hubadhaa: Abbichi manaa utuu saʼaatii kamitti akka hattuun dhuftu beekee, silaa akka manni isaa cabsamee seenamu itti hin dhiisu ture."},{"book":"Luqaas","chapter":"12","verse":"40","text":"Isinis akkasuma qophaaʼuu qabdu; Ilmi Namaa saʼaatii isin hin eegnetti dhufaatii.”"},{"book":"Luqaas","chapter":"12","verse":"41","text":"Phexrosis, “Yaa Gooftaa, ati fakkeenya kana nu qofatti moo nama hundumatti himta?” jedhee gaafate."},{"book":"Luqaas","chapter":"12","verse":"42","text":"Gooftaanis akkana jedhee deebise; “Egaa hojii adeemsisaan amanamaa fi ogeessi kan gooftaan isaa akka inni nyaata isaanii yeroo malutti isaanii kennuuf jedhee garboota isaa irratti isa muudu eenyu?"},{"book":"Luqaas","chapter":"12","verse":"43","text":"Garbichi gooftaan isaa yommuu deebiʼutti utuu inni akkasuma hojjetuu isa argu sun eebbifamaa dha."},{"book":"Luqaas","chapter":"12","verse":"44","text":"Ani dhuguma isinitti nan hima; inni qabeenya isaa hunda irratti isa muuda."},{"book":"Luqaas","chapter":"12","verse":"45","text":"Garbichi sun garuu yoo, ‘Gooftaan koo dhufuuf yeroo dheeraa tura’ ofiin jedhee, garboota dhiiraatii fi dubartootaa tumuu jalqabe, yoo nyaatee dhugee machaaʼe,"},{"book":"Luqaas","chapter":"12","verse":"46","text":"gooftaan garbicha sanaa guyyaa inni isa hin eegnee fi saʼaatii inni hin beeknetti ni dhufa. Innis isa kukkuta; warra hin amanne keessattis isa ramada."},{"book":"Luqaas","chapter":"12","verse":"47","text":"“Garbichi utuu fedhii gooftaa isaa beekuu hin qophoofne yookaan waan gooftaan isaa barbaadu hin hojjenne sun akka malee tumama."},{"book":"Luqaas","chapter":"12","verse":"48","text":"Nama utuu hin beekin waan isa adabamsiisu hojjete garuu adaba salphaatu isa irra gaʼa. Nama wanni baayʼeen itti kenname hunda irraa waan baayʼeetu eegama; nama imaanaan guddaan itti kenname irraa immoo kan caalutu barbaadama."},{"book":"Luqaas","chapter":"12","verse":"49","text":"“Ani ibidda lafa irra buusuufin dhufe; utuu inni ammuma iyyuu qabatee ani akkam hawwa!"},{"book":"Luqaas","chapter":"12","verse":"50","text":"Garuu cuuphaa ani cuuphamu tokkotu jira; hamma inni raawwatamutti ani akka malee nan dhiphadha!"},{"book":"Luqaas","chapter":"12","verse":"51","text":"Isin waan ani lafa irratti nagaa buusuuf dhufe seetuu? Akkas miti; ani isinittin hima; ani gargar baʼuu fiduufan dhufe malee nagaa buusuuf hin dhufne."},{"book":"Luqaas","chapter":"12","verse":"52","text":"Siʼachi maatiin nama shan qabu tokko gargar qoodama; namni sadii nama lamatti kaʼa; namni lama immoo nama sadiitti kaʼa."},{"book":"Luqaas","chapter":"12","verse":"53","text":"Abbaan ilmatti, ilmi abbaatti, haati intalatti, intalli haadhatti, amaatiin niitii ilmaatti, niitiin ilmaas amaatii isheetti kaʼuudhaan gargar baʼu.”"},{"book":"Luqaas","chapter":"12","verse":"54","text":"Yesuusis tuuta sanaan akkana jedhe; “Isin yommuu duumessa karaa lixa biiftuutiin ol baʼu argitanitti yeruma sana, ‘Bokkaan ni rooba’ jettu; innis ni rooba."},{"book":"Luqaas","chapter":"12","verse":"55","text":"Yommuu bubbeen kibbaa bubbisutti immoo, ‘Ni hoʼa’ jettu; innis ni hoʼa."},{"book":"Luqaas","chapter":"12","verse":"56","text":"Fakkeessitoota nana! Isin bifa lafaatii fi samiitiif hiikkaa kennuu ni beektu. Bara ammaa kanaaf immoo hiikkaa kennuu akkamitti wallaaltu?"},{"book":"Luqaas","chapter":"12","verse":"57","text":"“Isin maaliif ofuma keessanii waan qajeelaa hin murteessine?"},{"book":"Luqaas","chapter":"12","verse":"58","text":"Ati yommuu amajaajii kee wajjin gara abbaa murtii dhaqxutti, karuma irratti isaan walitti araaramuu cimsii yaali; yoo kanaa achii amajaajiin kee abbaa seeraatti si geessa; abbaan seeraas dabarsee poolisiitti si kenna; poolisiin immoo mana hidhaatti si darbata."},{"book":"Luqaas","chapter":"12","verse":"59","text":"Ani sitti nan hima; ati hamma saantima ishee dhumaa of irraa baaftutti achii hin baatu.”"}]}