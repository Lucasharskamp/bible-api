{"data":[{"book":"ЯКАВА","chapter":"3","verse":"1","text":"Браты мае! ня многія рабецеся настаўнікамі, ведаючы, што мы тым большай асуды дастаём,"},{"book":"ЯКАВА","chapter":"3","verse":"2","text":"бо ўсе мы шмат грэшым; хто ня грэшыць у слове, той чалавек дасканалы, ён можа ацугляць і ўсё цела."},{"book":"ЯКАВА","chapter":"3","verse":"3","text":"Вось, мы ўкладваем кілзы коням у храпу, каб яны пакорыліся нам, і ўсім целам іхнім кіруем."},{"book":"ЯКАВА","chapter":"3","verse":"4","text":"Вось, і караблі, хоць якія вялікія яны і хоць якімі моцнымі вятрамі гнаныя, невялікім стырном кіруюцца, куды хоча стырнік;"},{"book":"ЯКАВА","chapter":"3","verse":"5","text":"гэтак сама і язык - невялікі чэлес, але многа робіць. Паглядзі, невялікі вагонь як многа рэчыва паліць;"},{"book":"ЯКАВА","chapter":"3","verse":"6","text":"і язык - вагонь; як сьвет няпраўды; язык так пастаўлены сярод чэлесаў нашых, што апаганьвае ўсё цела і запальвае кола жыцьця, і сам запальваецца ад геены;"},{"book":"ЯКАВА","chapter":"3","verse":"7","text":"бо ўсякая прырода зьвяроў і птушак, плазуноў і марскіх жывёлін таймуецца і ўтаймавана прыродаю чалавечай,"},{"book":"ЯКАВА","chapter":"3","verse":"8","text":"а язык утаймаваць ніхто зь людзей ня можа: гэта - неўтаймавальнае ліха; ён поўны сьмяротнай атруты."},{"book":"ЯКАВА","chapter":"3","verse":"9","text":"Ім дабраславім Бога і Айца, і ім праклінаем людзей, створаных у падабенстве да Бога."},{"book":"ЯКАВА","chapter":"3","verse":"10","text":"З тых самых вуснаў сыходзяць дабраславеньне і праклён; не павінна, браты мае, гэтак быць."},{"book":"ЯКАВА","chapter":"3","verse":"11","text":"Хіба цячэ з адных вуснаў крыніцы салодкая і горкая вада?"},{"book":"ЯКАВА","chapter":"3","verse":"12","text":"Ня можа, браты мае, смакоўніца радзіць масьліны альбо вінаградная лаза смоквы; гэтак сама і адна крыніца ня можа выліваць салёную і салодкую ваду."},{"book":"ЯКАВА","chapter":"3","verse":"13","text":"Ці мудры і разумны хто з вас, дакажы гэта ў дзеях добрымі паводзінамі з мудрай пакораю."},{"book":"ЯКАВА","chapter":"3","verse":"14","text":"Але калі ў сэрцы вашым вы маеце горкую зайздрасьць і сварлівасьць, дык не хвалецеся і ня хлусеце на праўду:"},{"book":"ЯКАВА","chapter":"3","verse":"15","text":"гэта бо ня мудрасьць, што згары прыходзіць, а зямная, плоцкая, дэманская;"},{"book":"ЯКАВА","chapter":"3","verse":"16","text":"бо дзе зайздрасьць і зьвяга, там незлагадзь і ўсё ліхое."},{"book":"ЯКАВА","chapter":"3","verse":"17","text":"А мудрасьць, якая прыходзіць згары, найперш - чыстая, потым - згодлівая, лагодная, пакорлівая, поўная мілажальнасьці і добрых пладоў, неадступная, і некрывадушная."},{"book":"ЯКАВА","chapter":"3","verse":"18","text":"А плод праўды ў міры сеецца творцамі міру."}]}