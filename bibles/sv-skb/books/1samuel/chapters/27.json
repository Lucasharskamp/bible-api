{"data":[{"book":"1 Samuel","chapter":"27","verse":"1","text":"Men David [var trött på att ständigt behöva fly från Saul och] sade i sitt hjärta (tänkte för sig själv): ”En dag kommer jag bli bortsvept (undanröjd) av Sauls hand. Det finns inget bättre för mig än att jag flyr till filistéernas land. Då måste Saul ge upp (tröttna) på att leta efter mig överallt inom Israels gränser och jag undkommer hans hand.”"},{"book":"1 Samuel","chapter":"27","verse":"2","text":"Och David steg upp och gick ner, han och de 600 män som var med honom, till Achish, Maochs son, kungen i Gat. [Första gången David kom till Gat var han ensam, eller hade bara med sig några soldater. Nu har han med sig sin armé och fruktar inte Achish, se 1 Sam 21:3, 12; 22:1.]"},{"book":"1 Samuel","chapter":"27","verse":"3","text":"Och David vistades hos Achish i Gat, han och hans män, varje man med sitt hushåll, även David med sina två fruar, jizreliten Achinoam [1 Sam 25:43] och Avigajil, karmeliten Navals hustru [1 Sam 25:1-42]."},{"book":"1 Samuel","chapter":"27","verse":"4","text":"Och det berättades för Saul att David hade flytt till Gat och han letade inte längre efter honom."},{"book":"1 Samuel","chapter":"27","verse":"5","text":"Och David sade till Achish: ”Om jag har funnit nåd (oförtjänt kärlek – hebr. chen) i dina ögon, låt dem ge mig en plats i en av dina städer i landet, så att jag kan bo där, för varför skulle din tjänare bo i den kungliga staden med dig?”"},{"book":"1 Samuel","chapter":"27","verse":"6","text":"Och Achish gav honom Tsiklag den dagen. Därför tillhör Tsiklag Juda kungar till denna dag."},{"book":"1 Samuel","chapter":"27","verse":"7","text":"Och antalet dagar som David bodde i filistéernas land var ett fullt år och fyra månader."},{"book":"1 Samuel","chapter":"27","verse":"8","text":"Och David och hans män gick upp och gjorde en räd mot geshuriterna och gizriterna och amalekiterna för dessa var landets invånare sedan gammalt, när man går upp till Shora och till Egyptens land."},{"book":"1 Samuel","chapter":"27","verse":"9","text":"Och David slog landet och lämnade varken man eller kvinna levande, och han tog bort fåren och oxarna och åsnorna och kamelerna och dräkterna. Och han återvände och kom till Achish."},{"book":"1 Samuel","chapter":"27","verse":"10","text":"Achish frågade: ”Var har ni gjort en räd idag?” Och David svarade: ”Mot södra Juda och mot södra Jerachmel och mot södra Qeni.”"},{"book":"1 Samuel","chapter":"27","verse":"11","text":"Och David lämnade varken man eller kvinna levande för att föra dem till Gat och sade: ”Annars kommer de att berätta om oss och säga: Så gjorde David och det har varit hans sätt hela tiden som han har vistats i filistéernas land.”"},{"book":"1 Samuel","chapter":"27","verse":"12","text":"Och Achish trodde David och sade: ”Han har fått sitt folk Israel att fullkomligt avsky honom, därför ska han bli min tjänare för alltid.”"}]}