{"data":[{"book":"Zekkaliya","chapter":"4","verse":"1","text":"Awo malayika eyali ayogera nange n’akomawo, n’anzuukusa ng’omuntu bw’azuukusibwa mu tulo."},{"book":"Zekkaliya","chapter":"4","verse":"2","text":"N’ambuuza nti, “Kiki ky’olaba?”"},{"book":"Zekkaliya","chapter":"4","verse":"3","text":"Era waliwo emiti emizeeyituuni ebiri ku mabbali gaakyo, ogumu ku mukono ogwa ddyo ogw’akabakuli, n’omulala ku mukono ogwa kkono.”"},{"book":"Zekkaliya","chapter":"4","verse":"4","text":"Ne mbuuza malayika eyali ayogera nange nti, “Bino biki mukama wange?”"},{"book":"Zekkaliya","chapter":"4","verse":"5","text":"Malayika eyali ayogera nange n’addamu n’aŋŋamba nti, “Tobimanyi?”"},{"book":"Zekkaliya","chapter":"4","verse":"6","text":"Awo n’addamu n’aŋŋamba nti, “Kino kye kigambo kya Mukama eri Zerubbaberi: ‘Si lwa maanyi so si lwa buyinza naye lwa Mwoyo wange,’ bw’ayogera Mukama ow’Eggye."},{"book":"Zekkaliya","chapter":"4","verse":"7","text":"“Ggwe olusozi olunene weyita ki? Mu maaso ga Zerubbaberi olibeera lusenyi, era alireeta ejjinja erya waggulu mu mizira n’okwogerera mu ddoboozi ery’omwanguka ng’agamba nti, ‘Liweebwe omukisa, liweebwe omukisa!’ ”"},{"book":"Zekkaliya","chapter":"4","verse":"8","text":"Awo ekigambo kya Mukama ne kinzijira nga kyogera nti,"},{"book":"Zekkaliya","chapter":"4","verse":"9","text":"“Emikono gya Zerubbaberi gitaddewo omusingi gwa yeekaalu eno era girigumaliriza, era olitegeera nti Mukama ow’Eggye ye yantuma gye muli."},{"book":"Zekkaliya","chapter":"4","verse":"10","text":"“Ani anyooma olunaku olw’ebintu ebitono? Abantu balijaguza, bwe baliraba ejjinja erigera mu mukono gwa Zerubbaberi. Gano omusanvu ge maaso ga Katonda agayitaayita mu nsi yonna.”"},{"book":"Zekkaliya","chapter":"4","verse":"11","text":"Ne ndyoka mubuuza nti, “Emizeeyituuni gino ebiri ku mukono ogwa ddyo ne ku gwa kkono ogw’ekikondo ky’ettabaaza, gitegeeza ki?”"},{"book":"Zekkaliya","chapter":"4","verse":"12","text":"Ne nnyongera okumubuuza nti, “Gano amatabi abiri ag’emizeeyituuni agaliraanye emidumu gya zaabu ge gayitamu amafuta aga zaabu?”"},{"book":"Zekkaliya","chapter":"4","verse":"13","text":"N’anziramu nti, “Tobimanyi?”"},{"book":"Zekkaliya","chapter":"4","verse":"14","text":"Awo n’addamu nti, “Abo be babiri abaafukibwako amafuta abaweereza Mukama ow’ensi yonna.”"}]}