{"data":[{"book":"Habakuk","chapter":"1","verse":"1","text":"De godsspraak, die de profeet Hababuk schouwde:"},{"book":"Habakuk","chapter":"1","verse":"2","text":"Hoe lang, Jahweh, smeek ik om hulp, En wilt Gij niet horen; Roep ik tot u: Verdrukking, En brengt Gij geen redding?"},{"book":"Habakuk","chapter":"1","verse":"3","text":"Waarom laat Gij mij slechtheid zien, En moet ik onheil aanschouwen, Heb ik geweld en verdrukking voor ogen, Zijn twist en tweedracht ontbrand?"},{"book":"Habakuk","chapter":"1","verse":"4","text":"De Wet ligt verkracht, Het Recht wordt verstikt: Want de goddeloze houdt den vrome gevangen, Het recht wordt geschonden!"},{"book":"Habakuk","chapter":"1","verse":"5","text":"Werpt een blik op de volken, ziet rond, En staat verbijsterd van schrik: Want Ik ga een werk in uw dagen voltrekken, Dat ge niet zoudt geloven, als het werd verteld."},{"book":"Habakuk","chapter":"1","verse":"6","text":"Zie, Ik roep de Chaldeën op, Dat grimmige, onstuimige volk, Dat de breedte der aarde doorkruist, Om woonsteden van anderen te veroveren."},{"book":"Habakuk","chapter":"1","verse":"7","text":"Het is geducht en verschrikkelijk, Straf en vernieling gaan van hem uit;"},{"book":"Habakuk","chapter":"1","verse":"8","text":"Zijn paarden zijn sneller dan panters, Vlugger dan de wolven uit de woestijn. Zijn ruiters springen te paard, En komen van verre gevlogen; Zoals een gier zich werpt op zijn prooi,"},{"book":"Habakuk","chapter":"1","verse":"9","text":"Schieten ze allemaal toe op geweld. Als de oostenwind giert het vooruit, En jaagt de gevangenen als zand te hoop;"},{"book":"Habakuk","chapter":"1","verse":"10","text":"Met koningen drijft het de spot, Met vorsten steekt het de draak. Het lacht om iedere vesting, Werpt aarde op, en neemt ze in;"},{"book":"Habakuk","chapter":"1","verse":"11","text":"Dan jaagt het verder als een orkaan, En maakt een god van zijn kracht."},{"book":"Habakuk","chapter":"1","verse":"12","text":"Zijt gij dan niet sinds oude tijden Jahweh, mijn heilige God, die niet sterft? Jahweh, hebt Gij hèm dan bestemd, om recht te doen, Hem gegrond als een rots, om te straffen?"},{"book":"Habakuk","chapter":"1","verse":"13","text":"Uw ogen zijn toch te rein, om het kwaad te aanschouwen, Gij kunt toch het onrecht niet zien: Hoe kunt Gij dan de trouwelozen verdragen, Voor den boze zwijgen, die den vrome verslindt?"},{"book":"Habakuk","chapter":"1","verse":"14","text":"Waarom maakt Gij den mens dan als de vissen der zee, Als het gewemel, dat geen meester heeft:"},{"book":"Habakuk","chapter":"1","verse":"15","text":"Hij haalt ze allen op aan de angel, En sleept ze mee in zijn net. Dan verzamelt hij ze in zijn fuik, En verheugt en verblijdt zich erover,"},{"book":"Habakuk","chapter":"1","verse":"16","text":"Brengt hij offers aan zijn net, Brandt hij wierook voor zijn fuik. Want door hun hulp is zijn aandeel zo vet, En sappig zijn voedsel,"},{"book":"Habakuk","chapter":"1","verse":"17","text":"Trekt hij zijn net op, schudt het leeg, Om altijd volken te moorden, zonder erbarmen!"}]}