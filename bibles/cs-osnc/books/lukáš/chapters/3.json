{"data":[{"book":"Lukáš","chapter":"3","verse":"1-3","text":"Z Božího pověření Jan Křtitel procházel údolím řeky Jordánu a kázal: „Zanechejte hříšného života a proste Boha, aby vám odpustil. Já vás pokřtím na znamení vašeho pokání.“ Jana, syna Zachariášova, Bůh vyzval, aby vystoupil z ústraní. Stalo se to v patnáctém roce vlády císaře Tiberia. Tehdy byl římským správcem Judska Pontský Pilát, Herodes byl knížetem v Galileji, jeho bratr Filip v Iturii a Trachonitidě a Lyzaniáš v Abiléně. Velekněžský úřad v Jeruzalémě zastávali Annáš a Kaifáš."},{"book":"Lukáš","chapter":"3","verse":"4","text":"Tak se splnila dávná předpověď proroka Izajáše:"},{"book":"Lukáš","chapter":"3","verse":"5-6","text":"Zasypejte všechny strže,"},{"book":"Lukáš","chapter":"3","verse":"7","text":"Lidé se k Janovi hrnuli v zástupech, aby se od něho dali pokřtít. Často však od něho slýchali ostrá napomenutí: „Vy chytráci! Myslíte, že se vykroutíte z Božího soudu jako hadi?"},{"book":"Lukáš","chapter":"3","verse":"8","text":"Ovoce pokání jsou činy; dokažte jimi, že se opravdu chcete změnit! Domníváte se, že se vám nemůže nic stát, protože máte praotce Abrahama? To vám nepomůže. Vždyť i z nevěrců tvrdých jako kámen si může Bůh stvořit dědice Abrahamovy víry. Dejte si pozor!"},{"book":"Lukáš","chapter":"3","verse":"9","text":"Na kořeny stromů již míří sekera. Každý strom, který neponese dobré ovoce, bude poražen a vhozen do ohně.“"},{"book":"Lukáš","chapter":"3","verse":"10","text":"Lidé se ho ptali: „Tak co máme dělat?“"},{"book":"Lukáš","chapter":"3","verse":"11","text":"Jan jim odpovídal: „Máš dvě košile? Rozděl se s tím, kdo nemá žádnou. Máš co jíst? Rozděl se s tím, kdo hladoví.“"},{"book":"Lukáš","chapter":"3","verse":"12","text":"Přicházeli k němu i výběrčí daní a ptali se ho: „Mistře, co máme dělat my?“"},{"book":"Lukáš","chapter":"3","verse":"13","text":"A on jim řekl: „Nevymáhejte více, než je stanoveno.“"},{"book":"Lukáš","chapter":"3","verse":"14","text":"I vojáci se ptali: „A co my?“ Těm říkal: „Nikoho netýrejte a nevydírejte, spokojte se se svým žoldem.“"},{"book":"Lukáš","chapter":"3","verse":"15","text":"Lidé byli plni očekávání Mesiáše a začali se dohadovat, zdali to není Jan."},{"book":"Lukáš","chapter":"3","verse":"16","text":"On to však popřel: „Já vás křtím vodou, ale přichází mocnější, než jsem já. Tomu nejsem hoden ani boty zavázat. Ten vás bude křtít Duchem svatým a pročistí vás ohněm soudu."},{"book":"Lukáš","chapter":"3","verse":"17","text":"Již drží lopatu, aby na mlatu proházel zrno a oddělil je od plev. Pšenici shromáždí do své sýpky, ale plevy spálí neuhasitelným ohněm.“"},{"book":"Lukáš","chapter":"3","verse":"18","text":"A podobným způsobem mluvil Jan k lidem, aby je vyburcoval a vnitřně připravil na příchod Mesiáše."},{"book":"Lukáš","chapter":"3","verse":"19","text":"I Heroda, vládce Galileje, káral za to, že svému bratru Filipovi přebral manželku Herodiadu, a za všechno další zlo, které napáchal."},{"book":"Lukáš","chapter":"3","verse":"20","text":"Později dal Herodes Jana uvěznit a tím svoje zločiny dovršil."},{"book":"Lukáš","chapter":"3","verse":"21","text":"Jednoho dne přišel se zástupem ke křtu také Ježíš. Byl pokřtěn, a když se modlil, otevřelo se nebe,"},{"book":"Lukáš","chapter":"3","verse":"22","text":"Duch svatý na něj sestoupil v podobě holubice a ozval se hlas: „Ty jsi můj milovaný Syn, moje radost.“"},{"book":"Lukáš","chapter":"3","verse":"23","text":"Ježíšovi bylo asi třicet let, když začal veřejně působit. Lidé ho považovali za syna tesaře Josefa."},{"book":"Lukáš","chapter":"3","verse":"24-38","text":"V Josefově rodokmenu se setkáváme s některými významnými muži historie. Jsou to například Zerubábel – obnovitel chrámu po babylónském zajetí, král David, praotcové Juda, Jákob, Izák, Abraham, Noeho syn Šém, který byl potomkem Šéta a jeho otce Adama, jehož stvořil Bůh."}]}