{"data":[{"book":"Esekiyɛli","chapter":"23","verse":"1","text":"Alatala yi falan ti n xa iki, a naxa,"},{"book":"Esekiyɛli","chapter":"23","verse":"2","text":"“Adamadina, ɲaxalan firin yi na nun, naxanye nga keden yi a ra."},{"book":"Esekiyɛli","chapter":"23","verse":"3","text":"Ne findi yalundene nan na Misiran yamanani, e yalunyaan liga fɔlɔ e foningeya waxatin nin. Muxune e xiɲɛne masuxu na nin, e yi e sungutun xiɲɛne rasa."},{"book":"Esekiyɛli","chapter":"23","verse":"4","text":"Forimaan yi xili Ohola, xurimaan yi xili Oholiba. E yi findi n gbeene ra, e dii xɛmɛne nun dii tɛmɛne bari. Misaali ito yi, Ohola luxi nɛn alo Samari taana Oholiba yi lu alo Yerusalɛn taana.”"},{"book":"Esekiyɛli","chapter":"23","verse":"5","text":"“Koni Ohola yalunyaan liga nɛn hali n gbeen to yi a ra. A yi kunfa a yangane xɔn, Asiriya kaane, a dɔxɔ bodene,"},{"book":"Esekiyɛli","chapter":"23","verse":"6","text":"naxanye yi maxidixi dugi mamiloxine yi, yamana kanne nun kuntigine. Banxulan faɲine nan yi e birin na, e nun soo ragine."},{"book":"Esekiyɛli","chapter":"23","verse":"7","text":"A yalunyaan liga nɛn Asiriya yɛɛratine birin xɔn, a yi n yanfa, a na muxune birin ma suxurene batu a kunfa naxanye xɔn."},{"book":"Esekiyɛli","chapter":"23","verse":"8","text":"A yi lu yalunyaan ligɛ xabu a sa naxan fɔlɔ Misiran yamanani, bayo e nun mɛn xɛmɛne bata yi kafu a foningeya waxatini, e yi a sungutun xiɲɛne rasa, e yi yalunyaan liga a xɔn."},{"book":"Esekiyɛli","chapter":"23","verse":"9","text":"Nanara, n na a lu a yangane yii, Asiriya kaane, a kunfa naxanye xɔn."},{"book":"Esekiyɛli","chapter":"23","verse":"10","text":"Ne yi a mageli fefe,23.10 Misaali ito kui, a to a mageli fe falama, na bunna nɛɛn fa fala a Asiriya kaane fu nɛn Samari taan ma, e yi a seene birin tongo yɛngɛni. Asiriya kaane nan Samari taan kala ɲɛɛ kɛmɛ solofere ɲɛɛ mɔxɔɲɛ benun Yesu xa bari. e yi a dii xɛmɛne nun a dii tɛmɛne tongo, e yi a tan faxa silanfanna ra, a yi findi misaala ra ɲaxanle xa bayo Asiriya kaane bata a kitin sa.”"},{"book":"Esekiyɛli","chapter":"23","verse":"11","text":"“A xunyɛ Oholiba yi na birin to, koni a tan kunfa nɛn, a yi tinxintareyaan liga dangu a tada Ohola ra, a yalunyaan liga a xa."},{"book":"Esekiyɛli","chapter":"23","verse":"12","text":"A fan yi kunfa Asiriya kaane xɔn, yamana kanne nun kuntigine, a dɔxɔ boden naxanye marabɛri baxi ki faɲi, e nun soo ragine. Banxulan faɲine nan yi e birin na."},{"book":"Esekiyɛli","chapter":"23","verse":"13","text":"N yi a to fa fala a fan bata a yɛtɛ raxɔsi, e firinna birin bata lu kira kedenna xɔn."},{"book":"Esekiyɛli","chapter":"23","verse":"14","text":"Anu, a tan mɔn yi a yalunyaan nadangu ayi. Lɔxɔna nde, Oholiba yi muxu sawurane to banxi kankena nde ma. Babilɔn kaane nan sawura yi ne ra naxanye dugiye gbeeli,"},{"book":"Esekiyɛli","chapter":"23","verse":"15","text":"tagi xidine yi ne tagi, namu faɲina e xunni. E birin yi maliga Babilɔn sofa mangane ra naxanye barixi Babilɔn yamanani."},{"book":"Esekiyɛli","chapter":"23","verse":"16","text":"A to ne to, a yi kunfa e xɔn, a xɛrane rasiga e ma Babilɔn yamanani."},{"book":"Esekiyɛli","chapter":"23","verse":"17","text":"Nayi, Babilɔn kaane yi fa a konni, e yi e sa, e kafu. E yi a raxɔsi e yalunyani. A to yelin naxɔsɛ e xɔn, a yi e raɲaxu."},{"book":"Esekiyɛli","chapter":"23","verse":"18","text":"A bata a yalunyaan mayita, a yi a ragenla lu, n tan Ala yi n masiga a ra, alo n na n masiga a tada ra kii naxan yi."},{"book":"Esekiyɛli","chapter":"23","verse":"19","text":"Koni a yi lu a yalunyaan fari sɛ alogo a sungutun waxatin yalunyana fe xa rabira a ma, a naxan liga a yi Misiran yamanani waxatin naxan yi."},{"book":"Esekiyɛli","chapter":"23","verse":"20","text":"A yi kunfaxi a yangane xɔn mɛnni naxanye xɛmɛyaan luxi alo sofanla gbeena, naxanye yi sɔbɛ soxi kafuɲɔxɔyani alo soone.”"},{"book":"Esekiyɛli","chapter":"23","verse":"21","text":"“Nayi, i mɔn bata a liga fɔlɔ alo i ya foningeya yagitareya waxatina, i to yi a luma Misiran kaane yi i xiɲɛne masuxu, e yi i sungutun xiɲɛne rasa."},{"book":"Esekiyɛli","chapter":"23","verse":"22","text":"Nanara, i tan Oholiba,23.22 Yerusalɛn taan luxi nɛn alo Oholiba ɲaxalan yalunxina misaali ito kui. Marigina Alatala ito nan falaxi, a naxa: N na i yangane rakelima nɛn i xili ma, naxanye bata raɲaxu i ma. N ne rafama nɛn i xili ma sa keli yiren birin yi,"},{"book":"Esekiyɛli","chapter":"23","verse":"23","text":"Babilɔn kaane birin nun Pekodo kaane nun Sowa kaane nun Kowa kaane nun Asiriya kaane birin, banxulan faɲin naxanye birin findixi yamana kanne nun kuntigine nun sofa mangane nun yɛɛratine ra. Soo ragine nan e birin na."},{"book":"Esekiyɛli","chapter":"23","verse":"24","text":"E fama nɛn i xili ma yɛngɛ so seene ra e yii, e nun yɛngɛ so wontorone nun gi seene e nun gali gbeena. E i rabilinma nɛn yɛngɛni, e yɛ masansan wure lefa xungbeen nun a xurini te i xili ma, e yɛngɛ so wure kɔmɔtin so e xunna. N na i luma nɛn e sagoni alogo e xa i makiti fata e sariyan na."},{"book":"Esekiyɛli","chapter":"23","verse":"25","text":"N na n ma xɔlɔ gbeen nagodoma i xili ma nɛn, i to bata n yanfa, n yi a lu e fitinaxin yi i ɲaxankata. E i ɲɔɛɛn nun i tunle xabama nɛn na, e yi i yixɛtɛne faxa silanfanna ra. E i ya dii tɛmɛne nun i ya dii xɛmɛne suxuma nɛn, tɛɛn yi i yixɛtɛne gan."},{"book":"Esekiyɛli","chapter":"23","verse":"26","text":"E i ya dugine tongoma nɛn, e nun i ya maxidi se faɲine birin."},{"book":"Esekiyɛli","chapter":"23","verse":"27","text":"Nayi, n danna sama nɛn i ya yagitareyaan nun i ya yalunya feene ra i naxanye fɔlɔxi Misiran yamanani. I mi fa i xaxili tima ne ra sɔnɔn. Misiran ma fe mi fa rabirama i ma sɔnɔn.”"},{"book":"Esekiyɛli","chapter":"23","verse":"28","text":"“Amasɔtɔ Marigina Alatala ito nan falaxi, a naxa: Naxanye raɲaxu i ma, i masiga naxanye ra, n na i sama nɛn ne sagoni."},{"book":"Esekiyɛli","chapter":"23","verse":"29","text":"E i suxuma nɛn maraɲaxuni, e yi siga i wali xɔnne birin na. E yi i ragenla lu marabɛnni, e yi i rayarabi i ya xaxilitareyaan nun i ya yagitareyaan nun i ya yalunyani."},{"book":"Esekiyɛli","chapter":"23","verse":"30","text":"Na ligama i ra nɛn, masɔtɔ i bata n tan Ala yanfa, i yalunyaan liga siyane birin xɔn, i yi e suxurene batu."},{"book":"Esekiyɛli","chapter":"23","verse":"31","text":"I bata bira i tadaa kiraan fɔxɔ ra, nayi, n xɔlɔ igelengenna naxan so a yii, n na soma nɛn i fan yii.”"},{"book":"Esekiyɛli","chapter":"23","verse":"32","text":"“Marigina Alatala ito nan falaxi, a naxa:"},{"book":"Esekiyɛli","chapter":"23","verse":"33","text":"Sununa i xun magima i ra nɛn"},{"book":"Esekiyɛli","chapter":"23","verse":"34","text":"Koni i a minma nɛn i yi a kui geli,"},{"book":"Esekiyɛli","chapter":"23","verse":"35","text":"“Nanara, Marigina Alatala ito nan falaxi, a naxa: Amasɔtɔ i bata ɲinan n xɔn, i yi n nawoli ayi i xanbi ra, i ya yagitareyaan nun i ya yalunyaan goronna tongoma nɛn.”"},{"book":"Esekiyɛli","chapter":"23","verse":"36","text":"Alatala yi a fala n xa, a naxa, “Adamadina, i Ohola nun Oholiba makitɛ ba? Nayi, e kɛwali xɔsixine yita e ra."},{"book":"Esekiyɛli","chapter":"23","verse":"37","text":"Amasɔtɔ e bata n yanfa, e yalunyaan liga, e yi faxan ti, e yi suxurene batu. E diin naxanye barixi n xa, e bata ne gan saraxane ra suxurene xa, e lu alo suxurene donseene."},{"book":"Esekiyɛli","chapter":"23","verse":"38","text":"A mato e mɔn naxan ligaxi: E bata n ma yire sariɲanxin naxɔsi, na waxati kedenni, e yi n ma Matabu Lɔxɔn nayelefu."},{"book":"Esekiyɛli","chapter":"23","verse":"39","text":"E e diine ba saraxan na e suxurene xa lɔxɔn naxan yɛtɛni, e yi siga n ma yire sariɲanxini, e yi sa na raxɔsi. E na nan ligaxi n ma banxini."},{"book":"Esekiyɛli","chapter":"23","verse":"40","text":"E mɔn xɛrane rasiga nɛn muxune fendeni sa keli yire makuyeni, e yi fa, i yi i yɛɛne rayabu, i yi i maxidi e xa."},{"book":"Esekiyɛli","chapter":"23","verse":"41","text":"I yi dɔxɔ sade faɲini, tabanla yi dɔxi naxan yɛtagi, i yi n ma wusulanna nun n ma turen dɔxɔ a fari.”"},{"book":"Esekiyɛli","chapter":"23","verse":"42","text":"Yama gbeen xuiin yi minima ɲaxanli ito rabilinni, naxanye bɔɲɛ xunbelixi. Muxu ganla nun Sabe kaane yi fa, sa keli tonbonni naxanye yiirasone sa sungutun firinne yiin na, e yi mangaya kɔmɔtin so e xun na."},{"book":"Esekiyɛli","chapter":"23","verse":"43","text":"Nayi, n yi a fala na ɲaxanla xa naxan bata a yɛtɛ raxadan yalunyani, n naxa, “Awa, iki a xa lu e yalunyani, bayo yalunden nan a tan na!"},{"book":"Esekiyɛli","chapter":"23","verse":"44","text":"Xɛmɛne fama a ma alo yalunde ɲaxanla. Muxune fama Ohola nun Oholiba ma na kii nin, na yagitare ɲaxanle."},{"book":"Esekiyɛli","chapter":"23","verse":"45","text":"Koni tinxin muxune e makitima nɛn alo ɲaxalan yalunxine makitima kii naxan yi, alo muxun naxanye faxan tixi, amasɔtɔ yalunden nan e ra e nun faxa tiine.”"},{"book":"Esekiyɛli","chapter":"23","verse":"46","text":"Amasɔtɔ Marigina Alatala ito nan falaxi, a naxa, “Yamaan xa siga e xili ma, e yi e rayarabi, e yi e yiiseene tongo."},{"book":"Esekiyɛli","chapter":"23","verse":"47","text":"Na yamaan xa e magɔlɔn, e yi e faxa silanfanna ra. E e dii xɛmɛne nun e dii tɛmɛne faxama nɛn, e yi e banxine gan."},{"book":"Esekiyɛli","chapter":"23","verse":"48","text":"Na kiini, n danna sama nɛn yamanan muxune yagitareyaan na. Nayi, ɲaxanle birin xaxinla sɔtɔma nɛn, e mi fa ɲaxalan firinni itoe yalunyaan sifan ligɛ sɔnɔn."},{"book":"Esekiyɛli","chapter":"23","verse":"49","text":"Ɛ fama ɛ yagitareyaan saranna nan sɔtɔdeyi. N na ɛ yulubine nun ɛ suxure batu feene goronna dɔxɔma nɛn ɛ xun ma. Nayi, ɛ a kolonma nɛn a Marigina Alatala nan n na.”"}]}