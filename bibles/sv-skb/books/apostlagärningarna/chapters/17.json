{"data":[{"book":"Apostlagärningarna","chapter":"17","verse":"1","text":"De [Paulus, Silas och Timoteus, se Apg 16:40] tog vägen över Amfipolis och Apollonia och kom till Thessalonike."},{"book":"Apostlagärningarna","chapter":"17","verse":"2","text":"Paulus besökte dem [den judiska befolkningen på orten] som han brukade. Under tre sabbater samtalade han (förde han en dialog) med dem utifrån Skrifterna."},{"book":"Apostlagärningarna","chapter":"17","verse":"3","text":"Han förklarade (öppnade upp) [Skriften] och visade att den Smorde (Messias) måste lida och uppstå från de döda. Han sade: ”Denne Jesus som jag förkunnar (proklamerar) för er, han är den Smorde [Guds utvalda Kung].”"},{"book":"Apostlagärningarna","chapter":"17","verse":"4","text":"Några av dem blev övertygade och anslöt sig till Paulus och Silas. Därtill kom ett stort antal greker som vördade Gud och inte så få kvinnor av förnäm släkt."},{"book":"Apostlagärningarna","chapter":"17","verse":"5","text":"Men judarna blev avundsjuka och fick med sig en del onda män från gatan och samlade en mobb till upplopp i staden. De stormade fram mot Jasons hus och sökte efter Paulus och Silas för att släpa ut dem till folkmassan."},{"book":"Apostlagärningarna","chapter":"17","verse":"6","text":"När de inte fann dem, drog de med sig Jason och några andra bröder till stadens styrande (politarker) och skrek: ”Nu är de här också, de som har vänt upp och ner på hela världen,"},{"book":"Apostlagärningarna","chapter":"17","verse":"7","text":"och Jason har tagit emot dem! De gör tvärtemot kejsarens påbud allihop och säger att en annan är kung, en som heter Jesus.”"},{"book":"Apostlagärningarna","chapter":"17","verse":"8","text":"Folket och de styrande blev oroliga när de hörde detta,"},{"book":"Apostlagärningarna","chapter":"17","verse":"9","text":"och de lät Jason och de andra betala borgen innan de frigavs."},{"book":"Apostlagärningarna","chapter":"17","verse":"10","text":"Redan samma natt skickade syskonen (bröderna och systrarna i tron) i väg både Paulus och Silas till Berea. Så snart de kom dit gick de till judarnas synagoga."},{"book":"Apostlagärningarna","chapter":"17","verse":"11","text":"Folket där [den judiska befolkningen i Berea] var öppnare (mer vidsynta, hade en ädlare karaktär) än de i Thessalonike. De tog emot ordet med stor villighet (entusiasm) och forskade varje dag i Skrifterna för att se om det stämde. [Att budskapet som Paulus och Silas predikade att Jesus var Messias verkligen stämde med de hebreiska Skrifterna, Gamla testamentet.]"},{"book":"Apostlagärningarna","chapter":"17","verse":"12","text":"Många av dem kom till tro, och det gjorde även ett stort antal ansedda grekiska kvinnor och män."},{"book":"Apostlagärningarna","chapter":"17","verse":"13","text":"När judarna i Thessalonike fick veta att Paulus förkunnade Guds ord också i Berea, kom de dit och spred oro och hetsade upp folket [på samma sätt som de gjort i Thessalonike]."},{"book":"Apostlagärningarna","chapter":"17","verse":"14","text":"På en gång sände syskonen (bröderna och systrarna i tron) i väg Paulus ner mot kusten [till någon av kuststäderna Dium eller Pydna], men Silas och Timoteus stannade kvar [i Berea]."},{"book":"Apostlagärningarna","chapter":"17","verse":"15","text":"Paulus vägvisare förde honom ända till Aten och vände sedan tillbaka med besked till Silas och Timoteus att komma till honom så snart som möjligt."},{"book":"Apostlagärningarna","chapter":"17","verse":"16","text":"Medan Paulus väntade på dem i Aten, blev han upprörd i sin ande när han såg hur staden var full med avgudabilder."},{"book":"Apostlagärningarna","chapter":"17","verse":"17","text":"Paulus samtalade därför (förde en dialog) med judarna i synagogan och med dem som vördade Gud, och dessutom varje dag på torget (marknadsplatsen, gr. agora) med dem som han träffade där. [Detta är första gången Paulus undervisar offentligt, utanför synagogan.]"},{"book":"Apostlagärningarna","chapter":"17","verse":"18","text":"Även en del filosofer, både epikuréer och stoiker, diskuterade (argumenterade) med honom."},{"book":"Apostlagärningarna","chapter":"17","verse":"19","text":"De tog med honom upp till Areopagen och sade: ”Kan vi få veta vad det är för en ny lära du förkunnar?"},{"book":"Apostlagärningarna","chapter":"17","verse":"20","text":"Det är märkliga ting du låter oss höra. Nu vill vi veta vad det rör sig om.”"},{"book":"Apostlagärningarna","chapter":"17","verse":"21","text":"Alla atenarna liksom utlänningarna där ägnade nämligen all sin tid åt att tala om och lyssna till det som var senaste nytt."},{"book":"Apostlagärningarna","chapter":"17","verse":"22","text":"Då steg Paulus fram mitt framför Areopagen och sade:"},{"book":"Apostlagärningarna","chapter":"17","verse":"23","text":"När jag har gått runt [har passerat igenom er stad] och noga observerat era helgedomar (tempel, altare, statyer) fann jag också ett altare med inskriften:"},{"book":"Apostlagärningarna","chapter":"17","verse":"24","text":"Den Gud som skapat världen och allt i den, som är Herre över himmel och jord, han bor inte i tempel gjorda av mänskliga händer."},{"book":"Apostlagärningarna","chapter":"17","verse":"25","text":"Inte heller kan man tjäna honom med människohänder som om han behövde något, det är ju han som själv ger liv och anda och allt till alla. [Det var vanligt att man ställde fram dyrbar mat och gåvor till sina avgudar.]"},{"book":"Apostlagärningarna","chapter":"17","verse":"26","text":"Från en människa har han skapat mänsklighetens alla folk för att de ska bosätta sig över hela jordens yta. Han har fastställt bestämda tidsepoker och utstakat de gränser inom vilka de ska bo."},{"book":"Apostlagärningarna","chapter":"17","verse":"27","text":"Hans syfte med detta var att de skulle söka Gud, och treva (famla, känna) sig fram till honom och finna honom – han är faktiskt inte långt borta från någon enda av oss. [Bilden som målas upp är en person som famlar i mörkret för att hitta vägen, och Gud är där för att ta emot och välkomna var och en som söker honom.]"},{"book":"Apostlagärningarna","chapter":"17","verse":"28","text":"’För i honom lever vi och rör oss och är till.’"},{"book":"Apostlagärningarna","chapter":"17","verse":"29","text":"Därför, eftersom vi är av Guds släkt ska vi inte tänka oss att det gudomliga är som guld eller silver eller sten, något som är utformat utifrån mänsklig konstfärdighet och fantasi."},{"book":"Apostlagärningarna","chapter":"17","verse":"30","text":"Gud har hittills haft överseende med människans tidigare okunnighet om detta (medvetet låtit den passera), men nu befaller han alla människor överallt att omvända sig (förändra sitt tänkesätt),"},{"book":"Apostlagärningarna","chapter":"17","verse":"31","text":"för han har fastställt en dag då han ska döma världen i rättfärdighet genom en man [Jesus] som han har bestämt därtill. Det har han trovärdigt gjort klart för alla genom att uppväcka honom från de döda.”"},{"book":"Apostlagärningarna","chapter":"17","verse":"32","text":"När de hörde Paulus tala om uppståndelse från de döda började några håna honom, men andra sade: ”Vi vill höra dig tala om detta igen.”"},{"book":"Apostlagärningarna","chapter":"17","verse":"33","text":"Så Paulus lämnade dem."},{"book":"Apostlagärningarna","chapter":"17","verse":"34","text":"Men några anslöt sig till honom och kom till tro. Bland dem var Dionysius, som var medlem av Areopagen [en av de 30 medlemmarna], och en kvinna som hette Damaris och några till."}]}