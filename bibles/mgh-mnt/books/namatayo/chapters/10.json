{"data":[{"book":"Namatayo","chapter":"10","verse":"1","text":"Yesu aheehana owiittucha awe khumi ni elhi, nkhaavaha ikuru yo woomolha mashoka o unanara ni waalhamiha attu ikwerere ni mareta onkhaye."},{"book":"Namatayo","chapter":"10","verse":"2","text":"Machina aya akarumiya khumi ni elhi ayo phi alha, o upachera Nasimoni eehaniya Peturo ni ahima aya Naandorea, Nayakhobo ashaana a Nazebedayo, Nayohana nhima aya,"},{"book":"Namatayo","chapter":"10","verse":"3","text":"Nafilipo, Nabatolomayo, Natomaso, Namatayo aalhiviha ikhodi, Nayakhobo ashaana a Naalufayo, ni Natadayo,"},{"book":"Namatayo","chapter":"10","verse":"4","text":"Nasimoni o Ukaanani, ni Nayuda Isikariote anthuminhe Yesu."},{"book":"Namatayo","chapter":"10","verse":"5","text":"Yesu nkaaruma khumi ni elhi ayo ni waalhehera choo, “Nhirwee iwani cha attu ahiri Ayahudi, mena nhikelhe mmawani mwa Asamariya."},{"book":"Namatayo","chapter":"10","verse":"6","text":"Nansho, nrweeke wa attu o inupa yo Israeli apotenre thoko ikhondoro chihiri ni nshunga."},{"book":"Namatayo","chapter":"10","verse":"7","text":"Vanorwaa inyu mwettuchiheke wiira, ‘Umwene wo wiirimu uhatameria!’"},{"book":"Namatayo","chapter":"10","verse":"8","text":"Mwaalhamiheke areta, mwaahihimusheke attu akhwilhee, mwaalhamiheke attu o makutulha, mwoomolheke mashoka. Nvahiye wo maphathi mwakumiheke wo maphathi."},{"book":"Namatayo","chapter":"10","verse":"9","text":"Nhikushe mmirupani mwinyu idhahabu mena nchurukhu mena nchurukhu wo shaba."},{"book":"Namatayo","chapter":"10","verse":"10","text":"Nhikushe nrupa wo uvekelhelha mphironi mena mwiinjiro wo nayelhi, mena iratu cho nayelhi mena ikopo. Ukhalhawaya namitheko hophwanelhiya malhivo."},{"book":"Namatayo","chapter":"10","verse":"11","text":"“Vanophiya inyu vawani ama ittoko iriyoothe, mwamwaavieke mommo ntu nottuna upocherani, mwakhalheke vavawo mpaka vanohalha inyu uthama vawo."},{"book":"Namatayo","chapter":"10","verse":"12","text":"Vanokelha inyu mpaani mwa ntu mweereke ‘Mpuha ukhalhe ni inyu.’"},{"book":"Namatayo","chapter":"10","verse":"13","text":"Yakhalhaka anenchi o yeyo inupa iyo anowupocherani mwaattiva, nhiyeke mpuha unolhapelha inyu ukhalhe ni ayo. Nansho yaahupocherekeni mwaattiva, paahi nhokolhosheke mpuha nnolhapelha inyu uyo."},{"book":"Namatayo","chapter":"10","verse":"14","text":"Yakhalhaka inupa ama iwani khayopochenreni, paahi vanokhuma inyu yeyo inupa iyo au yeyo iwani iyo, ni ukukutta ntukurukhu nnyaani mwinyu ikhalheke phi iphiro yo waamuka."},{"book":"Namatayo","chapter":"10","verse":"15","text":"Kinouhimeriani wo ikekhiaye wiira, Nihuku no Uhukumulhiya attu nno, ilhapo cho Usodoma ni Ugomora chinowa chaavilhelha ntwarusho, upwaha yeyo iwani iyo!"},{"book":"Namatayo","chapter":"10","verse":"16","text":"“Mwiiweke! Vano mii, kinourumani mwaattiva thoko ikhondoro umiichini. Mpenyeke thoko inwaa, ni wiitimarikha thoko kaulha."},{"book":"Namatayo","chapter":"10","verse":"17","text":"Mwiichiinanelheke ni attu, ukhalhawaya nnoowa mwaavariya ni urwehiya umilhatuni ni waatiya ikopo mmanupani mwaya mwo unlhapelha Nlhuku."},{"book":"Namatayo","chapter":"10","verse":"18","text":"Nnoowa mwaarweehiya wa attu antawara ni wo mamwene, mwahimiecheshe Malhove Orera uwannyaya ni wa attu ahiri Ayahudi wo nlhatu waka."},{"book":"Namatayo","chapter":"10","verse":"19","text":"Paahi etu, vanohalha aya urwehani mwaattiva umilhatuni vawo, nhikelhiye nipampa chinohalha inyu wulhumacha ama nlhove naani ninohalha inyu uhimiacha, ikatema yaphiyaka, nnoowa uvahiya ittu yo uhimia."},{"book":"Namatayo","chapter":"10","verse":"20","text":"Ukhalhawaya malhove anohalha inyu wulhumacha ayo kahiwe awinyu, anowa ukhuma wa Iphumu ya Athithi inyu olhumachaka wo malhaku inyu."},{"book":"Namatayo","chapter":"10","verse":"21","text":"“Attu anowa waathumiha achihimaya eeviye, ni manyanaangoro anowa waathumiha achishaana aya, ni ashaana anowa wapitikulhelha manyanaangoro ni weevakacha."},{"book":"Namatayo","chapter":"10","verse":"22","text":"Attu onkhaye anowa uuvengani wo nlhatu wo nchina naka. Nansho nohalha uvilhelha mpaka nihuku no umalhelha phi uyo nohalha woopolhiya."},{"book":"Namatayo","chapter":"10","verse":"23","text":"“Mwavengiyaka iwani imoka, nttawelheke iwani ikina. Ikekhia kinouhimeriani kannomalhiha nkwaha inyu iwani chonkhaye cho Uisraeli Mwaana a Ntu hinaphiya."},{"book":"Namatayo","chapter":"10","verse":"24","text":"“Khaawo owiittucha naapwaha owiittuchiha awe, mena karumiya nompwaha mwanene ntheko awe."},{"book":"Namatayo","chapter":"10","verse":"25","text":"Wo chiichammo ihothosha owiittucha ukhalha ni ikuru thoko owiittuchiha awe ni karumiya ukhalha thoko mwanene ntheko. Yakhalhaka aneehana anene imbumba ya Belzebuli, chani akina khaneehana wo machina o uhilhoka!"},{"book":"Namatayo","chapter":"10","verse":"26","text":"“Wo chiichammo etu nhoove attu. Ittu ikhunelhiye inowa yaapatakulhiya, ni ittu ivithiye inowa uhumbukulhiya."},{"book":"Namatayo","chapter":"10","verse":"27","text":"Chinouhimeriakani mwaattiva mwiipiphini, nhimiacheke voonene, nlhove niiwilhe inyu naapiyaka mmweeke mwaahimiacha nneemenlhe vanchaarani."},{"book":"Namatayo","chapter":"10","verse":"28","text":"Nhoove attu aneeva iruttu nansho ahooriaka wiiva nnepa, nansho mmwooveke Nlhuku, nooria wiiva chonkhaye iruttu vamoka ni nnepa umooroni Ujehannamu."},{"book":"Namatayo","chapter":"10","verse":"29","text":"Athooche elhi anothumihiya wo isenti imoka, nansho khaawo ata mmoka nomora vathi Athithi inyu wo uhichuwelha."},{"book":"Namatayo","chapter":"10","verse":"30","text":"Nansho uwaninyu mwaattiva, ata ikharari chinyu cho mmuruni chihaalhakelhiya chonkhaye."},{"book":"Namatayo","chapter":"10","verse":"31","text":"Nhoove etu, mwaattiva nri o ukhulhuvelhiya chinene waapwaha athooche enchi!"},{"book":"Namatayo","chapter":"10","verse":"32","text":"“Attu onkhaye anorumelhelha vaattuni wiira phi awaka, ni mii chiicho kinoowa kaarumelhelha wa Athumwanaka arii wiirimu."},{"book":"Namatayo","chapter":"10","verse":"33","text":"Nansho ntu riyoothe nohalha ukikhota vaattuni, ni mii kinowa kankhota wa Athumwanaka ari wiirimu."},{"book":"Namatayo","chapter":"10","verse":"34","text":"“Nhaanyihere wiira kiwiihilhe mpuha velhaponi. Mena, akiwanne mpuha, nansho uphanga."},{"book":"Namatayo","chapter":"10","verse":"35","text":"Kiwiihilhe umwalhaana ntu ni athumwanawe, mwalhi ni anumwanawe, mmokohi ni ahokohi awe,"},{"book":"Namatayo","chapter":"10","verse":"36","text":"amalhaponi inyu anowa ukhalha phi attu o mmanupani mwinyu."},{"book":"Namatayo","chapter":"10","verse":"37","text":"“Ntu naattuna athumwanawe ama anumwanawe chinene ukhiphwaha mii, yoyo khamphwanelhiya ukhalha owiittucha aka, ni ntu naattuna achishaana awe ashilhophwana ni ashithiyana chinene ukiphwaha mii yoyo khaphwanelhiye ukhalha owiittucha aka."},{"book":"Namatayo","chapter":"10","verse":"38","text":"Ntu hinokusha nsalaaba awe ni ukittwara inyaa chaka khanooria ukhalha owiittucha aka."},{"book":"Namatayo","chapter":"10","verse":"39","text":"Ntu novarechesha ukumi awe unonkulhuphuwa, nansho ntu hinovarechesha ukumi awe wo nlhatu waka nowa upatta tho."},{"book":"Namatayo","chapter":"10","verse":"40","text":"“Ntu riyoothe no upocherani mwaattiva nokipochera mii, ni uyo nokipochera mii naapochera akirumilhe."},{"book":"Namatayo","chapter":"10","verse":"41","text":"Ntu nompochera namilhohi a Nlhuku wo nlhatu no ukhalha namilhohi a Nlhuku, nowa upochera nttuvo no namilhohi. Ni ntu riyoothe nompochera ntu o nrima woombone wo nlhatu wo urera nrima, nowa upatta nttuvo no utawara."},{"book":"Namatayo","chapter":"10","verse":"42","text":"Kinouhimeriani wo ikekhiaye wiira, ntu riyoothe nohalha ummaha mmoka aya alha ashinkani alha nkawo wo maashi o uririya wo nlhatu wo ukhalha owiittucha aka, we ikeekhene khanowa aathuwiya nttuvo nawe.”"}]}