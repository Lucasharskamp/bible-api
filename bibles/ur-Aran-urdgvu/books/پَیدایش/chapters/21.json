{"data":[{"book":"پَیدایش","chapter":"21","verse":"1","text":"تب رب نے سارہ کے ساتھ ویسا ہی کیا جیسا اُس نے فرمایا تھا۔ جو وعدہ اُس نے سارہ کے بارے میں کیا تھا اُسے اُس نے پورا کیا۔"},{"book":"پَیدایش","chapter":"21","verse":"2","text":"وہ حاملہ ہوئی اور بیٹا پیدا ہوا۔ عین اُس وقت بوڑھے ابراہیم کے ہاں بیٹا پیدا ہوا جو اللہ نے مقرر کر کے اُسے بتایا تھا۔"},{"book":"پَیدایش","chapter":"21","verse":"3","text":"ابراہیم نے اپنے اِس بیٹے کا نام اسحاق یعنی ’وہ ہنستا ہے‘ رکھا۔"},{"book":"پَیدایش","chapter":"21","verse":"4","text":"جب اسحاق آٹھ دن کا تھا تو ابراہیم نے اُس کا ختنہ کرایا، جس طرح اللہ نے اُسے حکم دیا تھا۔"},{"book":"پَیدایش","chapter":"21","verse":"5","text":"جب اسحاق پیدا ہوا اُس وقت ابراہیم 100 سال کا تھا۔"},{"book":"پَیدایش","chapter":"21","verse":"6","text":"سارہ نے کہا، ”اللہ نے مجھے ہنسایا، اور ہر کوئی جو میرے بارے میں یہ سنے گا ہنسے گا۔"},{"book":"پَیدایش","chapter":"21","verse":"7","text":"اِس سے پہلے کون ابراہیم سے یہ کہنے کی جرأت کر سکتا تھا کہ سارہ اپنے بچوں کو دودھ پلائے گی؟ اور اب میرے ہاں بیٹا پیدا ہوا ہے، اگرچہ ابراہیم بوڑھا ہو گیا ہے۔“"},{"book":"پَیدایش","chapter":"21","verse":"8","text":"اسحاق بڑا ہوتا گیا۔ جب اُس کا دودھ چھڑایا گیا تو ابراہیم نے اُس کے لئے بڑی ضیافت کی۔"},{"book":"پَیدایش","chapter":"21","verse":"9","text":"ایک دن سارہ نے دیکھا کہ مصری لونڈی ہاجرہ کا بیٹا اسمٰعیل اسحاق کا مذاق اُڑا رہا ہے۔"},{"book":"پَیدایش","chapter":"21","verse":"10","text":"اُس نے ابراہیم سے کہا، ”اِس لونڈی اور اُس کے بیٹے کو گھر سے نکال دیں، کیونکہ وہ میرے بیٹے اسحاق کے ساتھ میراث نہیں پائے گا۔“"},{"book":"پَیدایش","chapter":"21","verse":"11","text":"ابراہیم کو یہ بات بہت بُری لگی۔ آخر اسمٰعیل بھی اُس کا بیٹا تھا۔"},{"book":"پَیدایش","chapter":"21","verse":"12","text":"لیکن اللہ نے اُس سے کہا، ”جو بات سارہ نے اپنی لونڈی اور اُس کے بیٹے کے بارے میں کہی ہے وہ تجھے بُری نہ لگے۔ سارہ کی بات مان لے، کیونکہ تیری نسل اسحاق ہی سے قائم رہے گی۔"},{"book":"پَیدایش","chapter":"21","verse":"13","text":"لیکن مَیں اسمٰعیل سے بھی ایک قوم بناؤں گا، کیونکہ وہ تیرا بیٹا ہے۔“"},{"book":"پَیدایش","chapter":"21","verse":"14","text":"ابراہیم صبح سویرے اُٹھا۔ اُس نے روٹی اور پانی کی مشک ہاجرہ کے کندھوں پر رکھ کر اُسے لڑکے کے ساتھ گھر سے نکال دیا۔ ہاجرہ چلتے چلتے بیرسبع کے ریگستان میں اِدھر اُدھر پھرنے لگی۔"},{"book":"پَیدایش","chapter":"21","verse":"15","text":"پھر پانی ختم ہو گیا۔ ہاجرہ لڑکے کو کسی جھاڑی کے نیچے چھوڑ کر"},{"book":"پَیدایش","chapter":"21","verse":"16","text":"کوئی 300 فٹ دُور بیٹھ گئی۔ کیونکہ اُس نے دل میں کہا، ”مَیں اُسے مرتے نہیں دیکھ سکتی۔“ وہ وہاں بیٹھ کر رونے لگی۔"},{"book":"پَیدایش","chapter":"21","verse":"17","text":"لیکن اللہ نے بیٹے کی روتی ہوئی آواز سن لی۔ اللہ کے فرشتے نے آسمان پر سے پکار کر ہاجرہ سے بات کی، ”ہاجرہ، کیا بات ہے؟ مت ڈر، کیونکہ اللہ نے لڑکے کا جو وہاں پڑا ہے رونا سن لیاہے۔"},{"book":"پَیدایش","chapter":"21","verse":"18","text":"اُٹھ، لڑکے کو اُٹھا کر اُس کا ہاتھ تھام لے، کیونکہ مَیں اُس سے ایک بڑی قوم بناؤں گا۔“"},{"book":"پَیدایش","chapter":"21","verse":"19","text":"پھر اللہ نے ہاجرہ کی آنکھیں کھول دیں، اور اُس کی نظر ایک کنوئیں پر پڑی۔ وہ وہاں گئی اور مشک کو پانی سے بھر کر لڑکے کو پلایا۔"},{"book":"پَیدایش","chapter":"21","verse":"20","text":"اللہ لڑکے کے ساتھ تھا۔ وہ جوان ہوا اور تیرانداز بن کر بیابان میں رہنے لگا۔"},{"book":"پَیدایش","chapter":"21","verse":"21","text":"جب وہ فاران کے ریگستان میں رہتا تھا تو اُس کی ماں نے اُسے ایک مصری عورت سے بیاہ دیا۔"},{"book":"پَیدایش","chapter":"21","verse":"22","text":"اُن دنوں میں ابی مَلِک اور اُس کے سپاہ سالار فیکل نے ابراہیم سے کہا، ”جو کچھ بھی آپ کرتے ہیں اللہ آپ کے ساتھ ہے۔"},{"book":"پَیدایش","chapter":"21","verse":"23","text":"اب مجھ سے اللہ کی قَسم کھائیں کہ آپ مجھے اور میری آل اولاد کو دھوکا نہیں دیں گے۔ مجھ پر اور اِس ملک پر جس میں آپ پردیسی ہیں وہی مہربانی کریں جو مَیں نے آپ پر کی ہے۔“"},{"book":"پَیدایش","chapter":"21","verse":"24","text":"ابراہیم نے جواب دیا، ”مَیں قَسم کھاتا ہوں۔“"},{"book":"پَیدایش","chapter":"21","verse":"25","text":"پھر اُس نے ابی مَلِک سے شکایت کرتے ہوئے کہا، ”آپ کے بندوں نے ہمارے ایک کنوئیں پر قبضہ کر لیا ہے۔“"},{"book":"پَیدایش","chapter":"21","verse":"26","text":"ابی مَلِک نے کہا، ”مجھے نہیں معلوم کہ کس نے ایسا کیا ہے۔ آپ نے بھی مجھے نہیں بتایا۔ آج مَیں پہلی دفعہ یہ بات سن رہا ہوں۔“"},{"book":"پَیدایش","chapter":"21","verse":"27","text":"تب ابراہیم نے ابی مَلِک کو بھیڑبکریاں اور گائےبَیل دیئے، اور دونوں نے ایک دوسرے کے ساتھ عہد باندھا۔"},{"book":"پَیدایش","chapter":"21","verse":"28","text":"پھر ابراہیم نے بھیڑ کے سات مادہ بچوں کو الگ کر لیا۔"},{"book":"پَیدایش","chapter":"21","verse":"29","text":"ابی مَلِک نے پوچھا، ”آپ نے یہ کیوں کیا؟“"},{"book":"پَیدایش","chapter":"21","verse":"30","text":"ابراہیم نے جواب دیا، ”بھیڑ کے اِن سات بچوں کو مجھ سے لے لیں۔ یہ اِس کے گواہ ہوں کہ مَیں نے اِس کنوئیں کو کھودا ہے۔“"},{"book":"پَیدایش","chapter":"21","verse":"31","text":"اِس لئے اُس جگہ کا نام بیرسبع یعنی ’قَسم کا کنواں‘ رکھا گیا، کیونکہ وہاں اُن دونوں مردوں نے قَسم کھائی۔"},{"book":"پَیدایش","chapter":"21","verse":"32","text":"یوں اُنہوں نے بیرسبع میں ایک دوسرے سے عہد باندھا۔ پھر ابی مَلِک اور فیکل فلستیوں کے ملک واپس چلے گئے۔"},{"book":"پَیدایش","chapter":"21","verse":"33","text":"اِس کے بعد ابراہیم نے بیرسبع میں جھاؤ کا درخت لگایا۔ وہاں اُس نے رب کا نام لے کر اُس کی عبادت کی جو ابدی خدا ہے۔"},{"book":"پَیدایش","chapter":"21","verse":"34","text":"ابراہیم بہت عرصے تک فلستیوں کے ملک میں آباد رہا، لیکن اجنبی کی حیثیت سے۔"}]}