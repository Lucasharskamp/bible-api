{"data":[{"book":"Matyu","chapter":"20","verse":"1","text":"Egha Iesus ua kamaghɨn mɨgɨa ghaze, “Kɨ gumazamiziba faragh ikiasa mɨgeir nɨghnɨzim kɨ kamaghɨn a mɨkɨmasa. God Bizibagh Ativamin Dughiam mati, gumazir mam wainɨn azenir ekiam iti. Egha a mɨzarazimra ghua wainɨn azenimɨn ingarasa ingangarir gumazir maba ini."},{"book":"Matyu","chapter":"20","verse":"2","text":"Ezɨ gumazir kaba a ko akam akɨri, egha wan kina wan kina aruer vamɨra iniasa ifonge, ezɨ gumazir ekiam me amadazɨ me an wainɨn azenimɨn ingarasa ghue."},{"book":"Matyu","chapter":"20","verse":"3","text":"Ezɨ gumazir ekiar kam 9 klok kamaghɨn ghua biziba amadir danganimɨn gumazir mabar gari, me iti."},{"book":"Matyu","chapter":"20","verse":"4","text":"Ezɨ a kamaghɨn me mɨgei, ‘Ia uaghan mangɨ nan wainɨn azenimɨn ingar, eghtɨ kɨ ian ingangarimɨn mɨrara ia givezam.’"},{"book":"Matyu","chapter":"20","verse":"5","text":"Ezɨ me ingarasa ghue. Ezɨ gumazir ekiar kam 12 klok ko 3 kloghɨn ghua arazir kamram amua ua gumazir maba ini."},{"book":"Matyu","chapter":"20","verse":"6","text":"“Egha 5 klok ko kamaghɨn ghua ua gumazir mabar gari, me pura tuivighav iti. Ezɨ a kamaghɨn men azai, ‘Ia manmaghɨn amigha aruer kamɨn pura iti.’"},{"book":"Matyu","chapter":"20","verse":"7","text":"‘Tav ingangaritam e ganɨngizir puvatɨ.’"},{"book":"Matyu","chapter":"20","verse":"8","text":"“Ezɨ aruem gɨvazɨma gumazir ekiam uan ingangarir gumazibar garir gumazim kamaghɨn a mɨgɨa ghaze, ‘Nɨ ingangarir gumazibar diagh men ivezim me danɨng. Egh nɨ gumazir bar gɨn izezibar ikegh ivezim me danɨng, mangɨ faragha izezibar gɨfagh.’"},{"book":"Matyu","chapter":"20","verse":"9","text":"Ezɨ gumazir 5 kloghɨn izeziba iza wan kina, wan kina isi."},{"book":"Matyu","chapter":"20","verse":"10","text":"Ezɨ gɨn gumazir faraghavɨra ingariba iza nɨghnɨgha ghaze, me ti dagɨar ekiatam iniam. Puvatɨ, me uaghan wan kina wan kina ini."},{"book":"Matyu","chapter":"20","verse":"11","text":"“Egha me dagɨar me inizibar gara wainɨn azenimɨn ghuavimɨn atara kamaghɨn a mɨgɨa ghaze,"},{"book":"Matyu","chapter":"20","verse":"12","text":"‘Gumazir kaba bar gɨn izegha auan vamɨran ingari, ezɨ e mɨzaraghara izegha ingangarir ekiam gamima, aruem e gaponge. Ezɨ nɨ ivezir vamɨra bar e ganɨngi.’"},{"book":"Matyu","chapter":"20","verse":"13","text":"“Ezɨ azenimɨn ghuavim akar kam baregha kamaghɨn men mav mɨgei, ‘Namakam, kɨ arazir kuratam ia gamizir puvatɨ. Ia ti faragha, ia wan kina iniasa akam akɨri?"},{"book":"Matyu","chapter":"20","verse":"14","text":"Nɨ uan ivezim inigh mangɨ. Kɨ kamaghɨn ifonge, kɨ dagɨaba gumazir gɨn izezim gɨvezir moghɨra nɨ givesi."},{"book":"Matyu","chapter":"20","verse":"15","text":"Kar nan bizimra. Kɨ ti uan dagɨaba uan ifongiamɨn dar anɨngan kogham? Egha kɨ arazir bar aghuim gumazir kabagh amizɨma nɨ tizim bagha navir averiamɨn na baseme?’ ”"},{"book":"Matyu","chapter":"20","verse":"16","text":"Egha Iesus ghaze, “Kamaghɨra gumazir gɨn izeziba faragh ikiam, eghtɨ faragha itiba me gɨn mangam.”"},{"book":"Matyu","chapter":"20","verse":"17","text":"Egha Iesus uan suren gumazir 12pla ko Jerusalemɨn zui. Egha me ghua a me inigha danganir mɨriar mamɨn ghua me uarira ikiava, egha kamaghɨn a me mɨgɨa ghaze,"},{"book":"Matyu","chapter":"20","verse":"18","text":"20:18 Matyu 16:21; 17:22-23“Ia oragh, E nguibar ekiam Jerusalemɨn ghuavanadi. Eghtɨ gumazitam Gumazamizibar Otarim isɨva, Judan Arazibagh fozir gumaziba koma ofa gamir gumazir ekiabar anɨngam. Eghtɨ me a isɨ kotiam datɨghɨva, egh a mɨsueghtɨ an aremeghsɨva me akabar kɨram, egh me kamaghɨn a mɨkɨm suam, Nɨ aremegham."},{"book":"Matyu","chapter":"20","verse":"19","text":"Egh me a inigh Kantrin Igharazibar Gumazamizibar dafaribar arightɨ, gumazir kaba a dɨpovam, egh a ifozoroghɨva a isɨ ter ighuvimɨn a gafughtɨ an aremegham. Eghtɨ aruer mɨkezim gɨvaghtɨ, a ua dɨkavigham.”"},{"book":"Matyu","chapter":"20","verse":"20","text":"Ezɨ Sebedin amuim uan otarimning ko Iesus bagha izi. Me izava aningɨn amebam itevimning apɨrigha, ua bagha bizitam damuasa an azai."},{"book":"Matyu","chapter":"20","verse":"21","text":"20:21 Matyu 19:28; Luk 22:30Ezɨ Iesus an azara, “Nɨ tizim baka?”"},{"book":"Matyu","chapter":"20","verse":"22","text":"Ezɨ Iesus akam baregha kamaghɨn a ikaragha ghaze, “Nɨ azangsɨzir bizir kam, nɨ an mɨngarim gɨfozir puvatɨ, egha nɨ a bagha nan azai.”"},{"book":"Matyu","chapter":"20","verse":"23","text":"Ezɨ Iesus kamaghɨn aning mɨgɨa ghaze, “Guizbangɨra, gua kɨ ateramin osɨmtɨzim, gua a iniam. Egha kɨ tav amɨseveghtɨ a nan kɨriam ko guvimɨn dapiamin bizim, a nan bizim puvatɨ. Ezɨ danganir kabanang, nan Afeziam dar apiasa gumazir maba amɨsevegha, me bagha dar kɨrigha gɨfa.”"},{"book":"Matyu","chapter":"20","verse":"24","text":"Ezɨ suren gumazir 10pla akar kam baregha aningɨn atari."},{"book":"Matyu","chapter":"20","verse":"25","text":"20:25-26 Luk 22:25-26Ezɨma Iesus men diazɨ, me izima a ghaze, “Ia fo, Kantrin Igharazibar Gumazamizibar atriviba pamten me gamima, me bar men apengan iti. Ezɨ men gumazir dapaniba uan akaba baraghasa puvɨra me abɨraghbɨrasi."},{"book":"Matyu","chapter":"20","verse":"26","text":"20:26 Mak 10:43; Luk 9:4820:26-27 Matyu 23:11; Mak 9:35; Luk 22:26Eghtɨ arazir kaba ian tongɨn ikian kogham. Gumazir manam ian tongɨn ekiamɨn ikɨsɨ, a ingangarir gumazimɨn mɨn ikɨ."},{"book":"Matyu","chapter":"20","verse":"27","text":"Eghtɨ gumazir manam ian faragh mangɨsɨ, a bar ian ingangarir gumazir kɨnimɨn mɨn ikɨ."},{"book":"Matyu","chapter":"20","verse":"28","text":"20:28 Luk 22:27; Jon 13:14; Filipai 2:7; 1 Timoti 2:6; Taitus 2:14; 1 Pita 1:19Ezɨ kamaghɨra Gumazamizibar Otarim iza, gumazamizibar amutɨ me a bagh ingarasa, a izezir pu. Puvatɨ, a me bagh ingarasa ize. Egha a gumazamizir avɨriba bagh aremegh ua me givezegh me iniasa ize.”"},{"book":"Matyu","chapter":"20","verse":"29","text":"Egha Iesus uan suren gumaziba ko Jerikon nguibar ekiam ategha zui. Ezɨ avɨrir ekiam an gɨn zui."},{"book":"Matyu","chapter":"20","verse":"30","text":"20:30 Matyu 9:27; 15:22Ezɨ gumazir damazir kurar pumuning tuavir apɨnimɨn aperaghav iti. Egha aning orazima Iesus tuavir kamɨn izima, aning pamten kamaghɨn dei, “Nɨ Devitɨn Otarim, nɨ gan apangkufigh.”"},{"book":"Matyu","chapter":"20","verse":"31","text":"Ezɨ gumazamiziba aning barazi, aning deima, me pamten aningɨn anogorogha ghaze, gua uan akamning dukuagh. Me kamaghɨn aning mɨgeima, aning tiarim akarava dɨa ghaze, “Ekiam, nɨ Devitɨn Otarim, nɨ gan apangkufigh.”"},{"book":"Matyu","chapter":"20","verse":"32","text":"Kamaghɨn amizɨ, Iesus tugha aningɨn dɨa ghaze, “Kɨ tizim gua bagha a damuasa, gua ifonge?”"},{"book":"Matyu","chapter":"20","verse":"33","text":"Ezɨ aning a ikaragha ghaze, “Ekiam, nɨ gan damaziba kuightɨ, ga ua ganasa.”"},{"book":"Matyu","chapter":"20","verse":"34","text":"Ezɨ Iesus aningɨn apangkuvigha egha dafarim aningɨn damazibagh atɨzɨ, aningɨn damaziba maghɨra ua derazɨ, aning ua gari. Egha maghɨra Iesusɨn gɨn zui."}]}