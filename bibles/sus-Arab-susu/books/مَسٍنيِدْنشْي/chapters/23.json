{"data":[{"book":"مَسٍنيِ دْنشْي","chapter":"23","verse":"1","text":"مِشِ يٌ مُ لَن عَ نُن عَ بَبَ شَ فِنّ شَ كَقُ. عَ تَنَ قٍ نَن نَ رَ عَ بَبَ مَبِرِ."},{"book":"مَسٍنيِ دْنشْي","chapter":"23","verse":"2","text":"مِشِ نَشَن شّمّيَ كَنَشِ، شَ نَ مُ عَ رَ عَ بٌلٌنشِ، نَ كَنيِ مُ لَن عَ شَ سِفَ عَلَتَلَ شَ مَلَنيِ."},{"book":"مَسٍنيِ دْنشْي","chapter":"23","verse":"3","text":"يَنفَمَدِ قَن مُ سِفَمَ عَلَتَلَ شَ مَلَنيِ هَلِ عَ بْنسْي قُ ندٍ."},{"book":"مَسٍنيِ دْنشْي","chapter":"23","verse":"4","text":"عَمٌنِكَيٍ نُن مٌوَبَكَيٍ مُ سِفَمَ عَلَتَلَ شَ مَلَنيِ هَلِ عٍ بْنسْي قُ ندٍ."},{"book":"مَسٍنيِ دْنشْي","chapter":"23","verse":"5","text":"عَ لُمَ عٍ بّ نَ كِ نّ كُدّءِ بَرِ مَ يِ حَمَيٍ مُ قَ وٌ رَلَندٍ تَامِ نُن يٍ رَ، وٌ نُ نَ كِرَ شْن مَ تّمُي نَشّ وٌ كٍلِشِ مِسِرَ. عٍ بٍيٌرِ شَ دِ شّمّ بَلَمِ نَن سَرٍ قِ وٌ دَنكَقٍ مَ ثٍتٌرِ، مٍسٌثٌتَمِيَ بْشِ مَ."},{"book":"مَسٍنيِ دْنشْي","chapter":"23","verse":"6","text":"كْنْ وٌ مَرِفِ عَلَتَلَ مُ تِن عَ تُلِ مَتِدٍ بَلَمِ رَ. عَ نَشَ نَ دَنكّ مَسَرَ بَرَكّ رَ بَرِ مَ وٌ رَقَن وٌ مَرِفِ عَلَتَلَ مَ."},{"book":"مَسٍنيِ دْنشْي","chapter":"23","verse":"7","text":"وٌ نَشَ وٌ حّنفِ سَ عٍ شَ بْحّسَ نُن عٍ شَ بَلٌي قٍ شْن مَ وٌ شَ سِمَيَ كُي."},{"book":"مَسٍنيِ دْنشْي","chapter":"23","verse":"8","text":"وٌ نَشَ قٍ حَاشِ يٌ رَبَ عٍدٌنكَيٍ رَ، بَرِ مَ وٌ نفَشَكٍرٍنيِ نَن نَ عٍ رَ. وٌ نَشَ قٍ حَاشِ يٌ نِيَ مِسِرَكَيٍ رَ، بَرِ مَ وٌ سَشَنيِ رَبَ نّ عٍ شَ بْشِ مَ."},{"book":"مَسٍنيِ دْنشْي","chapter":"23","verse":"9","text":"عٍ قَمَ بْنسْي نَشٍيٍ سْتْدٍ، قٌ عٍ تٌلٌبِتّيٍ، نٍيٍ نَن قَمَ سِفَدٍ عَلَتَلَ شَ مَلَنيِ."},{"book":"مَسٍنيِ دْنشْي","chapter":"23","verse":"10","text":"وٌ نَ مِنِ قَقٍ رَ تِدٍ وٌ يَشُييٍ يَ رَ، وٌ لَن نّ وٌ شَ وٌ يّتّ رَتَنفَ قٍ كٌبِ بِرِن مَ."},{"book":"مَسٍنيِ دْنشْي","chapter":"23","verse":"11","text":"شَ شّمّ ندٍ نَ وٌ يَ مَ نَشَن مُ سّنِيّنشِ، عَ بَرَ مَكَنَ وَنتَنيِ كُي، عَ لَن نّ عَ شَ مِنِ سْورِ تّتّ قَرِ مَ."},{"book":"مَسٍنيِ دْنشْي","chapter":"23","verse":"12","text":"نُنمَرٍ رَ، عَ نَ عَ مَشَ يٍ رَ، سٌفٍ فٌرٌ تّمُي عَ قَ سٌ سْورِ تّتّ كُي."},{"book":"مَسٍنيِ دْنشْي","chapter":"23","verse":"13","text":"وٌ قَمَ يِرٍ ندٍ نَن سُفَندِدٍ دّننَشّ مَكُيَ سْورِ تّتّ رَ، نَا شَ قِندِ سُتُرَدٍ رَ."},{"book":"مَسٍنيِ دْنشْي","chapter":"23","verse":"14","text":"يِلِ فٍ سٍ ندٍ لَن نّ عَ شَ لُ وٌ شَ كٌتٍ عِ. وٌ نَ سِفَ سُتُرَدٍ، وٌ يِلِ فٍ. وٌ نَ فّ وٌ هَيِ رَبَدٍ، وٌ عَ مَكٌتٌ، وٌ قَ كٍلِ نَا."},{"book":"مَسٍنيِ دْنشْي","chapter":"23","verse":"15","text":"وٌ شَ سْورِ تّتّ لَن نّ عَ شَ سّنِيّن، بَرِ مَ وٌ مَرِفِ عَلَتَلَ عَ مَحّرّ مَ عَ كُي وٌ كَنتَقٍ رَ، عَ مَن قَ وٌ يَشُييٍ رَيَرَبِ وٌ بّ. شَ عَ قٍ حَاشِ لِ سْورِ تّتّ كُي، عَ عَ مَكُيَمَ نّ وٌ رَ."},{"book":"مَسٍنيِ دْنشْي","chapter":"23","verse":"16","text":"شَ كٌنيِ ندٍ عَ فِ عَ كَنيِ مَ، عَ نَشَ سِفَ لُدٍ وٌ شْنيِ، وٌ نَشَ فبِلٍن عَ رَ عَ كَنيِ شْن مَ دٍ."},{"book":"مَسٍنيِ دْنشْي","chapter":"23","verse":"17","text":"عَ لَن نّ عَ شَ سَبَتِ وٌ شَ تَا ندٍ كُي دّننَشّ نَ رَقَن عَ مَ. وٌ مَن نَشَ عَ تْورْ دٍ."},{"book":"مَسٍنيِ دْنشْي","chapter":"23","verse":"18","text":"عِسِرَيِلَ شّمّ، شَ نَ مُ عَ فِنّ مُ لَن عَ شَ لَنفٌيحَ رَبَ."},{"book":"مَسٍنيِ دْنشْي","chapter":"23","verse":"19","text":"لَنفٌي سَرٍ مُ لَن عَ شَ سٌ وٌ مَرِفِ عَلَتَلَ شَ هْرْ مْبَنشِ كُي لَايِدِ رَكَمَلِسٍ رَ، بَرِ مَ وٌ مَرِفِ عَلَتَلَ نَ قٍ مْولِ شْنشِ."},{"book":"مَسٍنيِ دْنشْي","chapter":"23","verse":"20","text":"وٌ نَ سٍ ندٍ دٌنِ وٌ نفَشَكٍرٍنيِ بّ، كْبِرِ، دٌنسٍ، شَ نَ مُ عَ رَ سٍ فبّتّ، وٌ نَشَ فٍينِ يٌ قٍن عَ قَرِ."},{"book":"مَسٍنيِ دْنشْي","chapter":"23","verse":"21","text":"عَلَ كٌلٌنتَرٍ نَن لَنمَ عَ شَ وٌ شَ فٍينِ سَ، كْنْ وٌ نفَشَكٍرٍنيِ تَن مُ عَ رَ دٍ. وٌ نَ نَ سّرِيّ رَبَتُ بْشِ مَ وٌ قَمَ دّننَشّ سْتْدٍ، وٌ مَرِفِ عَلَتَلَ بَرَكّ سَمَ نّ وٌ عِسٌقٍ بِرِن مَ."},{"book":"مَسٍنيِ دْنشْي","chapter":"23","verse":"22","text":"وٌ نَ دَاكَن تٌنفٌ وٌ مَرِفِ عَلَتَلَ بّ، وٌ نَشَ تَشِرِ عَ رَبَقٍ مَ، شَ نَ مُ وٌ مَرِفِ عَلَتَلَ عَ مَشْرِنمَ نّ وٌ مَ، وٌ قَ قِندِدٍ يُنُبِتْييٍ رَ."},{"book":"مَسٍنيِ دْنشْي","chapter":"23","verse":"23","text":"شَ وٌ مُ دَاكَن تٌنفٌشِ، يُنُبِ قٍ مُ نَ."},{"book":"مَسٍنيِ دْنشْي","chapter":"23","verse":"24","text":"كْنْ شَ وٌ دَاكَن تٌنفٌ وٌ مَرِفِ عَلَتَلَ بّ، وٌ لَن نّ وٌ شَ عَ رَبَ كٍرٍن نَ عَ قَنيِ رَ. وٌ قَ عَ رَبَ عَلْ وٌ عَ حَنِفٍشِ وٌ دّ رَ كِ نَشّ."},{"book":"مَسٍنيِ دْنشْي","chapter":"23","verse":"25","text":"وٌ نْمَ وُرِ بٌفِ ندٍيٍ بَدٍ وٌ فبٍ مُ نَشٍيٍ رَ، وٌ عَ دٌن هَن وٌ لُفَ، كْنْ عَ مُ لَن وٌ شَ ندٍ سَ وٌ شَ كٌتٍ عِ."},{"book":"مَسٍنيِ دْنشْي","chapter":"23","verse":"26","text":"وٌ نَ سٌ مّنفِ شّ قَن نَ، وٌ فبٍ مُ نَشَن نَ، وٌ نْمَ تْنسْي ندٍيٍ بَدٍ وٌ بّلّشّ رَ، كْنْ وٌ مُ لَن وٌ شَ وْرْتّ تٌنفٌ وٌ نفَشَكٍرٍنيِ شَ مّنفِ شِلِ مَ."}]}