{"data":[{"book":"Jozue","chapter":"8","verse":"1","text":"I řekl Hospodin k Jozue: Neboj se, ani se strachuj; pojmi s sebou všecken lid bojovný, a vstana, táhni k Hai. Aj, dal jsem v ruku tvou krále Hai a lid jeho, město i zemi jeho."},{"book":"Jozue","chapter":"8","verse":"2","text":"A učiníš Hai a králi jeho, jako jsi učinil Jerichu a králi jeho, loupež však a dobytky jeho rozbitujete mezi sebe. Zdělejž sobě zálohy k městu po zadu."},{"book":"Jozue","chapter":"8","verse":"3","text":"Tedy vstal Jozue a všecken lid bojovný, aby táhli k Hai. I vybral Jozue třidcet tisíců mužů velmi silných, a předeslal je v noci."},{"book":"Jozue","chapter":"8","verse":"4","text":"A přikázal jim, řka: Šetřtež vy, kteříž uděláte zálohy městu po zadní straně města, abyste nebyli příliš daleko od něho, ale buďte všickni pohotově."},{"book":"Jozue","chapter":"8","verse":"5","text":"Já pak i všecken lid, kterýž se mnou jest, přitáhneme k městu. A když oni nám vyjdou vstříc, jako prvé, utíkati budeme před nimi."},{"book":"Jozue","chapter":"8","verse":"6","text":"Tedy honiti budou nás, až bychom poodvedli jich od města, (nebo řeknou: Utíkají před námi, jako prvé), utíkajíce před nimi."},{"book":"Jozue","chapter":"8","verse":"7","text":"Vy mezi tím vyskočíte z záloh, a vyženete ostatní obyvatele města, nebo dá je Hospodin Bůh váš v ruku vaši."},{"book":"Jozue","chapter":"8","verse":"8","text":"A když vezmete město, zapálíte je ohněm, podlé slova Hospodinova učiníte; šetřtež toho, což jsem přikázal vám."},{"book":"Jozue","chapter":"8","verse":"9","text":"I poslal Jozue, a oni šli k zálohám, a zůstali mezi Bethel a Hai, od západní strany Hai; Jozue pak zůstal té noci u prostřed lidu."},{"book":"Jozue","chapter":"8","verse":"10","text":"Potom vstav Jozue velmi ráno, sečtl lid, i bral se napřed, on a starší Izraelští před lidem k Hai."},{"book":"Jozue","chapter":"8","verse":"11","text":"Všecken také lid bojovný, kterýž byl s ním, táhnouce, přiblížili se, až přišli naproti městu, a položili se po straně půlnoční Hai; údolí pak bylo mezi nimi a mezi Hai."},{"book":"Jozue","chapter":"8","verse":"12","text":"Vzal pak byl okolo pěti tisíc mužů, kteréž postavil v zálohách mezi Bethel a Hai, od západní stany města."},{"book":"Jozue","chapter":"8","verse":"13","text":"I přiblížil se lid, totiž všecko vojsko, kteréž bylo od půlnoční strany města, a kteříž byli v zálohách jeho od západní strany města; a tak vtáhl Jozue noci té do prostřed údolí."},{"book":"Jozue","chapter":"8","verse":"14","text":"I stalo se, že když je uzřel král Hai, pospíšili, a ráno vstavše, vyšli lidé města vstříc Izraelovi k boji, on i všecken lid jeho toho času před rovinu; nevěděl pak, že zálohy udělány byly jemu po zadu města."},{"book":"Jozue","chapter":"8","verse":"15","text":"I postoupil Jozue a všecken Izrael před nimi, a utíkali cestou pouště."},{"book":"Jozue","chapter":"8","verse":"16","text":"I svolán jest všecken lid v městě, aby je honili. I honili Jozue, a vzdálili se od města svého,"},{"book":"Jozue","chapter":"8","verse":"17","text":"Tak že nezůstal žádný z obyvatelů Hai a Bethel, kdo by nevyšel, aby honil Izraele; a nechali města otevřeného, a honili Izraele."},{"book":"Jozue","chapter":"8","verse":"18","text":"Řekl pak Hospodin k Jozue: Zdvihni korouhev, kterouž máš v rukou svých, proti Hai, nebo v ruce tvé dám je. I zdvihl Jozue korouhev, kterouž měl v ruce své, proti městu."},{"book":"Jozue","chapter":"8","verse":"19","text":"Tedy, kteříž byli v zálohách, rychle vyskočili z místa svého, a běželi, když pozdvihl ruky své, a všedše do města, vzali je, a spěšně zapálili město ohněm."},{"book":"Jozue","chapter":"8","verse":"20","text":"Muži pak města Hai ohlédše se nazpět, uzřeli, a aj, vstupoval dým města k nebi, a neměli místa k utíkání sem ani tam; nebo lid, kterýž utíkati počal k poušti, obrátil se na ty, kteříž je honili."},{"book":"Jozue","chapter":"8","verse":"21","text":"Jozue zajisté a všecken Izrael, když viděli, že z záloh vzali město, a že se vznáší dým města, obrátili se, a bili muže Hai."},{"book":"Jozue","chapter":"8","verse":"22","text":"Onino také vyšli z města proti nim, a obklíčil Izrael nepřátely své, jedni odsud, druzí od onud; a zmordovali je, tak že žádný živ nezůstal ani neušel."},{"book":"Jozue","chapter":"8","verse":"23","text":"Ale krále Hai jali živého, a přivedli ho k Jozue."},{"book":"Jozue","chapter":"8","verse":"24","text":"Když pak pomordoval Izrael všecky obyvatele Hai v poli, totiž na poušti, kamž je honili, a padli ti všickni od ostrosti meče, až i zahlazeni jsou: navrátil se všecken Izrael do Hai, a zmordovali ostatky jeho mečem."},{"book":"Jozue","chapter":"8","verse":"25","text":"A bylo všech, kteříž padli v ten den, od muže až do ženy, dvanácte tisíců; všickni ti byli z Hai."},{"book":"Jozue","chapter":"8","verse":"26","text":"Ale Jozue nespustil ruky své, kterouž vyzdvihl korouhev, dokudž nebyli zmordováni všickni obyvatelé Hai."},{"book":"Jozue","chapter":"8","verse":"27","text":"Toliko hovada a loupež města toho rozbitovali mezi sebou synové Izraelští podlé slova Hospodinova, kteréž on přikázal Jozue."},{"book":"Jozue","chapter":"8","verse":"28","text":"Tedy vypálil Jozue Hai, a položil je v hromadu věčnou a pustinu, až do tohoto dne."},{"book":"Jozue","chapter":"8","verse":"29","text":"Krále pak Hai oběsil na dřevě, a nechal ho tam až do večera. A když zapadlo slunce, rozkázal Jozue, aby složili tělo jeho s dřeva, a povrhli je u brány města, a nametali na ně hromadu kamení velikou, kteráž trvá až do dnešního dne."},{"book":"Jozue","chapter":"8","verse":"30","text":"Tedy vzdělal Jozue oltář Hospodinu Bohu Izraelskému na hoře Hébal,"},{"book":"Jozue","chapter":"8","verse":"31","text":"(Jakož přikázal Mojžíš, služebník Hospodinův, synům Izraelským, jakož psáno jest v knize zákona Mojžíšova,) oltář z kamení celého, nad nímž nebylo zdviženo železo, a obětovali na něm oběti zápalné Hospodinu, obětovali i oběti pokojné."},{"book":"Jozue","chapter":"8","verse":"32","text":"Napsal také tam na kameních výpis zákona Mojžíšova, kterýž psal před syny Izraelskými."},{"book":"Jozue","chapter":"8","verse":"33","text":"Všecken pak Izrael a starší jeho, i správcové i soudcové jeho stáli po obou stranách truhly před kněžími Levítskými, kteříž nosili truhlu smlouvy Hospodinovy, tak cizí jako doma zrozený, polovice jich proti hoře Garizim, a polovice proti hoře Hébal, jakož byl prvé přikázal Mojžíš, služebník Hospodinův, aby dobrořečil lidu Izraelskému nejprvé."},{"book":"Jozue","chapter":"8","verse":"34","text":"A potom četl všecka slova zákona, požehnání i zlořečení, tak jakž psáno jest v knize zákona."},{"book":"Jozue","chapter":"8","verse":"35","text":"Nebylo ani slova ze všeho, což přikázal Mojžíš, jehož by nečetl Jozue přede vším shromážděním Izraelským, i ženami i dětmi i příchozími, kteříž šli u prostřed nich."}]}