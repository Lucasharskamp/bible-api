{"data":[{"book":"1 UPhethro","chapter":"5","verse":"1","text":"Ebadaleni abaphakathi kwenu, ngiyakhalaza njengomunye wabadala, ufakazi wezinhlupheko zikaKhristu lomunye laye ozahlanganyela enkazimulweni ezabonakaliswa:"},{"book":"1 UPhethro","chapter":"5","verse":"2","text":"Wobani ngabelusi bomhlambi kaNkulunkulu eliwugcinayo, lisebenze njengababonisi, kungasikubanjwa ngamandla, kodwa ngenxa yokuthanda kwenu, njengoba uNkulunkulu efuna ukuba libe njalo; lingelamhawu wemali, kodwa lifisa ukusiza;"},{"book":"1 UPhethro","chapter":"5","verse":"3","text":"hatshi ukubusa ababekwe ezandleni zenu, kodwa liyisibonelo emhlambini."},{"book":"1 UPhethro","chapter":"5","verse":"4","text":"Lapho uMalusi oMkhulu evela, lizakwamukela umqhele wenkazimulo engayikufiphala."},{"book":"1 UPhethro","chapter":"5","verse":"5","text":"Majaha, ngokunjalo zehliseni ebadaleni. Lonke zembathiseni ngokuthobeka omunye komunye, ngoba,"},{"book":"1 UPhethro","chapter":"5","verse":"6","text":"Ngakho-ke, zithobeni ngaphansi kwesandla sikaNkulunkulu esilamandla, ukuze aliphakamise ngesikhathi esifaneleyo."},{"book":"1 UPhethro","chapter":"5","verse":"7","text":"Yethulani kuye konke ukukhathazeka kwenu ngoba yena uyalikhathalela."},{"book":"1 UPhethro","chapter":"5","verse":"8","text":"Zithibeni, liqaphele. Isitha senu uSathane, siyazulazula njengesilwane esibhongayo sidinga esingamudla."},{"book":"1 UPhethro","chapter":"5","verse":"9","text":"Menqabeni, liqine ekukholweni ngoba liyakwazi ukuthi abazalwane benu emhlabeni wonke baphakathi kwalezo zinhlupheko."},{"book":"1 UPhethro","chapter":"5","verse":"10","text":"Njalo uNkulunkulu womusa wonke, yena owalibizela enkazimulweni kaKhristu engulaphakade, emva kokuba lihlupheke okwesikhatshana, yena uqobo uzalivuselela alenze libe lamandla, liqine njalo lithembeke."},{"book":"1 UPhethro","chapter":"5","verse":"11","text":"Amandla kawabe kuye kuze kube nini lanini. Ameni."},{"book":"1 UPhethro","chapter":"5","verse":"12","text":"Ngosizo lukaSayilasi, engimthanda njengomzalwane othembekileyo, ngililobele ngamafitshane ngilikhuthaza njalo ngifakaza ukuthi lo ngumusa oqotho kaNkulunkulu. Bambelelani kuwo."},{"book":"1 UPhethro","chapter":"5","verse":"13","text":"Lowo oseBhabhiloni, owakhethwa kanye lani, uyalibingelela, loMakho indodana yami iyalibingelela."},{"book":"1 UPhethro","chapter":"5","verse":"14","text":"Bingelelanani ngokwangana kothando."}]}