{"data":[{"book":"Mose 1","chapter":"5","verse":"1","text":"Esiae nye Adam ƒe dzidzimeviwo ƒe ŋkuɖodzigbalẽ."},{"book":"Mose 1","chapter":"5","verse":"2","text":"Mawu wɔ ŋutsu kple nyɔnu, eye wòyra wo. Eyɔ wo tso gɔmedzedzea be “Ame.”"},{"book":"Mose 1","chapter":"5","verse":"3","text":"Adam xɔ ƒe alafa ɖeka kple blaetɔ̃ (130) esi wòdzi Set. Ŋutsuvi sia ɖi fofoa ŋutɔ le go ɖe sia ɖe me."},{"book":"Mose 1","chapter":"5","verse":"4","text":"Le Set dzidzi megbe la, Adam ganɔ agbe ƒe alafa enyi (800). Egadzi ŋutsuviwo kple nyɔnuviwo."},{"book":"Mose 1","chapter":"5","verse":"5","text":"Exɔ ƒe alafa asiekɛ kple blaetɔ̃ (930) hafi ku."},{"book":"Mose 1","chapter":"5","verse":"6","text":"Set xɔ ƒe alafa ɖeka kple atɔ̃ (105) hafi dzi Enos."},{"book":"Mose 1","chapter":"5","verse":"7","text":"Eganɔ agbe ƒe alafa enyi kple adre (807), eye wògadzi ŋutsuviwo kple nyɔnuviwo."},{"book":"Mose 1","chapter":"5","verse":"8","text":"Exɔ ƒe alafa asiekɛ kple wuieve (912) hafi ku."},{"book":"Mose 1","chapter":"5","verse":"9","text":"Esime Enos xɔ ƒe blaasiekɛ la, ezu fofo na Kenan,"},{"book":"Mose 1","chapter":"5","verse":"10","text":"eye esi wòdzi Kenan megbe la, Enos ganɔ agbe ƒe alafa enyi wuiatɔ̃ (815), eye wodzi ŋutsuvi kple nyɔnuvi bubuwo nɛ."},{"book":"Mose 1","chapter":"5","verse":"11","text":"Enos ƒe agbenɔƒewo katã nye ƒe alafa asiekɛ kple atɔ̃ (905), eye wòku."},{"book":"Mose 1","chapter":"5","verse":"12","text":"Kenan xɔ ƒe blaadre hafi dzi Via ŋutsuvi Mahalalel."},{"book":"Mose 1","chapter":"5","verse":"13","text":"Kenan ganɔ agbe ƒe alafa enyi kple blaene (840) le Mahalalel kple Kenan dzidzi vɔ megbe. Edzi ŋutsuviwo kple nyɔnuviwo bubuwo hã emegbe."},{"book":"Mose 1","chapter":"5","verse":"14","text":"Kenan ku esi wòxɔ ƒe alafa asiekɛ kple ewo (910)."},{"book":"Mose 1","chapter":"5","verse":"15","text":"Mahalalel xɔ ƒe blaade-vɔ-atɔ̃ esi wòdzi Via ŋutsuvi Yared."},{"book":"Mose 1","chapter":"5","verse":"16","text":"Esi Mahalalel dzi Yared megbe la, eganɔ agbe ƒe alafa enyi kple blaetɔ̃ (830). Edzi ŋutsuviwo kple nyɔnuviwo,"},{"book":"Mose 1","chapter":"5","verse":"17","text":"eye wòku esi wòxɔ ƒe alafa enyi blaasiekɛ-vɔ-atɔ̃ (895)."},{"book":"Mose 1","chapter":"5","verse":"18","text":"Yared xɔ ƒe alafa ɖeka blaade-vɔ-eve (162) esi wòdzi Via ŋutsuvi Enɔk."},{"book":"Mose 1","chapter":"5","verse":"19","text":"Eganɔ agbe ƒe alafa enyi (800). Edzi ŋutsuviwo kple nyɔnuviwo."},{"book":"Mose 1","chapter":"5","verse":"20","text":"Yared ku esi wòxɔ ƒe alafa asiekɛ blaade-vɔ-eve (962)."},{"book":"Mose 1","chapter":"5","verse":"21","text":"Enɔk xɔ ƒe blaade-vɔ-atɔ̃ esi wòdzi Metusela."},{"book":"Mose 1","chapter":"5","verse":"22","text":"Eganɔ agbe ƒe alafa etɔ̃ (300), eye wòzɔ nyuie kple Mawu. Edzi ŋutsuviwo kple nyɔnuviwo."},{"book":"Mose 1","chapter":"5","verse":"23","text":"Enɔk xɔ ƒe alafa etɔ̃ blaade-vɔ-atɔ̃ (365),"},{"book":"Mose 1","chapter":"5","verse":"24","text":"eye esi wògazɔ kple Mawu kplikplikpli ta la, ebu vĩi, elabena Mawu kɔe dzoe."},{"book":"Mose 1","chapter":"5","verse":"25","text":"Metusela xɔ ƒe alafa ɖeka blaenyi-vɔ-adre (187) hafi dzi Via ŋutsuvi Lamek."},{"book":"Mose 1","chapter":"5","verse":"26","text":"Eganɔ agbe ƒe alafa adre blaenyi-vɔ-eve (782). Edzi ŋutsuviwo kple nyɔnuviwo."},{"book":"Mose 1","chapter":"5","verse":"27","text":"Metusela ku esi wòxɔ ƒe alafa asiekɛ blaade-vɔ-asiekɛ (969)."},{"book":"Mose 1","chapter":"5","verse":"28","text":"Lamek xɔ ƒe alafa ɖeka kple blaenyi-vɔ-eve (182) hafi wòdzi Via ŋutsuvi Noa."},{"book":"Mose 1","chapter":"5","verse":"29","text":"Lamek na ŋkɔe be Noa si gɔmee nye “Gbɔdzɔe,” elabena egblɔ be, “Ame sia ahe gbɔdzɔe vɛ na mí tso agbledɔ sesẽ si wɔm míele le anyigba si Mawu ƒo fi dee dzi la me.”"},{"book":"Mose 1","chapter":"5","verse":"30","text":"Lamek ganɔ agbe ƒe alafa atɔ̃ blaasiekɛ-vɔ-atɔ̃ (595) le Noa dzidzi megbe. Edzi ŋutsuviwo kple nyɔnuviwo."},{"book":"Mose 1","chapter":"5","verse":"31","text":"Lamek ku esi wòxɔ ƒe alafa adre blaadre-vɔ-adre (777)."},{"book":"Mose 1","chapter":"5","verse":"32","text":"Noa xɔ ƒe alafa atɔ̃ (500), eye wòdzi ŋutsuvi etɔ̃: Sem, Ham kple Yafet."}]}