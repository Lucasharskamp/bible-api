{"data":[{"book":"याकूब","chapter":"4","verse":"1","text":"का तुम्हरो बीच म लड़ाईयां अऊर झगड़ा कित सी आवय हय? का यो इच्छावों सी नहीं होवय हय? जो तुम्हरो अन्दर झगड़ा करतो रह्य हंय।"},{"book":"याकूब","chapter":"4","verse":"2","text":"तुम चाहवय हय पर तुम्ख मिलय नहाय; येकोलायी तुम हत्या करय हय; तुम पूरो रीति सी इच्छा रखय हय, अऊर कुछ हासिल नहीं कर पावय; येकोलायी तुम झगड़य अऊर लड़य हय। तुम जो चाहवय हय ऊ मिलय नहाय कहालीकि तुम परमेश्वर सी मांगय नहाय।"},{"book":"याकूब","chapter":"4","verse":"3","text":"तुम मांगय हय अऊर पावय नहाय, येकोलायी कि बुरी इच्छा सी मांगय हय, ताकि अपनो सुखविलास म उड़ाय देवो।"},{"book":"याकूब","chapter":"4","verse":"4","text":"हे विश्वास हिन लोगों, का तुम नहीं जानय कि जगत सी दोस्ती करनो परमेश्वर सी दुस्मनी करनो हय जो कोयी जगत को संगी होनो चाहवय हय ऊ अपनो आप ख परमेश्वर को दुश्मन बनावय हय।"},{"book":"याकूब","chapter":"4","verse":"5","text":"का तुम यो समझय हय कि पवित्र शास्त्र बेकार कह्य हय, “जो आत्मा ख ओन हमरो अन्दर बसायो हय, का ऊ असी लालसा करय हय जेको प्रतिफल ईर्ष्या हय?”"},{"book":"याकूब","chapter":"4","verse":"6","text":"ऊ त अऊर भी अनुग्रह देवय हय; यो वजह यो लिख्यो हय, “परमेश्वर अभिमानियों को विरोध करय हय, पर दीनो पर अनुग्रह करय हय।”"},{"book":"याकूब","chapter":"4","verse":"7","text":"येकोलायी परमेश्वर को अधीन होय जावो; अऊर शैतान को सामना करो, त ऊ तुम्हरो जवर सी भाग निकलेंन।"},{"book":"याकूब","chapter":"4","verse":"8","text":"परमेश्वर को जवर आवो त ऊ भी तुम्हरो जवर आयेंन। हे पापियों, अपनो हाथ धोय लेवो; अऊर हे कपटियों, अपनो दिल ख पवित्र करो।"},{"book":"याकूब","chapter":"4","verse":"9","text":"दु:खी हो, अऊर शोक करो, अऊर रोवो। तुम्हरी हसी शोक म अऊर तुम्हरी खुशी उदासी बदल जायेंन।"},{"book":"याकूब","chapter":"4","verse":"10","text":"प्रभु को आगु नम्र बनो त ऊ तुम्ख ऊचो करेंन।"},{"book":"याकूब","chapter":"4","verse":"11","text":"हे भाऊवों अऊर बहिनों, एक दूसरों को विरोध म मत बोलो, एक दूसरों को विरोध मत करो। तुम व्यवस्था को पालन करन वालो नहीं पर ओको न्याय करन वालो बन जावय हय।"},{"book":"याकूब","chapter":"4","verse":"12","text":"व्यवस्था देन वालो अऊर न्याय करन वालो एकच परमेश्वर हय। ऊ अकेलोच बचाय सकय हय यां नाश कर सकय हय। तुम मसीह भाऊ को न्याय करन वालो कौन होवय हय?"},{"book":"याकूब","chapter":"4","verse":"13","text":"सुनो तुम जो यो कह्य हय, “अज यां कल हम कोयी अऊर नगर म जाय क उत एक साल बितायबो, अऊर व्यापार कर क् फायदा कमायबो।”"},{"book":"याकूब","chapter":"4","verse":"14","text":"अऊर यो नहीं जानय कि कल का होयेंन। सुन त लेवो, तुम्हरो जीवन हयच का? तुम त भाप को जसो हय, जो थोड़ी देर दिखायी देवय हय फिर गायब हो जावय हय।"},{"book":"याकूब","chapter":"4","verse":"15","text":"येको उलट तुम्ख यो कहनो चाहिये, “यदि प्रभु चाहेंन त हम जीन्दो रहबोंन, अऊर यो यां ऊ काम भी करबोंन।”"},{"book":"याकूब","chapter":"4","verse":"16","text":"पर अब तुम अपनी डींग मारय हय अऊर असो सब घमण्ड बुरो होवय हय। लेनवालो अऊर व्यापारी अपनो सामान को संग"},{"book":"याकूब","chapter":"4","verse":"17","text":"येकोलायी जो कोयी भलायी करनो जानय हय अऊर नहीं करय, ओको लायी यो पाप को दोष आय।"}]}