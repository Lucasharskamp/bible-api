{"data":[{"book":"ایوب","chapter":"1","verse":"1","text":"در سرزمین عوص مردی زندگی می‌کرد به نام ایوب. او مردی بود درستکار و خداترس که از بدی و شرارت دوری می‌ورزید."},{"book":"ایوب","chapter":"1","verse":"2","text":"ایوب هفت پسر و سه دختر داشت."},{"book":"ایوب","chapter":"1","verse":"3","text":"او صاحب هفت هزار گوسفند، سه هزار شتر، پانصد جفت گاو و پانصد الاغ ماده بود و خدمتکاران بسیاری داشت. ایوب ثروتمندترین مرد سراسر آن سرزمین به شمار می‌رفت."},{"book":"ایوب","chapter":"1","verse":"4","text":"هر یک از پسران ایوب به نوبت در خانهٔ خود جشنی بر پا می‌کرد و همهٔ برادران و خواهران خود را دعوت می‌نمود تا در آن جشن شرکت کنند."},{"book":"ایوب","chapter":"1","verse":"5","text":"وقتی روزهای جشن به پایان می‌رسید، ایوب صبح زود برمی‌خاست و برای طهارت هر کدام از فرزندانش به خداوند قربانی سوختنی تقدیم می‌کرد. ایوب با خود فکر می‌کرد: «شاید فرزندانم گناه ورزیده و در دل خود به خدا لعن کرده باشند.» ایوب همیشه چنین می‌کرد."},{"book":"ایوب","chapter":"1","verse":"6","text":"یک روز که فرشتگان1‏:6 عبری: «پسران خدا». در حضور خداوند حاضر شده بودند، شیطان1‏:6 معنی واژۀ عبری «مدعی» یا «مخالف» است. نیز همراه ایشان بود."},{"book":"ایوب","chapter":"1","verse":"7","text":"خداوند از شیطان پرسید: «کجا بودی؟»"},{"book":"ایوب","chapter":"1","verse":"8","text":"آنگاه خداوند از او پرسید: «آیا بندهٔ من ایوب را دیدی؟ بر زمین، کسی مانند او پیدا نمی‌شود. او مردی بی‌عیب، صالح خداترس است و از گناه بدی و شرارت دوری می‌ورزد.»"},{"book":"ایوب","chapter":"1","verse":"9","text":"شیطان گفت: «اگر خداترسی برای او سودی نمی‌داشت این کار را نمی‌کرد."},{"book":"ایوب","chapter":"1","verse":"10","text":"تو ایوب و خانواده و اموالش را از هر گزندی محفوظ داشته‌ای. دسترنج او را برکت داده‌ای و ثروت زیاد به او بخشیده‌ای."},{"book":"ایوب","chapter":"1","verse":"11","text":"دارایی‌اش را از او بگیر، آنگاه خواهی دید که آشکارا تو را لعن خواهد کرد!»"},{"book":"ایوب","chapter":"1","verse":"12","text":"خداوند در پاسخ شیطان گفت: «برو و هر کاری که می‌خواهی با دارایی‌اش بکن، فقط آسیبی به خود او نرسان.» پس شیطان از حضور خداوند بیرون رفت."},{"book":"ایوب","chapter":"1","verse":"13","text":"یک روز وقتی پسران و دختران ایوب در خانهٔ برادر بزرگشان میهمان بودند،"},{"book":"ایوب","chapter":"1","verse":"14","text":"قاصدی نزد ایوب آمد و به او گفت: «گاوهایت شخم می‌زدند و ماده الاغهایت کنار آنها می‌چریدند"},{"book":"ایوب","chapter":"1","verse":"15","text":"که ناگهان سابی‌ها1‏:15 سابی‌ها قبیله‌ای وحشی و غارتگر بودند. به ما حمله کرده، حیوانات را بردند و تمام کارگران تو را کشتند. تنها من جان به در بردم و آمدم تا به تو خبر دهم.»"},{"book":"ایوب","chapter":"1","verse":"16","text":"سخنان این مرد هنوز پایان نیافته بود که قاصد دیگری از راه رسیده، گفت: «آتش خدا از آسمان نازل شده، تمام گوسفندان و همهٔ چوپانانت را سوزاند و تنها من جان به در برده، آمدم تا به تو خبر دهم.»"},{"book":"ایوب","chapter":"1","verse":"17","text":"پیش از آنکه حرفهای وی تمام شود قاصدی دیگر وارد شده، گفت: «کلدانیان در سه دسته به ما حمله کردند و شترهایت را بردند و کارگرانت را کشتند، تنها من جان به در بردم و آمده‌ام تا به تو خبر دهم.»"},{"book":"ایوب","chapter":"1","verse":"18","text":"سخنان آن قاصد هم هنوز تمام نشده بود که قاصد دیگری از راه رسید و گفت: «پسران و دخترانت در خانهٔ برادر بزرگشان میهمان بودند،"},{"book":"ایوب","chapter":"1","verse":"19","text":"که ناگهان باد شدیدی از طرف بیابان وزیده، خانه را بر سر ایشان خراب کرد و همه زیر آوار جان سپردند و تنها من جان به در بردم و آمده‌ام تا این خبر را به تو برسانم.»"},{"book":"ایوب","chapter":"1","verse":"20","text":"آنگاه ایوب برخاسته، از شدت غم لباس خود را پاره کرد. سپس موی سر خود را تراشید و در حضور خدا به خاک افتاده،"},{"book":"ایوب","chapter":"1","verse":"21","text":"گفت: «از شکم مادر برهنه به دنیا آمدم و برهنه هم از این دنیا خواهم رفت. خداوند داد و خداوند گرفت. نام خداوند متبارک باد.»"},{"book":"ایوب","chapter":"1","verse":"22","text":"با همهٔ این پیش‌آمدها، ایوب گناه نکرد و به خدا ناسزا نگفت."}]}