{"data":[{"book":"قْلّ","chapter":"16","verse":"1","text":"سَرَيِ مُ نُ دِ يٌ بَرِ عَ شَ مْرِ عِبُرَ مَ بّ. كٌنيِ فِنّ مِسِرَكَ نُ نَ سَرَيِ يِ رَ، نَشَن شِلِ هَفَرَ."},{"book":"قْلّ","chapter":"16","verse":"2","text":"سَرَيِ نَشَ عَ قَلَ عِبُرَ مَ بّ، «عِ بَرَ عَ تٌ، عَلَتَلَ مُ دِ بَرِ قٍ رَفِرِشِ ﭑ تَن مَ. كْنْ تّمُندٍ ﭑ نْمَ دِ سْتْدٍ ﭑ مَ كٌنيِ فِنّ سَابُي رَ عِ بّ. وٌ شَ لُ يِرٍ كٍرٍن تٌ كْي رَ.» عِبُرَ مَ نَشَ تِن سَرَيِ شَ وْيّنيِ رَ."},{"book":"قْلّ","chapter":"16","verse":"3","text":"سَرَيِ نَشَ عَ شَ كٌنيِ فِنّ هَفَرَ مِسِرَكَ تٌنفٌ، عَ نَشَ عَ سٌ عَ شَ مْرِ عِبُرَ مَ يِ رَ، عَ شَ قِندِ عَ شَ فِنّ رَ. عِبُرَ مَ نُ بَرَ حّ قُ رَبَ كَنَان بْشِ مَ."},{"book":"قْلّ","chapter":"16","verse":"4","text":"عِبُرَ مَ نُن هَفَرَ نَشَ شِ يِرٍ كٍرٍن، نَ نَن قِندِ هَفَرَ بّ تّيفّ رَ. هَفَرَ تٌ بَرَ عَ كٌلٌن عَ عَ بَرَ تّيفّ، عَ نَشَ يٌ عَ كَنيِ مَ، عَ نَشَ عَ مَتٌ مَتٌ كِ كٌبِ رَ."},{"book":"قْلّ","chapter":"16","verse":"5","text":"سَرَيِ نَشَ عَ قَلَ عِبُرَ مَ بّ، «عِ تَن نَن عَ نِيَشِ يِ بْتّ رَبَ شَ عِلَن ﭑ نَ! ﭑ تَن نَن ﭑ مَ كٌنيِ فِنّ قِشِ عِ مَ عَ شَ قِندِ عِ شَ فِنّ رَ. كَبِ عَ نَشَ عَ كٌلٌن عَ قُرُشِ، عَ قَ قٍ كٌبِ نَن تُن عِلَنمَ ﭑ نَ. عَلَتَلَ شَ وٌن تَن قِرِنيِ مَكِيتِ.»"},{"book":"قْلّ","chapter":"16","verse":"6","text":"عِبُرَ مَ نَشَ عَ شَ فِنّ يَابِ، «عِ شَ كٌنيِ فِنّ نَ عَ رَ. عِ وَ مَ قٍ نَشَن بِرِن شْن مَ، عِ شَ نَ رَبَ عَ رَ.» سَرَيِ نَشَ عَ وَشْنقٍ كٌبِ بِرِن نَبَ هَفَرَ رَ، هَن عَ نَشَ عَ فِ."},{"book":"قْلّ","chapter":"16","verse":"7","text":"عَلَتَلَ شَ مَلٍكّ نَشَ هَفَرَ لِ دُلٌنيِ ندٍ قّ مَ سُرُ كِرَ شْن مَ فبٍنفبٍرٍن يِرٍ."},{"book":"قْلّ","chapter":"16","verse":"8","text":"مَلٍكّ نَشَ هَفَرَ مَشْرِن، «سَرَيِ شَ كٌنيِ فِنّ هَفَرَ، عِ كٍلِشِ مِندٍن؟ عِ سِفَقٍ مِندٍن؟» هَفَرَ نَشَ مَلٍكّ يَابِ، «ﭑ نَن ﭑ فِشِ ﭑ كَنيِ نَن مَ.»"},{"book":"قْلّ","chapter":"16","verse":"9","text":"عَلَتَلَ شَ مَلٍكّ نَشَ عَ مَسٍن هَفَرَ بّ، «عِ مَن شَ فبِلٍن عِ كٍلِدٍ، عِ سَ عِ مَفٌرٌ عِ كَنيِ بّ.»"},{"book":"قْلّ","chapter":"16","verse":"10","text":"عَلَتَلَ شَ مَلٍكّ نَشَ عَ قَلَ عَ بّ، «ﭑ قَمَ بْنسْي وُيَشِ قِدٍ عِ مَ، عِ مُ نْمَ نَشَن كْنتِ كٌلٌندٍ.»"},{"book":"قْلّ","chapter":"16","verse":"11","text":"عَلَتَلَ شَ مَلٍكّ مَن نَشَ عَ قَلَ عَ بّ،"},{"book":"قْلّ","chapter":"16","verse":"12","text":"عِ شَ دِ قِندِ مَ فٍرٍ سٌي رَ"},{"book":"قْلّ","chapter":"16","verse":"13","text":"هَفَرَ نَشَ شِلِ سَ عَلَتَلَ شُن، نَشَن وْيّن عَ بّ، «عَلَتَلَ نَشَن ﭑ تٌشِ.» عَ نَشَ عَ قَلَ، «ﭑ بَرَ ﭑ تٌمَ تٌ.»"},{"book":"قْلّ","chapter":"16","verse":"14","text":"نَ نَن عَ تٌشِ عٍ نَ كْلْنيِ شِلِ قَلَمَ، «عَلَ حِحّ نَشَن ﭑ تٌشِ.» نَ كْلْنيِ نَ كَدٍ سِ نُن بٍرٍدَ نَن تَفِ."},{"book":"قْلّ","chapter":"16","verse":"15","text":"هَفَرَ نَشَ دِ سْتْ عِبُرَ مَ بّ. عِبُرَ مَ نَشَ عَ شِلِ سَ سُمَيِلَ."},{"book":"قْلّ","chapter":"16","verse":"16","text":"عِبُرَ مَ نُ بَرَ حّ تٌنفٌ سٌلٌمَسَشَن نُن سٍننِ سْتْ سِمَيَ رَ، هَفَرَ قَ نَ دِ سْتْ عَ بّ."}]}