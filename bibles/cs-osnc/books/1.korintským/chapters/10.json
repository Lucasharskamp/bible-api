{"data":[{"book":"1. Korintským","chapter":"10","verse":"1","text":"Jenom si, bratři, připomeňme židovské dějiny! Boží oblak se rozprostíral nad všemi našimi předky, když odcházeli z Egypta,"},{"book":"1. Korintským","chapter":"10","verse":"2","text":"a všichni společně s Mojžíšem prošli mořem, v němž pohřbili svoji otrockou minulost."},{"book":"1. Korintským","chapter":"10","verse":"3","text":"Všem bylo duchovní potravou stejné slovo od Boha"},{"book":"1. Korintským","chapter":"10","verse":"4","text":"a sílu čerpali všichni z téhož duchovního pramene, který je stále doprovázel – a to byl Kristus."},{"book":"1. Korintským","chapter":"10","verse":"5","text":"A přesto se většina z nich svým jednáním Bohu znelíbila a našla svůj hrob na poušti."},{"book":"1. Korintským","chapter":"10","verse":"6","text":"Nechť se nám stanou výstražným příladem."},{"book":"1. Korintským","chapter":"10","verse":"7-8","text":"Opusťte své modly, pohlavní nepřístojnosti a jiné neřády, abyste nedopadli jako oni: za jediný den jich pomřelo třiadvacet tisíc."},{"book":"1. Korintským","chapter":"10","verse":"9","text":"Nesvádějte lidské špatnosti na Boha,"},{"book":"1. Korintským","chapter":"10","verse":"10-11","text":"neprovokujte ho, jako to dělali někteří z nich; a přivolali na sebe jedovaté hady a smrt. Vezměme si z toho ponaučení, mnoho času nám už nezbývá."},{"book":"1. Korintským","chapter":"10","verse":"12","text":"Mějte se na pozoru – nejblíže pádu je ten, kdo si je sám sebou příliš jist."},{"book":"1. Korintským","chapter":"10","verse":"13","text":"Až dosud vás nepotkalo nic, co by člověk nedokázal unést. Bůh vaši víru nezklame ani v dalších zkouškách: pokud je dopustí, dá vám i sílu vydržet a překonat je."},{"book":"1. Korintským","chapter":"10","verse":"14-16","text":"Proto, moji drazí, co nejdál od modloslužby! Mluvím s vámi jako s rozumnými lidmi. Řekněte sami: neznamená snad kalich, který si vzájemně podáváme, že nás spojuje Kristova krev? A co jiného vyznáváme při lámání chleba než to, že jsme součástí Kristovou?"},{"book":"1. Korintským","chapter":"10","verse":"17","text":"Jako všechny ty kousky pocházejí z jednoho chleba, tak i my – ať je nás sebevíc – jsme tím jedním chlebem navzájem spojeni."},{"book":"1. Korintským","chapter":"10","verse":"18","text":"Podívejte se na rodilé židy: tím, že jedí maso obětované na oltáři, hlásí se i oni k Bohu, kterému ten oltář patří. A stejný význam má pro pohany zase jejich pohanský oltář."},{"book":"1. Korintským","chapter":"10","verse":"19","text":"Tím ovšem neříkám, že modla je snad bohem a že maso obětované modle je něco víc než obyčejné maso; samy o sobě ty věci neznamenají nic."},{"book":"1. Korintským","chapter":"10","verse":"20","text":"Ale tím obřadem vzývají pohané démony místo Boha, a proto nechci, abyste se něčeho takového zúčastňovali."},{"book":"1. Korintským","chapter":"10","verse":"21","text":"Nemůžete se přece současně hlásit k Bohu i ke zlým mocnostem."},{"book":"1. Korintským","chapter":"10","verse":"22","text":"Nebo jsme snad tak silní, že si nemusíme nic dělat z Božího hněvu?"},{"book":"1. Korintským","chapter":"10","verse":"23","text":"Ano, křesťanu je všechno dovoleno, ale ne všechno je prospěšné. Vše je mi dovoleno, ale ne vše slouží k dobru také ostatním."},{"book":"1. Korintským","chapter":"10","verse":"24","text":"Nesmíme si hledět jen svého vlastního zájmu, nýbrž především musíme dbát toho, co je dobré pro druhé."},{"book":"1. Korintským","chapter":"10","verse":"25","text":"Tedy: co se prodává v obchodech, to jezte klidně a nelamte si hlavu původem jídla."},{"book":"1. Korintským","chapter":"10","verse":"26","text":"Země i se vším, co je na ní, patří přece Bohu."},{"book":"1. Korintským","chapter":"10","verse":"27","text":"Také na návštěvách jezte s klidným svědomím všechno, co vám hostitel předloží."},{"book":"1. Korintským","chapter":"10","verse":"28-29","text":"Když vás však někdo upozorní, že to či ono jídlo leželo předtím na pohanském oltáři, nejezte to, abyste se nešetrně nedotkli jeho svědomí."},{"book":"1. Korintským","chapter":"10","verse":"30","text":"Což mě může někdo odsuzovat za to, co vděčně přijímám z Boží ruky?"},{"book":"1. Korintským","chapter":"10","verse":"31","text":"Milí bratři! Všechno, co děláme – ať už jde o jídlo nebo o pití či cokoliv jiného, všechno má sloužit k Boží oslavě."},{"book":"1. Korintským","chapter":"10","verse":"32","text":"Nebuďte tedy kamenem úrazu ani židům, ani nevěrcům, ani křesťanům."},{"book":"1. Korintským","chapter":"10","verse":"33","text":"I já se vždycky snažím vyjít každému vstříc a neohlížím se na sebe, nýbrž na dobro těch druhých, aby jich bylo zachráněno co nejvíc."}]}