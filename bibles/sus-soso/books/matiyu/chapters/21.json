{"data":[{"book":"Matiyu","chapter":"21","verse":"1","text":"Isa nun a fɔxirabirɛe to makɔrɛ Darisalamu ra, e naxa Betifage li, Oliwi geya mabiri. Isa naxa a fɔxirabirɛ firin xɛɛ,"},{"book":"Matiyu","chapter":"21","verse":"2","text":"a a fala e bɛ, «Wo xa so taa kui naxan na yare. Wo nɛfɛ so naa, wo sofale ginɛ nde lima a xirixi naa, a xa di na a fɛ ma. Wo xa e fulun, wo fa e ra n xɔn ma."},{"book":"Matiyu","chapter":"21","verse":"3","text":"Xa mixi nde fa wo maxɔrin, wo xa a fala a bɛ, ‹Marigi nan hayi na e ma. A e ragbilenma ya.›»"},{"book":"Matiyu","chapter":"21","verse":"4","text":"Na rabaxi nɛ, alako namiɲɔnmɛ xa masenyi xa kamali, naxan a falama,"},{"book":"Matiyu","chapter":"21","verse":"5","text":"«Wo a fala Siyoni di ginɛ bɛ,"},{"book":"Matiyu","chapter":"21","verse":"6","text":"Isa fɔxirabirɛe naxa siga, e sa Isa xa xɛɛraya raba."},{"book":"Matiyu","chapter":"21","verse":"7","text":"E to fa sofale nun sofale xa di ra, e naxa e xa donmae sa e fari, Isa fa a magoro sofale fari."},{"book":"Matiyu","chapter":"21","verse":"8","text":"Ɲama gbegbe naxan nu na, e fan naxa e xa donmae itala kira xɔn ma, ndee fan naxa fɛnsɛ sɛgɛ, e nee fan sa kira xɔn ma Isa binyafe ra."},{"book":"Matiyu","chapter":"21","verse":"9","text":"Ɲama naxee nu ɲɛrɛfe Isa ya ra, a nun naxee nu ɲɛrɛfe a xanbi ra, e birin nu e xui itefe, e a fala,"},{"book":"Matiyu","chapter":"21","verse":"10","text":"Isa to so Darisalamu, taakae birin naxa kaaba, e nu maxɔrinyi ti, «Nde yi ki?»"},{"book":"Matiyu","chapter":"21","verse":"11","text":"Ɲama naxa e yaabi, «Annabi Isa nan yi ki, naxan kelixi Nasarɛti, Galile bɔxi ma.»"},{"book":"Matiyu","chapter":"21","verse":"12","text":"Isa naxa so hɔrɔmɔbanxi kui, a sarematie nun saresoe birin keri naxee nu na na. A naxa kɔbiri masarɛe xa teebilie a nun ganbɛ matie xa dɔxɔsee rabira,"},{"book":"Matiyu","chapter":"21","verse":"13","text":"a a masen e bɛ, «A sɛbɛxi, ‹N ma banxi xili falama nɛ, salide banxi,› kɔnɔ wo tan bara a findi muɲɛtie dɔxɔde ra.»"},{"book":"Matiyu","chapter":"21","verse":"14","text":"Dɔnxuie nun namatɛe naxa fa Isa xɔn hɔrɔmɔbanxi kui, a naxa nee rayalan."},{"book":"Matiyu","chapter":"21","verse":"15","text":"Kɔnɔ sɛrɛxɛdubɛ kuntigie nun sɛriyɛ karamɔxɔe tan naxa xɔnɔ ki fanyi e to Isa xa kaabanakoe to, e man to dimɛe to e xui itema hɔrɔmɔbanxi kui, «Tantui na won Nakisima bɛ, Dawuda xa Di!»"},{"book":"Matiyu","chapter":"21","verse":"16","text":"E naxa a fala Isa bɛ, «I mu e xui mɛxi?» Isa naxa e yaabi, «Iyo. Wo fan mu nu a xaran Kitaabui kui a to sɛbɛxi, ‹I bara a niya dimɛdie nun diyɔrɛe xa i matɔxɔ?›»"},{"book":"Matiyu","chapter":"21","verse":"17","text":"Na tɛmui, Isa naxa keli e xun taa kui, a siga Betani, a kɔɛ radangi naa."},{"book":"Matiyu","chapter":"21","verse":"18","text":"Na kuye iba, Isa to nu gbilenfe taa kui, kaamɛ naxa a suxu."},{"book":"Matiyu","chapter":"21","verse":"19","text":"A to xɔrɛ bili nde to kira ra, a naxa a maso a ra kɔnɔ a mu bogi yo to a kɔn na, fo a burɛxɛe. Isa naxa a fala xɔrɛ bili bɛ, «I tan mu bogima sɔnɔn!» Xɔrɛ bili naxa xara keren na."},{"book":"Matiyu","chapter":"21","verse":"20","text":"Isa fɔxirabirɛe to na to, e naxa kaaba, e a maxɔrin, «Yi xɔrɛ bili xaraxi a ikɔrɛxi ra di?»"},{"book":"Matiyu","chapter":"21","verse":"21","text":"Isa naxa e yaabi, «N xa nɔndi fala wo bɛ, xa danxaniya na wo bɛ, wo mu siikɛ, wo nɔma nɛ yi fe mɔɔli nabade n naxan nabaxi xɔrɛ bili ra. Kɔnɔ dangi na ra, xa wo a fala yi geya bɛ, ‹Keli be, i sa sin baa ma,› a rabama nɛ."},{"book":"Matiyu","chapter":"21","verse":"22","text":"Na nan a ra, xa danxaniya na wo bɛ, wo fefe maxandi Ala ma, wo a sɔtɔma nɛ.»"},{"book":"Matiyu","chapter":"21","verse":"23","text":"Isa man naxa so hɔrɔmɔbanxi kui. A to nu na mixie xaranfe, sɛrɛxɛdubɛ kuntigie, nun Yuwifie xa forie naxa fa a yire, e a maxɔrin, «I yi fee rabama nde xa yaamari ma? Nde yi sɛnbɛ fixi i ma?»"},{"book":"Matiyu","chapter":"21","verse":"24","text":"Isa naxa e yaabi, «N fan xa wo maxɔrin fe keren ma. Xa wo n yaabi, n a falama nɛ wo bɛ n yi fee rabama naxan ma yaamari ma."},{"book":"Matiyu","chapter":"21","verse":"25","text":"Yaya nu mixie xunxama ye xɔɔra nde xa yaamari ma? Ala nan a xɛɛxi ba, ka adama?» Na kui, e naxa so wɔyɛnfe e bore tagi, «Xa won na a yaabi, won naxɛ, ‹Ala,› a a falama nɛ won bɛ, ‹Munfe ra wo mu fa la a ra?›"},{"book":"Matiyu","chapter":"21","verse":"26","text":"Kɔnɔ xa won na a yaabi, won naxɛ, ‹Adama,› won gaaxuma nɛ ɲama ya ra, barima birin Yaya maɲɔxunxi namiɲɔnmɛ nan na.»"},{"book":"Matiyu","chapter":"21","verse":"27","text":"Na kui, e naxa Isa yaabi, «Muxu mu a kolon.» A fan naxa a masen e bɛ, «N fan mu a falama wo bɛ n yi fee rabama naxan ma yaamari ma.»"},{"book":"Matiyu","chapter":"21","verse":"28","text":"«Wo yi taali toxi di? Di xɛmɛ firin nu na xɛmɛ nde yi. A naxa a fala di singe bɛ, ‹N ma di, siga i sa wali xɛ ma to.›"},{"book":"Matiyu","chapter":"21","verse":"29","text":"Di naxa a yaabi, ‹N tondi.› Kɔnɔ na dangi xanbi, a xaxili naxa masara, a siga walide."},{"book":"Matiyu","chapter":"21","verse":"30","text":"Babɛ to na yaamari fi a xa di firin nde fan ma, a naxa a yaabi, ‹N Baba, awa, n sigafe.› Kɔnɔ a mu siga."},{"book":"Matiyu","chapter":"21","verse":"31","text":"Yi mixi firinyie ya ma, nde a baba sago rabaxi?» E naxa a yaabi, «Na di singe.» Isa man naxa a masen e bɛ, «N xa nɔndi fala wo bɛ, duuti maxilie nun langoee singe soma wo bɛ Ala xa mangɛya niini bun ma."},{"book":"Matiyu","chapter":"21","verse":"32","text":"Annabi Yaya fa nɛ kira tinxinxi masende wo bɛ, wo mu fa la a ra. Kɔnɔ duuti maxilie nun langoee tan la nɛ a ra. Hali wo to na to, wo mu tin natɛ masarade, wo xa la a ra.»"},{"book":"Matiyu","chapter":"21","verse":"33","text":"«Wo wo tuli mati taali gbɛtɛ fan na. Xɛ kanyi nde naxa wɛni bilie si. A naxa tɛtɛ rabilin bɔxi ra, a baye ti, a yili ge wɛni bogi bunduma dɛnnaxɛ. Na xanbi, a naxa na hɛri bɔxi rawalie ma, a fa biyaasi."},{"book":"Matiyu","chapter":"21","verse":"34","text":"Wɛni bogi ba tɛmui to a li, bɔxi kanyi naxa konyi ndee xɛɛ bɔxi rawalie xɔn ma, e xa a gbe wɛni bogi so a yi ra."},{"book":"Matiyu","chapter":"21","verse":"35","text":"Kɔnɔ bɔxi rawalie naxa na konyie suxu. E naxa keren bɔnbɔ, e boore faxa, e boore magɔnɔ gɛmɛe ra."},{"book":"Matiyu","chapter":"21","verse":"36","text":"Bɔxi kanyi man naxa konyi gbɛtɛe xɛɛ dangi a singe ra. Bɔxi rawalie naxan naba booree ra, e naxa na raba nee fan na."},{"book":"Matiyu","chapter":"21","verse":"37","text":"A dɔnxɔɛ ra, bɔxi kanyi naxa a maɲɔxun, a a fala, ‹E n ma di tan binyama nɛ.› Na kui, a naxa a xa di xɛɛ bɔxi rawalie xɔn ma."},{"book":"Matiyu","chapter":"21","verse":"38","text":"Kɔnɔ e to bɔxi kanyi xa di to, e naxa a fala e bore bɛ, ‹Yi nan na kɛ tongoma ra. Wo fa, won xa a faxa alako a kɛ xa findi won gbe ra.›"},{"book":"Matiyu","chapter":"21","verse":"39","text":"E to a suxu, e naxa sa a xanin tɛtɛ xanbi ra, e a faxa.»"},{"book":"Matiyu","chapter":"21","verse":"40","text":"«Na kui, bɔxi kanyi na siga e yire, a munse rabama na bɔxi rawalie ra?»"},{"book":"Matiyu","chapter":"21","verse":"41","text":"E naxa Isa yaabi, «A na bɔxi hɛrie sɔntɔma nɛ a ɲaaxi ra, a a xa bɔxi so bɔxi hɛri gbɛtɛe yi, naxee a mabiri soma a yi ra a waxati ma.»"},{"book":"Matiyu","chapter":"21","verse":"42","text":"Isa naxa e yaabi, «Wo mu nu yi masenyi xaran Kitaabui kui?"},{"book":"Matiyu","chapter":"21","verse":"43","text":"«Na nan a toxi, n xa a fala wo bɛ, wo bama nɛ Ala xa mangɛya niini bun ma, si gbɛtɛ fa raso naa naxan birama Ala xa yaamarie fɔxɔ ra."},{"book":"Matiyu","chapter":"21","verse":"44","text":"Naxan na bira yi gɛmɛ ma, a kanyi magirama nɛ gbɛsɛxu. Yi gɛmɛ na bira naxan fan ma, a kanyi butuxunma nɛ.»"},{"book":"Matiyu","chapter":"21","verse":"45","text":"Sɛrɛxɛdubɛ kuntigie nun Farisɛnie to a xa taalie mɛ, e naxa a kolon a Isa nu na wɔyɛnfe e tan nan ma fe ra."},{"book":"Matiyu","chapter":"21","verse":"46","text":"E nu katafe e xa a suxu, kɔnɔ e nu gaaxuxi ɲama ya ra, barima ɲama nu laxi a ra, a namiɲɔnmɛ nan na Isa ra."}]}