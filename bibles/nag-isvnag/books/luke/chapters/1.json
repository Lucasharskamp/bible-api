{"data":[{"book":"Luke","chapter":"1","verse":"1","text":"Bisi manu khan pora kotha aru kaam khan laga khisa joma kori kene likhibo nimite kosis korise, juntu amikhan majot te pura hoise"},{"book":"Luke","chapter":"1","verse":"2","text":"jineka pora amikhan laga hathte dise jun khan shuru te nijor suku pora dikhise aru kotha laga noukar khan asele."},{"book":"Luke","chapter":"1","verse":"3","text":"Etu nimite ami etu bisi bhal nisena dikhi ase, bhal pora bisari kene sob kotha aru kaam khan to shuru pora apuni ke hisab-kitab pora likhi ase mohan Theophilus,"},{"book":"Luke","chapter":"1","verse":"4","text":"eneka hoile tumi janibo etu bostu laga asol kotha juntu apuni ke sikhai dise."},{"book":"Luke","chapter":"1","verse":"5","text":"Aru Herod pora Judea laga raja thaka somoite Abijah laga dol pora Zachariah naam laga ekjon purohit thakise. Tai laga maiki to Aaron laga khandan pora asele aru tai laga naam Elizabeth asele."},{"book":"Luke","chapter":"1","verse":"6","text":"Aru tai duijon Isor usorte bisi bhal thakise, aru Probhu pora ki koi sob kotha to sapha pora mani thake."},{"book":"Luke","chapter":"1","verse":"7","text":"Aru taikhan bacha thaka nai, kelemane Elizabeth to bacha pabole napara maiki thakise, aru tai duijon laga umor bhi bisi hoi jaise."},{"book":"Luke","chapter":"1","verse":"8","text":"Etiya eneka hoise, jitia Zechariah tai Isor usorte tai laga purohit kaam khan kori asele, juntu kaan khan tai laga dol khan pora kore."},{"book":"Luke","chapter":"1","verse":"9","text":"Titia, purohit laga niyom hisab te, taike Isor laga pobitro ghor bhitor te jai kene dhup aru dhona julabole chithi pora basi se1.9 Exo. 30:7.."},{"book":"Luke","chapter":"1","verse":"10","text":"Jitia dhona juli jaise etu homoi te sob manu khan bahar te prathana kori thakise."},{"book":"Luke","chapter":"1","verse":"11","text":"Titia Probhu laga sorgodoth tai usorte ahise, aru jun jagate dhona julai se etu laga dyna phale khara korise."},{"book":"Luke","chapter":"1","verse":"12","text":"Jitia Zechariah etu dikhise tai bisi chinta hoise aru tai uporte bisi bhoi ahi jaise."},{"book":"Luke","chapter":"1","verse":"13","text":"Hoilebi, sorgodoth koise, “Bhoi na koribi Zechariah, tumi laga prathana huni loise. Tumi laga maiki Elizabeth pora ekjon chokra pabo. Aru tumi tai laga naam John rakhibo."},{"book":"Luke","chapter":"1","verse":"14","text":"Aru tumikhan anond aru bhal lagibo, aru bisi manu khan tai laga jonom te khushi koribo."},{"book":"Luke","chapter":"1","verse":"15","text":"Aru tai Probhu usorte bisi dangor hobo. Tai kitia bhi draikha-ros nakhabole lage1.15 Nazareth manu toh Isor logote kosom rakhe eku nisa pani eku nakhai., tai ama laga peth te thaka homoi pora he Pobitro Atma pora bhorta hoi jabo1.15 Eph. 5:18; Jud. 13:4-5,."},{"book":"Luke","chapter":"1","verse":"16","text":"Aru tai Israel laga bacha khan ke Probhu Isor logote wapas anibo."},{"book":"Luke","chapter":"1","verse":"17","text":"Elijah laga atma aru takot pora Probhu laga kaam te tai he age kori kene loijabo. Aru jun dharmikta laga kotha namani kene ase taikhan laga mon ghurai dibo nimite aru baba khan laga mon taikhan laga bacha khan phale ghurai dibole, aru jun Probhu ahibole ase Tai nimite rasta taiyar kori bole1.17 Mal. 4: 5-6..”"},{"book":"Luke","chapter":"1","verse":"18","text":"Zechariah pora sorgodoth ke koise, “Moi etu hobo koi kene kineka janibo? Kelemane moi bura hoise aru moi laga maiki bhi umor bisi hoise.”"},{"book":"Luke","chapter":"1","verse":"19","text":"Aru sorgodoth taike jawab dikene koise, “Moi Gabriel ase, jun Isor usorte khara kore. Amike tumi logote kotha kobole pathaise, aru etu bhal khobor to tumike kobole nimite1.19 Dan. 8:16; 9:21.."},{"book":"Luke","chapter":"1","verse":"20","text":"Aru etu nimite, sob kaam to nohua tak tumi chup thakibo aru kotha ulabo na paribo, kelemane tumi moi laga kotha biswas kora nai, etu sob to tai laga thik homoi te pura hobo.”"},{"book":"Luke","chapter":"1","verse":"21","text":"Aru manu khan Zechariah nimite rukhi thakisele, aru taikhan chinta-bhabona korise jitia tai mondoli ghor bhithor te deri korise."},{"book":"Luke","chapter":"1","verse":"22","text":"Kintu jitia tai bahar te ulai ahise tai kotha kobole para nai, titia taikhan bhabise taike Isor pora kiba ekta dikhaise; aru tai manu khan ke ishara pora dikhai di thakise, aru kotha koribo naparikena he thaki jaise."},{"book":"Luke","chapter":"1","verse":"23","text":"Aru etu sob to tai laga sewa kora homoi pura aru khotom hoise, titia tai ghor te jai jaise."},{"book":"Luke","chapter":"1","verse":"24","text":"Aru etu din piche, tai laga maiki Elizabeth bacha bukhi se, aru pans mohina tak tai nije ke lukai kene rakhise, aru koi thakise,"},{"book":"Luke","chapter":"1","verse":"25","text":"“Isor ami uporte eneka korise, aru ami uporte Probhu he daya korise, manu usorte sorom nathakibo nimite1.25 Gen. 30:23..”"},{"book":"Luke","chapter":"1","verse":"26","text":"Aru Elizabeth peth te bacha bukha choi mohina huwa homoi te, Isor pora sorgodoth Gabriel ke Galilee, juntu ke Nazareth mate, etu jagate pathaise,"},{"book":"Luke","chapter":"1","verse":"27","text":"ekjon kumari mahila logote, jun Joseph koi kene ekjon manu logot shadi kori bole laga kotha milikena asele, aru jun David ghor manu asele; aru etu kumari laga naam Mary asele."},{"book":"Luke","chapter":"1","verse":"28","text":"Aru tai logote ahikena, sorgodoth koise, “Salam tumike, jun uporte Isor laga morom ahise! Probhu tumi logote ase.”"},{"book":"Luke","chapter":"1","verse":"29","text":"Aru tai etu kotha khan huni kene chinta hoise aru tai bhabi thakise etu kineka laga salam ase."},{"book":"Luke","chapter":"1","verse":"30","text":"Aru sorgodoth taike koise, “Bhoi na koribi, Mary, tumi to Isor usorte morom paise."},{"book":"Luke","chapter":"1","verse":"31","text":"Aru tumi ekjon chokra bukhi bo, aru Tai laga naam ‘Jisu’ rakhibo1.31 Isa. 7:14."},{"book":"Luke","chapter":"1","verse":"32","text":"Tai bisi mohan hobo aru Taike Sobse Mohan laga Putro eneka matibo. Aru Probhu Isor taike, tai laga purbo David laga singhason dibo1.32 2 Sam. 7:12, 16; Eph. 1:8; Dan. 2:44.."},{"book":"Luke","chapter":"1","verse":"33","text":"Aru Tai hodai nimite Jacob laga ghor cholai thakibo, aru Tai laga rajyo kitia bhi khotom nahobo.”"},{"book":"Luke","chapter":"1","verse":"34","text":"Aru Mary pora sorgodoth logote koise, “Etu kineka hobo, kelemane moi kun manu ke bhi najane?”"},{"book":"Luke","chapter":"1","verse":"35","text":"Aru sorgodoth he taike koise, “Pobitro Atma tumi logote ahibo, aru Sobse Mohan takot pora tumike bondh kori dibo. Etu nimite juntu pobitro bacha jonom hobole ase, Taike Isor laga Putro matibo."},{"book":"Luke","chapter":"1","verse":"36","text":"Aru sabi tumi laga ghor manu Elizabeth bhi tai laga buri umorte chokra pabole ase. Aru tai bacha bukha choi mohina chuli asele, tai junke dusra khan pora bacha bukhibo napara mahila koi thakisele."},{"book":"Luke","chapter":"1","verse":"37","text":"Kelemane Isor nimite eku napara nai1.37 Mat. 19:26; Jer. 32:27..”"},{"book":"Luke","chapter":"1","verse":"38","text":"Aru Mary koise, “Sabi moi Probhu laga ekjon mahila noukar ase. Apuni ki koi ase etu nisena hobole dibi.” Titia sorgodoth jai jaise."},{"book":"Luke","chapter":"1","verse":"39","text":"Etu huwa pichete, Mary tara-tari kori kene pahar desh te jaise, Judah laga sheher ekta te."},{"book":"Luke","chapter":"1","verse":"40","text":"Aru Zechariah aru Elizabeth laga ghor te ghusi kene salam dise."},{"book":"Luke","chapter":"1","verse":"41","text":"Aru eneka hoise jitia Mary pora Elizabeth ke salam dise, tai laga pet bhitor te bacha thaka to khushi pora hili se, aru Elizabeth to Pobitro Atma pora bhorta hoise."},{"book":"Luke","chapter":"1","verse":"42","text":"Aru tai khushi pora hala kori kene koise; “Sob maiki bhitor te tumi ekjon asirbad thaka ase, aru jun he apuni laga bhitor te ase etu bhi asirbad ase."},{"book":"Luke","chapter":"1","verse":"43","text":"Aru etu moi logote kineka hoise, moi laga Probhu laga ama moi logote ahise."},{"book":"Luke","chapter":"1","verse":"44","text":"Aru sabi, apuni laga salam jitia moi kan pora hunise, moi laga bhitor te bacha thaka to khushi pora hili se."},{"book":"Luke","chapter":"1","verse":"45","text":"Aru etu manu asirbad ase jun to kotha khan purah hobo koi kene biswas korise, juntu kotha to Probhu pora taike koise.”"},{"book":"Luke","chapter":"1","verse":"46","text":"Titia Mary koise,"},{"book":"Luke","chapter":"1","verse":"47","text":"Aru moi laga Atma khushi kori ase jun Isor he moi laga Tran-korta ase1.47 1 Sam. 2:1."},{"book":"Luke","chapter":"1","verse":"48","text":"Aru Tai upor pora, sobse mamuli maiki ekjon, tai laga noukar ke saise."},{"book":"Luke","chapter":"1","verse":"49","text":"Kelemane Mohan Isor pora moi nimite dangor kaam kori dise aru tai laga naam to pobitro ase."},{"book":"Luke","chapter":"1","verse":"50","text":"Aru tai laga morom to etiya pora loi kene aha din tak jun manu taike bhoi kore tai logote ase1.50 Psa. 103:17.."},{"book":"Luke","chapter":"1","verse":"51","text":"Tai laga hath pora bisi dangor kaam korise1.51 2 Sam. 22:28; Psa. 89:10.."},{"book":"Luke","chapter":"1","verse":"52","text":"Aru taikhan bohi kene raj kora jaga pora nichete girai dise1.52 1 Sam. 2:7; Job 5:11; Psa.113:7-8.."},{"book":"Luke","chapter":"1","verse":"53","text":"Aru bhuka thaka khan ke bhal saman pora bhorta kori dise1.53 1 Sam. 2:5; Psa. 107:9.,"},{"book":"Luke","chapter":"1","verse":"54","text":"Aru tai laga noukar, Israel ke modot korise, tai laga morom to yaad korise1.54 Psa. 98:3; Isa. 41:8-9.,"},{"book":"Luke","chapter":"1","verse":"55","text":"Aru tai kotha korise moi khan baba laga baba khan ke- Abraham aru tai laga bacha khan logote hodai nimite1.55 Gen. 22: 17; Mic. 7:20..”"},{"book":"Luke","chapter":"1","verse":"56","text":"Aru Mary Elizabeth logote tin mohina tak thakise aru etu pichete tai laga ghor te jai jaise."},{"book":"Luke","chapter":"1","verse":"57","text":"Aru Elizabeth nimite bacha pabole laga homoi ahi jaise aru tai ekjon chokra ke jonom dise."},{"book":"Luke","chapter":"1","verse":"58","text":"Tai laga ghor manu aru usorte thaka khan Probhu pora kiman dangor aru morom kaam korise etu dikhi kene tai logote khushi korise."},{"book":"Luke","chapter":"1","verse":"59","text":"Aru bacha ath din hoi thaka homoi te taikhan bacha ke sunnot kori bole anise, aru tai laga baba Zechariah laga naam te rakhibole thakise1.59 Gen. 17:12; Lev. 12:3.."},{"book":"Luke","chapter":"1","verse":"60","text":"Hoilebi tai laga ama pora koise, “Nohoi. Taike John laga naam pora he matibo.”"},{"book":"Luke","chapter":"1","verse":"61","text":"Aru taikhan koise, “Apuni laga ghor manu bhitor te kun bhi etu naam thaka manu nai.”"},{"book":"Luke","chapter":"1","verse":"62","text":"Aru taikhan tai laga baba ke hath dikhai kene ki mati bole mon ase etu hudise."},{"book":"Luke","chapter":"1","verse":"63","text":"Tai laga baba pora likhi bole saman mangise aru likhise, koise, “Tai laga naam to John ase.” Titia taikhan sob asurit hoi jaise."},{"book":"Luke","chapter":"1","verse":"64","text":"Aru achanak pora tai laga mukh khuli se aru tai laga jiba to hili se, aru tai Isor ke asirbad dise."},{"book":"Luke","chapter":"1","verse":"65","text":"Sob Judea laga jagate etu laga kotha he koi thakise, aru jiman manu taikhan usorte thakise, taikhan sob bhoi hoise."},{"book":"Luke","chapter":"1","verse":"66","text":"Jun manu etu kotha khan hunise etu sob taikhan nijor laga monte rakhise, aru koi thakise, “Etu bacha kineka hobo?” Kelemane Isor laga hath tai logote asele."},{"book":"Luke","chapter":"1","verse":"67","text":"Titia tai laga baba Zechariah ke Pobitro Atma pora bhorta hoise aru tai koise,"},{"book":"Luke","chapter":"1","verse":"68","text":"“Asirbad hobo Probhu, Israel laga Isor,"},{"book":"Luke","chapter":"1","verse":"69","text":"Aru amikhan nimite Tai laga noukar David laga porial te ekjon mukti laga seing ulai dise1.69 Psa. 132:17; Jer. 30:9.,"},{"book":"Luke","chapter":"1","verse":"70","text":"Jineka tai purana homoi te pobitro bhabobadi laga mukh pora koisele."},{"book":"Luke","chapter":"1","verse":"71","text":"Biya pora mukti pabo aru taikhan laga hath pora amikhan ke bachai lobo1.71 Psa. 106:10.."},{"book":"Luke","chapter":"1","verse":"72","text":"Tai eneka kori kene amikhan baba laga baba khan uporte morom to dikhai dibo."},{"book":"Luke","chapter":"1","verse":"73","text":"Aru juntu kosom Abraham amikhan baba laga baba khan logote khaise, etu dibo nimite 1.73 Gen. 17:7; Psa. 105:8-9."},{"book":"Luke","chapter":"1","verse":"74","text":"Aru amikhan ke dushman laga hath pora bachai kene ulai luwa nisena amikhan taike bhoi nakori kene tai laga sewa koribo,"},{"book":"Luke","chapter":"1","verse":"75","text":"Pobitrota te aru sapha pora taike hodai mohima koribo."},{"book":"Luke","chapter":"1","verse":"76","text":"Aru apuni ke, oh bacha, sob pora dangor bhabobadi matibo kelemane apuni Probhu laga age te jabo aru rasta taiyar koribo1.76 Mal. 3:1; Isa. 40:3.."},{"book":"Luke","chapter":"1","verse":"77","text":"Tai laga manu khan ke poritran laga gyaan dibole, taikhan laga paap pora maph pai ja-a dwara."},{"book":"Luke","chapter":"1","verse":"78","text":"Aru etu sob to purah hobo kelemane amikhan laga Isor to morom aru nomro ase."},{"book":"Luke","chapter":"1","verse":"79","text":"Aru jun andhera te bohi ase aru mora-laga chaya te bohi kene ase taikhan uporte ujala thakibo; amikhan laga theng to shanti laga rasta te bera bole dibo1.79 Isa. 58:8; 60:1-2; 9:2..”"},{"book":"Luke","chapter":"1","verse":"80","text":"Aru bacha to dangor hoise aru atma te takot hoise, aru tai jongol te thakise jitia tak tai nijorke Israel manu usorte ahi dikhai diya nai."}]}