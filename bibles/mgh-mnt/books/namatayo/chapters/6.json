{"data":[{"book":"Namatayo","chapter":"6","verse":"1","text":"“Mwiichinanelheke nhiwe mwaapanga chittu chinothanana awe Nlhuku vaattuni, mwoonachiye ni attu. Mwapangaka chiicho vaattuni, khiiwo inohalha inyu uttuvelhiya ni Athumwaninyu o wiirimu."},{"book":"Namatayo","chapter":"6","verse":"2","text":"“Paahi etu vanommaha inyu ittu ntu hirina ittu nhiikhuwelhelhe, nhipange thoko chineera aya anafiki mu inupa cho unlhapelha Nlhuku ni mmaphironi. Aneera chiicho wiira yoonachiye ni attu avahiye nthimicho. Ikekhia kinouhimeriani, yayo ahomalha upochera uttuviya waya."},{"book":"Namatayo","chapter":"6","verse":"3","text":"Nansho inyuva vanommaha inyu ntu novekelha ittu, mpangeke wo munrimani mwinyu ata ampwana inyu ahichuwelhe."},{"book":"Namatayo","chapter":"6","verse":"4","text":"Mummaheke wo nivitho. Ni Athithi anoona nnivithoni anowuttuvani."},{"book":"Namatayo","chapter":"6","verse":"5","text":"“Vanolhapelha inyu, nhipange thoko anafiki! Anottuna ulhapelha aneemenlhe mu inupa cho unlhapelha Nlhuku ni mmaphironi wiira yoonachiye ni attu. Ikekhiaye kinouhimeriani, yayo ahomalha uttuvelhiya."},{"book":"Namatayo","chapter":"6","verse":"6","text":"Nansho inyu vanolhapelha inyu, mwiittelheke mpaani, ni waalhapelha Athithi inyu ahinoonia. Athithi anoona chiivinthe anowuttuvani."},{"book":"Namatayo","chapter":"6","verse":"7","text":"“Vanolhapelha inyu, nhipwapwache malhove thoko attu ahinchuwenlhe Nlhuku, anaanyihera wiira milhuku chaya chinowewelhelha wo nlhatu no malhove menchi."},{"book":"Namatayo","chapter":"6","verse":"8","text":"Nhilhikaane thoko yayo. Athumwaninyu ahochuwelha anohalha inyu uthanana nhinaalhepelha."},{"book":"Namatayo","chapter":"6","verse":"9","text":"Vano etu, iphiro inothananiya inyu wulhumacha vanolhapelha inyu phi ilha, mwiireke"},{"book":"Namatayo","chapter":"6","verse":"10","text":"Imwene inyu iwe,"},{"book":"Namatayo","chapter":"6","verse":"11","text":"Nnivaheke lhelho cholhia chihu cho kila nihuku."},{"book":"Namatayo","chapter":"6","verse":"12","text":"Nnihiyerereke uwonya wihu,"},{"book":"Namatayo","chapter":"6","verse":"13","text":"Nhinihelhe mu ulhikachiyani"},{"book":"Namatayo","chapter":"6","verse":"14","text":"“Ukhalhawaya mwaahiyereraka attu milhatu chaya, Athumwaninyu o wiirimu anouhiyererani uwonya ni inyu."},{"book":"Namatayo","chapter":"6","verse":"15","text":"Nansho mwaahahiyerereke attu akina milhatu chaya, ni ayo Athumwaninyu khanouhiyererani uwonya winyu."},{"book":"Namatayo","chapter":"6","verse":"16","text":"“Vanottuka inyu, nhoonihe ichuku wiitho thoko anafiki chineera aya. Yayo anokhunyanyihacha wiitho yoonachiye ni attu wiira ahottuka. Kinouhimeriani wo ikekhiaye wiira, yayo ahomalha uttuviya."},{"book":"Namatayo","chapter":"6","verse":"17","text":"Vanottuka inyu mwiihikeke makhura mmuruni, nkhucheke wiitho ni uvacha ikharari chinyu,"},{"book":"Namatayo","chapter":"6","verse":"18","text":"attu akina ahichuwelhe wiira nhottuka. Nansho ichuwaniaka tu ni Athumwaninyu ahinoonia. Ni ayo Athumwaninyu anoona chiivinthe, anowuttuvani."},{"book":"Namatayo","chapter":"6","verse":"19","text":"“Nhiicheshere nhakhu velhaponi va, vari ni ucheshe ni nrenje unotanganya ni attu owiiya aphomolhaka inupa ni wiiya."},{"book":"Namatayo","chapter":"6","verse":"20","text":"Nansho mwiicheeshereke nhakhu inyu wiirimu, ucheshe ni nrenje uhinooria aya utanganyacha ni attu owiiya khanooria uphomolha ni wiiya."},{"book":"Namatayo","chapter":"6","verse":"21","text":"Ukhalhawaya vari nhakhu inyu ni nrima inyu phi nohalha aya ukhalha vavawo."},{"book":"Namatayo","chapter":"6","verse":"22","text":"“Miitho phi nthuko wo iruttu. Miitho inyu akhalhaka makumi iruttu yonkhaye iri voonene."},{"book":"Namatayo","chapter":"6","verse":"23","text":"Nansho miitho inyu akhalhaka mareta iruttu yonkhaye inohalha ukhalha mwo unanara mwiipiphini. Nthuko uri mwiiruttuni mwinyu wakelhiyaka ipiphi paahi etu, yeyo ipiphi iyo iri yo woopiha chinene!"},{"book":"Namatayo","chapter":"6","verse":"24","text":"“Khaawo ntu nokhalha ipotta yo uvara ntheko wa attu elhi ukhalhawaya nohalha unttuna mmoka ni unvenga nkina, nokhalha o ukhulhuvelhiya wa ntu mmoka, ni uhikulhuvelhiya wa ntu nkina uyo. Khannoria ukavihera mitheko cha Athithi Nlhuku ni nhakhu vamoka."},{"book":"Namatayo","chapter":"6","verse":"25","text":"“Phi iyo inouhimeriakani wiira, nhikhalhe ni nipampa no yolhia ni cho uwuriya chinothananiya ni ukumi inyu wiira nlhame, mena no ikuwo cho uwara mwiiruttuni. Chani ulhia yolhia phi ulhama? Ni iruttu chani ngati phi thempe upwaha ikuwo?"},{"book":"Namatayo","chapter":"6","verse":"26","text":"Mwooneke ashinuni, khanaalha imbeyu, khanokhungura mena khanoshunga nnikhupini, nansho Athithi o wiirimu anowaalhiha. Chani mwaattiva kanhiwena o ulhoka waapwaha ashaanuni?"},{"book":"Namatayo","chapter":"6","verse":"27","text":"Phi mpani munlhokoni mwinyu ri ni nipampa ninchi nooria wuncherera mahuku o ulhokelha wawe?"},{"book":"Namatayo","chapter":"6","verse":"28","text":"“Ni nlhatuni no ukhalha ni nipampa no ikuwo? Mwooneke ituva cho mmatimani chineera aya wookonda, khachinopanga mitheko mena utiva."},{"book":"Namatayo","chapter":"6","verse":"29","text":"Nansho kinouhimeriani wiira anakhalhaka Amwene Naselemani anene ni upuha waya wonkhaye, khayaapante uwara ikuwo cho nthimicho thoko ituva imoka aya."},{"book":"Namatayo","chapter":"6","verse":"30","text":"Nlhuku phi nokondiha thoko chiicho mathaakhuru o mmatani arii lhelho ahawo meelho ahorihiya vamooroni. Chani khanoria uwarihani mwaattiva wo upwaha chinene? Mwaattiva, chani woonaka mirima chinyu chiri chikani?"},{"book":"Namatayo","chapter":"6","verse":"31","text":"“Paahi etu nhikelhiye nipampa ‘Ninohalha ulhiani? Ama ninohalha uwuriani? Ama ninohalha uwarani!’"},{"book":"Namatayo","chapter":"6","verse":"32","text":"Ukhalhawaya chechiyo chonkhaye chiyo chinohuvelhiya ni attu ahinchuwenlhe Nlhuku. Athithi inyu o wiirimu ahochuwelha wiira nnothanana chechiyo chittu chonkhaye chiyo."},{"book":"Namatayo","chapter":"6","verse":"33","text":"Nansho, mwaatti mwaavieke thoko umwene wa Nlhuku ni chittu chinothananiya ni chiyo chonkhaye nnowunchereriya."},{"book":"Namatayo","chapter":"6","verse":"34","text":"Paahi etu nhikhelhiye nipampa wo nlhatu no meelho, meelho nihawo nihuku naya. Uthemwa wo nihuku nimoka unowuthoshani wo nenno nihuku nno."}]}