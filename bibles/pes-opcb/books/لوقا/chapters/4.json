{"data":[{"book":"لوقا","chapter":"4","verse":"1","text":"عیسی پر از روح‌القدس، از رود اردن بازگشت و روح خدا او را در بیابان هدایت می‌کرد."},{"book":"لوقا","chapter":"4","verse":"2","text":"در آنجا ابلیس به مدت چهل روز او را وسوسه می‌کرد. در تمام این مدت، عیسی چیزی نخورد؛ از این رو در پایان، بسیار گرسنه شد."},{"book":"لوقا","chapter":"4","verse":"3","text":"ابلیس به او گفت: «اگر پسر خدا هستی، به این سنگ بگو تا نان شود!»"},{"book":"لوقا","chapter":"4","verse":"4","text":"عیسی در جواب فرمود: «در کتب مقدّس نوشته شده که: ”انسان تنها به نان زنده نیست.“»4‏:4 تثنیه ۸‏:۳."},{"book":"لوقا","chapter":"4","verse":"5","text":"سپس ابلیس او را به مکانی بلند برد و در یک آن، تمام ممالک جهان را به او نشان داد،"},{"book":"لوقا","chapter":"4","verse":"6","text":"و گفت: «تمام اختیارات و شکوه اینها را به تو خواهم بخشید، زیرا به من داده شده‌اند، و من می‌توانم آنها را به هر که بخواهم واگذار کنم."},{"book":"لوقا","chapter":"4","verse":"7","text":"کافی است مرا پرستش کنی، تا همۀ آنها از آنِ تو گردند.»"},{"book":"لوقا","chapter":"4","verse":"8","text":"عیسی جواب داد: «در کتب مقدّس آمده:"},{"book":"لوقا","chapter":"4","verse":"9","text":"آنگاه ابلیس از آنجا او را به اورشلیم برد و بر روی بام معبد قرار داد و گفت: «اگر پسر خدایی، خود را از اینجا به پایین پرت کن،"},{"book":"لوقا","chapter":"4","verse":"10","text":"چون نوشته شده است: ”به فرشتگان خود فرمان خواهد داد تا تو را حفظ کنند."},{"book":"لوقا","chapter":"4","verse":"11","text":"آنها تو را بر دستهای خود بلند خواهند کرد تا حتی پایت هم به سنگی نخورَد.“4‏:11 مزمور ۹۱‏:۱۱‏و۱۲.»"},{"book":"لوقا","chapter":"4","verse":"12","text":"عیسی پاسخ داد: «بله، ولی این نیز نوشته شده که: ”خداوند، خدای خود را آزمایش نکن.“4‏:12 تثنیه ۶‏:۱۶.»"},{"book":"لوقا","chapter":"4","verse":"13","text":"وقتی ابلیس تمام وسوسه‌های خود را به پایان رساند، برای مدتی عیسی را رها کرد."},{"book":"لوقا","chapter":"4","verse":"14","text":"آنگاه عیسی، پر از قدرت روح‌القدس، به جلیل بازگشت. همه جا گفتگو دربارۀ او بود."},{"book":"لوقا","chapter":"4","verse":"15","text":"او به‌طور مرتب در کنیسه‌های ایشان تعلیم می‌داد، و همه تحسینش می‌کردند."},{"book":"لوقا","chapter":"4","verse":"16","text":"وقتی به ناصره، شهری که در آن بزرگ شده بود آمد، طبق عادت همیشگی‌اش، روز شَبّات به کنیسه شهر رفت. در حین مراسم، او برخاست تا قسمتی از کلام خدا را برای جماعت بخواند."},{"book":"لوقا","chapter":"4","verse":"17","text":"آنگاه طومار اشعیای نبی را به او دادند. او طومار را باز کرد و آن قسمت را خواند که می‌فرماید:"},{"book":"لوقا","chapter":"4","verse":"18","text":"«روح خداوند بر من است، زیرا مرا مسح کرده تا به بی‌نوایان بشارت دهم. او مرا فرستاده تا به اسیران مژدۀ آزادی دهم و بینایی را به نابینایان اعلام نمایم و ستمدیدگان را آزاد سازم؛"},{"book":"لوقا","chapter":"4","verse":"19","text":"و بشارت دهم که زمان لطف خداوند فرا رسیده است.»4‏:19 اشعیا ۶۱‏:۱‏و۲."},{"book":"لوقا","chapter":"4","verse":"20","text":"سپس طومار را پیچید و به خادم کنیسه سپرد و نشست. و در آن حال که همۀ حضار در کنیسه به او چشم دوخته بودند،"},{"book":"لوقا","chapter":"4","verse":"21","text":"به سخن گفتن با ایشان شروع کرد و فرمود: «آیاتی که هم اکنون شنیدید، همین امروز جامۀ عمل پوشید!»"},{"book":"لوقا","chapter":"4","verse":"22","text":"همه کسانی که در آنجا بودند او را تحسین نمودند. آنها تحت تأثیر سخنان فیض‌بخش او قرار گرفته، از یکدیگر می‌پرسیدند: «چگونه چنین چیزی امکان دارد؟ مگر این شخص، همان پسر یوسف نیست؟»"},{"book":"لوقا","chapter":"4","verse":"23","text":"عیسی به ایشان فرمود: «بی‌شک می‌خواهید این ضرب‌المثل را در حق من بیاورید که ”ای طبیب، خود را شفا بده!“ و به من بگویید: ”معجزاتی را که شنیده‌ایم در کَفَرناحوم انجام داده‌ای، در اینجا، در شهر خود نیز انجام بده!“"},{"book":"لوقا","chapter":"4","verse":"24","text":"اما بدانید که هیچ نبی در دیار خود پذیرفته نیست!"},{"book":"لوقا","chapter":"4","verse":"25","text":"در زمان ایلیای نبی، در اسرائیل سه سال و نیم باران نبارید و قحطی سختی پدید آمد. با اینکه در آن زمان، بیوه‌زنان بسیاری در اسرائیل بودند که نیاز به کمک داشتند،"},{"book":"لوقا","chapter":"4","verse":"26","text":"خدا ایلیا را به یاری هیچ‌یک از آنان نفرستاد، بلکه او را نزد بیوه‌زنی غیریهودی از اهالی صرفه صیدون فرستاد."},{"book":"لوقا","chapter":"4","verse":"27","text":"یا الیشع نبی را در نظر بگیرید که نعمان سوری را از جذام شفا داد، در صورتی که در اسرائیل جذامی‌های بسیاری بودند که احتیاج به شفا داشتند.»"},{"book":"لوقا","chapter":"4","verse":"28","text":"حضار از این سخنان به خشم آمدند"},{"book":"لوقا","chapter":"4","verse":"29","text":"و برخاسته، او را از شهر بیرون کردند و به سراشیبی تپه‌ای که شهرشان بر آن قرار داشت، بردند تا او را از آنجا به پایین بیندازند."},{"book":"لوقا","chapter":"4","verse":"30","text":"اما عیسی از میان ایشان گذشت و رفت."},{"book":"لوقا","chapter":"4","verse":"31","text":"پس از آن، عیسی به کَفَرناحوم، یکی از شهرهای ایالت جلیل رفت و در روزهای شَبّات کلام خدا را برای مردم شرح می‌داد."},{"book":"لوقا","chapter":"4","verse":"32","text":"در آنجا نیز، مردم از تعالیم او شگفت‌زده شدند، زیرا با قدرت و اقتدار سخن می‌گفت."},{"book":"لوقا","chapter":"4","verse":"33","text":"در آن کنیسه مردی بود که روح پلید داشت. او با دیدن عیسی فریاد برآورد:"},{"book":"لوقا","chapter":"4","verse":"34","text":"«ای عیسای ناصری، چرا ما را آسوده نمی‌گذاری؟ آیا آمده‌ای ما را هلاک سازی؟ تو را می‌شناسم. تو قدّوس خدا هستی!»"},{"book":"لوقا","chapter":"4","verse":"35","text":"عیسی اجازه نداد آن روح پلید بیش از این چیزی بگوید و به او دستور داده، گفت: «ساکت باش! از این مرد بیرون بیا!» روح پلید در برابر چشمان بهت‌زدهٔ همه، آن مرد را بر زمین انداخت و بی‌آنکه آسیب بیشتری به او برساند، از جسم او خارج شد."},{"book":"لوقا","chapter":"4","verse":"36","text":"مردم حیرت‌زده، از یکدیگر می‌پرسیدند: «مگر چه قدرتی در سخنان این مرد هست که حتی ارواح پلید نیز از او اطاعت می‌کنند؟»"},{"book":"لوقا","chapter":"4","verse":"37","text":"بدین‌گونه خبر کارهای عیسی در سراسر آن ناحیه پیچید."},{"book":"لوقا","chapter":"4","verse":"38","text":"سپس عیسی از کنیسه بیرون آمد و به خانه شمعون رفت. در آنجا مادر زن شمعون، به تب شدیدی مبتلا شده بود؛ آنها به عیسی التماس کردند که او را شفا بخشد."},{"book":"لوقا","chapter":"4","verse":"39","text":"عیسی بر بالین او خم شد و به تب نهیب زد و تبش قطع شد. او بی‌درنگ برخاست و مشغول پذیرایی از آنها شد."},{"book":"لوقا","chapter":"4","verse":"40","text":"غروب آن روز، مردم تمام افرادی را که مبتلا به بیماریهای گوناگون بودند، نزد عیسی آوردند. او نیز بر یکایک آنها دست می‌گذاشت و آنان را شفا می‌بخشید."},{"book":"لوقا","chapter":"4","verse":"41","text":"روحهای پلید نیز به فرمان عیسی، فریادکنان از جسم دیوانگان خارج می‌شدند و می‌گفتند: «تو پسر خدا هستی!» اما او ارواح پلید را ساکت می‌کرد و نمی‌گذاشت چیزی بگویند، چون می‌دانستند که او مسیح است."},{"book":"لوقا","chapter":"4","verse":"42","text":"فردای آن روز، صبح زود، عیسی برای دعا، به محل دورافتاده‌ای رفت. اما مردم در جستجوی او بودند، و وقتی او را یافتند، به او بسیار التماس کردند که همان جا در کَفَرناحوم بماند و از نزد ایشان نرود."},{"book":"لوقا","chapter":"4","verse":"43","text":"عیسی به آنان گفت: «لازم است که به شهرهای دیگر نیز بروم و مژده فرا رسیدن ملکوت خدا را به مردم اعلام کنم، زیرا برای همین منظور فرستاده شده‌ام.»"},{"book":"لوقا","chapter":"4","verse":"44","text":"پس در سراسر آن سرزمین، در کنیسه‌ها، پیغام خدا را به مردم می‌رسانید."}]}