{"data":[{"book":"Romerne","chapter":"12","verse":"1","text":"Etter som Gud har vist oss så stor nåde, oppfordrer jeg dere nå, kjære søsken, til å tjene Gud av hele hjertet. Bruk deres kropper på en slikt måte at dere blir et levende offer til Gud som gleder ham."},{"book":"Romerne","chapter":"12","verse":"2","text":"Følg ikke verdens tenkemåte, men la Gud forandre deres måte å tenke på, slik at dere blir som nye mennesker. Da skal dere forstå det Gud vil: Hva som er rett, hva som gleder ham og hva som er fullkomment godt i hans øyne."},{"book":"Romerne","chapter":"12","verse":"3","text":"Med stor kraft i oppdraget som Gud i sin godhet har gitt meg, vil jeg advare dere mot å ha for høye tanker om dere selv. Bruk litt sunn selvkritikk når dere vurderte deres egen verdi. Tenk på at verdien ligger i hvor mye tro dere har, og troen har dere fått fra Gud."},{"book":"Romerne","chapter":"12","verse":"4","text":"La meg bruke et bilde: Det finnes mange lemmer på kroppen. De forskjellige kroppsdelene er alle verdifulle, etter som hvert lem har sin spesielle funksjon."},{"book":"Romerne","chapter":"12","verse":"5","text":"På samme måten er det med oss som lever i Kristus. Sammen utgjør vi en felles kropp, selv om vi også er mange. De forskjellige lemmene er til for å hjelpe hverandre."},{"book":"Romerne","chapter":"12","verse":"6","text":"Gud har i sin godhet gitt hver og en av oss sine evner for å utføre definerte oppgaver. Dersom Gud har gitt deg evner til å holde fram forskjellige budskap fra ham, da skal du gjøre det når troen overbeviser deg om at du har fått et budskap."},{"book":"Romerne","chapter":"12","verse":"7","text":"Dersom du har fått evner til å hjelpe andre, da skal du hjelpe dem det gjelder, av hele ditt hjerte. Dersom du har fått evner til å undervise, da skal du undervise slik Gud vil."},{"book":"Romerne","chapter":"12","verse":"8","text":"Dersom du har fått evner til å oppmuntre andre, da skal du virkelig gjøre det. Dersom du har fått evner til å gi av dine midler til den som trenger støtte, da skal du gjøre det med et sjenerøst hjerte. Dersom du har fått evner til å lede andre, da ta din lederoppgave på største alvor. Dersom du har fått evner til å vise medfølelse med andre, da gjør dette med glede."},{"book":"Romerne","chapter":"12","verse":"9","text":"Vis hverandre ekte kjærlighet. Avsky alle onde handlinger, og gjør det som er godt."},{"book":"Romerne","chapter":"12","verse":"10","text":"Ja, elsk hverandre slik som søsken bør og skal gjøre. Gjør alt for å vise hvor mye dere setter pris på og respekterer hverandre."},{"book":"Romerne","chapter":"12","verse":"11","text":"Vær ikke late og sløve når det gjelder å tjene Herren Jesus, men arbeid for ham med stor iver."},{"book":"Romerne","chapter":"12","verse":"12","text":"Vær glade over håpet om at dere til slutt skal bli frelst for evig. Vær utholdende når dere må lide, og be mye og lenge."},{"book":"Romerne","chapter":"12","verse":"13","text":"Hjelp de kristne som lider nød med alt de trenger, og hold et gjestfritt og åpent hjem."},{"book":"Romerne","chapter":"12","verse":"14","text":"Dersom dere blir forfulgt, ikke be at Gud skal straffe dem som forfølger dere, men be om at han må gi alt godt også til dem."},{"book":"Romerne","chapter":"12","verse":"15","text":"Når andre er lykkelige, da gled dere på deres vegne. Dersom noen er ulykkelige, da ta del i sorgen."},{"book":"Romerne","chapter":"12","verse":"16","text":"Behandle alle likt! Ikke se på dere selv som så fint folk at dere ikke kan ha omgang med slike som andre mennesker ser ned på. Tro ikke at dere vet alt!"},{"book":"Romerne","chapter":"12","verse":"17","text":"Hevn dere ikke på den som gjør noe ondt mot dere. Forsøk i stedet å gjøre godt mot alle mennesker."},{"book":"Romerne","chapter":"12","verse":"18","text":"Gjør det dere kan for å leve i fred og fordragelighet med alle."},{"book":"Romerne","chapter":"12","verse":"19","text":"Det er ikke dere som skal måle ut straffen, kjære søsken. Overlat det til Gud, han som en dag skal dømme alle. Det står i Skriften12:19 ”Skriften” for jødene er Bibelens første del, den som vi kaller Det gamle testamente.: ”Hevnen er min, og jeg skal straffe dem som fortjener det, sier Herren.”12:19 Se Femte Mosebok 32:35."},{"book":"Romerne","chapter":"12","verse":"20","text":"Nei, i stedet for å hevne dere, skal dere gjøre som det står i Skriften:"},{"book":"Romerne","chapter":"12","verse":"21","text":"La ikke det onde styre livet ditt, men du kan beseire det onde ved å gjøre det som er godt."}]}