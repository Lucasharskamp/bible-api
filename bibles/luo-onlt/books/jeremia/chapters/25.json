{"data":[{"book":"Jeremia","chapter":"25","verse":"1","text":"Wach nobiro ne Jeremia kuom jo-Juda e higa mar angʼwen mar Jehoyakim wuod Josia ruodh Juda, mane en higa mokwongo mar Nebukadneza ruodh Babulon."},{"book":"Jeremia","chapter":"25","verse":"2","text":"Omiyo Jeremia janabi nowachone jo-Juda duto kod jogo duto modak Jerusalem niya:"},{"book":"Jeremia","chapter":"25","verse":"3","text":"Kuom higni piero ariyo gadek, kochakore e higa mar apar gadek mar Josia wuod Amon ruodh Juda nyaka kawuononi, wach Jehova Nyasaye osebirona kendo asewuoyonu pile ka pile, to pod ok uchiko itu."},{"book":"Jeremia","chapter":"25","verse":"4","text":"To kata obedo ni Jehova Nyasaye oseoronu jotichne ma jonabi duto pile ka pile, pod ok uchiko itu kata winjo."},{"book":"Jeremia","chapter":"25","verse":"5","text":"Negiwacho niya, “Lokreuru koro, ngʼato ka ngʼato, uwe yoreu mamono kod timbeu maricho, kendo unyalo dak e piny mane Jehova Nyasaye omiyou kod wuoneu nyaka chiengʼ."},{"book":"Jeremia","chapter":"25","verse":"6","text":"Kik ulu bangʼ nyiseche manono mondo utinegi kendo ulamgi; kik umi mirima maka gi gik ma lwetu oseloso. Eka ok anahinyu.”"},{"book":"Jeremia","chapter":"25","verse":"7","text":"Jehova Nyasaye wacho niya, “To ne ok uwinja, kendo usechwanya gi gik ma lwetu oseloso, kendo usekelo hinyruok kuomu uwegi.”"},{"book":"Jeremia","chapter":"25","verse":"8","text":"Emomiyo Jehova Nyasaye Maratego wacho kama: “Nikech utamuru winjo wechena,"},{"book":"Jeremia","chapter":"25","verse":"9","text":"analuong ji duto moa yo nyandwat kod jatichna Nebukadneza ruodh Babulon,” Jehova Nyasaye wacho, kendo giniked gi pinyni kod joma odakie kod ogendini molworogi duto. Anatiekgi chuth mi gibed gima bwogo ji kendo minyiero, kendo gima okethi nyaka chiengʼ."},{"book":"Jeremia","chapter":"25","verse":"10","text":"Anagol kuomgi koko mar ilo kod mor, dwond miaha kod mar wuowi madwaro kendo, koko mar kite rego kod ler mar taya."},{"book":"Jeremia","chapter":"25","verse":"11","text":"Pinyni mangima nobed piny mojwangʼ mokethore, kendo ogendinigi noti ne ruodh Babulon higni piero abiriyo."},{"book":"Jeremia","chapter":"25","verse":"12","text":"Jehova Nyasaye wacho niya, “To ka higni piero abiriyo orumo, anakum ruodh Babulon kod pinye, piny jo-Babulon, nikech ketho mag-gi, kendo anakethe nyaka chiengʼ."},{"book":"Jeremia","chapter":"25","verse":"13","text":"Anakel kuom pinyno gik moko duto masewacho kuome, mago duto mondiki e kitabuni kendo okor gi Jeremia kuom ogendini duto."},{"book":"Jeremia","chapter":"25","verse":"14","text":"Gin giwegi ginibed wasumbini pinje mangʼeny kod ruodhi maroteke; anachulgi kaluwore gitimbegi kod tije mag lwetgi.”"},{"book":"Jeremia","chapter":"25","verse":"15","text":"Ma e gima Jehova Nyasaye, Nyasach Israel, nowachona: “Kaw e lweta kikombeni moole divai mopongʼ mar mirimba kendo iket ogendini duto ma aori kuomgi omadhe."},{"book":"Jeremia","chapter":"25","verse":"16","text":"Ka gimadhe, ginibagni kendo ginilokre jonekni nikech ligangla ma abiro oro e kindgi.”"},{"book":"Jeremia","chapter":"25","verse":"17","text":"Omiyo ne akawo kikombe mane ni e lwet Jehova Nyasaye kendo ma aketo ogendini duto mane oora irgi omadhe."},{"book":"Jeremia","chapter":"25","verse":"18","text":"Jerusalem kod dala duto mag Juda, ruodhi mag-gi kod jotende, mondo okethi kendo obed gima bwogo ji kendo gibed maonge luor kendo gima okwongʼ, mana kaka gin kawuono;"},{"book":"Jeremia","chapter":"25","verse":"19","text":"jogo monego madh divai gin, Farao ruodh Misri, jotije, jotende, kod joge duto;"},{"book":"Jeremia","chapter":"25","verse":"20","text":"jopinje mamoko duto modak kanyo gi;"},{"book":"Jeremia","chapter":"25","verse":"21","text":"Edom, Moab kod Amon;"},{"book":"Jeremia","chapter":"25","verse":"22","text":"ruodhi duto mag Turo kod Sidon;"},{"book":"Jeremia","chapter":"25","verse":"23","text":"Dedan, Tema, Buz kod jogo duto mantiere kuonde maboyo;"},{"book":"Jeremia","chapter":"25","verse":"24","text":"ruodhi duto mag Arabu kod ruodhi duto mag welo modak kama otwo;"},{"book":"Jeremia","chapter":"25","verse":"25","text":"kod ruodhi duto mag Zimri, Elam kod Media;"},{"book":"Jeremia","chapter":"25","verse":"26","text":"kod ruodhi duto moa yo nyandwat, machiegni kod man maboyo, achiel bangʼ machielo, pinjeruodhi duto mantiere e wangʼ piny."},{"book":"Jeremia","chapter":"25","verse":"27","text":"“Eka inyisgi ni, ‘Ma e gima Jehova Nyasaye Maratego, ma Nyasach Israel, wacho: Methi, mer kendo ngʼogi, mi ipodh piny ma ok inyal chungo malo kendo nikech ligangla ma anaor e dieru.’"},{"book":"Jeremia","chapter":"25","verse":"28","text":"To ka gitamore kawo kikombe e lweti kendo ok gimetho, to nyisgi ni, ‘Ma e gima Jehova Nyasaye Maratego wacho: Nyaka umadhe!"},{"book":"Jeremia","chapter":"25","verse":"29","text":"Neuru, asechako kelo masira kuom dala maduongʼ mondikie Nyinga, to adiera bende unyalo tony ne kum? Ok unutonyne kum nimar akelo ligangla kuom jogo modak e piny, Jehova Nyasaye Maratego owacho.’"},{"book":"Jeremia","chapter":"25","verse":"30","text":"“Koro kor wechegi duto kuomgi kendo wachnegi ni:"},{"book":"Jeremia","chapter":"25","verse":"31","text":"Jehova Nyasaye wacho niya,"},{"book":"Jeremia","chapter":"25","verse":"32","text":"Ma e gima Jehova Nyasaye Maratego wacho:"},{"book":"Jeremia","chapter":"25","verse":"33","text":"E kindeno jogo moneg gi Jehova Nyasaye nokere kuonde duto kochakore e giko piny konchiel nyaka komachielo. Ok noywag-gi kata chokogi kata ikogi, to ginichal gi owuoyo mokee piny."},{"book":"Jeremia","chapter":"25","verse":"34","text":"Ywaguru kendo denguru; un jokwath;"},{"book":"Jeremia","chapter":"25","verse":"35","text":"Onge kama jakwath noring dhiye,"},{"book":"Jeremia","chapter":"25","verse":"36","text":"Winj ywak jokwath,"},{"book":"Jeremia","chapter":"25","verse":"37","text":"Kuonde dak man-gi kwe iketho"},{"book":"Jeremia","chapter":"25","verse":"38","text":"Kaka sibuor enowe kare mar dak,"}]}