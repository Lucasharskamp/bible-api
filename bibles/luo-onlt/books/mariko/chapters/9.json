{"data":[{"book":"Mariko","chapter":"9","verse":"1","text":"Bangʼ mano Yesu nowachonegi niya, “Awachonu adier ni nitie jomoko mochungʼ buta ka ma ok nobil tho kapok gineno pinyruoth Nyasaye ka biro gi teko.”"},{"book":"Mariko","chapter":"9","verse":"2","text":"Bangʼ ndalo auchiel, Yesu nokawo Petro gi Jakobo kod Johana mi notelo mi gidhi ewi got malo, kama ne ginie kendgi maonge ngʼato. Kane gin kuno, kite nolokore ka gineno,"},{"book":"Mariko","chapter":"9","verse":"3","text":"mi lepe nolokore rachar marieny macharo wangʼ, nodoko rachar dherr maonge ngʼato angʼata e piny mangima mane nyalo luoko law mi rieny maler kamano."},{"book":"Mariko","chapter":"9","verse":"4","text":"Kanyono, Elija gi Musa nothinyore e nyimgi kanyo, kendo ne giwuoyo gi Yesu."},{"book":"Mariko","chapter":"9","verse":"5","text":"Petro nowachone Yesu niya, “Rabi, bedowa kaeni en gima ber. We mondo wager hembe adek kae; achiel mari, achiel mar Musa, to machielo mar Elija.”"},{"book":"Mariko","chapter":"9","verse":"6","text":"Ne ok ongʼeyo gima dowachi nikech luoro nogoyogi."},{"book":"Mariko","chapter":"9","verse":"7","text":"Bangʼ mano boche polo nobiro apoya moumogi, kendo dwol moro moa e boche polo nowacho niya, “Ma en Wuoda mahero, winjeuru!”"},{"book":"Mariko","chapter":"9","verse":"8","text":"Apoya nono kane pod gingʼicho, ne ok gichako gineno ngʼato kani kodgi makmana Yesu kende."},{"book":"Mariko","chapter":"9","verse":"9","text":"Kane oyudo gilor gia ewi got, Yesu nosiemogi ni kik giwachne ngʼato angʼata gima ne giseneno nyaka chop kinde ma Wuod Dhano nochier koa kuom joma otho."},{"book":"Mariko","chapter":"9","verse":"10","text":"Jopuonjre nokano wachni e chunygi, ka gipenjore e chunygi tiend “chier aa kuom joma otho.”"},{"book":"Mariko","chapter":"9","verse":"11","text":"Bangʼe negipenje niya, “Angʼo momiyo jopuonj chik wacho ni Elija nyaka bi mokwongo?”"},{"book":"Mariko","chapter":"9","verse":"12","text":"Yesu nodwokogi niya, “Kuom adiera, Elija nyaka kuong bi mondo olos gik moko duto odok kare. Koro to ere gimomiyo ondiki ni Wuod Dhano nyaka yud sand mathoth mi ji kwede?"},{"book":"Mariko","chapter":"9","verse":"13","text":"To awachonu ni Elija koro osebiro, kendo gisetimone gimoro amora mane gihero mana kaka ondiki kuome.”"},{"book":"Mariko","chapter":"9","verse":"14","text":"Kane gidwogo ir jopuonjre mamoko, negineno oganda maduongʼ kolworogi kendo ka jopuonj Chik mino kodgi wach."},{"book":"Mariko","chapter":"9","verse":"15","text":"To sano sano ka ji duto noneno Yesu, negiyil mi giringo ire mondo gimose."},{"book":"Mariko","chapter":"9","verse":"16","text":"Yesu nopenjogi niya, “Angʼo ma uminoe wach kodgi?”"},{"book":"Mariko","chapter":"9","verse":"17","text":"Ngʼat moro e dier oganda nodwoke niya, “Japuonj, ne akeloni wuoda ma jachien marach opongʼo kendo oloko momo."},{"book":"Mariko","chapter":"9","verse":"18","text":"E sa ma jachiendno donjo kuome to goye piny, buoyo wuok e dhoge, kendo omuodo lake mi dende tal. Ne akwayo jopuonjreni mondo oriemb jachiendni oko to ne otamogi.”"},{"book":"Mariko","chapter":"9","verse":"19","text":"Yesu nodwokogi kawacho niya, “Yaye, tiengʼ maonge gi yie ni, anabed kodu nyaka karangʼo? Keluru ane wuowino.”"},{"book":"Mariko","chapter":"9","verse":"20","text":"Negikele to ka jachiendno noneno Yesu, nomiyo rawerano opodho kariere ka ja-ndulme mi nongʼielore e lowo amingʼa ka dhoge wuok buoyo."},{"book":"Mariko","chapter":"9","verse":"21","text":"Yesu nopenjo wuon rawerano niya, “Osebedo kochal kama kinde maromo nade?”"},{"book":"Mariko","chapter":"9","verse":"22","text":"Kendo kinde moko jachiendno osebedo ka chumbe ei mach kata e pi, mondo onege. Omiyo kinyalo timo gimoro to yie ikechwa kendo ikonywa.”"},{"book":"Mariko","chapter":"9","verse":"23","text":"Yesu nowachone niya, “Ere gima omiyo iwacho ni, ‘Kinyalo?’ Gik moko duto nyalo timore ni ngʼat moyie.”"},{"book":"Mariko","chapter":"9","verse":"24","text":"Gikanyono wuon wuowino noywagore kawacho niya, “An gi yie, to konya nikech yiena orem.”"},{"book":"Mariko","chapter":"9","verse":"25","text":"Kane Yesu oneno ka ji moko ringo biro kama gintie, nochiko jachien marachno kowacho niya, “In jachien ma ite odino kendo ma momoni, achiki ni aa kuome kendo kik ichak idonj kuome kendo.”"},{"book":"Mariko","chapter":"9","verse":"26","text":"Jachiendno nokok gi dwol ma liyore mi nogoye piny kogwecho matek, bangʼe noa kuome. Noweyo wuowino mana ka gima otho, mi ji mangʼeny owacho niya, “Otho.”"},{"book":"Mariko","chapter":"9","verse":"27","text":"To Yesu nomako bad wuowino mokonye aa malo mochungʼ."},{"book":"Mariko","chapter":"9","verse":"28","text":"Kane Yesu osedonjo e ot, jopuonjrene nopenje kar kende niya, “Angʼo momiyo wan ne ok wanyal golo jachiendno?”"},{"book":"Mariko","chapter":"9","verse":"29","text":"Nodwoko niya, “Jachien machal kama inyalo golo mana kuom lamo kod tweyo chiemo.”"},{"book":"Mariko","chapter":"9","verse":"30","text":"Negia kanyo mi gikadho e dier Galili, to Yesu ne ok dwar mondo ngʼato ongʼe kuma negintie,"},{"book":"Mariko","chapter":"9","verse":"31","text":"nikech nopuonjo jopuonjrene. Nowachonegi niya, “Wuod Dhano ibiro ndhogi mi keti e lwet ji. Gibiro nege, to bangʼ ndalo adek obiro chier.”"},{"book":"Mariko","chapter":"9","verse":"32","text":"To ne ok giwinjo tiend gimane onyisogi, to bende negiluor mar penje mondo gingʼe tiende."},{"book":"Mariko","chapter":"9","verse":"33","text":"Negichopo Kapernaum, kendo ka koro ne en e ot, nopenjogi niya, “Wach angʼo mane ugoyoe mbaka e yo?”"},{"book":"Mariko","chapter":"9","verse":"34","text":"To jopuonjrene nolingʼ ma ok odwoke nikech e yo ne oyudo gigoyo mbaka ni en ngʼa kuomgi maduongʼ moloyo."},{"book":"Mariko","chapter":"9","verse":"35","text":"Ka koro Yesu nobedo piny, noluongo jopuonjrene apar gariyo ire mowachonegi niya, “Ka ngʼato dwaro ni mondo otel to nyaka odwokre chien mogik, mi obed jatij ji duto.”"},{"book":"Mariko","chapter":"9","verse":"36","text":"Kosewacho kamano to nokawo nyathi matin mokete ochungʼ e nyim ji duto. Nomako lwet nyathino, kowachonegi niya,"},{"book":"Mariko","chapter":"9","verse":"37","text":"“Ngʼato angʼata morwako achiel kuom nyithindo matindogi e nyinga, orwaka An awuon, to bende ngʼato angʼata morwaka ok An ema orwaka, to orwako jal mane oora.”"},{"book":"Mariko","chapter":"9","verse":"38","text":"Johana nowachone niya, “Japuonj, ne waneno ngʼato ka golo jochiende e nyingi, to ne watame mondo owe timo kamano nikech ne ok en achiel kuomwa.”"},{"book":"Mariko","chapter":"9","verse":"39","text":"To Yesu nowacho niya, “Kik utame nikech onge ngʼat manyalo timo hono e nyinga manyalo loko pache bangʼ thuolo manok mi owach gimoro marach kuoma,"},{"book":"Mariko","chapter":"9","verse":"40","text":"nimar ngʼato angʼata ma ok mon kodwa en jakorwa."},{"book":"Mariko","chapter":"9","verse":"41","text":"Awachonu adier ni ngʼato angʼata mamiyou pi e okombe e nyinga, nikech un jo-Kristo pokne ok nobaye ngangʼ."},{"book":"Mariko","chapter":"9","verse":"42","text":"“To bende ka ngʼato omiyo jomatindo moyie kuomagi odonjo e richo, to dibed maber ka otwene pongʼ marangʼongo e ngʼute ma onyumego e nam."},{"book":"Mariko","chapter":"9","verse":"43","text":"Ka lweti miyo idonjo e richo to ngʼade oko. Ber moloyo kidonjo e ngima ka ionge lweti moloyo kidhi gi lwetegi ariyo e gehena, ["},{"book":"Mariko","chapter":"9","verse":"44","text":"kama"},{"book":"Mariko","chapter":"9","verse":"45","text":"To kapo ni tiendi ema teri e richo to ngʼade oko. Ber moloyo kidonjo e ngima kingʼol kar donjo e gehena gi tiende ariyo, ["},{"book":"Mariko","chapter":"9","verse":"46","text":"kama"},{"book":"Mariko","chapter":"9","verse":"47","text":"To ka en wangʼi ema miyo itimo richo to lodhe oko. Ber moloyo kidonjo e pinyruoth Nyasaye gi wangʼ achiel kar bedo gi wenge ariyo to owiti e gehena,"},{"book":"Mariko","chapter":"9","verse":"48","text":"kama"},{"book":"Mariko","chapter":"9","verse":"49","text":"Ngʼato ka ngʼato ibiro pwodho gi mach."},{"book":"Mariko","chapter":"9","verse":"50","text":"“Chumbi ber, to ka ndhathe orumo to ere kaka dichak imi obed gi ndhathe kendo? Beduru ka ndhath chumbi un uwegi, kendo beduru gi kwe ngʼato gi ngʼato.”"}]}