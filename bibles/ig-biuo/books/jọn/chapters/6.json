{"data":[{"book":"Jọn","chapter":"6","verse":"1","text":"Mgbe nke a gasịrị, Jisọs gafere nʼofe nke ọzọ nke osimiri Galili (nke a na-akpọkwa osimiri Tiberịas)."},{"book":"Jọn","chapter":"6","verse":"2","text":"Oke igwe mmadụ sooro ya, nʼihi na ha hụrụ ọrụ ebube ọ na-arụ nʼahụ ndị ọrịa."},{"book":"Jọn","chapter":"6","verse":"3","text":"Jisọs rigooro nʼelu ugwu nọdụ ala ya na ndị na-eso ụzọ ya."},{"book":"Jọn","chapter":"6","verse":"4","text":"Nʼoge a, mmemme oriri Ngabiga ndị Juu na-abịa nso."},{"book":"Jọn","chapter":"6","verse":"5","text":"Mgbe Jisọs leliri anya elu hụ oke igwe mmadụ na-abịakwute ya, ọ sịrị Filip, “Olee ebe anyị ga-azụta achịcha ndị a ga-ata?”"},{"book":"Jọn","chapter":"6","verse":"6","text":"Ọ jụrụ nke a naanị iji nwalee ya, ya onwe ya mararị ihe ọ ga-eme."},{"book":"Jọn","chapter":"6","verse":"7","text":"Filip zara ya, “Ụgwọ ọrụ ọnwa isii agaghị ezu ịzụta achịcha nke onye ọbụla nʼime ha ga-atatụ naanị ihe ntakịrị.”"},{"book":"Jọn","chapter":"6","verse":"8","text":"Onye ọzọ nʼime ndị na-eso ụzọ ya bụ Andru, nwanne Saimọn Pita, kwupụtara,"},{"book":"Jọn","chapter":"6","verse":"9","text":"“Otu nwantakịrị nwoke nọ nʼebe a nwere ogbe achịcha balị ise, na azụ abụọ, ma gịnị ka ha bụ nʼetiti igwe mmadụ ha otu a?”"},{"book":"Jọn","chapter":"6","verse":"10","text":"Jisọs sịrị, “Meenụ ka ndị mmadụ ndị a nọdụ ala.” E nwere ọtụtụ ahịhịa nʼebe ahụ, ụmụ nwoke nọdụrụ ala, ha dị ihe ruru puku mmadụ ise."},{"book":"Jọn","chapter":"6","verse":"11","text":"Ya mere, Jisọs weere achịcha ahụ nye ekele, kee ha ndị niile nọdụrụ ala dị ka ha sịrị chọọ. O jikwa azụ ahụ mee otu ihe ahụ."},{"book":"Jọn","chapter":"6","verse":"12","text":"Mgbe ha niile rijuchara afọ, ọ sịrị ndị na-eso ụzọ ya, “Tụtụkọtanụ iberibe niile fọdụrụ, ka ihe ọbụla hapụ ịla nʼiyi.”"},{"book":"Jọn","chapter":"6","verse":"13","text":"Ya mere, ha tụtụkọtara ha, kpojuo nkata iri na abụọ, bụ iberibe si nʼogbe achịcha balị ise nke ndị ahụ rifọrọ."},{"book":"Jọn","chapter":"6","verse":"14","text":"Mgbe ndị mmadụ ahụ hụrụ ihe ịrịbama ahụ, o mere ha bidoro na-asị, “Nʼeziokwu, onye a bụ onye amụma ahụ nke ga-abịa nʼime ụwa.”"},{"book":"Jọn","chapter":"6","verse":"15","text":"Mgbe Jisọs matara na ha chọrọ ịbịa dọkpụrụ ya nʼike chie ya eze, ọ hapụrụ ha ga nʼugwu naanị ya, nʼonwe ya."},{"book":"Jọn","chapter":"6","verse":"16","text":"Mgbe o ruru nʼuhuruchi, ndị na-eso ụzọ ya rịdara gaa nʼọnụ mmiri,"},{"book":"Jọn","chapter":"6","verse":"17","text":"ebe ha banyere nʼotu ụgbọ mmiri, malite ịgabiga osimiri gawa nʼofe Kapanọm. Nʼoge a ọchịchịrị agbaala ma Jisọs alọghachikwutebeghị ha."},{"book":"Jọn","chapter":"6","verse":"18","text":"Ebili mmiri maliri elu nʼihi nʼoke ifufe bidoro na-efe."},{"book":"Jọn","chapter":"6","verse":"19","text":"Ha akwọọla ụgbọ ihe dịka kilomita ise maọbụ isii, mgbe ha hụrụ Jisọs ka ọ na-aga ije nʼelu mmiri ahụ na-abịa nso nʼụgbọ mmiri ha. Oke egwu tụkwara ha."},{"book":"Jọn","chapter":"6","verse":"20","text":"Ma ọ sịrị ha, “Unu atụla egwu. Ọ bụ m.”"},{"book":"Jọn","chapter":"6","verse":"21","text":"Mgbe ahụ, ha nabatara ya nʼime ụgbọ ahụ, ọ dịkwaghị anya ụgbọ ha bịaruru nʼelu ala ebe ha na-aga."},{"book":"Jọn","chapter":"6","verse":"22","text":"Nʼechi ya, igwe mmadụ ahụ nọdụrụ nʼofe ọzọ nke ọnụ mmiri ahụ chọpụtara na ọ bụ naanị otu ụgbọ mmiri nta bịara nʼebe ahụ, na Jisọs esoghị ndị na-eso ụzọ ya banye nʼime ya, kama na ọ bụ naanị ndị na-eso ụzọ ya ka ụgbọ mmiri ahụ buuru pụọ."},{"book":"Jọn","chapter":"6","verse":"23","text":"Mgbe ahụ ụfọdụ ụgbọ mmiri si Tiberịas bịara kwụsị nso nso ebe ahụ ndị mmadụ nọ rie achịcha mgbe Onyenwe anyị nyechara ekele maka ya."},{"book":"Jọn","chapter":"6","verse":"24","text":"Ma mgbe igwe mmadụ ahụ ghọtara na Jisọs na ndị na-eso ụzọ ya anọghị nʼebe ahụ, ha banyere nʼụgbọ mmiri nta ndị ahụ kwọfee gawa Kapanọm ịchọ Jisọs."},{"book":"Jọn","chapter":"6","verse":"25","text":"Mgbe ha hụrụ ya nʼofe ọzọ nke osimiri ahụ, ha sịrị ya, “Onye ozizi, olee mgbe i jiri bịa nʼebe a?”"},{"book":"Jọn","chapter":"6","verse":"26","text":"Jisọs sịrị ha, “Nʼezie, nʼezie agwa m unu, ihe unu ji na-achọ m abụghị nʼihi na unu hụrụ ihe ịrịbama m mere, kama na unu riri achịcha rijuokwa afọ."},{"book":"Jọn","chapter":"6","verse":"27","text":"Unu adọgbula onwe unu maka nri nke na-emebi emebi, kama maka nri nke na-adịgide ruo ndụ ebighị ebi, bụ nke Nwa nke Mmadụ ga-enye unu. Nʼihi na Chineke Nna akakwasịla ya akara nkwado ya.”"},{"book":"Jọn","chapter":"6","verse":"28","text":"Mgbe ahụ, ha sịrị, “Gịnị ka anyị ga-eme iji rụọ ọrụ Chineke?”"},{"book":"Jọn","chapter":"6","verse":"29","text":"Jisọs zara sị ha, “Ọrụ Chineke bụ nke a, ikwere nʼonye ahụ o zitere.”"},{"book":"Jọn","chapter":"6","verse":"30","text":"Ya mere ha sịrị ya, “Olee ihe ịrịbama ị ga-egosi anyị nke anyị ga-ahụ ma kwere na gị? Kedụ ọrụ ị ga-arụ?"},{"book":"Jọn","chapter":"6","verse":"31","text":"Nna nna anyị ha riri mánà nʼọzara; dị ka e dere ya nʼakwụkwọ nsọ sị, ‘O sitere nʼeluigwe nye ha achịcha ka ha rie.’6:31 Ọpụ 16:4; Neh 9:15; Abụ 78:24,25”"},{"book":"Jọn","chapter":"6","verse":"32","text":"Jisọs sịrị ha, “Nʼezie, nʼezie agwa m unu, ọ bụghị Mosis nyere unu achịcha ahụ site nʼeluigwe, kama ọ bụ Nna m na-enye unu ezi achịcha ahụ site nʼeluigwe."},{"book":"Jọn","chapter":"6","verse":"33","text":"Nʼihi na achịcha Chineke bụ nke ahụ si nʼeluigwe rịdata, na-enyekwa ụwa ndụ.”"},{"book":"Jọn","chapter":"6","verse":"34","text":"Ha sịrị ya, “Nna anyị ukwu, nye anyị ụdị achịcha a site ugbu a gawa.”"},{"book":"Jọn","chapter":"6","verse":"35","text":"Jisọs sịrị ha, “Abụ m achịcha ahụ na-enye ndụ. Onye ọbụla na-abịakwute m, agụụ agaghị agụ ya. Onye ọbụla kwa kweere na m, akpịrị agaghị akpọ ya nkụ."},{"book":"Jọn","chapter":"6","verse":"36","text":"Ma agwa m unu, unu ahụla m ma unu ekweghịkwa."},{"book":"Jọn","chapter":"6","verse":"37","text":"Onye ọbụla Nna ahụ nyere m ga-abịakwute m, onye ọbụla na-abịakwute m, agaghị m achụpụ ya."},{"book":"Jọn","chapter":"6","verse":"38","text":"Nʼihi na esi m nʼeluigwe rịdata nʼụwa ime uche onye ahụ zitere m, ọ bụghị ime uche nke m."},{"book":"Jọn","chapter":"6","verse":"39","text":"Nke a bụkwa uche onye ahụ zitere m, na o nweghị onye ọbụla o nyere m ga-efunarị m, kama m ga-eme ka ha site nʼọnwụ bilie nʼụbọchị ikpeazụ."},{"book":"Jọn","chapter":"6","verse":"40","text":"Nke a bụ uche nke Nna m, na onye ọbụla lere Ọkpara ahụ anya, kwerekwa na ya ga-enweta ndụ ebighị ebi, m ga-emekwa ka o bilie nʼụbọchị ikpeazụ.”"},{"book":"Jọn","chapter":"6","verse":"41","text":"Nʼihi nke a, ndị Juu bidoro itamu ntamu megide ya nʼihi na ọ sịrị, “Abụ m achịcha ahụ siri nʼeluigwe rịdata.”"},{"book":"Jọn","chapter":"6","verse":"42","text":"Ha sịrị, “Onye a ọ bụghị Jisọs, nwa Josef, bụ onye anyị matara nne na nna ya? Oleekwanụ otu o si ekwu ugbu a sị, ‘Esi m nʼeluigwe rịdata’?”"},{"book":"Jọn","chapter":"6","verse":"43","text":"Jisọs zara sị ha, “Unu atamula nʼetiti onwe unu."},{"book":"Jọn","chapter":"6","verse":"44","text":"O nweghị onye nwere ike ịbịakwute m ma ọ bụghị na Nna ahụ zitere m kpọtara ya, aga m akpọlitekwa ya nʼụbọchị ikpeazụ."},{"book":"Jọn","chapter":"6","verse":"45","text":"E dere ya nʼakwụkwọ ndị amụma, ‘Ha niile ga-abụ ndị Chineke ga-akụziri ihe.’6:45 Aịz 54:13 Onye ọbụla nke gere Nna ahụ ntị ma mụtakwa ihe site na ya na-abịakwute m."},{"book":"Jọn","chapter":"6","verse":"46","text":"O nweghị onye ọbụla hụrụla Nna ahụ karịakwa onye ahụ sitere na Chineke, naanị ya hụrụla Nna ahụ."},{"book":"Jọn","chapter":"6","verse":"47","text":"Nʼeze, nʼezie agwa m unu, onye ọbụla kwerenụ nwere ndụ ebighị ebi."},{"book":"Jọn","chapter":"6","verse":"48","text":"Abụ m achịcha nke ndụ."},{"book":"Jọn","chapter":"6","verse":"49","text":"Nna nna unu ha riri mánà ahụ nʼime ọzara ma mecha nwụọ."},{"book":"Jọn","chapter":"6","verse":"50","text":"Ma nke a bụ achịcha ahụ nke si nʼeluigwe bịa, nke mmadụ pụrụ iri ma ghara ịnwụ anwụ."},{"book":"Jọn","chapter":"6","verse":"51","text":"Abụ m achịcha dị ndụ nke siri nʼeluigwe bịa. Ọ bụrụ na onye ọbụla erie achịcha a, ọ ga-adị ndụ ruo ebighị ebi. Nri a bụ anụ ahụ m, nke m ga-enye maka ndụ nke ụwa.”"},{"book":"Jọn","chapter":"6","verse":"52","text":"Mgbe ahụ, ndị Juu bidoro na-arụrịta ụka ike nʼetiti onwe ha sị, “Olee otu nwoke a ga-esi nye anyị anụ ahụ ya ka anyị rie?”"},{"book":"Jọn","chapter":"6","verse":"53","text":"Jisọs sịrị ha, “Nʼezie, nʼezie agwa m unu, naanị ma unu riri anụ ahụ Nwa nke Mmadụ ma ṅụọkwa ọbara ya, unu agaghị enwe ndụ nʼime onwe unu."},{"book":"Jọn","chapter":"6","verse":"54","text":"Onye ọbụla riri anụ ahụ m, ṅụọkwa ọbara m nwere ndụ ebighị ebi. A ga m akpọlitekwa ya nʼụbọchị ikpeazụ ahụ."},{"book":"Jọn","chapter":"6","verse":"55","text":"Nʼihi na anụ ahụ m bụ ezigbo nri, ọbara m bụkwa ezigbo ihe ọṅụṅụ."},{"book":"Jọn","chapter":"6","verse":"56","text":"Onye ọbụla na-eri anụ ahụ m na-aṅụkwa ọbara m na-anọgide nʼime m mụ onwe m kwa nʼime ya."},{"book":"Jọn","chapter":"6","verse":"57","text":"Dị ka Nna ahụ dị ndụ zitere m, ana m adịkwa ndụ nʼihi Nna ahụ, otu a ka onye na-eri m ga-adịkwa ndụ site na m."},{"book":"Jọn","chapter":"6","verse":"58","text":"Nke a bụ achịcha ahụ si nʼeluigwe bịa. Nna nna unu ha riri mánà ma nwụkwaa, ma onye ọbụla na-eri achịcha a ga-adị ndụ ruo mgbe ebighị ebi.”"},{"book":"Jọn","chapter":"6","verse":"59","text":"O kwuru ihe ndị a mgbe ọ na-akụzi ihe nʼụlọ ekpere dị na Kapanọm."},{"book":"Jọn","chapter":"6","verse":"60","text":"Mgbe ọtụtụ nʼime ndị na-eso ụzọ ya ha nụrụ nke a, ha sịrị, “Nke a bụ ozizi siri ike, onye nwere ike ịnabata ya?”"},{"book":"Jọn","chapter":"6","verse":"61","text":"Ebe Jisọs matara na ndị na-eso ụzọ ya na-atamu ntamu maka nke a ọ sịrị ha, “Nke a ọ na-ewute unu?"},{"book":"Jọn","chapter":"6","verse":"62","text":"Gịnị ka unu ga-ekwu ma ọ bụrụ na unu ahụ Nwa nke Mmadụ ka ọ na-arịgo ebe ọ nọrịị na mbụ."},{"book":"Jọn","chapter":"6","verse":"63","text":"Ọ bụ Mmụọ ahụ na-enye ndụ; anụ ahụ abaghị uru ọbụla, okwu ndị m gwara unu bụ mmụọ bụrụkwa ndụ."},{"book":"Jọn","chapter":"6","verse":"64","text":"Ma nʼetiti unu, ọ dị ụfọdụ na-ekwenyeghị.” Nʼihi na Jisọs maara site na mmalite ndị ahụ nʼime ha na-ekwenyeghị, matakwa onye ahụ nke ga-arara ya nye."},{"book":"Jọn","chapter":"6","verse":"65","text":"Ọ sịrị, “Ọ bụ nke a mere m jiri gwa unu na o nweghị onye ọbụla nwere ike ịbịakwute m ma ọ bụrụ na Nna m enyeghị ya ike.”"},{"book":"Jọn","chapter":"6","verse":"66","text":"Nʼihi nke a, ọtụtụ ndị na-eso ụzọ ya laghachiri azụ, kwụsị iso ya."},{"book":"Jọn","chapter":"6","verse":"67","text":"Jisọs sịrị mmadụ iri na abụọ ahụ, “Unu chọkwara iso ha pụọ?”"},{"book":"Jọn","chapter":"6","verse":"68","text":"Saimọn Pita zara ya sị, “Onyenwe anyị, onye ka anyị ga-agakwuru? Ọ bụ gị ji okwu nke ndụ ebighị ebi."},{"book":"Jọn","chapter":"6","verse":"69","text":"Anyị kweere marakwa na ị bụ Onye Nsọ nke Chineke.”"},{"book":"Jọn","chapter":"6","verse":"70","text":"Jisọs zara ha, “Ọ bụghị m họpụtara unu mmadụ iri na abụọ? Ma otu onye nʼime unu bụ ekwensu!”"},{"book":"Jọn","chapter":"6","verse":"71","text":"Ọ na-ekwu banyere Judas nwa Saimọn Iskarịọt, onye nʼagbanyeghị na ọ bụ otu nʼime mmadụ iri na abụọ ahụ, bụ onye ga-arara ya nye."}]}