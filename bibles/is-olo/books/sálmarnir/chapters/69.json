{"data":[{"book":"Sálmarnir","chapter":"69","verse":"1-2","text":"Frelsaðu mig, ó Guð, því að vatnið hækkar sífellt"},{"book":"Sálmarnir","chapter":"69","verse":"3","text":"og ég sekk æ dýpra í þessa botnlausu leðju."},{"book":"Sálmarnir","chapter":"69","verse":"4","text":"Ég er útgrátinn og örmagna, hálsinn þurr og sár og augun þrútin. Góði Guð, bjargaðu mér!"},{"book":"Sálmarnir","chapter":"69","verse":"5","text":"Þeir eru margir sem hata mig að ástæðulausu, fjöldi manna sem brugga mér banaráð. Þó er ég saklaus. Þeir heimta að ég bæti það sem ég hef ekki brotið!"},{"book":"Sálmarnir","chapter":"69","verse":"6","text":"Ó, Guð, þú þekkir heimsku mína og syndir."},{"book":"Sálmarnir","chapter":"69","verse":"7","text":"Drottinn Guð, þú sem ræður hersveitum himnanna, láttu mig ekki verða til hneykslunar þeim sem treysta þér. Þú Guð Ísraels, forðaðu mér frá því að valda þeim vonbrigðum,"},{"book":"Sálmarnir","chapter":"69","verse":"8","text":"þó svo að þín vegna sé ég hæddur og smáður."},{"book":"Sálmarnir","chapter":"69","verse":"9","text":"Jafnvel bræður mínir sniðganga mig!"},{"book":"Sálmarnir","chapter":"69","verse":"10","text":"Guð, þú ert í huga mér öllum stundum og um musteri þitt hugsa ég. Og vegna þess að ég held uppi málstað þínum, hata þeir mig, rétt eins og þig."},{"book":"Sálmarnir","chapter":"69","verse":"11","text":"Ég hef fastað og iðrast frammi fyrir þér, en þeir hæddu mig engu að síður."},{"book":"Sálmarnir","chapter":"69","verse":"12","text":"Ég klæddist hærusekk – tákni auðmýktar og iðrunar – og þá ortu þeir um mig níðvísu!"},{"book":"Sálmarnir","chapter":"69","verse":"13","text":"Ég er nýjasta fréttin í bænum og jafnvel rónarnir spotta mig!"},{"book":"Sálmarnir","chapter":"69","verse":"14","text":"En ég held áfram að biðja til þín, Drottinn, og gefst ekki upp, því að þú hlustar! Svaraðu mér með blessun þinni og miskunnaðu mér."},{"book":"Sálmarnir","chapter":"69","verse":"15","text":"Dragðu mig upp úr leðjunni, Drottinn, ég finn að ég er að sökkva! Forðaðu mér frá óvinum mínum, úr þessum hræðilega pytti!"},{"book":"Sálmarnir","chapter":"69","verse":"16","text":"Láttu ekki flóðið taka mig, hringiðuna svelgja mig!"},{"book":"Sálmarnir","chapter":"69","verse":"17","text":"Ó, Drottinn, svaraðu bænum mínum, vegna gæsku þinnar og náðar við mig."},{"book":"Sálmarnir","chapter":"69","verse":"18","text":"Snúðu ekki við mér bakinu, því að ég er í nauðum staddur! Flýttu þér! Komdu og frelsaðu mig!"},{"book":"Sálmarnir","chapter":"69","verse":"19","text":"Drottinn, komdu og bjargaðu mér! Leystu mig undan ofríki óvina minna."},{"book":"Sálmarnir","chapter":"69","verse":"20","text":"Þú sérð þá og þekkir háðsglósur þeirra, hvernig þeir níða mig niður."},{"book":"Sálmarnir","chapter":"69","verse":"21","text":"Háðsyrði þeirra hafa sært mig djúpu sári og andi minn örmagnast. Ó, ef einhver hefði sýnt mér samúð og einhver viljað hugga mig!"},{"book":"Sálmarnir","chapter":"69","verse":"22","text":"Þeir færðu mér eitraðan mat – malurt – og edik við þorstanum."},{"book":"Sálmarnir","chapter":"69","verse":"23","text":"Verði gleði þeirra að sorg og friður þeirra að skelfingu."},{"book":"Sálmarnir","chapter":"69","verse":"24","text":"Myrkur komi yfir þá, blinda og ringulreið."},{"book":"Sálmarnir","chapter":"69","verse":"25","text":"Reiði þín upptendrist gegn þeim og eldur þinn tortími þeim."},{"book":"Sálmarnir","chapter":"69","verse":"26","text":"Leggðu hús þeirra í rúst svo að þar búi enginn framar."},{"book":"Sálmarnir","chapter":"69","verse":"27","text":"Því að þeir ofsækja þann sem þú hefur slegið og hlæja að kvöl þess sem þú hefur gegnumstungið."},{"book":"Sálmarnir","chapter":"69","verse":"28","text":"Skráðu hjá þér allar syndir þeirra, já láttu enga gleymast."},{"book":"Sálmarnir","chapter":"69","verse":"29","text":"Strikaðu þá út af listanum yfir þá sem fá að lifa, leyfðu þeim ekki að njóta lífsins með réttlátum."},{"book":"Sálmarnir","chapter":"69","verse":"30","text":"Ó, Guð, frelsaðu mig úr þessari neyð! Ég veit að þú munt bjarga mér!"},{"book":"Sálmarnir","chapter":"69","verse":"31","text":"Ég lofa Guð í ljóði, mikla hann með lofsöng."},{"book":"Sálmarnir","chapter":"69","verse":"32","text":"Það mun gleðja hann meira en margs konar fórnir."},{"book":"Sálmarnir","chapter":"69","verse":"33","text":"Hinir auðmjúku munu sjá að Drottinn hjálpar mér og þeir munu gleðjast. Já, gleðjist, þið sem leitið Guðs!"},{"book":"Sálmarnir","chapter":"69","verse":"34","text":"Því að Drottinn heyrir hróp hinna snauðu, og snýr ekki við þeim bakinu."},{"book":"Sálmarnir","chapter":"69","verse":"35","text":"Himinn og jörð, lofið Drottin, og hafið og allt sem í því er!"},{"book":"Sálmarnir","chapter":"69","verse":"36","text":"Því að Guð mun frelsa Jerúsalem og endurreisa borgirnar í Júda og þjóð hans mun búa við öryggi."},{"book":"Sálmarnir","chapter":"69","verse":"37","text":"Börnin munu erfa landið og þeir sem elska Drottin njóta þar friðar og velgengni."}]}