{"data":[{"book":"Jeremia","chapter":"6","verse":"1","text":"Redt u, Benjamins zonen Buiten Jerusalems muren; Blaast de bazuin in Tekóa Hijst het signaal in Bet-Hakkérem! Want uit het noorden komt onheil, Een ontzettende ramp;"},{"book":"Jeremia","chapter":"6","verse":"2","text":"De bekoorlijke en wufte, De dochter van Sion ga Ik verdelgen."},{"book":"Jeremia","chapter":"6","verse":"3","text":"De herders trekken er Met hun kudden op af; Ze slaan om haar hun tenten op, En allen weiden hun gronden af."},{"book":"Jeremia","chapter":"6","verse":"4","text":"Rust u ten strijde tegen haar uit; Vooruit, bestormen we haar overdag! Helaas, de dag gaat al voorbij, De avond-schaduw wordt langer."},{"book":"Jeremia","chapter":"6","verse":"5","text":"Vooruit, dan bestormen we haar in de nacht, En vernielen haar burchten; Want Jahweh der heirscharen Heeft het bevolen!"},{"book":"Jeremia","chapter":"6","verse":"6","text":"Hakt haar bomen neer, En werpt een wal tegen Jerusalem op; Het is een stad vol bedrog, Binnen haar muren heerst enkel geweld."},{"book":"Jeremia","chapter":"6","verse":"7","text":"Zoals een bron haar water laat stromen, Zo stroomt ook zij haar boosheid uit; Men hoort er slechts van geweld en verdrukking, Steeds zie Ik wonden en striemen."},{"book":"Jeremia","chapter":"6","verse":"8","text":"Jerusalem, laat u gezeggen, Opdat Ik van u niet ga walgen, En een woestijn van u maak, Een onbewoond land."},{"book":"Jeremia","chapter":"6","verse":"9","text":"Zo spreekt Jahweh der heirscharen: Lees nu als laatste tros aan de wingerd Het overschot van Israël na; Steek uw hand er naar uit, Zoals de wijngaardenier naar de ranken."},{"book":"Jeremia","chapter":"6","verse":"10","text":"Tot wien moet ik spreken, Wien nog vermanen, zodat ze luisteren; Zie hun oor is onbesneden, Ze kunnen niet horen! Ja, het woord van Jahweh is hun een bespotting, Ze willen er niet meer naar horen:"},{"book":"Jeremia","chapter":"6","verse":"11","text":"Al lang ben ik vol van Jahweh’s toorn, Nu houd ik hem niet langer in. Stort hem dan uit over het kind op de straat, Over heel de kring van jonge mannen! Waarachtig, mannen en vrouwen worden getroffen, Grijsaards en ouden van dagen!"},{"book":"Jeremia","chapter":"6","verse":"12","text":"Hun huizen gaan aan vreemden over, Met akkers en vrouwen er bij; Want Ik heb mijn hand al uitgestrekt Tegen de bewoners van het land, spreekt Jahweh!"},{"book":"Jeremia","chapter":"6","verse":"13","text":"Want van klein tot groot Azen allen op winst, Profeet en priester Plegen allen bedrog;"},{"book":"Jeremia","chapter":"6","verse":"14","text":"Ze menen, de wonde van mijn volk te genezen, Door luchthartig te roepen: Vrede, vrede! En er is geen vrede!"},{"book":"Jeremia","chapter":"6","verse":"15","text":"Ze worden te schande, omdat ze zich schandelijk gedragen, Omdat ze niet blozen en geen schaamte meer kennen; Daarom zullen ze vallen, als alles ineen valt, Struikelen, als Ik op hen afkom, spreekt Jahweh!"},{"book":"Jeremia","chapter":"6","verse":"16","text":"Zo spreekt Jahweh: Gaat op de wegen staan, Ziet uit, en vraagt naar de paden van vroeger: Waar de goede weg is te vinden; Bewandelt die, dan vindt ge rust voor uw ziel! Maar ze zeiden: We volgen hem niet!"},{"book":"Jeremia","chapter":"6","verse":"17","text":"Toen stelde Ik wachters over hen aan, Die riepen: Hoort het geschal der bazuinen! Maar ze zeiden: We willen niet horen!"},{"book":"Jeremia","chapter":"6","verse":"18","text":"Hoort gij het dan, volken, En verneemt mijn besluit, Wat er met hen gaat gebeuren:"},{"book":"Jeremia","chapter":"6","verse":"19","text":"Hoort gij het ook, aarde! Zie, Ik ga rampen brengen over dit volk: De vrucht van hun afval. Want ze hebben naar mijn woord niet geluisterd, Mijn wet veracht."},{"book":"Jeremia","chapter":"6","verse":"20","text":"Wat geeft Mij de wierook uit Sjeba, De geurige kalmus uit verre landen; Uw brandoffers wil Ik niet meer, Uw slachtoffers behagen Mij niet."},{"book":"Jeremia","chapter":"6","verse":"21","text":"Daarom spreekt Jahweh: Zie, Ik leg voor dit volk Een blok, waarover het struikelt, Waaraan vaders en zonen, Buren en vrienden te gronde gaan."},{"book":"Jeremia","chapter":"6","verse":"22","text":"Zo spreekt Jahweh: Zie, daar komt een volk uit het land van het noorden, Een grote natie rukt aan van de grenzen der aarde:"},{"book":"Jeremia","chapter":"6","verse":"23","text":"Met boog en lansen gewapend, Wreed en zonder erbarmen. Hun kreten loeien als de zee, Op rossen jagen ze voort, Toegerust als oorlogsmannen, Tegen u, dochter van Sion."},{"book":"Jeremia","chapter":"6","verse":"24","text":"We horen wat er van hen wordt verteld, En onze handen hangen er slap van; Angst grijpt ons aan, Weeën als van een barende vrouw."},{"book":"Jeremia","chapter":"6","verse":"25","text":"Gaat niet naar buiten, Loopt de wegen niet op, Want het zwaard van den vijand Brengt schrik allerwege!"},{"book":"Jeremia","chapter":"6","verse":"26","text":"Dochter van Sion, steek u in zakken, En wentel in as; Rouw als over een enig kind, stoot bittere klachten uit: Want plotseling komt over ons de verwoester!"},{"book":"Jeremia","chapter":"6","verse":"27","text":"Ik heb u bevolen, mijn volk te toetsen, Om hun gedrag te kennen en te keuren:"},{"book":"Jeremia","chapter":"6","verse":"28","text":"Allen zijn ze weerbarstig, Allen even ongedurig; Louter koper en ijzer, Allen even bedorven!"},{"book":"Jeremia","chapter":"6","verse":"29","text":"De blaasbalg puft, Het lood smelt weg door het vuur; Tevergeefs gelouterd: De slakken gaan er niet uit."},{"book":"Jeremia","chapter":"6","verse":"30","text":"Afgekeurd zilver zal men ze noemen, Want Jahweh heeft ze afgewezen!"}]}