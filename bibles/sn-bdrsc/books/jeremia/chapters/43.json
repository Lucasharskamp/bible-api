{"data":[{"book":"Jeremia","chapter":"43","verse":"1","text":"Jeremia akati apedza kuudza vanhu mashoko ose aJehovha Mwari wavo, zvose zvaakanga atumwa naJehovha kuti avaudze,"},{"book":"Jeremia","chapter":"43","verse":"2","text":"Azaria mwanakomana waHoshaya naJohanani mwanakomana waKarea navarume vose vaizvikudza vakati kuna Jeremia, “Unoreva nhema iwe! Jehovha Mwari wedu haana kukutuma kuti uzoti, ‘Hamufaniri kuenda kuIjipiti kundogara ikoko.’"},{"book":"Jeremia","chapter":"43","verse":"3","text":"Asi Bharuki mwanakomana waNeria ndiye anokukurudzirai pamusoro pedu kuti tiendeswe kuvaBhabhironi, kuti vagotiuraya kana kutitora vachitiendesa kuBhabhironi.”"},{"book":"Jeremia","chapter":"43","verse":"4","text":"Naizvozvo Johanani mwanakomana waKarea navakuru vose vehondo navanhu vose havana kuteerera murayiro waJehovha kuti vagare munyika yeJudha."},{"book":"Jeremia","chapter":"43","verse":"5","text":"Panzvimbo paizvozvo Johanani mwanakomana waKarea navakuru vose vehondo vakatora vakasara vose veJudha vakanga vadzoka kuzogara munyika yeJudha kubva kundudzi dzose kwavakanga vaparadzirwa."},{"book":"Jeremia","chapter":"43","verse":"6","text":"Vakatorawo varume vose, vakadzi navana navanasikana vamambo vakanga vasiyiwa naNebhuzaradhani mukuru wavarindi vamambo kuna Gedharia mwanakomana waShafani, naJeremia muprofita uye naBharuki mwanakomana waNeria."},{"book":"Jeremia","chapter":"43","verse":"7","text":"Saka vakapinda muIjipiti vasingateereri Jehovha vakaenda zvokutosvika kuTapanesi."},{"book":"Jeremia","chapter":"43","verse":"8","text":"Vari paTapanesi, shoko raJehovha rakasvika kuna Jeremia, richiti,"},{"book":"Jeremia","chapter":"43","verse":"9","text":"“Tora mabwe makuru uavige mudhaka pakati pezvitinha panopindwa napo kumuzinda waFaro uri paTapanesi, vaJudha vakatarisa."},{"book":"Jeremia","chapter":"43","verse":"10","text":"Ipapo uti kwavari, ‘Zvanzi naJehovha Wamasimba Ose, Mwari waIsraeri: Ndichatuma shoko kumuranda wangu Nebhukadhinezari mambo weBhabhironi, uye ndichaisa chigaro chake choushe pamusoro pamabwe aya andaviga pano; achatambanudza denga rake roushe pamusoro pawo."},{"book":"Jeremia","chapter":"43","verse":"11","text":"Achauya agorwisa Ijipiti, achivigira rufu kuna avo vakatongerwa rufu, kutapwa kuna vakatongerwa utapwa, nomunondo kuna avo vakatongerwa munondo."},{"book":"Jeremia","chapter":"43","verse":"12","text":"Achapisa temberi dzavamwari veIjipiti; achapisa temberi dzavo agotapa vamwari vavo. Sokumonera kunoita mufudzi nguo yake, saizvozvo achamonera nyika yeIjipiti agobvako asina vanga."},{"book":"Jeremia","chapter":"43","verse":"13","text":"Imomo, mutemberi yezuva iri muIjipiti, achaputsa mbiru dzinoera uye achapisa temberi dzavamwari veIjipiti.’ ”"}]}