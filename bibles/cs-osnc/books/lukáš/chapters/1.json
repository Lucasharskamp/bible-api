{"data":[{"book":"Lukáš","chapter":"1","verse":"1-2","text":"Vážený Teofile! Mnozí přede mnou se snažili pravdivě vylíčit život a dílo Ježíše Krista na základě spolehlivých zpráv jeho žáků a jiných očitých svědků."},{"book":"Lukáš","chapter":"1","verse":"3","text":"Nyní jsem se tedy rozhodl i já důkladně přezkoumat, utřídit a sepsat veškeré dostupné zprávy. Vznikl tento spisek, který ti věnuji,"},{"book":"Lukáš","chapter":"1","verse":"4","text":"abys nabyl jistoty, že to, o čem ses již leccos dověděl, je pravda."},{"book":"Lukáš","chapter":"1","verse":"5","text":"Začnu tím, co se přihodilo židovskému knězi Zachariášovi, který žil v době vlády judského krále Heroda. Zachariáš byl členem jedné ze čtyřiadvaceti kněžských skupin, jejichž povinností bylo dvakrát do roka, vždy po celý týden, přisluhovat při bohoslužbách v jeruzalémském chrámu. Jeho manželka Alžběta pocházela z kněžského rodu Árónova."},{"book":"Lukáš","chapter":"1","verse":"6","text":"Oba byli upřímně zbožní a řídili se svědomitě všemi Božími příkazy a předpisy."},{"book":"Lukáš","chapter":"1","verse":"7","text":"Byli to již starší lidé a zůstali bezdětní, protože Alžběta byla neplodná."},{"book":"Lukáš","chapter":"1","verse":"8","text":"Jednoho dne šel Zachariáš do chrámu, aby tam splnil svoji kněžskou povinnost."},{"book":"Lukáš","chapter":"1","verse":"9","text":"Tentokrát byl vylosován, aby vstoupil do svatyně a tam na oltáři pálil kadidlo."},{"book":"Lukáš","chapter":"1","verse":"10","text":"Zatím se venku shromáždění lidé modlili, jak bylo v té hodině zvykem."},{"book":"Lukáš","chapter":"1","verse":"11","text":"Tu se knězi po pravé straně oltáře ukázala postava."},{"book":"Lukáš","chapter":"1","verse":"12","text":"Zachariáš se vyděsil."},{"book":"Lukáš","chapter":"1","verse":"13","text":"Boží posel ho však uklidňoval: „Neboj se, Zachariáši! Přišel jsem ti oznámit, že Bůh vyslyšel tvé modlitby. Tvoje manželka porodí syna, kterému dáte jméno Jan (Bůh je milostivý)."},{"book":"Lukáš","chapter":"1","verse":"14","text":"Přinese ti mnoho radosti"},{"book":"Lukáš","chapter":"1","verse":"15","text":"Stane se jedním z velkých Božích mužů."},{"book":"Lukáš","chapter":"1","verse":"16","text":"Mnohé z židů přivede zpět k Bohu,"},{"book":"Lukáš","chapter":"1","verse":"17","text":"Svou duchovní mocí a horlivostí bude připomínat proroka Elijáše."},{"book":"Lukáš","chapter":"1","verse":"18","text":"Zachariáš namítl: „Jak tomu mohu věřit? Vždyť jsem už starý a moje žena také není mladá.“"},{"book":"Lukáš","chapter":"1","verse":"19","text":"Anděl ho pokáral: „Já jsem Gabriel a přijímám rozkazy přímo od Boha. On sám mě poslal, abych ti vyřídil tyto radostné zprávy."},{"book":"Lukáš","chapter":"1","verse":"20","text":"Protože jsi však neuvěřil, budeš němý, dokud se má slova ve svůj čas nesplní.“"},{"book":"Lukáš","chapter":"1","verse":"21","text":"Lidé zatím venku čekali na Zachariáše a už jim bylo divné, že tak dlouho nejde."},{"book":"Lukáš","chapter":"1","verse":"22","text":"Když se konečně objevil, nemohl promluvit. Posunky jim dal najevo, že měl ve svatyni vidění."},{"book":"Lukáš","chapter":"1","verse":"23","text":"Když skončil týden jeho chrámové služby, vrátil se domů."},{"book":"Lukáš","chapter":"1","verse":"24","text":"Brzy na to Alžběta otěhotněla, ale tajila to před veřejností až do pátého měsíce."},{"book":"Lukáš","chapter":"1","verse":"25","text":"Radovala se: „Bůh se nade mnou slitoval a sejmul ze mne pohrdání a neúctu lidí.“"},{"book":"Lukáš","chapter":"1","verse":"26","text":"Asi půl roku po Zachariášově vidění poslal Bůh anděla Gabriela do galilejského městečka Nazaretu"},{"book":"Lukáš","chapter":"1","verse":"27","text":"k dívce jménem Marie. Byla snoubenkou Josefa, který pocházel z Davidova královského rodu."},{"book":"Lukáš","chapter":"1","verse":"28","text":"Anděl ji oslovil: „Blahopřeji ti, Marie, Bůh ze všech žen vyvolil právě tebe k velikému úkolu!“"},{"book":"Lukáš","chapter":"1","verse":"29","text":"Jeho slova ji znepokojila a nechápala jejich smysl."},{"book":"Lukáš","chapter":"1","verse":"30","text":"Posel pokračoval. „Neboj se, Marie. Bůh ti chce nevídaně požehnat."},{"book":"Lukáš","chapter":"1","verse":"31","text":"Narodí se ti syn a dáš mu jméno Ježíš (Bůh vysvobozuje)."},{"book":"Lukáš","chapter":"1","verse":"32","text":"Nebude to obyčejný člověk, ale právem bude nazýván ‚Syn Nejvyššího‘."},{"book":"Lukáš","chapter":"1","verse":"33","text":"Usedne na trůn Davidův a bude nejen vládce Izraele, ale založí království, které nikdy neskončí.“"},{"book":"Lukáš","chapter":"1","verse":"34","text":"Marie namítla: „Jak se mi může narodit dítě? Vždyť nežiji s mužem!“"},{"book":"Lukáš","chapter":"1","verse":"35","text":"Anděl jí řekl: „Sám Stvořitel na tobě projeví svou moc. Duch svatý to způsobí, a tak tvé dítě bude svatý Boží Syn. U Boha není nic nemožného."},{"book":"Lukáš","chapter":"1","verse":"36-37","text":"Vždyť i tvá příbuzná Alžběta, po celý život neplodná, bude mít nyní ve svém stáří syna. Již za tři měsíce se jí narodí.“"},{"book":"Lukáš","chapter":"1","verse":"38","text":"Marie na to řekla: „Chci přijmout, co mi Bůh ukládá. Ať se tedy stane, jak jsi řekl.“ Pak anděl odešel."},{"book":"Lukáš","chapter":"1","verse":"39","text":"Brzy nato se Marie vydala do judských hor, do města, kde žil Zachariáš s Alžbětou."},{"book":"Lukáš","chapter":"1","verse":"40-41","text":"Když k nim vešla a pozdravila, pocítila Alžběta, jak se její dítě živě pohnulo. V tu chvíli Alžbětu nadchl Boží Duch"},{"book":"Lukáš","chapter":"1","verse":"42","text":"a zvolala: „Marie, Bůh tě vyvolil mezi všemi ženami a tvůj syn bude veliký dar lidem."},{"book":"Lukáš","chapter":"1","verse":"43","text":"Jaká je to pro mne čest, že mne navštívila matka mého Pána!"},{"book":"Lukáš","chapter":"1","verse":"44","text":"Sotva jsem zaslechla tvůj pozdrav, děťátko ve mně radostí poskočilo."},{"book":"Lukáš","chapter":"1","verse":"45","text":"Jak je dobře, že jsi uvěřila Božím slibům. On je všechny splní.“"},{"book":"Lukáš","chapter":"1","verse":"46","text":"Nato se Marie začala modlit:"},{"book":"Lukáš","chapter":"1","verse":"47","text":"a raduji se v Bohu, svém Spasiteli."},{"book":"Lukáš","chapter":"1","verse":"48-49","text":"Mne, nepatrné, si povšiml."},{"book":"Lukáš","chapter":"1","verse":"50","text":"ale neustále se slitovává nad těmi,"},{"book":"Lukáš","chapter":"1","verse":"51","text":"Vztahuje svoji mocnou ruku,"},{"book":"Lukáš","chapter":"1","verse":"52","text":"aby sesazoval mocné z trůnů,"},{"book":"Lukáš","chapter":"1","verse":"53","text":"sytil hladové dobrými věcmi"},{"book":"Lukáš","chapter":"1","verse":"54-55","text":"Ujímá se svého lidu, Izraele,"},{"book":"Lukáš","chapter":"1","verse":"56","text":"Marie pobyla u Alžběty asi tři měsíce a pak se vrátila domů."},{"book":"Lukáš","chapter":"1","verse":"57","text":"Přišel Alžbětin čas a narodil se jí syn."},{"book":"Lukáš","chapter":"1","verse":"58","text":"Všichni sousedé a příbuzní se radovali, že ji Bůh tak obšťastnil."},{"book":"Lukáš","chapter":"1","verse":"59","text":"Sešli se osmého dne, kdy podle zákona bývali chlapci obřezáváni. Všichni předpokládali, že dítě se bude jmenovat po otci Zachariáš."},{"book":"Lukáš","chapter":"1","verse":"60","text":"Alžběta však chtěla, aby se jmenoval Jan."},{"book":"Lukáš","chapter":"1","verse":"61","text":"Namítali: „Ale vždyť se tak ve vaší rodině nikdo nejmenoval.“"},{"book":"Lukáš","chapter":"1","verse":"62","text":"Žádali, aby se k tomu vyjádřil otec."},{"book":"Lukáš","chapter":"1","verse":"63","text":"Ten vzal tabulku a k překvapení všech napsal: „Jeho jméno je Jan.“"},{"book":"Lukáš","chapter":"1","verse":"64","text":"A tehdy se jeho ústa zase otevřela a prvními slovy děkoval Bohu."},{"book":"Lukáš","chapter":"1","verse":"65","text":"Užaslí sousedé pochopili, že se tu děje něco mimořádného, a zpráva o tom se roznesla po judských horách."},{"book":"Lukáš","chapter":"1","verse":"66","text":"Kdo ji slyšel, uvažoval, co s tím dítětem Bůh zamýšlí. Všichni viděli, že ho provází Boží moc."},{"book":"Lukáš","chapter":"1","verse":"67","text":"Duch svatý vnukl Zachariášovi tato prorocká slova:"},{"book":"Lukáš","chapter":"1","verse":"68","text":"„Chvála Pánu, Bohu Izraele,"},{"book":"Lukáš","chapter":"1","verse":"69","text":"Posílá nám mocného Zachránce z rodu krále Davida,"},{"book":"Lukáš","chapter":"1","verse":"70","text":"kterého již dávno ústy svých proroků ohlašoval."},{"book":"Lukáš","chapter":"1","verse":"71","text":"Ten nás vytrhne z rukou nepřátel"},{"book":"Lukáš","chapter":"1","verse":"72","text":"Dnes se Bůh láskyplně přiznává k našim otcům"},{"book":"Lukáš","chapter":"1","verse":"73-78","text":"Vždyť se zavázal Abrahamovi,"},{"book":"Lukáš","chapter":"1","verse":"79","text":"aby zazářilo všem, kdo žijí ve tmách a ve stínu smrti,"},{"book":"Lukáš","chapter":"1","verse":"80","text":"Chlapec Jan se dobře rozvíjel tělesně i duševně. Později odešel na poušť, kde žil v ústraní až do chvíle, kdy vystoupil se svým poselstvím před veřejností."}]}