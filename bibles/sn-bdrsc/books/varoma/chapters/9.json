{"data":[{"book":"VaRoma","chapter":"9","verse":"1","text":"Ndinotaura chokwadi muna Kristu, handirevi nhema, hana yangu inondipupurira muMweya Mutsvene"},{"book":"VaRoma","chapter":"9","verse":"2","text":"ndino kusuwa kukuru kwazvo neshungu dzisingaperi mumwoyo mangu."},{"book":"VaRoma","chapter":"9","verse":"3","text":"Nokuti ndinoshuva kuti dai ini pachangu ndaiva munhu akatukwa uye ndakaparadzaniswa naKristu nokuda kwehama dzangu, ivo vorudzi rwangu,"},{"book":"VaRoma","chapter":"9","verse":"4","text":"ivo vanhu veIsraeri. Kuva vana ndokwavo; nokubwinya ndokwavo, nesungano, nokupiwa kwomurayiro, nokunamata Mwari mutemberi uye zvipikirwa ndezvavo."},{"book":"VaRoma","chapter":"9","verse":"5","text":"Madzibaba ndeavo, uye naKristu akabva kwavari panyama, ari Mwari pamusoro pazvose, anokudzwa nokusingaperi! Ameni."},{"book":"VaRoma","chapter":"9","verse":"6","text":"Hazvirevi kuti shoko raMwari rakakundikana. Nokuti havasi vose vari zvizvarwa zvaIsraeri vanova vaIsraeri."},{"book":"VaRoma","chapter":"9","verse":"7","text":"Uye nokuti zvavari vorudzi rwake, vose vana vaAbhurahama. Asi zvinonzi, “Kuna Isaka ndiko kuchatumidzwa rudzi rwako.”"},{"book":"VaRoma","chapter":"9","verse":"8","text":"Namamwe mashoko, havasi vana panyama vanova vana vaMwari, asi vana vechipikirwa ndivo vanonzi vana vaAbhurahama."},{"book":"VaRoma","chapter":"9","verse":"9","text":"Nokuti aya ndiwo mashoko echipikirwa: “Panguva yakatarwa ndichauya, uye Sara achava nomwanakomana.”"},{"book":"VaRoma","chapter":"9","verse":"10","text":"Kwete izvozvo zvoga, asi kuti naRabhekawo akava navana vomunhu mumwe uye baba vamwe, baba vedu Isaka."},{"book":"VaRoma","chapter":"9","verse":"11","text":"Asi mapatya asati azvarwa, vasati vaita chakanaka kana chakaipa, kuitira kuti kuda kwaMwari pakusarudza kwake kusimbiswe,"},{"book":"VaRoma","chapter":"9","verse":"12","text":"kwete nokuda kwamabasa asi nokuda kwake iye anodana, akaudzwa kuti, “Mukuru achava muranda womuduku.”"},{"book":"VaRoma","chapter":"9","verse":"13","text":"Sezvazvakanyorwa zvichinzi: “Jakobho ndakamuda, asi Esau ndakamuvenga.”"},{"book":"VaRoma","chapter":"9","verse":"14","text":"Zvino tichatiiko? Mwari haaruramisiri here? Kwete napaduku!"},{"book":"VaRoma","chapter":"9","verse":"15","text":"Nokuti anoti kuna Mozisi:"},{"book":"VaRoma","chapter":"9","verse":"16","text":"Naizvozvo, hazvibvi pashungu kana pamabasa omunhu, asi patsitsi dzaMwari."},{"book":"VaRoma","chapter":"9","verse":"17","text":"Nokuti Rugwaro runoti kuna Faro, “Ndakakumutsira chikonzero ichochi, kuti ndiratidze simba rangu mauri uye kuti zita rangu rigoparidzwa panyika yose.”"},{"book":"VaRoma","chapter":"9","verse":"18","text":"Naizvozvo Mwari anonzwira ngoni waanoda kunzwira ngoni, uye anoomesa mwoyo wouyo waanoda kuomesa."},{"book":"VaRoma","chapter":"9","verse":"19","text":"Mumwe wenyu angati kwandiri, “Zvino sei Mwari achiramba achitipa mhosva? Nokuti ndianiko acharamba kuda kwake?”"},{"book":"VaRoma","chapter":"9","verse":"20","text":"Zvino iwe munhu, ndiwe aniko, kuti upindure Mwari? “Chakaumbwa chingati kune akachiumba, ‘Wakandiitirei zvakadai?’ ”"},{"book":"VaRoma","chapter":"9","verse":"21","text":"Muumbi wehari haana simba pamusoro pevhu here, kuti nebundu rimwe chetero aite mimwe midziyo inokudzwa nemimwe midziyo isingakudzwi?"},{"book":"VaRoma","chapter":"9","verse":"22","text":"Ko, kana Mwari akasarudza kuratidza kutsamwa kwake, uye kuti azivise simba rake, akaita nomwoyo murefu zvikuru pamusoro pemidziyo yokutsamwira kwake, yakagadzirirwa kuparadzwa?"},{"book":"VaRoma","chapter":"9","verse":"23","text":"Kana akaita izvi kuti azivise kupfuma kwokubwinya kwake kumidziyo yengoni, avo vaakagadzirira kare kubwinya,"},{"book":"VaRoma","chapter":"9","verse":"24","text":"kunyange isu, vaya vaakadana, kwete kubva kuvaJudha chete asi nokubva kune veDzimwe Ndudziwo?"},{"book":"VaRoma","chapter":"9","verse":"25","text":"Sezvaanotaura mubhuku raHosea achiti:"},{"book":"VaRoma","chapter":"9","verse":"26","text":"uye,"},{"book":"VaRoma","chapter":"9","verse":"27","text":"Uye Isaya anodanidzira pamusoro peIsraeri, achiti:"},{"book":"VaRoma","chapter":"9","verse":"28","text":"Nokuti Ishe achaisa"},{"book":"VaRoma","chapter":"9","verse":"29","text":"Zvakaita sezvakarehwa kare naIsaya achiti:"},{"book":"VaRoma","chapter":"9","verse":"30","text":"Zvino tichatiiko? Tichati veDzimwe Ndudzi vasina kutsvaka kururama, ndivo vakakuwana, iko kururama kwokutenda;"},{"book":"VaRoma","chapter":"9","verse":"31","text":"asi vaIsraeri vakatevera murayiro wokurarama, havana kukuwana."},{"book":"VaRoma","chapter":"9","verse":"32","text":"Seiko zvakadaro? Nokuti havana kuutevera nokutenda asi sokunge namabasa avo. Vakagumburwa neibwe “rinogumbusa.”"},{"book":"VaRoma","chapter":"9","verse":"33","text":"Sezvazvakanyorwa zvichinzi:"}]}