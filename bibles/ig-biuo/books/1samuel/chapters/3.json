{"data":[{"book":"1 Samuel","chapter":"3","verse":"1","text":"Nwata ahụ bụ Samuel nọkwa na-ejere Onyenwe anyị ozi nʼihu Elayị. Nʼụbọchị ndị ahụ okwu Onyenwe anyị dị ụkọ, adịghịkwa ahụ ọtụtụ ọhụ."},{"book":"1 Samuel","chapter":"3","verse":"2","text":"O ruru nʼotu abalị, ka Elayị dinara ala nʼọnọdụ ya ịrahụ ụra, ebe ọ bụ na anya ya akala nka nke bụ na ọ dịghị ahụzikwa ụzọ nke ọma."},{"book":"1 Samuel","chapter":"3","verse":"3","text":"Mgbe ahụ, oriọna3:3 Oriọna dị nʼebe nsọ ahụ kwesiri ị na-enwu ọkụ ehihie na abalị ọbụla. Ọpụ 27:20-21; 30:7-8 Ọ bụ nʼisi ụtụtụ tupu chi abọọ ka ihe a mere. Chineke anyụbeghị, Samuel dinara nʼụlọnsọ Onyenwe anyị, nʼebe ahụkwa ka igbe ọgbụgba ndụ Chineke dị."},{"book":"1 Samuel","chapter":"3","verse":"4","text":"Onyenwe anyị kpọrọ Samuel oku,"},{"book":"1 Samuel","chapter":"3","verse":"5","text":"O biliri jekwuru Elayị, sị ya, “Lee m abịala m.”"},{"book":"1 Samuel","chapter":"3","verse":"6","text":"Ọzọkwa, Onyenwe anyị kpọrọ ya sị, “Samuel!” Samuel gbaara ọsọ jekwuru Elayị sị ya, “Lee m, gịnị ka m ga-eme?”"},{"book":"1 Samuel","chapter":"3","verse":"7","text":"Ma Samuel amatabeghị onye Onyenwe anyị bụ, ekpughebeghị okwu Onyenwe anyị nye ya."},{"book":"1 Samuel","chapter":"3","verse":"8","text":"Onyenwe anyị kpọrọ ya oku nke ugbo atọ; ọzọkwa Samuel biliri jekwuru Elayị sị ya, “Lee m, gịnị ka ị chọrọ ka m mee?”"},{"book":"1 Samuel","chapter":"3","verse":"9","text":"nʼihi ya ọ gwara Samuel okwu sị, “Laghachi, dinaa ala. Ọ bụrụ na ọ kpọọ gị ọzọ, sị ya, ‘Lee m, kwuo, Onyenwe anyị, nʼihi na ohu gị na-ege ntị.’ ” Ya mere Samuel laghachiri gaa dinaa ala."},{"book":"1 Samuel","chapter":"3","verse":"10","text":"Onyenwe anyị bịara guzo onwe ya nʼebe ahụ, kpọọ ya ọzọ dịka o si kpọọ ya na mbụ sị, “Samuel! Samuel!”"},{"book":"1 Samuel","chapter":"3","verse":"11","text":"Onyenwe anyị gwara Samuel sị, “Lee, ana m aga ime ihe nʼIzrel nke ga-eme ka ntị nụrụ ya zụọ wuruwuru."},{"book":"1 Samuel","chapter":"3","verse":"12","text":"Nʼoge ahụ aga m emezu ihe niile m kwuru megide Elayị na ezinaụlọ ya, site na mmalite ruo ọgwụgwụ."},{"book":"1 Samuel","chapter":"3","verse":"13","text":"Nʼihi na agwara m ya na m ga-ekpe ezinaụlọ ya ikpe, ruo mgbe ebighị ebi, nʼihi mmehie ahụ ọ maara ihe banyere ya. Nʼihi na ụmụ ya mere onwe ha ndị a na-elelị anya,3:13 1Sa 2:12,17,22 ma o meghị ihe ọbụla ịkwụsị ha."},{"book":"1 Samuel","chapter":"3","verse":"14","text":"Ya mere, aṅụọla m iyi nye ụlọ Elayị sị, ‘Ikpe ọmụma dịkwasịrị ụlọ Elayị bụ nke a na-agaghị eji onyinye maọbụ ịchụ aja kpuchie.’ ”"},{"book":"1 Samuel","chapter":"3","verse":"15","text":"Samuel dinara ala tutu ruo ụtụtụ. Mgbe chi bọrọ, o meghere ọnụ ụzọ ụlọ nzute Onyenwe anyị dịka ọ na-eme. Ma egwu tụrụ ya ịgwa Elayị ọhụ ahụ."},{"book":"1 Samuel","chapter":"3","verse":"16","text":"Ma Elayị kpọrọ ya sị, “Samuel, nwa m.”"},{"book":"1 Samuel","chapter":"3","verse":"17","text":"Elayị jụrụ ya sị, “Gịnị ka ọ gwara gị? Ezola ihe ọbụla nʼebe m nọ. Ka Chineke mesoo gị mmeso, otu ọbụla mmeso ahụ si dị njọ, ma ọ bụrụ na i zoo ihe ọbụla ọ gwara gị nʼebe m nọ.”"},{"book":"1 Samuel","chapter":"3","verse":"18","text":"Ya mere, Samuel gwara ya ihe niile, o zokwaghị ihe ọbụla. Mgbe ahụ Elayị kwuru okwu sị, “Ya onwe ya bụ Onyenwe anyị, ya meekwa dịka o si dị ya mma nʼanya.”"},{"book":"1 Samuel","chapter":"3","verse":"19","text":"Onyenwe anyị nọnyeere Samuel mgbe ọ na-eto, meekwa ka amụma niile Samuel buru mezuo."},{"book":"1 Samuel","chapter":"3","verse":"20","text":"Ndị Izrel niile, site na Dan ruo Bịasheba, matara na Samuel bụ onye amụma Onyenwe anyị kwesiri ntụkwasị obi."},{"book":"1 Samuel","chapter":"3","verse":"21","text":"Onyenwe anyị gakwara nʼihu na-egosi onwe ya na Shaịlo. Nʼebe ahụ o gosiri onwe ya nye Samuel site nʼokwu ya."}]}