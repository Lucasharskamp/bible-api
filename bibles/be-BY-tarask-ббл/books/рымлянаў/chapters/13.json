{"data":[{"book":"РЫМЛЯНАЎ","chapter":"13","verse":"1","text":"Кожная душа няхай скараецца вышэйшым уладам; бо няма ўлады не ад Бога; а ўлады, якія існуюць, ад Бога ўстаноўлены."},{"book":"РЫМЛЯНАЎ","chapter":"13","verse":"2","text":"Таму той, хто супрацівіцца ўладзе, супрацівіцца Божаму пастанаўленьню; а тыя, што супрацівяцца, самі наклічуць на сябе асуду."},{"book":"РЫМЛЯНАЎ","chapter":"13","verse":"3","text":"Бо начальнікі страшныя не для добрых дзеяў, а для ліхіх. Ці хочаш не баяцца ўлады? Рабі дабро, і дастанеш пахвалы ад яе;"},{"book":"РЫМЛЯНАЎ","chapter":"13","verse":"4","text":"бо начальнік ёсьць Божы слуга, табе на дабро. А калі робіш зло, бойся, бо ён нездарма трымае меч: ён - Божы слуга, які помсьціць і карае таго, хто ўчыняе ліхое."},{"book":"РЫМЛЯНАЎ","chapter":"13","verse":"5","text":"І таму трэба скарацца ня толькі з страху перад карай, але і з сумленьня."},{"book":"РЫМЛЯНАЎ","chapter":"13","verse":"6","text":"На тое вы і падаткі плаціце; бо яны Божыя слугі, за гэтым пільна дасочваюць."},{"book":"РЫМЛЯНАЎ","chapter":"13","verse":"7","text":"Дык вось, аддавайце кожнаму належнае; каму падатак, падатак; каму мыта, мыту; каму страх, страх; каму гонар, гонар."},{"book":"РЫМЛЯНАЎ","chapter":"13","verse":"8","text":"Не заставайцеся запазычанцамі нікому ні ў чым, акрамя ўзаемнай любові; бо хто любіць другога, выканаў закон."},{"book":"РЫМЛЯНАЎ","chapter":"13","verse":"9","text":"Бо запаведзі: не распусьнічай, не забівай, ня крадзь, ня сьведчы ілжыва, не зажадай чужога, і ўсе іншыя ляжаць у гэтым слове: любі блізкага твайго, як самога сябе."},{"book":"РЫМЛЯНАЎ","chapter":"13","verse":"10","text":"Любоў ня робіць блізкаму зла; дык вось любоў ёсьць выкананьне закона."},{"book":"РЫМЛЯНАЎ","chapter":"13","verse":"11","text":"Так рабеце, ведаючы час, што пара ўжо нам прачнуцца ад сну. Бо сёньня бліжэй да нас выратаваньне, чым тады, калі мы ўверавалі."},{"book":"РЫМЛЯНАЎ","chapter":"13","verse":"12","text":"Ноч прайшла, а дзень наблізіўся: дык вось, адкінем дзеі цямна і апранемся ў зброю сьвятла."},{"book":"РЫМЛЯНАЎ","chapter":"13","verse":"13","text":"Як удзень, будзем паводзіць сябе прыстойна: ні ў аб'ядзеньні і п'янстве, ні ў распусьце і блудзе, ні ў свары і зайздрасьці;"},{"book":"РЫМЛЯНАЎ","chapter":"13","verse":"14","text":"але апранецеся ў Госпада (нашага) Ісуса Хрыста, і клопат пра цела не ператварайце ў пахаценьні."}]}