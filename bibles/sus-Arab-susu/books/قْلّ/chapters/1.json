{"data":[{"book":"قْلّ","chapter":"1","verse":"1","text":"عَ قْلّ رَ، عَلَ نَشَ كٌورٍ نُن بْشِ دَا."},{"book":"قْلّ","chapter":"1","verse":"2","text":"دُنِحَ مُ نُ يَءِلَنشِ، سٍسٍ مُ نُ نَ عَ مَ. دِ مِ نَن نُ نَ بَا بِرِن مَ، كْنْ عَلَ حّنفِ نَشَن لُشِ عَلْ قٌيٍ نُ عَ مَلِنتَنمَ يٍ شُن مَ."},{"book":"قْلّ","chapter":"1","verse":"3","text":"عَلَ نَشَ عَ مَسٍن، «نَءِيَلَنيِ شَ مِنِ.» نَءِيَلَنيِ نَشَ مِنِ كٍرٍن نَ."},{"book":"قْلّ","chapter":"1","verse":"4","text":"عَلَ نَشَ عَ مَتٌ قَ، نَ نَءِيَلَنيِ قَنشِ. عَلَ نَشَ نَءِيَلَنيِ نُن دِ مِ عِتَشُن."},{"book":"قْلّ","chapter":"1","verse":"5","text":"عَلَ نَشَ نَءِيَلَنيِ شِلِ سَ «يَنيِ.» عَ نَشَ دِ مِ شِلِ سَ «كْي.» كْي نَشَ سٌ، كُيٍ نَشَ عِبَ، لْشْي سِنفٍ نَن نُ نَ كِ."},{"book":"قْلّ","chapter":"1","verse":"6","text":"عَلَ نَشَ عَ مَسٍن، «كٌورٍ وَلَشّ شَ لُ بْشِ يٍ نُن كٌورٍ يٍ تَفِ.»"},{"book":"قْلّ","chapter":"1","verse":"7","text":"نَ بَرَ قِندِ نَانِنيِ رَ بْشِ يٍ نُن كٌورٍ يٍ تَفِ. عَ رَبَشِ نَ كِ نّ."},{"book":"قْلّ","chapter":"1","verse":"8","text":"عَلَ نَشَ يِ نَانِنيِ شِلِ سَ «كٌورٍ.» كْي نَشَ سٌ، كُيٍ نَشَ عِبَ، لْشْي قِرِن ندٍ نَن نُ نَ كِ."},{"book":"قْلّ","chapter":"1","verse":"9","text":"عَلَ نَشَ عَ مَسٍن، «بْشِ يٍ شَ مَلَن يِرٍ كٍرٍن. شَرٍ شَ مَبَ.» عَ رَبَشِ نَ كِ نّ."},{"book":"قْلّ","chapter":"1","verse":"10","text":"عَلَ نَشَ نَ شَرٍ شِلِ سَ «بْشِ.» عَ نَشَ نَ بْشِ يٍ شِلِ سَ «بَا.» عَلَ نَشَ عَ مَتٌ قَ، نَ بِرِن قَنشِ."},{"book":"قْلّ","chapter":"1","verse":"11","text":"عَلَ نَشَ عَ مَسٍن، «سَنسِيٍ شَ مِنِ بْشِ مَ. سَنسِ مْولِ بِرِن شَ بُلَ. سَنسِ شْرِ نَشَن نَ عَ بٌفِ كُي، عَ بُلَمَ نّ بِرِن نُن عَ مْولِ رَ.» عَ رَبَشِ نَ كِ نّ."},{"book":"قْلّ","chapter":"1","verse":"12","text":"بْشِ نَشَ رَقٍ سَنسِ مْولِ بِرِن نَ، عَ بٌفِ نُن عَ سَنسِ شْرِ نَ عَ بِلِ مَ، نَ قَن بِرِن نُن عَ مْولِ. عَلَ نَشَ عَ مَتٌ قَ، نَ بِرِن قَنشِ."},{"book":"قْلّ","chapter":"1","verse":"13","text":"كْي نَشَ سٌ، كُيٍ نَشَ عِبَ، لْشْي سَشَن ندٍ نَن نُ نَ كِ."},{"book":"قْلّ","chapter":"1","verse":"14","text":"عَلَ نَشَ عَ مَسٍن، «يَنبَسٍيٍ شَ لُ كٌورٍ مَ، يَنيِ نُن كْي عِتَشُنقٍ رَ. وَشَتِ بِرِن كٌلٌنمَ يَنبَسٍيٍ سَابُي نَن نَ. شِ يٌ شِ، حّ يٌ حّ عَ كٌلٌنمَ يَنبَسٍيٍ نَن سَابُي رَ."},{"book":"قْلّ","chapter":"1","verse":"15","text":"يَنبَسٍ نَ كٌورٍ مَ بْشِ عِيَلَنسٍ نَن نَ.» عَ رَبَشِ نَ كِ نّ."},{"book":"قْلّ","chapter":"1","verse":"16","text":"عَلَ نَشَ نَءِيَلَنسٍ شُنفبٍ قِرِن نَقَلَ. نَشَن شُنفبٌ، نَ شَ يَنيِ يَامَرِ رَبَ. نَشَن شُرُن، نَ شَ كْي يَامَرِ رَبَ. عَ نَشَ تُنبُييٍ قَن نَقَلَ."},{"book":"قْلّ","chapter":"1","verse":"17","text":"عَلَ نَشَ يَنبَسٍيٍ سَ كٌورٍ مَ عَلَكٌ عٍ شَ بْشِ عِيَلَن،"},{"book":"قْلّ","chapter":"1","verse":"18","text":"عٍ شَ يَنيِ نُن كْي يَامَرِ رَبَ، عٍ شَ دِ مِ نُن نَءِيَلَنيِ رَقَتَن. عَلَ نَشَ عَ مَتٌ قَ، عَ بِرِن قَنشِ."},{"book":"قْلّ","chapter":"1","verse":"19","text":"كْي نَشَ سٌ، كُيٍ نَشَ عِبَ، لْشْي نَانِ ندٍ نَن نُ نَ كِ."},{"book":"قْلّ","chapter":"1","verse":"20","text":"عَلَ نَشَ عَ مَسٍن، يّشّيٍ شَ يٍ رَ مَشَ. شْنِيٍ شَ حّرّ كٌورٍ مَ."},{"book":"قْلّ","chapter":"1","verse":"21","text":"عَلَ نَشَ يّشّ شُنفبٍ مْولِ بِرِن دَا عَ نُن نِمَسٍ نَشَن بِرِن نَ يٍ شْورَ. عَ نَشَ شْنِ مْولِ بِرِن قَن دَا. عَلَ نَشَ عَ مَتٌ قَ، عَ بِرِن قَنشِ."},{"book":"قْلّ","chapter":"1","verse":"22","text":"عَلَ نَشَ بَرَكّ سَ عٍ شَ قٍ. عَ نَشّ، «وٌ شَ وُيَ، وٌ شَ يِرِوَ عَلَكٌ يّشّيٍ شَ وُيَ بَا مَ. شْنِيٍ قَن شَ فبٌ بْشِ مَ.»"},{"book":"قْلّ","chapter":"1","verse":"23","text":"كْي نَشَ سٌ، كُيٍ نَشَ عِبَ، لْشْي سُولِ ندٍ نَن نُ نَ كِ."},{"book":"قْلّ","chapter":"1","verse":"24","text":"عَلَ نَشَ عَ مَسٍن، «نِمَسٍيٍ مْولِ بِرِن شَ لُ بْشِ مَ؛ شُرُ سٍيٍ، بُبُسٍيٍ، عَ نُن بُورُنيِ سُبٍيٍ.» عَ رَبَشِ نَ كِ نّ."},{"book":"قْلّ","chapter":"1","verse":"25","text":"عَلَ نَشَ بُورُنيِ سُبٍيٍ مْولِ بِرِن دَا، عَ نَشَ شُرُ سٍيٍ مْولِ بِرِن دَا، عَ نَشَ بُبُسٍيٍ مْولِ بِرِن دَا. عَلَ نَشَ عَ مَتٌ قَ، عَ بِرِن قَنشِ."},{"book":"قْلّ","chapter":"1","verse":"26","text":"عَلَ نَشَ عَ مَسٍن، «وٌن شَ عَدَ مَ دَا، وٌن شَ وٌن قْشِ لُ عَ مَ. عَ شَ يَامَرِ رَبَ يّشّيٍ شُن مَ، شْنِيٍ شُن مَ، شُرُ سٍيٍ شُن مَ، بْشِ شُن مَ، عَ نُن بُبُسٍيٍ شُن مَ.»"},{"book":"قْلّ","chapter":"1","verse":"27","text":"عَلَ نَشَ عَدَ مَ دَا فِنّ نُن شّمّ، عَ عَ قْشِ لُ عٍ مَ."},{"book":"قْلّ","chapter":"1","verse":"28","text":"عَلَ نَشَ بَرَكّ سَ عٍ شَ قٍ. عَ نَشّ، «وٌ شَ وُيَ، وٌ شَ يِرِوَ عَلَكٌ بْشِ شَ رَقٍ. وٌ شَ يَامَرِ رَبَ بْشِ شُن مَ، يّشّيٍ شُن مَ، شْنِيٍ شُن مَ، بُبُسٍيٍ شُن مَ.»"},{"book":"قْلّ","chapter":"1","verse":"29","text":"عَ نَشّ، «ﭑ بَرَ سَنسِ بِرِن نُن سَنسِ بٌفِ بِرِن قِ وٌ مَ بَلٌي رَ."},{"book":"قْلّ","chapter":"1","verse":"30","text":"ﭑ بَرَ سَنسِ بِرِن قِ سُبٍ بِرِن مَ نَشَن نَ بْشِ مَ، عَ نُن شْنِ بِرِن مَ، عَ نُن بُبُسٍ بِرِن مَ، نِمَسٍ بِرِن مَ نَشٍيٍ حّنفِمَ. سَنسِ بِرِن بَرَ قِندِ عٍ بَلٌي رَ.» عَ رَبَشِ نَ كِ نّ."},{"book":"قْلّ","chapter":"1","verse":"31","text":"عَلَ نَشَ عَ شَ دَالِسٍ بِرِن مَتٌ قَ، عَ قَنشِ هَن. كْي نَشَ سٌ، كُيٍ نَشَ عِبَ، لْشْي سٍننِ ندٍ نَن نُ نَ كِ."}]}