{"data":[{"book":"Zjevení","chapter":"9","verse":"1","text":"Tu se ozvala polnice pátého anděla. Z nebe spadla na zem jiná hvězda. Dostala klíč od propasti,"},{"book":"Zjevení","chapter":"9","verse":"2","text":"otevřela její jícen a z propasti se vyvalil dým jako z velké pece, zakryl slunce a za-mořil vzduch."},{"book":"Zjevení","chapter":"9","verse":"3-4","text":"Z dýmu se pak vyrojila mračna hmyzu s jedovatými žihadly. Byly to kobylky, jež však nenapadaly rostliny, ale lidi, kteří neměli Boží znamení na čele."},{"book":"Zjevení","chapter":"9","verse":"5-6","text":"Nesměly je usmrcovat, ale mohly je pět měsíců trápit. Bodání toho hmyzu bude tak bolestivé, že mnozí se budou chtít sami zabít, avšak nepodaří se jim to, budou toužit po smrti, ale marně."},{"book":"Zjevení","chapter":"9","verse":"7","text":"Zblízka ty kobylky vypadaly jako koně vystrojení do boje. Jejich hlavy ozdobené zlatými korunami měly lidské tváře,"},{"book":"Zjevení","chapter":"9","verse":"8","text":"hřívy vlající jako rozpuštěné ženské vlasy, zuby jako lev."},{"book":"Zjevení","chapter":"9","verse":"9","text":"Hruď měly jako okovanou pancířem a zvuk jejich křídel připomínal rachot útočící vozby."},{"book":"Zjevení","chapter":"9","verse":"10","text":"Ocasy měly jako štíři a v nich žihadla, která po pět měsíců trápila lidi."},{"book":"Zjevení","chapter":"9","verse":"11","text":"Vedl je král propasti zvaný hebrejsky Abaddon, řecky Apollyon, to znamená Zhoubce."},{"book":"Zjevení","chapter":"9","verse":"12","text":"Zdálo se, že první hrůza končí, ale už se valí další."},{"book":"Zjevení","chapter":"9","verse":"13","text":"Zatroubil šestý anděl a od čtyř rohů Božího oltáře se ozval hlas."},{"book":"Zjevení","chapter":"9","verse":"14","text":"Poručil šestému trubači: „Rozvaž pouta čtyř démonů od velké řeky Eufratu!“"},{"book":"Zjevení","chapter":"9","verse":"15","text":"Tak byli osvobozeni čtyři spoutaní démoni, kteří čekali na svou hodinu, aby vyhladili třetinu lidstva."},{"book":"Zjevení","chapter":"9","verse":"16","text":"Vyrazili s jízdou v počtu dvě stě miliónů jezdců (to číslo mi bylo přesně sděleno):"},{"book":"Zjevení","chapter":"9","verse":"17-18","text":"Jezdci měli na sobě ohnivě rudé, hyacintově modré a sírově žluté pancíře. Hlavy jejich koní byly jako hlavy lvů a z tlam jim šlehal oheň, vycházel kouř a čpěla síra. Právě tím – ohněm, kouřem a sírou – zabíjeli."},{"book":"Zjevení","chapter":"9","verse":"19","text":"Vražedná moc těch koní nevycházela jenom z jejich tlam, ale i z ocasů; měli totiž místo nich jedovaté hady a ti lidi kousali."},{"book":"Zjevení","chapter":"9","verse":"20","text":"Avšak lidé, kteří přežili tyto katastrofy, se přesto nezměnili a nečinili pokání. Boha nectili, ale dál uctívali svoje zlaté, stříbrné, měděné, kamenné nebo dokonce jen dřevěné modly, slepé, hluché a bezmocné."},{"book":"Zjevení","chapter":"9","verse":"21","text":"Ne, lidé se vůbec nezměnili, nepřestali se vraždit neustoupili od svých pověr, cizoložství a krádeží."}]}