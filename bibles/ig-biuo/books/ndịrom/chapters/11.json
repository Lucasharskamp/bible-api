{"data":[{"book":"Ndị Rom","chapter":"11","verse":"1","text":"Mgbe ahụ a na m ajụ, ọ ga-abụ na Chineke ajụla ndị ya? Mba, nke a apụghị ime, nʼihi na mụ onwe m bụkwa onye Izrel. Abụ m nwa nwa Ebraham, onye si nʼagbụrụ Benjamin pụta."},{"book":"Ndị Rom","chapter":"11","verse":"2","text":"Chineke ajụbeghị ndị ya bụ ndị ọ họpụtara site na mmalite ihe niile. Ọ bụ na unu amaghị ihe akwụkwọ nsọ na-ekwu banyere Ịlaịja, otu o siri rịọ Chineke arịrịọ megide ụmụ Izrel?"},{"book":"Ndị Rom","chapter":"11","verse":"3","text":"“Onyenwe m, ha egbuchala ndị amụma gị niile, mebisiekwa ebe ịchụ aja gị niile, maọbụ naanị m fọdụrụ. Ha na-achọkwa ụzọ igbu m.”11:3 1Ez 19:10,14"},{"book":"Ndị Rom","chapter":"11","verse":"4","text":"Gịnị bụ ọsịsa Chineke nyere ya? “E nwere m puku mmadụ asaa ọzọ ndị hụrụ m nʼanya, ndị na-egbubeghị ikpere ha nʼala nye Baal.”11:4 1Ez 19:18"},{"book":"Ndị Rom","chapter":"11","verse":"5","text":"Otu a ka ọ dịkwa nʼoge dị ugbu a, a họrọla mmadụ ole na ole site nʼamara ya."},{"book":"Ndị Rom","chapter":"11","verse":"6","text":"Ọ bụrụ na o sitere nʼamara, o sighịzikwa nʼọrụ. Nʼihi na ọ bụrụ na o si nʼọrụ, amara ya abụghịkwa amara nʼeziokwu."},{"book":"Ndị Rom","chapter":"11","verse":"7","text":"Gịnịkwa? Ihe ndị Izrel jiri ike ha niile na-achọ nke ha na-achọtaghị ka ndị a họpụtara chọtara. Ndị nke ọzọ mechiri obi ha."},{"book":"Ndị Rom","chapter":"11","verse":"8","text":"Dịka e dere ya,"},{"book":"Ndị Rom","chapter":"11","verse":"9","text":"Devid kwukwara,"},{"book":"Ndị Rom","chapter":"11","verse":"10","text":"Ka anya ha gbaa ọchịchịrị, ka ha gharakwa ịhụ ụzọ."},{"book":"Ndị Rom","chapter":"11","verse":"11","text":"Ajụjụ ọzọ m na-ajụ bụ nke a: Ọ ga-abụ na ha sụrụ ngọngọ ka ha daa ma ghara ibilite ọzọ? Ọ bụghị otu a! Kama nʼihi mmehie ha, nzọpụta rutere ndị mba ọzọ ka e sitekwa na nke a kpalie ekworo nʼime ụmụ Izrel."},{"book":"Ndị Rom","chapter":"11","verse":"12","text":"Ma ọ bụrụ na mmehie ha wetara akụnụba nye ụwa, ọ bụrụkwa na ịbụ ogbenye ha wetara ngọzị nye ndị mba ọzọ, ọ bụ na ngọzị babigara ụba oke agaghị adị mgbe a ga-agụkọta ọnụọgụgụ ha niile?"},{"book":"Ndị Rom","chapter":"11","verse":"13","text":"Ugbu a, unu ndị mba ọzọ, ka m na-agwa okwu. Ọ bụ ezie na mụ onwe m bụ onyeozi nye ndị mba ọzọ, ana m enwe afọ ojuju nʼihi ije ozi m."},{"book":"Ndị Rom","chapter":"11","verse":"14","text":"Nʼihi na enwere m olileanya na, ma eleghị anya, apụrụ m isite nʼụzọ a kpasuo ekworo nʼime ụfọdụ ụmụnna m, ka e site nʼekworo ha zọpụta ụfọdụ nʼime ha."},{"book":"Ndị Rom","chapter":"11","verse":"15","text":"Ọ bụrụ na ọ bụ site nʼọjụjụ a jụrụ ha ka e siri mee ka ụwa dịrị na mma, gịnị ga-eme mgbe a nabatara ha? Ọ ga-adị ka i si nʼọnwụ bilie ọzọ, nwee ndụ ọzọ."},{"book":"Ndị Rom","chapter":"11","verse":"16","text":"Ebe ọ bụkwa na iberibe achịcha e jiri chụọ aja bụ ihe dị nsọ, mgbe ahụ, achịcha ahụ niile bụ ihe dị nsọ. Nʼihi na ọ bụrụ na mgbọrọgwụ osisi dị nsọ, otu a kwa, alaka ya ga-adịkwa nsọ."},{"book":"Ndị Rom","chapter":"11","verse":"17","text":"Ma a nyakapụrụ ụfọdụ alaka osisi a, werekwa unu bụ alaka osisi oliv ọhịa nyapagide nʼọnọdụ ha. Ya mere, unu esorola keta oke na ngọzị sitere na mgbọrọgwụ osisi oliv ahụ."},{"book":"Ndị Rom","chapter":"11","verse":"18","text":"Ma unu ekwesighị ịnya isi na a dọkapụrụ alaka ndị ọzọ were unu dochie nʼọnọdụ ha. Ihe unu na-aghaghị ịmata bụ nke a: unu bụ naanị alaka dị nʼosisi. Ọ bụghị unu na-ebu mgbọrọgwụ osisi, kama ọ bụ mgbọrọgwụ osisi na-ebu unu."},{"book":"Ndị Rom","chapter":"11","verse":"19","text":"Ma eleghị anya unu nwere ike kwuo, “Ma a nyakapụrụ alaka ụfọdụ e nwee ohere ebe a ga-anyapagide anyị.”"},{"book":"Ndị Rom","chapter":"11","verse":"20","text":"Nke ahụ bụ eziokwu. Ma chetakwanụ na a nyakapụrụ ha nʼihi ekweghị ekwe ha, ma unu nọ naanị site nʼokwukwe. Ya mere anyala isi, kama na-atụ egwu."},{"book":"Ndị Rom","chapter":"11","verse":"21","text":"Nʼihi na ọ bụrụ na Chineke emereghị alaka nke osisi ahụ wapụtara nʼonwe ya ebere, ọ gaghị emekwara gị ebere."},{"book":"Ndị Rom","chapter":"11","verse":"22","text":"Ya mere, tulee obiọma na aka ike Chineke, aka ike nʼebe ndị dara ada nọ, ma obiọma nʼebe unu nọ, naanị mgbe unu na-anọgideghị nʼobi ebere ya, ma ọ bụghị ya, ọ ga-anyakapụkwa unu."},{"book":"Ndị Rom","chapter":"11","verse":"23","text":"Ma ọ bụrụ na ha anọgideghị na-ekweghị ekwe, a ga-anyapagidekwa ha nʼihi na Chineke pụrụ ịnyapagide ha ọzọ."},{"book":"Ndị Rom","chapter":"11","verse":"24","text":"Nʼihi na asị na e gbupụtara unu site nʼalaka osisi oliv ọhịa, nyapagide unu nʼosisi oliv ọma ahụ nʼụzọ na-abụghị usoro ndụ, gịnị kwanụ ga-egbochi ịnabata alaka ndị ya, bụ ndị si na ya, mee ka ha laghachi azụ nʼosisi oliv ahụ e si nyakapụ ha."},{"book":"Ndị Rom","chapter":"11","verse":"25","text":"Ụmụnna m, achọrọ m ka unu mata ihe omimi a, ka unu ghara ịnya isi. Nnupu isi ụfọdụ ụmụ Izrel agaghị adịgide kama ọ ga-adị ruo nʼoge ọnụọgụgụ ndị mba ọzọ a ga-anabata zuru."},{"book":"Ndị Rom","chapter":"11","verse":"26","text":"Mgbe ahụ, a ga-azọpụta Izrel niile. Dịka e dere ya,"},{"book":"Ndị Rom","chapter":"11","verse":"27","text":"Nke a bụ ọgbụgba ndụ m nke dị nʼetiti mụ na ha,"},{"book":"Ndị Rom","chapter":"11","verse":"28","text":"Nʼihe banyere oziọma, ha bụ ndị iro nke Chineke nʼihi unu. Ma a bịa nʼihe gbasara nhọpụta, ha bụ ndị nke a hụrụ nʼanya nʼihi ndị nna nna ha."},{"book":"Ndị Rom","chapter":"11","verse":"29","text":"Nʼihi na enye anarakwa adịghị nʼonyinye nakwa ọkpụkpọ Chineke."},{"book":"Ndị Rom","chapter":"11","verse":"30","text":"Unu onwe unu ndị na-enupuru Chineke isi na mbụ, anatala ebere ya ugbu a, nʼihi nnupu isi ha."},{"book":"Ndị Rom","chapter":"11","verse":"31","text":"Otu a ka ọ dịkwa, ha bụ ndị na-enupu isi ugbu a ka ha nwe ike soro unu keta oke site nʼebere Chineke meere unu."},{"book":"Ndị Rom","chapter":"11","verse":"32","text":"Nʼihi na Chineke enyefeela onye ọbụla nʼaka nnupu isi, ka o si otu a gosi mmadụ niile obi ebere ya."},{"book":"Ndị Rom","chapter":"11","verse":"33","text":"Leenụ ka o si dị omimi bụ akụ ahụ Chineke nwere! Lee ka ịba ụba nke amamihe ya na ihe ọmụma ya siri dị ukwuu!"},{"book":"Ndị Rom","chapter":"11","verse":"34","text":"“Onye maara uche Onyenwe anyị?"},{"book":"Ndị Rom","chapter":"11","verse":"35","text":"“Onye burula ụzọ nye Chineke ihe,"},{"book":"Ndị Rom","chapter":"11","verse":"36","text":"Nʼihi na ihe niile sitere nʼime ya, sitekwa nʼaka ya, dịkwara ya."}]}