{"data":[{"book":"Matej","chapter":"27","verse":"1","text":"Rano sabajle, sa o šerutne sveštenici hem o starešine e jevrejengere dogovorinde pe te mudaren e Isuse."},{"book":"Matej","chapter":"27","verse":"2","text":"Phandle le, i legarde le hem dinde le ko Pilat, ko upravniko e rimesoro."},{"book":"Matej","chapter":"27","verse":"3","text":"Kad o Juda, olesoro izdajniko, dikhlja soi o Isus osudime ko meriba, pelo lese žal hem irinđa o trijanda srebrna kovanice e šerutne sveštenikonenđe hem e starešinenđe,"},{"book":"Matej","chapter":"27","verse":"4","text":"vaćerindoj: “Grešinđum! Izdajinđum e manuše kova nane krivo.”"},{"book":"Matej","chapter":"27","verse":"5","text":"I o Juda frdinđa o srebrna kovanice ano Hram, i dželo hem obesinđa pe."},{"book":"Matej","chapter":"27","verse":"6","text":"O šerutne sveštenici lelje o srebrna kovanice, vaćerindoj: “Nane muklo te čhiva len ani blagajna e hramesiri, adalese so inele plata zako rat.”"},{"book":"Matej","chapter":"27","verse":"7","text":"Adalese dogovorinde pe olencar te činen e Čarutnesiri njiva, te ovel than kote ka parunen pe o abanđije."},{"book":"Matej","chapter":"27","verse":"8","text":"Adalese adaja njiva hem avdive vičini pe “Ratvali njiva.”"},{"book":"Matej","chapter":"27","verse":"9","text":"Ađahar pherdilo okova so phenđa o proroko o Jeremija:"},{"book":"Matej","chapter":"27","verse":"10","text":"hem činde e Čarutnesiri njiva,"},{"book":"Matej","chapter":"27","verse":"11","text":"A o Isus terdino anglo e rimesoro upravniko, kova pučlja le: “Tu li injan o caro e Jevrejengoro?” A o Isus phenđa: “Ađahari sar so pheneja.”"},{"book":"Matej","chapter":"27","verse":"12","text":"O šerutne sveštenici hem o starešine tužinena ine e Isuse, a ov ništa na vaćeri ine."},{"book":"Matej","chapter":"27","verse":"13","text":"Tegani o Pilat pučlja le: “Tu li na šuneja so vaćerena sa adava protiv tute?”"},{"book":"Matej","chapter":"27","verse":"14","text":"Ali o Isus ni jekh lafi na vaćerđa lese, i o upravniko but začudinđa pe."},{"book":"Matej","chapter":"27","verse":"15","text":"A e upravniko e Pilate inele adeti ko prazniko Pasha te mukel e narodose jekhe manuše taro phandlipe kole on mangle."},{"book":"Matej","chapter":"27","verse":"16","text":"Ko adava vreme jekh e prešunde phandlendar inele o Varava."},{"book":"Matej","chapter":"27","verse":"17","text":"Kad o narodo čedinđa pe, o Pilat pučlja len: “Kas mangena te mukav tumenđe: e Varava ili e Isuse vičime Hrist?”"},{"book":"Matej","chapter":"27","verse":"18","text":"Adalese so džanđa so e Isuse predinde taro zavist."},{"book":"Matej","chapter":"27","verse":"19","text":"Sar o Pilat bešela ine ki stolica e sudosiri, reslo lese lafi lesere romnjatar: “Muk tut adale manušestar kovai nevino, adalese so erat ano suno but mučinđum man zbog leste.”"},{"book":"Matej","chapter":"27","verse":"20","text":"Ali o šerutne sveštenici hem o starešine pherde e narodo te roden o Varava te ovel muklo, a o Isus te ovel mudardo."},{"book":"Matej","chapter":"27","verse":"21","text":"O upravniko pučlja len: “Kas akale dujendar mangena te mukav tumenđe?” On phende: “E Varava!”"},{"book":"Matej","chapter":"27","verse":"22","text":"O Pilat pučlja len: “A so te ćerav e Isuseja vičime Hrist?”"},{"book":"Matej","chapter":"27","verse":"23","text":"A ov phenđa: “A savo bišukaripe ćerđa?”"},{"book":"Matej","chapter":"27","verse":"24","text":"Kad o Pilat dikhlja da ništa na pomožini, nego da sa po bari pobuna ovela, lelja o pani hem anglo narodo thovđa ple vasta, vaćerindoj: “Me na injum krivo zako rat akale manušesoro – adavai tumaro stvaro!”"},{"book":"Matej","chapter":"27","verse":"25","text":"A sa o narodo phenđa: “Nek lesoro rat perel upra amende hem upra amare čhavende!”"},{"book":"Matej","chapter":"27","verse":"26","text":"O Pilat tegani muklja lenđe e Varava, a e Isuse dinđa ko vojnici te šibinen le hem palo adava te čhiven le ko krsto."},{"book":"Matej","chapter":"27","verse":"27","text":"Tegani e upravnikosere vojnici legarde ki lesiri palata e Isuse, i uzalo leste čedinde sa i četa e vojnikonendar."},{"book":"Matej","chapter":"27","verse":"28","text":"Huljavde le hem čhivde upro leste lolo ogrtači."},{"book":"Matej","chapter":"27","verse":"29","text":"I ćerde kruna oto kare hem čhivde lese ko šero, a ko desno vas trska. Tegani pele ko kočija anglo leste, i lelje te maren muj oleja, vaćerindoj: “Te ove sasto, e jevrejengere carona!”"},{"book":"Matej","chapter":"27","verse":"30","text":"I čhungarena le ine, hem lelje i trska hem khuvena le ine olaja ko šero."},{"book":"Matej","chapter":"27","verse":"31","text":"I palo adava so marde muj oleja, huljavde lestar o ogrtači, hem urjavde le lesere šeja, i legarde le te čhiven le ko krsto."},{"book":"Matej","chapter":"27","verse":"32","text":"Iklindoj, resle jekhe manuše tari Kirinija palo anav Simon hem terinde le te akhari e Isusesoro krsto."},{"book":"Matej","chapter":"27","verse":"33","text":"Kad resle đi ko than vičime Golgota – so značini “Kokalo e šeresoro”,"},{"book":"Matej","chapter":"27","verse":"34","text":"dinde e Isuse te pijel mol mešimi nesaveja so inele but ćerko, ali kad čhivđa ano muj, na manglja te pijel la."},{"book":"Matej","chapter":"27","verse":"35","text":"I kad čhivde le ko krsto, frdinde barbuti hem ađahar ulavde maškara pumende lesere šeja."},{"book":"Matej","chapter":"27","verse":"36","text":"I bešena ine adari te arakhen le."},{"book":"Matej","chapter":"27","verse":"37","text":"Upreder lesoro šero čhivde znako kote inele pisime lesiri krivica: “Akavai o Isus, o caro e jevrejengoro.”"},{"book":"Matej","chapter":"27","verse":"38","text":"Tegani oleja čhivde ko avera krstija hem duje pobunjenikonen, jekhe oti lesiri desno, a e dujtone oti lesiri levo strana."},{"book":"Matej","chapter":"27","verse":"39","text":"A okola kola nakhena ine adale dromeja vređinena le ine. Mrdinena ine šerencar,"},{"book":"Matej","chapter":"27","verse":"40","text":"vaćerindoj: “Tu kova peraveja o Hram hem vazdeja le zako trin dive, spasin tut! Hulji taro krsto te injan o Čhavo e Devlesoro!”"},{"book":"Matej","chapter":"27","verse":"41","text":"Ađahar da marde muj oleja o šerutne sveštenici, o učitelja e Zakonestar hem o starešine, vaćerindoj:"},{"book":"Matej","chapter":"27","verse":"42","text":"“Averen spasinđa, a pes našti te spasini? Ovi o caro e Izraelesoro! Nek huljel akana taro krsto, i ka verujina ano leste."},{"book":"Matej","chapter":"27","verse":"43","text":"Nadini pe upro Devel! Nek o Devel akana spasini le te čače mangela le. Adalese so vaćerđa: ‘Me injum o Čhavo e Devlesoro.’ ”"},{"book":"Matej","chapter":"27","verse":"44","text":"Ađahar da vređinena le ine hem o pobunjenici kola inele čhivde ko krsto oleja."},{"book":"Matej","chapter":"27","verse":"45","text":"A ko ekvaš o dive, i tomina učharđa sa i phuv hem ađahar inele trin saća."},{"book":"Matej","chapter":"27","verse":"46","text":"Kad inele đi ko trin o sati, o Isus vičinđa oto sa o glaso: “Eli, Eli, lema sabahtani?” (so značini: “Devla mleja, Devla mleja, sose ačhavđan man?”)"},{"book":"Matej","chapter":"27","verse":"47","text":"A kad adava šunde okola kola terđona ine adari, phende: “Vičini e proroko e Ilija.”"},{"book":"Matej","chapter":"27","verse":"48","text":"I otojekhvar jekh olendar prastandilo, lelja o sunđeri, čhivđa le ani ušli mol, i čhivđa le upri trska hem kaninđa e Isuse te pijel."},{"book":"Matej","chapter":"27","verse":"49","text":"A avera phende: “Adžićer, te dikha ka avel li o Ilija te spasini le.”"},{"book":"Matej","chapter":"27","verse":"50","text":"A o Isus palem vičinđa oto sa o glaso, i muklja pli duša."},{"book":"Matej","chapter":"27","verse":"51","text":"I otojekhvar e hramesiri zavesa pharavdili ko ekvaš, odupral natele. I phuv tresinđa pe hem o stene phađile."},{"book":"Matej","chapter":"27","verse":"52","text":"O grobija phravdile hem uštine taro mule but sveta manuša."},{"book":"Matej","chapter":"27","verse":"53","text":"Palo e Isusesoro uštiba taro mule on iklile taro grobija hem džele ki sveto diz hem mothovde pe butenđe."},{"book":"Matej","chapter":"27","verse":"54","text":"A kad e rimesoro kapetani hem okola kola oleja arakhena ine e Isuse dikhle o zemljotres hem sa so ulo, but darandile hem phende: “Čače akava manuš inele e Devlesoro Čhavo!”"},{"book":"Matej","chapter":"27","verse":"55","text":"A adari inele hem but đuvlja kola sa adava dikhena ine odural. On pana tari Galileja džana ine palo Isus hem kandena le."},{"book":"Matej","chapter":"27","verse":"56","text":"Maškar olende inele i Marija Magdalena, i Marija e Jakovesiri hem e Josifesiri daj, hem i daj e Zevedejesere čhavengiri."},{"book":"Matej","chapter":"27","verse":"57","text":"Kad peli i rat, alo jekh barvalo manuš tari diz Arimateja palo anav Josif, kova hem korkoro inele učeniko e Isusesoro."},{"book":"Matej","chapter":"27","verse":"58","text":"Ov dželo koro Pilat hem rodinđa te den le o telo e Isusesoro, i o Pilat naredinđa te den le."},{"book":"Matej","chapter":"27","verse":"59","text":"O Josif lelja o telo, paćarđa le neve čaršaveja"},{"book":"Matej","chapter":"27","verse":"60","text":"hem čhivđa le ano plo nevo grobo savo inele ćerdo ani stena. Hem o udar e grobosoro phandlja e bare bareja, i dželo."},{"book":"Matej","chapter":"27","verse":"61","text":"A adari inele i Marija Magdalena hem i aver Marija kola bešena ine dikhindoj nakoro grobo."},{"book":"Matej","chapter":"27","verse":"62","text":"Tejsato dive, ko savato, o šerutne sveštenici hem o fariseja čedinde pe koro Pilat"},{"book":"Matej","chapter":"27","verse":"63","text":"hem phende lese: “Gospodarona, setinđam amen so okova hovavno kad inele dživdo phenđa: ‘Palo trin dive ka uštav taro mule’."},{"book":"Matej","chapter":"27","verse":"64","text":"Adalese naredin o grobo te ovel osigurime sa đi ko trito dive, te na aven lesere učenici hem te čoren o telo, i te phenen e narodose: ‘Uštino taro mule!’ Te ulo ađahar, adava hovajba ka ovel po baro e prvonestar.”"},{"book":"Matej","chapter":"27","verse":"65","text":"O Pilat phenđa lenđe: “Isi tumen stražarija. Džan hem osigurinen o grobo sar džanen.”"},{"book":"Matej","chapter":"27","verse":"66","text":"Tegani džele hem osigurinde o grobo ađahar so zapečatinde o bar hem čhivde stražaren."}]}