{"data":[{"book":"সখরিয়","chapter":"11","verse":"1","text":"হে লেবানন, তোমার দরজাগুলি খুলে দাও,"},{"book":"সখরিয়","chapter":"11","verse":"2","text":"হে সবুজ-সতেজ দেবদারু গাছ, বিলাপ করো, কেননা সিডার গাছ পড়ে গেছে;"},{"book":"সখরিয়","chapter":"11","verse":"3","text":"মেষপালকদের বিলাপ শোনো;"},{"book":"সখরিয়","chapter":"11","verse":"4","text":"আমার ঈশ্বর সদাপ্রভু এই কথা বলেন যে মেষপাল বধ করার জন্য ঠিক হয়ে আছে তুমি সেই পাল চরাও।"},{"book":"সখরিয়","chapter":"11","verse":"5","text":"“তাদের ক্রেতারা তাদের বধ করে কিন্তু তাদের শাস্তি হয় না। যারা তাদের বিক্রি করে তারা বলে, ‘সদাপ্রভুর গৌরব হোক, আমি ধনী হয়েছি!’ তাদের নিজেদের মেষপালক তাদের উপর দয়া করে না।”"},{"book":"সখরিয়","chapter":"11","verse":"6","text":"কারণ, সদাপ্রভু বলেন, “দেশের লোকদের প্রতি আমি আর দয়া করব না। আমি প্রত্যেকজনকে তার প্রতিবেশী ও রাজার হাতে তুলে দেব। তারা দেশ নষ্ট করবে, আর আমি তাদের হাত থেকে কাউকে উদ্ধার করব না।”"},{"book":"সখরিয়","chapter":"11","verse":"7","text":"বধ করার জন্য যে মেষপাল ঠিক হয়ে আছে, বিশেষ করে সেই পালের দুঃখীদের আমি মেষপালক হিসেবে চরাতে লাগলাম। তারপর আমি দুটো লাঠি নিলাম এবং একটির নাম দিলাম দয়া ও অন্যটির নাম দিলাম মিলন, আর আমি সেই মেষপাল চরালাম।"},{"book":"সখরিয়","chapter":"11","verse":"8","text":"এক মাসের মধ্যে আমি তিনজন মেষপালককে দূর করে দিলাম।"},{"book":"সখরিয়","chapter":"11","verse":"9","text":"এবং বললাম, “আমি তোমাদের মেষপালক হব না। যে মরে সে মরুক, যে উচ্ছিন্ন হয় সে উচ্ছিন্ন হোক। বাকিরা একে অন্যের মাংস খাক।”"},{"book":"সখরিয়","chapter":"11","verse":"10","text":"তারপর আমি দয়া নামে সেই লাঠিটা নিয়ে ভেঙে ফেলে সমস্ত জাতির সঙ্গে আমার যে চুক্তি ছিল তা বাতিল করলাম।"},{"book":"সখরিয়","chapter":"11","verse":"11","text":"সেই দিনই তা বাতিল হল, তাই পালের মধ্যে যে সকল দুঃখী আমাকে লক্ষ্য করছিল তারা জানতে পারল যে, এটি সদাপ্রভুর বাক্য।"},{"book":"সখরিয়","chapter":"11","verse":"12","text":"আমি তাদের বললাম, “আপনারা যদি ভালো মনে করেন, তবে আমার বেতন দিন; কিন্তু যদি ভালো মনে না করেন, তবে তা রেখে দিন।” তখন তারা আমাকে ত্রিশটি রুপোর টুকরো দিল।"},{"book":"সখরিয়","chapter":"11","verse":"13","text":"পরে সদাপ্রভু আমাকে বললেন, “ওটি কুম্ভকারের কাছে ফেলে দাও,” তাদের চোখে আমি এইরকমই মূল্যবান ছিলাম! সুতরাং আমি সেই ত্রিশটি রুপোর টুকরো নিয়ে সদাপ্রভুর গৃহে কুমোরের কাছে ফেলে দিলাম।"},{"book":"সখরিয়","chapter":"11","verse":"14","text":"তারপর আমি মিলন নামে দ্বিতীয় লাঠিটা ভেঙে যিহূদা ও ইস্রায়েলের মধ্যে ভাইয়ের যে সম্বন্ধ ছিল তা নষ্ট করলাম।"},{"book":"সখরিয়","chapter":"11","verse":"15","text":"পরে সদাপ্রভু আমাকে বললেন, “এবার তুমি একজন নির্বোধ মেষপালকের জিনিস নাও।"},{"book":"সখরিয়","chapter":"11","verse":"16","text":"কেননা আমি দেশের মধ্যে এমন একজন মেষপালককে তুলব যে হারিয়ে যাওয়াদের যত্ন নেবে না, বা যুবাদের খুঁজবে না, বা যারা আঘাত পেয়েছে তাদের সুস্থ করবে না, বা স্বাস্থ্যবানদের খাওয়াবে না, কিন্তু সে বাছাই করা মেষগুলির মাংস খাবে, তাদের খুর থেকে মাংস ছিড়ে খাবে।"},{"book":"সখরিয়","chapter":"11","verse":"17","text":"“ধিক্ সেই অপদার্থ মেষপালক,"}]}