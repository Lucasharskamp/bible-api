{"data":[{"book":"غلاطیان","chapter":"5","verse":"1","text":"پس، اکنون که مسیح شما را آزاد کرده است، بکوشید آزاد بمانید و بار دیگر اسیر قید و بند شریعت نشوید."},{"book":"غلاطیان","chapter":"5","verse":"2","text":"به آنچه من پولس می‌گویم با دقت توجه نمایید: اگر تصور می‌کنید که با ختنه شدن و انجام احکام مذهبی می‌توانید مقبول خدا گردید، در آن صورت مسیح دیگر نمی‌تواند شما را رستگار سازد."},{"book":"غلاطیان","chapter":"5","verse":"3","text":"باز تکرار می‌کنم هر که بخواهد با ختنه شدن، خدا را خشنود سازد، مجبور است بقیهٔ احکام شریعت را نیز یک به یک حفظ کند، و گرنه محکوم به هلاکت ابدی است."},{"book":"غلاطیان","chapter":"5","verse":"4","text":"اگر بخواهید با حفظ دستورهای مذهبی مقبول خدا شوید، مسیح برای شما هیچ فایده‌ای نخواهد داشت و از فیض و لطف الهی محروم خواهید ماند."},{"book":"غلاطیان","chapter":"5","verse":"5","text":"ولیکن ما به یاری روح‌القدس، و به‌واسطۀ ایمانی که داریم، با اشتیاقِ تمام منتظریم که امیدمان جامۀ عمل بپوشد، این امید که در حضور خدا بی‌گناه محسوب شویم."},{"book":"غلاطیان","chapter":"5","verse":"6","text":"برای ما که با مسیحْ عیسی پیوندی تنگاتنگ یافته‌ایم، دیگر نه ختنه شدن اهمیتی دارد و نه ختنه نشدن. تنها چیزی که مهم است، ایمانی است که از آن محبت بجوشد."},{"book":"غلاطیان","chapter":"5","verse":"7","text":"در این مسابقه خوب می‌دویدید! چه کسی بر سرِ راهتان مانع گذاشت تا از اطاعت از راستی بازایستید؟"},{"book":"غلاطیان","chapter":"5","verse":"8","text":"بدون شک، این امر از جانب خدا نیست، چون او خودش شما را دعوت کرده تا به‌وسیلۀ مسیح آزاد شوید."},{"book":"غلاطیان","chapter":"5","verse":"9","text":"این تعلیم غلط مانند مقدار کمی خمیرمایه است که تمام خمیر را وَر می‌آوَرَد."},{"book":"غلاطیان","chapter":"5","verse":"10","text":"مطمئنم خداوند شما را در خصوص این مطلب با من هم‌عقیده خواهد ساخت. اما خدا این شخص خرابکار را، هر که می‌خواهد باشد، به سزای اعمالش خواهد رساند."},{"book":"غلاطیان","chapter":"5","verse":"11","text":"ای دوستان ایماندار، اگر به گفتۀ بعضی، من هنوز ضرورت ختنه را اعلان می‌کنم، پس چرا باز مورد اذیت و آزار قرار دارم؟ اگر چنین می‌کردم، دیگر کسی از پیام من دربارۀ صلیب رنجیده‌خاطر نمی‌شد."},{"book":"غلاطیان","chapter":"5","verse":"12","text":"اما آنانی که فکر شما را مضطرب می‌سازند و می‌خواهند عضوی از بدنتان را با ختنه کردن، ناقص سازند، راه را تا انتها بروند و خودشان را کاملاً اخته کنند!"},{"book":"غلاطیان","chapter":"5","verse":"13","text":"برادران عزیز، خدا به شما آزادی عطا کرده است، اما آزادی نه برای پیروی از خواسته‌های نفستان، بلکه برای محبت کردن و خدمت کردن به یکدیگر."},{"book":"غلاطیان","chapter":"5","verse":"14","text":"زیرا تمام دستورهای خدا، در این دستور خلاصه می‌شود که: «همسایه‌ات را همچون جان خویش دوست بدار.»"},{"book":"غلاطیان","chapter":"5","verse":"15","text":"اما اگر مدام در حال زخم زبان زدن به هم و دریدن یکدیگر باشید، احتیاط کنید، چرا که اگر کماکان به این روش ادامه دهید، نتیجه‌اش نابودی کامل یکدیگر خواهد بود."},{"book":"غلاطیان","chapter":"5","verse":"16","text":"از این رو، به شما توصیه می‌کنم که از اوامر روح خدا پیروی کنید؛ او به شما خواهد آموخت که چه بکنید و کجا بروید. در این صورت دیگر بردهٔ امیال نفس سرکش خود نخواهید بود."},{"book":"غلاطیان","chapter":"5","verse":"17","text":"تمایلات طبیعت نفسانی برخلاف تمایلات روح خدا است. و روح خدا به ما تمایلاتی می‌بخشد که برخلاف طبیعت نفسانی است. این دو نیرو، دائماً با یکدیگر در حال جنگند. در نتیجه، هر کاری بخواهیم انجام دهیم، از تأثیر این نیروها عاری نیست."},{"book":"غلاطیان","chapter":"5","verse":"18","text":"اما هرگاه روح خدا شما را هدایت کند، دیگر زیر حکم شریعت نیستید."},{"book":"غلاطیان","chapter":"5","verse":"19","text":"هنگامی که از تمایلات نفسانی خود پیروی می‌کنید، زندگی‌تان این نتایج را به بار می‌آوَرَد: بی‌بند و باری جنسی، ناپاکی، هرزگی؛"},{"book":"غلاطیان","chapter":"5","verse":"20","text":"بت‌پرستی و جادوگری و احضار ارواح؛ دشمنی و دو به هم زنی؛ کینه‌توزی و خشم؛ خودخواهی و نفع‌طلبی، شکایت و انتقاد و بهانه‌جویی؛ در اشتباه دانستن دیگران و بر حق شمردن خود و اعضای گروه خود؛"},{"book":"غلاطیان","chapter":"5","verse":"21","text":"حسادت و مستی و عیاشی و چیزهایی از این قبیل. همان‌طور که قبلاً هم اشاره کردم، باز تکرار می‌کنم هر که اینچنین زندگی کند، هرگز در ملکوت خدا جایی نخواهد داشت."},{"book":"غلاطیان","chapter":"5","verse":"22","text":"اما هرگاه روح خدا زندگی ما را هدایت فرماید، این ثمرات را در زندگی ما به وجود خواهد آورد: محبت، شادی، آرامش، بردباری، مهربانی، نیکوکاری، وفاداری، فروتنی و خویشتنداری."},{"book":"غلاطیان","chapter":"5","verse":"23","text":"هیچ‌یک از این صفات پسندیده، تضادی با احکام مذهبی و شریعت یهود ندارند."},{"book":"غلاطیان","chapter":"5","verse":"24","text":"آنانی که از آنِ مسیح عیسی می‌باشند، امیال نفسانی و هوسهای ناپاک خود را بر صلیب مسیح میخکوب کرده‌اند."},{"book":"غلاطیان","chapter":"5","verse":"25","text":"اگر اکنون با قدرت روح خدا زندگی می‌کنیم، لازم است که هدایت او را در تمام قسمتهای زندگی خود بپذیریم."},{"book":"غلاطیان","chapter":"5","verse":"26","text":"خودپسند نباشیم و یکدیگر را نرنجانیم و به یکدیگر حسادت نورزیم."}]}