{"data":[{"book":"Genesis","chapter":"7","verse":"1","text":"Toen sprak Jahweh tot Noë: Ga met uw gezin in de ark, want Ik heb u rechtvaardig voor mijn aanschijn bevonden te midden van dit geslacht."},{"book":"Genesis","chapter":"7","verse":"2","text":"Neem van alle reine dieren zeven paar mee, telkens mannetjes met hun wijfjes, maar van de onreine dieren een enkel paar, eveneens mannetje en wijfje;"},{"book":"Genesis","chapter":"7","verse":"3","text":"ook van de vogels in de lucht zeven paar, de mannetjes met hun wijfjes: om hun soort in stand te houden over de hele aarde."},{"book":"Genesis","chapter":"7","verse":"4","text":"Want over zeven dagen zal Ik het op aarde doen stortregenen, veertig dagen en veertig nachten; en al wat leeft, en wat Ik gemaakt heb, zal Ik van de aarde verdelgen."},{"book":"Genesis","chapter":"7","verse":"5","text":"En Noë deed alles, wat Jahweh hem bevolen had."},{"book":"Genesis","chapter":"7","verse":"6","text":"Noë was zeshonderd jaar oud, toen de zondvloed over de aarde kwam."},{"book":"Genesis","chapter":"7","verse":"7","text":"En voor het water van de zondvloed vluchtte Noë in de ark met zijn zonen, zijn vrouw en de vrouwen van zijn zonen."},{"book":"Genesis","chapter":"7","verse":"8","text":"Van de reine en onreine dieren, van de vogels, en van al wat over de aarde kruipt,"},{"book":"Genesis","chapter":"7","verse":"9","text":"kwam telkens een paar, mannetje en wijfje, naar Noë binnen de ark, zoals God Noë geboden had."},{"book":"Genesis","chapter":"7","verse":"10","text":"En op de zevende dag stortten de wateren van de zondvloed over de aarde."},{"book":"Genesis","chapter":"7","verse":"11","text":"In het zeshonderdste levensjaar van Noë, in de tweede maand, op de zeven en twintigste dag van de maand, toen braken alle kolken los van de geweldige afgrond, en werden de sluizen van de hemel geopend;"},{"book":"Genesis","chapter":"7","verse":"12","text":"er stortte een regen op de aarde, veertig dagen en veertig nachten."},{"book":"Genesis","chapter":"7","verse":"13","text":"Nog diezelfde dag ging Noë in de ark met Sem, Cham en Jáfet, de zonen van Noë, met de vrouw van Noë en de drie vrouwen van zijn zonen;"},{"book":"Genesis","chapter":"7","verse":"14","text":"zijzelf met alle soorten van wilde en tamme dieren, met alle soorten van wat er over de aarde kruipt, met alle soorten van vogels, alles wat veren en vleugels heeft."},{"book":"Genesis","chapter":"7","verse":"15","text":"In paren kwamen alle levende wezens naar Noë in de ark:"},{"book":"Genesis","chapter":"7","verse":"16","text":"zij kwamen naar het bevel van God: mannetje en wijfje van al wat leeft. En Jahweh deed de deur achter hen dicht."},{"book":"Genesis","chapter":"7","verse":"17","text":"Toen kwam de zondvloed over de aarde, veertig dagen lang. De wateren stegen, en droegen de ark, zodat zij zich van de aarde verhief."},{"book":"Genesis","chapter":"7","verse":"18","text":"Nog bleef het water wassen en stijgen op aarde, en de ark dreef op het water voort."},{"book":"Genesis","chapter":"7","verse":"19","text":"Hoger en hoger klommen de wateren op aarde, zodat zelfs de hoogste bergen, die onder heel de hemel zijn, werden bedekt."},{"book":"Genesis","chapter":"7","verse":"20","text":"Vijftien ellen steeg het water boven de bergen, zodat ze helemaal bedolven werden."},{"book":"Genesis","chapter":"7","verse":"21","text":"Alle schepselen kwamen om, alles wat zich op de aarde beweegt: vogels, tamme en wilde dieren met al wat over de aarde kruipt; en eveneens alle mensen."},{"book":"Genesis","chapter":"7","verse":"22","text":"Alles stierf, wat op het droge leefde met levensadem in zijn neus."},{"book":"Genesis","chapter":"7","verse":"23","text":"Al wat op aarde bestond, werd verzwolgen; mens, viervoetige dieren, kruipende dieren en vogels in de lucht werden van de aarde verdelgd. Noë alleen, en wat met hem in de ark was, bleef over."},{"book":"Genesis","chapter":"7","verse":"24","text":"De wateren hielden de aarde honderd vijftig dagen bedekt."}]}