{"data":[{"book":"Sálmarnir","chapter":"86","verse":"1","text":"Drottinn, líttu til mín! Hlustaðu á bæn mína! Svaraðu mér því að ég er í nauðum staddur."},{"book":"Sálmarnir","chapter":"86","verse":"2","text":"Bjargaðu mér frá dauða, því að ég tilheyri þér. Frelsaðu mig, því að ég treysti þér og hlýði."},{"book":"Sálmarnir","chapter":"86","verse":"3","text":"Miskunna mér, Drottinn. Ég mæni til þín og vona á þig liðlangan daginn."},{"book":"Sálmarnir","chapter":"86","verse":"4","text":"Drottinn, leyfðu mér að gleðjast því að ég tilbið þig einan."},{"book":"Sálmarnir","chapter":"86","verse":"5","text":"Drottinn, þú ert mildur og góður og fús að fyrirgefa, gæskuríkur við alla sem ákalla þig."},{"book":"Sálmarnir","chapter":"86","verse":"6","text":"Heyr þú bæn mína Drottinn, því að ég ákalla þig í neyð minni."},{"book":"Sálmarnir","chapter":"86","verse":"7","text":"Þegar ég er í vanda staddur hrópa ég til þín því að þú hjálpar mér."},{"book":"Sálmarnir","chapter":"86","verse":"8","text":"Enginn hinna heiðnu guða stenst samjöfnuð við þig! Þín verk eru engu lík!"},{"book":"Sálmarnir","chapter":"86","verse":"9","text":"Þjóðirnar – þú skapaðir þær allar – munu koma og lúta þér. Þær munu lofa þitt háa og heilaga nafn"},{"book":"Sálmarnir","chapter":"86","verse":"10","text":"því að þú ert mikill og gerir furðuverk. Þú einn ert Guð!"},{"book":"Sálmarnir","chapter":"86","verse":"11","text":"Sýndu mér, Drottinn, hvert þú vilt senda mig og þangað mun ég fara, því það er vegur sannleikans. Ó, að ég gæti tignað þig af heilu hjarta og hreinni samvisku!"},{"book":"Sálmarnir","chapter":"86","verse":"12","text":"Ég lofa þig Drottinn Guð minn af öllu hjarta. Ég vil vegsama nafn þitt að eilífu."},{"book":"Sálmarnir","chapter":"86","verse":"13","text":"Mikill er kærleikur þinn! Þú ert mér alltaf svo góður! Þú frelsaðir mig úr djúpi heljar."},{"book":"Sálmarnir","chapter":"86","verse":"14","text":"Ofstopamenn rísa gegn mér. Guðlaus illmenni vilja ryðja mér burt."},{"book":"Sálmarnir","chapter":"86","verse":"15","text":"En þú, Drottinn, ert miskunnsamur Guð, seinn til reiði, langlyndur og trúr."},{"book":"Sálmarnir","chapter":"86","verse":"16","text":"Líttu til mín í náð og styrktu mig. Ég er þjónn þinn, frelsaðu mig."},{"book":"Sálmarnir","chapter":"86","verse":"17","text":"Gefðu mér tákn um að þú elskir mig. Þegar óvinir mínir sjá það, munu þeir blygðast sín því að þú hjálpar mér og huggar mig."}]}