{"data":[{"book":"Yudaya Mangɛe I","chapter":"23","verse":"1","text":"Dawuda to bara gɛ foride, a naxa a xa di Sulemani sugandi Isirayila mangɛ ra."},{"book":"Yudaya Mangɛe I","chapter":"23","verse":"2","text":"A naxa Isirayila kuntigie, sɛrɛxɛdubɛe, nun Lewikae malan."},{"book":"Yudaya Mangɛe I","chapter":"23","verse":"3","text":"E naxa Lewikae kɔnti, naxee nu bara ɲɛ tongo saxan sɔtɔ. E kɔnti naxa siga xɛmɛ wulu tongo saxan nun solomasaxan."},{"book":"Yudaya Mangɛe I","chapter":"23","verse":"4","text":"Dawuda naxa a fala, «N bara mixi wulu mɔxɔɲɛn nun naani ba, e xa e ɲɛngi sa Alatala xa banxi wali rabafe xɔn. Mixi wulu senni xa findi kiitisae ra. Mixi wulu naani xa findi naadɛ kantɛe ra."},{"book":"Yudaya Mangɛe I","chapter":"23","verse":"5","text":"Mixi wulu naani xa Alatala matɔxɔ maxasee xui ra, n naxee yailanxi a matɔxɔ se ra.»"},{"book":"Yudaya Mangɛe I","chapter":"23","verse":"6","text":"Dawuda naxa Lewikae itaxun xundɛ ma, e benba Lewi xa die ki ma: Gerison, Kehati, nun Merari."},{"book":"Yudaya Mangɛe I","chapter":"23","verse":"7","text":"Gerison xa die: Ladana nun Simeyi."},{"book":"Yudaya Mangɛe I","chapter":"23","verse":"8","text":"Ladana xa die: Yɛxiyɛli, di singe, Setama nun Yoweli, e mixi saxan."},{"book":"Yudaya Mangɛe I","chapter":"23","verse":"9","text":"Simeyi xa die: Selomoti, Xasiyɛli, nun Xarani, e mixi saxan. Ladana xa denbaya kuntigie nan na ki."},{"book":"Yudaya Mangɛe I","chapter":"23","verse":"10","text":"Simeyi xa die: Yaxati, Sisa, Yeyusu nun Beriya. Simeyi xa di naani nan na ki."},{"book":"Yudaya Mangɛe I","chapter":"23","verse":"11","text":"Yaxati, di singe, Sisa, di firin nde. Yeyusu nun Beriya mu di gbegbe sɔtɔ. E naxa findi denbaya keren na."},{"book":"Yudaya Mangɛe I","chapter":"23","verse":"12","text":"Kehati xa die: Amarama, Yisehari, Xebiron, nun Yusiyɛli, e mixi naani."},{"book":"Yudaya Mangɛe I","chapter":"23","verse":"13","text":"Amarama xa die: Haruna nun Munsa. Haruna naxa findi Ala xa mixi sɛniyɛnxi ra, a nun a bɔnsɔɛ abadan, alako e xa surayi ba sɛrɛxɛ ra Alatala bɛ, e xa a xa wali gbɛtɛ raba, e man xa duba mixi bɛ Ala xili ra tɛmui birin."},{"book":"Yudaya Mangɛe I","chapter":"23","verse":"14","text":"Munsa findi Ala xa mixi nan na. A xa die naxa lu Lewi bɔnsɔɛe ya ma."},{"book":"Yudaya Mangɛe I","chapter":"23","verse":"15","text":"Munsa xa die: Gerisomi nun Eliyeseri."},{"book":"Yudaya Mangɛe I","chapter":"23","verse":"16","text":"Gerisomi xa die: Sebuweli, di singe."},{"book":"Yudaya Mangɛe I","chapter":"23","verse":"17","text":"Eliyeseri xa die: Rexabiya, di singe. Eliyeseri mu di gbɛtɛ sɔtɔ, kɔnɔ Rexabiya naxa di gbegbe bari."},{"book":"Yudaya Mangɛe I","chapter":"23","verse":"18","text":"Yisehari xa die: Selomiti, di singe."},{"book":"Yudaya Mangɛe I","chapter":"23","verse":"19","text":"Xebiron xa die: Yeriya, di singe, Amaraya, di firin nde, Yaxasiyeli, di saxan nde, nun Yekameyami, di naani nde."},{"book":"Yudaya Mangɛe I","chapter":"23","verse":"20","text":"Yusiyɛli xa die: Mike, di singe, nun Yisiya, di firin nde."},{"book":"Yudaya Mangɛe I","chapter":"23","verse":"21","text":"Merari xa die: Maxali nun Musi. Maxali xa die: Eleyasari nun Kisi."},{"book":"Yudaya Mangɛe I","chapter":"23","verse":"22","text":"Eleyasari faxa nɛ, a mu di xɛmɛ yo lu, kɔnɔ a di ginɛe tan lu nɛ. Kisi xa die naxa e dɔxɔ ginɛ ra, barima e dɛxɔe nan nu e ra."},{"book":"Yudaya Mangɛe I","chapter":"23","verse":"23","text":"Musi xa die: Maxali, Ederi nun Yerimoti, e di saxan."},{"book":"Yudaya Mangɛe I","chapter":"23","verse":"24","text":"Yee nan findi Lewi bɔnsɔɛe ra denbaya xunyie ki ma. E birin kɔntixi keren kerenyi ra. E nu walima Alatala xa banxi kui kabi e na ɲɛ mɔxɔɲɛn."},{"book":"Yudaya Mangɛe I","chapter":"23","verse":"25","text":"Dawuda nu bara a fala, «Isirayila Marigi Alatala bara bɔɲɛsa fi a xa ɲama ma. E xa lu Darisalamu abadan."},{"book":"Yudaya Mangɛe I","chapter":"23","verse":"26","text":"Lewikae mu fama Ala xa hɔrɔmɔlingira nun a yirabasee xaninde sɔnɔn.»"},{"book":"Yudaya Mangɛe I","chapter":"23","verse":"27","text":"Dawuda xa natɛ dɔnxɔɛ nan na ki, Lewikae kɔntife naxee bara ɲɛ mɔxɔɲɛn sɔtɔ."},{"book":"Yudaya Mangɛe I","chapter":"23","verse":"28","text":"E nu Haruna xa die malima Alatala xa banxi wali ra, alɔ mɛɛnife tɛtɛ nun konkoe ma, se rasɛniyɛnfe, wali xunxuri rabafe Ala xa banxi kui,"},{"book":"Yudaya Mangɛe I","chapter":"23","verse":"29","text":"taami yailanfe naxan bama sɛrɛxɛ ra Ala bɛ, farin dinfe naxan findima sɛrɛxɛ ra, taami lɛbinitare yailanfe, nun donse mɔɔli birin nafalafe."},{"book":"Yudaya Mangɛe I","chapter":"23","verse":"30","text":"E nu lanma e xa Alatala matɔxɔ gɛɛsɛgɛ nun nunmare birin."},{"book":"Yudaya Mangɛe I","chapter":"23","verse":"31","text":"E man nu sɛrɛxɛ gan daaxie bama Alatala bɛ malabui lɔxɔɛe ma, Kike Nɛɛnɛ Sali, nun sali xungbe waxati. E nu lanma e xa Alatala rabatu a sɛriyɛ ki ma."},{"book":"Yudaya Mangɛe I","chapter":"23","verse":"32","text":"E tan nan nu Kiri Banxi Naralande nun yire sɛniyɛnxi kantama. E man nu e ngaxakerenyi Haruna xa die xa yaamari rabatuma Alatala xa banxi wali rabafe ma."}]}