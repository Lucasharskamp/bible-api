{"data":[{"book":"Pakhonchatpa","chapter":"9","verse":"1","text":"Matam aduda Saul-na Ibungogi tung-inbasingbu hatkani haibagi kihanba adu makha tana chattharammi. Mahakna Purohitlen-gi manakta chatlammi"},{"book":"Pakhonchatpa","chapter":"9","verse":"2","text":"aduga Mapu Ibungogi Lambi adugi matung-inbasingbu karigumba mahakna phanglabadi nupa oirabasu nupi oirabasu phaduna Jerusalem-da purakpa yanaba mangondagi Damascus-ki synagogue-singda i-ba chithising pibinaba nirammi."},{"book":"Pakhonchatpa","chapter":"9","verse":"3","text":"Saul-na asum lakpada mahakna Damascus naksallaklabada khanghoudana swargadagi mangal amana mahakki akoibada ngallammi."},{"book":"Pakhonchatpa","chapter":"9","verse":"4","text":"Maduda mahak leimaida turammi aduga “Saul, Saul! Karigi nahakna eibu ot-neiribano?” haiba khonjel ama mahakna tare."},{"book":"Pakhonchatpa","chapter":"9","verse":"5","text":"Aduga mahakna hanglak-i, “Ibungo, nahak kanano?”"},{"book":"Pakhonchatpa","chapter":"9","verse":"6","text":"Maduda mahak niklammi amadi ngakladuna hairak-i, “Ibungo, ei kari toujou haibage?” Maduda Ibungona mangonda hairak-i, “Hougattuna sahar aduda chang-u, aduga nahakna kari tougadage haibadu mapham aduda nangonda haigani.”"},{"book":"Pakhonchatpa","chapter":"9","verse":"7","text":"Saul-ga chatminnariba mising adu wa amata ngangdana leptuna leirammi, makhoina khonjel adudi tarammi adubu kana amatadi uramde."},{"book":"Pakhonchatpa","chapter":"9","verse":"8","text":"Saul-na leimaidagi hougatle aduga mahakna mamit pangthokpada kari amata uba ngamdre. Maram aduna makhoina mahakpu Damascus tanna khut sambiduna puraklammi."},{"book":"Pakhonchatpa","chapter":"9","verse":"9","text":"Mahak numit humni uba ngamdana amadi karigumba amata chada thaktana leirammi."},{"book":"Pakhonchatpa","chapter":"9","verse":"10","text":"Damascus-ta Ananias kouba thajaba nupa ama leirammi. Mapu Ibungona mangonda uhanbiduna hairak-i, “Ananias!”"},{"book":"Pakhonchatpa","chapter":"9","verse":"11","text":"Mapu Ibungona mangonda hairak-i, “Hougatlu, aduga Achumba kouba lambi aduda chatlu amasung Judas-ki yumda Saul kouba Tarsus-tagi nupa amabu hang-u maramdi mahak houjik haijaduna leiri."},{"book":"Pakhonchatpa","chapter":"9","verse":"12","text":"Uhanbiba amada Ananias kouba nupa ama laktuna mahakpu amuk ujaba phangnaba mahakki mathakta khut thambiba mahakna ure.”"},{"book":"Pakhonchatpa","chapter":"9","verse":"13","text":"Maduda Ananias-na khumlak-i, “Ibungo, nupa asina Jerusalem-da leiba Ibungogi misingda phattaba kaya toukhibagi maramda mi kayadagi eina tajare."},{"book":"Pakhonchatpa","chapter":"9","verse":"14","text":"Aduga mahakna mapham asida Ibungogi mingbu koujabasing phananaba athoiba purohitsingdagi ayabaga loinana lakpani.”"},{"book":"Pakhonchatpa","chapter":"9","verse":"15","text":"Maduda Ibungona mangonda hairak-i, “Chatlu, maramdi Jihudi nattaba phurupsingda amadi makhoigi ningthousing amasung Israel-gi misingda eigi mingbu khanghannaba eina mahakpu khandoklabani."},{"book":"Pakhonchatpa","chapter":"9","verse":"16","text":"Mahakna eigidamak kayamuk awaba khanggadage haiba eina mangonda utkani.”"},{"book":"Pakhonchatpa","chapter":"9","verse":"17","text":"Maram aduna Ananias-na Saul-na leiba yum aduda changlaga mahakki mathakta khut thambiraga hairak-i, “Ichil inao Saul, nahak amuk uba phangnaba amadi Thawai Asengbana thannanaba nahakna lakpa lambida nangonda uhanbikhiba Ibungo Jisuna eibu thabirakpani.”"},{"book":"Pakhonchatpa","chapter":"9","verse":"18","text":"Khudak adumaktada Saul-gi mittagi ngagi makugumba karigumba khara tarakkhi aduga mahak amuk uba phangjare. Adudagi mahakna hougattuna baptize loujakhi."},{"book":"Pakhonchatpa","chapter":"9","verse":"19","text":"Adudagi mahakna chanaba karigumba khara charaba matungda mahak kankhatlakkhi."},{"book":"Pakhonchatpa","chapter":"9","verse":"20","text":"Khudak adudagi mahakna Jisudi Tengban Mapugi Machanupani haina synagogue-singda sandokpa hourammi."},{"book":"Pakhonchatpa","chapter":"9","verse":"21","text":"Mahakki wa taba mi khudingmakna ngakladuna hangnarak-i, “Jisugi mingda koujaba Jerusalem-da leiba misingbu awaba yamna nanghankhiba mi adu nupa asi nattra? Aduga makhoibu pharaga athoiba purohitsingda punaba mahak mapham asida lakpa nattra?”"},{"book":"Pakhonchatpa","chapter":"9","verse":"22","text":"Adubu Saul-na sandokpa adu henna henna panggal kankhatlaklammi amasung Jisudi Christta aduni haina mahakna praman piba aduda Damascus-ta leiba Jihudingna khumba ngamlamde."},{"book":"Pakhonchatpa","chapter":"9","verse":"23","text":"Numit kayani houkhraba matungda Jihudisingna Saul-bu hatnanaba sarou sillammi"},{"book":"Pakhonchatpa","chapter":"9","verse":"24","text":"adubu makhoigi sarou sinba adu Saul-na khanglaklammi. Ahing nungthil animakta makhoina mahakpu hatnanaba sahar adugi thongjaosingda sangduna leirammi."},{"book":"Pakhonchatpa","chapter":"9","verse":"25","text":"Adubu nongma ahing amada mahakki tung-inbasingna mahakpu puraga achouba thumok amada haplaga sahar adugi chekpaldagi tapna tapna thadaraklammi."},{"book":"Pakhonchatpa","chapter":"9","verse":"26","text":"Saul-na Jerusalem-da laklabada, mahakna thajabasingga tinnajanaba hotnarammi adubu mahak tung-inba ama oire haiba makhoina thajadaduna makhoi pumnamakna mahakpu kirammi."},{"book":"Pakhonchatpa","chapter":"9","verse":"27","text":"Adubu Barnabas-na Saul-bu pakhonchatpasinggi manakta puraklammi aduga matou karamna Damascus chatpagi lambida Ibungobu mahakna ujakhiba amadi Ibungona mangonda wa ngangbikhiba amasung Damascus-ta mahakna Jisugi mingda thouna phana sandokkhibasing adu makhoida tamlammi."},{"book":"Pakhonchatpa","chapter":"9","verse":"28","text":"Maram aduna Saul-na makhoiga leiminnare aduga Jerusalem-gi mapham pumnamakta chattuna Ibungogi mingda thouna phana sandoklammi."},{"book":"Pakhonchatpa","chapter":"9","verse":"29","text":"Mahakna Greek lon ngangba Jihudisinggasu ngangnaduna yetnakhi adubu makhoina mahakpu hatnaba hotnarammi."},{"book":"Pakhonchatpa","chapter":"9","verse":"30","text":"Thajabasingna madu khanglaklabada makhoina Saul-bu Caesarea-da puraga Tarsus-ta tharammi."},{"book":"Pakhonchatpa","chapter":"9","verse":"31","text":"Maram aduna Judea, Galilee amadi Samaria-da leiba singlupsingna ingthaba phanglammi. Makhoina Mapu Ibungobu kijana hingjarammi amasung Thawai Asengbagi pangbibagi mapanna kankhatlammi amadi makhoigi masing hen-gatlammi."},{"book":"Pakhonchatpa","chapter":"9","verse":"32","text":"Peter-na mapham khudingda chatlammi, nongmadi mahakna Lydda-da leiba Ibungogi misingbu unaba chatlammi."},{"book":"Pakhonchatpa","chapter":"9","verse":"33","text":"Mapham aduda pangthaduna naba Aeneas kouba nupa ama thengnare mahak chahi nipan phamungdagi thokpa ngamdana leibani."},{"book":"Pakhonchatpa","chapter":"9","verse":"34","text":"Maduda Peter-na mangonda hairak-i, “Aeneas, Jisu Christtana nahakpu phahanbire. Hougattuna nahakki phamung loisillu.” Khudak adumaktada mahak hougatlammi."},{"book":"Pakhonchatpa","chapter":"9","verse":"35","text":"Lydda amadi Sharon-da leiba mi pumnamakna mahakpu urammi aduga makhoina Mapu Ibungoda mai onsille."},{"book":"Pakhonchatpa","chapter":"9","verse":"36","text":"Joppa-da Tabitha koubi thajaba nupi ama leirammi. (Mahakki maming asi Greek londa Dorcas haibani madu handokpada “Saji” haibani.) Mahak matam pumnamakta aphaba thabak tourammi amadi lairabasingda mateng panglammi."},{"book":"Pakhonchatpa","chapter":"9","verse":"37","text":"Matam aduda mahak nabadagi sire aduga mahakki hakchang adu isingna chamthokpiraga mathak thangba kada thamlammi."},{"book":"Pakhonchatpa","chapter":"9","verse":"38","text":"Joppa asi Lydda-ga naknana leiba maramna Joppa-da leiba thajabasingna Peter-gi manakta, “Thinthadana eikhoigi i-nakta lakpiyu” haina haijarunaba mi ani tharammi."},{"book":"Pakhonchatpa","chapter":"9","verse":"39","text":"Maram aduna Peter-na hougatlaga makhoiga loinana chatminnarammi. Mahakna mapham aduda thunglabada makhoina mahakpu mathakki kada pukhatlammi. Lukhrabi pumnamakna mahakki akoibada lepladuna Dorcas-na hinglingeida tubiramba phurit amadi phirolsing adu mangonda uttuna kaplammi."},{"book":"Pakhonchatpa","chapter":"9","verse":"40","text":"Peter-na makhoi pumnamakpu ka adugi mapanda thok-hankhraga khuru khudak kunduna haijarammi. Maduda mahakna asiba nupi aduda onsillaga hairak-i, “Tabitha, hougatlu.” Maduda mahak mamit pangthokle aduga mahakna Peter-bu ubada hougattuna phamlammi."},{"book":"Pakhonchatpa","chapter":"9","verse":"41","text":"Peter-na mahakpu khut paibiduna chingkhatpiraga mahakna lukhrabising amadi thajabasing pumnamak kouraga makhoida mahakpu hingna sinnarammi."},{"book":"Pakhonchatpa","chapter":"9","verse":"42","text":"Pao asi Joppa sinba thungna sandokkhirammi aduga mi kaya amana Mapu Ibungobu thajare."},{"book":"Pakhonchatpa","chapter":"9","verse":"43","text":"Aduga numit kayamarum Peter-na Joppa-da leiba Simon kouba sawun noiba amaga leiminnarammi."}]}