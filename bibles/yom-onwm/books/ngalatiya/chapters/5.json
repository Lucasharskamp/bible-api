{"data":[{"book":"Ngalatiya","chapter":"5","verse":"1","text":"Klisto wutukula muingi tuba mu kiphuanza. Diawu lusia ngolo mu ba bakinda ; lubika buela vutulu mu kivika."},{"book":"Ngalatiya","chapter":"5","verse":"2","text":"Lungua, minu Polo ndikulukamba : enati beno lutidi zengoso zinitu, buna Klisto kasiedi kadi mfunu ko va meso meno."},{"book":"Ngalatiya","chapter":"5","verse":"3","text":"Ndikulukamba diaka ti : woso mutu wuntomba zengoso nitu buna kazaba ti kafueti kinzikanga Mina mioso."},{"book":"Ngalatiya","chapter":"5","verse":"4","text":"Beno batu luntombanga monika basonga va meso ma Nzambi bu luntumukinanga Mina, lufueti zaba ti luidi luvambana ayi Klisto ; lusiedi ku tsi nlemvo wu Nzambi ko."},{"book":"Ngalatiya","chapter":"5","verse":"5","text":"Vayi kuidi beto, mu pheve boso buididi minu kieto tueti vingidila diana dikitukila basonga va meso ma Nzambi"},{"book":"Ngalatiya","chapter":"5","verse":"6","text":"Bila mu Klisto Yesu ; zengoso voti kambu zengoso disi kadi mfunu ko. Vayi minu kieti monikina mu luzolo lueto kiawu kilutidi mfunu."},{"book":"Ngalatiya","chapter":"5","verse":"7","text":"Beno luzawula thinu bumboti vayi nani wulukandikidi muingi lubika tumukina mambu ma kiedika e ?"},{"book":"Ngalatiya","chapter":"5","verse":"8","text":"Khakudulu yayi yisia totukila ko kuidi mutu wowo wulutela mbila."},{"book":"Ngalatiya","chapter":"5","verse":"9","text":"Banga bu beta tuba ti : “Ndambu kuandi yi luvi yifueni mu diambu di funisa falina bu yisobokosolo”."},{"book":"Ngalatiya","chapter":"5","verse":"10","text":"Muaki minu diana didi yama mu Pfumu ti lulendi ba mayindu maviakana ko. Vayi mutu wowo wulembo kotisa divunzi mu beno, kaba kuandi ti nani, wela baka thumbudulu."},{"book":"Ngalatiya","chapter":"5","verse":"11","text":"Bakhomba baama, enati minu ndikidi longi ti zengoso nitu mfunu yidi, buna bila mbi batu bafueti tatamana kundiamisa e ? Enati buawu bobo buna malongi mu diambu di dikulusi yimeni malendi buela buisa batu ko."},{"book":"Ngalatiya","chapter":"5","verse":"12","text":"Bika bakilueka bobo bankotisanga divunzi mu beno."},{"book":"Ngalatiya","chapter":"5","verse":"13","text":"Bakhomba baama, luzebi ti beno lutelo mu diambu di kiphuanza vayi lubika sadila kiphuanza beni mu diambu di kiba diluaku divangilanga mambu ma kinsuni vayi mu diambu di luzolo, lusalasana beno na beno."},{"book":"Ngalatiya","chapter":"5","verse":"14","text":"Bila Mina mioso midi mifubakana mu muina wawu : Zola ndiaku banga bu weta kizodila ngeyo veka."},{"book":"Ngalatiya","chapter":"5","verse":"15","text":"Enati lulembo kilueki beno na beno ayi lulembo kikanzuna beno na beno buna lukeba tala luedi vondasana beno na beno."},{"book":"Ngalatiya","chapter":"5","verse":"16","text":"Diambu ndituba diawu diadi, ludiatila mu Pheve, muingi luedi vanga zinzinunu zi nsuni."},{"book":"Ngalatiya","chapter":"5","verse":"17","text":"Bila zinzinunu zi nsuni zidi ziviakana ayi zinzinunu zi Pheve. Ziozi zinzinunu zi Pheve zidi ziviakana ayi ziozi zi nsuni. Zinzinunu beni ziazi zidi bumbeni, ziawu na ziawu, mu diambu lubika vanga mambu momo lutidi."},{"book":"Ngalatiya","chapter":"5","verse":"18","text":"Enati Pheve yilembo kuludiatisa buna lusiedi ku tsi minsua mi Mina ko."},{"book":"Ngalatiya","chapter":"5","verse":"19","text":"Muaki mavanga ma nsuni momo meta monika mawu mama : kitsuza, zitsumukunu, kindumba ;"},{"book":"Ngalatiya","chapter":"5","verse":"20","text":"tsambudulu yi bitumba ; mazi ; kithatu ; ziphaka, kiphala ; zinganzi ; zikhabunu ; buimi ; ziphambusu,"},{"book":"Ngalatiya","chapter":"5","verse":"21","text":"vambana mu malongi ma kiedika, kikhenene, vonda, kolo malavu, phulu dia ayi nua ayi mambu mankaka ma phila yina. Ndikulukamba banga bu ndituama kulukamba ti baboso bobo beti vanganga mambu mama ; balendi baka ko kuku mu kiuka ki kipfumu ki Nzambi."},{"book":"Ngalatiya","chapter":"5","verse":"22","text":"Vayi mbutu wu Pheve wawu wawu : luzolo, khini, ndembama, mvibudulu, tsalasani, vanganga mamboti, kikhuikizi,"},{"book":"Ngalatiya","chapter":"5","verse":"23","text":"banga batu balembama, kukiyala. Mambu ma phila yayi masi bumbeni ayi mina ko."},{"book":"Ngalatiya","chapter":"5","verse":"24","text":"Bobo badi batu ba Klisto bamana banda va dikulusi kinsuni kiawu va kimosi ayi zinzinunu ayi zitsatu zi nsuni."},{"book":"Ngalatiya","chapter":"5","verse":"25","text":"Enati tulembo zingi mu pheve buna bika tudiatila mu pheve."},{"book":"Ngalatiya","chapter":"5","verse":"26","text":"Tubika tombanga nkembo wu phamba ayi tubikanga bisombolo mu beto na beto voti tubika kukimonisinanga kikhenene beto na beto."}]}