{"data":[{"book":"Kološanima","chapter":"1","verse":"1","text":"Ovo je pismo od Pavla, kojega je Bog odabrao da bude apostol Isusa Krista, i od našega brata Timoteja."},{"book":"Kološanima","chapter":"1","verse":"2","text":"Kološanima, svetoj i vjernoj braći i sestrama u Isusu Kristu."},{"book":"Kološanima","chapter":"1","verse":"3","text":"Uvijek se molimo za vas i zahvaljujemo za vas Bogu Ocu našega Gospodina Isusa Krista"},{"book":"Kološanima","chapter":"1","verse":"4","text":"jer smo čuli za vašu snažnu vjeru u Isusa Krista i za vašu ljubav koju iskazujete prema svetima posvuda."},{"book":"Kološanima","chapter":"1","verse":"5","text":"Razlog vaše vjere je nada što vas čeka u nebesima. O toj ste nadi prvi put čuli kad ste čuli istinu Radosne vijesti."},{"book":"Kološanima","chapter":"1","verse":"6","text":"Ista ta Radosna vijest koja je došla k vama proširila se cijelim svijetom. Posvuda mijenja ljudske živote, baš kao što je promijenila i vas prvoga dana kad ste ju čuli i kad ste shvatili istinu o Božjoj milosti prema grešnicima."},{"book":"Kološanima","chapter":"1","verse":"7","text":"Vi ste za nju čuli od Epafre, našega voljenog suradnika. On nas zastupa vjerno služeći Kristu."},{"book":"Kološanima","chapter":"1","verse":"8","text":"On nam je i rekao za vašu ljubav prema drugima, koju vam daje Sveti Duh."},{"book":"Kološanima","chapter":"1","verse":"9","text":"Zato se mi od dana kad smo to čuli neprestano molimo za vas, tražeći da vas Bog ispuni mudrošću i duhovnom spoznajom kako biste mogli razabrati njegovu volju,"},{"book":"Kološanima","chapter":"1","verse":"10","text":"živjeti dostojno Gospodina i ugoditi mu, roditi svakom vrstom dobrih djela te rasti u spoznaji Boga."},{"book":"Kološanima","chapter":"1","verse":"11","text":"Molimo se da vas Bog ojača svojom slavnom silom da možete biti postojani i strpljivi. Da radosno"},{"book":"Kološanima","chapter":"1","verse":"12","text":"možete zahvaljivati Ocu koji nas je osposobio da budemo subaštinicima svetoga Božjeg naroda koji živi u svjetlu."},{"book":"Kološanima","chapter":"1","verse":"13","text":"Izbavio nas je od vlasti tame i prenio u Kraljevstvo svojega ljubljenog Sina."},{"book":"Kološanima","chapter":"1","verse":"14","text":"Njegovom krvlju Bog je otkupio našu slobodu i oprostio nam grijehe."},{"book":"Kološanima","chapter":"1","verse":"15","text":"Krist je vidljiva slika nevidljivoga Boga, prvorođenac iznad svih stvorenja."},{"book":"Kološanima","chapter":"1","verse":"16","text":"U Kristu je stvoreno sve na nebesima i na zemlji: vidljivo i nevidljivo, kraljevi i kraljevstva, vladari i vlasti. Sve je stvoreno po njemu i za njega."},{"book":"Kološanima","chapter":"1","verse":"17","text":"Postojao je prije svega drugoga i održava sve što postoji."},{"book":"Kološanima","chapter":"1","verse":"18","text":"On je glava Crkve, koja je njegovo Tijelo. On je prvi od svih ustao od mrtvih, da u svemu bude prvi."},{"book":"Kološanima","chapter":"1","verse":"19","text":"Jer se Bogu svidjelo u njemu prebivati svom puninom"},{"book":"Kološanima","chapter":"1","verse":"20","text":"i kroz njega—njegovom krvlju prolivenom na križu—pomiriti sa sobom sve na zemlji i na nebesima."},{"book":"Kološanima","chapter":"1","verse":"21","text":"To se odnosi i na vas koji ste nekada bili daleko od njega i bili mu neprijatelji mišlju i djelima."},{"book":"Kološanima","chapter":"1","verse":"22","text":"Ali on vas je ponovno izmirio sa sobom kroz smrt Kristova ljudskog tijela na križu. Priveo vas je u svoju nazočnost svete, neporočne i besprijekorne."},{"book":"Kološanima","chapter":"1","verse":"23","text":"Ali morate čvrsto i postojano ustrajati u vjeri. Ne dajte se pokolebati u nadi Radosne vijesti koju ste čuli. Ona se propovijeda diljem svijeta, a mene, Pavla, Bog je postavio da joj služim."},{"book":"Kološanima","chapter":"1","verse":"24","text":"Sada se radujem što dovršavam patnje za koje mi je Krist rekao da ću ih proći za dobro Crkve, njegova tijela."},{"book":"Kološanima","chapter":"1","verse":"25","text":"Bog mi je dao osobitu službu da vam naviještam njegovu poruku u svoj punini."},{"book":"Kološanima","chapter":"1","verse":"26","text":"Ta je tajna bila skrivena vjekovima i naraštajima, ali sada ju je Bog očitovao njegovim svetima."},{"book":"Kološanima","chapter":"1","verse":"27","text":"Jer Bogu se svidjelo da svojemu narodu objavi kako su bogatstvo i slava Kristova namijenjeni i vama poganima. Jer u ovome je tajna: Krist živi u vama i vaša je nada da ćete biti dionicima njegove slave."},{"book":"Kološanima","chapter":"1","verse":"28","text":"Svima naviještamo Krista. Opominjemo i poučavamo ljude, s mudrošću koju nam je Bog dao, da svakoga učinimo zrelim u Kristu."},{"book":"Kološanima","chapter":"1","verse":"29","text":"Da to postignem, trudim se i borim u njegovoj snazi, koja tako silno djeluje u meni."}]}