{"data":[{"book":"Jeremiah","chapter":"1","verse":"1","text":"Di beebaa deenei le e haga modongoohia di hai o nnelekai Jeremiah, tama ni Hilkiah tangada hai mee dabu mai di waahale Anathoth, dela i tenua go Benjamin."},{"book":"Jeremiah","chapter":"1","verse":"2","text":"Dimaadua ga helekai gi Jeremiah i di madangaholu maa dolu ngadau o Josiah, tama Amon, nogo king i Judah.1.2 2 Kings 22.3—23.27; 2 Kronikel 34.8—35.19"},{"book":"Jeremiah","chapter":"1","verse":"3","text":"Mee ga helekai labelaa gi Jeremiah i di madagoaa di King Jehoiakim, tama a Josiah. Muli mai hua, gei Dimaadua ga hagalee lawa dono helehelekai gi mee, gaa dae loo gi nia ngadau e madangaholu maa dahi i di madagoaa King Zedekiah tama a Josiah. I di lima malama o di ngadau deelaa, gei digau Jerusalem gaa lahi gi daha mo di nadau guongo.1.3 2 Kings 23.36—25.21; 2 Kronikel 36.5-21"},{"book":"Jeremiah","chapter":"1","verse":"4","text":"Dimaadua ga helekai mai gi di au,"},{"book":"Jeremiah","chapter":"1","verse":"5","text":"“Au guu dongo aga goe i mua dogu dugu adu gi di goe do mouli. Gei i mua do haanau, gei Au gu hili aga goe belee hai soukohp ang gi nia henua huogodoo.”"},{"book":"Jeremiah","chapter":"1","verse":"6","text":"Gei au ga helekai gi Mee, “Meenei Tagi go Yihowah, e hai behee, au e de iloo di helehelekai, idimaa au tamagiigi hua.”"},{"book":"Jeremiah","chapter":"1","verse":"7","text":"Gei Dimaadua ga helekai mai gi di au, “Goe hudee helekai bolo goe tamagiigi hua. Hana gi digau ala ga hagi adu ko Au gi di goe, hagi anga ina gi digaula nia mee huogodoo ala ga haga modongoohia adu ko Au gi di goe."},{"book":"Jeremiah","chapter":"1","verse":"8","text":"Hudee madagu i digaula, idimaa Au e madalia goe, gei e duuli goe. Ko Au go Dimaadua ne helekai!”"},{"book":"Jeremiah","chapter":"1","verse":"9","text":"Malaa, Dimaadua ga dahi aga dono lima gaa bili gi ogu malaungudu, ga helekai, “Hagalongo, Au ga dugu adu gi di goe au helekai ala e leelee iei goe."},{"book":"Jeremiah","chapter":"1","verse":"10","text":"Dangi nei gei Au ga gowadu gi di goe di mogobuna laa hongo nia king mono guongo huogodoo, gei goe gaa mee di oho digaula mo di kili digaula gi daha, gei e mee di hau mo di dogi.”"},{"book":"Jeremiah","chapter":"1","verse":"11","text":"Dimaadua ga heeu, “Jeremiah, ma di aha dela e mmada ginai goe?”"},{"book":"Jeremiah","chapter":"1","verse":"12","text":"Dimaadua ga helekai, “E donu! Idimaa, Au e daumada bolo agu helekai la gaa kila.”1.12 I nnelekai Hebrew, di bida helekai ‘almond’ le e hai dono lee be di bida helekai daumada"},{"book":"Jeremiah","chapter":"1","verse":"13","text":"Dimaadua ga heeu mai labelaa gi di au, “Ma di aha labelaa dela e mmada ginai goe?”"},{"book":"Jeremiah","chapter":"1","verse":"14","text":"Mee ga helekai mai gi di au, “Digau ala e hai baahi la ga lloomoi i di bahi i ngeia, ga hagahuaidu digau huogodoo ala e noho i hongo tenua deenei."},{"book":"Jeremiah","chapter":"1","verse":"15","text":"Idimaa ko Au dela ga gahi mai nia guongo huogodoo ala i di baahi gi ngeia. Nadau king ga lloo ia ga haga duu aga nadau lohongo king i nia ngudu nia abaaba o Jerusalem, mo i di gili di waahale deelaa. Digaula ga haganiga labelaa nia waahale o Judah ala i golo."},{"book":"Jeremiah","chapter":"1","verse":"16","text":"Au ga hagaduadua agu daangada i nadau hangahaihai huaidu. Digaula gu haga de langahia ginaadou Au, guu hai nadau tigidaumaha ang gi nia balu ieidu, ge gu daumaha gi nadau ada mee ala ne hau go ginaadou."},{"book":"Jeremiah","chapter":"1","verse":"17","text":"Hagatogomaalia ina goe Jeremiah. Hana hagi anga ina gi digaula nia mee huogodoo ala e hagi adu ko Au gi di goe bolo gi haga modongoohia ina. Malaa, goe hudee madagu i digaula. Ma goe ga madagu, gei Au gaa hai goe gi madagu gi nonua i do madagoaa ma gaa dau adu gi nadau baahi."},{"book":"Jeremiah","chapter":"1","verse":"18-19","text":"Jeremiah, hagalongo mai! Digau huogodoo o tenua deenei: nia king o Judah, digau aamua, digau hai mee dabu, mo nia daangada, la ga hai baahi adu gi di goe. Gei dangi nei gei Au e hagamaaloo aga goe bolo goe gi hai baahi gi digaula. Goe gaa hai gadoo be di waahale dela ono duuli mau dangihi i golo, be di waduu baalanga, be di abaaba dela ne hai gi nia baalanga mmee. Digaula ga hagalee haga magedaa goe, idimaa, Au ga madalia goe, ga duuli goe. Ma ko Au go Dimaadua ne helekai.”"}]}