{"data":[{"book":"אגרת פולוס השליח אל-הגלטים","chapter":"1","verse":"1-2","text":"אל הקהילה בגלטיא."},{"book":"אגרת פולוס השליח אל-הגלטים","chapter":"1","verse":"3","text":"שלום וברכה לכם מאת האלוהים אבינו ומאת ישוע המשיח אדוננו."},{"book":"אגרת פולוס השליח אל-הגלטים","chapter":"1","verse":"4","text":"אלוהים רצה שישוע המשיח ימות על הצלב בעד חטאינו, כדי להושיענו מהשעבוד לעולם הרע הזה שבו אנו חיים."},{"book":"אגרת פולוס השליח אל-הגלטים","chapter":"1","verse":"5","text":"לאלוהים הכבוד, התודה והתהילה מעולם ועד עולם. – אמן."},{"book":"אגרת פולוס השליח אל-הגלטים","chapter":"1","verse":"6","text":"אני מתפלא שאתם מתרחקים כל־כך מהר מאלוהים. ברוב אהבתו ורחמיו הוא נתן לכם במתנה חיי נצח, על־ידי ישוע המשיח, ואילו אתם כבר מצאתם ”בשורה“ אחרת, שכביכול תושיע אתכם. אולם דעו לכם שבשורה זאת לא תושיע אתכם,"},{"book":"אגרת פולוס השליח אל-הגלטים","chapter":"1","verse":"7","text":"שכן לא קיימת בשורה אחרת, מלבד זו שבישרנו לכם. אלה שהסיתו אתכם מהדרך הנכונה ללכת בדרכם, מרמים אתכם; הם מסלפים ומעוותים את האמת על אודות המשיח."},{"book":"אגרת פולוס השליח אל-הגלטים","chapter":"1","verse":"8","text":"ארור כל מי שיספר לכם (כולל אני עצמי) על דרך לישועה השונה מהדרך שסיפרנו לכם. גם אם יבוא מלאך מן השמים ויספר לכם על דרך אחרת לעבוד את אלוהים – ארור הוא!"},{"book":"אגרת פולוס השליח אל-הגלטים","chapter":"1","verse":"9","text":"אני חוזר ואומר: ארור מי שיבשר לכם בשורה השונה מזו שהאמנתם בה."},{"book":"אגרת פולוס השליח אל-הגלטים","chapter":"1","verse":"10","text":"אתם רואים שאיני משתדל למצוא־חן בעיניכם במחמאות ובדברי חנופה; אני משתדל למצוא־חן בעיני אלוהים בלבד. לו ניסיתי למצוא־חן בעיני בני־אדם, לא יכולתי להיות עבדו של ישוע המשיח."},{"book":"אגרת פולוס השליח אל-הגלטים","chapter":"1","verse":"11","text":"אחים יקרים, אני מבטיח לכם כי הדרך אל אלוהים, שעליה סיפרתי לכם, איננה סיפור דמיוני ואף לא חלום שחלמתי."},{"book":"אגרת פולוס השליח אל-הגלטים","chapter":"1","verse":"12","text":"ישוע המשיח עצמו מסר לי את הבשורה שבישרתי לכם, והוא לימד אותי מה לומר וכיצד לומר זאת; איש מלבדו לא לימד אותי."},{"book":"אגרת פולוס השליח אל-הגלטים","chapter":"1","verse":"13","text":"האם אתם זוכרים כיצד התנהגתי בתקופה שהייתי בקרב היהודים? האם אתם זוכרים כיצד רדפתי את המאמינים במשיח, הצקתי להם ללא רחמים, וגם השתדלתי כמיטב יכולתי להיפטר מכולם?"},{"book":"אגרת פולוס השליח אל-הגלטים","chapter":"1","verse":"14","text":"בין בני־גילי הייתי אחד היהודים האדוקים ביותר בכל הארץ, והשתדלתי לקיים את כל המנהגים הישנים והמסורתיים של דת אבותיי."},{"book":"אגרת פולוס השליח אל-הגלטים","chapter":"1","verse":"15-16","text":"אולם אז קרה דבר מה! שכן עוד לפני שנולדתי בחר בי אלוהים להיות אחד מילדיו המאמינים בישוע המשיח, כדי שאוכל ללכת אל הגויים ולספר להם את הבשורה אודות ישוע המשיח."},{"book":"אגרת פולוס השליח אל-הגלטים","chapter":"1","verse":"17","text":"לא הלכתי לירושלים כדי להיוועץ בשליחי האדון המנוסים ממני, אלא הלכתי למדבריות ערב, ולאחר מכן חזרתי לדמשק."},{"book":"אגרת פולוס השליח אל-הגלטים","chapter":"1","verse":"18","text":"רק כעבור שלוש שנים עליתי לירושלים, כדי לבקר את פטרוס, ונשארתי אצלו חמישה־עשר יום."},{"book":"אגרת פולוס השליח אל-הגלטים","chapter":"1","verse":"19","text":"מלבד פטרוס פגשתי עוד שליח אחד בלבד – יעקב, אחיו של ישוע אדוננו."},{"book":"אגרת פולוס השליח אל-הגלטים","chapter":"1","verse":"20","text":"הקשיבו היטב לדברי. אלוהים עדי שאיני משקר ושכל דברי אמיתיים ונכונים!"},{"book":"אגרת פולוס השליח אל-הגלטים","chapter":"1","verse":"21","text":"לאחר הביקור בירושלים הלכתי לסוריה וקיליקיא."},{"book":"אגרת פולוס השליח אל-הגלטים","chapter":"1","verse":"22","text":"כל אותו זמן לא ראו אותי עדיין המאמינים ביהודה."},{"book":"אגרת פולוס השליח אל-הגלטים","chapter":"1","verse":"23","text":"כל מה שידעו היה, שהאויב הפך לאוהב, ושעתה הוא מטיף לאמונה אשר לפנים ניסה לחסל ולהשמיד."},{"book":"אגרת פולוס השליח אל-הגלטים","chapter":"1","verse":"24","text":"וכולם היללו את אלוהים על הנס שחולל בחיי."}]}