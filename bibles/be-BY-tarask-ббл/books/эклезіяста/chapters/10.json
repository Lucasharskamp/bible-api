{"data":[{"book":"ЭКЛЕЗІЯСТА","chapter":"10","verse":"1","text":"Мёртвыя мухі псуюць і смуродзяць пахучую масьць міраварніцы, тое самае робіць малая дурнота шаноўнага чалавека зь яго мудрасьцю й гонарам."},{"book":"ЭКЛЕЗІЯСТА","chapter":"10","verse":"2","text":"Сэрца мудрага - праваруч, а сэрца бязглуздага - леваруч."},{"book":"ЭКЛЕЗІЯСТА","chapter":"10","verse":"3","text":"І па дарозе, калі дурань ідзе, не стае яму глузду, і кожнаму пакажа, што ён дурны."},{"book":"ЭКЛЕЗІЯСТА","chapter":"10","verse":"4","text":"Калі ўспыхне начальніцкі гнеў на цябе, не пакідай свайго месца; бо рахманасьць даводзіць да дараваньня вялікіх правінаў."},{"book":"ЭКЛЕЗІЯСТА","chapter":"10","verse":"5","text":"Ёсьць зло, якое бачыў я пад сонцам, падобнае да памылкі, якая ад валадара паўстала:"},{"book":"ЭКЛЕЗІЯСТА","chapter":"10","verse":"6","text":"на вялікіх вышынях, бывае, сядзіць дурнота, а багатыя нізка садзяцца;"},{"book":"ЭКЛЕЗІЯСТА","chapter":"10","verse":"7","text":"бачыў я конных рабоў, а князёў, што пеша, нібы рабы, хадзілі."},{"book":"ЭКЛЕЗІЯСТА","chapter":"10","verse":"8","text":"Хто яму капае, той у яе і ўпадзе, і хто разбурае агароджу, таго ўкусіць зьмяя."},{"book":"ЭКЛЕЗІЯСТА","chapter":"10","verse":"9","text":"Хто зносіць каменьне, той можа сябе надсадзіць, і хто коле дровы, той мае пагрозу ад іх."},{"book":"ЭКЛЕЗІЯСТА","chapter":"10","verse":"10","text":"Калі прытупляецца сякера і хтось ляза не навострыць, шмат намогі дадаць давядзецца; перавага плённае дзеі - мудрасьць."},{"book":"ЭКЛЕЗІЯСТА","chapter":"10","verse":"11","text":"Калі гадзіна ўкусіць без заклінаньня, дык ня лепшы за яе і злоязыкі."},{"book":"ЭКЛЕЗІЯСТА","chapter":"10","verse":"12","text":"Слова з вуснаў мудрага - мілата, а вусны дурнога яго ж і нішчаць:"},{"book":"ЭКЛЕЗІЯСТА","chapter":"10","verse":"13","text":"пачатак слоў зь яго вуснаў - глупства, а канец яго казані з вуснаў - шаленства."},{"book":"ЭКЛЕЗІЯСТА","chapter":"10","verse":"14","text":"Дурны шмат чаго нагаворыць, хоць ня ведае чалавек, што будзе, і хто скажа яму, што пасьля яго станецца?"},{"book":"ЭКЛЕЗІЯСТА","chapter":"10","verse":"15","text":"Праца дурнога стамляе яго, бо ён і ня ведае нават дарогі да горада."},{"book":"ЭКЛЕЗІЯСТА","chapter":"10","verse":"16","text":"Гора табе, зямля, калі цар твой - дзіця і калі ўладыкі твае ядуць рана!"},{"book":"ЭКЛЕЗІЯСТА","chapter":"10","verse":"17","text":"Шчасьце табе, зямля, калі цар твой з высокага роду і ўладыкі твае ядуць у назначаны час, каб мацавацца, а не разьядацца!"},{"book":"ЭКЛЕЗІЯСТА","chapter":"10","verse":"18","text":"Ад гультайства і столь прасядае; і як апусьцяцца рукі, дык дом пацячэ."},{"book":"ЭКЛЕЗІЯСТА","chapter":"10","verse":"19","text":"Гасьціны спраўляюць для асалоды, і віно зьвесяляе жыцьцё; а за ўсё адказвае срэбра."},{"book":"ЭКЛЕЗІЯСТА","chapter":"10","verse":"20","text":"Нават і ў думках тваіх не ліхаслові цара, і ў спальні тваёй не ліхаслові багатага; бо і птушка нябесная можа словы твае перанесьці, а крылатая - казань тваю пераказаць."}]}