{"data":[{"book":"2 Corinthia","chapter":"1","verse":"1","text":"Pathian lungdou dungjuiya Christa Jisu tirton Paul khat-um ni-u ninai Timothy in"},{"book":"2 Corinthia","chapter":"1","verse":"2","text":"Nipa Pathian khat-um Pumi Jisu Christa riangwai li akadai kha ningchungnga kaom erase."},{"book":"2 Corinthia","chapter":"1","verse":"3","text":"Nipumi Jisu Christa Pale Pathian um ka-eii, riangwai kajet Pa khat-um angrakip ah sanna kanei Pathian ama kha minpaakrui;"},{"book":"2 Corinthia","chapter":"1","verse":"4","text":"eini nipumtak in Pathian diangnga nimu sanna khan, eini innum tu ka-ang kapoong karaal ngai sanna ninei matornasik, ama'n nipoong niraalna rakip khan anasanjei."},{"book":"2 Corinthia","chapter":"1","verse":"5","text":"Ajarchu Christa poongraalna khan keini'n tum katamma kinnei angnga, Christa jarra keini innum kalok-ah Pathian nasanna khan tum kinnei."},{"book":"2 Corinthia","chapter":"1","verse":"6","text":"Keini'n kapoong karaal kindei inchu, khawa kha nangni sannasik khat-um sanminringnasik eii, halli keini anasan inchu, keini idei ka-ang poongna ngaikha kakhaangle inruoiya ningdei nasik le ranak ngarnasik nangni um anasansik eii."},{"book":"2 Corinthia","chapter":"1","verse":"7","text":"Khawa jarra nangni chungnga kin-inngamna kha acheet; ajarchu kinpoongna khan tum ningnaneipui angnga, sanna kinmuna suungnga nangni um tum ningnei eii."},{"book":"2 Corinthia","chapter":"1","verse":"8","text":"Ajarchu, ule-nai ngai, Asia ramma kinpoong kinraalna ngai jarra nangni'n ningjetsik hi kinmanuom, tichu, keini matorna chungtiang phurrik kaloktak khat-um karik innaminroonna keini ringkinte ti-um leingaidonmung. 1 Cor 15:32"},{"book":"2 Corinthia","chapter":"1","verse":"9","text":"Thina sik-ah chonghi kinchungnga omjei tia kinleijet; takkha kinpumtak khan inngai mungnga, akathi kaminring Pathian diangkhan inngaina sik-ah hiwa ngaihi akasuok ejei."},{"book":"2 Corinthia","chapter":"1","verse":"10","text":"Ama'n keini kha hituk chikaom thina khanna inphut anakatanjei halli analakatan sik eii; ama'n eini woikhat-um analakatansik eii tia, keini'n amadiang kin-inngamna kha kinlada;"},{"book":"2 Corinthia","chapter":"1","verse":"11","text":"nangni innum keini ningnina khan ningnaheisan, halli miring katamtak ngai'n keini sik-ah innanipina kha masangna kaomsik eii, halli Pathian rawaan kha keinidiang anapesik eii, halli mi katamkhat in keini sik-ah ama minpaakna inrasa ngaikhan inhongkheeksik eii."},{"book":"2 Corinthia","chapter":"1","verse":"12","text":"Keini in-orna ajar hichu, hiwa eini nuoipilchung ringkhuo-ah incheenna nangnile niomna suungnga hin omchan katuun li malung inthiang tak-ah Pathian nape wairoonna nuoiya omchan hi kinjui, hiwahi miring ngai singna khan eleiya, Pathian riangwai ranak khanna kintho eii tihi akase akatha jetnakhan namincheen eii."},{"book":"2 Corinthia","chapter":"1","verse":"13","text":"Ajarchu kinmajia hi nangni'n ningteel li ningjetnasik bit kha eii. Takkha nangni'n tuuntak lekteii ningnajet kha pui katungnga leijet matorjei ningte tia kei'n kangaidon."},{"book":"2 Corinthia","chapter":"1","verse":"14","text":"Tichu, Nipumi Jisu Nikhuoni khan nangnihi keini in-orpuisik ning-eii, keini um nangni in-orpuisik kin eii."},{"book":"2 Corinthia","chapter":"1","verse":"15","text":"Kei'n hiwa rakip hi inthiangnga kajet jarra nangni'n woini rawaan katha muthei nasik-ah, ma-insakhet ah nangnidiang hongnasik kaleingaidon."},{"book":"2 Corinthia","chapter":"1","verse":"16","text":"Ajarchu Macedonia ramma kasitiang nangnidiang heiluutsik, halli kaheikir tiang um woikhat heiluut ah, Judea ram katung keihi inthaksik kaleingaidon. Chuon 19:21"},{"book":"2 Corinthia","chapter":"1","verse":"17","text":"Hinthoa ka-insuukna hin kamalung inthiangmak kamalarrabe? kei'n kangaidon phakhan nangnidiang “Oh, Oh” emakli “Ngang, Ngang” tina sik-ah, kei'n taksa ngaidon dungjuiya kangaidon nabe?"},{"book":"2 Corinthia","chapter":"1","verse":"18","text":"Pathian hichu akatuun karil ejarra, ningchungnga kei chong inkhit hi “Oh” halli “Ngang” kiti emak."},{"book":"2 Corinthia","chapter":"1","verse":"19","text":"Ajarchu Silas le Timothy khat-um kei'n nangni karra achong kinriljol Pathian Sapa Jisu Christa kha “Oh” emakli “Ngang” kinti emak; takkha ama chu “Oh” echei; Chuon 18:5"},{"book":"2 Corinthia","chapter":"1","verse":"20","text":"ajarchu Pathian chong inkhitna rakip kha amasik achu “Oh” ejei. Khawa sikbit ah Pathian niminpaakna khan, Jisu Christa ama jarra “Amen” niti eii."},{"book":"2 Corinthia","chapter":"1","verse":"21","text":"Pathian amatak in Christa ah nangnile inruoiya eini sariak nakanoot-ah ringkhuo nakaminchun khat-um eini nakathenkhoi Pathian amatak kha eii."},{"book":"2 Corinthia","chapter":"1","verse":"22","text":"Ama'n eini chungnga amata ejei ti jetnasik adajei, halli ama'n eini sik-ah inei rakip kangaak sik-ah eini malung suungnga Ratha Inthiang kha anapejei."},{"book":"2 Corinthia","chapter":"1","verse":"23","text":"Kei sakhi ka-eii Pathian kha kakoiya kiril eii. Ama'n kingaidon ajet! Nangni intookmak nasik ah Corinthia tiang simaknasik kangaidon jei."},{"book":"2 Corinthia","chapter":"1","verse":"24","text":"Nangni ning-inngamna khan kacheet tak-ah ningngir ti keini'n kinjet; angme ning-inngamna chungnga chong rilkinte kinti emak. Khawa neek-ah nangni ningpumtak hoina sik-ah nangnile inruoiya chuon kintho kha eii."}]}