{"data":[{"book":"1 Tesalonikafo","chapter":"1","verse":"1","text":"Saa nhoma yi fi Paulo, Silas ne Timoteo nkyɛn,"},{"book":"1 Tesalonikafo","chapter":"1","verse":"2","text":"Daa yɛda Onyankopɔn ase ma mo, na yɛkae mo wɔ yɛn mpaebɔ mu nso."},{"book":"1 Tesalonikafo","chapter":"1","verse":"3","text":"Efisɛ yɛkae mo gyidi a mode di dwuma, mo dɔ a ɛma mutumi de nsi yɛ adwuma ne mo anidaso dennen a mowɔ wɔ yɛn Awurade Yesu Kristo mu no wɔ yɛn Nyankopɔn ne Agya no anim."},{"book":"1 Tesalonikafo","chapter":"1","verse":"4","text":"Anuanom, yenim sɛ Onyankopɔn dɔ mo nti na wayi mo sɛ ɔno ankasa ne de no."},{"book":"1 Tesalonikafo","chapter":"1","verse":"5","text":"Sɛ yɛbɛkaa Asɛmpa no kyerɛɛ mo a, ɛnyɛ nsɛm bi kwa, na mmom yegyina tumi ne Honhom Kronkron ne mu nokware mu gyidi so. Munim nnipa ko a na yɛyɛ ɛne sɛnea yɛboaa mo fae."},{"book":"1 Tesalonikafo","chapter":"1","verse":"6","text":"Musuasuaa yɛn ne Awurade; ɛwɔ mu sɛ muhuu amane de, nanso mode anigye a efi Honhom Kronkron no mu gyee asɛm no."},{"book":"1 Tesalonikafo","chapter":"1","verse":"7","text":"Ɛnam so ma mobɛyɛɛ nhwɛso maa agyidifo a wɔwɔ Makedonia ne Hela nyinaa."},{"book":"1 Tesalonikafo","chapter":"1","verse":"8","text":"Nsɛm a moka faa Awurade ho no ankɔ Makedonia ne Hela nko, na mmom gyidi a mowɔ wɔ Onyankopɔn mu no ho asɛm adu baabiara. Asɛm biara nni hɔ a ɛsɛ sɛ yɛka bio."},{"book":"1 Tesalonikafo","chapter":"1","verse":"9","text":"Obiara kamfo sɛnea mugyee yɛn ne sɛnea motwee mo ho fii abosom ho kɔsom nokware Nyankopɔn a ɔte ase daa no,"},{"book":"1 Tesalonikafo","chapter":"1","verse":"10","text":"na motwɛn ne Ba a ofi ɔsoro no; Yesu a onyan no fii awufo mu a ogye yɛn fi Onyankopɔn abufuw a ɛreba no mu no."}]}