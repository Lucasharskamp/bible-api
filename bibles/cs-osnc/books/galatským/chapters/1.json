{"data":[{"book":"Galatským","chapter":"1","verse":"1-3","text":"Bratři, přijměte ode mne i od všech, kteří jsou zde se mnou, přání Božího pokoje a milosti."},{"book":"Galatským","chapter":"1","verse":"4-5","text":"Věčná chvála buď Bohu i Kristu Ježíši, který podle Boží vůle za nás obětoval svůj život a tak nás zachránil z moci zla, které ovládá tento svět."},{"book":"Galatským","chapter":"1","verse":"6","text":"Jsem překvapen, bratři, jak rychle jste se nechali svést k následování falešného evangelia."},{"book":"Galatským","chapter":"1","verse":"7","text":"Pamatujte si, že není jiná cesta k věčnému životu než ta, kterou nám otevřel Kristus. Nedejte se mýlit těmi, kdo se snaží jeho učení – jak jsme vám ho kázali – všelijak překrucovat. Kdo to činí, ať je na věky zavržen."},{"book":"Galatským","chapter":"1","verse":"8-9","text":"Znovu opakuji: I kdyby někdo z nás – nebo dokonce anděl z nebe – hlásal něco jiného, než jsme vás učili my, ať je na věky zavržen."},{"book":"Galatským","chapter":"1","verse":"10","text":"Vidíte, že nezačínám žádnými lichotkami. Nechci se totiž za každou cenu líbit lidem. Jestliže se chci opravdu někomu líbit, pak jedině Bohu; jinak bych nebyl Kristův služebník."},{"book":"Galatským","chapter":"1","verse":"11","text":"Ujišťuji vás, bratři, že to, co jsem vám hlásal, není lidský výmysl."},{"book":"Galatským","chapter":"1","verse":"12","text":"To poselství mi nesvěřil nikdo jiný než sám Ježíš Kristus. Jsou to jeho vlastní slova a nemám je z druhé ruky."},{"book":"Galatským","chapter":"1","verse":"13","text":"Vy přece víte, čeho jsem se dopouštěl ještě jako žid – jak jsem křesťany pronásledoval a snažil se je vyhubit."},{"book":"Galatským","chapter":"1","verse":"14","text":"V té době snad nebylo mezi mými vrstevníky horlivějšího a pravověrnějšího žida nade mne. Nikdo jiný nehořel pro tradice mého národa tak fanaticky jako já."},{"book":"Galatským","chapter":"1","verse":"15-16","text":"Ale pak to přišlo! Bůh mi odhalil pravdu o svém Synu a uložil mi šířit jeho poselství po celém světě. K této službě mne ve své dobrotě vybral již dávno před mým narozením."},{"book":"Galatským","chapter":"1","verse":"17","text":"Když se to stalo, nevyptával jsem se na Krista jiných lidí, ani jsem se nešel radit s jeruzalémskými apoštoly. Odešel jsem do Arábie, vrátil se zase do Damašku"},{"book":"Galatským","chapter":"1","verse":"18","text":"a teprve po třech letech jsem se vypravil do Jeruzaléma, abych se osobně seznámil s Petrem. Pobyl jsem u něho dva týdny,"},{"book":"Galatským","chapter":"1","verse":"19","text":"ale kromě Jakuba, Ježíšova bratra, jsem se s dalšími apoštoly nesetkal."},{"book":"Galatským","chapter":"1","verse":"20","text":"Tak to skutečně bylo, Bůh je mi svědek, že nelžu."},{"book":"Galatským","chapter":"1","verse":"21","text":"Pak jsem se vydal do Sýrie a Kilikie,"},{"book":"Galatským","chapter":"1","verse":"22","text":"zatímco v Judsku mě křesťané stále ještě neznali."},{"book":"Galatským","chapter":"1","verse":"23","text":"Věděli jen, že dřívější nepřítel hlásá nyní to, co sám předtím tak krutě potíral,"},{"book":"Galatským","chapter":"1","verse":"24","text":"a chválili za to Boha."}]}