{"data":[{"book":"Matej","chapter":"17","verse":"1","text":"Nakon šest dana povede Isus sa sobom Petra, Jakova i njegova brata Ivana visoko u goru, u osamu."},{"book":"Matej","chapter":"17","verse":"2","text":"Tu se pred njima preobrazi: lice mu zasja poput sunca, a haljine mu postanu bijele poput svjetlosti."},{"book":"Matej","chapter":"17","verse":"3","text":"Uto se pojave Mojsije i Ilija i počnu razgovarati s Isusom."},{"book":"Matej","chapter":"17","verse":"4","text":"Petar reče: “Gospodine, dobro je što smo ovdje! Ako hoćeš, napravit ću ovdje tri sjenice: jednu za tebe, jednu za Mojsija i jednu za Iliju.”"},{"book":"Matej","chapter":"17","verse":"5","text":"Dok je to još govorio, prekrije ih svijetao oblak, a iz njega se začuje glas: “Ovo je moj ljubljeni Sin, moja radost! Njega slušajte!”"},{"book":"Matej","chapter":"17","verse":"6","text":"Silno prestrašeni, učenici popadaju licem prema zemlji."},{"book":"Matej","chapter":"17","verse":"7","text":"Isus im priđe, dotakne ih i reče: “Ustanite! Ne bojte se!”"},{"book":"Matej","chapter":"17","verse":"8","text":"Oni podignu pogled, ali nisu vidjeli nikoga osim Isusa."},{"book":"Matej","chapter":"17","verse":"9","text":"Dok su silazili s gore, Isus im zapovjedi da nikome ne govore što su vidjeli sve dok Sin Čovječji ne uskrsne od mrtvih."},{"book":"Matej","chapter":"17","verse":"10","text":"Učenici ga upitaju: “Zašto pismoznanci tvrde da prije Mesije mora doći Ilija?”"},{"book":"Matej","chapter":"17","verse":"11","text":"Isus odgovori: “Ilija nesumnjivo najprije mora doći i sve opet staviti na svoje mjesto."},{"book":"Matej","chapter":"17","verse":"12","text":"Ali vam kažem da je Ilija već došao, ali ga nisu prepoznali pa su s njim postupili kako im se prohtjelo. I Sin Čovječji će također trpjeti od njihovih ruku.”"},{"book":"Matej","chapter":"17","verse":"13","text":"Učenici tada shvate da im je to govorio o Ivanu Krstitelju."},{"book":"Matej","chapter":"17","verse":"14","text":"Kad su stigli do mnoštva, Isusu pristupi neki čovjek, padne pred njim na koljena"},{"book":"Matej","chapter":"17","verse":"15","text":"i reče: “Gospodine, smiluj se mojemu sinu jer je padavičar i teško trpi. Često padne u vatru ili u vodu."},{"book":"Matej","chapter":"17","verse":"16","text":"Doveo sam ga tvojim učenicima, ali ga oni nisu mogli izliječiti.”"},{"book":"Matej","chapter":"17","verse":"17","text":"“Nevjerni i opaki rode!” reče Isus. “Koliko dugo još moram biti s vama? Dokle vas moram podnositi? Dovedite mi ga!”"},{"book":"Matej","chapter":"17","verse":"18","text":"Tada zaprijeti zloduhu te on iziđe iz dječaka koji istog časa ozdravi."},{"book":"Matej","chapter":"17","verse":"19","text":"Zatim učenici nasamo upitaju Isusa: “Zašto mi nismo mogli istjerati tog zloduha?”"},{"book":"Matej","chapter":"17","verse":"20","text":"“Zbog svoje nevjere”, reče im on. “Zaista vam kažem, da imate vjere kao je sitno gorušičino zrno i da kažete ovoj gori: Premjesti se onamo!—ona bi se premjestila. Ništa vam ne bi bilo nemoguće.”17:20 U nekim je rukopisima dodan i 21. stih."},{"book":"Matej","chapter":"17","verse":"22","text":"Kad su se skupili u Galileji, Isus im reče: “Sin Čovječji bit će predan ljudima u ruke."},{"book":"Matej","chapter":"17","verse":"23","text":"Ubit će ga, ali on će treći dan uskrsnuti.” Učenici se silno ražaloste."},{"book":"Matej","chapter":"17","verse":"24","text":"Kad su stigli u Kafarnaum, pristupe Petru ubirači hramskoga poreza i upitaju ga: “Zar vaš učitelj ne plaća porez?”"},{"book":"Matej","chapter":"17","verse":"25","text":"“Plaća!” odgovori Petar. Zatim uđe u kuću, a Isus ga presretne pitanjem: “Što misliš, Šimune, ubiru li zemaljski kraljevi porez ili carinu od svojih ili od tuđih sinova?”"},{"book":"Matej","chapter":"17","verse":"26","text":"Kad on odgovori: “Od tuđih”, Isus mu reče: “Sinovi su, dakle, oslobođeni."},{"book":"Matej","chapter":"17","verse":"27","text":"Ali da ih ne sablaznimo, pođi k moru i baci udicu. Prvoj ribi koju uhvatiš otvori usta, pa ćeš unutra naći novčić. Uzmi ga pa im njime plati za mene i za sebe.”"}]}