{"data":[{"book":"1 Khorinthek","chapter":"2","verse":"1","text":"“Gu ijakthek, gu nathek shii wuii srane Hamangkhung-aphuii ro ug ne ruii pha izai ji yua shii, gu boh miyaogamthek nane boh è dab pha ji è ayao ro.”"},{"book":"1 Khorinthek","chapter":"2","verse":"2","text":"Gu nathek rog um ba shii, gune gui khani shii nowjong zab shii bia srane Isu Masi shii nane airo bai shii iy pha ji shii nowdang bie."},{"book":"1 Khorinthek","chapter":"2","verse":"3","text":"Ji-è gu nathek shii wuii shii, gune zia nane rum ne sam,"},{"book":"1 Khorinthek","chapter":"2","verse":"4","text":"chiih-è guro muyua nane mua ne bran khani pha miyaogamthek è khia pha asi ro, jishii Hamangkhung-aphuii ro Ragung pha blu è khagi rek."},{"book":"1 Khorinthek","chapter":"2","verse":"5","text":"Chiihphado, nathek migi ne bran khani lakhung shii asi ro jishii Hamangkhung-aphuii pha blu lakhung pha ro."},{"book":"1 Khorinthek","chapter":"2","verse":"6","text":"Jishii hanyie yi ragung shii weg arone gune aishii khani pha mua ji yua. Jishii sohjambling è rey pha blu dinne sohjambling shii bukhothek pha bluthek—blu ne awaithek blu shii san muii pha khani ji asi ro."},{"book":"1 Khorinthek","chapter":"2","verse":"7","text":"Gu è yao pha khani ne branthek è ug ne ruii pha Hamangkhung-aphuii ro ug pha khani ji ro, jishii sohjambling rab pha ibi, hanyie è khuchung mujo gethek ro biisiie ne guajong ro."},{"book":"1 Khorinthek","chapter":"2","verse":"8","text":"Hì pha sohjambling pha bo khophothek hanyie de hì pha khani ne athieg ro. Ithek è thieg arone, ithek ne biisiie pha Ithong ne bai hà azun chid."},{"book":"1 Khorinthek","chapter":"2","verse":"9","text":"Jimagunde, jigigam shii yao,"},{"book":"1 Khorinthek","chapter":"2","verse":"10","text":"Jishii Hamangkhung-aphuii è gethek shii airo Ragung è awairo ug pha ji shii ìd yi. Hamangkhung-aphuii ro yang ne bucho hà ug pha blia rangde Ragung è zab sowdun."},{"book":"1 Khorinthek","chapter":"2","verse":"11","text":"Hì ne bran awairo ragung awaishii um pha ji ne zab awai chiang shii thieg bie; ji duiine, Hamangkhung-aphuii ro Ragung ne Hamangkhung-aphuii chiang zab thieg."},{"book":"1 Khorinthek","chapter":"2","verse":"12","text":"Gethek ne ichiih sohjambling pha ragung achoi ro; ji pha chiang shii gethek ne Hamangkhung-aphuii è thoh ge pha Ragung shii choi, chiihphado gethek ne Hamangkhung-aphuii è gethek shii phi pha ji ne nyathieg mua phro."},{"book":"1 Khorinthek","chapter":"2","verse":"13","text":"Ji-è chiihphado, hanyie shii ragung um gethek è ragung pha izaithek yao, jishii gethek ne bran khani è yua pha miyaogamthek jine ayao pha, Ragung pha muyua è yao haro."},{"book":"1 Khorinthek","chapter":"2","verse":"14","text":"Hanyie shii Ragung oi Hamangkhung-aphuii ro Ragung è thog pha lasen hèg jine ayie mua phro. Ji è rek pha branthek ne jithek shii ne athieg mua chiih-è aishii ne jithek adubo ro; nyieliieshii ithek ro ibid ne Ragung è chua mua bie phro."},{"book":"1 Khorinthek","chapter":"2","verse":"15","text":"Jimagunde hanyie shii Ragung um, khi-èrek magunde, zab pha ibid shii nyachua mua, jishii hanyie magungde aishii achua mua phro."},{"book":"1 Khorinthek","chapter":"2","verse":"16","text":"Jigigam shii yao, “Ithong ro khani ne hanyie thieg mua phlei?”"}]}