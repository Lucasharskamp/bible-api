{"data":[{"book":"यूहन्ना","chapter":"7","verse":"1","text":"इना गल्लां बाद यीशु गलील प्रदेश च गुमदा रिया, क्योंकि यहूदी अगुवे उसयो मारणे दी कोशिश करा दे थे, इस तांई सै यहूदिया प्रदेश च गुमणा नी चांदा था।"},{"book":"यूहन्ना","chapter":"7","verse":"2","text":"कने यहूदी लोकां दा इक त्योहारे ओंणे बाला था जिसयो झोपड़ियां दा त्योहार बोलदे थे।7:2 (लैव्य. 23:34)7:2 झोपड़ियां दा त्योहार ऐ त्योहार उना जो याद दिलाणे तांई था कि उना दे पूर्वज 40 सालां दीकर तम्बूआं च रेंदे थे"},{"book":"यूहन्ना","chapter":"7","verse":"3","text":"इस तांई यीशुऐ दे भाईयां उसयो बोलया, “ऐथू ला यहूदिया प्रदेश जो चली जा, की जड़े कम्म तू करदा है, उना जो तेरे चेले भी दिखन।"},{"book":"यूहन्ना","chapter":"7","verse":"4","text":"क्योंकि कोई भी जड़ा प्रसिद्ध होणा चांदा है सै लुकी करी कम्म नी करदा, अगर तू ऐ कम्म करदा है, तां अपणे आपे जो संसारे च सबना दे सामणे कर।”"},{"book":"यूहन्ना","chapter":"7","verse":"5","text":"क्योंकि यीशुऐ दे भाई भी उस पर भरोसा नी करदे थे।"},{"book":"यूहन्ना","chapter":"7","verse":"6","text":"तालू यीशुऐ उना ने बोलया, “मेरा बकत हले नी आया है; पर तुहाड़े तांई कोई भी बकत सही है।"},{"book":"यूहन्ना","chapter":"7","verse":"7","text":"संसारे दे लोक तुसां ने बैर नी करी सकदे न, पर सै मिंजो ने बैर करदे न, क्योंकि मैं उदे खिलाफ ऐ गबाई दिन्दा है, की उना दे कम्म बुरे न।"},{"book":"यूहन्ना","chapter":"7","verse":"8","text":"तुसां त्योहारे जो जा; मैं हले इसी त्योहारे जो नी जांणा, क्योंकि हले दीकर मेरा बकत पूरा नी होया है।”"},{"book":"यूहन्ना","chapter":"7","verse":"9","text":"सै उना ने ऐ गल्लां बोली करी गलील प्रदेश च ही रिया।"},{"book":"यूहन्ना","chapter":"7","verse":"10","text":"पर जालू उदे भाई त्योहारे जो चली गे, तां सै बादे च लुकी करी ओथु गिया।"},{"book":"यूहन्ना","chapter":"7","verse":"11","text":"यहूदी लोक त्योहारे च ऐ बोली करी यीशुऐ जो तोपणा लग्गे की सै कुथु है?"},{"book":"यूहन्ना","chapter":"7","verse":"12","text":"कने लोंकां च उदे बारे च लुकी-लुकी करी मतियां गल्लां बोलियां: कुछ बोलदे थे की, “सै भला माणु है।” कने कितणे ही बोलदे थे, की नी सै लोकां जो भटकांदा है।"},{"book":"यूहन्ना","chapter":"7","verse":"13","text":"यहूदी अगुवे दे डरे दिया बजा ने कोई भी माणु उदे बारे च खुली करी नी बोलदा था।"},{"book":"यूहन्ना","chapter":"7","verse":"14","text":"कने जालू त्योहारे दा अधा रोज होई गिया; तां यीशु मंदरे च जाई करी उपदेश देणा लग्गा।"},{"book":"यूहन्ना","chapter":"7","verse":"15","text":"तालू यहूदी लोक हेरान होईकरी बोलणा लग्गे, की ऐ माणु बिना पबित्र शास्त्र पढ़यो ज्ञानी कियां बणी गिया?"},{"book":"यूहन्ना","chapter":"7","verse":"16","text":"यीशुऐ उना जो जबाब दिता, “मेरा उपदेश मेरा अपणा नी है, पर परमेश्वरे दिया तरफा ला है जीनी मिंजो भेजया है।"},{"book":"यूहन्ना","chapter":"7","verse":"17","text":"अगर कोई उदिया इच्छा पर चलणा चा, तां उनी जाणी लेंणा की मेरी शिक्षा परमेश्वरे दिया तरफा ला ओंदी है, पर उपदेशे दे बारे च जाणी लेंणा की सै परमेश्वरे दिया तरफा ला है।"},{"book":"यूहन्ना","chapter":"7","verse":"18","text":"जड़ा अपणिया तरफा ला कुछ बोलदा है, सै अपणी ही इज्जत मान चांदा है; पर जड़ा अपणे भेजणे बाले दा इज्जत मान चांदा है सै ही सच्चा है, कने उदे च धोखा नी है।"},{"book":"यूहन्ना","chapter":"7","verse":"19","text":"क्या मूसा परमेश्वरे दा संदेश देणेबाले तुहांजो व्यवस्था नी दितियो है? तमी तुसां चे कोई भी व्यवस्था पर नी चलदा है। तुसां कजो मिंजो मारी देणा चांदे न?”"},{"book":"यूहन्ना","chapter":"7","verse":"20","text":"लोंका जबाब दिता; “तिजो च बुरी आत्मा है! कुंण तिजो मारणा चांदा है?”"},{"book":"यूहन्ना","chapter":"7","verse":"21","text":"यीशुऐ उना जो जबाब दिता, “मैं इक कम्म सब्ते बाले दिने किता, कने तुसां सारे हेरान होई गे।"},{"book":"यूहन्ना","chapter":"7","verse":"22","text":"इसा बजा ने मूसा तुहांजो खतने दा हुकम दितया है, ऐ नी की सै मूसा दिया तरफा ला है पर ऐ पूर्वजां ला चली आईयो है, कने सब्ते दे रोजे तुसां माणुऐ दा खतना करदे न।7:22 (उत्प. 17:10-13, लैव्य. 12:3)"},{"book":"यूहन्ना","chapter":"7","verse":"23","text":"जालू सब्ते दे रोजे माणुऐ दा खतना करदे न ताकि मूसा दिया व्यवस्था दा हुकम न टली जा, तां तुसां मिंजो पर कजो इस तांई गुस्सा करदे न, की मैं सब्ते दे रोजे इकी माणुऐ जो पुरी तरा ठीक किता।"},{"book":"यूहन्ना","chapter":"7","verse":"24","text":"तुसां बाहरी रूप दिखीकरी न्याय मत करा, पर सच्चाईया ने न्याय करा।” 7:24 (यशा. 11:3, यूह. 8:15)"},{"book":"यूहन्ना","chapter":"7","verse":"25","text":"तालू कितणे यरूशलेम शेहर दे रेणेबाले बोलणा लग्गे, “क्या ऐ सै ही नी है, जिसयो साड़े अगुवे मारणे दी कोशिश करा दे न?"},{"book":"यूहन्ना","chapter":"7","verse":"26","text":"पर दिखा, सै तां शरेआम गल्लां करदा है कने कोई उसयो कोई कुछ नी बोलदा है; क्या होई सकदा की यहूदी अगुवां सच्ची जाणी लिया है की, ऐई मसीह है?"},{"book":"यूहन्ना","chapter":"7","verse":"27","text":"इसयो तां असां जाणदे न, की ऐ कुथु दा है; पर मसीह जालू ओंणा है, तां कुसयो नी पता होणा है सै कुथु दा है।”"},{"book":"यूहन्ना","chapter":"7","verse":"28","text":"तालू यीशुऐ मंदरे च उपदेश दिन्दे होऐ जोरे ने बोलया, “तुसां मिंजो जाणदे न, कने ऐ भी जाणदे न की मैं कुथु दा है: मैं तां अपु ला नी आया है पर मिंजो भेजणे बाला भरोसेमंद है, उसयो तुसां नी जांणदे न।"},{"book":"यूहन्ना","chapter":"7","verse":"29","text":"पर मैं उसयो जाणदा है; क्योंकि मैं उदिया तरफा ला है कने मिंजो उनी ही भेजया है।”"},{"book":"यूहन्ना","chapter":"7","verse":"30","text":"इसा गल्ला पर अगुवां उसयो पकड़ना चाया पर तमी कुनी भी उसयो गिरफ्तार नी किता, क्योंकि उदा मरणे दा सही बकत हले दीकर नी आया था।"},{"book":"यूहन्ना","chapter":"7","verse":"31","text":"कने भिड़ा चे मतयां यीशुऐ पर भरोसा किता, कने बोलणा लग्गे, की जालू मसीहे ओंणा है, तां उनी क्या इदे भी जादा अनोखे कम्म दसणे जड़े इनी दसे न?"},{"book":"यूहन्ना","chapter":"7","verse":"32","text":"फरीसियां लोंका जो उदे बारे च ऐ गल्लां बल्ले-बल्ले करदे सुणाया; कने बड्डे याजकां कने फरीसियां उसयो पकड़ने तांई मंदरे दे रखबाले भेजे।"},{"book":"यूहन्ना","chapter":"7","verse":"33","text":"इस पर यीशुऐ बोलया, “मैं थोड़िया देरा दीकर तुहाड़े सोगी है; फिरी मैं अपणे भेजणे बाले दे बाल बापस चली जाणा है।"},{"book":"यूहन्ना","chapter":"7","verse":"34","text":"तुसां मिंजो तोपणा है, पर मैं मिलणा नी है; कने जिथू मैं है, ओथु तुसां आई नी सकदे।”"},{"book":"यूहन्ना","chapter":"7","verse":"35","text":"यहूदी अगुवां अपु चे बोलया, इनी कुथु जाणा की सांझो इनी मिलणा ही नी है। क्या सै उना बाल जांगा जड़े यूनान शेहरे च लग-लग जगा च रेंदे न, कने यूनान दे लोकां जो भी उपदेश दिंगा?"},{"book":"यूहन्ना","chapter":"7","verse":"36","text":"सै क्या बोलणा चांदा है, जड़ी उनी बोली, की तुसां मिंजो तोपणा है, पर मैं नी मिलणा है: कने जिथू मैं है, ओथु तुसां नी आई सकदे?"},{"book":"यूहन्ना","chapter":"7","verse":"37","text":"फिरी त्योहारे दे आखरी रोजे, जड़ा खास दिन है, यीशु खड़ोता कने जोरे ने बोलया, “अगर कोई त्रिणा है तां मेरे बाल ओऐ कने पांणी पिऐ?7:37 (यशा. 55:1)"},{"book":"यूहन्ना","chapter":"7","verse":"38","text":"जड़ा मिंजो पर भरोसा करगा, जियां पबित्र शास्त्रां च लिख्या है, उदे मने चे पाणिऐ दियां खड्डां जड़ियां जिन्दगी दिन्दियां सै चली पोणियां न।”"},{"book":"यूहन्ना","chapter":"7","verse":"39","text":"जालू यीशुऐ ऐ गल्ल बोली, तां सै पबित्र आत्मा दे बारे च बोला दा था, सै उना सारयां जो मिलदा है जड़े उस पर भरोसा करदे थे, क्योंकि पबित्र आत्मा हल्ले दीकर नी उतरया था। क्योंकि परमेश्वरे हले दीकर यीशु दी महिमा जो प्रगट नी कितया था। 7:39 (यशा. 44:3)"},{"book":"यूहन्ना","chapter":"7","verse":"40","text":"तालू भिड़ा चे केई लोकां ऐ सुणीकरी बोलया, “सच्ची ऐई है सै परमेश्वरे दा संदेश देणेबाला है, जिसदी असां उम्मीद रखियो है।”7:40 (मत्ती 21:11)"},{"book":"यूहन्ना","chapter":"7","verse":"41","text":"लोकां बोलया, ऐ मसीह है, पर कुनी बोलया, “कजो? क्या मसीह गलील प्रदेश ला ओंणा है?"},{"book":"यूहन्ना","chapter":"7","verse":"42","text":"पर पबित्र शास्त्रां च लिखया है, की मसीहे दाऊदे दे बंशे ला कने बैतलहम शेहरे ला ओंणा है, जिथू दाऊद रेंदा था?”7:42 (यशा. 11:1, मीका 5:2)"},{"book":"यूहन्ना","chapter":"7","verse":"43","text":"इयां यीशुऐ दिया बजा ने लोंकां च फूट पेई गेई।"},{"book":"यूहन्ना","chapter":"7","verse":"44","text":"उना चे कितणे ही उसयो पकड़ाणा चांदे थे, पर कोई भी उसयो गिरफ्तार नी करी सकया।"},{"book":"यूहन्ना","chapter":"7","verse":"45","text":"तालू सपाई बड्डे याजकां कने फरीसियां बाल बापस आऐ, कने उना सिपाईयां ला पुछया, “तुसां उसयो कनी लंदा?”"},{"book":"यूहन्ना","chapter":"7","verse":"46","text":"सिपाईयां जबाब दिता, की कुनी माणुऐ कदी भी ऐदिया गल्लां नी बोलियां।"},{"book":"यूहन्ना","chapter":"7","verse":"47","text":"फरीसियां उना जो जबाब दिता, “क्या तुसां भी भटकी गियो न?"},{"book":"यूहन्ना","chapter":"7","verse":"48","text":"क्या सरदारां या फरीसियां चे कुनी भी उस पर भरोसा किता है?"},{"book":"यूहन्ना","chapter":"7","verse":"49","text":"पर ऐ लोक जड़े मूसा दी व्यवस्था जो नी जाणदे, उना जो परमेश्वरे श्राप दितया है।”"},{"book":"यूहन्ना","chapter":"7","verse":"50","text":"नीकुदेमुसे, (जड़ा राती यीशुऐ बाल आया था कने उना चे इक था), उना ने बोलया,"},{"book":"यूहन्ना","chapter":"7","verse":"51","text":"“क्या साड़ी व्यवस्था कुसी माणुऐ जो जालू दीकर पेहले उदे बारे च सुणीकरी समझी ना ले की सै क्या करदा है, उसयो सजा दिन्दी है?”"},{"book":"यूहन्ना","chapter":"7","verse":"52","text":"उना उसयो जबाब दिता, “क्या तुमी गलील प्रदेशे दा है? पबित्र शास्त्र च तोप कने तां तिजो पता चलणा, की गलील दे इलाके ला कोई परमेश्वरे दा संदेश देणेबाले प्रगट नी होंणा है।”"},{"book":"यूहन्ना","chapter":"7","verse":"53","text":"तालू सारे अपणे-अपणे घरे जो चली गे।"}]}