{"data":[{"book":"2 ЛЕТАПІСАЎ","chapter":"30","verse":"1","text":"І паслаў Эзэкія па ўсёй зямлі Ізраільскай і Юдэі, і лісты пісаў Яфрэму і Манасіі, каб прыйшлі ў дом Гасподні, у Ерусалім, дзеля ўчыненьня пасхі Госпаду Богу Ізраілеваму."},{"book":"2 ЛЕТАПІСАЎ","chapter":"30","verse":"2","text":"І пастанавіў на радзе цар і князі ягоныя і ўвесь сход у Ерусаліме - учыніць пасху ў другім месяцы,"},{"book":"2 ЛЕТАПІСАЎ","chapter":"30","verse":"3","text":"бо не маглі ўчыніць яе сваім часам, бо сьвятары яшчэ не асьвяціліся ў дастатковай колькасьці і народ не сабраўся ў Ерусалім."},{"book":"2 ЛЕТАПІСАЎ","chapter":"30","verse":"4","text":"І спадабалася гэта цару і ўсяму сходу."},{"book":"2 ЛЕТАПІСАЎ","chapter":"30","verse":"5","text":"І пастанавілі абвясьціць па ўсім Ізраілі, ад Вірсавіі да Дана, каб ішлі ў Ерусалім для ўчыненьня пасхі Госпаду Богу Ізраілеваму, бо даўно ня ўчынялі яе, як прадпісана."},{"book":"2 ЛЕТАПІСАЎ","chapter":"30","verse":"6","text":"І пайшлі ганцы зь лістамі ад цара і ад князёў па ўсёй зямлі Ізраільскай і Юдэі, і па загадзе цара казалі: дзеці Ізраіля, навярнецеся да Госпада Бога Абрагама, Ісака і Ізраіля, і Ён павернецца да рэшты, ацалелай у вас ад рукі цароў Асірыйскіх."},{"book":"2 ЛЕТАПІСАЎ","chapter":"30","verse":"7","text":"І ня будзьце такія, як бацькі вашыя і браты вашыя, якія беззаконна дзеялі прад Госпадам Богам бацькоў сваіх; і Ён аддаў іх на спусташэньне, як вы бачыце."},{"book":"2 ЛЕТАПІСАЎ","chapter":"30","verse":"8","text":"Цяпер ня будзьце цвёрдахрыбетныя, як бацькі вашыя, скарэцеся Госпаду і прыходзьце ў сьвятыню Ягоную, якую Ён асьвяціў навек: і служэце Госпаду Богу вашаму, і Ён адверне ад вас полымя гневу Свайго."},{"book":"2 ЛЕТАПІСАЎ","chapter":"30","verse":"9","text":"Калі вы навернецеся да Госпада, тады браты вашыя і дзеці вашыя будуць у літасьці ў тых, што паланілі іх, і вернуцца на зямлю гэтую, бо добры і міласэрны Гасподзь Бог ваш і не адверне аблічча ад вас, калі вы зьвернецеся да Яго."},{"book":"2 ЛЕТАПІСАЎ","chapter":"30","verse":"10","text":"І хадзілі ганцы з горада ў горад па зямлі Яфрэмавай і Манасіінай і да Завулонавай, але зь іх сьмяяліся і зьдзекаваліся."},{"book":"2 ЛЕТАПІСАЎ","chapter":"30","verse":"11","text":"Аднак некаторыя з племя Асіравага, Манасіінага і Завулонавага зьмірыліся і прыйшлі ў Ерусалім."},{"book":"2 ЛЕТАПІСАЎ","chapter":"30","verse":"12","text":"І над Юдэяю была рука Божая, якая даравала ім адзінае сэрца, каб выканаць загад цара і князёў, па слове Гасподнім."},{"book":"2 ЛЕТАПІСАЎ","chapter":"30","verse":"13","text":"І сабралася ў Ерусаліме мноства народу для ўчыненьня сьвята праснакоў, у другі месяц, - сход вельмі шматлюдны."},{"book":"2 ЛЕТАПІСАЎ","chapter":"30","verse":"14","text":"І ўсталі і скінулі ахвярнікі, якія былі ў Ерусаліме; і ўсё, на чым учынялася дымленьне ідалам, разбурылі і кінулі ў паток Кедрон;"},{"book":"2 ЛЕТАПІСАЎ","chapter":"30","verse":"15","text":"і закалолі пасхальнае ягня на чатырнаццаты дзень другога месяца. Сьвятары і лявіты пасаромеўшыся асьвяціліся і прынесьлі цэласпаленьні ў дом Гасподні,"},{"book":"2 ЛЕТАПІСАЎ","chapter":"30","verse":"16","text":"і пачалі на сваім месцы паводле статуту свайго, паводле закона Майсея, чалавека Божага. Сьвятары крапілі крывёю з рук лявітаў."},{"book":"2 ЛЕТАПІСАЎ","chapter":"30","verse":"17","text":"А як многа было на сходзе такіх, якія не асьвяціліся, дык замест нячыстых лявіты закалолі пасхальнае ягня для прысьвячэньня Госпаду."},{"book":"2 ЛЕТАПІСАЎ","chapter":"30","verse":"18","text":"Многія з народу, найбольш з калена Яфрэмавага і Манасіінага, Ісахаравага і Завулонавага, не ачысьціліся; аднак яны елі пасху, не паводле статуту."},{"book":"2 ЛЕТАПІСАЎ","chapter":"30","verse":"19","text":"Але Эзэкія памаліўся за іх, кажучы: Гасподзь добры хай даруе кожнаму, хто прыхіліў сэрца сваё да таго, каб знайсьці Госпада Бога, Бога бацькоў сваіх, хоць і без ачышчэньня сьвятога!"},{"book":"2 ЛЕТАПІСАЎ","chapter":"30","verse":"20","text":"І пачуў Гасподзь Эзэкію і дараваў народу."},{"book":"2 ЛЕТАПІСАЎ","chapter":"30","verse":"21","text":"І ўчынілі сыны Ізраілевыя, якія былі ў Ерусаліме, сьвята праснакоў на сем дзён, зь вялікай весялосьцю, кожны дзень лявіты і сьвятары славілі Госпада на спарудах, зробленых дзеля славаслаўленьня Госпада."},{"book":"2 ЛЕТАПІСАЎ","chapter":"30","verse":"22","text":"І гаварыў Эзэкія па сэрцы ўсім лявітам, якія мелі добрае разуменьне ў служэньні Госпаду. І елі сьвяточнае сем дзён, прыносячы ахвяры мірныя і славячы Госпада Бога бацькоў сваіх."},{"book":"2 ЛЕТАПІСАЎ","chapter":"30","verse":"23","text":"І рашыў увесь сход сьвяткаваць другія сем дзён, і правялі гэтыя сем дзён у весялосьці,"},{"book":"2 ЛЕТАПІСАЎ","chapter":"30","verse":"24","text":"бо Эзэкія, цар Юдэйскі, выставіў сходу тысячу цялят і дзесяць тысяч дробнага быдла, і вяльможы выставілі сходу тысячу цялят і дзесяць тысяч дробнага быдла; і сьвятароў асьвяцілася ўжо многа."},{"book":"2 ЛЕТАПІСАЎ","chapter":"30","verse":"25","text":"І весяліўся ўвесь сход зь Юдэі, і сьвятары і лявіты, і ўвесь збор, што прыйшлі ад Ізраіля, і прыхадні, і тыя што прыйшлі зь зямлі Ізраільскай і што жылі ў Юдэі."},{"book":"2 ЛЕТАПІСАЎ","chapter":"30","verse":"26","text":"І была весялосьць вялікая ў Ерусаліме, бо зь дзён Саламона, сына Давідавага, цара Ізраілевага, ня бывала падобнага на гэты ў Ерусаліме."},{"book":"2 ЛЕТАПІСАЎ","chapter":"30","verse":"27","text":"І ўсталі сьвятары і лявіты, і дабраславілі народ; і пачуты быў голас іх, і ўзышла малітва іхняя ў сьвятое жытлішча Яго на нябёсы."}]}