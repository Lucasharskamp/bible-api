{"data":[{"book":"1 Korintusi","chapter":"6","verse":"1","text":"Hogyan merészel közületek bárki is, ha peres dolga van valakivel, a hitetlenek előtt pereskedni és nem a szentek előtt?"},{"book":"1 Korintusi","chapter":"6","verse":"2","text":"Nem tudjátok, hogy a szentek a világot fogják megítélni? És ha ti ítélitek meg a világot, vajon méltatlanok vagytok-e, hogy jelentéktelen ügyekben ítélkezzetek?"},{"book":"1 Korintusi","chapter":"6","verse":"3","text":"Nem tudjátok-e, hogy angyalokat fogunk ítélni? Mennyivel inkább ítélhetünk mindennapi ügyekben!"},{"book":"1 Korintusi","chapter":"6","verse":"4","text":"Azért ha mindennapi ügyekben pereskedtek, azokat ültetitek-e le a bírói székbe, akiket semmibe sem vesznek a gyülekezetben?"},{"book":"1 Korintusi","chapter":"6","verse":"5","text":"Megszégyenítésetekre mondom: Hát nincs közöttetek egy bölcs ember sem, aki igazságot tudna tenni az ő atyafiai között?"},{"book":"1 Korintusi","chapter":"6","verse":"6","text":"Sőt atyafi atyafival pereskedik méghozzá hitetlenek előtt!"},{"book":"1 Korintusi","chapter":"6","verse":"7","text":"Egyáltalán már az is gyarlóság bennetek, hogy egymással pereskedtek! Miért nem szenveditek el inkább a sérelmet? Miért nem tűritek el inkább a kárt?"},{"book":"1 Korintusi","chapter":"6","verse":"8","text":"Sőt még ti okoztok sérelmet és kárt, méghozzá atyafiaknak!"},{"book":"1 Korintusi","chapter":"6","verse":"9","text":"Vagy nem tudjátok, hogy gonoszok nem örökölhetik Isten országát? Ne tévelyegjetek: sem paráznák, sem bálványimádók, sem házasságtörők, sem kéjelgők, sem fajtalankodók,"},{"book":"1 Korintusi","chapter":"6","verse":"10","text":"sem tolvajok, sem telhetetlenek, sem részegesek, sem szidalmazók, sem rablók nem örökölhetik Isten országát."},{"book":"1 Korintusi","chapter":"6","verse":"11","text":"Néhányan bizony ilyenek voltatok, de megtisztultatok, megszenteltettetek és megigazíttatok az Úr Jézusnak nevében és a mi Istenünk Lelke által."},{"book":"1 Korintusi","chapter":"6","verse":"12","text":"Minden szabad nekem, de nem minden használ. Minden szabad nekem, csak ne váljék úrrá rajtam semmi."},{"book":"1 Korintusi","chapter":"6","verse":"13","text":"Az étel a gyomorért van, a gyomor pedig az ételért, de Isten mind ezt, mind amazt semmissé teszi. A test azonban nem a paráznaságért van, hanem az Úrért, és az Úr pedig a testért."},{"book":"1 Korintusi","chapter":"6","verse":"14","text":"Isten pedig, aki az Urat feltámasztotta, minket is feltámaszt hatalmával."},{"book":"1 Korintusi","chapter":"6","verse":"15","text":"Nem tudjátok, hogy a ti testetek a Krisztusnak tagja? Elszakítva tehát Krisztus tagjait egy parázna nő tagjaivá tegyem? Semmiképpen!"},{"book":"1 Korintusi","chapter":"6","verse":"16","text":"Vagy nem tudjátok, hogy aki paráznával egyesül, egy testté lesz vele? Mert – ahogy az Írás mondja – ketten lesznek egy testté."},{"book":"1 Korintusi","chapter":"6","verse":"17","text":"Aki pedig az Úrral egyesül, egy Lélek ővele."},{"book":"1 Korintusi","chapter":"6","verse":"18","text":"Kerüljétek tehát a paráznaságot! Minden bűn, amelyet az ember elkövet, a testen kívül van, de aki paráználkodik, a maga teste ellen vétkezik."},{"book":"1 Korintusi","chapter":"6","verse":"19","text":"Vagy nem tudjátok, hogy a ti testetek a bennetek lakó Szentlélek temploma, amelyet Istentől kaptatok, és így nem a magatoké vagytok?"},{"book":"1 Korintusi","chapter":"6","verse":"20","text":"Mert áron vétettetek meg, dicsőítsétek tehát Istent testetekben és lelketekben."}]}