{"data":[{"book":"ЛІКІ","chapter":"36","verse":"1","text":"Прыйшлі ўзначальнікі сямействаў ад роду сыноў Галаада, сына Махіравага, сына Манасіінага з роду сыноў Язэпавых, і гаварылі перад Майсеем і перад князямі, узначальнікамі пакаленьняў сыноў Ізраілевых,"},{"book":"ЛІКІ","chapter":"36","verse":"2","text":"і сказалі: Гасподзь загадаў гаспадару нашаму даць зямлю ў надзел сынам Ізраілевых па жэрабі, а гаспадару нашаму загадана ад Госпада даць надзел Салпаада, брата нашага, дочкам ягоным."},{"book":"ЛІКІ","chapter":"36","verse":"3","text":"А калі яны будуць жонкамі сыноў якога-небудзь іншага племя сыноў Ізраілевых, дык надзел іхні адымецца ад надзелу бацькоў нашых і дадасца да надзелу таго племя, у якім яны будуць, і адымецца ад надзелу нашага, які дастаўся па жэрабі."},{"book":"ЛІКІ","chapter":"36","verse":"4","text":"І нават калі будзе ў сыноў Ізраілевых юбілей, тады надзел іхні дадасца да надзелу таго племя, у якім яны будуць, і ад таго надзелу бацькоў нашых адымецца надзел іхні."},{"book":"ЛІКІ","chapter":"36","verse":"5","text":"І даў Майсей загад сынам Ізраілевым, па слове Гасподнім, і сказаў: праўду кажа племя сыноў Язэпавых."},{"book":"ЛІКІ","chapter":"36","verse":"6","text":"Вось што наказвае Гасподзь пра дочак Салпаадавых: яны могуць быць жонкамі тых, хто спадабаецца вачам іхнім, толькі павінны быць жонкамі ў родзе племя бацькі свайго,"},{"book":"ЛІКІ","chapter":"36","verse":"7","text":"каб надзел сыноў Ізраілевых не пераходзіў з племя ў племя; бо кожны з сыноў Ізраілевых павінен быць прывязаны да надзелу племя бацькоў сваіх."},{"book":"ЛІКІ","chapter":"36","verse":"8","text":"І кожная дачка, якая спадкуе надзел у каленах сыноў Ізраілевых, павінна быць жонкаю каго-небудзь з роду племя бацькі свайго, калі сыны Ізраілевыя спадкавалі кожны надзел бацькоў сваіх,"},{"book":"ЛІКІ","chapter":"36","verse":"9","text":"і каб не пераходзіў надзел з племя ў другое племя; бо кожнае племя сыноў Ізраілевых павінна быць прывязана да свайго надзелу."},{"book":"ЛІКІ","chapter":"36","verse":"10","text":"Як загадаў Гасподзь Майсею, так і зрабілі дочкі Салпаадавыя."},{"book":"ЛІКІ","chapter":"36","verse":"11","text":"І выйшлі дочкі Салпаадавыя Махла, Тырца, Хогла, Мілка і Ноа замуж за сыноў дзядзькоў сваіх."},{"book":"ЛІКІ","chapter":"36","verse":"12","text":"У родзе сыноў Манасіі, сына Язэпавага яны былі жонкамі, і застаўся надзел іхні ў племі роду бацькі іхняга."},{"book":"ЛІКІ","chapter":"36","verse":"13","text":"Вось запаведзі і пастановы, якія даў Гасподзь сынам Ізраілевым праз Майсея на раўнінах Маавіцкіх, каля Ярдана, насупраць Ерыхона."}]}