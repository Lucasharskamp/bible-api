{"data":[{"book":"امثال","chapter":"17","verse":"1","text":"خوردن نان خشک در آرامش بهتر است از خوردن غذای شاهانه در خانه‌ای که در آن جنگ و دعوا باشد."},{"book":"امثال","chapter":"17","verse":"2","text":"بردهٔ دانا بر پسر شرور ارباب خود تسلط خواهد یافت و در ارثی که به او می‌رسد شریک خواهد شد."},{"book":"امثال","chapter":"17","verse":"3","text":"طلا و نقره را آتش می‌آزماید و دل انسان را خدا."},{"book":"امثال","chapter":"17","verse":"4","text":"آدم بدکار از همنشینی با آدمهای بد لذت می‌برد و آدم دروغگو از همنشینی با اشخاص دروغگو."},{"book":"امثال","chapter":"17","verse":"5","text":"مسخره کردن فقرا به منزلهٔ مسخره کردن خدایی است که ایشان را آفریده است. کسانی که از غم و بدبختی دیگران شاد می‌شوند بی‌سزا نخواهند ماند."},{"book":"امثال","chapter":"17","verse":"6","text":"تاج افتخار پیران نوه‌های ایشان می‌باشند و تاج افتخار فرزندان، پدران ایشان."},{"book":"امثال","chapter":"17","verse":"7","text":"شخص نجیب هرگز دروغ نمی‌گوید و آدم نادان هرگز سخن با ارزش بر زبان نمی‌آورد."},{"book":"امثال","chapter":"17","verse":"8","text":"رشوه در نظرِ دهندهٔ آن مثل سنگ جادوست که او را در هر کاری موفق می‌سازد."},{"book":"امثال","chapter":"17","verse":"9","text":"کسی که اشتباهات دیگران را می‌پوشاند محبت ایجاد می‌کند، اما آدمی که آنها را افشا می‌کند باعث جدایی دوستان می‌گردد."},{"book":"امثال","chapter":"17","verse":"10","text":"یک ملامت به شخص فهیم اثرش بیشتر است از صد ضربه شلّاق به آدم نادان."},{"book":"امثال","chapter":"17","verse":"11","text":"بدکاران فقط در پی یاغیگری هستند، اما مأمور بی‌رحم سراغشان خواهد رفت."},{"book":"امثال","chapter":"17","verse":"12","text":"روبرو شدن با ماده خرسی که بچه‌هایش را از او گرفته‌اند بهتر است از روبرو شدن با شخص نادانی که گرفتار حماقت شده است."},{"book":"امثال","chapter":"17","verse":"13","text":"اگر خوبی را با بدی تلافی کنی، بلا از خانه‌ات دور نخواهد شد."},{"book":"امثال","chapter":"17","verse":"14","text":"شروع کردن دعوا مانند ایجاد رخنه در سد آب است، پس جر و بحث را ختم کن پیش از آنکه به دعوا منجر شود."},{"book":"امثال","chapter":"17","verse":"15","text":"خداوند از کسانی که بی‌گناه را محکوم و گناهکار را تبرئه می‌کنند متنفر است."},{"book":"امثال","chapter":"17","verse":"16","text":"صرف پول برای آموزش آدم نادان بی‌فایده است، زیرا او طالب حکمت نیست."},{"book":"امثال","chapter":"17","verse":"17","text":"دوست واقعی در هر موقعیتی محبت می‌کند و برادر برای کمک به هنگام گرفتاری تولد یافته است."},{"book":"امثال","chapter":"17","verse":"18","text":"فقط شخص کم‌عقل است که ضامن شخص دیگری می‌شود."},{"book":"امثال","chapter":"17","verse":"19","text":"شخص ستیزه‌جو گناه را دوست دارد و آدم بلند پرواز خرابی به بار می‌آورد."},{"book":"امثال","chapter":"17","verse":"20","text":"شخص بداندیش کامیاب نخواهد شد و آدم فریبکار در دام بلا گرفتار خواهد گردید."},{"book":"امثال","chapter":"17","verse":"21","text":"فرزند نادان مایهٔ غم و غصهٔ والدینش می‌باشد."},{"book":"امثال","chapter":"17","verse":"22","text":"شادی دل مانند دارو شفابخش است اما روح پژمرده انسان را بیمار می‌کند."},{"book":"امثال","chapter":"17","verse":"23","text":"آدم بدکار پنهانی رشوه می‌گیرد و مانع اجرای عدالت می‌شود."},{"book":"امثال","chapter":"17","verse":"24","text":"هدف مرد دانا تحصیل حکمت است، اما شخص نادان در زندگی هیچ هدفی ندارد."},{"book":"امثال","chapter":"17","verse":"25","text":"پسر نادان مایهٔ غصهٔ پدر و تلخکامی مادر است."},{"book":"امثال","chapter":"17","verse":"26","text":"مجازات کردن نیکان و تنبیه نمودن اشخاص نجیب به خاطر صداقتشان، کار نادرستی است."},{"book":"امثال","chapter":"17","verse":"27","text":"شخص دانا پرحرفی نمی‌کند و آدم فهمیده آرام و صبور است."},{"book":"امثال","chapter":"17","verse":"28","text":"آدم نادان نیز اگر سکوت کند و حرف نزند او را دانا و فهیم می‌شمارند."}]}