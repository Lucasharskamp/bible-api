{"data":[{"book":"Zabūr","chapter":"6","verse":"1","text":"Dāūd kā zabūr. Mausīqī ke rāhnumā ke lie. Tārdār sāzoṅ ke sāth gānā hai."},{"book":"Zabūr","chapter":"6","verse":"2","text":"Ai Rab, mujh par rahm kar, kyoṅki maiṅ niḍhāl hūṅ. Ai Rab, mujhe shifā de, kyoṅki mere āzā dahshatzadā haiṅ."},{"book":"Zabūr","chapter":"6","verse":"3","text":"Merī jān nihāyat ḳhaufzadā hai. Ai Rab, tū kab tak der karegā?"},{"book":"Zabūr","chapter":"6","verse":"4","text":"Ai Rab, wāpas ā kar merī jān ko bachā. Apnī shafqat kī ḳhātir mujhe chhuṭkārā de."},{"book":"Zabūr","chapter":"6","verse":"5","text":"Kyoṅki murdā tujhe yād nahīṅ kartā. Pātāl meṅ kaun terī satāish karegā?"},{"book":"Zabūr","chapter":"6","verse":"6","text":"Maiṅ karāhte karāhte thak gayā hūṅ. Pūrī rāt rone se bistar bhīg gayā hai, mere āṅsuoṅ se palang gal gayā hai."},{"book":"Zabūr","chapter":"6","verse":"7","text":"Ġham ke māre merī āṅkheṅ sūj gaī haiṅ, mere muḳhālifoṅ ke hamloṅ se wuh zāe hotī jā rahī haiṅ."},{"book":"Zabūr","chapter":"6","verse":"8","text":"Ai badkāro, mujh se dūr ho jāo, kyoṅki Rab ne merī āh-o-bukā sunī hai."},{"book":"Zabūr","chapter":"6","verse":"9","text":"Rab ne merī iltijāoṅ ko sun liyā hai, merī duā Rab ko qabūl hai."},{"book":"Zabūr","chapter":"6","verse":"10","text":"Mere tamām dushmanoṅ kī ruswāī ho jāegī, aur wuh saḳht ghabrā jāeṅge. Wuh muṛ kar achānak hī sharmindā ho jāeṅge."}]}