{"data":[{"book":"1 K'orontos","chapter":"1","verse":"1","text":"Ik' shunon Iyesus Krstossh wosheets wotosh s'eegetso P'awlosnat no eshu Sostensokere."},{"book":"1 K'orontos","chapter":"1","verse":"2","text":"K'orontos kitotse fa'a Ik' moosh, biyitsnowere Iyesus Krstosn S'ayin wotts S'ayin bowotish s'eegetswotssh, mank'owero bo be beyoke, bonat nonsh Doonz wottso no Doonz Iyesus Krstos shúútso s'eegiru jamwotssh."},{"book":"1 K'orontos","chapter":"1","verse":"3","text":"No nihi Ik'onat Doonzo Iyesus Krstosokere s'aatonat jeenon itsh wotowe."},{"book":"1 K'orontos","chapter":"1","verse":"4","text":"Iyesus Krtosnton s'aato itsh imetsosh it jangosh jam aawo Ik'o údituwe."},{"book":"1 K'orontos","chapter":"1","verse":"5","text":"Jam keewon, noon keewon wotowa danon Krstosn gaalwutserte."},{"book":"1 K'orontos","chapter":"1","verse":"6","text":"Krstos jangosh itsh t keewts gawo itokere kúp'ere."},{"book":"1 K'orontos","chapter":"1","verse":"7","text":"Eshe no Doonz Iyesus Krstos be'ewo koton nobefere kon naari shayiri imo itsh shapratse,"},{"book":"1 K'orontos","chapter":"1","verse":"8","text":"No doonz Iyesus Krstos aani woor eeg eeg deshawwotsi wotar nodatsetwok'o bí s'uwosh b́ borfetsosh kup'ar it beetuewk'o woshúwe."},{"book":"1 K'orontos","chapter":"1","verse":"9","text":"B́ naay no Doonz Iyesus Krstosnton ikwoto itdetsetuwok'o itn s'eegtso Ik'o amaneke."},{"book":"1 K'orontos","chapter":"1","verse":"10","text":"Ti eshuwotso! «K'alewo it dagotse b́ berawok'o, it jamets shiyeyar ik níbonat ik s'iil s'iilon kup'ar beewere,» etaat no Doonz Iyesus Krstos shúútson itn k'oniruwe."},{"book":"1 K'orontos","chapter":"1","verse":"11","text":"T eshuwotso! it dagotse fayo b́ beyiruwok'o K'elo'e maa ashuwotsoke shishre."},{"book":"1 K'orontos","chapter":"1","verse":"12","text":"1:12 Wosh. 18:24  Manuwere it itok tookon «Taa P'awlosk taane, taa Ap'losk taane, taa P'et'rosk taane, taa Krstosk taane» it etiri."},{"book":"1 K'orontos","chapter":"1","verse":"13","text":"Bére Krstos kayera? P'awlos itsh jiitera? Himó it gupe P'awlos shútsoneya?"},{"book":"1 K'orontos","chapter":"1","verse":"14","text":"1:14 Wosh. 18:8; 19:29; Rom 16:23  Taa K'ersp'osnat Gayyosiyere okoon ititsere konnoru t gufawotse Ik'o údituwe."},{"book":"1 K'orontos","chapter":"1","verse":"15","text":"Eshe «Taan P'awlos shútson guuperte» err keewosh falituwo aaliye. ["},{"book":"1 K'orontos","chapter":"1","verse":"16","text":"1:16 1 K'or. 16:15  Arikee, Ist'ifanos maa ashuwotsi gupre, maniyere okoon k'osho taa t gupts asho b́ bewok'o gawratse.]"},{"book":"1 K'orontos","chapter":"1","verse":"17","text":"Krstos taan b́wosh doo shishi keewo t danituwok'owa bako t gupishaliye, Krstos jiito1:17 Jiita: Eteetso mask'aliyoniye.  hank'on b́ oorerawok'o doo shishi keewan tdanir ashoke daatsets dani telfi noon keewok'onaliye."},{"book":"1 K'orontos","chapter":"1","verse":"18","text":"B́ jiti keewo t'afit ashuwotssh darok'owe b́ taaweti, noosh kashituwotsshomó Ik' angee."},{"book":"1 K'orontos","chapter":"1","verse":"19","text":"«Dani telefetswots dano t'afituwe,"},{"book":"1 K'orontos","chapter":"1","verse":"20","text":"Eshe dantso aawoke b́ fa'oni? Nem daniruwonu aawoke b́ fa'oni? Danosh geyiruwonu aawoke b́ fa'oni? Ik'o datsanatsi dani telefo eegoru bítse dandeshawok'o woshk'rerosha?"},{"book":"1 K'orontos","chapter":"1","verse":"21","text":"Datsnatsi ashuwots bo took danitelefon Ik'o danosh bo falawok'o Ik'o b́ danon boats is'k'rere, ernmó dárok'o taaweyiru no nodaniru doo shishiy keewon amanituwots bo kashituwok'o Ik' shún wotere."},{"book":"1 K'orontos","chapter":"1","verse":"22","text":"Ayihudiyots adits keewo bek'oshe bo geefoni, Girik ashuwotswere danitelefe bogefoni."},{"book":"1 K'orontos","chapter":"1","verse":"23","text":"Noomó Krstos noosh b́ jitetsok'oniye no daniri, Hanuwere ayhudiyotssh t'uge, Grik ashuwotssh dáree."},{"book":"1 K'orontos","chapter":"1","verse":"24","text":"S'eegetswotsshomó ayhudiyotssh wotowa Grik ashuwotssh, Krstos Ik' angonat Ik' danitelefe."},{"book":"1 K'orontos","chapter":"1","verse":"25","text":"Ik' dára ett gaweyiru keewo ash danitelefoniyere bogfe, Ik'o maawa ett gaweyiru keewo ash kup'oniyere bogfe."},{"book":"1 K'orontos","chapter":"1","verse":"26","text":"T eshuwotso! Ik'o itn b́ s'eegor awuk'o ash it wottsok'o aab gawde'ere, ash gaawiruwok'on it dagotse aywots daanetsuwots wee kúp'uwots wee een een ashuwots aalne."},{"book":"1 K'orontos","chapter":"1","verse":"27","text":"Ik'o dantelfetswotsi jitsiyosh datsanatse dartsok'o taawets ashuwotsi b́ marat'i, kúp'uwotsi jitsiyosh datsatse maawtsok'o taawetswotsi b́ marat'i,"},{"book":"1 K'orontos","chapter":"1","verse":"28","text":"Ik'o datsatsi ashuwotsoke fa'ane ett be'eyiru keewwotsi bo berawok'o woshosh datsanatse dash antsonat gac'ets k'awnts deshaw keewo b́ marat'i."},{"book":"1 K'orontos","chapter":"1","verse":"29","text":"Hanowere b́k'al konwor asho Ik' shinatse b́ tooko dambaan b́deshawok'owe."},{"book":"1 K'orontos","chapter":"1","verse":"30","text":"Itnomó Ik'o Iyesus Krstosnton ik woto it detsetwok'o b́ woshi, mansh Ik'o Iyesus Krstosn noko danitelefo bíne, noosh noko kááwo bíne, no s'ayinonat no bín nofaritwok'o b́ woshi."},{"book":"1 K'orontos","chapter":"1","verse":"31","text":"1:31 Erm. 9:24  Eshe mas'aafotse guut'etsok'on «It'etuwo b́ beyal Ik'on id'ee.»"}]}