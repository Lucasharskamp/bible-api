{"data":[{"book":"John","chapter":"5","verse":"1","text":"Etu din pichete Yehudi khan laga purbb thakise, aru Jisu Jerusalem te jaise."},{"book":"John","chapter":"5","verse":"2","text":"Jerusalem te mer laga duar mata usorte ekta pukhuri asele, etu Ibrani kotha te Bethesda koi, ta te pansta veranda bonai rakhi sele."},{"book":"John","chapter":"5","verse":"3","text":"Ta te andha, lengra, aru jothor- rugi bemar thaka khan etu pukhuri laga pani hili bole laga asha te bohi rukhi thake."},{"book":"John","chapter":"5","verse":"4","text":"Kelemane olop somoi pichete ekjon sorgodoth ahikena etu pukhuri te pani ke hilai diye, aru kun sob pora prothom te panite jabo, tai laga bemar bhal hoi thake."},{"book":"John","chapter":"5","verse":"5","text":"Ta te ekjon manu artis-saal pora bemar hoi kene thakisele."},{"book":"John","chapter":"5","verse":"6","text":"Jitia Jisu taike dikhise aru tai ta te bisi din bemar pora eneka thaka jani loise, Tai koise, “Tumi bhal hoi jabole mon ase?”"},{"book":"John","chapter":"5","verse":"7","text":"Bemar manu taike jowab dise, “Sahab, pani hila somoite moike loi jabole kun bhi nai, aru moi ta te jai thaka te dusra moi pora poila jai thake.”"},{"book":"John","chapter":"5","verse":"8","text":"Jisu taike koise, “Uthi kene tumi laga charpai uthai loijai jabi.”"},{"book":"John","chapter":"5","verse":"9","text":"Aru etu kowa loge-loge te etu manu bhal hoi jaise, aru nijor chatai uthai loi aha juwa korise."},{"book":"John","chapter":"5","verse":"10","text":"Karone Yehudi cholauta khan pora jun bhal hoise etu manu ke koise, “Aji to Bisram din ase, tumi laga charpai uthai loi juwa to niyom nohoi.”"},{"book":"John","chapter":"5","verse":"11","text":"Kintu tai taikhan ke koise, “Kun moike bhal korise, tai moike koise, ‘Tumi laga charpai uthai loijai jabi.’”"},{"book":"John","chapter":"5","verse":"12","text":"Titia taikhan hudise, “Tumike ‘tumi laga charpai uthai loijabi’ kowa kun ase?”"},{"book":"John","chapter":"5","verse":"13","text":"Kintu bhal hoija-a manu to etu kun ase jana nai, kelemane ta te bhir asele, etu karone Jisu ta te pora piche hati jaisele."},{"book":"John","chapter":"5","verse":"14","text":"Etu pichete Jisu mondoli te taike paikene koise, “Sabi, tumi to bhal hoise! Aru etu pora bhi biya tumi uporte nahibo karone aru paap na koribi.”"},{"book":"John","chapter":"5","verse":"15","text":"Etu manu Yehudi cholawta khan logote jai kene taike changai kori diya to Jisu ase koi dise."},{"book":"John","chapter":"5","verse":"16","text":"Karone Yehudi cholawta khan Jisu ke tarona di thakise, aru Taike morai dibole bisari thakise, Tai Bisram dinte etu kaam kori diya karone."},{"book":"John","chapter":"5","verse":"17","text":"Kintu Jisu taikhan ke jowab dise, “Ami laga Baba etiya tak kaam kori ase, aru Moi bhi kaam kori ase.”"},{"book":"John","chapter":"5","verse":"18","text":"Karone Yehudi cholawta khan Taike morai dibole aru bisi jor korise, kelemane Tai Bisram din laga niyom bhangai diya ekla he nohoi kintu Isor ke Tai laga Baba kowa aru Tai nijorke Isor logot borabar kora karone."},{"book":"John","chapter":"5","verse":"19","text":"Titia Jisu taikhan ke koise, “Moi tumikhan ke hosa kobo, Putro nijor eku koribo napare, kintu ki kaam khan Baba kori thaka Tai dikhe, eitu khan he Putro bhi kori thake."},{"book":"John","chapter":"5","verse":"20","text":"Kelemane Baba pora Putro ke morom kore, aru ki kaam Tai kore sob to Putro ke dikhai diye, aru etu pora bhi dangor kaam khan Putro ke dikhai dibo aru tumikhan asurit hoi jabo."},{"book":"John","chapter":"5","verse":"21","text":"Kelemane jineka Baba mora manu ke uthai diye aru jibon diye, tineka he Putro bhi Tai junke bhal pai taike jibon diye."},{"book":"John","chapter":"5","verse":"22","text":"Kelemane Baba nijor to bisar nakore, kintu bisar kori bole sob kaam Putro ke di dise."},{"book":"John","chapter":"5","verse":"23","text":"Karone jineka sob manu Baba ke sonman kore, tineka Putro ke bhi sonman koribo, jun Putro ke sonman nakore, Taike pathai diya Baba ke bhi sonman nakore."},{"book":"John","chapter":"5","verse":"24","text":"Moi tumikhan ke hosa kobo jun Moike huni kene Moike pathai diya ke sonman koribo, anondo jibon tai laga hoise, aru saja laga kotha nai, kintu mrityu ke paar kori kene jibon te jai jaise."},{"book":"John","chapter":"5","verse":"25","text":"Moi tumikhan ke hosa kobo, mora manu Isor laga Putro laga awaj hunibo, aru jun huni lobo eitu khan jinda hobole somoi ahi ase, aru etiya ahise."},{"book":"John","chapter":"5","verse":"26","text":"Kelemane jineka Baba nijor te jibon rakhe, tineka Putro ke bhi, Tai jibon rakhibole adhikar dise."},{"book":"John","chapter":"5","verse":"27","text":"Aru Jisu he Manu laga Putro ase, etu karone bisar laga adhikar bhi Taike dise."},{"book":"John","chapter":"5","verse":"28","text":"Tumikhan etu kotha karone asurit nohobi, kelemane kobor khan te thaka sob pora Tai awaj huni kene bahar te ulai jabo."},{"book":"John","chapter":"5","verse":"29","text":"Aru jun bhal kaam korise, eitu khan jibon karone punoruthan hobo, jun biya kaam korise, eitu khan sajai nimite punoruthan hobo, eneka somoi ahi ase."},{"book":"John","chapter":"5","verse":"30","text":"Moi nijor eku koribo napare. Jineka Moi hune, eneka bisar kore, aru Moi laga bisar hosa ase, kelemane Moi nijor itcha te nohoi kintu, Moike patha Moi Baba laga itcha te he kore."},{"book":"John","chapter":"5","verse":"31","text":"Jodi Moi nijorke sakhi dile, Moi laga sakhi hosa nohoi."},{"book":"John","chapter":"5","verse":"32","text":"Ekjon ase kun Ami laga kotha ke sakhi diye, aru Moi jane, tai pora Ami laga sakhi diya to hosa ase."},{"book":"John","chapter":"5","verse":"33","text":"Tumikhan John logote manu pathaise, aru tai hosa sakhi dise."},{"book":"John","chapter":"5","verse":"34","text":"Kintu Moi manu pora sakhi nalage, kintu Moi tumikhan laga udhar nimite etu koi ase."},{"book":"John","chapter":"5","verse":"35","text":"John to joli thaka aru jiliki thaka saaki ase, aru tumikhan tai puhor te ekbar khushi pora thaki jabo mon kori sele."},{"book":"John","chapter":"5","verse":"36","text":"Kintu Moi laga sakhi he John laga sakhi pora dangor ase, kelemane kaam ke pura kori bole Baba he Moike dise, kuntu kaam Moi kori ase, etu pora Baba he Moike pathaise koi kene Moike sakhi di ase."},{"book":"John","chapter":"5","verse":"37","text":"Aru Moike pathai diya Baba Tai nijor Moike sakhi dise, tumikhan to kitia bhi Tai awaj huna nai, aru Tai roop bhi dikha nai."},{"book":"John","chapter":"5","verse":"38","text":"Aru tumikhan Tai laga kotha monte narakha hoise, karone junke Tai pathaise etu ke bhi tumikhan biswas kora nai."},{"book":"John","chapter":"5","verse":"39","text":"Tumikhan Shastro te anondo jibon ase bhabikena bisari thake, aru etu kotha khan he Moike sakhi di ase,"},{"book":"John","chapter":"5","verse":"40","text":"Kintu tumikhan jibon pabo karone Ami logote ahibole mon nai."},{"book":"John","chapter":"5","verse":"41","text":"Moi manu pora adar nabisare,"},{"book":"John","chapter":"5","verse":"42","text":"Kintu tumikhan Isor ke morom nakora etu Moi jane."},{"book":"John","chapter":"5","verse":"43","text":"Ami Moi laga Baba laga naam to ahise, aru tumikhan Moike grohon nakore. Jodi kunba tai nijor naam te ahile, tumikhan etu ke to grohon kori lobo."},{"book":"John","chapter":"5","verse":"44","text":"Kineka tumikhan biswas koribo jitia Isor pora aha sonman ke nabisare kene nijor apaste he bisari thake?"},{"book":"John","chapter":"5","verse":"45","text":"Moi Baba usorte tumikhan ke golti lagabo eneka nabhabi bhi. Tumikhan ke golti kora to Moses ase, junke tumikhan asha rakhise."},{"book":"John","chapter":"5","verse":"46","text":"Jodi tumikhan Moses kowa biswas kori thakise koile, Moike bhi biswas koribo, kelemane tai Moi nimite likhise."},{"book":"John","chapter":"5","verse":"47","text":"Kintu jodi tumikhan tai likha ke biswas nakore, to tumikhan Ami laga kotha kineka biswas koribo?”"}]}