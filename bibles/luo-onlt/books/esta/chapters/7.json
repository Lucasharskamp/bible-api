{"data":[{"book":"Esta","chapter":"7","verse":"1","text":"Kuom mano, ruoth kod Haman nodhi chiemo gi Esta ma mikache,"},{"book":"Esta","chapter":"7","verse":"2","text":"to kane oyudo gimadho divai chiengʼ mar ariyono, ruoth nopenjo mikache ma Esta niya, “Kwayoni en angʼo? Kwaya akwaya ma kata ka en nus mar pinya to ibiro miyigo?”"},{"book":"Esta","chapter":"7","verse":"3","text":"Eka Esta ma mikach ruoth nodwoko niya, “Ka ayudo ngʼwono e nyimi, yaye ruoth, kendo ka berni jaduongʼ, to yie ikony ngimana, ma e kwayona, kendo akwayi ni yie ikech ogandana. Mano e ywakna."},{"book":"Esta","chapter":"7","verse":"4","text":"Nimar an kod ogandana osengʼiew-wa mondo otiekwa kendo onegwa nyaka warum chuth. Ka dabed ni ongʼiew-wa mondo wabed wasumbini machwo gi mamon kende, to dine alingʼ alingʼa, nikech mano ok en gima dine achandogo ruoth.”"},{"book":"Esta","chapter":"7","verse":"5","text":"Ruoth Ahasuerus nopenjo Esta ma mikache niya, “En ngʼa? Ngʼatno ni kanye mosehedhore timo gima kamano?”"},{"book":"Esta","chapter":"7","verse":"6","text":"Esta nowacho niya, “Jasadha ma jawasikwa en mana Haman ngʼat marach mobet butino.”"},{"book":"Esta","chapter":"7","verse":"7","text":"Eka ruoth nochungʼ moweyo divai mane omadho ka mirima ohinge modhi oko e puoth joka ruoth. To Haman, kane oneno ni ruoth osengʼado buche kuom gima onego timne, nodongʼ chien kokwayo Esta mikach ruoth mondo ores ngimane."},{"book":"Esta","chapter":"7","verse":"8","text":"E seche mane ruoth odwogo koa e puodho mar dala ruoth kane odonjo e ot mane itimoe nyasi, noyudo ka Haman osenindo e kom maduongʼ mane Esta obetie."},{"book":"Esta","chapter":"7","verse":"9","text":"Eka Harbona, achiel kuom jotich ruoth mabwoch nowacho niya, “Gir nek ma borne oromo fut piero abiriyo gabich ochungʼ e bath od Haman. Noselose mondo oneg-go Modekai, ma wachne ne osekonyo ruoth.”"},{"book":"Esta","chapter":"7","verse":"10","text":"Omiyo neginego Haman e gima noseiko mondo oneg-go Modekai. Eka mirimb ruoth norumo."}]}