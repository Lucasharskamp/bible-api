{"data":[{"book":"Lïtuwë","chapter":"2","verse":"1","text":"Mï ko'do tayi 'ba Lawo Laka aba, vo lö'böwë ga Yere biya ga bi kölö."},{"book":"Lïtuwë","chapter":"2","verse":"2","text":"Kandi kpɔrɔ aa ta komorïyë kaa taa 'ba buluku mora oso ndɔ mï loko mati zë atɔtɔ rë nnï 'dɔmo ne."},{"book":"Lïtuwë","chapter":"2","verse":"3","text":"Here zë ongɔnnï wa alaya kaa ndende wa'do ta bi lasi apere rë nï yaga alima da vïdï biya na kölö kölö."},{"book":"Lïtuwë","chapter":"2","verse":"4","text":"Zë biya osonnï ndɔ Lawo Laka aba, ayetonnï me'do tëmï ha maakowe, kaa mati Lawo Laka ï'dï zë zi me'do."},{"book":"Lïtuwë","chapter":"2","verse":"5","text":"Yude vïdï 'ba Wïrï kayo mati ëdï alimannï tëmï dakaŋo biya mï damöku ne, ëdïnnï lima mï Yerusalema."},{"book":"Lïtuwë","chapter":"2","verse":"6","text":"Mati zë owonnï kpɔrɔ wa ne, vïdï kayo atɔtɔ rë nnï ga bi kölö. Zë biya na rakaga ga kö'du vïdï kölö tëmï zë owo vo kö'du kombe ëdï ame'do ha 'bënï aba."},{"book":"Lïtuwë","chapter":"2","verse":"7","text":"Tëmï rakaga 'bëzë ne zë iyannï henye, “Vïdï nenyee biya mati ëdï ame'donnï here ne, anzannï dë vïdï 'ba Galilaye?"},{"book":"Lïtuwë","chapter":"2","verse":"8","text":"Kö'du a'di dowo zë ëdïnnï ame'do ha 'beze aba?"},{"book":"Lïtuwë","chapter":"2","verse":"9","text":"Kya ze maakowe tëmï Patiya, Mediya, Elamo, Mesopotamiya, Yudiya, Kapadɔsiya, Poniyitusu, Asiya,"},{"book":"Lïtuwë","chapter":"2","verse":"10","text":"Paragiya, Pambaliya, Ezipeto, kapa 'ba Libiya kara ra Sirënë, Roma,"},{"book":"Lïtuwë","chapter":"2","verse":"11","text":"Keriti, ehe Arabiya. Kya ze maakowe o'jo Yude, ehe maakowe inzi rë nnï zi tëdïnnï na Yude. Ze biya dowo zë ëdïnnï ame'do ta ha 'ba vïdï biya, zi yada kö'du kyige mati Wïrï o'dɔ ne.”"},{"book":"Lïtuwë","chapter":"2","verse":"12","text":"Da vïdï biya na wïrï wïrï. Maakowe alimannï ha oka ma kölö ko'jo henye, “Kö'du nenye biya a'di?”"},{"book":"Lïtuwë","chapter":"2","verse":"13","text":"Maakowe o'dɔnnï lasa ra vo lö'böwë 'ba Yere, iyannï henye, “Zë uwënnï a'ji.”"},{"book":"Lïtuwë","chapter":"2","verse":"14","text":"Petero ënyï rïyë vo lïtu 'butë dɔmokölö ne ëtï, ehe ame'do gu kyembe laka aba zi vïdï kayo, iya henye. “E Yude mora e biya mati alime mï Yerusalema, owowe me'do mati momba zi kiya."},{"book":"Lïtuwë","chapter":"2","verse":"15","text":"Vïdï nenyee anzannï dë na a'ji kaa mati asösuwë. Kadra 'ba damïndö ëdï madɔmosowɔ."},{"book":"Lïtuwë","chapter":"2","verse":"16","text":"Nenye ëdï kö'du mati Wïrï ayada zi nëbï Yowele kiya,"},{"book":"Lïtuwë","chapter":"2","verse":"17","text":"Ëzë ndundu 'ba ko'do ɔkɔ ku,"},{"book":"Lïtuwë","chapter":"2","verse":"18","text":"Mï ko'do naniye ma kï'dï Lawo ama zi vo kalima ame,"},{"book":"Lïtuwë","chapter":"2","verse":"19","text":"Ma ko'dɔ kö'du koro komorïyë"},{"book":"Lïtuwë","chapter":"2","verse":"20","text":"Kadra akopi rë nï na köndu,"},{"book":"Lïtuwë","chapter":"2","verse":"21","text":"Here Yere akayɔmɔ vïdï biya"},{"book":"Lïtuwë","chapter":"2","verse":"22","text":"“Vïdï 'ba Yiserele, owowe me'do nenyee. Momba kiya kö'du ga kö'du 'ba Yësu 'ba Nazereta. Wïrï utu Yësu zi ye zi kö'du koro rakaga aba ko'dɔ ehe da kyïnë. E biya ayɔle nenye ku."},{"book":"Lïtuwë","chapter":"2","verse":"23","text":"Wïrï omba dɔ mo ku nzɔ akï'dï Yësu zi ye. Here obe mo ehe ï'dïyë mo zi kora vo kö'du kyënyë ko'de tëmï tu'dë maakowe zi tötö mo da taka."},{"book":"Lïtuwë","chapter":"2","verse":"24","text":"Mora Wïrï ila mo na dangölö tëmï koli ehe aliro na dïdï, ga ködu koli ɔ'bɔ dë ta'da mo.”"},{"book":"Lïtuwë","chapter":"2","verse":"25","text":"“Dawidi iya kö'du 'ba Yësu henye,"},{"book":"Lïtuwë","chapter":"2","verse":"26","text":"Ga kö'du nenye, di'di ma atëdï na rakyenyi,"},{"book":"Lïtuwë","chapter":"2","verse":"27","text":"Yere omba dë zi ma kila bi lima 'ba lawo 'ba vïdï koli,"},{"book":"Lïtuwë","chapter":"2","verse":"28","text":"Mo ayada zi ma gërï 'ba dïdï,"},{"book":"Lïtuwë","chapter":"2","verse":"29","text":"“Aboka me, ëdï tïnyö zi ma zi me'do ga kö'du zutu 'beze Dawidi. Mo oli ehe usu, ehe dawogo mo ëdï ze aba kinye ndenye."},{"book":"Lïtuwë","chapter":"2","verse":"30","text":"Mora Dawidi ne nëbï ra, ehe mo ayɔlɔ henye, Wïrï o'dɔ lömu vïdï maako ta dakota 'bɔmo kadra maako aba atëdï na yere."},{"book":"Lïtuwë","chapter":"2","verse":"31","text":"Dawidi ayɔlɔ nenye ako'dɔ rë nï, ehe mo ayada zi ze akaliro Korisitɔ na dïdï. Mo iya henye, ‘Wïrï ila mo dë mï ogo, mandere ida rɔ mo zi teŋe.’”"},{"book":"Lïtuwë","chapter":"2","verse":"32","text":"Ze biya da katɔ'bɔ yada zi ye henye Wïrï aliro Yësu ku na dïdï."},{"book":"Lïtuwë","chapter":"2","verse":"33","text":"Oba Yësu ku komorïyë zi lima da kala tïrï 'ba Wïrï, ehe Wïrï ï'dï Lawo Laka ku zi mo, kaa mati 'Bu alömu. Yësu ra kpa ï'dï Lawo Laka zi ze, ehe nenye ëdï wa mati yaanya aba ëdïyë kongɔ kowo mo aba."},{"book":"Lïtuwë","chapter":"2","verse":"34","text":"“Dawidi ï'bë dë komorïyë, mora mo iya henye,"},{"book":"Lïtuwë","chapter":"2","verse":"35","text":"le ëzë mo o'dɔ vo wehe 'bɔmo ku"},{"book":"Lïtuwë","chapter":"2","verse":"36","text":"“Vïdï 'ba Yiserele biya ayɔlɔ henye, Wïrï o'dɔ Yësu 'dö na Yere ehe na Korisitɔ, ï'dïyë mo le koli rïyë da taka.”"},{"book":"Lïtuwë","chapter":"2","verse":"37","text":"Mati vïdï owonnï kö'du nenye, zë kazi rakyenyi. Zë ako'jonnï ha Petero, vo lïtu maakowe ëtï iyannï henye, “Aboka me, a'di ra da ko'dɔ?”"},{"book":"Lïtuwë","chapter":"2","verse":"38","text":"Petero iya zi zë henye, “Otɔ de zi Wïrï tëmï kö'du kyënyë ko'dɔ biya, ïrïyë bapatisi mï ru Yësu Korisitɔ, zi ye kila ga kö'du kyënyë 'be, ehe akïrïyë wakï'dï 'ba Lawo Laka."},{"book":"Lïtuwë","chapter":"2","verse":"39","text":"Lömu nenye zi ye gisisi 'bee ëtï, kpa zi vïdï biya mati Yere 'beze Wïrï akinzi, kpa vïdï mati zë na kɔwɔ.”"},{"book":"Lïtuwë","chapter":"2","verse":"40","text":"Petero ayada kö'du kayo maakowe kpa zi zë zi rë nnï kyigɔ, mo iya henye, “Ma lenzee zi re yɔmɔ kazi wa mati ako'dɔ rë nï biya zi vïdï 'ba kö'du kyënyë ko'dɔ nenye.”"},{"book":"Lïtuwë","chapter":"2","verse":"41","text":"Mï kadra nani vïdï kpulukuwota omannï mï kö'du kise, ïrïnnï bapatisi, adrɔko da watiti 'ba vo kö'du kombe."},{"book":"Lïtuwë","chapter":"2","verse":"42","text":"Zë ayaŋa kadra 'bënnï mï kö'du yandi kazi vo lïtuwë, rakida, wakonyo 'ba Yere, mötu aba."},{"book":"Lïtuwë","chapter":"2","verse":"43","text":"Vïdï biya na rakaga ehe na tere ga kö'du wakoro kayo ehe kyïnë wa mati vo lïtuwë o'dɔnnï."},{"book":"Lïtuwë","chapter":"2","verse":"44","text":"Vo kome nduwë rë nnï tɔtɔ ga bi kölö ehe zë ayanyannï mï wa mati zë ëdïnnï mo aba."},{"book":"Lïtuwë","chapter":"2","verse":"45","text":"Zë ogonnï wasisi 'bënnï yaga, ehe ï'dïnnï kɔhi mo zi vïdï ma omba."},{"book":"Lïtuwë","chapter":"2","verse":"46","text":"Ko'do ta ga ko'do, zë atɔtɔ rë nnï mï yëkëlu. Zë onyonnï wa bi kölö mï liŋɔ kutu kutu ehe ayanyannï mï wakonyo 'bënnï na rakyenyi kazi dakumbë,"},{"book":"Lïtuwë","chapter":"2","verse":"47","text":"ëzë ëdïnnï Wïrï yeto. Vïdï biya omba zë. Ta ga ko'do 'duwï Yere ayövu zë mati ayɔmɔ ku."}]}