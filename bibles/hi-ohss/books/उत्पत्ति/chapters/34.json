{"data":[{"book":"उत्पत्ति","chapter":"34","verse":"1","text":"लियाह की पुत्री दीनाह उस देश की लड़कियों के साथ स्त्रियों को देखने के लिए बाहर गई."},{"book":"उत्पत्ति","chapter":"34","verse":"2","text":"उस देश के शासक हिव्वी हामोर के पुत्र शेकेम ने उसे देखा, वह उसे अपने साथ ले गया उसने उसे पकड़ लिया और उसने उसके साथ बलात्कार किया."},{"book":"उत्पत्ति","chapter":"34","verse":"3","text":"याकोब की पुत्री दीनाह से उसे प्रेम था और उसके प्रति उसका व्यवहार अच्छा था."},{"book":"उत्पत्ति","chapter":"34","verse":"4","text":"शेकेम ने अपने पिता हामोर से कहा, “मेरा विवाह इस युवती से कर दीजिए.”"},{"book":"उत्पत्ति","chapter":"34","verse":"5","text":"जब याकोब को पता चला कि शेकेम ने उनकी पुत्री को दूषित कर दिया है, उस समय उनके पुत्र पशुओं के साथ मैदान में थे; इसलिये याकोब उनके लौटने तक शांत रहे."},{"book":"उत्पत्ति","chapter":"34","verse":"6","text":"इसी समय शेकेम का पिता हामोर याकोब से मिलने आये."},{"book":"उत्पत्ति","chapter":"34","verse":"7","text":"जब याकोब के पुत्र लौटे और उन्हें सब बात पता चली तब वे बहुत उदास और नाराज हुए, क्योंकि उसने याकोब की पुत्री से संभोग द्वारा इस्राएल में मूर्खता का काम कर डाला था, एक ऐसा काम, जो अनुचित था."},{"book":"उत्पत्ति","chapter":"34","verse":"8","text":"किंतु हामोर ने उनसे कहा, “मेरा पुत्र शेकेम आपकी पुत्री को चाहता है. कृपया उसका विवाह मेरे पुत्र से कर दीजिए."},{"book":"उत्पत्ति","chapter":"34","verse":"9","text":"हमारे साथ वैवाहिक संबंध बना लीजिए आप हमें अपनी पुत्रियां दीजिए और आप हमारी पुत्रियां लीजिए."},{"book":"उत्पत्ति","chapter":"34","verse":"10","text":"इस प्रकार आप हमारे साथ इस देश में मिलकर रह पायेंगे. आप इस देश में रहिये, व्यवसाय34:10 व्यवसाय या आज़ादी से घूम फिरना कीजिए तथा संपत्ति प्राप्‍त करते जाइए.”"},{"book":"उत्पत्ति","chapter":"34","verse":"11","text":"शेकेम ने दीनाह के पिता तथा उसके भाइयों से यह भी कहा, “यदि मैंने आपकी कृपादृष्टि प्राप्‍त कर ली है, तो आप अपने मन की बात कह दीजिए कि मैं उसे पूरा कर सकूं."},{"book":"उत्पत्ति","chapter":"34","verse":"12","text":"आप वधू के लिए जो भी मांगेंगे उसे मैं पूरा करूंगा. किंतु मेरा विवाह उसी युवती से कीजिए.”"},{"book":"उत्पत्ति","chapter":"34","verse":"13","text":"तब याकोब के पुत्रों ने शेकेम को तथा उसके पिता हामोर को छलपूर्ण उत्तर दिया, क्योंकि शेकेम ने उनकी बहन दीनाह को दूषित कर दिया था."},{"book":"उत्पत्ति","chapter":"34","verse":"14","text":"उन्होंने उन्हें उत्तर दिया, “यह हमारे लिए संभव नहीं है कि हम किसी ख़तना रहित को अपनी बहन दे सकें. क्योंकि यह हमारे लिए शर्मनाक है."},{"book":"उत्पत्ति","chapter":"34","verse":"15","text":"एक ही शर्त पर यह बात हो सकती है: आपके देश के हर एक पुरुष का ख़तना किया जाए, ताकि आप हमारे समान हो जाएं."},{"book":"उत्पत्ति","chapter":"34","verse":"16","text":"तब हममें पुत्रियों का लेना देना हो सकेगा और हम आपके बीच रह सकेंगे, और हम एक ही लोग बन जाएंगे."},{"book":"उत्पत्ति","chapter":"34","verse":"17","text":"यदि आपको हमारी बात सही नहीं लगी, तो हम अपनी पुत्री को लेकर यहां से चले जाएंगे.”"},{"book":"उत्पत्ति","chapter":"34","verse":"18","text":"उनकी यह बात हामोर तथा उसके पुत्र शेकेम को पसंद आई."},{"book":"उत्पत्ति","chapter":"34","verse":"19","text":"याकोब की पुत्री शेकेम को बहुत पसंद थी कि उसने इस काम को करने में देरी नहीं की. अपने पिता के परिवार में वह सम्मानित व्यक्ति था."},{"book":"उत्पत्ति","chapter":"34","verse":"20","text":"इसलिये हामोर एवं उसके पुत्र शेकेम ने नगर में जाकर नगर के सब लोगों से कहा,"},{"book":"उत्पत्ति","chapter":"34","verse":"21","text":"“ये लोग हमारे साथ हैं, इसलिये हम इन्हें इस देश में रहने देंगे, इनके साथ व्यापार करेंगे, क्योंकि हमारा देश इनके लिए पर्याप्‍त है. हम इनकी कन्याएं लें तथा अपनी कन्याएं इन्हें दे."},{"book":"उत्पत्ति","chapter":"34","verse":"22","text":"ये एक ही शर्त पर हमारे साथ रहने के लिए सहमत हुए हैं, कि हम सभी पुरुषों का ख़तना किया जाए, जैसा उनका किया जाता है कि हम सभी एक हो जाएं."},{"book":"उत्पत्ति","chapter":"34","verse":"23","text":"तब इनका पशु धन, इनकी संपत्ति तथा इनके समस्त पशु हमारे ही तो हो जाएंगे न? बस, हम उनसे यहां सहमत हो जाएं, कि वे हमारे साथ ही निवास करने लगें.”"},{"book":"उत्पत्ति","chapter":"34","verse":"24","text":"उन सभी ने, जो नगर से निकल रहे थे, हामोर तथा उसके पुत्र शेकेम की बात मान ली. उस नगर द्वार से बाहर निकलते हुए हर एक पुरुष का ख़तना कर दिया गया."},{"book":"उत्पत्ति","chapter":"34","verse":"25","text":"तीन दिन बाद, जब नगर का हर एक पुरुष पीड़ा में था, याकोब के दोनों बेटे शिमओन और लेवी ने, जो दीनाह के भाई थे, अचानक हमला कर दिया तथा हर एक पुरुष की हत्या कर दी."},{"book":"उत्पत्ति","chapter":"34","verse":"26","text":"उन्होंने तलवार से हामोर तथा उसके पुत्र शेकेम की हत्या की और शेकेम के घर से दीनाह को लेकर आये."},{"book":"उत्पत्ति","chapter":"34","verse":"27","text":"और याकोब के अन्य पुत्रों ने नगर को लूट लिया, क्योंकि उन्होंने उनकी बहन को दूषित कर दिया था."},{"book":"उत्पत्ति","chapter":"34","verse":"28","text":"उन्होंने नगर के लोग भेड़-बकरी, उनके पशु, गधे, नगर में जो कुछ उनका था जो कुछ खेतों में था, सभी कुछ ले लिया."},{"book":"उत्पत्ति","chapter":"34","verse":"29","text":"उन्होंने उनकी पूरी संपत्ति पर अधिकार करके उसे लूट लिया, यहां तक कि उन्होंने उनकी पत्नियों एवं उनके बालकों को बंदी बनाकर सभी कुछ, जो उनके घरों में था, लूट लिया."},{"book":"उत्पत्ति","chapter":"34","verse":"30","text":"यह सब देख याकोब ने शिमओन तथा लेवी से कहा, “तुमने तो मुझे इन देशवासियों के लिए दुश्मन बनाकर कनानियों एवं परिज्ज़ियों के बीच विपत्ति में डाल दिया है. यदि वे सब एकजुट होकर मुझ पर आक्रमण कर देंगे, तो मैं नष्ट हो जाऊंगा, मैं और मेरा संपूर्ण परिवार, क्योंकि हम गिनती में कम हैं.”"},{"book":"उत्पत्ति","chapter":"34","verse":"31","text":"उन्होंने कहा, “क्या हमारी बहन से उन्होंने जो एक वेश्या के समान बर्ताव किया; क्या वह सही था?”"}]}