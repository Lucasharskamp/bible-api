{"data":[{"book":"Job","chapter":"33","verse":"1","text":"Luister nu, Job, naar mijn rede, En leen het oor aan heel mijn betoog."},{"book":"Job","chapter":"33","verse":"2","text":"Zie, ik heb mijn mond geopend, Mijn tong in mijn gehemelte spreekt;"},{"book":"Job","chapter":"33","verse":"3","text":"Mijn hart stort woorden van wijsheid uit, Mijn lippen verkonden duidelijke taal!"},{"book":"Job","chapter":"33","verse":"4","text":"De geest van God heeft mij gemaakt, De adem van den Almachtige mij het leven geschonken;"},{"book":"Job","chapter":"33","verse":"5","text":"Antwoord mij dus, zo ge kunt; Houd u gereed, stel u tegen mij op!"},{"book":"Job","chapter":"33","verse":"6","text":"Ik ben dus voor God aan u gelijk, Ook ik ben gekneed uit leem:"},{"book":"Job","chapter":"33","verse":"7","text":"Dus behoeft u geen vrees voor mij te verschrikken Mijn hand niet zwaar u te drukken."},{"book":"Job","chapter":"33","verse":"8","text":"Ge hebt voor mijn eigen oren verklaard, En ik heb uw woorden verstaan:"},{"book":"Job","chapter":"33","verse":"9","text":"“Ik ben rein, zonder zonde, Ik ben zuiver, op mij rust geen schuld!”"},{"book":"Job","chapter":"33","verse":"10","text":"“Toch vindt Hij klachten tegen mij, En behandelt mij als zijn vijand;"},{"book":"Job","chapter":"33","verse":"11","text":"Hij steekt mijn voeten in het blok, Bespiedt al mijn gangen."},{"book":"Job","chapter":"33","verse":"12","text":"Zie, als ik roep, antwoordt Hij niet Want God is groter dan een mens!”"},{"book":"Job","chapter":"33","verse":"13","text":"Hoe hebt ge Hem durven verwijten, Dat Hij op geen van uw woorden antwoord geeft?"},{"book":"Job","chapter":"33","verse":"14","text":"Het is, omdat God slechts eenmaal spreekt, En het geen tweede keer herhaalt:"},{"book":"Job","chapter":"33","verse":"15","text":"In een droom, in een nachtelijk visioen In de sluimering op de sponde."},{"book":"Job","chapter":"33","verse":"16","text":"Dan opent Hij het oor van de mensen, En verschrikt hen door zijn visioenen,"},{"book":"Job","chapter":"33","verse":"17","text":"Om den mens van trots te weerhouden, Den man voor hoogmoed te behoeden;"},{"book":"Job","chapter":"33","verse":"18","text":"Om zo zijn ziel voor de groeve te bewaren, Zijn leven voor de gang naar het graf."},{"book":"Job","chapter":"33","verse":"19","text":"Dan kastijdt Hij hem door smart op zijn sponde, Door een koorts in zijn beenderen zonder eind,"},{"book":"Job","chapter":"33","verse":"20","text":"Zodat zijn leven van het brood gaat walgen, Zijn ziel van de begeerlijkste spijs;"},{"book":"Job","chapter":"33","verse":"21","text":"Zijn vlees slinkt zienderogen weg, Zijn gebeente, eens onzichtbaar, ligt bloot."},{"book":"Job","chapter":"33","verse":"22","text":"Maar zelfs als zijn ziel het graf al nabij is, Zijn leven het oord van de doden: Zo hij besluit in zijn hart, zich tot God te keren En hij zijn dwaasheid erkent:"},{"book":"Job","chapter":"33","verse":"23","text":"Dan treedt er voor hem een engel op, Een tolk, een uit de duizend. Dan wijst hij den mens op zijn plicht,"},{"book":"Job","chapter":"33","verse":"24","text":"Ontfermt zich zijner, en spreekt: Laat hem toch niet in de groeve dalen, Ik heb zijn losprijs gevonden"},{"book":"Job","chapter":"33","verse":"25","text":"Zijn vlees worde frisser dan in zijn jeugd, Hij kere tot zijn jonkheid terug!"},{"book":"Job","chapter":"33","verse":"26","text":"Dan laat God Zich verbidden; genadig neemt Hij hem aan, Doet hem zijn aanschijn met jubel aanschouwen, En schenkt den mens zijn gerechtigheid terug."},{"book":"Job","chapter":"33","verse":"27","text":"Dan juicht hij het uit voor de mensen, en zegt: Ik heb gezondigd, het recht verdraaid, Maar Hij heeft het niet op mij gewroken!"},{"book":"Job","chapter":"33","verse":"28","text":"Zo behoedt Hij zijn ziel voor de gang naar het graf, En verlustigt zijn leven zich in het licht!"},{"book":"Job","chapter":"33","verse":"29","text":"Zie, dit alles doet God Tweemaal, driemaal met een mens:"},{"book":"Job","chapter":"33","verse":"30","text":"Hij brengt zijn leven terug van het graf, En bestraalt hem met het levenslicht!"},{"book":"Job","chapter":"33","verse":"31","text":"Luister dus, Job, en hoor naar mij; Zwijg stil, en laat het spreken aan mij."},{"book":"Job","chapter":"33","verse":"32","text":"Hebt ge dan iets te zeggen, antwoord mij; Spreek dan, want ik geef u gaarne gelijk."},{"book":"Job","chapter":"33","verse":"33","text":"Zo niet, luister naar mij, En zwijg, ik zal u wijsheid leren!"}]}