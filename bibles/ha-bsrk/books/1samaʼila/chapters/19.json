{"data":[{"book":"1 Samaʼila","chapter":"19","verse":"1","text":"Shawulu ya gaya wa ɗansa Yonatan da ma’aikatansa su kashe Dawuda. Amma Yonatan yana son Dawuda sosai."},{"book":"1 Samaʼila","chapter":"19","verse":"2","text":"Sai ya gargaɗe shi ya ce, “Mahaifina Shawulu yana neman hanyar da zai kashe ka. Ka kula da kanka gobe da safe, ka tafi wani wuri ka ɓuya."},{"book":"1 Samaʼila","chapter":"19","verse":"3","text":"Zan je in tsaya da mahaifina a fili inda kake, zan yi masa magana game da kai. Zan kuma gaya maka abin da na ji.”"},{"book":"1 Samaʼila","chapter":"19","verse":"4","text":"Yonatan ya yi magana mai kyau a kan Dawuda a wajen mahaifinsa ya ce, “Kada sarki yă yi wani mummunan abu wa bawansa Dawuda, gama bai yi maka wani abu marar kyau ba. Abin da ya yi ya amfane ka ƙwarai da gaske."},{"book":"1 Samaʼila","chapter":"19","verse":"5","text":"Ya yi kasai da ransa sa’ad da ya kashe Bafilistin nan. Ubangiji ya ba wa dukan Isra’ila babban nasara, ka gani, ka kuma yi farin ciki. Don me za ka ci mutuncin amintaccen mutum kamar Dawuda ta wurin kashe shi ba tare da wani dalili ba?”"},{"book":"1 Samaʼila","chapter":"19","verse":"6","text":"Shawulu ya saurari Yonatan sai ya rantse ya ce, “Muddin Ubangiji yana a raye, ba za a kashe Dawuda ba.”"},{"book":"1 Samaʼila","chapter":"19","verse":"7","text":"Ta haka Yonatan ya kira Dawuda ya gaya masa dukan maganarsu. Ya kawo shi wurin Shawulu, Dawuda kuwa ya zauna tare da Shawulu kamar dā."},{"book":"1 Samaʼila","chapter":"19","verse":"8","text":"Wani yaƙi ya sāke tashi, Dawuda kuwa ya fita ya yaƙi Filistiyawa, ya kai musu hari mai tsanani, sai da suka gudu a gabansa."},{"book":"1 Samaʼila","chapter":"19","verse":"9","text":"Amma mugun ruhu daga Ubangiji ya sauko wa Shawulu yayinda yana zaune a cikin gidansa da māshi a hannunsa. Yayinda Dawuda yake bugan molo,"},{"book":"1 Samaʼila","chapter":"19","verse":"10","text":"Shawulu ya yi ƙoƙari yă kafe shi da bango da māshinsa, amma Dawuda ya goce sa’ad da Shawulu jefa māshin a bango. A daren nan Dawuda ya nemi hanya ya gudu."},{"book":"1 Samaʼila","chapter":"19","verse":"11","text":"Shawulu ya aiki mutane zuwa gidan Dawuda su yi gadin gidan, su kuma kashe Dawuda. Amma Mikal matar Dawuda ta gargaɗe Dawuda, ta ce, “In ba ka gudu a daren nan ba, kashegari za a kashe ka.”"},{"book":"1 Samaʼila","chapter":"19","verse":"12","text":"Haka kuwa Mikal ta sauko da Dawuda ta taga ya gudu, ya tsere."},{"book":"1 Samaʼila","chapter":"19","verse":"13","text":"Sai Mikal ta ɗauki gunki ta kwantar da shi a gādo, ta sa masa gashin akuya a kansa, sai ta rufe da mayafi."},{"book":"1 Samaʼila","chapter":"19","verse":"14","text":"Da Shawulu ya aiki mutane su kama Dawuda. Mikal ta ce, “Ba shi da lafiya.”"},{"book":"1 Samaʼila","chapter":"19","verse":"15","text":"Sai Shawulu ya sāke aiki mutanen su ga Dawuda, ya ce musu, “Ku kawo shi a gādonsa domin in kashe shi.”"},{"book":"1 Samaʼila","chapter":"19","verse":"16","text":"Amma da mutanen suka shiga sai suka ga gunkin a gadon, a wajen kan kuwa akwai gashin akuya."},{"book":"1 Samaʼila","chapter":"19","verse":"17","text":"Shawulu ya ce wa Mikal, “Don me kika ruɗe ni har kika bar maƙiyina ya gudu ya tsere?”"},{"book":"1 Samaʼila","chapter":"19","verse":"18","text":"Da Dawuda ya gudu ya tsere, sai ya tafi wurin Sama’ila a Rama ya gaya masa dukan abin da Shawulu ya yi masa. Da shi da Sama’ila suka tafi Nayiwot suka zauna a can."},{"book":"1 Samaʼila","chapter":"19","verse":"19","text":"Shawulu ya sami labari cewa, “Dawuda yana Nayiwot a Rama.”"},{"book":"1 Samaʼila","chapter":"19","verse":"20","text":"Sai ya aiki mutane su je su kamo Dawuda, amma da suka ga ƙungiyar annabawa suna annabci tare da Sama’ila shugabansu a tsaye, sai Ruhun Allah ya sauko wa mutanen Shawulu, su ma suka fara yin annabci."},{"book":"1 Samaʼila","chapter":"19","verse":"21","text":"Shawulu ya sami labari game da wannan, sai ya sāke aiken waɗansu da yawa. Su ma suka shiga yin annabci. Shawulu ya sāke aiken mutane sau na uku, su kuma suka shiga yin annabci."},{"book":"1 Samaʼila","chapter":"19","verse":"22","text":"A ƙarshe, shi da kansa ya tashi ya tafi Rama. Ya bi ta babban rijiyar ruwan Seku. A can ya yi tambaya ya ce, “Ina Sama’ila da Dawuda suke?”"},{"book":"1 Samaʼila","chapter":"19","verse":"23","text":"Saboda haka Shawulu ya tafi Nayiwot a Rama, amma Ruhun Allah ya sauko masa, shi ma ya yi tafiya yana annabci har sai da ya isa Nayiwot."},{"book":"1 Samaʼila","chapter":"19","verse":"24","text":"Ya tuttuɓe rigunarsa, ya kuma yi annabci a gaban Sama’ila. Ya kwanta tsirara dukan yini da dukan dare. Abin da ya sa ke nan mutane suke cewa, “Shawulu ma yana cikin annabawa ne?”"}]}