{"data":[{"book":"Ikrisiasatis","chapter":"1","verse":"1","text":"Rempi humi ne' Deviti nemofo Jerusalemi kumate kini ne' Solomoni naneke."},{"book":"Ikrisiasatis","chapter":"1","verse":"2","text":"Rempi humi ne'mo'a huno, Mika zamofona agafa'a omaneno! Agafa'a omanegeno, ana maka zamo'a agafa'a omnetfa hu'ne."},{"book":"Ikrisiasatis","chapter":"1","verse":"3","text":"Vahe'mo'za tusi amuho hu'za ama mopafina eri'zana e'nerizanagi, ana eri'zampintira na'a erifore hugahaze?"},{"book":"Ikrisiasatis","chapter":"1","verse":"4","text":"Vahera efore huno frino nevanigeno, ru vahera ete efore huno frino nevianagi, ama mopamo'a mevava huno ne-e."},{"book":"Ikrisiasatis","chapter":"1","verse":"5","text":"Maka nanterana zagemo'a hanatiteno evuno kinagama segeno'a ufreteno, ete agareno anama hanati'nere enevie."},{"book":"Ikrisiasatis","chapter":"1","verse":"6","text":"Hagi zaho'ma eriana sauti kazigati erino vuno ome arugagino, ete noti kaziga vuno ome arugagino, zahora erino kagigagi nehie."},{"book":"Ikrisiasatis","chapter":"1","verse":"7","text":"Hagi maka timo'za kampui hanatite'za vu'za hagerimpinke unefrazanagi, hagerimo'a avira note. Hagi ana timo'za hagerimpima vute'za, ete anama hanati'nazareti eme aru hanati'za ete hagerimpina nevaze."},{"book":"Ikrisiasatis","chapter":"1","verse":"8","text":"Maka ama mopafi zantaminku'ma antahintahima hu'zamo'a, tusiza huno tavesra nehiankita hu amara hugara nosune. Tavumo'a rama'a zantmi negeanagi, mago'ane ke'nia agesage nehie. Anahukna huno tagesamo'a rama'a keaga nentahianagi, mago'ane antahinia agesage nehie."},{"book":"Ikrisiasatis","chapter":"1","verse":"9","text":"Hakare zama menima fore'ma nehia zana, korapa fore hu'nea zamo fore nehie. E'ina hu'neankino ama mopafima fore'ma nehia zantamina magora kasefa zana forera nosianki, korapa fore hu'nea zantmi fore nehie."},{"book":"Ikrisiasatis","chapter":"1","verse":"10","text":"Mago'mo'a huno amazana kasefaza fore nehianki keho huno osugahie. Na'ankure mika'zana korapa fore osu'nonkeno fore hu'neaza ete fore nehie."},{"book":"Ikrisiasatis","chapter":"1","verse":"11","text":"Korapama fore'ma hu'nea zantaminkura antahintahia osu zamagenekanize. Hanki henkama fore'ma hanaza vahe'mo'za menima nehu'na zantaminkura zamage akanigahaze."},{"book":"Ikrisiasatis","chapter":"1","verse":"12","text":"Nagra Rempi huzmi ne'mo'na Jerusalemi kumate mani'ne'na, Israeli vahe kinia mani'na kegava huzmante'noe."},{"book":"Ikrisiasatis","chapter":"1","verse":"13","text":"Ama mopafima me'nege'zama maka zama nehaza zana, nagra knare antahi'zanteti, refako hu'na ke'na antahi'nama huana Anumzamo'a tusi knaza vahe'mofona kofintegeno, knazana e'nerize."},{"book":"Ikrisiasatis","chapter":"1","verse":"14","text":"Mika zana ama mopafima nehaza zama koana, agafa'a omane'za nehazanki'za, zaho'ma avararizankna nehaze."},{"book":"Ikrisiasatis","chapter":"1","verse":"15","text":"Kazakinesia zana azeri fatgo osugahane. Hagi omne'nenia zana ohamprigahane."},{"book":"Ikrisiasatis","chapter":"1","verse":"16","text":"Nagra'agura amanage hu'na hu'noe, mika Jerusalemi kumate'ma efore'ma hu'za kinima mani'ne'za vahe'ma kegavama huzmante'naza, kini vahetmina zamagatere'na nagra knare antahi'zana eri'noe. Kote'ma mani'zama e'naza kini vahetmina zamagatere'na, rama'a knare antahi'zane, antahintahizanena eri'noe."},{"book":"Ikrisiasatis","chapter":"1","verse":"17","text":"Ana hute'na ete knare antahi'zane neginagi antahi'zane erinte'na refko hu'na ke'noanagi, e'i ana zampinti'ma ke'na eri fore'ma huana, e'i ana zamo'enena zaho'ma arotagoma hiankna hu'ne."},{"book":"Ikrisiasatis","chapter":"1","verse":"18","text":"Na'ankure rama'a knare antahintahima eri zamo'a rama'a kasu zampi manigahane, mago'anema rama'a antahintahi zama eri'zamo'a anahukna hunka mago'ane mareri agatere kasunku zampi manigahane."}]}