{"data":[{"book":"Psalmen","chapter":"88","verse":"1","text":"Een lied; een psalm van de zonen van Kore. Voor muziekbegeleiding; met de fluit. Een klaag- en leerdicht van Heman, den Ezrachiet. Jahweh, mijn God, overdag roep ik om hulp, En schrei des nachts voor uw aanschijn."},{"book":"Psalmen","chapter":"88","verse":"2","text":"Laat mijn gebed voor uw aangezicht dringen; Luister toch naar mijn klagen."},{"book":"Psalmen","chapter":"88","verse":"3","text":"Want mijn ziel is zat van ellende, Mijn leven het rijk der doden nabij;"},{"book":"Psalmen","chapter":"88","verse":"4","text":"Men telt mij bij hen, die ten grave dalen, Ik ben als een man, aan het eind van zijn kracht."},{"book":"Psalmen","chapter":"88","verse":"5","text":"Ik ben als de doden verstoten, Als lijken, die in het graf zijn gelegd: Aan wie Gij niet langer meer denkt, En die aan uw hand zijn onttrokken."},{"book":"Psalmen","chapter":"88","verse":"6","text":"Gij hebt mij in de diepe grafkuil gestort, In duisternis en in de schaduw des doods;"},{"book":"Psalmen","chapter":"88","verse":"7","text":"Uw toorn drukt zwaar op mij neer, Al uw golven slaan over mij heen."},{"book":"Psalmen","chapter":"88","verse":"8","text":"Gij hebt mijn vrienden van mij vervreemd, En ze van mij laten walgen; Ik zit in de knel, en kan er niet uit,"},{"book":"Psalmen","chapter":"88","verse":"9","text":"Mijn oog versmacht van ellende. De ganse dag, Jahweh, roep ik U aan, En strek mijn handen naar U uit:"},{"book":"Psalmen","chapter":"88","verse":"10","text":"Of doet Gij aan de doden nog wonderen, Staan de schimmen soms op, om U te loven?"},{"book":"Psalmen","chapter":"88","verse":"11","text":"Zal men in het graf van uw goedheid gewagen, Van uw trouw in de afgrond;"},{"book":"Psalmen","chapter":"88","verse":"12","text":"Zal men in de duisternis uw wondermacht kennen, Uw gerechtigheid in het land van vergeten?"},{"book":"Psalmen","chapter":"88","verse":"13","text":"Daarom, Jahweh, roep ik U aan, Treedt iedere morgen mijn bede U tegen."},{"book":"Psalmen","chapter":"88","verse":"14","text":"Waarom zoudt Gij mij dan verstoten, o Jahweh, En mij uw aanschijn verbergen?"},{"book":"Psalmen","chapter":"88","verse":"15","text":"Van jongsaf ben ik in ellende en zorgen gedompeld, Ik ben radeloos onder de last van uw plagen;"},{"book":"Psalmen","chapter":"88","verse":"16","text":"Uw gramschap slaat over mij heen, Uw verschrikkingen overstelpen mij."},{"book":"Psalmen","chapter":"88","verse":"17","text":"Als water omringen ze mij iedere dag, En sluiten mij helemaal in;"},{"book":"Psalmen","chapter":"88","verse":"18","text":"Gij hebt vrienden en makkers van mij vervreemd, En mijn bekenden door mijn ellende."}]}