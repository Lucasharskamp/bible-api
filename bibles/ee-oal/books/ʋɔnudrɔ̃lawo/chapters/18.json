{"data":[{"book":"Ʋɔnudrɔ̃lawo","chapter":"18","verse":"1","text":"Fia aɖeke menɔ Israel ɣe ma ɣi o."},{"book":"Ʋɔnudrɔ̃lawo","chapter":"18","verse":"2","text":"eya ta Dan ƒe to la tia kalẽtɔ atɔ̃ tso Zora kple Estaol duwo me be woayi aɖatsa ŋku le anyigba si dzi wodi be yewoanɔ la dzi. Esi wova ɖo Efraim ƒe tonyigba dzi la, wodze Mika ƒe aƒe me."},{"book":"Ʋɔnudrɔ̃lawo","chapter":"18","verse":"3","text":"Wolé to ɖe Levitɔ la ƒe gbegbɔgblɔ ŋu eye woɖe kpɔe hebiae be, “Nɔvi, nu ka wɔm nèle le afi sia? Afi ka nètso?”"},{"book":"Ʋɔnudrɔ̃lawo","chapter":"18","verse":"4","text":"Egblɔ dɔ si wɔm wòle na Mika abe eƒe nunɔla ene la na wo."},{"book":"Ʋɔnudrɔ̃lawo","chapter":"18","verse":"5","text":"Wobia tso esi be, “Ekema bia Mawu be mɔ si dzi míele la adze edzi na mí mahã?”"},{"book":"Ʋɔnudrɔ̃lawo","chapter":"18","verse":"6","text":"Nunɔla la ɖo eŋu be, “Miyi le ŋutifafa me, Yehowa le mia ta kpɔm.”"},{"book":"Ʋɔnudrɔ̃lawo","chapter":"18","verse":"7","text":"Ale ame atɔ̃awo yi Lais du la me eye wokpɔ ale si ameawo le dedie le afi mae, abe Sidontɔwo ene. Woɖe dzi ɖi bɔkɔɔ, wometsi dzi be dukɔ aɖeke aho aʋa ɖe yewo ŋu o elabena dukɔ sesẽ aɖeke menɔ nuto me ma o. Woƒe nɔƒe didi tso wo nɔvi Sidontɔwo gbɔ eye womedea ha kple du siwo te ɖe wo ŋu la o."},{"book":"Ʋɔnudrɔ̃lawo","chapter":"18","verse":"8","text":"Ale ŋkutsalawo trɔ yi wo nɔviwo gbɔ le Zora kple Estaol. Wobia wo be, “Aleke miedee eye nu kawo miekpɔ?”"},{"book":"Ʋɔnudrɔ̃lawo","chapter":"18","verse":"9","text":"Ŋkutsalawo ɖo eŋu be, “Mina míaho aʋa ɖe wo ŋu! Míekpɔ anyigba la: enyo ŋutɔ. Migawɔ kuvia le anyigba la xɔxɔ ŋu o."},{"book":"Ʋɔnudrɔ̃lawo","chapter":"18","verse":"10","text":"Ne mieyi la, miakpɔ be ameawo le ŋutifafa me, anyigba la nyo eye wòlolo. Naneke mahiã mí le anyigba la dzi o, Mawu tsɔ anyigba la de asi na mí xoxo!”"},{"book":"Ʋɔnudrɔ̃lawo","chapter":"18","verse":"11","text":"Ale ŋutsu alafa ade tso Dan ƒe to la me bla akpa eye wodze mɔ tso Zora kple Estaol."},{"book":"Ʋɔnudrɔ̃lawo","chapter":"18","verse":"12","text":"Gbã la, woƒu asaɖa anyi ɖe teƒe aɖe si nɔ Kiriat Yearim ƒe ɣetoɖoƒe lɔƒo le Yudanyigba dzi. Woyɔa teƒe sia egbegbe be, “Maham” si gɔmee nye “Dan ƒe Asaɖa.”"},{"book":"Ʋɔnudrɔ̃lawo","chapter":"18","verse":"13","text":"Tso afi ma wolia to la yi Efraim to la ƒe anyigba dzi."},{"book":"Ʋɔnudrɔ̃lawo","chapter":"18","verse":"14","text":"Esi wova to Mika ƒe aƒe ŋu yina la, ŋkutsala atɔ̃awo gblɔ na wo nɔviwo be, “Kɔmewu, aƒeli, aklamakpakpɛ kple legbawo le aƒe sia me. Eme kɔ ƒãa be mienya nu si wòle be miawɔ!”"},{"book":"Ʋɔnudrɔ̃lawo","chapter":"18","verse":"15","text":"Ale woge ɖe Levitɔ ɖekakpui la ƒe aƒe me le Mika ƒe teƒe hedo gbe nɛ."},{"book":"Ʋɔnudrɔ̃lawo","chapter":"18","verse":"16","text":"Ame alafa ade tso Dan ƒe to la me, ame siwo bla akpa na aʋawɔwɔ la tsi tsitre ɖe agbo la nu."},{"book":"Ʋɔnudrɔ̃lawo","chapter":"18","verse":"17","text":"Ŋkutsala atɔ̃awo ge ɖe xɔ la me eye wolɔ aklamakpakpɛawo, kɔmewu la, aƒeli la kple legba la esime nunɔla la nɔ agbo la nu kple asrafo alafa ade (600) siwo kpla woƒe aʋawɔnuwo."},{"book":"Ʋɔnudrɔ̃lawo","chapter":"18","verse":"18","text":"Esi Levitɔ la kpɔ be wotsɔ nu siawo la, ebia wo be, “Nu ka wɔm miele?”"},{"book":"Ʋɔnudrɔ̃lawo","chapter":"18","verse":"19","text":"Wogblɔ nɛ be, “Zi ɖoɖoe, mègagblɔ nya aɖeke o. Dze mía yome eye nànye fofo kple nunɔla na mí katã. Ɖe menyo be nànye nunɔla na Israel ƒe to blibo ɖeka wu nànye nunɔla na ame ɖeka pɛ ko ƒe aƒe oa?”"},{"book":"Ʋɔnudrɔ̃lawo","chapter":"18","verse":"20","text":"Levitɔ la lɔ̃ be yeayi kpli wo, ale wòtsɔ kɔmewu la, aƒedomemawuwo kple aklamakpakpɛwo hedze wo yome."},{"book":"Ʋɔnudrɔ̃lawo","chapter":"18","verse":"21","text":"Wotsɔ woƒe viwo, woƒe lãhawo kple woƒe nunɔamesiwo ɖo ŋgɔ eye wotrɔ hedzo."},{"book":"Ʋɔnudrɔ̃lawo","chapter":"18","verse":"22","text":"Esi wogblẽ Mika ƒe aƒe ɖe megbe ʋɛe ko la, ŋutsu siwo nye Mika ƒe aƒelikawo la ƒo wo ɖokui nu ƒu eye wosi du va tu Dan ƒe viwo."},{"book":"Ʋɔnudrɔ̃lawo","chapter":"18","verse":"23","text":"Esi wole ɣli dom le wo yome la Dan ƒe viwo trɔ gblɔ na Mika be, “Nu kae le wɔwòm be nèyɔ wò amewo be woawɔ avu kpli mí?”"},{"book":"Ʋɔnudrɔ̃lawo","chapter":"18","verse":"24","text":"Eɖo eŋu na wo be, “Mietsɔ mawu siwo mewɔ kple nye nunɔla dzoe. Nu kae gasusɔ ɖe asinye? Nu ka ŋutie miabiam be, ‘Nu kae le wɔwòm mahã?’ ”"},{"book":"Ʋɔnudrɔ̃lawo","chapter":"18","verse":"25","text":"Dan ƒe to la ɖo eŋu be, “Mègahe nya kpli mí o, ne menye nenema o la, ame siwo doa dziku kabakaba la dometɔ aɖewo adze mia dzi eye wò kple wò aƒe miabu miaƒe agbe.”"},{"book":"Ʋɔnudrɔ̃lawo","chapter":"18","verse":"26","text":"Ale Dan ƒe to la gaho ɖe edzi eye esi Mika kpɔ be ameawo sẽ wu ye akpa ta la, etrɔ dzo yi aƒe me."},{"book":"Ʋɔnudrɔ̃lawo","chapter":"18","verse":"27","text":"Dan to la tsɔ Mika ƒe legbawo eye wokplɔ eƒe nunɔla la va ɖo Lais. Lais dua me tɔwo nɔ anyi le ŋutifafa me eye womenya be naneke le dzɔdzɔm o. Wodze wo dzi kple yi eye wotɔ dzo woƒe dua."},{"book":"Ʋɔnudrɔ̃lawo","chapter":"18","verse":"28","text":"Kpeɖeŋutɔ aɖeke menɔ anyi axɔ na wo o elabena woƒe teƒea didi tso Sidon gbɔ eye womedo ka kple ame bubu aɖekewo hã o. Du la nɔ balime si te ɖe Bet Rehob ŋu."},{"book":"Ʋɔnudrɔ̃lawo","chapter":"18","verse":"29","text":"Woyɔa du la tsã be Lais, ke Dan ƒe to la tsɔ wo fofo, Dan, Israel viŋutsu ƒe ŋkɔ nɛ."},{"book":"Ʋɔnudrɔ̃lawo","chapter":"18","verse":"30","text":"Wowɔ teƒe na legbawo eye wowɔ Gersom ƒe vi kple Mose ƒe tɔgbuiyɔvi, ame si ŋkɔe nye Yonatan la kple via ŋutsuwo nunɔlawoe. Amewo tso ƒome sia me nye nunɔlawo va se ɖe esime woɖe aboyo anyigba la."},{"book":"Ʋɔnudrɔ̃lawo","chapter":"18","verse":"31","text":"Ale Dan ƒe to la subɔ Mika ƒe legbawo ŋkeke ale si Mawu ƒe agbadɔ la nɔ Silo."}]}