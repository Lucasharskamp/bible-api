{"data":[{"book":"1Wakolinso","chapter":"14","verse":"1","text":"Kombekeni kunda na lukunde, naho mkombeke na kuvipata vipe vituhu va Muye msuntilwa, kitendese kupata kipe cho kubilikiza Ulosi wa Mnungu."},{"book":"1Wakolinso","chapter":"14","verse":"2","text":"Wadya wakulonga kwa milosi migeni hawakulonga na want'hu ila alonga na Mnungu. Yehe alonga mbuli zikefisile kwa nguvu za Muye ywa Mnungu."},{"book":"1Wakolinso","chapter":"14","verse":"3","text":"Mna wadya wakugendeza kose ulosi wa Mnungu, walonga na want'hu no kuwenk'ha wambizi, kuwatondowaza, na kuwasangalaza."},{"book":"1Wakolinso","chapter":"14","verse":"4","text":"Wadya wose wakulonga milosi migeni, wakezenga wenye, mna wakubilikiza ulosi wa Mnungu wawazenga want'hu wamhuwile Kilisito."},{"book":"1Wakolinso","chapter":"14","verse":"5","text":"Elo, nehaunga nyose mlonge milosi migeni, mna naungisa mnde na kipe cho kulonga ulosi wa Mnungu. Kwaviya akulonga ulosi wa Mnungu aungiswa vitendese kujink'ha yudya akulonga kwa ulosi mgeni, vituhu vakwe atapite yehe mwenye kwa watuhu mwe kiya alongile, vileke want'hu wamhuwile Kilisito wadahe kuzengigwa."},{"book":"1Wakolinso","chapter":"14","verse":"6","text":"Elo wandugu zangu, neni wambizeni mbwai uneva hamiziilani na ulosi mgeni, heniwambizeni chochose, mafa uneva himink'hani ugubulo kulawa kwa Mnungu, hegu ubala, hegu naho ulosi kulawa kwa Mnungu, hegu mahinizo yamwenga."},{"book":"1Wakolinso","chapter":"14","verse":"7","text":"Nivo vili vint'hu vikulava izwi heviina ugima, vikatoigwa enga mluli ukwo kwo wila, hegu ng'weng'we. Togola mnt'hu adaha vivihi kuumanya wila ukutoigwa uneva vint'hu ivo havikulava izwi dikwivika umwo vikatoigwa."},{"book":"1Wakolinso","chapter":"14","verse":"8","text":"Naho uneva mtowa nguli hanaitoile ikamanyika niani akuunga akeikile lumwe kwa nk'hondo."},{"book":"1Wakolinso","chapter":"14","verse":"9","text":"Saiivo, want'hu nawakombaganye vivihi kiya ukulonga, uneva yadya ukulonga no ulosi mgeni hayakumanyika? Uwo ulosi wako nounde waga bule."},{"book":"1Wakolinso","chapter":"14","verse":"10","text":"Mwe isi iyuko milosi mingi hailigane, milosi yose yakombaganyika vedi."},{"book":"1Wakolinso","chapter":"14","verse":"11","text":"Mna uneva hikuumanya ulosi ukulongwa, wadya wose wakuulonga nawande wageni kwangu, name neninde mgeni kwawe."},{"book":"1Wakolinso","chapter":"14","verse":"12","text":"Iviyaiviya nyuwe mwa nyemwanyemwa kunda na vipe va Muye msuntilwa, kombekeni kupata vipe viya vikwambiza kuwazenga want'hu wamhuwile Kilisito."},{"book":"1Wakolinso","chapter":"14","verse":"13","text":"Mnt'hu akulonga kwa ulosi mgeni, vaungwa alombeze enk'higwe kipe cha kuwatambalisa want'hu mwa kiya akulonga."},{"book":"1Wakolinso","chapter":"14","verse":"14","text":"Kwaivo uneva halombeza kwe sila ino, umuye wangu nuwo ukulombeza, mna ubala woho haumuli mwe idyo."},{"book":"1Wakolinso","chapter":"14","verse":"15","text":"Haluse nitende vivihi? Nenilombeze mwo muye wangu, naho mna nenilombeze hamwenga no ubala wangu, neni keme hamwenga no muye wangu, mna naho neni keme hamwenga no ubala wangu."},{"book":"1Wakolinso","chapter":"14","verse":"16","text":"Unamtogola Mnungu mwo umuye wako du, mnt'hu mtuhu naadahe vivihi mwo mdugano azumile nt'hogola yako kwa kugamba “Taile” uneva hakukombaganya kiya ukulonga?"},{"book":"1Wakolinso","chapter":"14","verse":"17","text":"Hata uneva kumtogola Mnungu kwako kukanda kwedi vitendese, haikuwazenga want'hu watuhu."},{"book":"1Wakolinso","chapter":"14","verse":"18","text":"Namtogola Mnungu kugamba nalongesa kwa milosi migeni kuwajink'ha nyuwe nyose."},{"book":"1Wakolinso","chapter":"14","verse":"19","text":"Mna mwo kuvika nehadaha kulonga mbuli shano du ziku kombaganyika vileke niwahinizize want'hu wamhuwile Kilisito, kujink'ha kulonga mbuli milongo gana mwe milosi migeni."},{"book":"1Wakolinso","chapter":"14","verse":"20","text":"Wandugu zangu, mse kubanikanyanya enga wana wadodo, kuleni indeni wadodo mwo wavu, mna mwo kubanikanyanya kwenyu mnde enga want'hu wakangale."},{"book":"1Wakolinso","chapter":"14","verse":"21","text":"Iwandikwa mwa maandiko yakukile"},{"book":"1Wakolinso","chapter":"14","verse":"22","text":"Na ivo kipe cha kulonga milosi migeni ni kilagiso kwa wadya heweina mhuwi, hiyo kwa wahuwile kale, mna kipe cho kubilikiza Mbuli ya Mnungu ni kwa want'hu wahuwile, hiyo kwa heewehuwile."},{"book":"1Wakolinso","chapter":"14","verse":"23","text":"Togoleni uneva fyo dya wahuwila wa Kilisito wanadugana hamwenga, wanakonga kulonga wose hamwenga kwa milosi migeni, aaho niyo eza mnt'hu mtuhu hehuwile niyo engila, haagambe nyose muwakilalu?"},{"book":"1Wakolinso","chapter":"14","verse":"24","text":"Mna want'hu wose wananda waubwelekeza ulosi wenk'higwe ni Mnungu, want'hu watuhu hewehuwile waneza, yose nawayeve nayawalagise uiihi wawe, naho nawekehime wenye kwa yose nawayeve,"},{"book":"1Wakolinso","chapter":"14","verse":"25","text":"fanyanyi zawe ze kinyele nezibunk'huke, niyo wafunama no kumvika Mnungu wakagamba, “Ikindedi Mnungu ehamwenga na nyuwe!”"},{"book":"1Wakolinso","chapter":"14","verse":"26","text":"Wandugu zangu ivi nivo hulonga. Mkadugana hamwenga kwa kumvika Mnungu, yumwenga akeme wila, mtuhu ahiniza, yumwenga ande na ugubulo kulawa kwa Mnungu, mtuhu alonge kwa ulosi mgeni, na mtuhu atambalise yadya yakulongwa, aya yose yaungwa yande kwa kuwagela nguvu wahuwila."},{"book":"1Wakolinso","chapter":"14","verse":"27","text":"Uneva kunanda na want'hu wakulonga ulosi mgeni, walonge waidi hegu watatu, hiyo kujink'ha aho, walonge yumwe yumwe, naho mtuhu atambalise yadya yakulongwa."},{"book":"1Wakolinso","chapter":"14","verse":"28","text":"Mna uneva hahali yeyose akudaha kutambalisa, yudya akulonga ulosi mgeni anyamale mwe mdugano, alonge du yehe mwenye na Mnungu."},{"book":"1Wakolinso","chapter":"14","verse":"29","text":"Walotezi wa Mnungu, walonge waidi hegu watatu, watuhu wayahime yadya yakulongwa."},{"book":"1Wakolinso","chapter":"14","verse":"30","text":"Mna uneva mnt'hu yumwenga ho mdugano uwo ahokela ulosi enk'higwe ni Mnungu, yudya akulonga vaungwa anyamale."},{"book":"1Wakolinso","chapter":"14","verse":"31","text":"Nyose mwadaha kubilikiza ulosi wa Mnungu, yumwe yumwe, vileke kila yumwenga ahine no kugeligwa moyo."},{"book":"1Wakolinso","chapter":"14","verse":"32","text":"Kipe cho ulotezi, chaungwa kulongozwa ni yudya enk'higwe icho ikipe,"},{"book":"1Wakolinso","chapter":"14","verse":"33","text":"kwaviya Mnungu hakuunga suwe kinde want'hu wa nk'humbizi, mna kinde no utondowazi iviyaiviya enga ivo ili mwa mafyo ya wahuwila wa Kilisito."},{"book":"1Wakolinso","chapter":"14","verse":"34","text":"wavele wanyamale mwe midugano ya want'hu wamhuwile Kilisito, hawa kulekelwa kulonga, ila wande waivi enga viya Miko ya Wayahudi ikulonga."},{"book":"1Wakolinso","chapter":"14","verse":"35","text":"Uneva waunga wauze mbuli, wawauze walume zawe kwe zikaya zawe, ni mbuli yakugela soni kwa mvele kulonga mwo mdugano wa want'hu wamhuwile Kilisito."},{"book":"1Wakolinso","chapter":"14","verse":"36","text":"Hegu mwagamba Mbuli ya Mnungu ilawa kwenyu? Hegu mwagamba iza kwajili yenyu mwikedu?"},{"book":"1Wakolinso","chapter":"14","verse":"37","text":"Uneva mnt'hu akeona kugamba ni mlotezi ana kipe che kimuye, aungwa kumanya kugamba yadya huwandika ni lagizo dya Zumbe."},{"book":"1Wakolinso","chapter":"14","verse":"38","text":"Mna uneva mnt'hu ayabela ayo, basi nanywe mumbele."},{"book":"1Wakolinso","chapter":"14","verse":"39","text":"Ivo elo wandugu zangu, ungeni kugendeza kose ulosi wa Mnungu, mna mse kumfingiza mnt'hu akulonga ulosi mgeni."},{"book":"1Wakolinso","chapter":"14","verse":"40","text":"Mna mbuli zose zidamanywe kwo uwedi na ivo ikuungwa."}]}