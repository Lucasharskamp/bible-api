{"data":[{"book":"2 Saamuʼeel","chapter":"2","verse":"1","text":"Kana booddee Daawit, “Magaalaawwan Yihuudaa keessaa gara isa tokkootti ol baʼuu?” jedhee Waaqayyoon gaafate."},{"book":"2 Saamuʼeel","chapter":"2","verse":"2","text":"Kanaafuu Daawit niitota isaa lamaan jechuunis Ahiinooʼam Yizriʼeelittii sanaa fi Abiigayiil kan Naabaal namichi Qarmeloos sun irraa duʼe wajjin ol baʼe."},{"book":"2 Saamuʼeel","chapter":"2","verse":"3","text":"Daawit namoota isa wajjin turan tokkoo tokkoo isaanii maatii isaanii wajjin fudhate; isaanis magaalaawwan Kebroon keessa qubatan."},{"book":"2 Saamuʼeel","chapter":"2","verse":"4","text":"Ergasiis namoonni Yihuudaa gara Kebroon dhufanii mana Yihuudaa irratti Daawitin mootii godhanii diban."},{"book":"2 Saamuʼeel","chapter":"2","verse":"5","text":"inni akkana jedhee gara namoota Yaabeesh Giliʼaaditti ergamoota erge; “Sababii isin isa awwaaluudhaan Saaʼol gooftaa keessaniif arjummaa akkasii gootaniif Waaqayyo isin haa eebbisu."},{"book":"2 Saamuʼeel","chapter":"2","verse":"6","text":"Ammas Waaqayyo jaalala isaa kan hin geeddaramnee fi amanamummaa isaa isiniif haa kennu; ani waan isin akkas gootaniif akkasuma waan gaarii isiniif nan godha."},{"book":"2 Saamuʼeel","chapter":"2","verse":"7","text":"Egaa amma jabaadhaa; cimaa; Saaʼol gooftaan keessan duʼeeraatii; namoonni Yihuudaa immoo mootii godhatanii of irratti na dibaniiru.”"},{"book":"2 Saamuʼeel","chapter":"2","verse":"8","text":"Yeroo sanatti Abneer ilmi Neer ajajaan waraanaa Saaʼol Iish-Booshet ilma Saaʼol fuudhee gara Mahanayiimitti dabarse."},{"book":"2 Saamuʼeel","chapter":"2","verse":"9","text":"Innis Giliʼaad, Ashuur, Yizriʼeel, Efreemii fi Beniyaam, akkasumas guutummaa Israaʼel irratti isa moosise."},{"book":"2 Saamuʼeel","chapter":"2","verse":"10","text":"Iish-Booshet ilmi Saaʼol yeroo Israaʼel irratti mootii taʼetti umuriin isaa waggaa afurtama ture; innis waggaa lama moʼe. Taʼus manni Yihuudaa Daawit duukaa buʼe."},{"book":"2 Saamuʼeel","chapter":"2","verse":"11","text":"Daawitis Kebroonitti mana Yihuudaa irratti waggaa torbaa fi jiʼa jaʼa mootii taʼe."},{"book":"2 Saamuʼeel","chapter":"2","verse":"12","text":"Abneer ilmi Neer namoota Iish-Booshet ilma Saaʼol sana wajjin Mahanayiimii kaʼanii gara Gibeʼoon dhaqan."},{"book":"2 Saamuʼeel","chapter":"2","verse":"13","text":"Yooʼaab ilmi Zeruuyaa fi namoonni Daawit isaan simachuuf baʼanii haroo Gibeʼoon biratti itti dhufan. Gareen tokko gama tokkoon, gareen kaan immoo gama kaaniin haroo sana bira tataaʼan."},{"book":"2 Saamuʼeel","chapter":"2","verse":"14","text":"Abneeris Yooʼaabiin, “Mee dargaggoonni kaʼanii fuula keenya duratti wal haa tuman” jedhe."},{"book":"2 Saamuʼeel","chapter":"2","verse":"15","text":"Kanaafuu Beniyaam irraa namoonni kudha lama Iish-Booshet ilma Saaʼoliif, namoonni kudha lama immoo kaʼanii Daawitiif lakkaaʼaman."},{"book":"2 Saamuʼeel","chapter":"2","verse":"16","text":"Tokkoon tokkoon namaas mormituu isaa mataa qabee cinaacha isaatti goraadee diree wal qabatanii kukkufan. Kanaafuu iddoon sun Gibeʼoon keessatti lafa goraadee jedhamee waamame."},{"book":"2 Saamuʼeel","chapter":"2","verse":"17","text":"Lolli gaafa sanaa akka malee jabaa ture; Abneerii fi namoonni Israaʼelis namoota Daawitiin moʼataman."},{"book":"2 Saamuʼeel","chapter":"2","verse":"18","text":"Ilmaan Zeruuyaa sadan jechuunis Yooʼaab, Abiishaayii fi Asaaheel achi turan. Asaaheel akkuma kuruphee bosonaa fiigichatti nama jabaa ture."},{"book":"2 Saamuʼeel","chapter":"2","verse":"19","text":"Innis utuu mirgatti yookaan bitaatti hin gorin faana buʼee Abneerin ariʼe."},{"book":"2 Saamuʼeel","chapter":"2","verse":"20","text":"Abneeris of irra garagalee, “Ati Asaaheelii?” jedhee gaafate."},{"book":"2 Saamuʼeel","chapter":"2","verse":"21","text":"Ergasiis Abneer, “Gara mirgaatti yookaan bitaatti garagaliitii dargaggeessa tokko qabii miʼa lolaa isaa irraa fudhadhu” jedheen. Asaaheel garuu isa ariʼuu hin dhiifne."},{"book":"2 Saamuʼeel","chapter":"2","verse":"22","text":"Abneer ammas Asaaheelin, “Na hin ariʼin! Ani maaliifan si galaafadha? Ani akkamittin fuula koo ol fudhadhee obboleessa kee Yooʼaabin ilaala?” jedhe."},{"book":"2 Saamuʼeel","chapter":"2","verse":"23","text":"Asaaheel garuu isa ariʼuu hin dhiifne; kanaafuu Abneer qara eeboo isaatiin garaa isaa waraane; eeboon sunis keessa fullaʼee dugda isaatiin baʼe. Asaaheelis achitti kufee yommuu suma duʼe. Namni hundis iddoo Asaaheel itti kufee duʼe sana gaʼee dhaabata ture."},{"book":"2 Saamuʼeel","chapter":"2","verse":"24","text":"Yooʼaabii fi Abiishaayi garuu Abneerin ariʼan; isaanis yeroo aduun dhiʼetti gaara Amaa kan karaa gammoojjii Gibeʼoonitti geessu irra Giiyaatti garagalee argamu sana gaʼan."},{"book":"2 Saamuʼeel","chapter":"2","verse":"25","text":"Namoonni Beniyaamis Abneer biratti walitti qabaman. Isaanis gareedhaan walgurmeessanii gaara Amaa gubbaatti hiriiran."},{"book":"2 Saamuʼeel","chapter":"2","verse":"26","text":"Abneeris iyyee Yooʼaabin waamee, “Goraadeen kun bara baraan waa galaafachuu qabaa? Akka dhumni waan kanaa hadhaaʼaa taʼe ati wallaalteetii? Ati hamma yoomiitti akka namoonni kee obboloota isaanii ariʼuu dhiisan itti hin himtu?” jedhe."},{"book":"2 Saamuʼeel","chapter":"2","verse":"27","text":"Yooʼaab immoo deebisee, “Dhugaa Waaqa jiraataa, utuu ati waan kana jechuu baattee silaa namoonni hamma lafti bariʼutti obboloota isaanii ariʼuu irraa hin deebiʼan ture” jedhe."},{"book":"2 Saamuʼeel","chapter":"2","verse":"28","text":"Kanaafuu Yooʼaab malakata afuufe; namoonni hundis Israaʼeloota ariʼuu dhiisan; lammatas waraanni isaan gidduutti hin kaane."},{"book":"2 Saamuʼeel","chapter":"2","verse":"29","text":"Abneerii fi namoonni isaa halkan sana guutuu Arabbaa keessa yaaʼanii darban. Isaanis Laga Yordaanos ceʼanii guutummaa Biitroon keessa darbanii gara Mahanayiim dhufan."},{"book":"2 Saamuʼeel","chapter":"2","verse":"30","text":"Ergasiis Yooʼaab Abneerin ariʼuu dhiisee namoota isaa hunda walitti qabe. Yeroo sanattis akka namoota Daawit keessaa Asaaheelin malee namoonni kudha sagal badan beekame."},{"book":"2 Saamuʼeel","chapter":"2","verse":"31","text":"Namoonni Daawit garuu namoota Beniyaam keessaa warra Abneer wajjin turan dhibba sadii fi jaatama ajjeesan."},{"book":"2 Saamuʼeel","chapter":"2","verse":"32","text":"Isaanis reeffa Asaaheel fudhatanii Beetlihemitti iddoo awwaala abbaa isaatti awwaalan. Yooʼaabii fi namoonni isaa halkan guutuu deemaa bulanii barii obboroo Kebroon gaʼan."}]}