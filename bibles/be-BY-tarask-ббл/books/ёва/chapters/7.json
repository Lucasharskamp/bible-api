{"data":[{"book":"ЁВА","chapter":"7","verse":"1","text":"Ці ня вызначаны чалавеку час на зямлі, і дні ягоныя ці ж ня тое самае, што дні найміта?"},{"book":"ЁВА","chapter":"7","verse":"2","text":"Як раб прагне ценю і як найміт чакае канца працы сваёй,"},{"book":"ЁВА","chapter":"7","verse":"3","text":"так я атрымаў на долю месяцы марныя, і ночы бядотныя адмераны мне."},{"book":"ЁВА","chapter":"7","verse":"4","text":"Калі кладуся, дык кажу: калі гэта ўстану? а вечар доўжыцца, і я варочаюся ўдосыць да самае раніцы."},{"book":"ЁВА","chapter":"7","verse":"5","text":"Цела маё ў чарвяках і запыленых струпах; скура мая лопаецца і гнаіцца."},{"book":"ЁВА","chapter":"7","verse":"6","text":"Дні мае бягуць хутчэй за чалавека і канчаюцца без надзеі."},{"book":"ЁВА","chapter":"7","verse":"7","text":"Згадай, што жыцьцё маё павеў, што вока маё ня вернецца бачыць добрае."},{"book":"ЁВА","chapter":"7","verse":"8","text":"Ня ўбачыць мяне вока таго, хто бачыў мяне; вочы Твае на мяне, - і няма мяне."},{"book":"ЁВА","chapter":"7","verse":"9","text":"Радзее воблака і сыходзіць; так той, хто сышоў у апраметную, ня выйдзе,"},{"book":"ЁВА","chapter":"7","verse":"10","text":"ня вернеецца болей у дом свой, і месца ягонае ўжо ня будзе ведаць яго."},{"book":"ЁВА","chapter":"7","verse":"11","text":"Ня буду ж я стрымліваць вуснаў маіх; буду гаварыць у сьцісласьці духу майго; буду скардзіцца ў бядоце душы маёй."},{"book":"ЁВА","chapter":"7","verse":"12","text":"Хіба я мора альбо марская пачвара, што Ты паставіў над мною варту?"},{"book":"ЁВА","chapter":"7","verse":"13","text":"Калі падумаю: «суцешыць мяне пасьцель мая, зьнясе гароту маю ложак мой»,"},{"book":"ЁВА","chapter":"7","verse":"14","text":"Ты палохаеш мяне снамі і відзежамі страшыш мяне;"},{"book":"ЁВА","chapter":"7","verse":"15","text":"і душа мая жадае лепей, каб спынілася дыханьне, лепей сьмерці, чым, каб зьберагліся косьці мае."},{"book":"ЁВА","chapter":"7","verse":"16","text":"Апрыкрала мне жыцьцё. Ня вечна мне жыць. Адступіся ад мяне, бо дні мае марныя."},{"book":"ЁВА","chapter":"7","verse":"17","text":"Што такое чалавек, што Ты так цэніш яго і зьвяртаеш на яго ўвагу Тваю,"},{"book":"ЁВА","chapter":"7","verse":"18","text":"наведваеш яго кожнае раніцы, кожнае імгненьне выпрабоўваеш яго?"},{"book":"ЁВА","chapter":"7","verse":"19","text":"Дакуль жа Ты не пакінеш, дакуль не адыдзеш ад мяне, дакуль не дасі мне праглынуць сьліну маю?"},{"book":"ЁВА","chapter":"7","verse":"20","text":"Калі я зграшыў, дык што я зраблю Табе, вартавы людзей! Навошта Ты паставіў мяне супраціўцам Сабе, што аж я зрабіўся самому сабе лішні?"},{"book":"ЁВА","chapter":"7","verse":"21","text":"І чаму б не дараваць мне грэху і ня зьняць зь мяне беззаконьня майго? бо, вось, я лягу ў пыле; заўтра пашукаеш мяне, і няма мяне."}]}