{"data":[{"book":"هوشع","chapter":"11","verse":"1","text":"زمانی که اسرائیل کودک بود او را دوست داشتم، و پسر خود را از مصر فرا خواندم."},{"book":"هوشع","chapter":"11","verse":"2","text":"ولی هر چه بیشتر او را به سوی خود خواندم، بیشتر از من دور شد و برای بعل قربانی کرد و برای بتها بخور سوزانید."},{"book":"هوشع","chapter":"11","verse":"3","text":"از بچگی او را تربیت کردم، او را در آغوش گرفتم و راه رفتن را به او یاد دادم؛ ولی او نخواست بفهمد که این من بودم که او را شفا دادم."},{"book":"هوشع","chapter":"11","verse":"4","text":"با کمند محبت، اسرائیل را به سوی خود کشیدم؛ بار از دوشش برداشتم و خم شده، او را خوراک دادم."},{"book":"هوشع","chapter":"11","verse":"5","text":"ولی او به سوی من بازگشت نمی‌کند، پس دوباره به مصر خواهد رفت و آشور بر او سلطنت خواهد کرد."},{"book":"هوشع","chapter":"11","verse":"6","text":"آتش جنگ در شهرهایش شعله‌ور خواهد شد. دشمنانش به دروازه‌های او حمله خواهند کرد و او در میان سنگرهای خود به دام دشمن خواهد افتاد."},{"book":"هوشع","chapter":"11","verse":"7","text":"قوم من تصمیم گرفته‌اند مرا ترک کنند، پس هرچند مرا قادر متعال خطاب کنند، اما من به فریادشان نخواهم رسید."},{"book":"هوشع","chapter":"11","verse":"8","text":"ای اسرائیل، چگونه تو را از دست بدهم؟ چگونه بگذارم بروی؟ چگونه می‌توانم تو را مثل ادمه و صبوئیم هلاک کنم؟ دل من آشوب است و شفقت من در درونم می‌جوشد!"},{"book":"هوشع","chapter":"11","verse":"9","text":"در شدت خشم خود تو را مجازات نخواهم کرد و دیگر تو را از بین نخواهم برد؛ زیرا من خدا هستم، نه انسان. من خدایی مقدّس هستم و در میان شما ساکنم. من دیگر با خشم به سراغ شما نخواهم آمد."},{"book":"هوشع","chapter":"11","verse":"10","text":"«قوم من از من پیروی خواهند کرد و من مثل شیر بر دشمنانشان خواهم غرید. ایشان لرزان از غرب باز خواهند گشت؛"},{"book":"هوشع","chapter":"11","verse":"11","text":"آنها لرزان خواهند آمد، مثل دستهٔ بزرگی از پرندگان از مصر و مانند کبوتران از آشور پرواز خواهند کرد. من دوباره ایشان را به خانه‌شان باز می‌گردانم.» این وعده‌ای است از جانب خداوند."},{"book":"هوشع","chapter":"11","verse":"12","text":"خداوند می‌فرماید: «خاندان اسرائیل با دروغ و فریب مرا احاطه کرده است، اما یهودا هنوز نسبت به من که خدای امین و مقدّس هستم، وفادار است.»"}]}