{"data":[{"book":"JONI","chapter":"5","verse":"1","text":"Ana maka'zama higeno agateretegeno, Jiu vahe'mo'za mono nehaza kna fore higeno, Jisasi'a Jerusalemi kumate mareri'ne."},{"book":"JONI","chapter":"5","verse":"2","text":"Jerusalemi kuma'mofo kaha hagente'za, Sipisipi Kafane hu'naza tavaonte mago tiru me'nege'za, Hibru kefina Betsaida5:2 tare kampi kre'ne, magora, Bezaida, magora Betsaida  hu'za nehaze. Anantera 5fu'a hanko no kinte'naze."},{"book":"JONI","chapter":"5","verse":"3-4","text":"Ana hanko nontera hakare'a kri vahera mase'za mani'naze, zamusuhu vahe'ene zamagia krere hu'nea vahe'ene zamaga zamaza sti'nea vahe'ene mani'naze. 5:3-4 Mago'a antahi'zane vahe'mo'za antahi'zana, Anumzamo ankero huntegeno ana tiru'ma ome eri kaza nehnigeno ana tirupi ese'ma tmi'nea vahe'mofo kri'amo vagaretere hu'ne."},{"book":"JONI","chapter":"5","verse":"5","text":"Mago nera 38'a kafufi kri eri'nea ne', ana tirutera mani'ne."},{"book":"JONI","chapter":"5","verse":"6","text":"Anante maseno mani'negeno Jisasi'a negeno, za'za kna ana krifina mase'ne huno antahi'ne. Jisasi'a anage huno asami'ne, Kagesama antahinana krika'a knare hugantesie hunka nentahino?"},{"book":"JONI","chapter":"5","verse":"7","text":"Ana kri ne'mo kenona'a asmino, Ra vahe'moka timoma kazama nehanigeno navareno ome nantesia vahera omani'nege'na, ana'ana hu'na nevuge'za rumo'za tirupina nagtere'za unermize."},{"book":"JONI","chapter":"5","verse":"8","text":"Jisasi'a nentahino ana neku huno, Otinka, tafeka'a renamginka e'nerinka vuo."},{"book":"JONI","chapter":"5","verse":"9","text":"Hantaka huno kri'amo atrentegeno, tafe'a erirenamgino e'nerino otino agafa huno kana vu'ne."},{"book":"JONI","chapter":"5","verse":"10","text":"Ana hige'za Jiu kva vahe'mo'za kri'ama eri amne huntea ne' antahige'naze, menina mani fruhu (Sabat) kna meno nagru hu'neankinka, naverisaka'a erinka vano osugahane."},{"book":"JONI","chapter":"5","verse":"11","text":"Hianagi ana ne'mo'a huno, Kri'nima eri amne hu'nea ne'mo'a nasamino, tafeka'a erinka vuo huno hunante'ne."},{"book":"JONI","chapter":"5","verse":"12","text":"Zamagra anage hu'za agrira antahige'naze, Iza ana nera huganteno, tafeka'a erinka vuo huno hugante'ne?"},{"book":"JONI","chapter":"5","verse":"13","text":"Hianagi azeri so'ema hunte'nea ne'mo'a, iza anara hu'neo antahino keno osu'ne, na'ankure Jisasi'a maka vahepi ruhavia huno vu'ne."},{"book":"JONI","chapter":"5","verse":"14","text":"Henka Jisasi'a ana nera ra mono nompi ome kefore huno asmi'ne, Ko, krika'a hago vagare, mago'ene kumira osuo, e'inama hanunka tusi'a knaza henka'a erigahane."},{"book":"JONI","chapter":"5","verse":"15","text":"Ana ne'mo'a atreno viazamo, Jiu vahera ome zamasmino, Jisasi kri'ni'a eri amane hunante'ne huno zamasmi'ne."},{"book":"JONI","chapter":"5","verse":"16","text":"E'inage hige'za, Jiu kva vahe'mo'za agafa hu'za Jisasina azeri haviza hu'naze, na'ankure ana zantamina mago'a mani fruhu kna (Sabat) zupa hu'nea zante ana hu'naze."},{"book":"JONI","chapter":"5","verse":"17","text":"Hianagi Agra zamasmino, Nenfa'a meninena eri'zana otreno e'neriankina, Nagra'nena eri'zana enerue."},{"book":"JONI","chapter":"5","verse":"18","text":"E'i ana agafare, Jiu kva vahe'mo'za Agri ahenaku maraguza'ati'za maka kanku hakre'naze. Na'ankure Agra mani fruhu kasege hantagia zantekukera ana osu'naze. Hagi agra Anumzanku Nenfa'ema hiazamo, agrira azeri Anumzane mago tragave hia zante'ene ahenaku hu'naze."},{"book":"JONI","chapter":"5","verse":"19","text":"E'inage hazageno Jisasi kenona zamirera amanage huno zamasmi'ne, Nagra tamagerafa hu'na neramasamue, Nemofo'a Agra'a avesitera mago'zana hugara osu'neankino, ke'nesigeno Nefa'ma huveri'nesia zanke, Nemofo'a ana zanke hugahie."},{"book":"JONI","chapter":"5","verse":"20","text":"Na'ankure Nenfa'a, Nemofona avesinenteno, Agra maka'zama nehia zana averi nehie. Ana nehuno Nefa'a agatereno tusi'aza averi hugahie. Anama hanigeta tamagra antri hugahaze."},{"book":"JONI","chapter":"5","verse":"21","text":"Na'ankure Nefa'a fri' vahe'ma zamazeri otino, asimu nezmia kna huno, Nemofo'a azano, Agri'ma avesi'nimofona asimura amigahie."},{"book":"JONI","chapter":"5","verse":"22","text":"Na'ankure Nenfa'a Agra veara refko osugahie. Hagi maka vahe'ma refko hu'zana, Nemofo ami'ne."},{"book":"JONI","chapter":"5","verse":"23","text":"Ana hina maka'mo'za nefa agima eri sga nehazankna huza Nemofo agi'a erisaga hugahaze. Aza'o Nemofo agima erisaga osanimo'a, huntegeno'ma e'nea Nefana, anazanke huno agi'a erisaga nosie."},{"book":"JONI","chapter":"5","verse":"24","text":"Nagra tamage hu'na neramasmue, aza'o Nagri nanekema nentahino hunantege'na e'nomofonte amentinti nehimo'a manivava asimu eri'neankino, vahe'ma refko hania knafina, fri'zana agatereno ko asimu erino mani'ne."},{"book":"JONI","chapter":"5","verse":"25","text":"Nagra tamage hu'na neramasmue, knamo'a kofta huno ne-eno hago menina ama efore hu'ne, fri'naza vahe'mo'za Anumzamofo Ne' mofavremofo ageru nentahi'za, ana ageru'ma antahisnamo'za manigahaze."},{"book":"JONI","chapter":"5","verse":"26","text":"Na'ankure Nefa'a asimu erino mani'zamofo agafa'a Agripi me'ne. Nemofona anahu kna huno asimu erino mani'zamofo agafa'a Agri ami'ne."},{"book":"JONI","chapter":"5","verse":"27","text":"Ana nehuno Agra Nemofona kema hugnare hunte hanavea (atoriti) ami'neankino, vahe'ma refko hu'zana Agri ami'ne, na'ankure Agra Vahe'mofo Mofavre."},{"book":"JONI","chapter":"5","verse":"28","text":"Ama kegura antria osiho, na'ankure mago knama fore'ma hina kerifi asezamante'naza vahe'mo'za Anumzamofo Mofavre'agerura antahi'za,"},{"book":"JONI","chapter":"5","verse":"29","text":"oti'za esnageno knare avu'ava hu'nesaza naga'mo'za, oti'za kasefa mani'za erigahaze. Hagi kefo avu'avazampi mani'ne'za fri'ne hanamokizmia, refako huno naneke huzmantegahie."},{"book":"JONI","chapter":"5","verse":"30","text":"Nagra navesitera mago'zana osugahue. Anumzamofo ke nentahi'na anante zaganena refko nehue. Ana kema refko'ma huana mago kante ante'na refko nehue. Na'ankure Nagra navesi'zantera kenontoe, hagi Agrama hunantege'na e'nomofo avesite refkoa nehue."},{"book":"JONI","chapter":"5","verse":"31","text":"Hagi Nagrama, tamage nehue hu'na Nagrani'agu huama hanuana, Nagra havige hugahue."},{"book":"JONI","chapter":"5","verse":"32","text":"Hianagi Nagri nagenkema rumo huama (testimoni) nehige'na, Agrama Nagriku huama hianke nentahi'na, tamage nehie hu'na nehue."},{"book":"JONI","chapter":"5","verse":"33","text":"Tamagra Joninte vahe huzmantage'za ome antahi'nazana, Joni'a tamage nanekege huzmasmi'ne."},{"book":"JONI","chapter":"5","verse":"34","text":"Hu'neanagi Nagrama hua kema azeri haveti kea mopafi vahe'mo'za antemiza hugahaze hu'na antahi nozamue. Hianagi Nagrama nehuana tamagri'ma tamaza huno tamagu vazinigu nehue."},{"book":"JONI","chapter":"5","verse":"35","text":"Joni'a lampe tavi kna huno tavi'nereno remsa hurmantegeta, ana tavikura osasi'a knafi tamagu'a musena hu'naze."},{"book":"JONI","chapter":"5","verse":"36","text":"Hianagi Nagrama hanua navu'navamo'a, Joni'ma hu'nea avu'ava zana agatere'ne. Na'ankure Nenfa'ma nami'nea eri'za Nagra eri vagaresanugu e'neruankino, ana eri'zama e'nerua eri'zamo, Nagrira veamokzimi zamavurera eriama huno Nafa'nimo hunantege'na e'noe huno nehie. Na'ankure Nafa'nimo hunantege'na e'noe."},{"book":"JONI","chapter":"5","verse":"37","text":"Nenfa'ma hunantege'na Nagrama e'noana, Nagriku huama Agra hu'ne. Hianagi tamagra mago'a knarera Agri agerura ontahitma, avugosa onke'naze."},{"book":"JONI","chapter":"5","verse":"38","text":"Agri nanekemo'a tamagri tamagu'afina omne'ne, na'ankure Agrama hunantege'na Nagrama e'nogura, tamagra tamentintia Agritera nosaze."},{"book":"JONI","chapter":"5","verse":"39","text":"Tamagra Anumzamofo avontafepi nehakraze, na'ankure tamagra mani'vava mani'zana hago eri'none hutma nentahize. Hianagi e'i ana avontafemo'a Nagriku huama nehie."},{"book":"JONI","chapter":"5","verse":"40","text":"Hianagi Nagrite'ma e'netma tamasimu eri'zankura tamagrira tamavesra nehie."},{"book":"JONI","chapter":"5","verse":"41","text":"Nagrira vahe'mo'za nagi erisaga (glori) hihogura nosue."},{"book":"JONI","chapter":"5","verse":"42","text":"Hianagi Nagra tamagrira tamage'na antahi'na hu'noe, Anumzamofo avesinte'zana tamagri tamagu'afina omane'ne."},{"book":"JONI","chapter":"5","verse":"43","text":"Nagra Nenfa agifi e'nogeta tamagra nonavraze, hagi mago'mo agra agire'ma esanimofona ame huta avregahaze."},{"book":"JONI","chapter":"5","verse":"44","text":"Tamagra inankna huta tamentintia hugahaze, tamagri'ma ru vahe'mo'za tamagima erisaga nehazana, magoke Anumzamo tamagri'ma muse huramante'sia zankura ohakre'gahazo?"},{"book":"JONI","chapter":"5","verse":"45","text":"Nefante naneke hurantegahie hutma Nagrikura tamagesa ontahiho, kema hurmantesia nera Mosese'e, Mosesente tamentintina huta taza hugahie huta hu'naze."},{"book":"JONI","chapter":"5","verse":"46","text":"Hianagi tamagrama tamage hutma Mosesente'ma tamentinti hunetasina, Nagrite ene tamentinti hazasine, na'ankure agrama kre'neana, Nagriku huno kre'ne."},{"book":"JONI","chapter":"5","verse":"47","text":"Hianagi Mosesema kre'nea nanekema tamentinti osanutma, inankna huta tamagra Nagri nanekegura tamentintia hugahaze?"}]}