{"data":[{"book":"Olubereberye","chapter":"43","verse":"1","text":"Awo enjala bwe yayinga obungi mu nsi,"},{"book":"Olubereberye","chapter":"43","verse":"2","text":"era nga ne mmere gye baggya e Misiri yonna eriiriddwa, kitaabwe n’abagamba nti mugende mutugulire emmere."},{"book":"Olubereberye","chapter":"43","verse":"3","text":"Naye Yuda n’amuddamu nti, “Omusajja yatukuutirira ddala ng’agamba nti, ‘Temulinyanga ekigere mu maaso gange nga temuzze na muganda wammwe.’"},{"book":"Olubereberye","chapter":"43","verse":"4","text":"Bw’onokkiriza tuserengete ne muganda waffe okugula emmere, olwo tunaagenda."},{"book":"Olubereberye","chapter":"43","verse":"5","text":"Naye bw’otomukkirize kugenda naffe, tetujja kuserengeta, kubanga omusajja yatugamba nti, ‘Temugenda kulaba maaso gange nga muganda wammwe tali nammwe.’ ”"},{"book":"Olubereberye","chapter":"43","verse":"6","text":"Isirayiri kwe kubaddamu nti, “Mwankola ki kino eky’obubalagaze ne mugamba omusajja nti mulina muganda wammwe omulala.”"},{"book":"Olubereberye","chapter":"43","verse":"7","text":"Ne bagamba nti, “Omusajja yatubuuza nnyo ebitufaako awamu n’ebifa ku lulyo lwaffe, ng’abuuza nti, ‘Kitammwe gyali mulamu? Mulina muganda wammwe omulala?’ Kye twamutegeeza nga kiddamu buzzi ebibuuzo bye yatubuuzanga. Tetwamanya ng’anaatugamba okuserengesa muganda waffe.”"},{"book":"Olubereberye","chapter":"43","verse":"8","text":"Era Yuda n’agamba Isirayiri kitaawe nti, “Mpa omulenzi tulyoke tugende tube balamu, tuleme okufa enjala, ffe naawe n’abaana baffe."},{"book":"Olubereberye","chapter":"43","verse":"9","text":"Nze newaddeyo okumukuuma, olimubuuza nze. Bwe sirikumuddiza, ne mussa mu maaso go mbeereko omusango ennaku zonna."},{"book":"Olubereberye","chapter":"43","verse":"10","text":"Kubanga singa tetwalwa twandibadde tukomyewo omulundi ogwokubiri.”"},{"book":"Olubereberye","chapter":"43","verse":"11","text":"Awo Isirayiri kitaabwe n’abagamba nti, “Bwe kinaaba bwe kityo, kale mukole bwe muti: mutwale ebimu ku bibala bya muno mu nsawo zammwe, mutwalire omusajja ekirabo: envumbo ntono, n’omubisi, n’omugavu, n’obubaane ne mooli n’ebinyeebwa ne Alumoni."},{"book":"Olubereberye","chapter":"43","verse":"12","text":"Mutwale n’ensimbi za mirundi ebiri nga mutwala na ziri ezaali ku mimwa gye nsawo zammwe, osanga omuntu yakola nsobi."},{"book":"Olubereberye","chapter":"43","verse":"13","text":"Mutwale ne muganda wammwe, musituke muddeyo eri omusajja."},{"book":"Olubereberye","chapter":"43","verse":"14","text":"Katonda Ayinzabyonna abawe omukisa mu maaso g’omusajja, alyoke aleke muganda wammwe oli awamu ne Benyamini bakomewo. Obanga obulumi bw’okufa kw’abaana bange bulintuukako, kale.”"},{"book":"Olubereberye","chapter":"43","verse":"15","text":"Awo ne batwala ebirabo n’ensimbi za mirundi ebiri, ne Benyamini ne baserengeta naye e Misiri ne bayimirira mu maaso ga Yusufu."},{"book":"Olubereberye","chapter":"43","verse":"16","text":"Awo Yusufu bwe yalaba nga bali ne Benyamini n’agamba omuweereza we nti, “Bayingize mu nnyumba, otte ensolo ofumbe ekijjulo, kubanga abasajja abo baakulya nange ekyemisana.”"},{"book":"Olubereberye","chapter":"43","verse":"17","text":"Omusajja n’akola nga Yusufu bwe yamulagira, n’ayingiza abasajja mu nnyumba ya Yusufu."},{"book":"Olubereberye","chapter":"43","verse":"18","text":"Abasajja ne batya olw’okutwalibwa mu nnyumba ya Yusufu, ne bagamba nti kino kizze lwa nsimbi ezatuddizibwa ne ziteekebwa mu nsawo zaffe omulundi guli, kyetuvudde tuleetebwa wano, anoonye ensonga ku ffe atuvunaane, atufuule abaddu awambe n’endogoyi zaffe."},{"book":"Olubereberye","chapter":"43","verse":"19","text":"Awo ne bambuka n’omuweereza mu nnyumba ya Yusufu,"},{"book":"Olubereberye","chapter":"43","verse":"20","text":"ne bagamba nti Ayi mukama waffe, twajja omulundi ogwasooka okugula emmere,"},{"book":"Olubereberye","chapter":"43","verse":"21","text":"bwe twatuuka mu kifo we twasula, ne tusumulula ensawo zaffe, nga mu buli kamwa k’ensawo ya buli omu mulimu ensimbi ze ezaali ez’okugula emmere, kyetuvudde tuzizza,"},{"book":"Olubereberye","chapter":"43","verse":"22","text":"era tuleese n’endala olw’okugula emmere. Tetumanyi yateeka nsimbi mu nsawo zaffe."},{"book":"Olubereberye","chapter":"43","verse":"23","text":"Ye n’abaddamu nti, “Mubeere bagumu temutya. Katonda wammwe era Katonda wa kitammwe ye yabateekera obugagga mu nsawo zammwe; ensimbi zammwe nazifuna.” Awo kwe kubaleetera Simyoni."},{"book":"Olubereberye","chapter":"43","verse":"24","text":"Omusajja bwe yamala okuyingiza abasajja abo mu nnyumba ya Yusufu, nga bamaze n’okunaaba ebigere, ng’amaze n’okuliisa endogoyi zaabwe,"},{"book":"Olubereberye","chapter":"43","verse":"25","text":"ne bateekateeka ekirabo kya Yusufu bakimuwe mu ttuntu, kubanga baamanya nga bajja kuliira eyo."},{"book":"Olubereberye","chapter":"43","verse":"26","text":"Yusufu bwe yakomawo eka ne bamuleetera ekirabo kye baalina ne bamuvuunamira."},{"book":"Olubereberye","chapter":"43","verse":"27","text":"N’ababuuza bwe bali, n’ababuuza nti, “Kitammwe akyali mulamu bulungi?”"},{"book":"Olubereberye","chapter":"43","verse":"28","text":"Ne bamuddamu nti, “Ssebo, kitaffe akyali mulamu era ali bulungi.” Ne bavuunama mu bukkakkamu."},{"book":"Olubereberye","chapter":"43","verse":"29","text":"Yusufu bwe yayimusa amaaso, n’alaba Benyamini muganda we, mutabani wa nnyina. N’ababuuza nti, “Ono ye muto wammwe gwe mwantegeezako? Katonda akuwe omukisa mwana wange.”"},{"book":"Olubereberye","chapter":"43","verse":"30","text":"Awo Yusufu n’ayanguwa okuva mu maaso gaabwe, kubanga omutima gwe gwalumwa olwa muganda we, n’anoonya ekifo w’anaakabira. N’alinnya mu kisenge kye n’akaabira eyo."},{"book":"Olubereberye","chapter":"43","verse":"31","text":"N’anaaba amaziga n’afuluma, n’aguma n’alagira emmere egabwe."},{"book":"Olubereberye","chapter":"43","verse":"32","text":"Ye ne bamuwa eyiye yekka, ne baganda be bokka, n’Abamisiri abalya naye nabo ne bagabulwa bokka, kubanga Abamisiri tebalyanga n’Abaebulaniya, kubanga kyali kivve eri Abamisiri."},{"book":"Olubereberye","chapter":"43","verse":"33","text":"Awo baganda ba Yusufu ne batuula mu maaso ge nga baddiriŋŋana okuva ku mukulu mu buzaale bwabwe okutuuka ku muto; ne batunulaganako nga beewuunya."},{"book":"Olubereberye","chapter":"43","verse":"34","text":"Yusufu n’abakoleza ebitole okuva ku mmeeza ye, naye ekitole kya Benyamini ne kisinga ekya baganda be emirundi etaano. Bwe batyo ne balya ne basanyukira wamu ne Yusufu."}]}