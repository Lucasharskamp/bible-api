{"data":[{"book":"AmaNani","chapter":"8","verse":"1","text":"UThixo wathi kuMosi,"},{"book":"AmaNani","chapter":"8","verse":"2","text":"“Tshono ku-Aroni uthi, ‘Nxa usumisa izibane eziyisikhombisa, kufanele zikhanyise indawo ephambi koluthi lwezibane.’ ”"},{"book":"AmaNani","chapter":"8","verse":"3","text":"U-Aroni wenza njalo; wamisa izibane oluthini zikhangele phambili, njengokulaywa kukaMosi nguThixo."},{"book":"AmaNani","chapter":"8","verse":"4","text":"Uluthi lwesibane lwalwenziwe ngale indlela: Lwalwenziwe ngegolide elikhandiweyo kusukela esidindini salo kusiya embaxeni zamaluba alo. Uluthi lwesibane lwenziwa lwafana xathu lalokho uThixo ayekutshengise uMosi."},{"book":"AmaNani","chapter":"8","verse":"5","text":"UThixo wathi kuMosi:"},{"book":"AmaNani","chapter":"8","verse":"6","text":"“Yahlukanisa abaLevi kwabanye bonke abako-Israyeli ubahlambulule ngokomkhuba."},{"book":"AmaNani","chapter":"8","verse":"7","text":"Nanku ozakwenza nxa usubahlambulula: Bachele ngamanzi okuhlambulula, uthi baphuce imizimba yabo yonke njalo bagezise izigqoko zabo, bazihlambulule."},{"book":"AmaNani","chapter":"8","verse":"8","text":"Kabathathe inkunzi eliguqa ndawonye lomnikelo wayo wamabele ayifulawa ecolekileyo exutshaniswe lamafutha; ubusuthatha inkunzi yesibili ibe ngumnikelo wesono."},{"book":"AmaNani","chapter":"8","verse":"9","text":"Letha abaLevi phambi kwethente lokuhlangana ubusubuthanisa isizwe sonke sako-Israyeli."},{"book":"AmaNani","chapter":"8","verse":"10","text":"Letha abaLevi phambi kukaThixo, abako-Israyeli babeke izandla zabo phezu kwabaLevi."},{"book":"AmaNani","chapter":"8","verse":"11","text":"U-Aroni kethule abaLevi phambi kukaThixo njengomnikelo wabako-Israyeli wokuzunguzwa, ukuze balungele ukwenza umsebenzi kaThixo."},{"book":"AmaNani","chapter":"8","verse":"12","text":"Nxa abaLevi sebebeke izandla zabo phezu kwamakhanda enkunzi, uzakwenza umnikelo wesono kuThixo ngenye yazo kanye lomnikelo wokutshiswa, ukwenzela abaLevi indlela yokubuyisana."},{"book":"AmaNani","chapter":"8","verse":"13","text":"Misa abaLevi phambi kuka-Aroni kanye lamadodana akhe ubethule njengomnikelo wokuzunguzwa phambi kukaThixo."},{"book":"AmaNani","chapter":"8","verse":"14","text":"Ngalokhu uzabe usubahlukanisile abaLevi kwabanye bonke abako-Israyeli, ngakho abaLevi bazakuba ngabami."},{"book":"AmaNani","chapter":"8","verse":"15","text":"Ngemva kokuba usuhlambulule wethula abaLevi njengomnikelo wokuzunguzwa, kabeze benze umsebenzi wabo ethenteni lokuhlangana."},{"book":"AmaNani","chapter":"8","verse":"16","text":"Bangabako-Israyeli abaphiwe mina ngokugcweleyo. Sengibathethe baba ngabami esikhundleni samazibulo, wonke umntwana ongumfana wokuqala ozelwe ngowesifazane wako-Israyeli."},{"book":"AmaNani","chapter":"8","verse":"17","text":"Wonke amazibulo ako-Israyeli, awabantu kumbe awezinyamazana, angawami. Ngazehlukanisela wona mhla ngibulala amazibulo wonke eGibhithe."},{"book":"AmaNani","chapter":"8","verse":"18","text":"Ngakho-ke sengithethe abaLevi esikhundleni samazibulo wonke angabafana bako-Israyeli."},{"book":"AmaNani","chapter":"8","verse":"19","text":"Kubo bonke abako-Israyeli, senginike abaLevi ku-Aroni kanye lamadodana akhe ukuba babe yizipho ukuze benzele abako-Israyeli umsebenzi kanye lendlela yokubuyisana ethenteni lokuhlangana ukuze abako-Israyeli bangahlaselwa yisifo nxa besondela endlini engcwele.”"},{"book":"AmaNani","chapter":"8","verse":"20","text":"UMosi lo-Aroni kanye labo bonke abako-Israyeli benza njalo kubaLevi njengalokhu uThixo walaya uMosi."},{"book":"AmaNani","chapter":"8","verse":"21","text":"AbaLevi bazihlambulula njalo bagezisa izigqoko zabo. Ngakho u-Aroni wabethula phambi kukaThixo njengomnikelo wokuzunguzwa njalo wabenzela indlela yokubuyisana ebahlambulula."},{"book":"AmaNani","chapter":"8","verse":"22","text":"Ngemva kwalokho, abaLevi beza ethenteni lokuhlangana ukuzokwenza umsebenzi wabo ngaphansi kuka-Aroni kanye lamadodana akhe. Benza njalo kubaLevi njengokulaywa kukaMosi nguThixo."},{"book":"AmaNani","chapter":"8","verse":"23","text":"UThixo wathi kuMosi,"},{"book":"AmaNani","chapter":"8","verse":"24","text":"“Lokhu kuqondane labaLevi: Abesilisa abaleminyaka engamatshumi amabili lanhlanu kusiya phezulu bazakwenza umsebenzi ethenteni lokuhlangana,"},{"book":"AmaNani","chapter":"8","verse":"25","text":"kodwa asebeleminyaka engamatshumi amahlanu okuzalwa bazamiswa ukuphatha imisebenzi yabo yensuku ngensuku bangabe besasebenza futhi."},{"book":"AmaNani","chapter":"8","verse":"26","text":"Bangasiza nje abafowabo nxa besenza imisebenzi yabo ethenteni lokuhlangana, kodwa bona ngokwabo bangasebenzi. Le yiyo-ke indlela ozakupha ngayo abaLevi imisebenzi.”"}]}