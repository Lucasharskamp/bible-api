{"data":[{"book":"Dəkəcop","chapter":"22","verse":"1","text":"Ntɛ mes mmɛ mencepər mɔ, kɔ Kanu kəmbocər Abraham dɔpɔ, kɔ kəwe kɔ: «Abraham!» K'owosɛnɛ ki: «In'ɛwɛ!»"},{"book":"Dəkəcop","chapter":"22","verse":"2","text":"Kɔ Kanu kəloku: «Məlɛk oŋ wan kam sona Siyaka, wəkakɔ məmbɔtər mɔ. Məkɔ atɔf ŋa Moriya dəndo, məkɔ məloŋnɛn'em wan kam kəloŋnɛ ka kəcɔf nde tɔrɔ mpɛ indekɔmentər əm mɔ.»"},{"book":"Dəkəcop","chapter":"22","verse":"3","text":"Kɔ Abraham ɛyɛfɛ bətbət suy k'ɛŋgbɛk sɔfale sɔn kəbənda, k'ɛlɛkɛnɛ acar ɔn atɛmp mɛrəŋ kɔ wan kɔn Siyaka. Kɔ Abraham ɛŋgbɛs tɔk nyɛ ɛnakɔcɔfɛ Kanu poloŋnɛ mɔ, k'ɛntas nde kəfo kəŋkɔ Kanu kənamentər kɔ mɔ."},{"book":"Dəkəcop","chapter":"22","verse":"4","text":"Tataka ta maas, kɔ Abraham eyekti kəro k'ɛnəŋk kəfo kaŋkɔ pəbɔlɛ."},{"book":"Dəkəcop","chapter":"22","verse":"5","text":"K'oloku atɛmp ɔn: «Nəyi nnɔ kɔ sɔfale. Siyaka k'ina, kəpɛ kɔ sənder nde kəroŋ kəkɔtontnɛnɛ Kanu. Kɔ səlip-ɛ, səndebəp nu nnɔ.»"},{"book":"Dəkəcop","chapter":"22","verse":"6","text":"Kɔ Abraham ɛlɛk tɔk nyɛ anakɔcɔfɛ Kanu poloŋnɛ mɔ, k'ɛsarsər yi wan kɔn Siyaka, kɔ nkɔn ɛlɛk nɛnc kɔ faka. Kɔ ŋasol mɛrəŋ maŋan kəkɔ."},{"book":"Dəkəcop","chapter":"22","verse":"7","text":"Kɔ Siyaka ewe kas Abraham k'eyif kɔ: «Papa!» Kɔ wəkakɔ owosɛ: «In'ɛwɛ, wan kem!» Kɔ Siyaka oloku: «Nɛnc dɔ dandɛ kɔ tɔk, mba deke teŋkesiya tɔkɔ aŋkɔloŋnɛ Kanu pacɔf mɔ peyi-ɛ?»"},{"book":"Dəkəcop","chapter":"22","verse":"8","text":"Kɔ Abraham oloku: «Wan kem, Kanu ki sərka kəŋkɔsɔtɔ teŋkesiya ntɛ aŋkɔcɔfɛ kɔ poloŋnɛ mɔ.»"},{"book":"Dəkəcop","chapter":"22","verse":"9","text":"Ntɛ ŋambəp kəfo nkɛ Kanu kənamentər kɔ mɔ, kɔ Abraham ɛncǝmbǝr tetek toloŋnɛ Kanu, k'omboc tɔk. K'oŋkot wan kɔn Siyaka, k'edeŋər kɔ tɔk ya dəkəloŋnɛ kəroŋ."},{"book":"Dəkəcop","chapter":"22","verse":"10","text":"Kɔ Abraham ɛntɛnc kəca k'ɛlɛk faka kəkɔfay wan kɔn amera."},{"book":"Dəkəcop","chapter":"22","verse":"11","text":"Kɔ mɛlɛkɛ ma MARIKI mewe kɔ darenc. Kɔ moloku: «Abraham! Abraham!» K'owosɛ: «In'ɛwɛ!»"},{"book":"Dəkəcop","chapter":"22","verse":"12","text":"Kɔ mɛlɛkɛ moloku: «Ta mədeŋər wan kam kəca, ta məyɔ kɔ tes o tes, bawo incərɛ oŋ ndɛkəl a məŋnesɛ Kanu, ntɛ məntɔfatɛn'em wan kam mɔ, wan kam sona.»"},{"book":"Dəkəcop","chapter":"22","verse":"13","text":"Kɔ Abraham eyekti fɔr k'ɛnəŋknɛ tadarəŋ aŋkesiya ŋorkun lɛn ya ŋi yɛpətsərnɛ dɛrəntəm. Kɔ Abraham ɔŋkɔ pəlɛk aŋkesiya nŋɛ k'ɛsəkpərɛ ŋi wan kɔn, k'oloŋnɛ ŋi Kanu k'ɔncɔf, k'ɛsak wan kɔn."},{"book":"Dəkəcop","chapter":"22","verse":"14","text":"Kɔ Abraham ɔsɔŋ tofo tatɔkɔ tewe ta «MARIKI ɛŋnəŋk22.14  MARIKI-Yire = «Wəbɛ Kanu ɔsɔŋ pɛmarsɛnɛ.» .» Ti tɔ aŋlokɛ mɔkɔ: «Nde tɔrɔ ta MARIKI kəroŋ, andekɔnəŋk kɔ.»"},{"book":"Dəkəcop","chapter":"22","verse":"15","text":"Kɔ mɛlɛkɛ ma MARIKI mɔŋgbɔkərɛ sɔ kəwe Abraham darenc,"},{"book":"Dəkəcop","chapter":"22","verse":"16","text":"kɔ moloku: «Toloku ta MARIKI indɛrəm'am ti, ina sərka! ‹Bawo məyɔ tantɛ, məfatɛnɛ f'em wan kam sona Siyaka,"},{"book":"Dəkəcop","chapter":"22","verse":"17","text":"indelas əm kəpocɛ pətɔt, indesɔŋɛ afum am ŋala pəmɔ cɔs ca darenc kɔ asənc ŋa kəba kəsək. Yuruya yam 22.17  Yuruya yam = pəlay pa kəbənda ka dokom dam  yendetasərnɛ aterɛnɛ aŋan."},{"book":"Dəkəcop","chapter":"22","verse":"18","text":"Afum a doru fəp ŋandesɔtɔ kəpocɛ pətɔt teta yuruya yam, bawo məncəŋkəl dim dem.›»"},{"book":"Dəkəcop","chapter":"22","verse":"19","text":"Kɔ Abraham oluksərnɛ nde atɛmp ɔn ŋanckar kɔ mɔ, kɔ ŋayɛfɛ kɔ ŋasol fəp faŋan kəkɔ Berseba, bawo Abraham Berseba ɛnandɛ."},{"book":"Dəkəcop","chapter":"22","verse":"20","text":"Ntɛ mes mamɔkɔ mencepər mɔ, k'ande paloku Abraham ntɛ: Milka oŋkomɛ sɔ wɛnc Nahor awut arkun:"},{"book":"Dəkəcop","chapter":"22","verse":"21","text":"Huc wan kɔn wəcɔkɔ-cɔkɔ, Bus wɛnc wərkun, Kemuhɛl papa ka Aram,"},{"book":"Dəkəcop","chapter":"22","verse":"22","text":"Kesed, Haso, Pildas, Yidlaf kɔ Betuhɛl."},{"book":"Dəkəcop","chapter":"22","verse":"23","text":"Kɔ Betuhɛl oŋkom Rebeka. Awut arkun akaŋɛ camət-maas ŋɔ Milka ɛnakomɛ Nahor, wɛnc ka Abraham."},{"book":"Dəkəcop","chapter":"22","verse":"24","text":"Kɔ wəlak'ɔn Rehuma, nkɔn sɔ ɛnakomɛ kɔ awut: Tebah, Kaham, Tahas, kɔ Mahaka."}]}