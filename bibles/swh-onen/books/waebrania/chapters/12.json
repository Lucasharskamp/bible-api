{"data":[{"book":"Waebrania","chapter":"12","verse":"1","text":"Kwa sababu hii, kwa kuwa tumezungukwa na wingu kubwa namna hii la mashahidi, basi na tuweke kando kila kitu kinachotuzuia na ile dhambi inayotuzinga kwa urahisi, nasi tupige mbio kwa saburi katika yale mashindano yaliyowekwa kwa ajili yetu."},{"book":"Waebrania","chapter":"12","verse":"2","text":"Basi na tumtazame sana Yesu mwanzilishi na mkamilishaji wa imani yetu, yeye ambaye kwa ajili ya furaha iliyowekwa mbele yake alistahimili msalaba, bila kujali aibu ya huo msalaba, naye ameketi mkono wa kuume wa kiti cha enzi cha Mungu."},{"book":"Waebrania","chapter":"12","verse":"3","text":"Mtafakarini sana yeye aliyestahimili upinzani mkuu namna hii kutoka kwa watu wenye dhambi, ili kwamba msije mkachoka na kukata tamaa."},{"book":"Waebrania","chapter":"12","verse":"4","text":"Katika kushindana kwenu dhidi ya dhambi, bado hamjapigana kiasi cha kumwaga damu yenu."},{"book":"Waebrania","chapter":"12","verse":"5","text":"Nanyi mmesahau yale maneno ya kuwaonya yanayowataja ninyi kuwa wana, yakisema:"},{"book":"Waebrania","chapter":"12","verse":"6","text":"kwa sababu Bwana huwaadibisha wale awapendao,"},{"book":"Waebrania","chapter":"12","verse":"7","text":"Vumilieni taabu kwa ajili ya kufunzwa adabu. Mungu anawatendea ninyi kama watoto wake, kwa maana ni mtoto yupi asiyeadibishwa na mzazi wake?"},{"book":"Waebrania","chapter":"12","verse":"8","text":"Kama hakuna kuadibishwa (ambalo ni fungu la watoto wote), basi ninyi ni watoto wa haramu wala si watoto halali."},{"book":"Waebrania","chapter":"12","verse":"9","text":"Tena, sisi sote tunao baba wa kimwili, waliotuadibisha nasi tukawaheshimu kwa ajili ya hilo. Je, si inatupasa kujinyenyekeza zaidi kwa Baba wa roho zetu ili tuishi?"},{"book":"Waebrania","chapter":"12","verse":"10","text":"Baba zetu walituadibisha kwa kitambo kidogo kama wao wenyewe walivyoona vyema, lakini Mungu hutuadibisha kwa faida yetu ili tupate kushiriki utakatifu wake."},{"book":"Waebrania","chapter":"12","verse":"11","text":"Kuadibishwa wakati wowote hakuonekani kuwa kitu cha kufurahisha bali chenye maumivu kinapotekelezwa. Lakini baadaye huzaa matunda ya haki na amani kwa wale waliofunzwa nayo."},{"book":"Waebrania","chapter":"12","verse":"12","text":"Kwa hiyo, itieni nguvu mikono yenu iliyo dhaifu na magoti yenu yaliyolegea."},{"book":"Waebrania","chapter":"12","verse":"13","text":"Sawazisheni mapito ya miguu yenu, ili kitu kilicho kiwete kisidhoofishwe bali kiponywe."},{"book":"Waebrania","chapter":"12","verse":"14","text":"Tafuteni kwa bidii kuwa na amani na watu wote na huo utakatifu, ambao bila kuwa nao hakuna mtu atakayemwona Bwana."},{"book":"Waebrania","chapter":"12","verse":"15","text":"Angalieni sana mtu yeyote asiikose neema ya Mungu na kwamba shina la uchungu lisije likachipuka na kuwasumbua na watu wengi wakatiwa unajisi kwa hilo."},{"book":"Waebrania","chapter":"12","verse":"16","text":"Angalieni miongoni mwenu asiwepo mwasherati au mtu asiyemcha Mungu kama Esau, ambaye kwa ajili ya mlo mmoja aliuza haki ya uzaliwa wake wa kwanza."},{"book":"Waebrania","chapter":"12","verse":"17","text":"Baadaye kama mnavyofahamu, alipotaka kurithi ile baraka, alikataliwa, maana hakupata nafasi ya kutubu, ingawa aliitafuta kwa machozi."},{"book":"Waebrania","chapter":"12","verse":"18","text":"Hamjaufikia mlima ule uwezao kuguswa na ambao unawaka moto; wala kwenye giza, utusitusi na dhoruba;"},{"book":"Waebrania","chapter":"12","verse":"19","text":"kwenye mlio wa tarumbeta, au kwenye sauti isemayo maneno ya kutisha kiasi ambacho wale walioisikia waliomba wasiambiwe neno jingine zaidi,"},{"book":"Waebrania","chapter":"12","verse":"20","text":"kwa sababu hawangeweza kustahimili neno lile lililoamriwa: “Hata kama mnyama atagusa mlima huu, atapigwa mawe.”"},{"book":"Waebrania","chapter":"12","verse":"21","text":"Waliyoyaona yalikuwa ya kutisha kiasi kwamba Mose alisema, “Ninatetemeka kwa hofu.”"},{"book":"Waebrania","chapter":"12","verse":"22","text":"Lakini ninyi mmekuja Mlima Sayuni, Yerusalemu ya mbinguni, mji wa Mungu aliye hai. Mmekuja penye kusanyiko kubwa la malaika maelfu kwa maelfu wasiohesabika wanaoshangilia,"},{"book":"Waebrania","chapter":"12","verse":"23","text":"kwenye kanisa la wazaliwa wa kwanza wa Mungu, ambao majina yao yameandikwa mbinguni. Mmekuja kwa Mungu, mhukumu wa watu wote, kwenye roho za wenye haki waliokamilishwa,"},{"book":"Waebrania","chapter":"12","verse":"24","text":"kwa Yesu mpatanishi wa agano jipya, na kwa damu iliyonyunyizwa, ile inenayo mambo mema kuliko damu ya Abeli."},{"book":"Waebrania","chapter":"12","verse":"25","text":"Angalieni, msije mkamkataa yeye anenaye. Ikiwa wao hawakuepuka adhabu walipomkataa yeye aliyewaonya hapa duniani, sisi je, tutaokokaje tusipomsikiliza yeye anayetuonya kutoka mbinguni?"},{"book":"Waebrania","chapter":"12","verse":"26","text":"Wakati ule sauti yake ilitetemesha dunia, lakini sasa ameahidi, “Kwa mara moja tena nitatetemesha si nchi tu bali na mbingu pia.”"},{"book":"Waebrania","chapter":"12","verse":"27","text":"Maneno haya “kwa mara moja tena” yanaonyesha kuondoshwa kwa vile vitu vinavyoweza kutetemeshwa, yaani vile vitu vilivyoumbwa, kwa kusudi vile tu visivyoweza kutetemeshwa vibaki."},{"book":"Waebrania","chapter":"12","verse":"28","text":"Kwa hiyo, kwa kuwa tunapokea ufalme ambao hauwezi kutetemeshwa, basi na tuwe na shukrani, na hivyo tumwabudu Mungu kwa namna inayompendeza, kwa unyenyekevu na uchaji,"},{"book":"Waebrania","chapter":"12","verse":"29","text":"kwa kuwa “Mungu wetu ni moto ulao.”"}]}