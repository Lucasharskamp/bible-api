{"data":[{"book":"Job","chapter":"42","verse":"1","text":"Job ga helekai gi Dimaadua,"},{"book":"Job","chapter":"42","verse":"2","text":"“Meenei Dimaadua, au gu iloo bolo ma Kooe dela e kaedahi e mogobuna,"},{"book":"Job","chapter":"42","verse":"3","text":"Goe ne heeu mai be dagu hai la di aha dela e heeu adu do iloo mee,"},{"book":"Job","chapter":"42","verse":"4","text":"Goe gu hai mai gi di au bolo au gi hagalongo"},{"book":"Job","chapter":"42","verse":"5","text":"Di madagoaa dela guu doo gi daha,"},{"book":"Job","chapter":"42","verse":"6","text":"Malaa, au gu langaadia agu helekai huogodoo ala ne helekai ai,"},{"book":"Job","chapter":"42","verse":"7","text":"I muli hua Dimaadua ne lawa di leelee gi Job, gei Mee ga helekai gi Eliphaz, “Au gu hagawelewele adu gi di goe mo o ehoo dogolua, idimaa, goodou digi helekai donu i di Au, be di hai dagu dangada hai hegau go Job ne hai."},{"book":"Job","chapter":"42","verse":"8","text":"Dolomeenei, kae ina godou kau daane e hidu ge hidu siibi daane gi Job, heia di godou tigidaumaha be tigidaumaha ni goodou e hai mai gi di Au. Gei Job ga dalodalo i goodou, gei Au gaa hila ang gi ana dalodalo, ge hagalee hagahuaidu goodou gii tau anga gi di godou hai dela ne hai. Goodou digi helekai donu i di Au, gadoo be dana hai ne hai.”"},{"book":"Job","chapter":"42","verse":"9","text":"Gei Eliphaz tangada Teman, Bildad tangada Shuah, mo Zophar tangada Naamah guu hai be di hai Dimaadua ne helekai gi digaula, gei Dimaadua guu hila anga gi nia dalodalo Job."},{"book":"Job","chapter":"42","verse":"10","text":"I muli hua Job nogo dalodalo i ono ehoo dogodolu aanei, gei Dimaadua guu hila labelaa gi mee, gu haga maluagina labelaa a mee holongo lua laa hongo dono maluagina mai ana dilaangi.42.10 Job 1.1-3"},{"book":"Job","chapter":"42","verse":"11","text":"Nia duaahina daane mo nia duaahina ahina huogodoo a Job, mo ono ehoo hagaaloho huogodoo ala i mua ga lloomoi gi baahi o mee, gaa hai di nadau hagamiami damanaiee dalia a mee i di hale o maa. Digaula e haga modongoohia aga gi mee nadau aloho e haga manawa lamalia a mee i nia haingadaa huogodoo ala ne dugu anga go Dimaadua gi mee. Tangada nei mo tangada nei i digaula guu wanga nadau bahihadu mono buulei goolo gi mee."},{"book":"Job","chapter":"42","verse":"12","text":"Gei Dimaadua gu haga maluagina a Job i di hagaodi gi muli o dono mouli, gu haga maluagina gi nonua i di maluagina o maa matagidagi. Job gu hai mee gi nia siibi e madangaholu maa haa mana (14,000), ge ono mana (6,000) ‘camel’, ge lua mana (2,000) kau, ge dahi mana (1,000) ‘donkey’."},{"book":"Job","chapter":"42","verse":"13","text":"Mee ana dama daane dogohidu, ge dogodolu dama ahina."},{"book":"Job","chapter":"42","verse":"14","text":"Mee ne haga ingoo dana dama ahina madua bolo Jemimah, gei togolua dama ahina bolo Keziah, gei tama ahina muliagi loo go Keren Happuch.42.14 Tadinga di ingoo Jemimah le e hai bolo “di ee”, tadinga di ingoo Keziah le e hai bolo “di lolo kala”, ge di ingoo Keren Happuch le e hai dono hadinga bolo “tebedebe benebene mee humu golomada”"},{"book":"Job","chapter":"42","verse":"15","text":"Ma nia ahina i henuailala e mmaadanga be nia dama ahina Job ai. Tamana digaula gu hagagai digaula dalia nadau duaahina daane."},{"book":"Job","chapter":"42","verse":"16","text":"I muli hua nia mee aanei, Job nogo mouli i henuailala nia ngadau e lau mada haa (140). Mee gu gidee ia nia dama ana dama, mo nia dama digaula."},{"book":"Job","chapter":"42","verse":"17","text":"Gei mee ne made gu madua huoloo."}]}