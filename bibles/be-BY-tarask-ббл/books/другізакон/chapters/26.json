{"data":[{"book":"ДРУГІ ЗАКОН","chapter":"26","verse":"1","text":"Калі ты прыйдзеш у зямлю, якую Гасподзь, Бог твой, дае табе ў дзялянку, і авалодаеш ёю і аселішся на ёй,"},{"book":"ДРУГІ ЗАКОН","chapter":"26","verse":"2","text":"дык вазьмі пачаткі - сіх пладоў зямлі, якія ты атрымаеш ад зямлі тваёй, якую Гасподзь, Бог твой, дае табе, і пакладзі ў кош, і йдзі на тое месца, якое Гасподзь, Бог твой, выбера, каб было там імя Ягонае:"},{"book":"ДРУГІ ЗАКОН","chapter":"26","verse":"3","text":"і прыйдзі да сьвятара, які будзе тымі днямі, і скажы яму; сёньня вызнаю прад Госпадам, Богам тваім, што я ўвайшоў у тую зямлю, даць якую нам Гасподзь запрысягнуўся бацькам нашым."},{"book":"ДРУГІ ЗАКОН","chapter":"26","verse":"4","text":"Сьвятар возьме кош з рукі тваёй і паставіць яго перад ахвярнікам Госпада, Бога твайго."},{"book":"ДРУГІ ЗАКОН","chapter":"26","verse":"5","text":"А ты адказвай і скажы прад Госпадам, Богам тваім: бацька мой быў вандроўны Арамэянін, і пайшоў у Егіпет і пасяліўся там зь нямногімі людзьмі, і павёўся там ад яго народ вялікі, моцны і шматлікі;"},{"book":"ДРУГІ ЗАКОН","chapter":"26","verse":"6","text":"але Егіпцяне блага абыходзіліся з намі і ўціскалі нас і накладвалі на нас цяжкую працу;"},{"book":"ДРУГІ ЗАКОН","chapter":"26","verse":"7","text":"і заенчылі мы да Госпада, Бога бацькоў нашых, і пачуў Гасподзь енк наш і ўбачыў гароту нашу, працу нашу і прыгнёт наш;"},{"book":"ДРУГІ ЗАКОН","chapter":"26","verse":"8","text":"і вывеў нас Гасподзь зь Егіпта рукою моцнаю і мышцаю ўзьнесенаю, вялікім жахам, азнакамі і цудамі,"},{"book":"ДРУГІ ЗАКОН","chapter":"26","verse":"9","text":"і прывёў нас на месца гэтае, і даў нам зямлю гэтую, зямлю, у якой цячэ малако і мёд;"},{"book":"ДРУГІ ЗАКОН","chapter":"26","verse":"10","text":"дык вось, я прынёс пачаткі ад пладоў зямлі, якую Ты, Госпадзе, даў мне. І пастаў гэта прад Госпадам, Богам тваім, і пакланіся прад Госпадам, Богам тваім,"},{"book":"ДРУГІ ЗАКОН","chapter":"26","verse":"11","text":"і радуйся за ўсе даброты, якія Гасподзь, Бог твой, даў табе і дому твайму, ты і лявіт і прыхадзень, які будзе ў цябе."},{"book":"ДРУГІ ЗАКОН","chapter":"26","verse":"12","text":"Калі ты аддзеліш усе дзесяціны пладоў зямлі тваёй на трэці год, год дзесяцін, і аддасі лявіту, прыхадню, сіраце і ўдаве, каб яны елі ў селішчах тваіх і наядаліся,"},{"book":"ДРУГІ ЗАКОН","chapter":"26","verse":"13","text":"тады скажы прад Госпадам, Богам тваім: я ўзяў ад дома сьвятыню і аддаў яе лявіту, прыхадню, сіраце і ўдаве, паводле ўсіх загадаў Тваіх, якія Ты наказаў мне: я не пераступіў запаведзяў Тваіх і не забыў;"},{"book":"ДРУГІ ЗАКОН","chapter":"26","verse":"14","text":"я ня еў ад яе ў смутку маім, і не аддзяляў яе ў нячыстасьці і не даваў зь яе дзеля мёртвага; я слухаўся голасу Госпада, Бога майго, выконваў усё, што Ты наказаў мне;"},{"book":"ДРУГІ ЗАКОН","chapter":"26","verse":"15","text":"падзівіся са сьвятога селішча Твайго, зь нябёсаў, і дабраславі народ Твой, Ізраіле, і зямлю, якую Ты даў нам - так, як ты прысягаўся бацькам нашым даць зямлю, у якой цячэ малако і мёд."},{"book":"ДРУГІ ЗАКОН","chapter":"26","verse":"16","text":"У дзень гэты Гасподзь, Бог твой, наказвае табе выконваць пастановы гэтыя і законы: трымайся іх і выконвай іх ад усяго сэрца твайго і ад усёй душы тваёй."},{"book":"ДРУГІ ЗАКОН","chapter":"26","verse":"17","text":"Госпаду сказаў ты цяпер, што Ён будзе тваім Богам, і што ты будзеш хадзіць шляхамі Ягонымі і захоўваць запаведзі Ягоныя і законы Ягоныя і слухацца голасу Ягонага;"},{"book":"ДРУГІ ЗАКОН","chapter":"26","verse":"18","text":"і Гасподзь абяцаў табе цяпер, што ты будзеш уласным Ягоным народам, як Ён казаў табе, калі ты будзеш захоўваць усе запаведзі Яго,"},{"book":"ДРУГІ ЗАКОН","chapter":"26","verse":"19","text":"і што Ён паставіць цябе вышэй за ўсе народы, якія Ён стварыў, у гонары, славе і велічнасьці, і што ты будзеш сьвятым народам у Госпада, Бога твайго, як Ён казаў."}]}