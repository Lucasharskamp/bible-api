{"data":[{"book":"جامعه","chapter":"7","verse":"1","text":"نیکنامی از بهترین عطرها نیز خوشبوتر است. روز مرگ از روز تولد بهتر است."},{"book":"جامعه","chapter":"7","verse":"2","text":"رفتن به خانه‌ای که در آن عزاداری می‌کنند بهتر از رفتن به خانه‌ای است که در آن جشن برپاست، زیرا زندگان باید همیشه این را به یاد داشته باشند که روزی خواهند مرد."},{"book":"جامعه","chapter":"7","verse":"3","text":"غم از خنده بهتر است، زیرا هر چند صورت را غمگین می‌کند اما باعث صفای دل می‌گردد."},{"book":"جامعه","chapter":"7","verse":"4","text":"کسی که دائم به فکر خوشگذرانی است، نادان است، شخص دانا به مرگ می‌اندیشد."},{"book":"جامعه","chapter":"7","verse":"5","text":"گوش دادن به انتقاد اشخاص دانا بهتر است از گوش دادن به تعریف و تمجید نادانان،"},{"book":"جامعه","chapter":"7","verse":"6","text":"که مانند صدای ترق و تروق خارها در آتش، بی‌معنی است."},{"book":"جامعه","chapter":"7","verse":"7","text":"گرفتن رشوه، شخص دانا را نادان می‌سازد و دل او را فاسد می‌کند."},{"book":"جامعه","chapter":"7","verse":"8","text":"انتهای امر از ابتدایش بهتر است. صبر از غرور بهتر است."},{"book":"جامعه","chapter":"7","verse":"9","text":"بر خشم خود چیره شو، زیرا کسانی که زود خشمگین می‌شوند نادانند."},{"book":"جامعه","chapter":"7","verse":"10","text":"حسرت «روزهای خوب گذشته» را نخور. حکمتی در این کار نیست."},{"book":"جامعه","chapter":"7","verse":"11","text":"حکمت بیش از هر میراثی برای زندگان مفید است."},{"book":"جامعه","chapter":"7","verse":"12","text":"حکمت و ثروت هر دو پناهگاهی برای انسان هستند، اما برتری حکمت در این است که حیات می‌بخشد."},{"book":"جامعه","chapter":"7","verse":"13","text":"در مورد آنچه که خداوند انجام داده است فکر کن. آیا کسی می‌تواند آنچه را که خدا کج ساخته، راست نماید؟"},{"book":"جامعه","chapter":"7","verse":"14","text":"پس وقتی سعادت به تو روی می‌آورد شادی کن و هنگامی که سختیها به تو هجوم می‌آورند بدان که خداوند هم خوشی می‌دهد و هم سختی و انسان نمی‌داند در آینده چه اتفاقی خواهد افتاد."},{"book":"جامعه","chapter":"7","verse":"15","text":"در این زندگی پوچ و بیهوده خیلی چیزها دیده‌ام، از جمله اینکه برخی نیکوکاران زود می‌میرند در حالی که برخی بدکاران عمر طولانی می‌کنند."},{"book":"جامعه","chapter":"7","verse":"16","text":"پس بیش از حد نیکوکار و خردمند نباش مبادا خود را از بین ببری،"},{"book":"جامعه","chapter":"7","verse":"17","text":"و بیش از حد بدکار و نادان هم نباش مبادا پیش از اجلت بمیری."},{"book":"جامعه","chapter":"7","verse":"18","text":"از خدا بترس و از این دو افراط به دور باش تا کامیاب شوی."},{"book":"جامعه","chapter":"7","verse":"19","text":"یک مرد حکیم تواناتر از ده حاکم است که بر یک شهر حکومت می‌کنند."},{"book":"جامعه","chapter":"7","verse":"20","text":"در دنیا مرد عادلی وجود ندارد که هر چه می‌کند درست باشد و هرگز خطایی از او سر نزند."},{"book":"جامعه","chapter":"7","verse":"21","text":"حرفهایی را که از مردم می‌شنوی به دل نگیر، حتی وقتی که می‌شنوی غلامت به تو ناسزا می‌گوید؛"},{"book":"جامعه","chapter":"7","verse":"22","text":"چون تو خودت خوب می‌دانی که بارها به دیگران ناسزا گفته‌ای."},{"book":"جامعه","chapter":"7","verse":"23","text":"من تمام این چیزها را با حکمت بررسی کردم و تصمیم گرفتم به دنبال حکمت بروم، ولی حکمت از من دور بود."},{"book":"جامعه","chapter":"7","verse":"24","text":"کیست که بتواند آن را به دست آورد؟ حکمت بسیار عمیق و دور از دسترس است."},{"book":"جامعه","chapter":"7","verse":"25","text":"پس به تحقیق و جستجوی حکمت پرداختم تا به دلیل هر چیزی پی ببرم و دریابم که هر که شرارت و بدی می‌کند احمق و دیوانه است."},{"book":"جامعه","chapter":"7","verse":"26","text":"زن حیله‌گر تلخ‌تر از مرگ است. عشق او مانند دام، مردان را گرفتار می‌سازد و بازوانش مانند کمند آنها را به بند می‌کشد. کسی که در پی خشنودی خداوند است از دام او رهایی می‌یابد، اما آدم گناهکار گرفتار آن می‌شود."},{"book":"جامعه","chapter":"7","verse":"27","text":"«معلم» می‌گوید: «نتیجۀ تحقیق من این است. پس از بررسی اوضاع از هر جانب به این نتیجه رسیدم."},{"book":"جامعه","chapter":"7","verse":"28","text":"هرچند بارها جستجو کردم، ولی به آنچه که می‌خواستم نرسیدم. از میان هزار نفر فقط یک مرد خوب یافتم اما از بین آنها یک زن خوب هم نیافتم!"},{"book":"جامعه","chapter":"7","verse":"29","text":"بالاخره به این نتیجه رسیدم که خدا انسانها را خوب و راست آفریده است، اما آنها به راههای کج رفته‌اند.»"}]}