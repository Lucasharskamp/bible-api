{"data":[{"book":"আদি পুস্তক","chapter":"28","verse":"1","text":"অতএব ইস্‌হাক যাকোবকে ডেকে পাঠালেন ও তাঁকে আশীর্বাদ করলেন। পরে তিনি তাঁকে আদেশ দিলেন: “কনানীয় কোনো মেয়েকে তুমি বিয়ে কোরো না।"},{"book":"আদি পুস্তক","chapter":"28","verse":"2","text":"এখনই তুমি পদ্দন-আরামে,28:2 অর্থাৎ, উত্তর-পশ্চিম মেসোপটেমিয়ায়; 5, 6 ও 7 পদের ক্ষেত্রেও একই কথা প্রযোজ্য তোমার দাদু বথূয়েলের বাড়িতে যাও। সেখান থেকেই, তোমার মামা লাবনের মেয়েদের মধ্যে থেকেই কাউকে তোমার স্ত্রীরূপে গ্রহণ কোরো।"},{"book":"আদি পুস্তক","chapter":"28","verse":"3","text":"সর্বশক্তিমান ঈশ্বর28:3 হিব্রু ভাষায়, এল্-শাদ্দাই তোমাকে আশীর্বাদ করুন ও তোমাকে ফলবান করুন এবং যতদিন না তুমি এক জনসমাজ হয়ে উঠছ, ততদিন তোমার সংখ্যা বৃদ্ধি করে যান।"},{"book":"আদি পুস্তক","chapter":"28","verse":"4","text":"অব্রাহামকে যে আশীর্বাদ দেওয়া হয়েছিল, তিনি যেন তোমাকে ও তোমার বংশধরদের সেই আশীর্বাদই দেন, যার বলে তুমি সেই দেশের দখল নিতে পারো, যেখানে এখন তুমি এক বিদেশিরূপে বসবাস করছ, তা সেই দেশ, যেটি ঈশ্বর অব্রাহামকে দিয়েছিলেন।”"},{"book":"আদি পুস্তক","chapter":"28","verse":"5","text":"পরে ইস্‌হাক যাকোবকে বিদায় করে দিলেন, এবং তিনি পদ্দন-আরামে, অরামীয় বথূয়েলের ছেলে সেই লাবনের কাছে গেলেন, যিনি সেই রিবিকার দাদা, যিনি যাকোব ও এষৌর মা।"},{"book":"আদি পুস্তক","chapter":"28","verse":"6","text":"এদিকে এষৌ জানতে পারলেন যে ইস্‌হাক যাকোবকে আশীর্বাদ করে পদ্দন-আরাম থেকে এক স্ত্রী আনার জন্য তাঁকে সেখানে পাঠিয়েছেন, এবং আশীর্বাদ দেওয়ার সময় তিনি তাঁকে এই আদেশও দিয়েছেন, “কনানীয় কোনো মেয়েকে বিয়ে কোরো না,”"},{"book":"আদি পুস্তক","chapter":"28","verse":"7","text":"এবং যাকোবও তাঁর বাবা-মায়ের আদেশ পালন করে পদ্দন-আরামে চলে গিয়েছেন।"},{"book":"আদি পুস্তক","chapter":"28","verse":"8","text":"এষৌ তখন অনুভব করলেন কনানীয় মেয়েরা তাঁর বাবা ইস্‌হাকের কাছে কত অপছন্দসই;"},{"book":"আদি পুস্তক","chapter":"28","verse":"9","text":"তাই তাঁর একাধিক স্ত্রী থাকা সত্ত্বেও তিনি ইশ্মায়েলের কাছে গেলেন এবং সেই মহলৎকে বিয়ে করলেন, যিনি অব্রাহামের ছেলে ইশ্মায়েলের মেয়ে নবায়োতের বোন।"},{"book":"আদি পুস্তক","chapter":"28","verse":"10","text":"যাকোব বের-শেবা ত্যাগ করে হারণের দিকে যাত্রা শুরু করলেন।"},{"book":"আদি পুস্তক","chapter":"28","verse":"11","text":"নির্দিষ্ট এক স্থানে পৌঁছে, তিনি রাত্রিবাসের জন্য থামলেন, কারণ সূর্যাস্ত হয়ে গিয়েছিল। সেখানকার একটি পাথর নিয়ে, সেটি তিনি তাঁর মাথার নিচে রেখে ঘুমিয়ে পড়লেন।"},{"book":"আদি পুস্তক","chapter":"28","verse":"12","text":"তিনি একটি স্বপ্ন দেখলেন এবং সেই স্বপ্নে তিনি দেখলেন যে একটি সিঁড়ি পৃথিবীর উপর দাঁড়িয়ে আছে, ও সেটির মাথা আকাশ ছুঁয়েছে, এবং ঈশ্বরের দূতেরা সেটির উপর দিয়ে ওঠানামা করছেন।"},{"book":"আদি পুস্তক","chapter":"28","verse":"13","text":"সেটির মাথায়28:13 অথবা, সেখানে তাঁর পাশে সদাপ্রভু দাঁড়িয়েছিলেন, এবং তিনি বললেন: “আমি সেই সদাপ্রভু, তোমার পূর্বপুরুষ অব্রাহামের ঈশ্বর ও ইস্‌হাকের ঈশ্বর। তুমি যে জমিতে শুয়ে আছ সেটি আমি তোমাকে ও তোমার বংশধরদের দেব।"},{"book":"আদি পুস্তক","chapter":"28","verse":"14","text":"তোমার বংশধরেরা পৃথিবীর ধূলিকণার মতো হয়ে যাবে, এবং তুমি পশ্চিমে ও পূর্বে, উত্তরে ও দক্ষিণে ছড়িয়ে পড়বে। তোমার ও তোমার সন্তানসন্ততির28:14 অথবা, বীজ বা বংশের মাধ্যমেই পৃথিবীর সব লোকজন আশীর্বাদধন্য হবে।28:14 অথবা, পৃথিবীর সব লোকজন আশীর্বাদ দানকালে তোমার ও তোমার সন্তানসন্ততিদের নাম ব্যবহার করবে"},{"book":"আদি পুস্তক","chapter":"28","verse":"15","text":"আমি তোমার সাথেই আছি ও তুমি যেখানেই যাও না কেন, আমি তোমার উপর নজর রাখব, এবং তোমাকে এই দেশেই ফিরিয়ে আনব। যতদিন না আমি তোমার কাছে আমার করা প্রতিজ্ঞাটি পূরণ করছি, ততদিন আমি তোমাকে ত্যাগ করব না।”"},{"book":"আদি পুস্তক","chapter":"28","verse":"16","text":"ঘুম ভেঙে জেগে ওঠার পর, যাকোব ভাবলেন, “সদাপ্রভু নিশ্চয় এখানে আছেন, এবং আমি তা বুঝতে পারিনি।”"},{"book":"আদি পুস্তক","chapter":"28","verse":"17","text":"তিনি ভয় পেয়ে গিয়ে বললেন, “এই স্থানটি কি ভয়ংকর! এটি ঈশ্বরের গৃহ ছাড়া আর অন্য কিছু নয়; এটিই স্বর্গদ্বার।”"},{"book":"আদি পুস্তক","chapter":"28","verse":"18","text":"পরদিন ভোরবেলায় যাকোব তাঁর মাথার নিচে রাখা পাথরটি নিয়ে সেটি এক স্তম্ভরূপে স্থাপন করলেন এবং সেটির উপর তেল ঢেলে দিলেন।"},{"book":"আদি পুস্তক","chapter":"28","verse":"19","text":"তিনি সেই স্থানটির নাম বেথেল28:19 বেথেল শব্দের অর্থ ঈশ্বরের গৃহ রাখলেন, যদিও সেই নগরটিকে আগে লূস নামে ডাকা হত।"},{"book":"আদি পুস্তক","chapter":"28","verse":"20","text":"পরে যাকোব এই বলে এক শপথ নিলেন যে, “আমার এই যাত্রাপথে ঈশ্বর যদি আমার সাথে থাকেন ও আমার উপর নজর রাখেন এবং আমাকে খাওয়ার জন্য খাদ্য ও গায়ে পরার জন্য বস্ত্র জোগান,"},{"book":"আদি পুস্তক","chapter":"28","verse":"21","text":"যেন আমি আমার বাবার ঘরে নিরাপদে ফিরে যেতে পারি, তবে সদাপ্রভু আমার ঈশ্বর হবেন"},{"book":"আদি পুস্তক","chapter":"28","verse":"22","text":"এবং এই যে পাথরটি আমি স্তম্ভরূপে স্থাপন করেছি, সেটিই ঈশ্বরের গৃহ হবে, এবং তুমি আমাকে যা কিছু দেবে, আমি অবশ্যই তোমাকে তার দশমাংশ দেব।”"}]}