{"data":[{"book":"Walawi","chapter":"6","verse":"1","text":"Bwana akamwambia Mose:"},{"book":"Walawi","chapter":"6","verse":"2","text":"“Kama mtu yeyote akitenda dhambi, naye si mwaminifu kwa Bwana kwa kumdanganya jirani yake kuhusu kitu fulani alichokabidhiwa, au kimeachwa chini ya utunzaji wake, au kimeibwa, au kama akimdanganya,"},{"book":"Walawi","chapter":"6","verse":"3","text":"au akiokota mali iliyopotea na akadanganya, au kuapa kwa uongo, au kama akitenda dhambi yoyote ambayo watu waweza kuitenda;"},{"book":"Walawi","chapter":"6","verse":"4","text":"wakati akitenda dhambi hizo na kuwa mwenye hatia, ni lazima arudishe kile alichokuwa amekiiba au amekichukua kwa dhuluma, au alichokuwa amekabidhiwa, au mali iliyokuwa imepotea akaipata,"},{"book":"Walawi","chapter":"6","verse":"5","text":"au chochote alichokuwa amekiapia kwa uongo. Lazima akirudishe kikamilifu, na aongeze sehemu ya tano ya thamani yake, vyote ampe mwenye mali siku ile anapeleka sadaka yake ya hatia."},{"book":"Walawi","chapter":"6","verse":"6","text":"Kisha kama adhabu lazima amletee kuhani, yaani kwa Bwana, kama sadaka yake ya hatia, kondoo dume asiye na dosari na mwenye thamani kamili kutoka kundi lake."},{"book":"Walawi","chapter":"6","verse":"7","text":"Kwa njia hii kuhani atafanya upatanisho kwa ajili yake mbele za Bwana, naye atasamehewa kwa kosa lolote katika mambo hayo aliyoyatenda yaliyomfanya kuwa na hatia.”"},{"book":"Walawi","chapter":"6","verse":"8","text":"Bwana akamwambia Mose:"},{"book":"Walawi","chapter":"6","verse":"9","text":"“Mpe Aroni na wanawe agizo hili: ‘Haya ndiyo masharti kwa ajili ya sadaka ya kuteketezwa: Sadaka ya kuteketezwa itabaki kwenye moto juu ya madhabahu usiku kucha, mpaka asubuhi, nao moto lazima uwe unaendelea kuwaka juu ya madhabahu."},{"book":"Walawi","chapter":"6","verse":"10","text":"Kisha kuhani atavaa mavazi yake ya kitani, pamoja na nguo za ndani za kitani mwilini wake, na aondoe majivu ya sadaka ya kuteketezwa ambayo moto umeteketeza juu ya madhabahu, na kuyaweka kando ya madhabahu."},{"book":"Walawi","chapter":"6","verse":"11","text":"Kisha atayavua mavazi haya na kuvaa mengine, naye achukue yale majivu nje ya kambi na kuyapeleka mahali palipo safi kwa kawaida ya ibada."},{"book":"Walawi","chapter":"6","verse":"12","text":"Moto ulio juu ya madhabahu lazima uwe unaendelea kuwaka, kamwe usizimike. Kila asubuhi kuhani ataongeza kuni na kupanga sadaka ya kuteketezwa juu ya moto, na kuteketeza mafuta ya sadaka za amani juu yake."},{"book":"Walawi","chapter":"6","verse":"13","text":"Moto lazima uendelee kuwaka juu ya madhabahu mfululizo, kamwe usizimike."},{"book":"Walawi","chapter":"6","verse":"14","text":"“ ‘Haya ndiyo masharti ya sadaka ya nafaka: Wana wa Aroni wataileta mbele za Bwana, mbele za madhabahu."},{"book":"Walawi","chapter":"6","verse":"15","text":"Kuhani atachukua konzi ya unga laini na mafuta, pamoja na uvumba wote ulioko juu ya sadaka ya nafaka, ateketeze sehemu ya kumbukumbu juu ya madhabahu kama harufu nzuri ya kumpendeza Bwana."},{"book":"Walawi","chapter":"6","verse":"16","text":"Aroni na wanawe watakula sehemu iliyobaki, lakini italiwa bila kutiwa chachu mahali patakatifu, nao wataila kwenye ua wa Hema la Kukutania."},{"book":"Walawi","chapter":"6","verse":"17","text":"Kamwe haitaokwa na chachu; nimewapa kama fungu lao la sadaka iliyotolewa kwangu kwa moto. Ni takatifu sana, kama vile ilivyo sadaka ya dhambi na ya hatia."},{"book":"Walawi","chapter":"6","verse":"18","text":"Kila mwanaume mzao wa Aroni aweza kuila. Ni fungu lake la kawaida la sadaka zilizotolewa kwa Bwana kwa moto kwa vizazi vijavyo. Chochote kinachozigusa kitakuwa kitakatifu.’ ”"},{"book":"Walawi","chapter":"6","verse":"19","text":"Tena Bwana akamwambia Mose,"},{"book":"Walawi","chapter":"6","verse":"20","text":"“Hii ni sadaka ambayo Aroni na wanawe wanapaswa kuleta kwa Bwana siku atakapotiwa mafuta: sehemu ya kumi ya efa6:20 Sehemu ya kumi ya efa ni sawa na kilo moja. ya unga laini kama sadaka ya kawaida ya nafaka. Nusu yake ataitoa asubuhi na nusu nyingine jioni."},{"book":"Walawi","chapter":"6","verse":"21","text":"Iandae kwa mafuta kwenye kikaango; ilete ikiwa imechanganywa vizuri, na utoe hiyo sadaka ya nafaka ikiwa imevunjwa vipande vipande kuwa harufu nzuri ya kumpendeza Bwana."},{"book":"Walawi","chapter":"6","verse":"22","text":"Mwanawe atakayeingia mahali pake kama kuhani aliyetiwa mafuta ndiye atakayeiandaa. Ni fungu la kawaida la Bwana, nalo litateketezwa kabisa."},{"book":"Walawi","chapter":"6","verse":"23","text":"Kila sadaka ya nafaka ya kuhani itateketezwa kabisa; kamwe haitaliwa.”"},{"book":"Walawi","chapter":"6","verse":"24","text":"Bwana akamwambia Mose,"},{"book":"Walawi","chapter":"6","verse":"25","text":"“Mwambie Aroni na wanawe: ‘Haya ndiyo masharti kwa ajili ya sadaka ya dhambi: Sadaka ya dhambi itachinjiwa mbele za Bwana mahali sadaka ya kuteketezwa huchinjiwa, ni takatifu sana."},{"book":"Walawi","chapter":"6","verse":"26","text":"Kuhani anayeitoa ndiye atakayeikula; itakuliwa katika mahali patakatifu, katika ua wa Hema la Kukutania."},{"book":"Walawi","chapter":"6","verse":"27","text":"Chochote kitakachogusa nyama yoyote ya hiyo sadaka kitakuwa kitakatifu, na kama hiyo damu itadondokea juu ya vazi, lazima uifulie mahali patakatifu."},{"book":"Walawi","chapter":"6","verse":"28","text":"Chungu cha udongo kitakachopikiwa nyama lazima kivunjwe, lakini kama imepikiwa kwenye chombo cha shaba, chombo hicho kitasuguliwa na kusuuzwa kwa maji."},{"book":"Walawi","chapter":"6","verse":"29","text":"Kila mwanaume katika familia ya kuhani aweza kula nyama hiyo; ni takatifu sana."},{"book":"Walawi","chapter":"6","verse":"30","text":"Lakini kila sadaka ya dhambi ambayo damu yake imeletwa ndani ya Hema la Kukutania kufanya upatanisho katika Mahali Patakatifu kamwe haitaliwa; lazima iteketezwe."}]}