{"data":[{"book":"Yohana","chapter":"6","verse":"1","text":"Baada ya haya, Yesu alikwenda ngʼambo ya Bahari ya Galilaya, ambayo pia huitwa Bahari ya Tiberia."},{"book":"Yohana","chapter":"6","verse":"2","text":"Umati mkubwa wa watu uliendelea kumfuata, kwa sababu waliona ishara nyingi za miujiza alizofanya kwa wagonjwa."},{"book":"Yohana","chapter":"6","verse":"3","text":"Kisha Yesu akapanda mlimani akaketi huko pamoja na wanafunzi wake."},{"book":"Yohana","chapter":"6","verse":"4","text":"Pasaka ya Wayahudi ilikuwa imekaribia."},{"book":"Yohana","chapter":"6","verse":"5","text":"Yesu alipotazama na kuuona ule umati mkubwa wa watu ukimjia, akamwambia Filipo, “Tutanunua wapi mikate ili watu hawa wale?”"},{"book":"Yohana","chapter":"6","verse":"6","text":"Aliuliza swali hili kumpima, kwa maana alishajua la kufanya."},{"book":"Yohana","chapter":"6","verse":"7","text":"Filipo akamjibu, “Hata fedha kiasi cha dinari mia mbili,6:7 Dinari 200 ni sawa na mshahara wa kibarua wa siku 200; mshahara wa kibarua ulikuwa dinari moja kwa siku. hazitoshi kununua mikate ya kuwapa watu hawa ili kila mtu apate kidogo.”"},{"book":"Yohana","chapter":"6","verse":"8","text":"Mmoja wa wanafunzi wake aitwaye Andrea, ndugu yake Simoni Petro, akamwambia,"},{"book":"Yohana","chapter":"6","verse":"9","text":"“Hapa kuna mvulana mmoja mwenye mikate mitano ya shayiri na samaki wawili wadogo. Lakini hivi vitatosha nini kwa umati huu wote?”"},{"book":"Yohana","chapter":"6","verse":"10","text":"Yesu akasema, “Waketisheni watu chini.” Palikuwa na majani mengi katika eneo lile, nao watu wakaketi. Palikuwa na wanaume wapatao 5,000."},{"book":"Yohana","chapter":"6","verse":"11","text":"Ndipo Yesu akachukua ile mikate, akamshukuru Mungu na kuwagawia wale watu waliokuwa wameketi. Akafanya vivyo hivyo na wale samaki. Kila mtu akapata kadiri alivyotaka."},{"book":"Yohana","chapter":"6","verse":"12","text":"Watu wote walipokwisha kula na kushiba, akawaambia wanafunzi wake, “Kusanyeni vipande vilivyobaki vya ile mikate, kisipotee chochote.”"},{"book":"Yohana","chapter":"6","verse":"13","text":"Hivyo wakavikusanya, wakajaza vikapu kumi na viwili kwa vipande vya ile mikate mitano ya shayiri na samaki wale wawili wadogo vilivyobakishwa na waliokula."},{"book":"Yohana","chapter":"6","verse":"14","text":"Baada ya watu kuona muujiza ule Yesu aliofanya, walianza kusema, “Hakika huyu ndiye Nabii ajaye ulimwenguni!”"},{"book":"Yohana","chapter":"6","verse":"15","text":"Yesu akijua kwamba walitaka kuja kumfanya awe mfalme wao, kwa nguvu, akajitenga nao akaenda milimani peke yake."},{"book":"Yohana","chapter":"6","verse":"16","text":"Ilipofika jioni, wanafunzi wake waliteremka kwenda baharini."},{"book":"Yohana","chapter":"6","verse":"17","text":"Wakaingia kwenye mashua, wakaanza kuvuka bahari kwenda Kapernaumu. Wakati huu kulikuwa tayari giza na Yesu alikuwa hajajumuika nao."},{"book":"Yohana","chapter":"6","verse":"18","text":"Bahari ikachafuka kwa sababu upepo mkali ulikuwa unavuma."},{"book":"Yohana","chapter":"6","verse":"19","text":"Wanafunzi walipokuwa wamekwenda mwendo wa karibu maili tatu au nne,6:19 Maili tatu au nne ni kama kilomita 5 au 6. walimwona Yesu akitembea juu ya maji akikaribia mashua, nao wakaogopa sana."},{"book":"Yohana","chapter":"6","verse":"20","text":"Lakini Yesu akawaambia, “Ni mimi. Msiogope.”"},{"book":"Yohana","chapter":"6","verse":"21","text":"Ndipo wakamkaribisha kwa furaha ndani ya mashua, na mara wakafika ufuoni walikokuwa wakienda."},{"book":"Yohana","chapter":"6","verse":"22","text":"Siku iliyofuata, wale watu waliokuwa wamebaki ngʼambo waliona kwamba palikuwepo na mashua moja tu na kwamba Yesu hakuwa ameondoka pamoja na wanafunzi wake, ila walikuwa wameondoka peke yao."},{"book":"Yohana","chapter":"6","verse":"23","text":"Lakini zikaja mashua nyingine kutoka Tiberia zikafika karibu na mahali pale walipokula mikate baada ya Bwana kumshukuru Mungu."},{"book":"Yohana","chapter":"6","verse":"24","text":"Mara wale watu wakatambua kwamba Yesu hakuwepo hapo, wala wanafunzi wake. Wakaingia kwenye mashua hizo, wakaenda Kapernaumu ili kumtafuta Yesu."},{"book":"Yohana","chapter":"6","verse":"25","text":"Walipomkuta Yesu ngʼambo ya bahari wakamuuliza, “Rabi, umefika lini huku?”"},{"book":"Yohana","chapter":"6","verse":"26","text":"Yesu akawajibu, “Amin, amin nawaambia, ninyi hamnitafuti kwa kuwa mliona ishara na miujiza, bali kwa sababu mlikula ile mikate mkashiba."},{"book":"Yohana","chapter":"6","verse":"27","text":"Msishughulikie chakula kiharibikacho, bali chakula kidumucho hata uzima wa milele, ambacho Mwana wa Adamu atawapa. Yeye ndiye ambaye Mungu Baba amemtia muhuri.”"},{"book":"Yohana","chapter":"6","verse":"28","text":"Ndipo wakamuuliza, “Tufanye nini ili tupate kuitenda kazi ya Mungu?”"},{"book":"Yohana","chapter":"6","verse":"29","text":"Yesu akawajibu, “Kazi ya Mungu ndiyo hii: Mwaminini yeye aliyetumwa naye.”"},{"book":"Yohana","chapter":"6","verse":"30","text":"Hivyo wakamuuliza, “Utafanya ishara gani ya muujiza, ili tuione tukuamini? Utafanya jambo gani?"},{"book":"Yohana","chapter":"6","verse":"31","text":"Baba zetu walikula mana jangwani, kama ilivyoandikwa, ‘Aliwapa mikate kutoka mbinguni ili wale.’ ”"},{"book":"Yohana","chapter":"6","verse":"32","text":"Yesu akawaambia, “Amin, amin nawaambia, si Mose aliyewapa mikate kutoka mbinguni, bali Baba yangu ndiye anawapa mkate wa kweli kutoka mbinguni."},{"book":"Yohana","chapter":"6","verse":"33","text":"Kwa maana mkate wa Mungu ni yule ashukaye kutoka mbinguni na kuupa ulimwengu uzima.”"},{"book":"Yohana","chapter":"6","verse":"34","text":"Wakamwambia, “Bwana, kuanzia sasa tupatie huo mkate siku zote.”"},{"book":"Yohana","chapter":"6","verse":"35","text":"Yesu akawaambia, “Mimi ndimi mkate wa uzima. Yeye ajaye kwangu, hataona njaa kamwe na yeye aniaminiye, hataona kiu kamwe."},{"book":"Yohana","chapter":"6","verse":"36","text":"Lakini kama nilivyowaambia, mmeniona lakini bado hamwamini."},{"book":"Yohana","chapter":"6","verse":"37","text":"Wale wote anipao Baba watakuja kwangu na yeyote ajaye kwangu, sitamfukuzia nje kamwe."},{"book":"Yohana","chapter":"6","verse":"38","text":"Kwa kuwa nimeshuka kutoka mbinguni si ili kufanya mapenzi yangu, bali mapenzi yake yeye aliyenituma."},{"book":"Yohana","chapter":"6","verse":"39","text":"Haya ndiyo mapenzi yake yeye aliyenituma, kwamba, nisimpoteze hata mmoja wa wale alionipa, bali niwafufue siku ya mwisho."},{"book":"Yohana","chapter":"6","verse":"40","text":"Kwa maana mapenzi ya Baba yangu ni kwamba kila mmoja amtazamaye, Mwana na kumwamini awe na uzima wa milele, nami nitawafufua siku ya mwisho.”"},{"book":"Yohana","chapter":"6","verse":"41","text":"Wayahudi wakaanza kunungʼunika kwa kuwa alisema, “Mimi ndimi mkate ulioshuka kutoka mbinguni.”"},{"book":"Yohana","chapter":"6","verse":"42","text":"Wakasema, “Huyu si Yesu, mwana wa Yosefu, ambaye baba yake na mama yake tunawajua? Anawezaje basi sasa kusema, ‘Nimeshuka kutoka mbinguni’?”"},{"book":"Yohana","chapter":"6","verse":"43","text":"Hivyo Yesu akawaambia, “Acheni kunungʼunikiana ninyi kwa ninyi."},{"book":"Yohana","chapter":"6","verse":"44","text":"Hakuna mtu awezaye kuja kwangu kama asipovutwa na Baba aliyenituma, nami nitamfufua siku ya mwisho."},{"book":"Yohana","chapter":"6","verse":"45","text":"Imeandikwa katika Manabii, ‘Wote watafundishwa na Mungu.’ Yeyote amsikilizaye Baba na kujifunza kutoka kwake, huyo huja kwangu."},{"book":"Yohana","chapter":"6","verse":"46","text":"Hakuna mtu yeyote aliyemwona Baba isipokuwa yeye atokaye kwa Mungu, yeye ndiye peke yake aliyemwona Baba."},{"book":"Yohana","chapter":"6","verse":"47","text":"Amin, amin nawaambia, yeye anayeamini anao uzima wa milele."},{"book":"Yohana","chapter":"6","verse":"48","text":"Mimi ni mkate wa uzima."},{"book":"Yohana","chapter":"6","verse":"49","text":"Baba zenu walikula mana jangwani, lakini wakafa."},{"book":"Yohana","chapter":"6","verse":"50","text":"Lakini hapa kuna mkate utokao mbinguni, ambao mtu yeyote akiula, hatakufa."},{"book":"Yohana","chapter":"6","verse":"51","text":"Mimi ni mkate wa uzima ule uliotoka mbinguni. Mtu yeyote akiula mkate huu, ataishi milele. Mkate huu ni mwili wangu, ambao nitautoa kwa ajili ya uzima wa ulimwengu.”"},{"book":"Yohana","chapter":"6","verse":"52","text":"Ndipo Wayahudi wakaanza kuhojiana vikali wao kwa wao wakisema, “Mtu huyu awezaje kutupatia mwili wake tuule?”"},{"book":"Yohana","chapter":"6","verse":"53","text":"Hivyo Yesu akawaambia, “Amin, amin nawaambia, msipoula mwili wa Mwana wa Adamu na kuinywa damu yake, hamna uzima ndani yenu."},{"book":"Yohana","chapter":"6","verse":"54","text":"Mtu yeyote aulaye mwili wangu na kunywa damu yangu, anao uzima wa milele. Nami nitamfufua siku ya mwisho."},{"book":"Yohana","chapter":"6","verse":"55","text":"Kwa maana mwili wangu ni chakula cha kweli na damu yangu ni kinywaji cha kweli."},{"book":"Yohana","chapter":"6","verse":"56","text":"Yeyote alaye mwili wangu na kunywa damu yangu, atakaa ndani yangu nami nitakaa ndani yake."},{"book":"Yohana","chapter":"6","verse":"57","text":"Kama vile Baba aliye hai alivyonituma mimi, na kama nami ninavyoishi kwa sababu ya Baba, hivyo anilaye mimi ataishi kwa sababu yangu."},{"book":"Yohana","chapter":"6","verse":"58","text":"Huu ndio mkate ushukao kutoka mbinguni, si kama ule mkate baba zenu waliokula nao wakafa. Lakini yeye aulaye mkate huu ataishi milele.”"},{"book":"Yohana","chapter":"6","verse":"59","text":"Yesu alisema maneno haya alipokuwa akifundisha katika sinagogi huko Kapernaumu."},{"book":"Yohana","chapter":"6","verse":"60","text":"Wengi wa wafuasi wake waliposikia jambo hili wakasema, “Mafundisho haya ni magumu. Ni nani awezaye kuyapokea?”"},{"book":"Yohana","chapter":"6","verse":"61","text":"Yesu alipojua kwamba wafuasi wake wananungʼunika kuhusu mafundisho yake, akawaambia, “Je, jambo hili limewaudhi?"},{"book":"Yohana","chapter":"6","verse":"62","text":"Ingekuwaje basi kama mngemwona Mwana wa Adamu akipaa kwenda zake huko alipokuwa kwanza?"},{"book":"Yohana","chapter":"6","verse":"63","text":"Roho ndiye atiaye uzima, mwili haufai kitu. Maneno haya niliyowaambia ni Roho tena ni uzima."},{"book":"Yohana","chapter":"6","verse":"64","text":"Lakini baadhi yenu hamwamini.” Kwa maana Yesu alifahamu tangu mwanzo wale ambao hawangemwamini miongoni mwao na yule ambaye angemsaliti."},{"book":"Yohana","chapter":"6","verse":"65","text":"Akaendelea kusema, “Hii ndiyo sababu niliwaambia kwamba hakuna mtu awezaye kuja kwangu isipokuwa amejaliwa na Baba yangu.”"},{"book":"Yohana","chapter":"6","verse":"66","text":"Tangu wakati huo wafuasi wake wengi wakarejea nyuma wakaacha kumfuata."},{"book":"Yohana","chapter":"6","verse":"67","text":"Hivyo Yesu akawauliza wale wanafunzi wake kumi na wawili, “Je, ninyi pia mnataka kuondoka?”"},{"book":"Yohana","chapter":"6","verse":"68","text":"Simoni Petro akamjibu, “Bwana, tuondoke twende kwa nani? Wewe unayo maneno ya uzima wa milele."},{"book":"Yohana","chapter":"6","verse":"69","text":"Tunaamini na kujua kuwa wewe ndiwe Aliye Mtakatifu wa Mungu.”"},{"book":"Yohana","chapter":"6","verse":"70","text":"Ndipo Yesu akajibu, “Je, sikuwachagua ninyi kumi na wawili? Lakini mmoja wenu ni ibilisi.”"},{"book":"Yohana","chapter":"6","verse":"71","text":"(Hapa alikuwa anasema juu ya Yuda, mwana wa Simoni Iskariote. Ingawa alikuwa mmoja wa wale kumi na wawili, ndiye ambaye baadaye angemsaliti Yesu.)"}]}