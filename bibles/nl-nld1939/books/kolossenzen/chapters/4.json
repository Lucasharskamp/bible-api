{"data":[{"book":"Kolossenzen","chapter":"4","verse":"1","text":"Gij meesters, geeft uw slaven wat recht is en billijk; want gij weet, dat ook gij een Meester hebt in de hemel."},{"book":"Kolossenzen","chapter":"4","verse":"2","text":"Volhardt in het gebed, aandachtig en dankbaar!"},{"book":"Kolossenzen","chapter":"4","verse":"3","text":"Bidt ook voor ons, dat God ons de deur der prediking mag openen, en ik het heilsgeheim van Christus verkondigen mag, waarvoor ik dan ook een gevangene ben;"},{"book":"Kolossenzen","chapter":"4","verse":"4","text":"en dat ik het openlijk mag preken, zoals het mijn plicht is."},{"book":"Kolossenzen","chapter":"4","verse":"5","text":"Uw omgang met de buitenstaanders moet met wijsheid gebeuren; neemt daartoe elke gunstige gelegenheid te baat."},{"book":"Kolossenzen","chapter":"4","verse":"6","text":"Uw gesprek moet steeds opgewekt zijn, met zout gekruid; gij moet weten, hoe gij iedereen te woord hebt te staan."},{"book":"Kolossenzen","chapter":"4","verse":"7","text":"Túchicus, mijn geliefde broeder, de trouwe dienaar en medearbeider in den Heer, zal u volledig inlichten over mijn toestand."},{"book":"Kolossenzen","chapter":"4","verse":"8","text":"Daarom juist zend ik hem naar u toe, opdat gij weten moogt, hoe het ons gaat, en opdat hij uw harten mag troosten."},{"book":"Kolossenzen","chapter":"4","verse":"9","text":"Met hem zend ik Onésimus uw landgenoot, den trouwen en geliefden broeder. Zij zullen u vertellen al wat hier gebeurt."},{"book":"Kolossenzen","chapter":"4","verse":"10","text":"U groet Aristarchus, mijn medegevangene; en Markus, de neef van Bárnabas, over wien gij reeds de opdracht hebt gekregen, hem goed te ontvangen, als hij bij u komt; Jesus eveneens, ook Justus geheten."},{"book":"Kolossenzen","chapter":"4","verse":"11","text":"Ze zijn de enigen uit de besnijdenis, die mijn medewerkers voor het koninkrijk Gods, en voor mijzelf een grote troost zijn geweest."},{"book":"Kolossenzen","chapter":"4","verse":"12","text":"U groet Épafras uw landgenoot, een dienstknecht van Christus Jesus, die steeds voor u worstelt in zijn gebeden, opdat gij stand moogt houden, volmaakt en volkomen, in alles wat God van u verlangt."},{"book":"Kolossenzen","chapter":"4","verse":"13","text":"Want ik getuig over hem, dat hij zich veel moeite getroost, zowel voor u als voor hen, die in Laodicea en Hiërápolis zijn."},{"book":"Kolossenzen","chapter":"4","verse":"14","text":"U groet de geliefde Lukas, de arts, en Demas eveneens."},{"book":"Kolossenzen","chapter":"4","verse":"15","text":"Groet de broeders in Laodicea; zo ook Numfa met de gemeente, die in haar huis vergadert."},{"book":"Kolossenzen","chapter":"4","verse":"16","text":"En wanneer de brief bij u is voorgelezen, zorgt er dan voor, dat hij ook in de kerk van Laodicea voorgelezen wordt, en dat gij zelf de brief uit Laodicea te lezen krijgt."},{"book":"Kolossenzen","chapter":"4","verse":"17","text":"En zegt aan Archippus: Zorg er voor, dat ge het ambt naar behoren vervult, dat ge ontvangen hebt in den Heer."},{"book":"Kolossenzen","chapter":"4","verse":"18","text":"De eigenhandige groet van mij: Paulus. Weest mijn boeien indachtig! De genade zij met u allen!"}]}