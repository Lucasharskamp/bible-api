{"data":[{"book":"4 ЦАРСТВАЎ","chapter":"14","verse":"1","text":"У другі год Ёаса, сына Ёахазавага, цара Ізраільскага, зацараваў Амасія, сын Ёаса, цар Юдэйскі:"},{"book":"4 ЦАРСТВАЎ","chapter":"14","verse":"2","text":"дваццаць пяць гадоў было яму, калі зацараваў, і дваццаць дзевяць гадоў валадарыў у Ерусаліме. Імя маці ягонай Егаадань, зь Ерусаліма."},{"book":"4 ЦАРСТВАЎ","chapter":"14","verse":"3","text":"І рабіў ён добрае ў вачах Гасподніх, хоць і ня так, як бацька ягоны Давід: ён ва ўсім рабіў так, як бацька яго Ёас."},{"book":"4 ЦАРСТВАЎ","chapter":"14","verse":"4","text":"Толькі вышыні ня былі адменены: народ учыняў яшчэ ахвяры і дымленьні на вышынях."},{"book":"4 ЦАРСТВАЎ","chapter":"14","verse":"5","text":"Калі ўмацавалася царства ў руках яго, тады ён аддаў сьмерці слуг сваіх, якія забілі цара, бацьку ягонага."},{"book":"4 ЦАРСТВАЎ","chapter":"14","verse":"6","text":"Але дзяцей забойцаў не забіў, бо напісана ў кнізе закона Майсеевага, у якой наказваў Гасподзь, кажучы: не павінны быць караныя сьмерцю бацькі за дзяцей, і дзеці не павінны быць караныя сьмерцю за бацькоў, а кожны за сваё злачынства павінен быць караны сьмерцю."},{"book":"4 ЦАРСТВАЎ","chapter":"14","verse":"7","text":"Ён пабіў дзесяць тысяч Ідумэянаў у даліне Саляной, і ўзяў Сэлу вайною, і даў ёй імя Ёктэіл, якое і да сёньня."},{"book":"4 ЦАРСТВАЎ","chapter":"14","verse":"8","text":"Тады паслаў Амасія паслоў да Ёаса, цара Ізраільскага, сына Ёахаза, сына Іуя, сказаць: выйдзі, пабачымся асабіста."},{"book":"4 ЦАРСТВАЎ","chapter":"14","verse":"9","text":"І паслаў Ёас, цар Ізраільскі, да Амасіія, цара Юдэйскага, сказаць: цярне, якое на Ліване, паслала да кедра, які таксама на Ліване, сказаць: аддай дачку сваю за жонку сыну майму. Але прайшлі дзікія зьвяры, што на Ліване, і вытапталі гэтае цярне."},{"book":"4 ЦАРСТВАЎ","chapter":"14","verse":"10","text":"Ты пабіў Ідумэянаў, і заганарылася сэрца тваё. Вялічайся і сядзі ў сябе дома. Навошта табе распальваць свару сабе на бяду? Загінеш ты і Юда з табою."},{"book":"4 ЦАРСТВАЎ","chapter":"14","verse":"11","text":"Але не паслухаўся Амасія. І выступіў Ёас, цар Ізраільскі, і пабачыліся асабіста ён і Амасія, цар Юдэйскі, у Бэтсамісе, што ў Юдэі."},{"book":"4 ЦАРСТВАЎ","chapter":"14","verse":"12","text":"І разьбіты былі Юдэі Ізраільцянамі, і разьбегліся па намётах сваіх."},{"book":"4 ЦАРСТВАЎ","chapter":"14","verse":"13","text":"І Амасію, цара Юдэйскага, сына Ёаса, сына Ахозіі, захапіў Ёас, цар Ізраільскі, у Бэтсамісе, і пайшоў у Ерусалім і разбурыў сьцяну Ерусалімскую ад брамы Яфрэмавай да брамаў вуглавых на чатырыста локцяў."},{"book":"4 ЦАРСТВАЎ","chapter":"14","verse":"14","text":"І ўзяў усё золата і срэбра, і ўвесь посуд, які знайшоўся ў доме Гасподнім і ў скарбніцах царскага дома, і заложнікаў, і вярнуўся ў Самарыю."},{"book":"4 ЦАРСТВАЎ","chapter":"14","verse":"15","text":"Астатняе пра Ёаса, што ён зрабіў, і пра мужныя подзьвігі ягоныя, і як ён ваяваў з Амасіем, царом Юдэйскім, напісанага ў летапісе цароў Ізраільскіх."},{"book":"4 ЦАРСТВАЎ","chapter":"14","verse":"16","text":"І спачыў Ёас з бацькамі сваімі, і пахаваны ў Самарыі з царамі Ізраільскімі. І зацараваў Ераваам, сын ягоны, замест яго."},{"book":"4 ЦАРСТВАЎ","chapter":"14","verse":"17","text":"І жыў Амасія, сын Ёасаў, цар Юдэйскі, пасьля сьмерці Ёаса, сына Ёахазавага, цара Ізраільскага, пятнаццаць гадоў."},{"book":"4 ЦАРСТВАЎ","chapter":"14","verse":"18","text":"Астатнія дзеі Амасіі запісаны ў летапісе цароў Юдэйскіх."},{"book":"4 ЦАРСТВАЎ","chapter":"14","verse":"19","text":"І склалі супроць яго змову ў Ерусаліме, і ўцёк ён у Лахіс. І паслалі за ім у Лахіс, і забілі яго там."},{"book":"4 ЦАРСТВАЎ","chapter":"14","verse":"20","text":"І прывезьлі яго на конях, і пахаваны ён быў у Ерусаліме з бацькамі сваімі ў горадзе Давідавым."},{"book":"4 ЦАРСТВАЎ","chapter":"14","verse":"21","text":"І ўзяў увесь народ Юдэйскі Азарыю, якому было шаснаццаць гадоў, і ўзьвялі яго ў цара замест бацькі ягонага Амасія."},{"book":"4 ЦАРСТВАЎ","chapter":"14","verse":"22","text":"Ён забудаваў Элат і вярнуў яго Юдэі, пасьля таго як цар спачыў з бацькамі сваімі."},{"book":"4 ЦАРСТВАЎ","chapter":"14","verse":"23","text":"У пятнаццаты год Амасіі, сына Ёасавага, цара Юдэйскага, зацараваў Ераваам, сын Ёасаў, цар Ізраільскі, у Самарыі і валадарыў сорак адзін год,"},{"book":"4 ЦАРСТВАЎ","chapter":"14","verse":"24","text":"і рабіў ён благое ў вачах Гасподніх: не адступаўся ад усіх грахоў Ераваама, сына Наватавага, які ўвёў Ізраіля ў грэх."},{"book":"4 ЦАРСТВАЎ","chapter":"14","verse":"25","text":"Ён аднавіў межы Ізраіля, ад уваходу ў Эмат да мора пустыні, паводле слова Госпада Бога Ізраілевага, якое Ён сказаў праз раба Свайго Ёну, сына Аматыінага, прарока з Гатхэфэра,"},{"book":"4 ЦАРСТВАЎ","chapter":"14","verse":"26","text":"бо Гасподзь бачыў бедства Ізраіля, вельмі горкае, так што не заставалася ні замкнутага, ні таго, хто застаўся, і ня было памочніка ў Ізраіля."},{"book":"4 ЦАРСТВАЎ","chapter":"14","verse":"27","text":"І не захацеў Гасподзь выкараніць імя Ізраільцян з паднябеснай, і выратаваў іх рукою Ераваама, сына Ёасавага."},{"book":"4 ЦАРСТВАЎ","chapter":"14","verse":"28","text":"Астатняе пра Ераваама і пра ўсё, што ён зрабіў, і пра мужныя подзьвігі ягоныя, як ён ваяваў і як вярнуў Ізраілю Дамаск і Эмат, што належаў Юду, напісана ў летапісе цароў Ізраільскіх."},{"book":"4 ЦАРСТВАЎ","chapter":"14","verse":"29","text":"І спачыў Ераваам з бацькамі сваімі, з царамі Ізраільскімі. І зацараваў Захарый, сын ягоны, замест яго."}]}