{"data":[{"book":"2 Vatesolonike","chapter":"2","verse":"1","text":"Hinu nigana kuvayandakila malovi ga kubwela kwaki BAMBU witu Yesu Kilisitu lukumbi Chapanga peakutileta pamonga pahala peavili. Valongo, tikuvayupa neju,"},{"book":"2 Vatesolonike","chapter":"2","verse":"2","text":"mkoto kuvya ngolongondi mumtima yinu, na mkoto kuvya na wogohi ndava ya malovi ga vandu vevijova kuvya ligono la BAMBU limali kuhika. Koto kuvasadika vandu avo hati ngati vakajovayi vapatili mambu ago kwa njila ya ulota na ugubukulo amala balua yeyijovekana yihumili kwitu."},{"book":"2 Vatesolonike","chapter":"2","verse":"3","text":"Mkoto kuyidakila kukongewa na mundu yoyoha yula. Muni ligono lenilo nakuhumila mbaka ligono ilo vandu vamahele pevakumbela Chapanga. Na yula mundu mhakau peihumila. Ndi mweavikiwi motu wa magono goha wangali mwishu."},{"book":"2 Vatesolonike","chapter":"2","verse":"4","text":"Mwene akukibela panani ya kila chindu chevakuchilola vandu kuvya ndi Chapanga, amala chevakuchigundamila. Hati yati iyingila na kutama mugati ya Nyumba ya Chapanga na kujova ndi Chapanga."},{"book":"2 Vatesolonike","chapter":"2","verse":"5","text":"Wu, mukumbuka lepi kuvya navajovili genago goha lukumbi panavili pamonga na nyenye?"},{"book":"2 Vatesolonike","chapter":"2","verse":"6","text":"Nambu kuna chindu chechi kumdivalila hinu, na nyenye mchimanyili chindu chenicho. Hinu, Mhakau uyo yati ilolekana lukumbi lwaki lwaluganikiwa."},{"book":"2 Vatesolonike","chapter":"2","verse":"7","text":"Hati ago makakala ga Mhakau uyo gikita lihengu cha mfiyu, nambu yula mhakau yati ilolekana lepi mbaka yula mweakumdivalila peiwusiwa."},{"book":"2 Vatesolonike","chapter":"2","verse":"8","text":"Penapo ndi Mundu Mhakau peigubukuliwa, nambu BAMBU Yesu peibwela yati akumkoma kwa mpungu waki na kumhalabisa mukung'asima kwa ukulu waki ibwela naku."},{"book":"2 Vatesolonike","chapter":"2","verse":"9","text":"Mundu mhakau mwenuyo yati wibwela kwa makakala ga Setani na kukita chinamtiti na makangaso ndalindali ga udese,"},{"book":"2 Vatesolonike","chapter":"2","verse":"10","text":"na kutumila uhakau woha wa kuvakonga vala veviyaga. Venavo yati viyaga ndava muni vapoki lepi na kuugana uchakaka wula muni vasanguliwa."},{"book":"2 Vatesolonike","chapter":"2","verse":"11","text":"Ndava yeniyi Chapanga avavikili vatalaliwa na makakala ga kukongewa, muni vasadika udese."},{"book":"2 Vatesolonike","chapter":"2","verse":"12","text":"Hinu ndi vandu voha vevabelili kusadika muchakaka nambu kuhekelela uhakau kumbudila Chapanga, yati vihamuliwa."},{"book":"2 Vatesolonike","chapter":"2","verse":"13","text":"Tiganikiwa kumsengusa Chapanga magono goha ndava yinu nyenye valongo, nyenye mganiwi na BAMBU, muni Chapanga avahagwili kuhumila kadeni muni msanguliwa kwa makakala ga Mpungu Msopi, mkitiwa vandu vaki vamsopi kusadika uchakaka."},{"book":"2 Vatesolonike","chapter":"2","verse":"14","text":"Chapanga avakemalili lijambu lenili kwa njila ya Lilovi la Bwina letavakokosili. Avakemili muni muvyai na pandu pa muunkosi wa BAMBU witu Yesu Kilisitu."},{"book":"2 Vatesolonike","chapter":"2","verse":"15","text":"Hinu, valongo vitu, mkangamala kuyima na kulanda mawuliwu gatavawuli kwa makokoselu gitu na balua yitu."},{"book":"2 Vatesolonike","chapter":"2","verse":"16","text":"Tikumuyupa BAMBU witu Yesu Kilisitu mwene na Chapanga Dadi witu ndi mweatigani kwa ubwina waki na kutikangamalisa mitima kwa kutipela uteke wa magono goha na huvalila ya bwina,"},{"book":"2 Vatesolonike","chapter":"2","verse":"17","text":"avasangalusa na kuvakangamalisa mitima na kuvapela uhotola kukita na kujova gabwina magono goha gangali mwishu."}]}