{"data":[{"book":"Olubereberye","chapter":"32","verse":"1","text":"Awo Yakobo n’akwata ekkubo lye, bamalayika ba Katonda ne bamusisinkana."},{"book":"Olubereberye","chapter":"32","verse":"2","text":"Yakobo bwe yabalaba n’agamba nti, “Lino ggye lya Katonda.” Ekifo ekyo n’alyoka akituuma Makanayimu."},{"book":"Olubereberye","chapter":"32","verse":"3","text":"Awo Yakobo n’atuma ababaka eri Esawu muganda we, mu kitundu kya Seyiri32:3 Seyiri gye bujja kijja kufuuka ekifo ekikulu mu biro bya Dawudi ne Sulemaani. mu nsi ya Edomu."},{"book":"Olubereberye","chapter":"32","verse":"4","text":"N’abagamba nti, “Mugambe mukama wange Esawu nti, ‘Omuddu wo Yakobo abadde ne Labbaani okutuusa kaakano,"},{"book":"Olubereberye","chapter":"32","verse":"5","text":"alina ente, n’endogoyi, n’endiga era n’embuzi, abaweereza abakazi era n’abasajja. Kaakano aweerezza mukama we Esawu obubaka buno afune okusaasirwa mu maaso ge.’ ”"},{"book":"Olubereberye","chapter":"32","verse":"6","text":"Ababaka bwe baakomawo eri Yakobo ne bamugamba nti, “Twatuuka ewa muganda wo Esawu era ajja okukusisinkana ng’alina abasajja ebikumi bina.”"},{"book":"Olubereberye","chapter":"32","verse":"7","text":"Olwo Yakobo n’atandika okutiira ddala, n’asoberwa. N’ayawulamu abantu be yali nabo, n’ayawulamu n’endiga, ebisibo bye yalina ne mu ŋŋamira, ebibinja bibiri,"},{"book":"Olubereberye","chapter":"32","verse":"8","text":"ng’alowooza nti, “Esawu bw’anaatuuka ku kibinja ekisooka n’akizikiriza, kale ekibinja ekisigaddewo kinadduka.”"},{"book":"Olubereberye","chapter":"32","verse":"9","text":"Awo Yakobo n’agamba nti, “Ayi Katonda wa jjajjange Ibulayimu, era Katonda wa kitange Isaaka, Ayi Mukama eyaŋŋamba nti, ‘Ddayo mu nsi yammwe, mu bantu bo, nange nnaakugaggawazanga,’"},{"book":"Olubereberye","chapter":"32","verse":"10","text":"sisaanira wadde akatundu akatono ak’okwagala kwo okutaggwaawo, wadde obwesigwa bwonna bw’olaze omuddu wo. Kubanga nasomoka omugga guno Yoludaani nga nnina muggobuggo; naye kaakano nfuuse ebibinja bibiri."},{"book":"Olubereberye","chapter":"32","verse":"11","text":"Nkusaba omponye mu mukono gwa muganda wange, Esawu, kubanga mmutya, talwa kujja n’atutta ffenna awamu n’abakazi n’abaana."},{"book":"Olubereberye","chapter":"32","verse":"12","text":"Naye waŋŋamba nti, ‘Nnaakugaggawazanga, era abalikuvaamu baliba ng’omusenyu gw’ennyanja, ogutabalika obungi bwabwe.’ ”"},{"book":"Olubereberye","chapter":"32","verse":"13","text":"N’alyoka asula eyo ekiro ekyo, n’aggya ekirabo kya muganda we Esawu ku ebyo bye yalina:"},{"book":"Olubereberye","chapter":"32","verse":"14","text":"embuzi enkazi ebikumi bibiri, embuzi ennume amakumi abiri, endiga enkazi ebikumi bibiri, endiga ennume amakumi abiri,"},{"book":"Olubereberye","chapter":"32","verse":"15","text":"eŋŋamira enkazi amakumi asatu n’obwana bwazo, ente enkazi amakumi ana n’ennume kkumi, n’endogoyi enkazi amakumi abiri, n’endogoyi ennume kkumi."},{"book":"Olubereberye","chapter":"32","verse":"16","text":"N’azikwasa abaddu be, buli kisibo ng’akyawudde, n’agamba abaddu be nti, “Kale munkulemberemu, mulekeewo ebbanga wakati wa buli kisibo.”"},{"book":"Olubereberye","chapter":"32","verse":"17","text":"N’alagira eyakulembera nti, “Esawu, muganda wange bw’anaakusisinkana n’akubuuza nti, ‘Oli muntu w’ani? Ogenda wa? Na bino by’olina by’ani?’"},{"book":"Olubereberye","chapter":"32","verse":"18","text":"N’olyoka omuddamu nti, ‘Bya muddu wo Yakobo, birabo by’aweerezza mukama wange Esawu, era tali wala naffe.’ ”"},{"book":"Olubereberye","chapter":"32","verse":"19","text":"Bw’atyo era n’alagira n’owokubiri n’owookusatu ne bonna abaagobereranga ebisibo nti, “Nammwe mwogere ebigambo bye bimu bwe musisinkana Esawu,"},{"book":"Olubereberye","chapter":"32","verse":"20","text":"era mugambe nti, ‘Omuddu wo Yakobo tali wala naffe.’ ” Kubanga Yakobo yalowooza nti, “Nnaamuwooyawooya n’ekirabo ekinkulembedde, n’oluvannyuma nnaalaba amaaso ge, osanga tankole kabi.”"},{"book":"Olubereberye","chapter":"32","verse":"21","text":"Ekirabo kyekyava kimukulemberamu, ye n’asula mu kifo we yali ekiro ekyo."},{"book":"Olubereberye","chapter":"32","verse":"22","text":"Mu kiro ekyo Yakobo n’agolokoka n’atwala bakazi be bombi, n’abaweereza be abakazi ababiri, n’abaana be ekkumi n’omu n’asomokera e Yaboki."},{"book":"Olubereberye","chapter":"32","verse":"23","text":"N’abatwala ne byonna bye yalina n’abasomosa omugga."},{"book":"Olubereberye","chapter":"32","verse":"24","text":"Ye Yakobo n’asigala yekka, omusajja n’ameggana naye okutuusa obudde okukya."},{"book":"Olubereberye","chapter":"32","verse":"25","text":"Omusajja bwe yalaba nga taasobole Yakobo, n’akoma ku kinywa ky’ekisambi kye. Yakobo n’atandika okuwenyera nga bw’ameggana n’omusajja."},{"book":"Olubereberye","chapter":"32","verse":"26","text":"Omusajja n’alyoka agamba Yakobo nti, “Ndeka ŋŋende kubanga obudde bugenda kukya.”"},{"book":"Olubereberye","chapter":"32","verse":"27","text":"Omusajja n’amubuuza nti, “Erinnya lyo gw’ani?” N’amuddamu nti, “Yakobo.”"},{"book":"Olubereberye","chapter":"32","verse":"28","text":"Awo n’amugamba nti, “Tokyaddayo kuyitibwa Yakobo. Wabula onooyitibwanga Isirayiri, kubanga omegganye ne Katonda, awamu n’abantu n’owangula.”"},{"book":"Olubereberye","chapter":"32","verse":"29","text":"Awo ne Yakobo n’amugamba nti, “Mbuulira erinnya lyo.” Naye ye n’amuddamu nti, “Lwaki ombuuza erinnya lyange?” Awo n’amuwa omukisa."},{"book":"Olubereberye","chapter":"32","verse":"30","text":"Yakobo ekifo ekyo kyeyava akiyita Penieri, ng’agamba nti, “Kubanga ndabaganye ne Katonda, kyokka obulamu bwange ne busigalawo.”"},{"book":"Olubereberye","chapter":"32","verse":"31","text":"Enjuba n’evaayo ne mwakako nga bw’asala Penieri, ng’awenyera olw’obuvune mu kisambi kye."},{"book":"Olubereberye","chapter":"32","verse":"32","text":"Abayisirayiri kyebava batalya kinywa ky’ekisambi na buli kati, kubanga ekyo omusajja wa Katonda kye yakomako."}]}