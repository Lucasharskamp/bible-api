{"data":[{"book":"1. Timotejovi","chapter":"1","verse":"1-2","text":"Můj drahý synu ve víře, milý Timoteji, přeji ti milost, slitování a pokoj od Boha Otce i Ježíše Krista, našeho Pána."},{"book":"1. Timotejovi","chapter":"1","verse":"3","text":"Při svém odjezdu do Makedonie jsem tě prosil, abys zůstal v Efezu a stavěl hráze falešným naukám"},{"book":"1. Timotejovi","chapter":"1","verse":"4","text":"a nekonečným diskusím o bájích a rodokmenech. Vedou spíš k jalovému mudrování, než aby objasňovaly význam víry v Božích plánech."},{"book":"1. Timotejovi","chapter":"1","verse":"5","text":"Cílem našeho snažení musí být láska, která pramení z čistého srdce, z dobrého svědomí a opravdové víry."},{"book":"1. Timotejovi","chapter":"1","verse":"6","text":"Od toho někteří uhnuli a dali se na prázdné řečnění."},{"book":"1. Timotejovi","chapter":"1","verse":"7","text":"Chtějí se proslavit jako učitelé Mojžíšova zákona a přitom nemají ponětí, co je jeho pravým smyslem."},{"book":"1. Timotejovi","chapter":"1","verse":"8","text":"Zákon je jistě užitečný, je-li užíván tak, jak Bůh zamýšlel."},{"book":"1. Timotejovi","chapter":"1","verse":"9-11","text":"Ale nesmíme zapomenout, že Bůh svými zákony nemíří proti nám, kteří jsme jeho, nýbrž proti zlým a vzpurným, kteří Boha neuznávají, trápí své rodiče, lžou, křivě přísahají, libují si v oplzlostech, proti homosexuálům a zvrhlíkům, smilníkům, únoscům a vrahům i všem ostatním, jejichž jednání se příčí Božím řádům, určeným k našemu blahu."},{"book":"1. Timotejovi","chapter":"1","verse":"12","text":"Jak jsem Ježíši Kristu vděčný, že si mne vybral za svého spolupracovníka."},{"book":"1. Timotejovi","chapter":"1","verse":"13-14","text":"Dříve jsem se jeho jménu vysmíval a jeho vyznavače hubil, ale Bůh se nade mnou smiloval, protože jsem to dělal z nevědomosti, když jsem ještě Krista neznal. Ve své dobrotě mne dovedl k tomu, abych uvěřil, a naplnil mne celého svou láskou."},{"book":"1. Timotejovi","chapter":"1","verse":"15","text":"Jak je to pravdivé a jak rád bych to každému rozhlásil: Ježíš přišel na svět zachránit nás, od Boha odloučené a smrti propadlé. A jestli byl někdo od Boha daleko, byl jsem to já."},{"book":"1. Timotejovi","chapter":"1","verse":"16","text":"Ale Bůh se nade mnou smiloval a Ježíš Kristus na mém příkladu ukázal, jakou trpělivost má i s tím nejbídnějším hříšníkem, aby si každý uvědomil, že věčný život je tu i pro něho."},{"book":"1. Timotejovi","chapter":"1","verse":"17","text":"Sláva a čest Bohu za to na věky! On je věčný král, neviditelný, nesmrtelný, jediný a slavný Bůh!"},{"book":"1. Timotejovi","chapter":"1","verse":"18","text":"To ti tedy, milý synu, kladu na srdce: bojuj dobře v Božím boji, jak to o tobě i Bůh v prorocké řeči pověděl."},{"book":"1. Timotejovi","chapter":"1","verse":"19","text":"Drž se pevně své víry v Krista a udržuj si stále čisté svědomí. Někteří své svědomí zničili tím, že jednali svévolně proti němu. Není divu, že pak ztratili i víru v Krista, jako například"},{"book":"1. Timotejovi","chapter":"1","verse":"20","text":"Alexandr a Hymeneus. Musel jsem ty dva vyloučit z církve, aby nedělali hanbu Kristovu jménu."}]}