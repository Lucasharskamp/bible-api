{"data":[{"book":"1 AbaseThesalonika","chapter":"3","verse":"1","text":"Ngakho-ke, kwathi singasenelisi ukukumela sabona kungcono ukuba sisale sodwa e-Athene."},{"book":"1 AbaseThesalonika","chapter":"3","verse":"2","text":"Sathuma uThimothi ongumzalwane wethu lesisebenzi kanye lathi kuNkulunkulu ekutshumayeleni ivangeli likaKhristu, ukuliqinisa lokulikhuthaza ekukholweni kwenu"},{"book":"1 AbaseThesalonika","chapter":"3","verse":"3","text":"ukuze angabikhona ongayikuhlaliseka ngenxa yalezizilingo. Liyakwazi kakuhle ukuthi samiselwa zona."},{"book":"1 AbaseThesalonika","chapter":"3","verse":"4","text":"Ngeqiniso, siseselani sasihlala silitshela ukuthi sizahlukuluzwa. Kwabanjalo njengoba lisazi kakuhle."},{"book":"1 AbaseThesalonika","chapter":"3","verse":"5","text":"Ngenxa yalokhu, kwathi ngingasanelisi ukukumela ngathumela ukuba ngazi ngokholo lwenu. Ngangisesaba ukuthi engxenye umlingi uselilingile lemizamo yethu kayisizanga."},{"book":"1 AbaseThesalonika","chapter":"3","verse":"6","text":"Kodwa uThimothi usanda kufika kithi khathesi evela kini njalo ulethe izindaba ezinhle ngokholo lwenu kanye lothando lwenu. Usitshele ukuthi lihlala lilemikhumbulo emihle ngathi kanye lokuthi lifisa ukusibona njengoba lathi sifisa ukulibona."},{"book":"1 AbaseThesalonika","chapter":"3","verse":"7","text":"Ngakho bazalwane, kulolonke usizi lwethu kanye lokuhlukuluzwa kwethu, sakhuthazeka ngani ngenxa yokukholwa kwenu."},{"book":"1 AbaseThesalonika","chapter":"3","verse":"8","text":"Ngoba khathesi sesiphila ngempela, njengoba liqinile eNkosini."},{"book":"1 AbaseThesalonika","chapter":"3","verse":"9","text":"Singalibongela njani ngokwaneleyo kuNkulunkulu sibuyisela yonke intokozo esilayo phambi kukaNkulunkulu wethu ngenxa yenu na?"},{"book":"1 AbaseThesalonika","chapter":"3","verse":"10","text":"Ebusuku lemini siyakhuleka ngokuzimisela ukuba silibone futhi silinike okusilelayo ekukholweni kwenu."},{"book":"1 AbaseThesalonika","chapter":"3","verse":"11","text":"Sengathi uNkulunkulu wethu loBaba uqobo kanye leNkosi yethu uJesu angasivulela indlela yokuza kini."},{"book":"1 AbaseThesalonika","chapter":"3","verse":"12","text":"Sengathi iNkosi ingandisa uthando lwenu kuthi olomunye lomunye luphumelele komunye kanye lasemuntwini wonke njengokwenziwa ngolwethu kini."},{"book":"1 AbaseThesalonika","chapter":"3","verse":"13","text":"Kaziqinise inhliziyo zenu ukuze lingasoleki njalo libengcwele phambi kukaNkulunkulu wethu loBaba ekufikeni kweNkosi yethu uJesu labangcwele bayo bonke."}]}