{"data":[{"book":"عیبرانییەکان","chapter":"10","verse":"1","text":"تەورات تەنها سێبەری شتە باشەکانی داهاتووە، نەک وێنەی تەواوی ڕاستییەکان. لەبەر ئەوە بەردەوام بە هەمان قوربانییەکانی ساڵ لەدوای ساڵ پێشکەش دەکرێتەوە، هەرگیز ناتوانێ ئەوانە کامڵ و تەواو بکات کە بۆ پەرستن نزیک دەبنەوە."},{"book":"عیبرانییەکان","chapter":"10","verse":"2","text":"ئەگینا، ئایا لە پێشکەشکردن نەدەوەستان؟ لەبەر ئەوەی ئەگەر خواپەرستان تەنها جارێک پاک بوونەتەوە، بۆیە چیتر لە ویژدانیاندا هەست بە گوناه ناکەن."},{"book":"عیبرانییەکان","chapter":"10","verse":"3","text":"بەڵام لەو قوربانییانەدا ساڵانە یادەوەری گوناه دەکرێتەوە،"},{"book":"عیبرانییەکان","chapter":"10","verse":"4","text":"چونکە مەحاڵە خوێنی گا و بزن گوناه لاببات."},{"book":"عیبرانییەکان","chapter":"10","verse":"5","text":"لەبەر ئەوە کاتێک مەسیح هاتە ناو جیهان فەرمووی:"},{"book":"عیبرانییەکان","chapter":"10","verse":"6","text":"بە قوربانی سووتاندن و قوربانی گوناه دڵخۆش نەبووی."},{"book":"عیبرانییەکان","chapter":"10","verse":"7","text":"ئینجا گوتم: «ئەوەتا هاتم، هەروەک لە تۆمارەکەدا لەسەرم نووسراوە،"},{"book":"عیبرانییەکان","chapter":"10","verse":"8","text":"لە سەرەوە فەرمووی: ﴿تۆ قوربانی و پێشکەشکراو و قوربانی سووتاندن و قوربانی گوناهت نەویست و پێی دڵخۆش نەبووی،﴾ ئەوەی بەگوێرەی تەورات دەکرێت،"},{"book":"عیبرانییەکان","chapter":"10","verse":"9","text":"ئینجا مەسیح فەرمووی: ﴿ئەوەتا هاتم تاکو خواستی تۆ بەجێبهێنم.﴾ یەکەم لادەبات، تاکو دووەم دابنێ10‏:9 مەبەست لە پەیمانەکانی یەکەم و دووەمە، بڕوانە 9‏:1‏.‏."},{"book":"عیبرانییەکان","chapter":"10","verse":"10","text":"بەم خواستەی خودا بە یەک جار بەهۆی پێشکەشکردنی جەستەی عیسای مەسیحەوە پیرۆز بووین."},{"book":"عیبرانییەکان","chapter":"10","verse":"11","text":"هەر کاهینێک هەموو ڕۆژێک ڕادەوەستێت و خزمەت دەکات بەردەوام هەمان قوربانی دەکاتەوە، کە هەرگیز ناتوانێت گوناه لاببات."},{"book":"عیبرانییەکان","chapter":"10","verse":"12","text":"بەڵام کاتێک مەسیحی کاهین لە جیاتی گوناه یەک قوربانی بۆ هەموو کاتێک پێشکەش کرد، لە دەستەڕاستی خوداوە دانیشت،"},{"book":"عیبرانییەکان","chapter":"10","verse":"13","text":"لەو کاتەوە چاوەڕوانە، تاکو خودا هەموو دوژمنانی بکاتە تەختەپێی،"},{"book":"عیبرانییەکان","chapter":"10","verse":"14","text":"چونکە ئەو بە یەک قوربانی بۆ هەمیشە ئەوانەی تەواو کرد کە ئەو پیرۆزیان دەکات."},{"book":"عیبرانییەکان","chapter":"10","verse":"15","text":"ڕۆحی پیرۆزیش شایەتیمان بۆ دەدات، چونکە دوای ئەوەی فەرمووی:"},{"book":"عیبرانییەکان","chapter":"10","verse":"16","text":"﴿یەزدان دەفەرموێ، ئەمە ئەو پەیمانەیە کە"},{"book":"عیبرانییەکان","chapter":"10","verse":"17","text":"پاشان دەفەرموێت:"},{"book":"عیبرانییەکان","chapter":"10","verse":"18","text":"لەکوێ لێخۆشبوونی ئەم گوناهانە هەبێت، ئیتر پێویست ناکات قوربانی بۆ گوناه بکرێت."},{"book":"عیبرانییەکان","chapter":"10","verse":"19","text":"بۆیە ئەی خوشک و برایانی باوەڕدار، لەبەر ئەوەی متمانەمان هەیە بۆ چوونە ناو شوێنی هەرەپیرۆز بەهۆی خوێنی عیساوە،"},{"book":"عیبرانییەکان","chapter":"10","verse":"20","text":"بەو ڕێگا زیندوو و تازەیەی کە بەهۆی بەخشینی جەستەی خۆی بەناو پەردەدا بۆی کردینەوە،"},{"book":"عیبرانییەکان","chapter":"10","verse":"21","text":"لەبەر ئەوەی کاهینێکی بەرزمان هەیە سەرپەرشتی ماڵی خودا10‏:21 ماڵی خودا: مەبەست لەو پیرۆزگایەیە کە لە ئاسماندا هەیە. بڕوانە زەبوورەکان 20‏:6.‏‏ دەکات،"},{"book":"عیبرانییەکان","chapter":"10","verse":"22","text":"هەروەها لەبەر ئەوەی خوێنی مەسیح بەسەر دڵماندا پرژێنرا10‏:22 مەبەست لە خوێنی مەسیحە بۆ لێخۆشبوونی گوناه، بڕوانە دەرچوون 24‏:8‏‏.‏ تاکو لە ویژدانی خراپ پاکمان بکاتەوە، جەستەشمان بە ئاوێکی پاک شوشتراوە، با بە دڵێکی ڕاست و بە متمانەی تەواوی باوەڕ بچینە بەردەم خودا."},{"book":"عیبرانییەکان","chapter":"10","verse":"23","text":"با بێ ڕاڕایی دەستبگرین بە دانپێدانانی هیوامان، چونکە ئەوەی بەڵێنی پێمان داوە جێی متمانەیە."},{"book":"عیبرانییەکان","chapter":"10","verse":"24","text":"هەروەها با ئاگاداری یەکتری بین بۆ هاندان لەسەر خۆشەویستی و کاری چاک."},{"book":"عیبرانییەکان","chapter":"10","verse":"25","text":"با واز لە کۆبوونەوەکانمان نەهێنین، وەک هەندێک لەسەری ڕاهاتوون، بەڵکو یەکتری هانبدەین، بە تایبەتی کە دەبینن ڕۆژی هاتنەوەی مەسیح نزیک دەبێتەوە."},{"book":"عیبرانییەکان","chapter":"10","verse":"26","text":"ئەگەر لەدوای ئەوەی کە ڕاستیمان ناسی، بەردەوام بین لەوەی بە ئەنقەست گوناه بکەین، ئەوا هیچ قوربانییەک نییە بۆ ئەوەی گوناهەکانمان پاک بکاتەوە،"},{"book":"عیبرانییەکان","chapter":"10","verse":"27","text":"بەڵکو تەنها چاوەڕێکردنی حوکمدانی ترسناک و ئاگری بڵێسەدار کە خەریکە دوژمنەکانی خودا دەخوات."},{"book":"عیبرانییەکان","chapter":"10","verse":"28","text":"ئەوەی سەرپێچی تەوراتی موسای دەکرد، بێ بەزەییانە بە شایەتی دوو یان سێ شایەت حوکمی مردنی بەسەردا دەدرا."},{"book":"عیبرانییەکان","chapter":"10","verse":"29","text":"بە ڕای ئێوە شایانی سزای چەند خراپترە ئەوەی سووکایەتی بە کوڕی خودا کردووە و خوێنی پەیمان بە پیس دادەنێت کە پیرۆزی کردووە، سووکایەتیش بە ڕۆحی پیرۆز دەکات کە نیعمەتی لێ وەرگرتووە؟"},{"book":"عیبرانییەکان","chapter":"10","verse":"30","text":"لەبەر ئەوەی ئەو خودایە دەناسین کە ئەمەی فەرمووە: ﴿تۆڵەسەندنەوە هی منە، منم سزا دەدەم.﴾10‏:30 دواوتار 32‏:35‏.‏ هەروەها: ﴿یەزدان حوکم بەسەر گەلی خۆیدا دەدات.﴾10‏:30 دواوتار 32‏:36، زەبوورەکان 135‏:14‏‏"},{"book":"عیبرانییەکان","chapter":"10","verse":"31","text":"کەوتنە ناو دەستی خودای زیندوو ترسناکە."},{"book":"عیبرانییەکان","chapter":"10","verse":"32","text":"ڕۆژانی ڕابردووتان بە یاد بێتەوە کە ڕووناک کرانەوە و بەرگەی ململانێیەکی سەختی پڕ لە ئازارتان گرت."},{"book":"عیبرانییەکان","chapter":"10","verse":"33","text":"هەندێک جار تووشی جنێو و چەوسانەوەی ئاشکرا هاتوون، هەندێک جار بەشداری ناخۆشی ئەوانەتان کردووە کە بە هەمان شێوەی ئێوە هەڵسوکەوتیان لەگەڵ کراوە."},{"book":"عیبرانییەکان","chapter":"10","verse":"34","text":"هاوسۆزی بەندکراوانتان کرد، کاتێک سامانتان تاڵان کرا بە خۆشییەوە قبوڵتان کرد، چونکە دەزانن لە ئاسماندا سامانی باشترتان هەیە و دەمێنێتەوە."},{"book":"عیبرانییەکان","chapter":"10","verse":"35","text":"کەواتە متمانەتان فڕێمەدەن کە پاداشتی گەورەی هەیە،"},{"book":"عیبرانییەکان","chapter":"10","verse":"36","text":"چونکە پێویستیتان بە دانبەخۆداگرتن هەیە، تاکو لەدوای ئەوەی بە خواستی خوداتان کرد، بەڵێنەکە بەدەستبهێنن،"},{"book":"عیبرانییەکان","chapter":"10","verse":"37","text":"چونکە دوای ماوەیەکی زۆر کورت،"},{"book":"عیبرانییەکان","chapter":"10","verse":"38","text":"ئەوەی ڕاستودروستە و هی خۆمە بە باوەڕ دەژیێت،"},{"book":"عیبرانییەکان","chapter":"10","verse":"39","text":"جا ئێمە سەر بەوانە نین کە هەڵدەگەڕێنەوە و لەناودەچن، بەڵکو سەر بە ئەوانەین کە باوەڕیان هەیە و ڕزگار دەکرێن."}]}