{"data":[{"book":"उत्पत्ति","chapter":"41","verse":"1","text":"पूरे दो साल बाद फ़रोह ने एक स्वप्न देखा: वे नील नदी के किनारे खड़े हैं."},{"book":"उत्पत्ति","chapter":"41","verse":"2","text":"नदी में से सात सुंदर एवं मोटी गायें निकली और घास चरने लगीं."},{"book":"उत्पत्ति","chapter":"41","verse":"3","text":"फिर और सात गायें नील नदी में से निकलीं, जो कुरूप तथा पतली थीं. ये नदी के किनारे उन मोटी गायों के पास आकर खड़ी हो गईं."},{"book":"उत्पत्ति","chapter":"41","verse":"4","text":"और कुरूप एवं दुर्बल गायों ने उन सुंदर एवं मोटी गायों को खा लिया. इससे फ़रोह की नींद खुल गई."},{"book":"उत्पत्ति","chapter":"41","verse":"5","text":"जब उन्हें फिर नींद आई, तब उन्होंने एक और स्वप्न देखा: एक ही तने में से सात बालें उगीं, जो अच्छी और मोटी मोटी थीं."},{"book":"उत्पत्ति","chapter":"41","verse":"6","text":"फिर सात और बालें उगीं जो पतली और मुरझाई हुई थीं,"},{"book":"उत्पत्ति","chapter":"41","verse":"7","text":"तब पतली बालों ने मोटी बालों को निगल लिया. इससे फ़रोह की नींद खुल गई और वह समझ गये कि यह स्वप्न था."},{"book":"उत्पत्ति","chapter":"41","verse":"8","text":"सुबह होने पर राजा मन में बेचैन हुए, इसलिये इनका अर्थ जानने के लिए मिस्र देश के सब ज्योतिषियों एवं पंडितों को बुलवाया और फ़रोह ने उन्हें अपने दोनों स्वप्न बताये लेकिन कोई भी उनका अर्थ नहीं बता पाया."},{"book":"उत्पत्ति","chapter":"41","verse":"9","text":"तब प्रधान पिलाने वाले ने फ़रोह से कहा, “आज मुझे अपनी गलती याद आ रही है."},{"book":"उत्पत्ति","chapter":"41","verse":"10","text":"एक बार फ़रोह अपने नौकरों से क्रुद्ध हुए और मुझे और प्रधान खानसामे को अंगरक्षकों के नायक के घर के बंदीगृह में डाला."},{"book":"उत्पत्ति","chapter":"41","verse":"11","text":"हमने उस कारावास में स्वप्न देखा, और दोनों ही स्वप्न का अपना अलग अर्थ था."},{"book":"उत्पत्ति","chapter":"41","verse":"12","text":"एक इब्री युवक वहां था, वह अंगरक्षकों के नायक का सेवक था. जब हमने उसे अपना स्वप्न बताया उसने हमारे हर एक के स्वप्न की व्याख्या की."},{"book":"उत्पत्ति","chapter":"41","verse":"13","text":"जैसा उसने बताया था वैसा ही हुआ: फ़रोह ने मुझे तो अपना पद सौंप दिया, और खानसामें को प्राण-दंड दे दिया.”"},{"book":"उत्पत्ति","chapter":"41","verse":"14","text":"यह सुनकर फ़रोह ने कहा कि योसेफ़ को मेरे पास लाओ. उन्होंने जल्दी योसेफ़ को कारागार से बाहर निकाला. और उसके बाल कटाकर उसके कपड़े बदलकर फ़रोह के पास लेकर आये."},{"book":"उत्पत्ति","chapter":"41","verse":"15","text":"फ़रोह ने योसेफ़ से कहा, “मैंने एक स्वप्न देखा है, उसका अर्थ कोई नहीं बता पा रहे हैं, लेकिन मैंने तुम्हारे बारे में सुना है कि तुम स्वप्न का अर्थ बता सकते हो.”"},{"book":"उत्पत्ति","chapter":"41","verse":"16","text":"योसेफ़ ने यह सुनकर फ़रोह से कहा, “अर्थ मैं नहीं, बल्कि स्वयं परमेश्वर ही देंगे.”"},{"book":"उत्पत्ति","chapter":"41","verse":"17","text":"तब फ़रोह ने कहा, “मैंने स्वप्न में देखा कि मैं नील नदी के किनारे खड़ा हूं."},{"book":"उत्पत्ति","chapter":"41","verse":"18","text":"वहां मैंने सात मोटी एवं सुंदर गायों को नील नदी से निकलते देखा. और वे घास चर रही थीं."},{"book":"उत्पत्ति","chapter":"41","verse":"19","text":"तभी मैंने देखा कि सात और गायें निकलीं—जो दुबली, पतली और कुरूप थीं. ऐसी कुरूप गायें मैंने मिस्र देश में कभी नहीं देखीं."},{"book":"उत्पत्ति","chapter":"41","verse":"20","text":"दुर्बल एवं कुरूप गायों ने उन सात मोटी एवं सुंदर गायों को खा लिया."},{"book":"उत्पत्ति","chapter":"41","verse":"21","text":"इतना होने पर भी यह समझ नहीं पाये कि इन्होंने उन सात मोटी गायों को कैसे खा लिया; लेकिन वे अब भी वैसी ही कुरूप बनी हुई थीं. और मेरी नींद खुल गई."},{"book":"उत्पत्ति","chapter":"41","verse":"22","text":"“मैंने एक और स्वप्न देखा: एक ही तने में से सात मोटी एवं अच्छी बालें उगीं."},{"book":"उत्पत्ति","chapter":"41","verse":"23","text":"तभी मैंने देखा कि कमजोर और मुरझाई, और पूर्वी वायु से झुलसी बालें उगीं."},{"book":"उत्पत्ति","chapter":"41","verse":"24","text":"तथा कमजोर बालों ने उन मोटी बालों को निगल लिया. मैंने अपने ज्योतिषियों से ये स्वप्न बताये, लेकिन अर्थ कोई नहीं बता पाया.”"},{"book":"उत्पत्ति","chapter":"41","verse":"25","text":"तब योसेफ़ ने फ़रोह से कहा, “आपके दोनों स्वप्न एक ही हैं. इनमें परमेश्वर ने फ़रोह को बताया हैं कि परमेश्वर क्या करने जा रहे हैं."},{"book":"उत्पत्ति","chapter":"41","verse":"26","text":"सात सुंदर और मोटी गायें सात वर्ष हैं, सात अच्छी बालें भी सात वर्ष हैं; दोनों ही स्वप्न एक ही हैं."},{"book":"उत्पत्ति","chapter":"41","verse":"27","text":"कमजोर एवं कुरूप गायें, सात वर्ष हैं, और मुरझाई हुई बालें जो देखी वे भी सात वर्ष; वे अकाल के होंगे."},{"book":"उत्पत्ति","chapter":"41","verse":"28","text":"“जैसा मैंने फ़रोह को बताया, ठीक वैसा ही होगा; परमेश्वर ने आपको यह दिखा दिया है कि जल्दी ही क्या होनेवाला है."},{"book":"उत्पत्ति","chapter":"41","verse":"29","text":"मिस्र देश में सात वर्ष बहुत ही अच्छी फसल होगी,"},{"book":"उत्पत्ति","chapter":"41","verse":"30","text":"और उसके बाद सात वर्ष का अकाल होगा. तब मिस्र देश के लोग सारी उपज को भूल जायेंगे, और अकाल से देश का नाश होगा."},{"book":"उत्पत्ति","chapter":"41","verse":"31","text":"अकाल इतना भयानक होगा कि अच्छी फसल और उपज किसी को याद तक नहीं रहेगी."},{"book":"उत्पत्ति","chapter":"41","verse":"32","text":"फ़रोह आपने एक ही बात के विषय दो बार स्वप्न देखे; यह इस बात को दिखाता है कि परमेश्वर निश्चय ही ऐसा होने देंगे और परमेश्वर जल्दी ही इसे पूरा करेंगे."},{"book":"उत्पत्ति","chapter":"41","verse":"33","text":"“इसलिये फ़रोह जल्दी किसी समझदार एवं बुद्धिमान व्यक्ति को मिस्र देश का अधिकारी बनाएं."},{"book":"उत्पत्ति","chapter":"41","verse":"34","text":"और फ़रोह सारे मिस्र देश में सर्वेक्षकों को नियुक्त करे और सात वर्ष जो अच्छी फसल और उपज का है, उस समय भूमि की उपज का पंचमांश इकट्ठा करें."},{"book":"उत्पत्ति","chapter":"41","verse":"35","text":"तब अच्छी फसल के सात वर्षों में सारी भोजन वस्तु एकत्रित की जाये और अनाज को फ़रोह के अधिकार में भंडार नगरों में सुरक्षित रखते जायें."},{"book":"उत्पत्ति","chapter":"41","verse":"36","text":"और यह भोजन सात वर्ष के अकाल से बचने के लिए पूरे मिस्र देश को देने के लिए इकट्ठा करे ताकि लोग भोजन के अभाव में नहीं मरें.”"},{"book":"उत्पत्ति","chapter":"41","verse":"37","text":"फ़रोह तथा सब कर्मचारियों को लगा कि यह जवाबदारी योसेफ़ को ही दी जाये."},{"book":"उत्पत्ति","chapter":"41","verse":"38","text":"फ़रोह ने अपने सेवकों से पूछा, “क्या हमें ऐसा कोई व्यक्ति मिल सकता है जिसमें परमेश्वर का आत्मा हो?”"},{"book":"उत्पत्ति","chapter":"41","verse":"39","text":"फिर फ़रोह ने योसेफ़ से कहा, “इसलिये कि परमेश्वर ने ही तुम पर यह सब प्रकट किया है, तुम यह जवाबदारी लो क्योंकि तुम जैसा समझदार तथा बुद्धिमान कोई नहीं."},{"book":"उत्पत्ति","chapter":"41","verse":"40","text":"और तुम मेरे महल के अधिकारी होंगे तथा मेरी प्रजा तुम्हारे ही आदेश का पालन करेगी. मैं सिंहासन पर बैठने के कारण राजा होकर तुमसे बड़ा रहूंगा.”"},{"book":"उत्पत्ति","chapter":"41","verse":"41","text":"और फ़रोह ने योसेफ़ से कहा, “मैंने तुम्हें सारे मिस्र देश पर अधिकार दे दिया है.”"},{"book":"उत्पत्ति","chapter":"41","verse":"42","text":"यह कहते हुए फ़रोह ने अपनी राजमुद्रा वाली अंगूठी उतारकर योसेफ़ को पहना दी, और मलमल के वस्त्र तथा गले में सोने की माला भी पहना दी."},{"book":"उत्पत्ति","chapter":"41","verse":"43","text":"फिर फ़रोह ने योसेफ़ को अपने दूसरे रथ में चढ़ाकर सम्मान दिया. रथों के आगे-आगे चल रहे अधिकारी बोल रहे थे, “घुटने टेको!” इस प्रकार फ़रोह ने योसेफ़ को संपूर्ण मिस्र का अधिकार सौंप दिया."},{"book":"उत्पत्ति","chapter":"41","verse":"44","text":"और फ़रोह ने योसेफ़ से कहा, “फ़रोह तो मैं हूं, किंतु अब से सारे मिस्र देश में बिना तुम्हारी आज्ञा के कोई भी न तो हाथ उठा सकेगा और न ही पांव.”"},{"book":"उत्पत्ति","chapter":"41","verse":"45","text":"फ़रोह ने योसेफ़ का नया नाम ज़ाफेनाथ-पानियाह41:45 ज़ाफेनाथ-पानियाह अर्थात्परमेश्वर बोलता है और जीवित है रखा तथा उनका विवाह ओन के पुरोहित पोतिफेरा की पुत्री असेनाथ से कर दिया. इस प्रकार अब योसेफ़ समस्त मिस्र देश के प्रशासक हो गए."},{"book":"उत्पत्ति","chapter":"41","verse":"46","text":"जब योसेफ़ को मिस्र के राजा फ़रोह के पास लाया गया, तब वे तीस वर्ष के थे. फ़रोह से अधिकार पाकर योसेफ़ समस्त मिस्र देश का निरीक्षण करने के लिए निकले."},{"book":"उत्पत्ति","chapter":"41","verse":"47","text":"पहले सात वर्षों में बहुत उपज हुई."},{"book":"उत्पत्ति","chapter":"41","verse":"48","text":"और योसेफ़ ने इन सात वर्षों में बहुत भोजन वस्तुएं जमा की, जो मिस्र देश में उत्पन्‍न हो रही थीं. वह सब अन्‍न योसेफ़ नगरों में जमा करते गए. जिस नगर के पास खेत था उसकी उपज वहीं जमा करते गए."},{"book":"उत्पत्ति","chapter":"41","verse":"49","text":"इस तरह योसेफ़ ने सागर तट के बालू समान अनाज जमा कर लिया कि उसको गिनना ही छोड़ दिया, क्योंकि उपज असंख्य हो चुकी थी."},{"book":"उत्पत्ति","chapter":"41","verse":"50","text":"इससे पहले कि अकाल के वर्ष शुरू हों, ओन के पुरोहित पोतिफेरा की पुत्री असेनाथ से योसेफ़ के दो पुत्र पैदा हुए."},{"book":"उत्पत्ति","chapter":"41","verse":"51","text":"पहले बेटे का नाम योसेफ़ ने मनश्शेह41:51 मनश्शेह अर्थात् भूल जाना रखा क्योंकि उन्होंने विचार किया, “परमेश्वर ने सभी कष्टों एवं मेरे पिता के परिवार को भुलाने में मेरी सहायता की है.”"},{"book":"उत्पत्ति","chapter":"41","verse":"52","text":"उन्होंने दूसरे पुत्र का नाम एफ्राईम41:52 एफ्राईम अर्थात् फलवंत रखा, क्योंकि उनका कहना था, “दुःख मिलने की जगह इस देश में परमेश्वर ने मुझे फलवंत किया.”"},{"book":"उत्पत्ति","chapter":"41","verse":"53","text":"जब मिस्र देश में फसल के वे सात वर्ष खत्म हुए,"},{"book":"उत्पत्ति","chapter":"41","verse":"54","text":"तब अकाल के सात वर्षों की शुरुआत हुई, जैसा योसेफ़ ने कहा था. सभी देशों में अकाल था, किंतु मिस्र देश में अन्‍न की कोई कमी न थी."},{"book":"उत्पत्ति","chapter":"41","verse":"55","text":"जब मिस्र देश में भोजन की कमी होने लगी तब लोग फ़रोह से भोजन मांगने लगे. फ़रोह ने मिस्र की प्रजा से कहा, “तुम योसेफ़ के पास जाओ. वह जो कुछ कहे, वही करना.”"},{"book":"उत्पत्ति","chapter":"41","verse":"56","text":"जब पूरे देश में अकाल पड़ा, तब योसेफ़ ने अपने भंडार खोलकर मिस्रवासियों को अन्‍न बेचना शुरू किया, क्योंकि अकाल भयानक था."},{"book":"उत्पत्ति","chapter":"41","verse":"57","text":"पृथ्वी के अलग-अलग देश से लोग योसेफ़ से अन्‍न खरीदने आने लगे, क्योंकि सारी पृथ्वी पर अकाल भयंकर हो चुका था."}]}