{"data":[{"book":"Marko","chapter":"12","verse":"1","text":"Tada im počne govoriti u prispodobama: “Neki čovjek posadi vinograd i ogradi ga, iskopa tijesak za grožđe i izgradi kulu. Zatim ga iznajmi vinogradarima i otputuje."},{"book":"Marko","chapter":"12","verse":"2","text":"Kad dođe vrijeme berbe, pošalje slugu da ubere njegov dio uroda."},{"book":"Marko","chapter":"12","verse":"3","text":"Ali vinogradari ga dograbe, pretuku i pošalju natrag praznih ruku."},{"book":"Marko","chapter":"12","verse":"4","text":"Vlasnik vinograda im zatim pošalje drugog slugu. Zakupci mu razbiju glavu i osramote ga."},{"book":"Marko","chapter":"12","verse":"5","text":"Trećega kojeg im je poslao ubiju. Poslao im je i mnoge druge, ali oni ih sve premlate ili ubiju."},{"book":"Marko","chapter":"12","verse":"6","text":"Preostao mu je samo još jedan: njegov ljubljeni sin. Pošalje napokon i njega misleći: ‘Prema mojem sinu sigurno će se odnositi s poštovanjem.’"},{"book":"Marko","chapter":"12","verse":"7","text":"Ali kad vinogradari opaze da dolazi, rekoše: ‘Ovaj će naslijediti imanje. Ubijmo ga pa ćemo se domognuti imanja umjesto njega!’"},{"book":"Marko","chapter":"12","verse":"8","text":"Pa ga pograbe, ubiju i izbace tijelo iz vinograda."},{"book":"Marko","chapter":"12","verse":"9","text":"Što mislite da će učiniti vlasnik kad čuje što se dogodilo? Doći će i pobiti te vinogradare, a vinograd dati u najam drugima."},{"book":"Marko","chapter":"12","verse":"10","text":"Ne sjećate li se ulomka iz Svetog pisma:"},{"book":"Marko","chapter":"12","verse":"11","text":"To je Gospodnje djelo,"},{"book":"Marko","chapter":"12","verse":"12","text":"Židovski su ga vođe već tada htjeli uhvatiti jer su dobro znali da se ta prispodoba odnosi na njih, ali bojali su se mnoštva. Zato odu i ostave ga."},{"book":"Marko","chapter":"12","verse":"13","text":"Vjerski mu vođe pošalju neke farizeje i Herodove sljedbenike da ga uhvate u riječi."},{"book":"Marko","chapter":"12","verse":"14","text":"Oni dođu i rekoše mu: “Učitelju, znamo da govoriš istinu i da si nepristran jer ne gledaš tko je tko, nego prema istini poučavaš putu Božjemu. Reci nam je li dopušteno plaćati porez caru ili nije.”"},{"book":"Marko","chapter":"12","verse":"15","text":"Isus prozre njihovo licemjerje pa reče: “Zašto me kušate? Pokažite mi kovani novac12:15 U grčkome: denar. pa ću vam reći.”"},{"book":"Marko","chapter":"12","verse":"16","text":"Donesu mu novčić, a on upita: “Čiji su ovo lik i natpis na kovanici?”"},{"book":"Marko","chapter":"12","verse":"17","text":"“Onda dajte caru carevo, ali Bogu valja dati Božje”, reče im. Bili su zadivljeni."},{"book":"Marko","chapter":"12","verse":"18","text":"Tada dođu k njemu saduceji, koji tvrde da nema uskrsnuća, i upitaju ga:"},{"book":"Marko","chapter":"12","verse":"19","text":"“Gospodine, Mojsije nam je dao zakon prema kojemu, umre li oženjen muškarac bez djece, njegov se brat mora oženiti njegovom udovicom kako bi ona rodila sina koji će naslijediti posjed umrloga i nositi njegovo ime.12:19 Ponovljeni zakon 25:5-6."},{"book":"Marko","chapter":"12","verse":"20","text":"Bilo je sedmero braće. Prvi se brat oženi i umre a da nije imao sina."},{"book":"Marko","chapter":"12","verse":"21","text":"Drugi se brat oženi njegovom udovicom, ali također umre a da nije ostavio sina. S trećim se dogodi isto."},{"book":"Marko","chapter":"12","verse":"22","text":"Tako nijedan od sedmorice ne ostavi potomstva. Na posljetku umre i žena."},{"book":"Marko","chapter":"12","verse":"23","text":"Čija će onda ona biti žena o uskrsnuću kad je bila udana za svu sedmoricu?”"},{"book":"Marko","chapter":"12","verse":"24","text":"Isus im odgovori: “Niste li vi u zabludi zato što ne razumijete Sveto pismo ni Božju silu?"},{"book":"Marko","chapter":"12","verse":"25","text":"Jer kad ljudi uskrsnu od mrtvih, neće se ženiti ni udavati, već će biti kao anđeli na nebu."},{"book":"Marko","chapter":"12","verse":"26","text":"A glede uskrsnuća, niste li u Knjizi Izlaska, ondje gdje piše kako je Mojsije ugledao gorući grm, pročitali da mu je Bog rekao: ‘Ja sam Bog Abrahamov, Izakov i Jakovljev’12:26 Izlazak 3:6. dugo nakon što su oni poumirali?"},{"book":"Marko","chapter":"12","verse":"27","text":"A Bog nije Bog mrtvih, već Bog živih! Vi ste, prema tome, u velikoj zabludi!”"},{"book":"Marko","chapter":"12","verse":"28","text":"Neki pismoznanac koji je ondje stajao shvatio je, slušajući raspravu, da je Isus dobro odgovorio pa ga upita: “Koja je najvažnija od svih zapovijedi?”"},{"book":"Marko","chapter":"12","verse":"29","text":"Isus odgovori: “Najvažnija glasi:"},{"book":"Marko","chapter":"12","verse":"30","text":"Ljubi Gospodina Boga svojega svim srcem svojim,"},{"book":"Marko","chapter":"12","verse":"31","text":"Druga glasi:"},{"book":"Marko","chapter":"12","verse":"32","text":"Pismoznanac odgovori: “Učitelju, pravo si rekao da je Bog jedini i da nema drugih osim njega."},{"book":"Marko","chapter":"12","verse":"33","text":"Voljeti ga svim srcem, svim razumom i svom snagom, a bližnjega voljeti kao samoga sebe vrijedi više nego sve paljenice i ostale žrtve.”"},{"book":"Marko","chapter":"12","verse":"34","text":"Videći da pametno govori, Isus mu reče: “Nisi daleko od Božjeg kraljevstva.” I nitko ga se više nije usudio išta pitati."},{"book":"Marko","chapter":"12","verse":"35","text":"Poučavajući u Hramu, Isus upita: “Kako pismoznanci mogu tvrditi da je Mesija Davidov sin?"},{"book":"Marko","chapter":"12","verse":"36","text":"Pa sâm je David, nadahnut Svetim Duhom, rekao:"},{"book":"Marko","chapter":"12","verse":"37","text":"Sâm ga je David nazvao svojim Gospodinom. Kako bi mu onda mogao biti sin?” Mnoštvo ga je oduševljeno slušalo."},{"book":"Marko","chapter":"12","verse":"38","text":"Poučavajući ih dalje, reče: “Čuvajte se pismoznanaca! Vole se šetati u dugim haljinama i da ih ljudi pozdravljaju na trgovima."},{"book":"Marko","chapter":"12","verse":"39","text":"U sinagogama vole sjediti na počasnim mjestima, a na gozbama na pročelju stola."},{"book":"Marko","chapter":"12","verse":"40","text":"Besramno troše udovička dobra, a prikrivaju se dugačkim molitvama u javnosti. Oni će biti strože kažnjeni.”"},{"book":"Marko","chapter":"12","verse":"41","text":"Zatim ode sjesti do kutije za milodare te je promatrao mnoštvo kako ubacuje bakreni novac. Mnogi su bogataši ubacivali velike iznose."},{"book":"Marko","chapter":"12","verse":"42","text":"Dođe i neka siromašna udovica te ubaci samo dva novčića.12:42 U grčkome: dvije lepte."},{"book":"Marko","chapter":"12","verse":"43","text":"Isus dozove učenike i reče im: “Zaista vam kažem, ta je siromašna udovica ubacila više nego svi ostali skupa!"},{"book":"Marko","chapter":"12","verse":"44","text":"Jer svi su oni dali od svojeg viška, a ona je, tako siromašna, dala sve što je imala.”"}]}