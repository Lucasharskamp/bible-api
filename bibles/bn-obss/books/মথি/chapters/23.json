{"data":[{"book":"মথি","chapter":"23","verse":"1","text":"তারপর যীশু সকল লোকদের ও তাঁর শিষ্যদের বললেন,"},{"book":"মথি","chapter":"23","verse":"2","text":"“শাস্ত্রবিদ ও ফরিশীরা মোশির আসনে বসে।"},{"book":"মথি","chapter":"23","verse":"3","text":"সেই কারণে, তোমরা অবশ্যই তাদের কথা শুনবে ও তারা যা বলে তা পালন করবে। কিন্তু তারা যে কাজ করে, তোমরা সেই কাজ করবে না, কারণ তারা যা প্রচার করে, তা নিজেরা অনুশীলন করে না।"},{"book":"মথি","chapter":"23","verse":"4","text":"তারা দুর্বহ বোঝা বেঁধে সেগুলি মানুষদের কাঁধে চাপায়, কিন্তু তারা একটি আঙুল দিয়েও তা সরাতে ইচ্ছুক হয় না।"},{"book":"মথি","chapter":"23","verse":"5","text":"“তারা যা কিছুই করে, তা লোক-দেখানো মাত্র। তারা তাদের কবচ23:5 এগুলি ছিল চৌকোণবিশিষ্ট ছোটো বাক্সবিশেষ, যার মধ্যে লেখা থাকত শাস্ত্রের বিভিন্ন পদ। তারা কপালে, বা বাহুতে সেগুলি পরে থাকত। প্রশস্ত ও আলখাল্লার ঝালর লম্বা করে।"},{"book":"মথি","chapter":"23","verse":"6","text":"তারা ভোজসভায় সব থেকে সম্মানজনক আসন ও সমাজভবনে সবচেয়ে গুরুত্বপূর্ণ আসনগুলি পেতে ভালোবাসে।"},{"book":"মথি","chapter":"23","verse":"7","text":"তারা হাটেবাজারে সম্ভাষিত হতে ভালোবাসে ও চায় যেন লোকেরা তাদের ‘রব্বি’ বলে ডাকে।"},{"book":"মথি","chapter":"23","verse":"8","text":"“কিন্তু তোমরা ‘রব্বি’ বলে সম্ভাষিত হোয়ো না, কারণ তোমাদের গুরুমহাশয় কেবলমাত্র একজন ও তোমরা পরস্পর ভাই ভাই।"},{"book":"মথি","chapter":"23","verse":"9","text":"আবার পৃথিবীতে কাউকে ‘পিতা’ বলে সম্বোধন কোরো না, কারণ তোমাদের পিতা একজনই, তিনি স্বর্গে থাকেন।"},{"book":"মথি","chapter":"23","verse":"10","text":"আবার কেউ তোমাদের ‘আচার্য’ বলে যেন না ডাকে, কারণ তোমাদের আচার্য একজনই তিনি খ্রীষ্ট।"},{"book":"মথি","chapter":"23","verse":"11","text":"তোমাদের মধ্যে যে শ্রেষ্ঠ, সে তোমাদের পরিচারক হবে।"},{"book":"মথি","chapter":"23","verse":"12","text":"কারণ যে কেউ নিজেকে উন্নত করে, তাকে নত করা হবে, আর যে কেউ নিজেকে নত করে তাকে উন্নত করা হবে।"},{"book":"মথি","chapter":"23","verse":"13","text":"“শাস্ত্রবিদ ও ফরিশীরা, ভণ্ডের দল, ধিক্ তোমাদের! তোমরা লোকদের মুখের সামনে স্বর্গরাজ্য রুদ্ধ করে থাকো।"},{"book":"মথি","chapter":"23","verse":"14","text":"তোমরা নিজেরা তার মধ্যে তো প্রবেশ করো না অথচ যারা প্রবেশ করতে চেষ্টা করে তাদেরও প্রবেশ করতে দাও না। শাস্ত্রবিদ ও ফরিশীরা, ভণ্ডের দল, ধিক্ তোমাদের! তোমরা বিধবাদের বাড়িশুদ্ধ গ্রাস করো, আর লোক-দেখানো লম্বা লম্বা প্রার্থনা করো। সেই কারণে তোমাদের শাস্তি কঠোরতম হবে।23:14 কোনও কোনও পাণ্ডুলিপিতে মার্ক 12:40 এবং লূক 20:47 অনুসারে ব্যবহৃত হয়েছে।"},{"book":"মথি","chapter":"23","verse":"15","text":"“শাস্ত্রবিদ ও ফরিশীরা, ভণ্ডের দল, ধিক্ তোমাদের! তোমরা একজনকে ইহুদি ধর্মে ধর্মান্তরিত করার জন্য স্থলে ও সমুদ্রে পরিভ্রমণ করে থাকো। আর সে যখন রাজি হয়, তখন তোমরা যেমন নারকীয়,23:15 গ্রিক: নরকের সন্তান। তাকেও তেমনই তোমাদের দ্বিগুণ নরকের উপযুক্ত করে তোলো।"},{"book":"মথি","chapter":"23","verse":"16","text":"“অন্ধ পথপ্রদর্শকেরা, ধিক্ তোমাদের! তোমরা বলো, ‘কেউ যদি মন্দিরের নামে শপথ করে সেটা বড়ো কিছুই নয়, কিন্তু কেউ যদি মন্দিরের সোনার শপথ করে তাহলে সে তার শপথে আবদ্ধ হল।’"},{"book":"মথি","chapter":"23","verse":"17","text":"মূর্খ অন্ধের দল! কোনটা মহত্তর: সেই সোনা, না সেই মন্দির, যা সোনাকে পবিত্র করে?"},{"book":"মথি","chapter":"23","verse":"18","text":"তোমরা আরও বলো, ‘কেউ যদি যজ্ঞবেদির শপথ করে সেটা কিছুই নয়; কিন্তু কেউ যদি তার উপরে স্থিত নৈবেদ্যের শপথ করে তাহলে সে তার শপথে আবদ্ধ হল।’"},{"book":"মথি","chapter":"23","verse":"19","text":"অন্ধ মানুষ তোমরা! কোনটা মহত্তর: সেই নৈবেদ্য, না যজ্ঞবেদি, যা নৈবেদ্যকে পবিত্র করে?"},{"book":"মথি","chapter":"23","verse":"20","text":"সেই কারণে, যে যজ্ঞবেদির শপথ করে সে বেদির ও তার উপরে স্থিত সবকিছুরই শপথ করে।"},{"book":"মথি","chapter":"23","verse":"21","text":"আর যে মন্দিরের শপথ করে সে মন্দিরের ও যিনি তার মধ্যে অধিষ্ঠান করেন, তাঁরও শপথ করে।"},{"book":"মথি","chapter":"23","verse":"22","text":"আর যে স্বর্গের শপথ করে, সে ঈশ্বরের সিংহাসন ও যিনি তার উপরে উপবেশন করেন তাঁরও শপথ করে।"},{"book":"মথি","chapter":"23","verse":"23","text":"“শাস্ত্রবিদ ও ফরিশীরা, ভণ্ডের দল, ধিক্ তোমাদের! তোমরা তোমাদের মশলাপাতি—পুদিনা, মৌরি ও জিরার দশমাংশ দিয়ে থাকো কিন্তু বিধানের আরও গুরুত্বপূর্ণ বিষয়, যেমন ন্যায়বিচার, করুণা, বিশ্বস্ততা—এগুলি উপেক্ষা করে থাকো। ভালো হত, তোমরা আগের বিষয়গুলি উপেক্ষা না করে যদি এগুলিও পালন করতে।"},{"book":"মথি","chapter":"23","verse":"24","text":"অন্ধ পথপ্রদর্শক তোমরা! তোমরা মশা ছাঁকো, কিন্তু উট গিলে ফেলো।"},{"book":"মথি","chapter":"23","verse":"25","text":"“শাস্ত্রবিদ ও ফরিশীরা, ভণ্ডের দল, ধিক্ তোমাদের! তোমরা থালাবাটির বাইরেটা পরিষ্কার করে থাকো কিন্তু ভিতরের দিকটা লোভ-লালসা ও আত্ম-অসংযমে পূর্ণ।"},{"book":"মথি","chapter":"23","verse":"26","text":"অন্ধ ফরিশী! প্রথমে থালাবাটির ভিতরটা পরিষ্কার করো তারপরে বাইরের দিকটিও পরিষ্কার হবে।"},{"book":"মথি","chapter":"23","verse":"27","text":"“শাস্ত্রবিদ ও ফরিশীরা, ভণ্ডের দল, ধিক্ তোমাদের! তোমরা চুনকাম করা কবরের মতো! সেগুলি বাইরে থেকে দেখতে তো সুন্দর কিন্তু ভিতরে মরা মানুষের হাড় ও সব ধরনের অশুচি বিষয়ে পরিপূর্ণ।"},{"book":"মথি","chapter":"23","verse":"28","text":"একইভাবে, লোকেদের কাছে বাহ্যিকভাবে তোমরা নিজেদের ধার্মিক দেখাও কিন্তু অন্তরে তোমরা ভণ্ডামি ও দুষ্টতায় পূর্ণ।"},{"book":"মথি","chapter":"23","verse":"29","text":"“শাস্ত্রবিদ ও ফরিশীরা, ভণ্ডের দল তোমরা! তোমরা ভাববাদীদের সমাধি নির্মাণ করে থাকো এবং ধার্মিকদের কবর সুশোভিত করো।"},{"book":"মথি","chapter":"23","verse":"30","text":"আর তোমরা বলো, ‘আমরা যদি পূর্বপুরুষদের সময়ে থাকতাম তাহলে ভাববাদীদের রক্তপাত করায় তাদের সঙ্গ দিতাম না।’"},{"book":"মথি","chapter":"23","verse":"31","text":"এভাবে তোমরা নিজেরাই নিজেদের বিষয়ে সাক্ষ্য দাও যে যারা ভাববাদীদের হত্যা করেছিল তোমরা তাদেরই বংশধর।"},{"book":"মথি","chapter":"23","verse":"32","text":"তাহলে, তোমাদের পূর্বপুরুষেরা যে পাপ শুরু করেছিল তোমরা তারই মাত্রা পূর্ণ করো!"},{"book":"মথি","chapter":"23","verse":"33","text":"“সাপেরা! কালসাপের বংশেরা! তোমরা ন্যায়বিচারের দিন কীভাবে নরকদণ্ড এড়াতে পারবে?"},{"book":"মথি","chapter":"23","verse":"34","text":"সেই কারণে আমি তোমাদের কাছে ভাববাদী, বিজ্ঞ মানুষ ও শিক্ষাগুরুদের পাঠিয়ে চলেছি। তাদের মধ্যে কয়েকজনকে তোমরা হত্যা করবে, কয়েকজনকে ক্রুশার্পিত করবে। অপরদের তোমরা সমাজভবনে নিয়ে গিয়ে চাবুক দিয়ে মারবে ও এক নগর থেকে অন্য নগরে তাদের তাড়া করবে।"},{"book":"মথি","chapter":"23","verse":"35","text":"এভাবে পৃথিবীতে যত ধার্মিক মানুষের রক্তপাত হয়ে আসছে, সেই ধার্মিক হেবলের23:35 হেবল—আদি পুস্তক 4:8; ইব্রীয় 11:4 রক্তপাত থেকে শুরু করে, বরখিয়ের পুত্র সখরিয়ের23:35 সখরিয়—সখরিয় 1:1; 2 বংশাবলি 24:21 রক্তপাত পর্যন্ত, যাকে তোমরা মন্দির ও যজ্ঞবেদির মাঝখানে হত্যা করেছিলে, এদের সকলের রক্তপাতের ফল তোমাদের উপরেই বর্তাবে।"},{"book":"মথি","chapter":"23","verse":"36","text":"আমি তোমাদের সত্যিই বলছি, এসবই এই প্রজন্মের লোকেদের উপরে এসে পড়বে।"},{"book":"মথি","chapter":"23","verse":"37","text":"“হায়! জেরুশালেম, জেরুশালেম, তুমি ভাববাদীদের হত্যা করো ও তোমার কাছে যাদের পাঠানো হয়, তাদের পাথরের আঘাত করে থাকো। কতবার আমি তোমার সন্তানদের একত্র করতে চেয়েছি, যেমন মুরগি তার শাবকদের নিজের ডানার তলায় একত্র করে, কিন্তু তোমরা ইচ্ছুক হওনি।"},{"book":"মথি","chapter":"23","verse":"38","text":"দেখো, তোমাদের গৃহ তোমাদের জন্য পরিত্যক্ত হয়ে পড়ে রইল।"},{"book":"মথি","chapter":"23","verse":"39","text":"কারণ আমি তোমাদের বলছি, যতক্ষণ না তোমরা বলবে, ‘ধন্য তিনি, যিনি প্রভুর নামে আসছেন’23:39 গীত 118:26 ততক্ষণ পর্যন্ত তোমরা আর আমাকে দেখতে পাবে না।”"}]}