{"data":[{"book":"Luke","chapter":"23","verse":"1","text":"Tagabuulinga dangada ga tuu gi nua, gaa lahi a Jesus gi mua o Pilate."},{"book":"Luke","chapter":"23","verse":"2","text":"Digaula ga daamada ga hagahuaidu a Mee, ga helekai, “Gimaadou ne kumi Taane deenei dela ne dagi gee madau daangada. E helekai gi digaula bolo gi hudee hui dagitedi gi di king o Rome, gei e hai bolo Ia go di Mesaia, di king.”"},{"book":"Luke","chapter":"23","verse":"3","text":"Pilate ga heeu, “Goe go di king digau o Jew?”"},{"book":"Luke","chapter":"23","verse":"4","text":"Pilate ga helekai gi nia dagi hai mee dabu, mo digau dogologo, “Au digi gida dagu ihala belee hagahuaidu Taane deenei.”"},{"book":"Luke","chapter":"23","verse":"5","text":"Gei digaula ga helekai aga mada maaloo, “Mee ne hai digau i nia gowaa huogodoo i Judea gi leelee logo i ana agoago. Mee ne daamada i Galilee, ga dau mai loo gi kinei.”"},{"book":"Luke","chapter":"23","verse":"6","text":"Pilate ne longono ia nia mee aanei, ga heeu, “Taane Galilee deenei?”"},{"book":"Luke","chapter":"23","verse":"7","text":"Di madagoaa Pilate ne iloo ia bolo Jesus la tangada tenua dela e dagi go Herod, geia ga hagau a Mee gi Herod dela nogo i Jerusalem i di madagoaa hua deelaa."},{"book":"Luke","chapter":"23","verse":"8","text":"Herod gu tenetene huoloo dono mmada gi Jesus, i mee gu longono ia nia longo o Maa, gu waalooloo dono tali bolo ia e mmada gi Mee. Mee nogo talitali bolo ia e mmada gi Jesus e hai ana mogobuna."},{"book":"Luke","chapter":"23","verse":"9","text":"Herod gaa hai ana heeu e logo gi Jesus, gei Jesus digi helekai gi nia heeu a maa."},{"book":"Luke","chapter":"23","verse":"10","text":"Nia dagi hai mee dabu mo digau haga donudonu haganoho gaa tuu gi mua ga helekai maaloo hagahuaidu a Jesus."},{"book":"Luke","chapter":"23","verse":"11","text":"Herod mo ana gau dauwa ga haganneennee haga balumee a Jesus, ga haga ulu a mee gi di gahu madamada, ga hagau gi muli gi Pilate."},{"book":"Luke","chapter":"23","verse":"12","text":"Di laangi hua deelaa, gei Pilate mo Herod guu hai di hagadau ihoo, mai i mua gei meemaa nogo hagadaumee."},{"book":"Luke","chapter":"23","verse":"13","text":"Pilate ga haga dagabuli mai digau aamua hai mee dabu, nia dagi, mo nia daangada,"},{"book":"Luke","chapter":"23","verse":"14","text":"ga helekai, “Goodou gu laha mai Taane deenei bolo Mee ne haga hala nia daangada. Gei dolomeenei, au gu haga dina a Mee i godou mua, gei au digi gida dagu mee hala i nia hagahuaidu ala nogo helekai iei goodou."},{"book":"Luke","chapter":"23","verse":"15","text":"Gei Herod digi gida bolo Mee e hala labelaa, dela ga hagau mai labelaa Taane deenei gi gidaadou. Goodou gi iloo bolo Taane deenei digi hai dana hala bolo gaa hidi iei Mee e daaligi gii made."},{"book":"Luke","chapter":"23","verse":"16","text":"Malaa, au gaa wanga a Mee e haga mamaawa go agu gau dauwa, nomuli gei au ga hagamehede a Mee gii hana.”"},{"book":"Luke","chapter":"23","verse":"17","text":"[Nia madagoaa nia Hagamiami Pasoobaa huogodoo, gei Pilate e hai gi hagamehede ang gi digau o Jew dahi dangada galabudi.]"},{"book":"Luke","chapter":"23","verse":"18","text":"Digau huogodoo gaa wwolo gi nua boloo, “Tangada deenaa la daaligidia gii made, gei Barabbas la gi hagamehede ina mai gi gimaadou!”"},{"book":"Luke","chapter":"23","verse":"19","text":"(Gei Barabbas la tangada huaidu ne hudu gi lodo di hale galabudi i di ngongooaa nogo hai i lodo di waahale damana, gei mee ne daaligi dana dangada gii made.) 23.19 Di waahale damana la go Jerusalem"},{"book":"Luke","chapter":"23","verse":"20","text":"Pilate le e hiihai hua e hagamehede a Jesus, deelaa laa gei mee ga helekai labelaa gi di hagabuulinga dangada deelaa."},{"book":"Luke","chapter":"23","verse":"21","text":"Gei digaula gaa wwolo gi mee, “Daudaulia a Mee! Daudaulia a Mee!”"},{"book":"Luke","chapter":"23","verse":"22","text":"Pilate ga helekai tolu holongo, “Di hala aha ne hai go Mee? Au digi gida dagu mee bolo e daaligi a Mee gii made! Au gaa hai a Mee gi haga mamaawa, gaa lawa, ga hagamehede a Mee.”"},{"book":"Luke","chapter":"23","verse":"23","text":"Gei digaula ga wwolo aga hua maaloo gi nadau lee mugi nua bolo Jesus le e daudau. Muli hua nia wwolowwolo digaula, gei di maa guu hai be di hai digaula."},{"book":"Luke","chapter":"23","verse":"24","text":"Gei Pilate ga hagamodu di hagi aga o Jesus gii hai be di hiihai digaula."},{"book":"Luke","chapter":"23","verse":"25","text":"Gei mee ga hagamehede tangada dela nogo hiihai ginai digaula, dela nogo i lodo di hale galabudi i di ngongooaa mo dana daaligi tangada gii made, gei mee gaa wanga a Jesus gi digaula, gii hai ginai nadau hiihai."},{"book":"Luke","chapter":"23","verse":"26","text":"Di madagoaa digau dauwa ne lahi a Jesus gi daha, digaula ga heetugi gi taane mai Cyrene go Simon, e hanimoi gi di waahale. Digaula gaa kumi a mee, ga hagauda di loobuu gi hongo o mee, gi aamo ina i muli o Jesus."},{"book":"Luke","chapter":"23","verse":"27","text":"Di hagabuulinga gau dogologo e daudali a Mee. Nia ahina i lodo digaula, e tangitangi i Mee."},{"book":"Luke","chapter":"23","verse":"28","text":"Jesus gaa huli gi digaula, ga helekai, “Nia ahina o Jerusalem! Hudee tangitangi mai gi di Au. Tangitangi adu gi goodou mo godou dama."},{"book":"Luke","chapter":"23","verse":"29","text":"Idimaa, nia laangi e loomoi i golo, gei nia daangada ga helekai boloo, ‘Gu haadanga lamalia go nia ahina ala digi hai nadau dama, gei digi haanau be hagalee haga uu nadau dama.’"},{"book":"Luke","chapter":"23","verse":"30","text":"Deelaa di madagoaa"},{"book":"Luke","chapter":"23","verse":"31","text":"“Maa nia mee aanei la gaa hai i di madagoaa di laagau le e mouli, ma di aha gaa hai i di madagoaa di laagau ga maangoo?”"},{"book":"Luke","chapter":"23","verse":"32","text":"Nia daane dogolua gu haga ulu mai labelaa gi daha belee daaligi gii mmade dalia a Jesus. Meemaa nia daangada dagahi haganoho."},{"book":"Luke","chapter":"23","verse":"33","text":"Di nadau dau mai gi di gowaa e haga ingoo bolo “Di Gowaa Hangaibu Libogo”, digaula ga daudau a Jesus i golo, mo nia daangada huaidu dogolua, tangada e dahi i dono baahi gau donu, ge dahi i dono baahi gau ihala."},{"book":"Luke","chapter":"23","verse":"34","text":"Jesus ga helekai, “Tamana, Goe dumaalia ang gi digaula, idimaa digaula e de iloo nadau mee ala e hai.”"},{"book":"Luke","chapter":"23","verse":"35","text":"Nia daangada e tuu i golo e daumada nia mee aanei, gei nia dagi digau o Jew e haganneennee a Mee, ga helekai, “Mee e mee hua di haga mouli nia daangada ala i golo. Dugu anga gi Mee gii bida haga mouli Ia, maa Ia go di Mesaia dela ne hilihili go God.”23.35 Pisalem 22.7"},{"book":"Luke","chapter":"23","verse":"36","text":"Digau dauwa gu haganneennee a Mee labelaa, ga lloomoi mo nadau waini hui ngoohia, gaa wanga gi Mee,23.36 Pisalem 69.21"},{"book":"Luke","chapter":"23","verse":"37","text":"ga helekai, “Goe gii bida haga mouli ina hua Goe, maa Goe go di king o digau o Jew!”"},{"book":"Luke","chapter":"23","verse":"38","text":"I hongo di libogo Jesus i hongo di loobuu, e hihi nia helekai aanei: “Deenei di king digau o Jew.”"},{"book":"Luke","chapter":"23","verse":"39","text":"Tangada e dahi i nia daangada huaidu ala ne daudau dalia a Mee, ga helekai hagabuhi gi Mee, “Goe hagalee go di Mesaia? Daawaa ina Goe, mo gimaua!”"},{"book":"Luke","chapter":"23","verse":"40","text":"Di hoo o maa ga helekai haga buhi gi dono ehoo, “Goe hagalee madagu i God? Goe guu kae di hagaduadua be Mee."},{"book":"Luke","chapter":"23","verse":"41","text":"Gidaua e tau hua di kae di hagaduadua deenei, idimaa, gidaua e kae di hui o tau mee hala ala ne hai, gei Mee digi hai dana hala.”"},{"book":"Luke","chapter":"23","verse":"42","text":"Gei mee ga helekai, “Meenei Jesus, gi langahia e Goe au i do madagoaa ma gaa king iei Goe!”"},{"book":"Luke","chapter":"23","verse":"43","text":"Jesus ga helekai, “Au e hagi adu gi di goe di tonu bolo dangi nei hua, gei goe ga madalia Au i Paradais.”"},{"book":"Luke","chapter":"23","verse":"44","text":"Holongo di laa e madangaholu maa lua, gei di bouli la guu gahu tenua hagatau gaa dae loo gi di laa e dolu,"},{"book":"Luke","chapter":"23","verse":"45","text":"idimaa, di laa gu hagalee maahina. Gei di gahu dela e dau i lodo di Hale Daumaha la gu mahaa lua.23.45 Exodus 26.31-33Di gahu i lodo di Hale Daumaha"},{"book":"Luke","chapter":"23","verse":"46","text":"Gei Jesus gaa wolo gi nua, ga helekai, “Tamana! Au e dugu adu dogu hagataalunga gi lodo oo lima.” Mee ne helekai hua beenei, nomuli gaa made.23.46 Pisalem 31.5"},{"book":"Luke","chapter":"23","verse":"47","text":"Gei tangada dauwa aamua dela ne gidee ia nia mee aanei, ga hagaamu a God, ga helekai, “E donu hua bolo Tangada deenei la Taane humalia!”"},{"book":"Luke","chapter":"23","verse":"48","text":"Digau dogologo ala ne dagabuli belee mmada gi nia mee aanei, ga gidee nia mee ala ne hai, gei digaula gaa hula gi nadau hale mo di dugidugi nadau hadahada i nadau lodo huaidu."},{"book":"Luke","chapter":"23","verse":"49","text":"Digau huogodoo ala gu iloo Jesus, mo nia ahina ala nogo daudali a Mee mai i Galilee, e tuu mai haga mogowaa e daumada nia mee ala e hai.23.49 Luke 8.2-3"},{"book":"Luke","chapter":"23","verse":"50-51","text":"Taane dono ingoo go Joseph, mai Arimathea di waahale i Judea, mee tangada humalia ge hagalaamua go nia daangada, gei mee nogo talitali Teenua King o God. Ma e aha maa mee tangada i digau aamua hai gabunga, gei mee hagalee hiihai gi nadau hangaahai maanadu mo nadau hangahaihai."},{"book":"Luke","chapter":"23","verse":"52","text":"Mee gaa hana gi mua o Pilate, ga madau tuaidina o Jesus."},{"book":"Luke","chapter":"23","verse":"53","text":"Mee ga dugu ia tuaidina o Maa gi lala, gaa hii gi di gahu lenge, gaa dugu gi lodo taalunga dela ne hodo gi lodo tadugalaa, digi hai hegau ai."},{"book":"Luke","chapter":"23","verse":"54","text":"Ma di lima laangi, gei di Laangi Sabad gu hoohoo ga daamada."},{"book":"Luke","chapter":"23","verse":"55","text":"Nia ahina ala nogo daudali a Jesus mai loo i Galilee, ne hula i muli o Joseph belee mmada gi taalunga, mo di hai dela ne dugu a Jesus gi lodo taalunga."},{"book":"Luke","chapter":"23","verse":"56","text":"Nomuli, gei digaula gaa hula gi nadau hale, e hagatogomaalia nadau mee haga kala mee mono lolo kala ang gi tuaidina o Maa."}]}