{"data":[{"book":"1 Berɛsosɛm","chapter":"26","verse":"1","text":"Yeinom ne apono ano ahwɛfoɔ no akuakuo:"},{"book":"1 Berɛsosɛm","chapter":"26","verse":"2","text":"Meselemia mmammarima yɛ:"},{"book":"1 Berɛsosɛm","chapter":"26","verse":"3","text":"Elam a ɔtɔ so enum, Yehohanan a ɔtɔ so nsia,"},{"book":"1 Berɛsosɛm","chapter":"26","verse":"4","text":"Na Obed-Edom mmammarima nso a wɔyɛ apono ano ahwɛfoɔ yɛ:"},{"book":"1 Berɛsosɛm","chapter":"26","verse":"5","text":"Amiel a ɔtɔ so nsia,"},{"book":"1 Berɛsosɛm","chapter":"26","verse":"6","text":"Na Obed-Edom babarima Semaia wɔ mmammarima a wɔtumi adeɛ yɛ yie enti, wɔnyaa dibea a ɛkura tumi wɔ abusua no mu."},{"book":"1 Berɛsosɛm","chapter":"26","verse":"7","text":"Na wɔn edin ne:"},{"book":"1 Berɛsosɛm","chapter":"26","verse":"8","text":"Obed-Edom asefoɔ yi nyinaa a wɔn mmammarima ne wɔn nananom a na wɔn nyinaa dodoɔ yɛ aduosia mmienu (62) no yɛ nnipa a, na wɔbɔ wɔn ho mmɔden yie na wɔfata wɔn nnwuma."},{"book":"1 Berɛsosɛm","chapter":"26","verse":"9","text":"Saa ara nso na na Meselemia mmammarima dunwɔtwe (18) no ne wɔn abusuafoɔ nso bɔ wɔn ho mmɔden yie."},{"book":"1 Berɛsosɛm","chapter":"26","verse":"10","text":"Hosa a ɔfiri Merari abusua mu yii Simri a na ɔnyɛ abakan no sɛ ntuanoni, wɔ ne mmammarima mu."},{"book":"1 Berɛsosɛm","chapter":"26","verse":"11","text":"Na ne mmammarima no bi ne:"},{"book":"1 Berɛsosɛm","chapter":"26","verse":"12","text":"Saa apono ano ahwɛfoɔ akuo yi nam wɔn mmusua ntuanofoɔ so somm wɔ Awurade fie, sɛdeɛ wɔn abusuafoɔ yɛeɛ no."},{"book":"1 Berɛsosɛm","chapter":"26","verse":"13","text":"Wɔnam ntontobɔ kronkron so, de ɔwɛn adwuma wɔ apono ahodoɔ ano hyɛɛ mmusua no nsa a wɔnhwɛ mfirinhyia a obi adi, anaa nteteeɛ a wanya soɔ."},{"book":"1 Berɛsosɛm","chapter":"26","verse":"14","text":"Wɔde apueeɛ ɛpono ho dwumadie no hyɛɛ Selemia ne ne ekuo nsa."},{"book":"1 Berɛsosɛm","chapter":"26","verse":"15","text":"Anafoɔ ɛpono26.15 Anafoɔ pono. Dawid ne Salomo ahemfie no na ɛwɔ asɔredan no anafoɔ fam. Saa anafoɔ pono no mu na na ɔhene no fa. Saa ɔpono yi anohwɛ dwumadie no yɛ animuonyamhyɛdeɛ ma Obed Edom. (26.4-6; Hes 46.1-10) no, wɔde hyɛɛ Obed-Edom nsa, na wɔmaa ne mmammarima no hwɛɛ adekoradan no so."},{"book":"1 Berɛsosɛm","chapter":"26","verse":"16","text":"Wɔmaa Supim ne Hosa hwɛɛ atɔeɛ ɛpono no ne ɛkwan a ɛkɔ asɔredan no mu no so."},{"book":"1 Berɛsosɛm","chapter":"26","verse":"17","text":"Ɛda biara, na wɔma Lewifoɔ baasia kɔ apueeɛ ɛpono no ho,"},{"book":"1 Berɛsosɛm","chapter":"26","verse":"18","text":"Ɛda biara, na wɔma baasia kɔ atɔeɛ ɛpono no ho. Baanan kɔ ɛkwan a ɛkɔ asɔredan no mu no so, na baanu nso akɔ adihɔ hɔ."},{"book":"1 Berɛsosɛm","chapter":"26","verse":"19","text":"Yeinom ne apono ano ahwɛfoɔ a wɔfiri Kora ne Merari mmusua mu no nkyekyɛmu."},{"book":"1 Berɛsosɛm","chapter":"26","verse":"20","text":"Lewifoɔ a wɔaka a na Ahiya da wɔn ano no na na wɔhwɛ Onyankopɔn fie sikakorabea ne adekoradan so."},{"book":"1 Berɛsosɛm","chapter":"26","verse":"21","text":"Libni fie a na ɛwɔ Gerson abusua mu no, na Yehieli na na ɔtua wɔn ano."},{"book":"1 Berɛsosɛm","chapter":"26","verse":"22","text":"Yehieli mmammarima Setam ne ne nuabarima Yoɛl na na wɔhwɛ Awurade fie sikakorabea so."},{"book":"1 Berɛsosɛm","chapter":"26","verse":"23","text":"Yeinom ne ntuanofoɔ a wɔyɛ Amram, Yishar, Hebron ne Usiel asefoɔ."},{"book":"1 Berɛsosɛm","chapter":"26","verse":"24","text":"Amram abusua mu, Sebuel yɛ Mose babarima Gersom aseni. Ɔno na na ɔyɛ ɔpanin a ɔhwɛ sikakorabea no so."},{"book":"1 Berɛsosɛm","chapter":"26","verse":"25","text":"Wɔn a wɔnam Elieser so yɛ nʼabusuafoɔ ne Rehabia, Yesaia, Yoram, Sikri ne Selomot."},{"book":"1 Berɛsosɛm","chapter":"26","verse":"26","text":"Selomot ne nʼabusuafoɔ na na wɔhwɛ sikakorabea a na wɔkora agyapadeɛ a wɔde ama Awurade no so. Agyapadeɛ no bi ne deɛ Dawid ne mmusua ntuanofoɔ ne asahene ne asraafoɔ mpanimfoɔ de maa Awurade no."},{"book":"1 Berɛsosɛm","chapter":"26","verse":"27","text":"Na saa mmarima yi de wɔn asadeɛ a wɔnyaa no akodie mu no bi baeɛ sɛ wɔmfa nsiesie Awurade fie."},{"book":"1 Berɛsosɛm","chapter":"26","verse":"28","text":"Afei, na Selomot ne nʼabusuafoɔ na wɔhwɛ nneɛma a Samuel a ɔyɛ nkɔmhyɛni, Kis babarima Saulo, Ner babarima Abner ne Seruia babarima Yoab de maa Awurade no so. Nneɛma nkaeɛ a wɔde maa Awurade no nyinaa, na ɛhyɛ wɔn nsa."},{"book":"1 Berɛsosɛm","chapter":"26","verse":"29","text":"Yishar abusua mu na Kenania firi."},{"book":"1 Berɛsosɛm","chapter":"26","verse":"30","text":"Hebron abusua mu na Hasabia firi. Ɔne nʼabusuafoɔ a wɔyɛ mmɔdemmɔfoɔ a wɔn dodoɔ yɛ apem ahanson na wɔma wɔhwɛɛ Israel nsase a ɛdeda Asubɔnten Yordan atɔeɛ fam no so. Nsɛm a ɛfa Awurade ho, ne ɔhene a ɔwɔ mpasua no so som ho nyinaa yɛ wɔn asɛdeɛ."},{"book":"1 Berɛsosɛm","chapter":"26","verse":"31","text":"Bio, Hebron abusua mu na Yeria firi. Sɛdeɛ awoɔ ntoatoasoɔ nkrataa kyerɛ no, ɔno na na ɔyɛ Hebronfoɔ no ntuanoni."},{"book":"1 Berɛsosɛm","chapter":"26","verse":"32","text":"Na mmarima a wɔbɔ wɔn ho mmɔden mpem mmienu ne ahanson na na wɔwɔ Yeria abusua mu. Ɔhene Dawid ma wɔkɔɔ Asubɔnten Yordan apueeɛ fam, ma wɔkɔhwɛɛ Ruben ne Gad mmusuakuo ne Manase abusuakuo fa no so. Nsɛm a ɛfa Onyankopɔn ho, ne ɔhene som ho nyinaa yɛ wɔn asɛdeɛ.)"}]}