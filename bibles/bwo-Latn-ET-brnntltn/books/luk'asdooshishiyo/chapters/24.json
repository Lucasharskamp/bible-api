{"data":[{"book":"Luk'as Dooshishiyo","chapter":"24","verse":"1","text":"Mááts máátsuwots bok'anits shituwo dek't torbanotsi shints aawots (sanbat eenots) datsgatson dowomand boami,"},{"book":"Luk'as Dooshishiyo","chapter":"24","verse":"2","text":"Doowo ipets shútso dowatse okaan kukulwutsat b́befere bodaatsi."},{"book":"Luk'as Dooshishiyo","chapter":"24","verse":"3","text":"B́ gitsots bokindormo doonzo Iyesus duuno daatsratsno."},{"book":"Luk'as Dooshishiyo","chapter":"24","verse":"4","text":"Keewuman jangatse bok'alituwo dart adoke bobefere aawok'o goliru tah tahdek'ts ash gituwots waa boganok need' boguts."},{"book":"Luk'as Dooshishiyo","chapter":"24","verse":"5","text":"Mááts máátsuwots ayidek't shatwtsat bo tooko dashan gup'ndek't bobefere ashuwots, «Eegishe kashetso k'irtsuwots dagotse it geyiri? Bosh boet."},{"book":"Luk'as Dooshishiyo","chapter":"24","verse":"6","text":"Bíwo hanoke aaliye, tuure, Gelilin b́teshor itsh b́ keewutso gawude'ere,"},{"book":"Luk'as Dooshishiyo","chapter":"24","verse":"7","text":"24:6-7 Mat. 16:21; 17:22-23; 20:18-19; Mar. 8:31; 9:31; 10:33-34; Luk'. 9:22; 18:31-33  ‹Ashna'o morretsuwotssh beshide imewo, jitewonat keezl aawotsowere k'irotse tuwo bín geyife› etre b́teshi.»"},{"book":"Luk'as Dooshishiyo","chapter":"24","verse":"8","text":"Mááts máátsuwotswere Iyesus keewuts keewo gawu bodek'i,"},{"book":"Luk'as Dooshishiyo","chapter":"24","verse":"9","text":"Doowoknowere aanat jaman tatse ikuwotsnat ortswotsnishowere bo keewu."},{"book":"Luk'as Dooshishiyo","chapter":"24","verse":"10","text":"Hanowere b́ woshtswotssh keewtsuwots megdela eteets datstsu Mariyamna, Yohannat Yak'ob ind Mariyamna, mank'o mááts k'oshuwotsu fa'ano botesh."},{"book":"Luk'as Dooshishiyo","chapter":"24","verse":"11","text":"Boomó keewman boosh gúmo bíartsosh boon amaneratsno."},{"book":"Luk'as Dooshishiyo","chapter":"24","verse":"12","text":"Ernmó P'et'ros tuwut doowo maantsan b́ wos'i, manok b́ bodiyakon túmt b́s'ilor duunats takets duuni taho hariyon wozets taho biyl b́ befere b́ bek', wotts keewu manatse tuutson adfetst b́ moo maants k'az bían."},{"book":"Luk'as Dooshishiyo","chapter":"24","verse":"13","text":"Manots aawots Iyesus shuutso shaefwotsitse gitetsuwots Iyerusalematse tatse git kilometrok'o wokat fa'u Emahusi err s'eegef galomand bo amiri."},{"book":"Luk'as Dooshishiyo","chapter":"24","verse":"14","text":"Bowere wotts keewu jamman tuzt bo atsatsewo bo keeweyiri botesh."},{"book":"Luk'as Dooshishiyo","chapter":"24","verse":"15","text":"Manowere bo keewor Iyesus b́ tookon bo maants t'int bonton sha'o dek't b́tuwi."},{"book":"Luk'as Dooshishiyo","chapter":"24","verse":"16","text":"Eree bo aawon bek'fetst koni b́wottsok'o dano falratsno."},{"book":"Luk'as Dooshishiyo","chapter":"24","verse":"17","text":"Bíwere, «Sha'efetsat it keeweyiru keewhan eeb naaroni?» boosh bí et."},{"book":"Luk'as Dooshishiyo","chapter":"24","verse":"18","text":"Boyitsi iko K'elyop'i eteefo, «Daganitse Iyerusalemitse k'aleets keewuwotsi danawu ib asho n s'uzneya?» bísh bíet."},{"book":"Luk'as Dooshishiyo","chapter":"24","verse":"19","text":"Iyesuswere «Eebi b́ naaroni?» bí et. Bowere hank'o ett bísh boaaniy, «Nazrettso Iyesus atsats bodts keewoni! bí Ik'onat ash jami shinatse keewonat finon kup' wotk Nebiye b́ teshi."},{"book":"Luk'as Dooshishiyo","chapter":"24","verse":"20","text":"Kahani naashuwotsnat noon jishiruwotsn k'irosh beshi dek't bo imi, bínowere bo jiti."},{"book":"Luk'as Dooshishiyo","chapter":"24","verse":"21","text":"Noomo ‹Isra'eli fariytwotuwo bíne› etaat no jangirwo bíne b́teshi. Wotowa eree jam keewan b́ wotiyakon hamb keezl aawoniye."},{"book":"Luk'as Dooshishiyo","chapter":"24","verse":"22","text":"Eree noyitse fa'a mááts máátsuwotsitse ik ikuwots noon adirne, bo hamets guur b́ doowo maants amtni botesh,"},{"book":"Luk'as Dooshishiyo","chapter":"24","verse":"23","text":"Ernmó b́ duuno daatsratsno, ‹Iyesus beyar beetke!› etiru melakiwotsi bek'on no bek'iye ett aanat bowaa."},{"book":"Luk'as Dooshishiyo","chapter":"24","verse":"24","text":"Noyitsnowere ik ikuwots b́ doowo maants amt mááts máátsuwots ettsok'o wotat bíere bodaatsi, Iyesusnmo be'aatsno.»"},{"book":"Luk'as Dooshishiyo","chapter":"24","verse":"25","text":"Iyesuswere hank'owa boosh bíet, «It t'iwintsrawanotsna et Nebiyiwots keewuts jamo it amaneraok'o it nibo shuutso maants getseyiruwanots!"},{"book":"Luk'as Dooshishiyo","chapter":"24","verse":"26","text":"Krstos gond bek' jamań de'er b́ mango maants kindo bín geyiyalkeya?»"},{"book":"Luk'as Dooshishiyo","chapter":"24","verse":"27","text":"Maniyere hakon Musena et Nebiyiwots mas'afatse dek' tuut S'ayin mas'aaf jamotse b́ jangosh keewetso kitsfetst boosh kish b́keewi."},{"book":"Luk'as Dooshishiyo","chapter":"24","verse":"28","text":"Bo boamiru galok bo t'intsok'on Iyesus beshar ametuwok'o bíari."},{"book":"Luk'as Dooshishiyo","chapter":"24","verse":"29","text":"Boomó, «Datso ilere, aawunuwere iloshe bíetiri, mank'o b́wottsotse noonton hanok k'ewe» ett kup'idek't bín bok'on, mank'o b́wotere bowok k'eyosh bo moots b́kind."},{"book":"Luk'as Dooshishiyo","chapter":"24","verse":"30","text":"Bonton mishimarts beeb́dek'i, misho k'a'údek't Ik'o b́ údiyakon tiitsdek't boosh b́imi."},{"book":"Luk'as Dooshishiyo","chapter":"24","verse":"31","text":"Manoor bo aawo k'eshe b́uutsere Iyesusi b́ woto danbok'ri, bímo manoor boawatse ááshb́gutsi."},{"book":"Luk'as Dooshishiyo","chapter":"24","verse":"32","text":"Bowere boatsatsewosh «weerindatse no sha'efere noosh b́keeworonat S'ayn mas'aafwotsitse kitsfetst noosh b́ keewor no nibotse tawok'o biat'eferoshna b́teshi?» bo atsatsewosh boet."},{"book":"Luk'as Dooshishiyo","chapter":"24","verse":"33","text":"Bowere manoor tuut Iyerusalem maants aanat k'azboam, manokno b́ danif tatse ikuwotsi bonton fa'uwotsnton ikn kakuwedek't bo befere daatsbodek'i."},{"book":"Luk'as Dooshishiyo","chapter":"24","verse":"34","text":"Bowere «Doonzo Iyesus arikon k'azturee! Sm'onshowere be'ere!» boetiri."},{"book":"Luk'as Dooshishiyo","chapter":"24","verse":"35","text":"B́ daniru gitetsuwots bo tookon weerindatse wotts keewonat doonzo Iyesus misho b́ titsor aawok'o k'alt bodantsok'o bo keewi."},{"book":"Luk'as Dooshishiyo","chapter":"24","verse":"36","text":"Bowere han keewoke bo befere Iyesus b́ tookon botalots need'dek't, «Jeeno itsh wotowe!» bíet."},{"book":"Luk'as Dooshishiyo","chapter":"24","verse":"37","text":"Boomó meyo bobek'tsok'o boosh bíarere tek'at shatoon s'eenbowtsi."},{"book":"Luk'as Dooshishiyo","chapter":"24","verse":"38","text":"Iyesuswere hank'o boosh bíet, «Eegishe it tek'iri, eegishe it nibotse amano it k'aziri?"},{"book":"Luk'as Dooshishiyo","chapter":"24","verse":"39","text":"Tkishuwotsnat ttufwotsn taan t wotk'o danere, taan shu'ar s'iilere, tiatse it s'iliruwok'o meyo meetsonat mak'tson deshatse.»"},{"book":"Luk'as Dooshishiyo","chapter":"24","verse":"40","text":"Hank'o ett b́ tufonat b́ kishon boosh b́ kits,"},{"book":"Luk'as Dooshishiyo","chapter":"24","verse":"41","text":"Bowere gene'onat aydek't aa'doke bobeyruwotse andoru amanerafa'no bo teash. Iyesuswere «Meetuwo it detstso fa'a?» ett boon bíaat."},{"book":"Luk'as Dooshishiyo","chapter":"24","verse":"42","text":"Bowere mus'o mistetsu muk'na'ú bísh boim."},{"book":"Luk'as Dooshishiyo","chapter":"24","verse":"43","text":"Bíwere k'aaú dek't bo shinatse b́maa."},{"book":"Luk'as Dooshishiyo","chapter":"24","verse":"44","text":"Iyesuswere, «Itnton tteshor Musesh imets nemo, Nebiyiwotsnat t Duubi mas'afatse t jangosh guut'etso jamo s'eeno bin geyituwe etaat itsh tkeewutso haniye» bíet."},{"book":"Luk'as Dooshishiyo","chapter":"24","verse":"45","text":"Maniye hakon s'ayin mas'aafwotsi t'iwintso bofalituwok'o bo nibo boosh k'eshb́k'r."},{"book":"Luk'as Dooshishiyo","chapter":"24","verse":"46","text":"Hank'owo boosh bíet, «Krstos gondo b́bek'etuwok'owonat keezl aawotso Kirotse b́ tuwituwok'o shin guut'ere,"},{"book":"Luk'as Dooshishiyo","chapter":"24","verse":"47","text":"Mank'o b́ shútson naadre etonat morrosh orowe eton Iyerusalemiyere tuur dats jamatse ash jamosh b́ nabitwok'o guut'ere."},{"book":"Luk'as Dooshishiyo","chapter":"24","verse":"48","text":"Itwoor jam keewansh gawu itne,"},{"book":"Luk'as Dooshishiyo","chapter":"24","verse":"49","text":"24:49 Wosh. 1:4  Hambe! taa t nih itsh imetuwe ett b́ jangitso itsh deyitwe, itwere dambe ango tahok'o tah itdek'fetsosh Iyerusalem kitutse betere.»"},{"book":"Luk'as Dooshishiyo","chapter":"24","verse":"50","text":"Maniye hakon Iyesus b́ danifuwotsi Iyerusalem kitutse kishdek't Betaniyi datsats b́ borfetso dek't bíam, manoknowere b́ kisho jargdek't boon b́deeri."},{"book":"Luk'as Dooshishiyo","chapter":"24","verse":"51","text":"24:50-51 Wosh. 1:9-11  Boon deroke b́beyiruok'on boatse k'aleyat daromaand k'az b́tuu."},{"book":"Luk'as Dooshishiyo","chapter":"24","verse":"52","text":"Bowere bísh bosagadi, geneeúfetst Iyerusalem maants k'az boaani."},{"book":"Luk'as Dooshishiyo","chapter":"24","verse":"53","text":"Ik'onowere údefetst aawu aawon Ik'i mootse t'ut'uerakne boteshi."}]}