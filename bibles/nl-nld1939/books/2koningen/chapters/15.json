{"data":[{"book":"2 Koningen","chapter":"15","verse":"1","text":"In het zeven en twintigste jaar der regering, van Jeroboam over Israël, werd Azarja, de zoon van Amas-ja, koning van Juda."},{"book":"2 Koningen","chapter":"15","verse":"2","text":"Hij was zestien jaar oud, toen hij koning werd, en regeerde twee en vijftig jaar te Jerusalem. Zijn moeder heette Jekoljáhoe, en was afkomstig uit Jerusalem."},{"book":"2 Koningen","chapter":"15","verse":"3","text":"Hij deed wat recht was in de ogen van Jahweh, juist zoals zijn vader Amas-ja gedaan had."},{"book":"2 Koningen","chapter":"15","verse":"4","text":"Maar ook hij schafte de offerhoogten niet af, zodat het volk op de hoogten bleef offeren en wierook branden."},{"book":"2 Koningen","chapter":"15","verse":"5","text":"Jahweh sloeg den koning, en hij werd melaats tot op de dag van zijn dood. Daarom trok hij zich in afzondering in zijn paleis terug, terwijl zijn zoon Jotam het bestuur van het paleis waarnam en over het volk recht sprak."},{"book":"2 Koningen","chapter":"15","verse":"6","text":"De verdere geschiedenis van Azarja, met al wat hij deed, is beschreven in het boek der kronieken van de koningen van Juda."},{"book":"2 Koningen","chapter":"15","verse":"7","text":"Azarja ging bij zijn vaderen te ruste, en werd in de Davidstad begraven. Zijn zoon Jotam volgde hem op."},{"book":"2 Koningen","chapter":"15","verse":"8","text":"In het acht en dertigste jaar der regering van Azarja over Juda werd Zekarja, de zoon van Jeroboam, koning van Israël. Hij regeerde zes maanden te Samaria."},{"book":"2 Koningen","chapter":"15","verse":"9","text":"Evenals zijn vaderen deed hij wat kwaad was in de ogen van Jahweh, en brak niet met de zonde, waartoe Jeroboam, de zoon van Nebat, Israël had verleid."},{"book":"2 Koningen","chapter":"15","verse":"10","text":"Sjalloem, de zoon van Jabesj, smeedde een samenzwering tegen hem, doodde hem te Jibleam, en werd koning in zijn plaats."},{"book":"2 Koningen","chapter":"15","verse":"11","text":"De verdere geschiedenis van Zekarja is beschreven in het boek der kronieken van de koningen van Israël."},{"book":"2 Koningen","chapter":"15","verse":"12","text":"Toen werd het woord vervuld, dat Jahweh tot Jehoe gesproken had: Uw zonen zullen tot in het vierde geslacht op de troon van Israël zetelen."},{"book":"2 Koningen","chapter":"15","verse":"13","text":"Sjalloem, de zoon van Jabesj, werd koning in het negen en dertigste jaar van de regering van Ozias over Juda. Hij regeerde een volle maand te Samaria."},{"book":"2 Koningen","chapter":"15","verse":"14","text":"Toen trok Menachem, de zoon van Gadi, van Tirsa naar Samaria op, drong de stad binnen, versloeg Sjalloem, den zoon van Jabesj, en doodde hem. Hij werd koning in zijn plaats."},{"book":"2 Koningen","chapter":"15","verse":"15","text":"De verdere geschiedenis van Sjalloem, met de samenzwering, die hij smeedde, is beschreven in het boek der kronieken van de koningen van Israël."},{"book":"2 Koningen","chapter":"15","verse":"16","text":"Van Tirsa uit verwoestte Menachem de stad Tifsach en haar onderhorig gebied, omdat zij hem haar poorten niet geopend had. Hij vermoordde al de inwoners, en liet de zwangere vrouwen openrijten."},{"book":"2 Koningen","chapter":"15","verse":"17","text":"In het negen en dertigste jaar der regering van Azarja over Juda werd Menachem, de zoon van Gadi, koning van Israël. Hij regeerde tien jaar te Samaria."},{"book":"2 Koningen","chapter":"15","verse":"18","text":"Hij deed wat kwaad was in de ogen van Jahweh, en brak niet met de zonde, waartoe Jeroboam, de zoon van Nebat, Israël had verleid."},{"book":"2 Koningen","chapter":"15","verse":"19","text":"In zijn tijd drong Poel koning van Assjoer, in het land. Want Menachem had aan Poel duizend talenten zilver beloofd, indien deze hem zou helpen, om het koningschap in handen te krijgen."},{"book":"2 Koningen","chapter":"15","verse":"20","text":"Menachem hief dit geld van Israël; iedere man van stand moest voor den koning van Assjoer vijftig sikkels zilver opbrengen. Toen trok de koning van Assjoer af, en bleef niet langer in het land."},{"book":"2 Koningen","chapter":"15","verse":"21","text":"De verdere geschiedenis van Menachem, met al wat hij deed, is beschreven in het boek der kronieken van de koningen van Israël."},{"book":"2 Koningen","chapter":"15","verse":"22","text":"Menachem ging bij zijn vaderen te ruste, en zijn zoon Pekachja volgde hem op."},{"book":"2 Koningen","chapter":"15","verse":"23","text":"In het vijftigste jaar der regering van Azarja over Juda werd Pekachja, de zoon van Menachem, koning van Israël. Hij regeerde twee jaar te Samaria."},{"book":"2 Koningen","chapter":"15","verse":"24","text":"Hij deed wat kwaad was in de ogen van Jahweh, en brak niet met de zonde, waartoe Jeroboam, de zoon van Nebat, Israël had verleid."},{"book":"2 Koningen","chapter":"15","verse":"25","text":"Zijn hoofdman Pékach, de zoon van Remaljáhoe, smeedde een samenzwering tegen hem, en doodde hem tegelijk met Argob en Haärje, in het hoofdgebouw van het koninklijk paleis te Samaria, daarbij geholpen door vijftig man van de Giladieten. Hij werd koning in zijn plaats."},{"book":"2 Koningen","chapter":"15","verse":"26","text":"De verdere geschiedenis van Pekachja, met al wat hij deed, is beschreven in het boek der kronieken van de koningen van Israël."},{"book":"2 Koningen","chapter":"15","verse":"27","text":"In het twee en vijftigste jaar der regering van Azarja over Juda werd Pékach, de zoon van Remaljáhoe, koning van Israël. Hij regeerde twintig jaar te Samaria."},{"book":"2 Koningen","chapter":"15","verse":"28","text":"Hij deed wat kwaad was in de ogen van Jahweh, en brak niet met de zonde, waartoe Jeroboam, de zoon van Nebat, Israël had verleid."},{"book":"2 Koningen","chapter":"15","verse":"29","text":"Tijdens de regering van koning Pékach van Israël deed Tiglat Piléser, koning van Assjoer, een inval, en veroverde Ijjon, Abel-Bet-Maäka, Janóach, Kédesj, Chasor, Gilad, Galilea en heel het land van Neftali. De bewoners voerde hij in ballingschap naar Assjoer."},{"book":"2 Koningen","chapter":"15","verse":"30","text":"Hosjéa, de zoon van Ela, smeedde een samenzwering tegen Pékach, den zoon van Remaljáhoe, en doodde hem. Hij werd koning in zijn plaats."},{"book":"2 Koningen","chapter":"15","verse":"31","text":"De verdere geschiedenis van Pékach, met al wat hij deed, is beschreven in het boek der kronieken van de koningen van Israël."},{"book":"2 Koningen","chapter":"15","verse":"32","text":"In het tweede jaar der regering van Pékach, den zoon van Remaljáhoe, over Israël, werd Jotam, de zoon van Ozias, koning van Juda."},{"book":"2 Koningen","chapter":"15","verse":"33","text":"Hij was vijf en twintig jaar oud, toen hij koning werd, en regeerde zestien jaar te Jerusalem. Zijn moeder heette Jeroesja, en was de dochter van Sadok."},{"book":"2 Koningen","chapter":"15","verse":"34","text":"Hij deed wat recht was in de ogen van Jahweh, juist zoals zijn vader Ozias."},{"book":"2 Koningen","chapter":"15","verse":"35","text":"Maar ook hij schafte de offerhoogten niet af, zodat het volk op de hoogten bleef offeren en wierook branden. Hij heeft de Bovenpoort van de tempel van Jahweh gebouwd."},{"book":"2 Koningen","chapter":"15","verse":"36","text":"De verdere geschiedenis van Jotam, met al wat hij deed, is beschreven in het boek der kronieken van de koningen van Juda."},{"book":"2 Koningen","chapter":"15","verse":"37","text":"In die tijd begon Jahweh Resin, den koning van Aram, en Pékach, den zoon van Remaljáhoe, op Juda los te laten."},{"book":"2 Koningen","chapter":"15","verse":"38","text":"Jotam ging bij zijn vaderen te ruste, en werd in de stad van zijn vader David begraven. Zijn zoon Achaz volgde hem op."}]}