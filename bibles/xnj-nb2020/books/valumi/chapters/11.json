{"data":[{"book":"Valumi","chapter":"11","verse":"1","text":"Hinu, nikota, wu Chapanga avabelili vandu vaki, hati padebe avabelili lepi! Nene mundu wa ku Isilaeli, mjukulu wa Ibulahimu, nihuma mu likabila la Benjamini."},{"book":"Valumi","chapter":"11","verse":"2","text":"Chapanga avabelili lepi vandu vaki veavahagwili kutumbula kadeni. Wu msomili lepi Mayandiku Gamsopi chegijova kumvala Eliya mweatakili vandu va Isilaeli kwa Chapanga?"},{"book":"Valumi","chapter":"11","verse":"3","text":"Akajova, “BAMBU, vavakomili vamlota va Chapanga voha na kudenya pa lusanja lwa luteta. Nisigalili namwene ndu, navene vigana kunikoma!”"},{"book":"Valumi","chapter":"11","verse":"4","text":"Wu Chapanga amuyangwili kyani? Amjovili, “Nijivikili vandu elufu saba vangamfugamila Baali, chapanga wa udese.”"},{"book":"Valumi","chapter":"11","verse":"5","text":"Ndi cheyivili hinu vavi vandu vadebe vevasigalili vevahaguliwi na Chapanga kwa ubwina waki."},{"book":"Valumi","chapter":"11","verse":"6","text":"Ngati vahaguliwi na Chapanga, uhagula wa Chapanga wihuvalila ubwina waki, lepi matendu gavi. Ngati Chapanga akuvahagula vandu ndava ya matendu gavi, ndi ubwina wa Chapanga wivya lepi wa chakaka."},{"book":"Valumi","chapter":"11","verse":"7","text":"Wu hinu? Vandu va Isilaeli vachipatili lepi chindu chevachilondayi, nambu voha vevahaguliwi vachipatili. Vangi vevasigalili vakitiwi kuvya na mitima yeyinonopa,"},{"book":"Valumi","chapter":"11","verse":"8","text":"Ngati chegijova Mayandiku Gamsopi, “Chapanga akitili luhala lwavi luhiluka, mbaka lelu iyi vihotola lepi kulola kwa mihu gavi amala kuyuwana kwa makutu gavi.”"},{"book":"Valumi","chapter":"11","verse":"9","text":"Na Daudi ijova,"},{"book":"Valumi","chapter":"11","verse":"10","text":"Mihu gavi gasopewayi chitita"},{"book":"Valumi","chapter":"11","verse":"11","text":"Hinu nikota kavili, wu Vayawudi vajikuvili hati kufwa? Hati padebe! Ndava ya kubuda kwavi usangula uvabwelili vandu vangali Vayawudi, muni Vayawudi vavawonela wihu."},{"book":"Valumi","chapter":"11","verse":"12","text":"Kubuda kwa Vayawudi kuletili mota yamahele pamulima, na kupungukiwa kwa sadika yavi, kuletili mota yamahele kwa vandu vangali Vayawudi. Ndi ngati Vayawudi vihenga gala geigana Chapanga hinu yati vileta mota yamahele neju."},{"book":"Valumi","chapter":"11","verse":"13","text":"Hinu nijova na nyenye vandu vangali Vayawudi. Muni nene namtumi kwa vandu vangali Vayawudi, nimekela lihengu langu."},{"book":"Valumi","chapter":"11","verse":"14","text":"Kwa huvalila nihotola kuvakita Vayawudi vayangu vavawonelayi wihu nyenye, muni nipatayi kuvasangula Vayawudi pagati yavi."},{"book":"Valumi","chapter":"11","verse":"15","text":"Ndava muni ngati Vayawudi chevabeleliwi ndi vandu voha va pamulima vitepulaniswa na Chapanga. Hinu ndi chakaka kuvya kuyidakiliwa kwavi na Chapanga yati kwivya ngati kwileta wumi kwa vala vevafwili!"},{"book":"Valumi","chapter":"11","verse":"16","text":"Ngati chipandi cha kutumbula cha libumunda livikiwi kwa Chapanga, mewawa libumunda loha livikiwi kwa Chapanga, mikiga ya mikongo yikavikiwayi kwa Chapanga mewawa matutu gaki givikiwa kwa Chapanga."},{"book":"Valumi","chapter":"11","verse":"17","text":"Matutu gangi ga mzeituni weupandiwi kumgunda gadumuliwi, ndi pahala paki lapandiwi litutu la mizeituni la kudahi. Nyenye vandu vangali Vayawudi mwiwanangana na mzeitini wa kudahi, hinu mwihanganila wumi wa chimpungu wa Vayawudi."},{"book":"Valumi","chapter":"11","verse":"18","text":"Hinu, mkoto kuvavevesa vala vevadumuliwi ngati matutu! Hinu mwihotola wuli kumekela? Mmanya kuvya ndi lepi nyenye mwemukukamulila mikiga, nambu mikiga yikuvakamulila nyenye."},{"book":"Valumi","chapter":"11","verse":"19","text":"Nambu yati mwijova, “Matutu gadumuliwi ndava muni nene nipandikiziwi pandu paki.”"},{"book":"Valumi","chapter":"11","verse":"20","text":"Chabwina! Gadumuliwi ndava muni gangasadika, nambu veve utamili pandu pavi ndava usadiki. Nambu kotoka kumeka, nambu uvyai na wogohi."},{"book":"Valumi","chapter":"11","verse":"21","text":"Ngati Chapanga avakitili lepi lipyana Vayawudi ndi vevavili ngati matutu ga mkongo wenuwo, wu uholalela yati akuhengela lipyana veve?"},{"book":"Valumi","chapter":"11","verse":"22","text":"Hinu mlola ubwina na ukali wa Chapanga. Mwene ndi mkali kwa vala vevagwili, nambu ndi mbwina kwa vala veviyendelela kutama muubwina waki, nambu ngati lepi na veve yati udumuliwa."},{"book":"Valumi","chapter":"11","verse":"23","text":"Na Vayawudi mewawa vakasadikayi yati vipandwa kangi, muni Chapanga anauhotola wa kuvapandikisa kangi."},{"book":"Valumi","chapter":"11","verse":"24","text":"Nyenye vandu vangali Vayawudi, mwiwanangana litutu la mzeituni wa kudahi, nambu muwusiwi kwenuko, na mupandizwi pamzeituni weupandiwi. Lijambu lenilo ndi mumbele ya cheyiyovalili kukula kwa mikongo. Nambu Vayawudi mwiwanangana na mzeituni weupandiwi mumgunda, yati yivya yeywa kwa Chapanga kugapanda matutu gegadumuliwi mu mkongo waki wene."},{"book":"Valumi","chapter":"11","verse":"25","text":"Valongo vangu, nigana mmanyayi uchakaka uwu weufiyiki, mkotoka kulola kuvya mna luhala neju. Ndindani ya vandu va Isilaeli yavili kwa lukumbi ndu, mbaka vandu voha vangali Vayawudi veviganikiwa vambwelelayi Chapanga."},{"book":"Valumi","chapter":"11","verse":"26","text":"Penapo ndi vandu va Isilaeli pevisanguliwa, ngati chegijova Mayandiku Gamsopi,"},{"book":"Valumi","chapter":"11","verse":"27","text":"Lenili ndi lilaganu lenikita nawu,"},{"book":"Valumi","chapter":"11","verse":"28","text":"Ndava Vayawudi vabelili Lilovi la Bwina, ndava vene vavi makoko va Chapanga nambu ndava ya chiyonjokesu chinu nyenye vandu vangali Vayawudi. Nambu ndava muhaguliwi, Chapanga akona akuvagana ndava ya vagogo vavi."},{"book":"Valumi","chapter":"11","verse":"29","text":"Muni Chapanga ibadili lepi maholo gaki kwa vala veavahagwili na kuvamotisa."},{"book":"Valumi","chapter":"11","verse":"30","text":"Kadeni nyenye vandu vangali Vayawudi mwabeli kumuyidakila Chapanga, nambu hinu avahengili lipyana ndava ya kumyidakila kwa Vayawudi."},{"book":"Valumi","chapter":"11","verse":"31","text":"Mewawa, ndava ya kuvahengela lipyana nyenye, na vene Vayawudi vakumyidakila lepi Chapanga, muni na vene mewa vahengewayi lipyana na Chapanga."},{"book":"Valumi","chapter":"11","verse":"32","text":"Muni Chapanga avakitili vandu voha kuvya vakungiwa vangamyidakila muni avahengela lipyana vandu voha."},{"book":"Valumi","chapter":"11","verse":"33","text":"Umahele wa Chapanga ndi mvaha neju na luhala lwaki luvaha neju, kumanya kwaki kuvaha. Yani mweimanya cheihamula? Yani mweimanya njila zaki."},{"book":"Valumi","chapter":"11","verse":"34","text":"Ngati chegijova Mayandiku Gamsopi, yani mwamanyili maholo ga BAMBU?"},{"book":"Valumi","chapter":"11","verse":"35","text":"Yani mweilongolela kumpela Chapanga chindu"},{"book":"Valumi","chapter":"11","verse":"36","text":"Ndava muni vindu vyoha vihuma kwaki, vyoha vivii kwa makakala gaki, na vivii ndava yaki. Chapanga alumbiwayi magono goha gangali mwishu! Ena."}]}