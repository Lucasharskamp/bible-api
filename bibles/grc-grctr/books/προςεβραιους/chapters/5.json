{"data":[{"book":"ΠΡΟΣ ΕΒΡΑΙΟΥΣ","chapter":"5","verse":"1","text":"Πᾶς γὰρ ἀρχιερεύς, ἐξ ἀνθρώπων λαμβανόμενος, ὑπὲρ ἀνθρώπων καθίσταται τὰ πρὸς τὸν Θεόν, ἵνα προσφέρῃ δῶρά τε καὶ θυσίας ὑπὲρ ἁμαρτιῶν·"},{"book":"ΠΡΟΣ ΕΒΡΑΙΟΥΣ","chapter":"5","verse":"2","text":"μετριοπαθεῖν δυνάμενος τοῖς ἀγνοοῦσι καὶ πλανωμένοις, ἐπεὶ καὶ αὐτὸς περίκειται ἀσθένειαν·"},{"book":"ΠΡΟΣ ΕΒΡΑΙΟΥΣ","chapter":"5","verse":"3","text":"καὶ διὰ ταύτην ὀφείλει, καθὼς περὶ τοῦ λαοῦ, οὕτω καὶ περὶ ἑαυτοῦ, προσφέρειν ὑπὲρ ἁμαρτιῶν."},{"book":"ΠΡΟΣ ΕΒΡΑΙΟΥΣ","chapter":"5","verse":"4","text":"Καὶ οὐχ ἑαυτῷ τις λαμβάνει τὴν τιμήν, ἀλλὰ ὁ καλούμενος ὑπὸ τοῦ Θεοῦ, καθάπερ καὶ ὁ Ἀαρών."},{"book":"ΠΡΟΣ ΕΒΡΑΙΟΥΣ","chapter":"5","verse":"5","text":"Οὕτω καὶ ὁ Χριστὸς οὐχ ἑαυτὸν ἐδόξασε γενηθῆναι ἀρχιερέα, ἀλλ᾿ ὁ λαλήσας πρὸς αὐτόν,"},{"book":"ΠΡΟΣ ΕΒΡΑΙΟΥΣ","chapter":"5","verse":"6","text":"Καθὼς καὶ ἐν ἑτέρῳ λέγει,"},{"book":"ΠΡΟΣ ΕΒΡΑΙΟΥΣ","chapter":"5","verse":"7","text":"Ὃς ἐν ταῖς ἡμέραις τῆς σαρκὸς αὐτοῦ, δεήσεις τε καὶ ἱκετηρίας πρὸς τὸν δυνάμενον σώζειν αὐτὸν ἐκ θανάτου μετὰ κραυγῆς ἰσχυρᾶς καὶ δακρύων προσενέγκας, καὶ εἰσακουσθεὶς ἀπὸ τῆς εὐλαβείας,"},{"book":"ΠΡΟΣ ΕΒΡΑΙΟΥΣ","chapter":"5","verse":"8","text":"καίπερ ὢν υἱός, ἔμαθεν ἀφ᾿ ὧν ἔπαθε τὴν ὑπακοήν,"},{"book":"ΠΡΟΣ ΕΒΡΑΙΟΥΣ","chapter":"5","verse":"9","text":"καὶ τελειωθεὶς ἐγένετο τοῖς ὑπακούουσιν αὐτῷ πᾶσιν αἴτιος σωτηρίας αἰωνίου·"},{"book":"ΠΡΟΣ ΕΒΡΑΙΟΥΣ","chapter":"5","verse":"10","text":"προσαγορευθεὶς ὑπὸ τοῦ Θεοῦ ἀρχιερεὺς κατὰ τὴν τάξιν Μελχισεδέκ."},{"book":"ΠΡΟΣ ΕΒΡΑΙΟΥΣ","chapter":"5","verse":"11","text":"Περὶ οὗ πολὺς ἡμῖν ὁ λόγος καὶ δυσερμήνευτος λέγειν, ἐπεὶ νωθροὶ γεγόνατε ταῖς ἀκοαῖς."},{"book":"ΠΡΟΣ ΕΒΡΑΙΟΥΣ","chapter":"5","verse":"12","text":"Καὶ γὰρ ὀφείλοντες εἶναι διδάσκαλοι διὰ τὸν χρόνον, πάλιν χρείαν ἔχετε τοῦ διδάσκειν ὑμᾶς, τίνα τὰ στοιχεῖα τῆς ἀρχῆς τῶν λογίων τοῦ Θεοῦ· καὶ γεγόνατε χρείαν ἔχοντες γάλακτος, καὶ οὐ στερεᾶς τροφῆς."},{"book":"ΠΡΟΣ ΕΒΡΑΙΟΥΣ","chapter":"5","verse":"13","text":"Πᾶς γὰρ ὁ μετέχων γάλακτος ἄπειρος λόγου δικαιοσύνης· νήπιος γάρ ἐστι."},{"book":"ΠΡΟΣ ΕΒΡΑΙΟΥΣ","chapter":"5","verse":"14","text":"Τελείων δέ ἐστιν ἡ στερεὰ τροφή, τῶν διὰ τὴν ἕξιν τὰ αἰσθητήρια γεγυμνασμένα ἐχόντων πρὸς διάκρισιν καλοῦ τε καὶ κακοῦ."}]}