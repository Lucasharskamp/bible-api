{"data":[{"book":"Levitikọs","chapter":"19","verse":"1","text":"Onyenwe anyị gwara Mosis okwu sị ya,"},{"book":"Levitikọs","chapter":"19","verse":"2","text":"“Gwa ọgbakọ ụmụ Izrel niile okwu sị ha: ‘Dịnụ nsọ, nʼihi na mụ onwe m bụ Onyenwe anyị bụ Chineke unu, dị nsọ."},{"book":"Levitikọs","chapter":"19","verse":"3","text":"“ ‘Onye ọbụla nʼime unu aghaghị ịsọpụrụ nne na nna ya, debekwa iwu m nyere maka ụbọchị izuike, nʼihi na mụ onwe m bụ Onyenwe anyị Chineke unu."},{"book":"Levitikọs","chapter":"19","verse":"4","text":"“ ‘Unu akpọla isiala nye arụsị, unu emekwarala onwe unu chi ndị e ji ọla kpụọ. Mụ onwe m bụ Onyenwe anyị Chineke unu."},{"book":"Levitikọs","chapter":"19","verse":"5","text":"“ ‘Mgbe unu ga-achụrụ Onyenwe anyị aja udo, soronụ ụkpụrụ m nyere unu chụọ ya, ka m nabata ya."},{"book":"Levitikọs","chapter":"19","verse":"6","text":"Unu ga-eri ya nʼụbọchị ahụ unu chụrụ ya, maọbụ nʼụbọchị nke na-eso ụbọchị ahụ. Nke ọbụla fọdụrụ ruo ụbọchị nke atọ ka unu ga-esure ọkụ."},{"book":"Levitikọs","chapter":"19","verse":"7","text":"Ọ bụrụ na unu erie ya nʼụbọchị nke atọ ihe arụ ka ọ bụ. A gaghị anabata aja ọbụla unu ga-eri nʼụbọchị nke atọ."},{"book":"Levitikọs","chapter":"19","verse":"8","text":"Ikpe ga-ama onye ga-eri ya nʼụbọchị nke atọ nʼihi na o meela ka ihe nsọ Onyenwe anyị bụrụ ihe arụ. A ga-ekewapụ onye ahụ site nʼetiti ndị ya."},{"book":"Levitikọs","chapter":"19","verse":"9","text":"“ ‘Mgbe unu na-ewe ihe ubi, unu ewechala ihe niile dị nʼakụkụ ubi niile, maọbụ chịkọtachaa irighiri ihe ubi niile fọdụrụ nʼala."},{"book":"Levitikọs","chapter":"19","verse":"10","text":"A ghọrọchakwala mkpụrụ vaịnị niile mịrị nʼelu vaịnị gị, maọbụ chịkọrọ mkpụrụ ndị dara nʼala. Hapụrụ ha ụmụ ogbenye na ndị ọbịa, nʼihi na mụ onwe m bụ Onyenwe anyị Chineke unu."},{"book":"Levitikọs","chapter":"19","verse":"11","text":"“ ‘Unu ezula ohi."},{"book":"Levitikọs","chapter":"19","verse":"12","text":"“ ‘Unu aṅụla iyi ụgha, si otu a weta nkọcha nye aha Onyenwe anyị Chineke unu. Abụ m Onyenwe anyị."},{"book":"Levitikọs","chapter":"19","verse":"13","text":"“ ‘Unu ejila ike pụnara onye agbataobi unu ihe ya, maọbụ zuru ihe o nwere nʼohi."},{"book":"Levitikọs","chapter":"19","verse":"14","text":"“ ‘Akọchala onye ntị chiri, edochikwarala onye ìsì ihe nʼụzọ. Tụọ egwu Chineke. Abụ m Onyenwe anyị."},{"book":"Levitikọs","chapter":"19","verse":"15","text":"“ ‘Unu ekpela ikpe na-ezighị ezi, unu elela mmadụ anya nʼihu mgbe unu na-ekpe ikpe, ma onye unu na-ekpe ikpe ọ bụ ọgaranya maọbụ ogbenye. Kama kpeenụ ikpe kwụ ọtọ."},{"book":"Levitikọs","chapter":"19","verse":"16","text":"“ ‘Unu ejegharịla na-agbasa okwu nkwujọ nʼetiti ndị mmadụ."},{"book":"Levitikọs","chapter":"19","verse":"17","text":"“ ‘Akpọla nwanne gị asị nʼime obi gị. Tụọ onye agbataobi gị mmehie ya nʼihu ya, ka ị ghara iketa oke nʼikpe ọmụma dịrị ya."},{"book":"Levitikọs","chapter":"19","verse":"18","text":"“ ‘Abọla ọbọ, ebukwala iro nʼobi megide onye ọbụla nʼetiti ndị gị. Kama hụ onye agbataobi gị nʼanya dịka i si hụ onwe gị nʼanya. Mụ onwe m bụ Onyenwe anyị unu."},{"book":"Levitikọs","chapter":"19","verse":"19","text":"“ ‘Unu ga-edebe iwu m niile."},{"book":"Levitikọs","chapter":"19","verse":"20","text":"“ ‘Ọ bụrụ na nwoke ọbụla akpọrọ nwaagbọghọ bụ ohu nwanyị nke a na-agbapụtabeghị, maọbụ nke na-enwerebeghị onwe ya, nke nwoke ọzọ chọrọ ịlụ, mee ka ha abụọ dinakọọ, a ga-ekpe ha abụọ ikpe nʼụlọikpe, ma a gaghị egbu ha, nʼihi na nwanyị ahụ abụghị onye nwe onwe ya."},{"book":"Levitikọs","chapter":"19","verse":"21","text":"Ma nwoke ahụ ga-eweta aja ikpe ọmụma nye Onyenwe anyị nʼọnụ ụzọ ụlọ nzute. Ọ ga-abụkwa ebule ka ọ ga-eji chụọ aja ahụ."},{"book":"Levitikọs","chapter":"19","verse":"22","text":"Onye nchụaja ga-eji ebule aja ikpe ọmụma ahụ chụọrọ nwoke ahụ aja mkpuchi mmehie ya nʼihu Onyenwe anyị, nʼihi mmehie o mere. A ga-agbaghakwara ya mmehie ya."},{"book":"Levitikọs","chapter":"19","verse":"23","text":"“ ‘Mgbe unu batara nʼala ahụ kụọ mkpụrụ osisi dị iche iche, unu erila mkpụrụ osisi ahụ mịrị nʼafọ nke mbụ, ọ bụ ihe rụrụ arụ. Ruo nʼafọ nke atọ, ha bụ ihe rụrụ arụ. Unu agaghị eri ha."},{"book":"Levitikọs","chapter":"19","verse":"24","text":"Nʼafọ nke anọ, mkpụrụ nke osisi ndị ahụ niile ga-amị dị nsọ. Unu ga-eji ya nye Onyenwe anyị onyinye otuto."},{"book":"Levitikọs","chapter":"19","verse":"25","text":"Site nʼafọ nke ise, mkpụrụ ọbụla ga-abụ nke unu. Nʼụzọ dị otu a ihe ha ga-amịpụta ga-adị ukwuu. Mụ onwe m bụ Onyenwe anyị Chineke unu."},{"book":"Levitikọs","chapter":"19","verse":"26","text":"“ ‘Unu erila anụ ọbụla ọbara dị nʼime ya."},{"book":"Levitikọs","chapter":"19","verse":"27","text":"“ ‘Unu akpụchala agịrị isi dị gburugburu akụkụ isi unu, maọbụ chabie ọnụ ọnụ afụọnụ unu."},{"book":"Levitikọs","chapter":"19","verse":"28","text":"“ ‘Unu akala ihe ọbụla nʼahụ unu, nʼihi onye nwụrụ anwụ maọbụ jiri mma ọkụ dee ihe nʼahụ unu. Abụ m Onyenwe anyị."},{"book":"Levitikọs","chapter":"19","verse":"29","text":"“ ‘Emerụla nwa gị nwanyị site nʼịkwagide ya ka ọ bụrụ akwụna, ka ala unu ghara ijupụta nʼịgba akwụna na ihe ọjọọ dị iche iche."},{"book":"Levitikọs","chapter":"19","verse":"30","text":"“ ‘Debenụ iwu niile m nyere maka ụbọchị izuike m. Sọpụkwaranụ ebe nsọ m. Abụ m Onyenwe anyị."},{"book":"Levitikọs","chapter":"19","verse":"31","text":"“ ‘Unu ejekwurula ndị na-ajụ mmụọ ọjọọ ase maọbụ chọgaa ndị dibịa afa, nʼihi na unu ga-emerụ onwe site na ha. Mụ onwe m bụ Onyenwe anyị Chineke unu."},{"book":"Levitikọs","chapter":"19","verse":"32","text":"“ ‘Bilienụ ọtọ nʼihu okenye, sọpụrụnụ ndị okenye, ma tụọnụ egwu Chineke unu. Abụ m Onyenwe anyị."},{"book":"Levitikọs","chapter":"19","verse":"33","text":"“ ‘Mgbe onye ọbịa soro unu biri nʼala unu, unu emejọla ya."},{"book":"Levitikọs","chapter":"19","verse":"34","text":"Mesonụ onye ọbịa bi nʼetiti unu mmeso dịka ọ bụ otu nʼime ndị amụrụ nʼala. Hụnụ ha nʼanya dịka unu si hụ onwe unu, nʼihi na o nwere oge unu bụ ọbịa nʼala Ijipt. Abụ m Onyenwe anyị Chineke unu."},{"book":"Levitikọs","chapter":"19","verse":"35","text":"“ ‘Unu ejila ihe ọtụtụ aghụghọ mgbe unu na-atụ ihe dị ogologo, maọbụ ihe dị arọ, maọbụ ihe dị ukwuu,"},{"book":"Levitikọs","chapter":"19","verse":"36","text":"Jirinụ ezi ihe ọtụtụ tụọ ogologo, maọbụ ihe dị arọ, maọbụ ihe dị ukwuu. Abụ m Onyenwe anyị Chineke unu, onye si nʼala Ijipt kpọpụta unu."},{"book":"Levitikọs","chapter":"19","verse":"37","text":"“ ‘Debenụ ụkpụrụ m niile, na iwu m niile, gbasoonụ ha. Abụ m Onyenwe anyị.’ ”"}]}