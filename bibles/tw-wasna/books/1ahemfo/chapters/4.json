{"data":[{"book":"1 Ahemfo","chapter":"4","verse":"1","text":"Enti, Salomo dii Israel nyinaa so ɔhene."},{"book":"1 Ahemfo","chapter":"4","verse":"2","text":"Na yeinom ne ne mpanimfoɔ:"},{"book":"1 Ahemfo","chapter":"4","verse":"3","text":"Sisa mmammarima Elihoref ne Ahiya na na wɔyɛ asɛnniiɛ atwerɛfoɔ."},{"book":"1 Ahemfo","chapter":"4","verse":"4","text":"Yehoiada babarima Benaia na na ɔyɛ akodɔm sahene."},{"book":"1 Ahemfo","chapter":"4","verse":"5","text":"Natan babarima Asaria na na ɔyɛ amansini amradofoɔ titenani."},{"book":"1 Ahemfo","chapter":"4","verse":"6","text":"Ahisar na na ɔyɛ ahemfie sohwɛfoɔ."},{"book":"1 Ahemfo","chapter":"4","verse":"7","text":"Na Salomo wɔ amansini amradofoɔ dumienu wɔ Israel nyinaa mu. Na wɔn adwuma ne sɛ, wɔgye nnuane firi ɔmanfoɔ nkyɛn de kɔma ahemfiefoɔ. Wɔn mu biara hwɛ, di saa dwuma yi ɔbosome baako wɔ afe biara mu."},{"book":"1 Ahemfo","chapter":"4","verse":"8","text":"Saa amradofoɔ dumienu no edin na ɛdidi soɔ yi:"},{"book":"1 Ahemfo","chapter":"4","verse":"9","text":"Na Ben-Deker hwɛ Makas, Saalbim, Bet-Semes ne Elon-Bet-Hanan so."},{"book":"1 Ahemfo","chapter":"4","verse":"10","text":"Na Ben-Hesed hwɛ Arubot a Soko ne nsase a ɛwɔ Hefer nyinaa ka ho no so."},{"book":"1 Ahemfo","chapter":"4","verse":"11","text":"Na Ben-Abinadab wɔ Nafat-Dor. (Ɔwaree Salomo babaa Tafat)."},{"book":"1 Ahemfo","chapter":"4","verse":"12","text":"Na Ahilud babarima Baana hwɛ Taanak ne Megido ne Bet-Sean a ɛbɛn Saretan a ɛwɔ Yesreel anafoɔ ne nkuro a ɛfiri Bet-Sean, de kɔsi Abel-Mehola, tra kɔsi Yokmeam akyi no so."},{"book":"1 Ahemfo","chapter":"4","verse":"13","text":"Na Ben-Geber wɔ Ramot-Gilead a Yair nkuro (a wɔde too Manase babarima Yair) a ɛwɔ Gilead ka ho, wɔ Argob mantam a ɛwɔ Basan a nkuropɔn aduosia a wɔde kɔbere apono asisi ano ka ho."},{"book":"1 Ahemfo","chapter":"4","verse":"14","text":"Na Ido babarima Abinadab wɔ Mahanaim."},{"book":"1 Ahemfo","chapter":"4","verse":"15","text":"Na Ahimaas wɔ Naftali (Ɔno nso waree Salomo babaa Basmat.)"},{"book":"1 Ahemfo","chapter":"4","verse":"16","text":"Na Husai babarima Baana wɔ Aser ne Alot."},{"book":"1 Ahemfo","chapter":"4","verse":"17","text":"Na Parua babarima Yehosafat wɔ Isakar."},{"book":"1 Ahemfo","chapter":"4","verse":"18","text":"Na Ela babarima Simei wɔ Benyamin."},{"book":"1 Ahemfo","chapter":"4","verse":"19","text":"Na Uri babarima Geber wɔ Gilead asase so a Amorihene Sihon ne Basanhene Og amantam ka ho. Na amrado baako pɛ na ɔhwɛ Yuda asase so."},{"book":"1 Ahemfo","chapter":"4","verse":"20","text":"Na nnipa a wɔwɔ Yuda ne Israel no dodoɔ te sɛ mpoano anwea. Deɛ wɔnya di ne deɛ wɔnya nom no, na wɔn ani sɔ."},{"book":"1 Ahemfo","chapter":"4","verse":"21","text":"Salomo dii ahemman4.21 Salomo ahemman ahyeɛ no ano kɔka baabi a Onyankopɔn hyɛɛ Abraham bɔ no (1 Mose 15.18-21; 5 Mose 1.7; 11.24; Yos 1.4). nyinaa so, firi Asubɔnten Eufrate kɔsi Filistifoɔ asase so, de kɔsi Misraim hyeɛ so. Na nnipa a wadi wɔn so wɔ saa nsase no so no de apeatoɔ brɛ Salomo, na wɔkɔɔ so somm no ne nkwa nna nyinaa."},{"book":"1 Ahemfo","chapter":"4","verse":"22","text":"Nnuane a na wɔhia daa wɔ Salomo ahemfie no yɛ asikyiresiam pa susukora ɔha ne aduonum ne atokosiam susukora ahasa,"},{"book":"1 Ahemfo","chapter":"4","verse":"23","text":"anantwie a wɔadodɔre a wɔde wɔn firi buo mu edu, anantwie a wɔde wura ayɛn wɔn aduonu, nnwan anaa mmirekyie ɔha, atwe, nnowa, anwansane ne nkokɔ a wɔadɔre."},{"book":"1 Ahemfo","chapter":"4","verse":"24","text":"Na Salomo amantoɔ no yɛ ahennie ahodoɔ a ɛwɔ Asubɔnten Eufrate atɔeɛ fam nyinaa de firi Tifsa4.24 Tifsa yɛ kuro titire bi a ɛbɛn Asubɔnten Eufrate. Na saa kuro no hyeɛ ano si amantoɔ no atifi apueeɛ fam. Na Gasa ne Filistia a ɛbɛn Ɛpo Kɛseɛ no nso yɛ anafoɔ apueeɛ hyeɛ ano. kɔsi Gasa. Na asomdwoeɛ wɔ asase no so mmaa nyinaa."},{"book":"1 Ahemfo","chapter":"4","verse":"25","text":"Salomo nkwa nna mu nyinaa, Yuda ne Israel nyaa banbɔ tenaa ase asomdwoeɛ mu. Na ɛfiri Dan kɔsi Beer-Seba no, na abusua biara wɔ ne fie ne ne bobe ne borɔdɔma mfikyifuo."},{"book":"1 Ahemfo","chapter":"4","verse":"26","text":"Na Salomo wɔ apɔnkɔdan mpem ɛnan ma ne nteaseɛnam apɔnkɔ ne apɔnkɔ mpem dumienu."},{"book":"1 Ahemfo","chapter":"4","verse":"27","text":"Amansini mu amradofoɔ na na wɔma ɔhene Salomo ne nʼasɛnniiɛ nnuane pɛpɛɛpɛ wɔ wɔn bosome bosome nnuanema no mu."},{"book":"1 Ahemfo","chapter":"4","verse":"28","text":"Na wɔde atokoɔ ne ɛserɛ a ɛho hia brɛ adehyeɛ apɔnkɔ no wɔ wɔn daberɛ."},{"book":"1 Ahemfo","chapter":"4","verse":"29","text":"Onyankopɔn maa Salomo nyansa, nteaseɛ ne nhunumu a emu nni hwehwɛbea."},{"book":"1 Ahemfo","chapter":"4","verse":"30","text":"Nokorɛm, ne nyansa no boro anyansafoɔ a wɔwɔ apueeɛ ne anyansafoɔ a wɔwɔ Misraim nyinaa nyansa so."},{"book":"1 Ahemfo","chapter":"4","verse":"31","text":"Na ɔnim nyansa sene obiara a Esrahini Etan ne Heman ne Kalkol ne Darda a wɔyɛ Mahel mmammarima no ka ho. Na ne din hyetaa wɔ aman a atwa ne ho ahyia no so."},{"book":"1 Ahemfo","chapter":"4","verse":"32","text":"Ɔbuu mmɛ mpem mmiɛnsa, ɛnna ɔtwerɛɛ nnwom apem ne enum."},{"book":"1 Ahemfo","chapter":"4","verse":"33","text":"Na ɔtumi ka afifideɛ biara ho nsɛm, ɛfiri Lebanon ntweneduro so de kɔsi hisope a ɛfifiri ɔfasuo mpaapaeɛ mu so. Na ɔtumi ka mmoa, nnomaa, mmoa a wɔwea fam ne nsuomnam ho nsɛm nso."},{"book":"1 Ahemfo","chapter":"4","verse":"34","text":"Enti, na ahemfo a wɔwɔ aman afoforɔ so tu wɔn ananmusifoɔ ba Salomo nkyɛn bɛtie ne nyansasɛm no bi."}]}