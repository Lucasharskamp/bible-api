{"data":[{"book":"ΚΑΤΑ ΛΟΥΚΑΝ","chapter":"24","verse":"1","text":"Τῇ δὲ μιᾷ τῶν σαββάτων, ὄρθρου βαθέος, ἦλθον ἐπὶ τὸ μνῆμα, φέρουσαι ἃ ἡτοίμασαν ἀρώματα, καί τινες σὺν αὐταῖς."},{"book":"ΚΑΤΑ ΛΟΥΚΑΝ","chapter":"24","verse":"2","text":"Εὗρον δὲ τὸν λίθον ἀποκεκυλισμένον ἀπὸ τοῦ μνημείου."},{"book":"ΚΑΤΑ ΛΟΥΚΑΝ","chapter":"24","verse":"3","text":"Καὶ εἰσελθοῦσαι οὐχ εὗρον τὸ σῶμα τοῦ Κυρίου Ἰησοῦ."},{"book":"ΚΑΤΑ ΛΟΥΚΑΝ","chapter":"24","verse":"4","text":"Καὶ ἐγένετο ἐν τῷ διαπορεῖσθαι αὐτὰς περὶ τούτου, καὶ ἰδού, δύο ἄνδρες ἐπέστησαν αὐταῖς ἐν ἐσθήσεσιν ἀστραπτούσαις·"},{"book":"ΚΑΤΑ ΛΟΥΚΑΝ","chapter":"24","verse":"5","text":"ἐμφόβων δὲ γενομένων αὐτῶν, καὶ κλινουσῶν τὸ πρόσωπον εἰς τὴν γῆν, εἶπον πρὸς αὐτάς, Τί ζητεῖτε τὸν ζῶντα μετὰ τῶν νεκρῶν;"},{"book":"ΚΑΤΑ ΛΟΥΚΑΝ","chapter":"24","verse":"6","text":"Οὐκ ἔστιν ὧδε, ἀλλ᾿ ἠγέρθη· μνήσθητε ὡς ἐλάλησεν ὑμῖν, ἔτι ὢν ἐν τῇ Γαλιλαίᾳ,"},{"book":"ΚΑΤΑ ΛΟΥΚΑΝ","chapter":"24","verse":"7","text":"λέγων ὅτι δεῖ τὸν υἱὸν τοῦ ἀνθρώπου παραδοθῆναι εἰς χεῖρας ἀνθρώπων ἁμαρτωλῶν, καὶ σταυρωθῆναι, καὶ τῇ τρίτῃ ἡμέρᾳ ἀναστῆναι."},{"book":"ΚΑΤΑ ΛΟΥΚΑΝ","chapter":"24","verse":"8","text":"Καὶ ἐμνήσθησαν τῶν ῥημάτων αὐτοῦ,"},{"book":"ΚΑΤΑ ΛΟΥΚΑΝ","chapter":"24","verse":"9","text":"καὶ ὑποστρέψασαι ἀπὸ τοῦ μνημείου, ἀπήγγειλαν ταῦτα πάντα τοῖς ἕνδεκα καὶ πᾶσι τοῖς λοιποῖς."},{"book":"ΚΑΤΑ ΛΟΥΚΑΝ","chapter":"24","verse":"10","text":"Ἦσαν δὲ ἡ Μαγδαληνὴ Μαρία καὶ Ἰωάννα καὶ Μαρία Ἰακώβου, καὶ αἱ λοιπαὶ σὺν αὐταῖς, αἳ ἔλεγον πρὸς τοὺς ἀποστόλους ταῦτα."},{"book":"ΚΑΤΑ ΛΟΥΚΑΝ","chapter":"24","verse":"11","text":"Καὶ ἐφάνησαν ἐνώπιον αὐτῶν ὡσεὶ λῆρος τὰ ῥήματα αὐτῶν, καὶ ἠπίστουν αὐταῖς."},{"book":"ΚΑΤΑ ΛΟΥΚΑΝ","chapter":"24","verse":"12","text":"Ὁ δὲ Πέτρος ἀναστὰς ἔδραμεν ἐπὶ τὸ μνημεῖον, καὶ παρακύψας βλέπει τὰ ὀθόνια κείμενα μόνα· καὶ ἀπῆλθε πρὸς ἑαυτὸν θαυμάζων τὸ γεγονός."},{"book":"ΚΑΤΑ ΛΟΥΚΑΝ","chapter":"24","verse":"13","text":"Καὶ ἰδού, δύο ἐξ αὐτῶν ἦσαν πορευόμενοι ἐν αὐτῇ τῇ ἡμέρᾳ εἰς κώμην ἀπέχουσαν σταδίους ἑξήκοντα ἀπὸ Ἱερουσαλήμ, ᾗ ὄνομα Ἐμμαούς."},{"book":"ΚΑΤΑ ΛΟΥΚΑΝ","chapter":"24","verse":"14","text":"Καὶ αὐτοὶ ὡμίλουν πρὸς ἀλλήλους περὶ πάντων τῶν συμβεβηκότων τούτων."},{"book":"ΚΑΤΑ ΛΟΥΚΑΝ","chapter":"24","verse":"15","text":"Καὶ ἐγένετο ἐν τῷ ὁμιλεῖν αὐτοὺς καὶ συζητεῖν, καὶ αὐτὸς ὁ Ἰησοῦς ἐγγίσας συνεπορεύετο αὐτοῖς."},{"book":"ΚΑΤΑ ΛΟΥΚΑΝ","chapter":"24","verse":"16","text":"Οἱ δὲ ὀφθαλμοὶ αὐτῶν ἐκρατοῦντο τοῦ μὴ ἐπιγνῶναι αὐτόν."},{"book":"ΚΑΤΑ ΛΟΥΚΑΝ","chapter":"24","verse":"17","text":"Εἶπε δὲ πρὸς αὐτούς, Τίνες οἱ λόγοι οὗτοι οὓς ἀντιβάλλετε πρὸς ἀλλήλους περιπατοῦντες, καί ἐστε σκυθρωποί;"},{"book":"ΚΑΤΑ ΛΟΥΚΑΝ","chapter":"24","verse":"18","text":"Ἀποκριθεὶς δὲ ὁ εἷς, ᾧ ὄνομα Κλεοπᾶς, εἶπε πρὸς αὐτόν, Σὺ μόνος παροικεῖς ἐν Ἱερουσαλήμ, καὶ οὐκ ἔγνως τὰ γενόμενα ἐν αὐτῇ ἐν ταῖς ἡμέραις ταύταις;"},{"book":"ΚΑΤΑ ΛΟΥΚΑΝ","chapter":"24","verse":"19","text":"Καὶ εἶπεν αὐτοῖς, Ποῖα; Οἱ δὲ εἶπον αὐτῷ, Τὰ περὶ Ἰησοῦ τοῦ Ναζωραίου, ὃς ἐγένετο ἀνὴρ προφήτης δυνατὸς ἐν ἔργῳ καὶ λόγῳ ἐναντίον τοῦ Θεοῦ καὶ παντὸς τοῦ λαοῦ·"},{"book":"ΚΑΤΑ ΛΟΥΚΑΝ","chapter":"24","verse":"20","text":"ὅπως τε παρέδωκαν αὐτὸν οἱ ἀρχιερεῖς καὶ οἱ ἄρχοντες ἡμῶν εἰς κρίμα θανάτου, καὶ ἐσταύρωσαν αὐτόν."},{"book":"ΚΑΤΑ ΛΟΥΚΑΝ","chapter":"24","verse":"21","text":"Ἡμεῖς δὲ ἠλπίζομεν ὅτι αὐτός ἐστιν ὁ μέλλων λυτροῦσθαι τὸν Ἰσραήλ. Ἀλλά γε σὺν πᾶσι τούτοις τρίτην ταύτην ἡμέραν ἄγει σήμερον ἀφ᾿ οὗ ταῦτα ἐγένετο."},{"book":"ΚΑΤΑ ΛΟΥΚΑΝ","chapter":"24","verse":"22","text":"Ἀλλὰ καὶ γυναῖκές τινες ἐξ ἡμῶν ἐξέστησαν ἡμᾶς, γενόμεναι ὄρθριαι ἐπὶ τὸ μνημεῖον·"},{"book":"ΚΑΤΑ ΛΟΥΚΑΝ","chapter":"24","verse":"23","text":"καὶ μὴ εὑροῦσαι τὸ σῶμα αὐτοῦ, ἦλθον λέγουσαι καὶ ὀπτασίαν ἀγγέλων ἑωρακέναι, οἳ λέγουσιν αὐτὸν ζῇν."},{"book":"ΚΑΤΑ ΛΟΥΚΑΝ","chapter":"24","verse":"24","text":"Καὶ ἀπῆλθόν τινες τῶν σὺν ἡμῖν ἐπὶ τὸ μνημεῖον, καὶ εὗρον οὕτω καθὼς καὶ αἱ γυναῖκες εἶπον· αὐτὸν δὲ οὐκ εἶδον."},{"book":"ΚΑΤΑ ΛΟΥΚΑΝ","chapter":"24","verse":"25","text":"Καὶ αὐτὸς εἶπε πρὸς αὐτούς, Ὦ ἀνόητοι καὶ βραδεῖς τῇ καρδίᾳ τοῦ πιστεύειν ἐπὶ πᾶσιν οἷς ἐλάλησαν οἱ προφῆται·"},{"book":"ΚΑΤΑ ΛΟΥΚΑΝ","chapter":"24","verse":"26","text":"οὐχὶ ταῦτα ἔδει παθεῖν τὸν Χριστόν, καὶ εἰσελθεῖν εἰς τὴν δόξαν αὐτοῦ;"},{"book":"ΚΑΤΑ ΛΟΥΚΑΝ","chapter":"24","verse":"27","text":"Καὶ ἀρξάμενος ἀπὸ Μωσέως καὶ ἀπὸ πάντων τῶν προφητῶν, διηρμήνευεν αὐτοῖς ἐν πάσαις ταῖς γραφαῖς τὰ περὶ 24.27 ἑαυτοῦ ¦ αὐτοῦ El.ἑαυτοῦ."},{"book":"ΚΑΤΑ ΛΟΥΚΑΝ","chapter":"24","verse":"28","text":"Καὶ ἤγγισαν εἰς τὴν κώμην οὗ ἐπορεύοντο· καὶ αὐτὸς προσεποιεῖτο πορρωτέρω πορεύεσθαι."},{"book":"ΚΑΤΑ ΛΟΥΚΑΝ","chapter":"24","verse":"29","text":"Καὶ παρεβιάσαντο αὐτόν, λέγοντες, Μεῖνον μεθ᾿ ἡμῶν, ὅτι πρὸς ἑσπέραν ἐστί, καὶ κέκλικεν ἡ ἡμέρα. Καὶ εἰσῆλθε τοῦ μεῖναι σὺν αὐτοῖς."},{"book":"ΚΑΤΑ ΛΟΥΚΑΝ","chapter":"24","verse":"30","text":"Καὶ ἐγένετο ἐν τῷ κατακλιθῆναι αὐτὸν μετ᾿ αὐτῶν, λαβὼν τὸν ἄρτον εὐλόγησε, καὶ κλάσας ἐπεδίδου αὐτοῖς."},{"book":"ΚΑΤΑ ΛΟΥΚΑΝ","chapter":"24","verse":"31","text":"Αὐτῶν δὲ διηνοίχθησαν οἱ ὀφθαλμοί, καὶ ἐπέγνωσαν αὐτόν· καὶ αὐτὸς ἄφαντος ἐγένετο ἀπ᾿ αὐτῶν."},{"book":"ΚΑΤΑ ΛΟΥΚΑΝ","chapter":"24","verse":"32","text":"Καὶ εἶπον πρὸς ἀλλήλους, Οὐχὶ ἡ καρδία ἡμῶν καιομένη ἦν ἐν ἡμῖν, ὡς ἐλάλει ἡμῖν ἐν τῇ ὁδῷ, καὶ ὡς διήνοιγεν ἡμῖν τὰς γραφάς;"},{"book":"ΚΑΤΑ ΛΟΥΚΑΝ","chapter":"24","verse":"33","text":"Καὶ ἀναστάντες αὐτῇ τῇ ὥρᾳ ὑπέστρεψαν εἰς Ἱερουσαλήμ, καὶ εὗρον συνηθροισμένους τοὺς ἕνδεκα καὶ τοὺς σὺν αὐτοῖς,"},{"book":"ΚΑΤΑ ΛΟΥΚΑΝ","chapter":"24","verse":"34","text":"λέγοντας ὅτι Ἠγέρθη ὁ Κύριος ὄντως, καὶ ὤφθη Σίμωνι."},{"book":"ΚΑΤΑ ΛΟΥΚΑΝ","chapter":"24","verse":"35","text":"Καὶ αὐτοὶ ἐξηγοῦντο τὰ ἐν τῇ ὁδῷ, καὶ ὡς ἐγνώσθη αὐτοῖς ἐν τῇ κλάσει τοῦ ἄρτου."},{"book":"ΚΑΤΑ ΛΟΥΚΑΝ","chapter":"24","verse":"36","text":"Ταῦτα δὲ αὐτῶν λαλούντων, αὐτὸς ὁ Ἰησοῦς ἔστη ἐν μέσῳ αὐτῶν, καὶ λέγει αὐτοῖς, Εἰρήνη ὑμῖν."},{"book":"ΚΑΤΑ ΛΟΥΚΑΝ","chapter":"24","verse":"37","text":"Πτοηθέντες δὲ καὶ ἔμφοβοι γενόμενοι ἐδόκουν πνεῦμα θεωρεῖν."},{"book":"ΚΑΤΑ ΛΟΥΚΑΝ","chapter":"24","verse":"38","text":"Καὶ εἶπεν αὐτοῖς, Τί τεταραγμένοι ἐστέ, καὶ διὰ τί διαλογισμοὶ ἀναβαίνουσιν ἐν ταῖς καρδίαις ὑμῶν;"},{"book":"ΚΑΤΑ ΛΟΥΚΑΝ","chapter":"24","verse":"39","text":"Ἴδετε τὰς χεῖράς μου καὶ τοὺς πόδας μου, ὅτι αὐτὸς ἐγώ εἰμι· ψηλαφήσατέ με καὶ ἴδετε, ὅτι πνεῦμα σάρκα καὶ ὀστέα οὐκ ἔχει, καθὼς ἐμὲ θεωρεῖτε ἔχοντα."},{"book":"ΚΑΤΑ ΛΟΥΚΑΝ","chapter":"24","verse":"40","text":"Καὶ τοῦτο εἰπὼν ἐπέδειξεν αὐτοῖς τὰς χεῖρας καὶ τοὺς πόδας."},{"book":"ΚΑΤΑ ΛΟΥΚΑΝ","chapter":"24","verse":"41","text":"Ἔτι δὲ ἀπιστούντων αὐτῶν ἀπὸ τῆς χαρᾶς καὶ θαυμαζόντων, εἶπεν αὐτοῖς, Ἔχετέ τι βρώσιμον ἐνθάδε;"},{"book":"ΚΑΤΑ ΛΟΥΚΑΝ","chapter":"24","verse":"42","text":"Οἱ δὲ ἐπέδωκαν αὐτῷ ἰχθύος ὀπτοῦ μέρος, καὶ ἀπὸ μελισσίου κηρίου."},{"book":"ΚΑΤΑ ΛΟΥΚΑΝ","chapter":"24","verse":"43","text":"Καὶ λαβὼν ἐνώπιον αὐτῶν ἔφαγεν."},{"book":"ΚΑΤΑ ΛΟΥΚΑΝ","chapter":"24","verse":"44","text":"Εἶπε δὲ αὐτοῖς, Οὗτοι οἱ λόγοι οὓς ἐλάλησα πρὸς ὑμᾶς ἔτι ὢν σὺν ὑμῖν, ὅτι δεῖ πληρωθῆναι πάντα τὰ γεγραμμένα ἐν τῷ νόμῳ Μωσέως καὶ προφήταις καὶ ψαλμοῖς περὶ ἐμοῦ."},{"book":"ΚΑΤΑ ΛΟΥΚΑΝ","chapter":"24","verse":"45","text":"Τότε διήνοιξεν αὐτῶν τὸν νοῦν, τοῦ συνιέναι τὰς γραφάς·"},{"book":"ΚΑΤΑ ΛΟΥΚΑΝ","chapter":"24","verse":"46","text":"καὶ εἶπεν αὐτοῖς ὅτι Οὕτω γέγραπται, καὶ οὕτως ἔδει παθεῖν τὸν Χριστόν, καὶ ἀναστῆναι ἐκ νεκρῶν τῇ τρίτῃ ἡμέρᾳ,"},{"book":"ΚΑΤΑ ΛΟΥΚΑΝ","chapter":"24","verse":"47","text":"καὶ κηρυχθῆναι ἐπὶ τῷ ὀνόματι αὐτοῦ μετάνοιαν καὶ ἄφεσιν ἁμαρτιῶν εἰς πάντα τὰ ἔθνη, ἀρξάμενον ἀπὸ Ἱερουσαλήμ."},{"book":"ΚΑΤΑ ΛΟΥΚΑΝ","chapter":"24","verse":"48","text":"Ὑμεῖς δέ ἐστε μάρτυρες τούτων."},{"book":"ΚΑΤΑ ΛΟΥΚΑΝ","chapter":"24","verse":"49","text":"Καὶ ἰδού, ἐγὼ ἀποστέλλω τὴν ἐπαγγελίαν τοῦ πατρός μου ἐφ᾿ ὑμᾶς· ὑμεῖς δὲ καθίσατε ἐν τῇ πόλει Ἱερουσαλήμ, ἕως οὗ ἐνδύσησθε δύναμιν ἐξ ὕψους."},{"book":"ΚΑΤΑ ΛΟΥΚΑΝ","chapter":"24","verse":"50","text":"Ἐξήγαγε δὲ αὐτοὺς ἔξω ἕως εἰς Βηθανίαν· καὶ ἐπάρας τὰς χεῖρας αὐτοῦ εὐλόγησεν αὐτούς."},{"book":"ΚΑΤΑ ΛΟΥΚΑΝ","chapter":"24","verse":"51","text":"Καὶ ἐγένετο ἐν τῷ εὐλογεῖν αὐτὸν αὐτούς, διέστη ἀπ᾿ αὐτῶν, καὶ ἀνεφέρετο εἰς τὸν οὐρανόν."},{"book":"ΚΑΤΑ ΛΟΥΚΑΝ","chapter":"24","verse":"52","text":"Καὶ αὐτοὶ προσκυνήσαντες αὐτόν, ὑπέστρεψαν εἰς Ἱερουσαλὴμ μετὰ χαρᾶς μεγάλης·"},{"book":"ΚΑΤΑ ΛΟΥΚΑΝ","chapter":"24","verse":"53","text":"καὶ ἦσαν διὰ παντὸς ἐν τῷ ἱερῷ, αἰνοῦντες καὶ εὐλογοῦντες τὸν Θεόν. Ἀμήν."}]}