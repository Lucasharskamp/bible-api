{"data":[{"book":"Irmiya","chapter":"37","verse":"1","text":"Nebukadnezzar sarkin Babilon ya naɗa Zedekiya ɗan Yosiya sarkin Yahuda; ya yi mulki a madadin Yehohiyacin ɗan Yehohiyakim."},{"book":"Irmiya","chapter":"37","verse":"2","text":"Shi da masu yin masa hidima da mutanen ƙasar ba su kula da maganar da Ubangiji ya yi ta wurin Irmiya annabi ba."},{"book":"Irmiya","chapter":"37","verse":"3","text":"Sai sarki Zedekiya ya aiki Yehukal ɗan Shelemiya tare da firist nan Zefaniya ɗan Ma’asehiya da wannan saƙo cewa, “Ina roƙonka ka yi addu’a ga Ubangiji Allahnmu saboda mu.”"},{"book":"Irmiya","chapter":"37","verse":"4","text":"To, fa, Irmiya ya sami ’yancin kai da kawowa a cikin mutane, gama ba a riga an sa shi a kurkuku ba."},{"book":"Irmiya","chapter":"37","verse":"5","text":"Sojojin Fir’auna suka fita daga Masar, sa’ad da Babiloniyawa waɗanda suke ƙawanya wa Urushalima suka ji labari game da su, sai suka janye daga Urushalima."},{"book":"Irmiya","chapter":"37","verse":"6","text":"Sai maganar Ubangiji ta zo wa Irmiya annabi cewa,"},{"book":"Irmiya","chapter":"37","verse":"7","text":"“Ga abin da Ubangiji, Allah na Isra’ila, yana cewa ka faɗa wa sarkin Yahuda, wanda ya aika a neme ni cewa, ‘Sojojin Fir’aunan da suka fito su taimake ka, za su koma ƙasarsu, Masar."},{"book":"Irmiya","chapter":"37","verse":"8","text":"Sa’an nan Babiloniyawa za su koma su yaƙi wannan birni su ci ta su kuma ƙone shi.’"},{"book":"Irmiya","chapter":"37","verse":"9","text":"“Ga abin da Ubangiji yana cewa, kada ku ruɗe kanku, kuna tsammani, ‘Tabbatacce Babiloniyawa sun bar mu.’ Ba za su bari ba!"},{"book":"Irmiya","chapter":"37","verse":"10","text":"Ko da a ce za ku ci dukan sojojin Babiloniyawan da suke yaƙi da ku har raunana ne kawai aka bari a tentunansu, za su fito su ƙone wannan birni.”"},{"book":"Irmiya","chapter":"37","verse":"11","text":"Bayan sojojin Babiloniyawa suka janye daga Urushalima saboda sojojin Fir’auna,"},{"book":"Irmiya","chapter":"37","verse":"12","text":"sai Irmiya ya bar birnin don yă je yankin Benyamin ya sami rabon mallaka a cikin mutane a can."},{"book":"Irmiya","chapter":"37","verse":"13","text":"Amma sa’ad da ya kai Ƙofar Benyamin, sai hafsa mai tsaro, wanda ake kira Iriya ɗan Shelemiya, ɗan Hananiya, ya kama shi ya kuma ce, “Kana gudu daga Babiloniyawa ne!”"},{"book":"Irmiya","chapter":"37","verse":"14","text":"Sai Irmiya ya ce, “Ba gaskiya ba ce, ba na gudu daga Babiloniyawa.” Amma Iriya bai saurare shi ba; a maimako, ya kama Irmiya ya kawo shi wurin fadawa."},{"book":"Irmiya","chapter":"37","verse":"15","text":"Suka yi fushi da Irmiya suka sa aka yi masa dūka aka kuma jefa shi cikin kurkuku a gidan Yonatan magatakarda, gama an mai da gidansa ya zama kurkuku."},{"book":"Irmiya","chapter":"37","verse":"16","text":"Aka sa Irmiya a can cikin kurkuku, inda ya kasance kwanaki masu yawa."},{"book":"Irmiya","chapter":"37","verse":"17","text":"Sa’an nan Sarki Zedekiya ya aika a kawo shi aka kuma kawo shi fada, inda ya tambaye shi a kaɗaice ya ce, “Akwai wata magana daga Ubangiji?”"},{"book":"Irmiya","chapter":"37","verse":"18","text":"Sai Irmiya ya ce wa Sarki Zedekiya, “Wane laifi na yi maka ko fadawanka ko kuwa wannan mutane, da ka sa aka jefa ni cikin kurkuku?"},{"book":"Irmiya","chapter":"37","verse":"19","text":"Ina annabawanka waɗanda suka yi maka annabci suna cewa, ‘Sarkin Babilon ba zai yaƙe ka ko wannan ƙasa ba’?"},{"book":"Irmiya","chapter":"37","verse":"20","text":"Amma yanzu, ranka yă daɗe, sarkina, ka saurara. Bari in kawo kukata a gabanka. Kada ka mai da ni gidan Yonatan magatakarda, in ba haka zan mutu a can.”"},{"book":"Irmiya","chapter":"37","verse":"21","text":"Sarki Zedekiya ya yi umarni a ajiye Irmiya a sansanin matsara a kuma ba shi burodi daga titin masu gashin burodi kowace rana sai duka burodi a birnin ya ƙare. Saboda haka Irmiya ya zauna a sansanin matsara."}]}