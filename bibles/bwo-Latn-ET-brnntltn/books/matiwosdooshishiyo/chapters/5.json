{"data":[{"book":"Matiwos Dooshishiyo","chapter":"5","verse":"1","text":"Iyesus b́ shuuts shoydek't sha'iru ay asho b́ bek'tsok'on, guri abaats kesht beeb́dek'i, b́ danifwots b́maants t'iinbodek'i."},{"book":"Matiwos Dooshishiyo","chapter":"5","verse":"2","text":"Hank'o et tnwere daniyo dek'b́twi."},{"book":"Matiwos Dooshishiyo","chapter":"5","verse":"3","text":"«Dari mengstu bok b́wottsotse, Ik'ats te'eyirwots"},{"book":"Matiwos Dooshishiyo","chapter":"5","verse":"4","text":"Ik'o boon b́ k'up'shitwotse, shiyanirwots"},{"book":"Matiwos Dooshishiyo","chapter":"5","verse":"5","text":"Sheeng ashuwots datso bo naatetwotse derekne."},{"book":"Matiwos Dooshishiyo","chapter":"5","verse":"6","text":"Kááw keewo k'ak'irwotsnat shashwirwots, boworitwootse"},{"book":"Matiwos Dooshishiyo","chapter":"5","verse":"7","text":"Bosh maac'o k'ewetwosh maac' nefitwots derekne."},{"book":"Matiwos Dooshishiyo","chapter":"5","verse":"8","text":"Nib s'ayin detstswots Ik'o bobek'etwotse derekno."},{"book":"Matiwos Dooshishiyo","chapter":"5","verse":"9","text":"Ash ashi dagotse manonat jeenon woshitwots,"},{"book":"Matiwos Dooshishiyo","chapter":"5","verse":"10","text":"Kááw keewosh gisheyirwots Ik'i mengstu bok bwottsotse"},{"book":"Matiwos Dooshishiyo","chapter":"5","verse":"11","text":"«T jangosha err ashaashwots itn boc'ashor bogiishor, kooton it shúútso bot'afiwor derek itne."},{"book":"Matiwos Dooshishiyo","chapter":"5","verse":"12","text":"5:12 2 Zen. 36:16; Wosh. 7:25  Dari mengstotse it daatsit k'awntso een b́wottsotse gene'ore, ayide gene'ore. Itiyere shin teshts nebiyiwotsi mank'o gishewo boats betsrne.»"},{"book":"Matiwos Dooshishiyo","chapter":"5","verse":"13","text":"Manats dabt Iyesus hank'owa bíet, «It datsatsi beerok'o itne, ernmó beero b́shaawo b́ t'ut'etka wotiyal b́shaawo aak'alrniya aaniy daatso b́faliti? Úromaants juweyar ashon net'eyoniyere okoon shinomaants egoshor woteratse."},{"book":"Matiwos Dooshishiyo","chapter":"5","verse":"14","text":"5:14 Yoh. 8:12; 9:5  Itiye datsansh sháán itne, guri abaats ageets kitu ááshosh falratsane."},{"book":"Matiwos Dooshishiyo","chapter":"5","verse":"15","text":"5:15 Mar. 4:21; Luk'. 8:16; 11:33  Ashuwots c'eesho c'eeshde'er mootse fa'a ash jamwotssh b́sháánitwok'o girgijiyatsa bogedfoni bako oosh shirots dashan geraknee."},{"book":"Matiwos Dooshishiyo","chapter":"5","verse":"16","text":"5:16 1 P'et'. 2:12  Mank'o ashuwots it sheeng fino be'ear it nih darotstso bo mangiytwok'o, it sháánonwere ash jami shinatse shááne.»"},{"book":"Matiwos Dooshishiyo","chapter":"5","verse":"17","text":"Aaninwere Iyesus hank'o bíet, «Muse nemonat nebiyiwots danits dano gakosh twatsok'o itsh bíarerawok'owa, taaye bos'eentwok'o woshoshe t weyi bako gákosh waratse."},{"book":"Matiwos Dooshishiyo","chapter":"5","verse":"18","text":"5:18 Luk'. 16:17  Ariko itsh keewirwe, daronat datson bobeshefetsosh nem jamo s'eenetwe bako nemotse fidel múk'na'a iku wee k'op'u t'afratsane."},{"book":"Matiwos Dooshishiyo","chapter":"5","verse":"19","text":"Mansha tzazi múkna'anotsitse dab iku gaketwonat k'osh ashuwotswor bogaketwok'o boon danit asho dari mengstotse múk'ee b́wotitiye. Ernmó t tzazi jamanotsi s'eentsosh, k'oshwotswere bo s'eentsitwok'o boon danit asho dari mengstotse een wotitwe."},{"book":"Matiwos Dooshishiyo","chapter":"5","verse":"20","text":"Manshe kááw it woto nem danifwotsenat ferisawino eteefwotskoniyere bogo b́k'azal b́jamon dari mengstots it kindrawok'o itsh keewirwe."},{"book":"Matiwos Dooshishiyo","chapter":"5","verse":"21","text":"«Yoots dúr teshts ashuwotssh eteetso shishrte, manwere ‹úd'k'aye, ash úd'tsats angshetwe› eteeke."},{"book":"Matiwos Dooshishiyo","chapter":"5","verse":"22","text":"Taamó itsh keewirwe, bíeshwi fayitw jamats angsha angsheti, ando bí'eshush, ‹Nee woterawani!› err c'ashetwo angshirwots shinatse bíats angsheti, ‹Dartsani› err c'ashetu jamo gahanem tawotsa b́kinditwok'o bíats angsheti."},{"book":"Matiwos Dooshishiyo","chapter":"5","verse":"23","text":"Eshe nee n wosho gizi wosh t'intseyiru t'arp'ezok Ik'osh n door, niyats iirts eshwo b́ beewo n gawitka wotiyal,"},{"book":"Matiwos Dooshishiyo","chapter":"5","verse":"24","text":"n wosho gizi wosh t'intsiru tarap'ezmanok gerk'rar, amr shini n eeshunton manewe, maniyere okoon aanar n wosho t'intswe."},{"book":"Matiwos Dooshishiyo","chapter":"5","verse":"25","text":"N balngaro neen s'amire angishi moo maants b́ damfere weerindatse káári n balangaronton ik wotowe. Man woto b́k'zal n nbalangaro danyosh, danyonwere polisosh, polisonu beshde'er b́ ime tipi moots n kinditi."},{"book":"Matiwos Dooshishiyo","chapter":"5","verse":"26","text":"Aroniye neesh ti keewiri, niyats angshets santimi tebu day ni'ishfetsosh b́ jamon manitse keyatsne.»"},{"book":"Matiwos Dooshishiyo","chapter":"5","verse":"27","text":"Manats dabt Iyesus hank'owa bíet, «Wido amk'aye!» eteetsok'o shishrte."},{"book":"Matiwos Dooshishiyo","chapter":"5","verse":"28","text":"Taamó itsh keewirwe, «Máátso s'iilt tewnts jamo, manoor b́ nibotse binton k'eeree» etre."},{"book":"Matiwos Dooshishiyo","chapter":"5","verse":"29","text":"5:29 Mat. 18:19; Mar. 9:47  N k'ani ááwo morro nfinitwok'o neen b́woshitka wotiyal, kishde juk'rowe! niats jamó gahanemits b́ juwewoniyere níatsatse ikoko nt'ut'o neesh k'anefe."},{"book":"Matiwos Dooshishiyo","chapter":"5","verse":"30","text":"5:30 Mat. 18:8; Mar. 9:43  N k'ani kisho morro n finitwok'o b́ k'aliyal, k'ut'de juk'rowe, niats jamo gahanemits b́ juwewoniyere niatsotse ikoku n t'ut'o k'anefe neesha."},{"book":"Matiwos Dooshishiyo","chapter":"5","verse":"31","text":"«B́ máátsu fakshitu jamo bin b́fakshtsok'o kitsit frmo bish ímee» etre."},{"book":"Matiwos Dooshishiyo","chapter":"5","verse":"32","text":"5:32 Mat. 19:9; Mar. 10:11-12; Luk'. 16:18; 1 K'or. 7:10-11  Taamó «Widi jangon b́wotiyala bako, b́ máátsu fakshitu jamo widets bwotitwk'owa bin b́woshiti, fakshetsu deke'etu jamonwere widetsiye b́wotiti.»"},{"book":"Matiwos Dooshishiyo","chapter":"5","verse":"33","text":"Ando shin ashuwotssh, «Kooton taark'ayere, ernmó it taaro doonzosh s'eentswere» eteetsonowere shishrte."},{"book":"Matiwos Dooshishiyo","chapter":"5","verse":"34","text":"5:34 Yak'. 5:12; Isa. 66:1; Mat. 23:22  Taamó, «B́jamonor taark'ayere» etirwe itsha. Daronwere Ik'i beyoki joor b́wottsotse, daronor b́wotiyal,"},{"book":"Matiwos Dooshishiyo","chapter":"5","verse":"35","text":"5:35 Isa. 66:1; Dub. 48:2  Datsunwere doonzo tufi need'oko bwottsotse datsonor taark'ayere, nugus eeno kitu bwottsotse Iyerusalemno taark'ayere,"},{"book":"Matiwos Dooshishiyo","chapter":"5","verse":"36","text":"N took s'iirotse ikunor dab nas'o wosho wee aak' wosho nfalrawotse ntookonor b́wotiyal taark'aye."},{"book":"Matiwos Dooshishiyo","chapter":"5","verse":"37","text":"5:37 Lew. 19:12; Taaw. 30:2; Iwi. 23:21  Mansh it noon keew keewon «Ee» it etal «Ee» et wotowa wee «Iya'a» it etal «Iya'a» et wotowa bako maniyere beshtso shed'anikee."},{"book":"Matiwos Dooshishiyo","chapter":"5","verse":"38","text":"« ‹Ááwi shegro ááwa, gáshi shegro gásha› eteetsok'o shishrte."},{"book":"Matiwos Dooshishiyo","chapter":"5","verse":"39","text":"Taamó hank'o etirwe itsha, gond itats finiru ashuwotsats weero wersh k'ayere. Ernmó nk'ani malalo jabitwosh ngiri malalo ananshde ime."},{"book":"Matiwos Dooshishiyo","chapter":"5","verse":"40","text":"Ash iko nkito dek'osh geeyar niyatse b́moshal, n kotiyonor b́dek'etwok'o bísh k'ayk'rowe."},{"book":"Matiwos Dooshishiyo","chapter":"5","verse":"41","text":"Ash iko ‹Taanton kuro kurde ik kilo metrok'o amee,› err neen b́shefiyal, nemon kuro kurde git kilometro bínton amee."},{"book":"Matiwos Dooshishiyo","chapter":"5","verse":"42","text":"5:42 Iwi. 15:8; Ari. 24:29  Niyoke k'onitwosh ime, niyoke gushosh geyirwosh k'aze etk'aye.»"},{"book":"Matiwos Dooshishiyo","chapter":"5","verse":"43","text":"Manats dabt Iyesus hank'owa bí'eti, « ‹N giyo shune, n balngaro shid'ee› eteetsok'o shishrte."},{"book":"Matiwos Dooshishiyo","chapter":"5","verse":"44","text":"5:44 Ari. 25:21-22  Taa it balngarwotsi shunere, iti gishirwotssh Ik'o k'onwere» etirwe."},{"book":"Matiwos Dooshishiyo","chapter":"5","verse":"45","text":"Han it k'aliyal, darotse fa'o it nihsh nana'úwotsi wotitute. Bíye gondwotsnat sheengwotssh aawo kishirwee, mank'o kááwwotsnat k'uurwotssh bí awsho butsirwee."},{"book":"Matiwos Dooshishiyo","chapter":"5","verse":"46","text":"Iti shunir ashuwots s'uzi it shunal eeg k'awntse it detsi? Morretswots5:46 Morretswots: Eto Griki mas'aafotse t'ilish ko'ifwotsi etfe.  mank'o k'alirunoshna"},{"book":"Matiwos Dooshishiyo","chapter":"5","verse":"47","text":"It eshwots s'uzi jamo it aatitka wotiyal eshe aawne bogo it finirwoni? Ik' ash woterawotswor mank'o k'alirunoshna?"},{"book":"Matiwos Dooshishiyo","chapter":"5","verse":"48","text":"5:48 Lew. 19:2; 18; Iwi. 18:13  Eshe daritstso it nih s'een b́wottsok'o itwere s'eenwotsi wotoore."}]}