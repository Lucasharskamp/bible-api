{"data":[{"book":"سەرژمێری","chapter":"8","verse":"1","text":"یەزدان بە موسای فەرموو:"},{"book":"سەرژمێری","chapter":"8","verse":"2","text":"«لەگەڵ هارون بدوێ و پێی بڵێ: ”کاتێک چراکانت بەرزکردەوە، با ڕووناکی حەوت چراکە بۆ پێش چرادانەکە بێت.“»"},{"book":"سەرژمێری","chapter":"8","verse":"3","text":"هارون چراکانی وا بەرزکردەوە هەتا ڕووناکی بە پێشی چرادانەکە بدات وەک یەزدان فەرمانی بە موسا کرد."},{"book":"سەرژمێری","chapter":"8","verse":"4","text":"ئەمەش دروستکردنی چرادانەکەیە، لە زێڕی کوتراو، لە قەدەکەیەوە هەتا خونچەکانی کوتران، چرادانەکەی بەگوێرەی ئەو شێوەیە دروستکرد کە یەزدان پیشانی موسای دا."},{"book":"سەرژمێری","chapter":"8","verse":"5","text":"یەزدان قسەی بۆ موسا کرد و فەرمووی:"},{"book":"سەرژمێری","chapter":"8","verse":"6","text":"«لێڤییەکان لەنێو نەوەی ئیسرائیلدا ببە و بەپێی ڕێوڕەسم8‏:6 ڕێوڕەسمی ئایینی.‏ پاکیان بکەرەوە."},{"book":"سەرژمێری","chapter":"8","verse":"7","text":"ئاواش دەکەیت بۆ پاککردنەوەیان: ئاوی پاککردنەوەیان بەسەردا بپرژێنە، با هەموو لەشیان بتاشن و جلەکانیان بشۆن. بەم شێوەیە خۆیان پاک بکەنەوە."},{"book":"سەرژمێری","chapter":"8","verse":"8","text":"ئینجا جوانەگایەک لەگەڵ پێشکەشکراوی دانەوێڵەکەی کە باشترین ئاردی بە زەیت شێلراوە ببەن و جوانەگایەکی دیکەش بۆ قوربانی گوناه ببە."},{"book":"سەرژمێری","chapter":"8","verse":"9","text":"جا لێڤییەکان دەبەیتە پێش چادری چاوپێکەوتن و هەموو کۆمەڵی ئیسرائیل کۆدەکەیتەوە،"},{"book":"سەرژمێری","chapter":"8","verse":"10","text":"لێڤییەکان دەبەیتە بەردەم یەزدان و نەوەی ئیسرائیل دەستیان دەخەنە سەر."},{"book":"سەرژمێری","chapter":"8","verse":"11","text":"جا هارون لێڤییەکان لەبەردەم یەزدان پێشکەش دەکات وەک قوربانی بەرزکردنەوە لەلایەن نەوەی ئیسرائیلەوە بۆ ئەوەی ئامادەبن بۆ پەرستنی یەزدان."},{"book":"سەرژمێری","chapter":"8","verse":"12","text":"«ئینجا لێڤییەکان دەستیان دەخەنە سەر دوو جوانەگاکە، یەکێکیان وەک قوربانی گوناه پێشکەش دەکرێت و ئەوەی دیکە قوربانی سووتاندن بۆ یەزدان، بۆ کەفارەتکردن بۆ لێڤییەکان."},{"book":"سەرژمێری","chapter":"8","verse":"13","text":"جا لێڤییەکان لەبەردەم هارون و کوڕەکانی ڕادەگریت و وەک قوربانی بەرزکردنەوە بۆ یەزدان پێشکەشیان دەکەیت."},{"book":"سەرژمێری","chapter":"8","verse":"14","text":"بەم شێوەیە لێڤییەکان لەنێو نەوەی ئیسرائیل جیا دەکەیتەوە، لێڤییەکان بۆ من دەبن."},{"book":"سەرژمێری","chapter":"8","verse":"15","text":"«لەدوای ئەوەی لێڤییەکانت پاک کردەوە و وەک قوربانی بەرزکردنەوە پێشکەشت کردن، دێن بۆ ئەوەی خزمەتی چادری چاوپێکەوتن بکەن،"},{"book":"سەرژمێری","chapter":"8","verse":"16","text":"چونکە ئەوان لەنێو نەوەی ئیسرائیلەوە بە تەواوی بە من دراون، لە جیاتی هەموو نۆبەرەیەکی نێری سک لە نەوەی ئیسرائیلدا من بۆ خۆمم داناون."},{"book":"سەرژمێری","chapter":"8","verse":"17","text":"هەموو نۆبەرەیەکی نێر، خەڵک یان ئاژەڵ لە نەوەی ئیسرائیلدا بۆ منە. ئەو ڕۆژەی لە هەموو نۆبەرەیەکم دا8‏:17 لە هەموو نۆبەرەیەکم دا: بڕوانە دەرچوون 12‏:29‏‏.‏ لە خاکی میسر، بۆ خۆمم تەرخان کردن."},{"book":"سەرژمێری","chapter":"8","verse":"18","text":"ئینجا لێڤییەکانم بۆ خۆم دانا لە جیاتی هەموو نۆبەرەیەک لە نەوەی ئیسرائیل."},{"book":"سەرژمێری","chapter":"8","verse":"19","text":"لێڤییەکانم بە تەواوی بە هارون و کوڕەکانی بەخشیوە لەنێو نەوەی ئیسرائیل، هەتا لە چادری چاوپێکەوتندا لە جیاتی نەوەی ئیسرائیل خزمەت بکەن، هەروەها بۆ کەفارەتکردن بۆ نەوەی ئیسرائیل تاکو نەوەی ئیسرائیل تووشی هیچ دەردێک نەبێت لە کاتی نزیککەوتنەوەیان لە پیرۆزگا.»"},{"book":"سەرژمێری","chapter":"8","verse":"20","text":"موسا و هارون و هەموو کۆمەڵی نەوەی ئیسرائیل ئاوایان بۆ لێڤییەکان کرد، بەگوێرەی هەموو ئەوەی یەزدان فەرمانی بە موسا کرد سەبارەت بە لێڤییەکان."},{"book":"سەرژمێری","chapter":"8","verse":"21","text":"جا لێڤییەکان خۆیان پاککردەوە و جلەکانیان شوشت، هارون لەبەردەم یەزدان وەک قوربانی بەرزکردنەوە پێشکەشی کردن، هارون کەفارەتی بۆ کردن بۆ پاکبوونەوەیان."},{"book":"سەرژمێری","chapter":"8","verse":"22","text":"لەدوای ئەوە لێڤییەکان هاتن هەتا لە چادری چاوپێکەوتندا لەبەردەم هارون و لەبەردەم کوڕەکانی خزمەتەکەیان بکەن، وەک چۆن یەزدان فەرمانی بە موسا کرد سەبارەت بە لێڤییەکان، ئاوایان لەگەڵدا کردن."},{"book":"سەرژمێری","chapter":"8","verse":"23","text":"یەزدان بە موسای فەرموو:"},{"book":"سەرژمێری","chapter":"8","verse":"24","text":"«ئەمە بۆ لێڤییەکانە، لە گەنجی بیست و پێنج ساڵ بەرەو سەرەوە دێنە ناو خزمەتەوە بۆ خزمەتی چادری چاوپێکەوتن."},{"book":"سەرژمێری","chapter":"8","verse":"25","text":"لە تەمەنی پەنجا ساڵەشەوە دەست لە خزمەت هەڵدەگرن و ئیتر خزمەت ناکەن."},{"book":"سەرژمێری","chapter":"8","verse":"26","text":"یارمەتی براکانیان دەدەن لە چادری چاوپێکەوتن لە پارێزگاری، بەڵام هیچ خزمەتێک ناکەن. ئاوا بۆ لێڤییەکان دەکەیت لە پارێزگارییەکانیان.»"}]}