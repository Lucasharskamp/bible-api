{"data":[{"book":"Waebulaniya","chapter":"12","verse":"1","text":"Su toziya twenga tuzyengetwa na shipinga shikulu sha wakapitawu. Su tuwusiyi kila shipingiru shashitupingira, na vidoda virii vyavitulemetera na tutugi mbiru kwa uhepelera mukutuga kwakutulitwi kulongolu kwatwenga."},{"book":"Waebulaniya","chapter":"12","verse":"2","text":"Tumloli Yesu mweni ndo yakanjishiti njimiru ya twenga na mweni hakaitendi teratera. Toziya ya nemeru yayiweriti yankumuhepera, yomberi kahepeleriti kuhowa palupingika, pota kulishera kusoniziwa kwakuwi, na vinu kankulikala uwega wa kumliwu wa shibanta sha ukulu sha Mlungu."},{"book":"Waebulaniya","chapter":"12","verse":"3","text":"Mumuholi Yesu ntambu yakahepeleriti pakakalaziyitwi na yawatenda vidoda. Su namfuwa moyu ama namtoka."},{"book":"Waebulaniya","chapter":"12","verse":"4","text":"Mukukanka vidoda, mwenga msoka ndiri kwita mwazi gwenu."},{"book":"Waebulaniya","chapter":"12","verse":"5","text":"Mwenga mulyaluwiti visoweru vilii vyaviwapanana moyu, Mlungu kankuwagambira mwenga handa wana wakuwi?"},{"book":"Waebulaniya","chapter":"12","verse":"6","text":"Toziya Mtuwa kamfunda kila yakamfira,"},{"book":"Waebulaniya","chapter":"12","verse":"7","text":"Muhepeleri pamwazibiwa handa mafundu toziya Mlungu kawatendera mwenga handa wana wakuwi. Hashi, kwana mwana yakafundwa ndiri na tati gwakuwi?"},{"book":"Waebulaniya","chapter":"12","verse":"8","text":"Handa pamwazibiwa ndiri gambira wana wamonga, su mwenga mwawana wa wakuwi ndiri wanakaka."},{"book":"Waebulaniya","chapter":"12","verse":"9","text":"Kayi, twenga tuwapanana ligoya watati wetu wa pasipanu yawatuleriti na yawatwazibu. Su tufiruwa kumjimira nentu Tati gwetu gwa kumpindi su tupati kulikala."},{"book":"Waebulaniya","chapter":"12","verse":"10","text":"Watati wa twenga pasipanu watufunda kwa shipindi shididini, handa womberi weni ntambu yawawoniti kuwera iherepa, kumbiti Mlungu kankutuazibu kwajili ya mota yetu twaweni, su tuweri wananagala gambira mweni."},{"book":"Waebulaniya","chapter":"12","verse":"11","text":"Vinu kwazibiwa shitwatira ndiri sha kunemiziya kumbiti su sha kwinginiziya. Kumbiti walii yawafunditwi kuwera na ligoya upeleru hawabenangi lifupu lya ponga kulawa mumakaliru yagamfiriziya Mlungu."},{"book":"Waebulaniya","chapter":"12","verse":"12","text":"Su mugapanani makakala mawoku genu yagawera legulegu na kugangamaziya manung'unu genu yagawera legulegu."},{"book":"Waebulaniya","chapter":"12","verse":"13","text":"Mwendereyi kugendagenda munjira yainyoshikiti, su shirii shashilewerekiti nashitilinduka, kumbiti shiponiziwi."},{"book":"Waebulaniya","chapter":"12","verse":"14","text":"Msakuli nentu kuwera na ponga na wantu woseri na mulikali makaliru ga unanagala, toziya pota unanagala kwahera muntu yakaweza kumwona Mtuwa."},{"book":"Waebulaniya","chapter":"12","verse":"15","text":"Mulikali weri muntu yoseri nakahowiziya manemu ga Mlungu. Muliloleri weri su lushigira lwalutomora shing'ong'u nalulawira pakati pa mwenga na kuwadodisiya wavuwa."},{"book":"Waebulaniya","chapter":"12","verse":"16","text":"Mulikali weri muwamu mwenu napawera na muntu muhumba ama muntu yakamguwira ndiri Mlungu gambira Esawu, yakawuziti wiwuka wakuwi wa kwanja kwa shiboga sha mala yimu."},{"book":"Waebulaniya","chapter":"12","verse":"17","text":"Mwenga muvimana handa pakafiriti kupata kayi tekelera ilii yayiweriti yakuwi, kabeliritwi toziya kapatiti kayi ndiri lupenyu lwa kugalambiziya shilii shakatenditi, ata pakakisakuliti kwa masozi."},{"book":"Waebulaniya","chapter":"12","verse":"18","text":"Mwenga msokiti ndiri kulugongu lwamuweza kulukola na lwalwakiti motu ama papawera na luwindu dunu na lipuga,"},{"book":"Waebulaniya","chapter":"12","verse":"19","text":"na liziwu lya mbalapi na liziwu lya visoweru. Walii yawapakiniriti liziwu ali waluwiti nawapikanira kayi shisoweru shimonga."},{"book":"Waebulaniya","chapter":"12","verse":"20","text":"Toziya wadahiti ndiri kuhepelera lilagaliru lyalilaviyitwi, “Ata handa nkanyama pakashinkula lugongu alu, hakagumwi mabuwi mpaka kafuwi.”"},{"book":"Waebulaniya","chapter":"12","verse":"21","text":"Goseri aga gawonekaniti gakutiliziya nentu, Musa kalongiti, “Nankutira na kubegema.”"},{"book":"Waebulaniya","chapter":"12","verse":"22","text":"Kumbiti mwenga msoka mulugongu lwa Sayuni, lushi lwa Mlungu yakawera na ukomu, Yerusalemu lwa kumpindi, kwakuweriti wantumintumi wa kumpindi yawawalangikika ndiri, munemeleri."},{"book":"Waebulaniya","chapter":"12","verse":"23","text":"Msoka mulijojiniru likulu lya wantu wa Mlungu yawashemwa wiwuka wa kwanja, weni matawu gawu galembwa kumpindi. Mgoloka kulongolu kwa Mlungu yakawera mtoza gwa woseri, na kulongolu kwa rohu zya wantu waheri kulongolu kwa Mlungu yawatenditwi teratera."},{"book":"Waebulaniya","chapter":"12","verse":"24","text":"Msoka kwa Yesu, yomberi ndo mkolaniziya mulipatanu lya syayi, na kwa mwazi gwakuwi gwagumyatiriti kuwera gutakula vitwatira viheri kuliku mwazi gwa Abeli."},{"book":"Waebulaniya","chapter":"12","verse":"25","text":"Su mulikali weri namwiza kulema kumpikinira ayu yakatakula na mwenga. Gambira walii yawalemiti kumpikinira ulii yakawaberiziyiti pasipanu walopoziwitwi ndiri, twenga hatudahi hashi kushapira handa patulema kumpikinira ulii yakatuberiziya kulawa kumpindi!"},{"book":"Waebulaniya","chapter":"12","verse":"26","text":"Mushipindi shilii liziwu libegiziyiti isi, kumbiti vinu kalagila, “Hanupabegiziyi pasipanu kayi kwa mala yimonga, pasipanu hera ndiri kumbiti na kumpindi viraa.”"},{"book":"Waebulaniya","chapter":"12","verse":"27","text":"Visoweru avi “kayi kwa mala yimonga” vyankutulanguziya kuwera vintu vyoseri vyavinyawitwi havibegeziwi na kuwuka su visigali vilii vyavibegiziwa ndiri."},{"book":"Waebulaniya","chapter":"12","verse":"28","text":"Twenga, tulongi mayagashii, toziya twankuwanka ufalumi yawubegiziwa ndiri. Tuweri na mayagashii na kumguwira Mlungu kwa ntambu yayimfiriziya, na kwa kuguwira na lyoga,"},{"book":"Waebulaniya","chapter":"12","verse":"29","text":"toziya Mlungu gwetu nakaka ndo motu gwaguhalibisiya."}]}