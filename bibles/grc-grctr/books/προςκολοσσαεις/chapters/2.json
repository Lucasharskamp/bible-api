{"data":[{"book":"ΠΡΟΣ ΚΟΛΟΣΣΑΕΙΣ","chapter":"2","verse":"1","text":"Θέλω γὰρ ὑμᾶς εἰδέναι ἡλίκον ἀγῶνα ἔχω περὶ ὑμῶν καὶ τῶν ἐν Λαοδικείᾳ, καὶ ὅσοι οὐχ ἑωράκασι τὸ πρόσωπόν μου ἐν σαρκί,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"2","text":"ἵνα παρακληθῶσιν αἱ καρδίαι αὐτῶν, συμβιβασθέντων ἐν ἀγάπῃ, καὶ εἰς πάντα πλοῦτον τῆς πληροφορίας τῆς συνέσεως, εἰς ἐπίγνωσιν τοῦ μυστηρίου τοῦ Θεοῦ καὶ πατρὸς καὶ τοῦ Χριστοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"3","text":"ἐν ᾧ εἰσὶ πάντες οἱ θησαυροὶ τῆς σοφίας καὶ τῆς γνώσεως ἀπόκρυφοι."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"4","text":"Τοῦτο δὲ λέγω, ἵνα μή τις ὑμᾶς παραλογίζηται ἐν πιθανολογίᾳ."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"5","text":"Εἰ γὰρ καὶ τῇ σαρκὶ ἄπειμι, ἀλλὰ τῷ πνεύματι σὺν ὑμῖν εἰμί, χαίρων καὶ βλέπων ὑμῶν τὴν τάξιν, καὶ τὸ στερέωμα τῆς εἰς Χριστὸν πίστεως ὑμῶν."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"6","text":"Ὡς οὖν παρελάβετε τὸν Χριστὸν Ἰησοῦν τὸν Κύριον, ἐν αὐτῷ περιπατεῖτε,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"7","text":"ἐρριζωμένοι καὶ ἐποικοδομούμενοι ἐν αὐτῷ, καὶ βεβαιούμενοι ἐν τῇ πίστει, καθὼς ἐδιδάχθητε, περισσεύοντες ἐν αὐτῇ ἐν εὐχαριστίᾳ."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"8","text":"Βλέπετε μή τις ὑμᾶς ἔσται ὁ συλαγωγῶν διὰ τῆς φιλοσοφίας καὶ κενῆς ἀπάτης, κατὰ τὴν παράδοσιν τῶν ἀνθρώπων, κατὰ τὰ στοιχεῖα τοῦ κόσμου, καὶ οὐ κατὰ Χριστόν·"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"9","text":"ὅτι ἐν αὐτῷ κατοικεῖ πᾶν τὸ πλήρωμα τῆς θεότητος σωματικῶς,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"10","text":"καί ἐστε ἐν αὐτῷ πεπληρωμένοι, ὅς ἐστιν ἡ κεφαλὴ πάσης ἀρχῆς καὶ ἐξουσίας·"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"11","text":"ἐν ᾧ καὶ περιετμήθητε περιτομῇ ἀχειροποιήτῳ, ἐν τῇ ἀπεκδύσει τοῦ σώματος τῶν ἁμαρτιῶν τῆς σαρκός, ἐν τῇ περιτομῇ τοῦ Χριστοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"12","text":"συνταφέντες αὐτῷ ἐν τῷ βαπτίσματι, ἐν ᾧ καὶ συνηγέρθητε διὰ τῆς πίστεως τῆς ἐνεργείας τοῦ Θεοῦ, τοῦ ἐγείραντος αὐτὸν ἐκ τῶν νεκρῶν."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"13","text":"Καὶ ὑμᾶς, νεκροὺς ὄντας ἐν τοῖς παραπτώμασι καὶ τῇ ἀκροβυστίᾳ τῆς σαρκὸς ὑμῶν, 2.13 συνεζῳοποίησε ¦ συνεζωποίησε El. St.συνεζῳοποίησε σὺν αὐτῷ, χαρισάμενος 2.13 ἡμῖν ¦ ὑμῖν Bez. El. Sc.ἡμῖν πάντα τὰ παραπτώματα,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"14","text":"ἐξαλείψας τὸ καθ᾿ ἡμῶν χειρόγραφον τοῖς δόγμασιν, ὃ ἦν ὑπεναντίον ἡμῖν· καὶ αὐτὸ ἦρκεν ἐκ τοῦ μέσου, προσηλώσας αὐτὸ τῷ σταυρῷ·"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"15","text":"ἀπεκδυσάμενος τὰς ἀρχὰς καὶ τὰς ἐξουσίας, ἐδειγμάτισεν ἐν παρρησίᾳ, θριαμβεύσας αὐτοὺς ἐν αὐτῷ."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"16","text":"Μὴ οὖν τις ὑμᾶς κρινέτω ἐν βρώσει ἢ ἐν πόσει, ἢ ἐν μέρει ἑορτῆς ἢ νουμηνίας ἢ σαββάτων·"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"17","text":"ἅ ἐστι σκιὰ τῶν μελλόντων, τὸ δὲ σῶμα τοῦ Χριστοῦ."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"18","text":"Μηδεὶς ὑμᾶς καταβραβευέτω θέλων ἐν ταπεινοφροσύνῃ καὶ θρησκείᾳ τῶν ἀγγέλων, ἃ μὴ ἑώρακεν ἐμβατεύων, εἰκῇ φυσιούμενος ὑπὸ τοῦ νοὸς τῆς σαρκὸς αὐτοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"19","text":"καὶ οὐ κρατῶν τὴν κεφαλήν, ἐξ οὗ πᾶν τὸ σῶμα, διὰ τῶν ἁφῶν καὶ συνδέσμων ἐπιχορηγούμενον καὶ συμβιβαζόμενον, αὔξει τὴν αὔξησιν τοῦ Θεοῦ."},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"20","text":"Εἰ οὖν ἀπεθάνετε σὺν τῷ Χριστῷ, ἀπὸ τῶν στοιχείων τοῦ κόσμου, τί ὡς ζῶντες ἐν κόσμῳ δογματίζεσθε,"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"21","text":"Μὴ ἅψῃ, μηδὲ γεύσῃ, μηδὲ θίγῃς —"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"22","text":"ἅ ἐστι πάντα εἰς φθορὰν τῇ ἀποχρήσει — κατὰ τὰ ἐντάλματα καὶ διδασκαλίας τῶν ἀνθρώπων;"},{"book":"ΠΡΟΣ ΚΟΛΟΣΣΑΕΙΣ","chapter":"2","verse":"23","text":"Ἅτινά ἐστι λόγον μὲν ἔχοντα σοφίας ἐν ἐθελοθρησκείᾳ καὶ ταπεινοφροσύνῃ καὶ ἀφειδίᾳ σώματος, οὐκ ἐν τιμῇ τινὶ πρὸς πλησμονὴν τῆς σαρκός."}]}