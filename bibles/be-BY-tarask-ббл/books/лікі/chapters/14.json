{"data":[{"book":"ЛІКІ","chapter":"14","verse":"1","text":"І нарабіла ўсё супольства ляманту, і плакаў народ усю тую ноч;"},{"book":"ЛІКІ","chapter":"14","verse":"2","text":"і наракалі на Майсея і Аарона ўсе сыны Ізраілевыя, і ўсё супольства сказала ім: о, лепей бы мы памерлі ў зямлі Егіпецкай, альбо сканалі ў пустыні гэтай!"},{"book":"ЛІКІ","chapter":"14","verse":"3","text":"і навошта Гасподзь вядзе нас у зямлю гэтую, каб мы загінулі ад меча? жонкі нашыя і дзеці нашыя дастануцца ў здабычу ворагам; ці ня лепей нам вярнуцца ў Егіпет?"},{"book":"ЛІКІ","chapter":"14","verse":"4","text":"І сказалі адзін аднаму: паставім сабе правадыра і вернемся ў Егіпет."},{"book":"ЛІКІ","chapter":"14","verse":"5","text":"І ўпалі Майсей і Аарон на абліччы свае перад усім сходам супольства сыноў Ізраілевых."},{"book":"ЛІКІ","chapter":"14","verse":"6","text":"І Ісус, сын Наваў, і Халеў, сын Ефаніін, з тых, што аглядалі зямлю, разадралі вопратку на сабе"},{"book":"ЛІКІ","chapter":"14","verse":"7","text":"і сказалі ўсяму супольству сыноў Ізраілевых: зямля, якую мы праходзілі дзеля агляду, вельмі, вельмі добрая;"},{"book":"ЛІКІ","chapter":"14","verse":"8","text":"калі Гасподзь літасьцівы да нас, дык увядзе нас у зямлю гэтую і дасьць нам яе - гэтую зямлю, у якой цячэ малако і мёд;"},{"book":"ЛІКІ","chapter":"14","verse":"9","text":"толькі супроць Госпада не паўставайце і ня бойцеся народу зямлі гэтай, бо ён дастанецца нам у наедак: абароны ў іх ня стала, а з намі Гасподзь; ня бойцеся іх."},{"book":"ЛІКІ","chapter":"14","verse":"10","text":"І сказала ўсё супольства: пабіць іх камянямі! Але слава Гасподняя явілася ў скініі сходу ўсім сынам Ізраілевым."},{"book":"ЛІКІ","chapter":"14","verse":"11","text":"І сказаў Гасподзь Майсею: дакуль будзе дражніць Мяне народ гэты? і дакуль ён будзе ня верыць Мне пры ўсіх азнаках, якія рабіў Я сярод яго?"},{"book":"ЛІКІ","chapter":"14","verse":"12","text":"пакараю яго пошасьцю і зьнішчу яго і выведу ад цябе народ болей шматлікі і мацнейшы за яго."},{"book":"ЛІКІ","chapter":"14","verse":"13","text":"Але Майсей сказаў Госпаду: пачуюць Егіпцяне, спасярод якіх Ты сілаю Тваёю вывеў народ гэты,"},{"book":"ЛІКІ","chapter":"14","verse":"14","text":"і скажуць жыхарам зямлі гэтай, якія чулі, што Ты, Госпадзе, сярод народу гэтага, і што Ты, Госпадзе, дазваляеш ім бачыць Сябе твар у твар, і воблака Тваё стаіць над імі, і Ты ідзеш перад імі ўдзень у слупе воблачным, а ўначы ў слупе вогненным;"},{"book":"ЛІКІ","chapter":"14","verse":"15","text":"і калі Ты зьнішчыш народ гэты, як аднаго чалавека, дык народы, якія чулі славу Тваю, скажуць:"},{"book":"ЛІКІ","chapter":"14","verse":"16","text":"Гасподзь ня мог увесьці народ гэты ў зямлю, якую Ён запрысягнуўся даць яму, а таму і загубіў яго ў пустыні."},{"book":"ЛІКІ","chapter":"14","verse":"17","text":"Дык вось, няхай узьвялічыцца сіла Гасподняя, як Ты сказаў, кажучы:"},{"book":"ЛІКІ","chapter":"14","verse":"18","text":"Гасподзь доўгацярплівы і шматлітасьцівы, даруе беззаконьні і злачынствы, і не пакідае без пакараньня, а карае беззаконьне бацькоў у дзецях да трэцяга і чацьвёртага роду."},{"book":"ЛІКІ","chapter":"14","verse":"19","text":"Даруй грэх народу гэтаму зь вялікай міласьці Тваёй, як Ты дараваў народу гэтаму ад Егіпта дагэтуль."},{"book":"ЛІКІ","chapter":"14","verse":"20","text":"І сказаў Гасподзь: дарую па слове тваім:"},{"book":"ЛІКІ","chapter":"14","verse":"21","text":"але жывы Я, і славай Гасподняй поўная ўся зямля;"},{"book":"ЛІКІ","chapter":"14","verse":"22","text":"усе, хто бачыў славу Маю і азнакі Мае, зробленыя Мною ў Егіпце і ў пустыні, і ня слухалі голасу Майго,"},{"book":"ЛІКІ","chapter":"14","verse":"23","text":"ня ўбачаць зямлі, якую Я запрысягнуўся даць бацькам іхнім; усе, хто дражніў Мяне, ня ўбачаць яе;"},{"book":"ЛІКІ","chapter":"14","verse":"24","text":"але раба Майго, Халева, за тое, што ў ім быў іншы дух, і ён цалкам слухаўся Мяне, увяду ў зямлю, у якую ён хадзіў, і семя ягонае ўспадкуе яе;"},{"book":"ЛІКІ","chapter":"14","verse":"25","text":"Амалікіцяне і Хананэі жывуць у даліне; заўтра павярнецеся і ідзеце ў даліну да Чэрмнага мора."},{"book":"ЛІКІ","chapter":"14","verse":"26","text":"І наказаў Гасподзь Майсею сказаць:"},{"book":"ЛІКІ","chapter":"14","verse":"27","text":"дакуль ліхое супольства гэтае будзе наракаць на Мяне? Нараканьне сыноў Ізраілевых, якім яны наракаюць на Мяне, Я чую."},{"book":"ЛІКІ","chapter":"14","verse":"28","text":"Скажы ім: жыву Я, кажа Гасподзь: як казалі вы ў вушы Мне, так і зраблю вам;"},{"book":"ЛІКІ","chapter":"14","verse":"29","text":"у пустыні гэтай палягуць целы вашыя, і ўсе вы палічаныя, колькі вас лікам, ад дваццаці гадоў і вышэй, якія наракалі на Мяне,"},{"book":"ЛІКІ","chapter":"14","verse":"30","text":"ня ўвойдзеце ў зямлю, на якой Я, падымаючы руку Маю, прысягаўся асяліць вас, акрамя Халева, сына Ефаніінага, і Ісуса, сына Нававага;"},{"book":"ЛІКІ","chapter":"14","verse":"31","text":"дзяцей вашых, пра якіх вы казалі, што яны дастануцца здабычай ворагам, Я ўвяду туды, і яны ўведаюць зямлю, якою вы пагардзілі,"},{"book":"ЛІКІ","chapter":"14","verse":"32","text":"а вашыя трупы палягуць у пустыні гэтай;"},{"book":"ЛІКІ","chapter":"14","verse":"33","text":"а сыны вашыя будуць качаваць у пустыні сорак гадоў і будуць несьці кару за блудадзейства вашае, пакуль не загінуць усе целы вашыя ў пустыні;"},{"book":"ЛІКІ","chapter":"14","verse":"34","text":"па ліку сарака дзён, у якія вы аглядалі зямлю, вы панесяце кару за грахі вашыя сорак гадоў, год за дзень, каб вы спазналі, што значыцца быць пакінутым Мною."},{"book":"ЛІКІ","chapter":"14","verse":"35","text":"Я, Гасподзь, кажу і так зраблю з усім гэтым ліхім супольствам, што паўстала супроць Мяне: у пустыні гэтай усе яны загінуць і перамруць."},{"book":"ЛІКІ","chapter":"14","verse":"36","text":"І тыя, каго пасылаў Майсей на агледзіны зямлі, і якія, вярнуўшыся, узбурылі супроць яго ўсё гэта супольства, распускаючы ліхія чуткі пра зямлю,"},{"book":"ЛІКІ","chapter":"14","verse":"37","text":"гэтыя, што распусьцілі благія чуткі пра зямлю, памерлі, пабітыя прад Госпадам;"},{"book":"ЛІКІ","chapter":"14","verse":"38","text":"толькі Ісус, сын Наваў, і Халеў, сын Ефаніін, засталіся жывыя з тых мужоў, якія хадзілі аглядаць зямлю."},{"book":"ЛІКІ","chapter":"14","verse":"39","text":"І сказаў Майсей словы гэтыя перад усімі сынамі Ізраілевымі, і народ моцна засмуціўся."},{"book":"ЛІКІ","chapter":"14","verse":"40","text":"І ўстаўшы з самага рана, пайшлі на вяршыню гары, кажучы: вось, мы пойдзем на тое месца, пра якое сказаў Гасподзь, бо мы зграшылі."},{"book":"ЛІКІ","chapter":"14","verse":"41","text":"Майсей сказаў: навошта вы пераступаеце загад Гасподні? гэта ня дасьць посьпеху;"},{"book":"ЛІКІ","chapter":"14","verse":"42","text":"не хадзеце, бо няма сярод вас Госпада, каб не пабілі вас ворагі вашыя;"},{"book":"ЛІКІ","chapter":"14","verse":"43","text":"бо Амалікіцяне і Хананэі там перад вамі, і вы паляжаце ад меча, бо вы адступіліся ад Госпада, і ня будзе з вамі Госпада."},{"book":"ЛІКІ","chapter":"14","verse":"44","text":"Але яны дзёрзка рашылі падняцца на вяршыню гары; а каўчэг запавета Гасподняга і Майсей не пакідалі табару."},{"book":"ЛІКІ","chapter":"14","verse":"45","text":"І сышлі Амалікіцяне і Хананэі, якія жылі на гары той, і разьбілі іх, і гналі іх да Хормы."}]}