{"data":[{"book":"UGenesisi","chapter":"30","verse":"1","text":"URasheli wathi ebona ukuthi wayengazaleli uJakhobe abantwana, wasekhwelezela udadewabo. Wasesithi kuJakhobe, “Ngipha abantwana, kumbe ngife!”"},{"book":"UGenesisi","chapter":"30","verse":"2","text":"UJakhobe wamzondela wathi, “Sengisesikhundleni sikaNkulunkulu yini mina, onguye okuvale ukuthi ungazali?”"},{"book":"UGenesisi","chapter":"30","verse":"3","text":"Yena wasesithi, “Nangu uBhiliha incekukazi yami. Lala laye ukuze angizalele abantwana, ukuze kuthi ngaye ngibe lemuli.”"},{"book":"UGenesisi","chapter":"30","verse":"4","text":"Ngakho wasemupha incekukazi yakhe uBhiliha njengomfazi. UJakhobe wembatha laye,"},{"book":"UGenesisi","chapter":"30","verse":"5","text":"wazithwala wamzalela indodana."},{"book":"UGenesisi","chapter":"30","verse":"6","text":"Ngakho uRasheli wathi, “UNkulunkulu usengigezile; ulalele ukuncenga kwami wasenginika indodana.” Ngenxa yalokhu wayitha wathi nguDani."},{"book":"UGenesisi","chapter":"30","verse":"7","text":"Incekukazi kaRasheli, uBhiliha, yathatha isisu njalo yazalela uJakhobe indodana yesibili."},{"book":"UGenesisi","chapter":"30","verse":"8","text":"URasheli wasesithi, “Kade kuyimpi phakathi kwami lodadewethu, mina senginqobile.” Wasemuthi nguNafithali."},{"book":"UGenesisi","chapter":"30","verse":"9","text":"ULeya wathi ngokubona ukuthi kasazali wathatha incekukazi yakhe uZilipha wayipha uJakhobe njengomfazi."},{"book":"UGenesisi","chapter":"30","verse":"10","text":"Incekukazi kaLeya uZilipha yazalela uJakhobe indodana."},{"book":"UGenesisi","chapter":"30","verse":"11","text":"ULeya wasesithi, “Inhlanhla engakanani!” Wamutha ibizo wathi nguGadi."},{"book":"UGenesisi","chapter":"30","verse":"12","text":"Incekukazi kaLeya uZilipha yazalela uJakhobe indodana yesibili."},{"book":"UGenesisi","chapter":"30","verse":"13","text":"ULeya wathi, “Uthi ngiyathaba yini! Abafazi bazakuthi ngiyathaba.” Yikho wambiza ngokuthi ngu-Asheri."},{"book":"UGenesisi","chapter":"30","verse":"14","text":"Ngesikhathi sokuvuna ingqoloyi uRubheni waya emasimini wafumana izihlahlakazana zamamandraki waziletha kunina uLeya. URasheli wathi kuLeya, “Ngicela ezinye zezihlahlakazana zendodana yakho.”"},{"book":"UGenesisi","chapter":"30","verse":"15","text":"Kodwa wathi kuye, “Kakukwanelisanga na ukuthi wangemuka indoda? Usufuna ukuthatha lamamandraki endodana yami njalo?”"},{"book":"UGenesisi","chapter":"30","verse":"16","text":"Ngakho kwathi uJakhobe efika evela emasimini ngaleyontambama, uLeya wamhlangabeza wathi, “Kumele ulale ngakwami lamuhla. Ngikuqhatshile ngamamandraki endodana yami.” Ngakho wembatha laye ngalobobusuku."},{"book":"UGenesisi","chapter":"30","verse":"17","text":"UNkulunkulu wamlalela uLeya, wathatha isisu wazalela uJakhobe indodana yesihlanu."},{"book":"UGenesisi","chapter":"30","verse":"18","text":"ULeya wathi, “UNkulunkulu usengiphe umvuzo ngenxa yokuthi nganika indoda yami incekukazi yami.” Ngakho wamutha wathi ngu-Isakhari."},{"book":"UGenesisi","chapter":"30","verse":"19","text":"ULeya waphinda wasithatha njalo isisu wazalela uJakhobe indodana yesithupha."},{"book":"UGenesisi","chapter":"30","verse":"20","text":"Ngakho uLeya wathi, “UNkulunkulu usengiphe isipho esiligugu. Khathesi umkami usezangiphatha ngenhlonipho, ngoba sengimzalele amadodana ayisithupha.” Wasemutha wathi nguZebhuluni."},{"book":"UGenesisi","chapter":"30","verse":"21","text":"Emva kwesikhathi esithile wazala intombazana wayithi nguDina."},{"book":"UGenesisi","chapter":"30","verse":"22","text":"UNkulunkulu wamkhumbula uRasheli; wezwa ukukhala kwakhe wavula isibeletho sakhe."},{"book":"UGenesisi","chapter":"30","verse":"23","text":"Wathatha isisu wazala indodana, wathi, “UNkulunkulu uselisusile ihlazo lami.”"},{"book":"UGenesisi","chapter":"30","verse":"24","text":"Wamutha wathi nguJosefa, wathi, “Sengathi uThixo angangipha enye indodana.”"},{"book":"UGenesisi","chapter":"30","verse":"25","text":"URasheli esezele uJosefa uJakhobe wathi kuLabhani, “Ngivumela ukuthi ngibuyele elizweni lakithi."},{"book":"UGenesisi","chapter":"30","verse":"26","text":"Ngipha omkami labantwana engibasebenzeleyo kuwe, ngihle ngihambe. Uyawazi umsebenzi engiwusebenzileyo kuwe lapha.”"},{"book":"UGenesisi","chapter":"30","verse":"27","text":"Kodwa uLabhani wathi kuye, “Nxa ungithanda, hlala. Sengibonile ngokwambulelwa ukuthi uThixo ungibusisile ngenxa yakho.”"},{"book":"UGenesisi","chapter":"30","verse":"28","text":"Wengeza ngokuthi, “Qamba loba yiphi inhlawulo oyifunayo, ngizakupha.”"},{"book":"UGenesisi","chapter":"30","verse":"29","text":"UJakhobe wathi kuye, “Uyakwazi ukuthi ngikusebenzele njani lokuthi izifuyo zakho zigcinakale njani ziphethwe yimi."},{"book":"UGenesisi","chapter":"30","verse":"30","text":"Okuncinyane owawulakho ngingakafiki sekusele kwanda kakhulu, njalo uThixo ukubusisile langabe kungaphi lapho engike ngaba khona. Kodwa manje ngizaze ngiwenzele nini mina umuzi wami ulutho?”"},{"book":"UGenesisi","chapter":"30","verse":"31","text":"Wabuza wathi, “Ngikupheni na?”"},{"book":"UGenesisi","chapter":"30","verse":"32","text":"Wothi ngingene emihlambini yakho lamuhla ngikhuphe kuyo zonke izimvu ezilamachatha kumbe amabala, lamazinyane wonke amnyama lembuzi zonke ezilamabala kumbe amachatha. Yizo ezizakuba yinhlawulo yami."},{"book":"UGenesisi","chapter":"30","verse":"33","text":"Ngesikhathi esizayo ubuqotho bami buzavela nxa uhlola inhlawulo onginike yona. Ingqe yiphi imbuzi engizabe ngilayo engelamachatha kumbe amabala, loba lizinyane lemvu elingamnyama lizakubalwa njengelebiweyo.”"},{"book":"UGenesisi","chapter":"30","verse":"34","text":"ULabhani wathi, “Kulungile, kakube njengokutsho kwakho.”"},{"book":"UGenesisi","chapter":"30","verse":"35","text":"Mhlalokho wazikhupha zonke impongo ezazingamaqamule kumbe ezilamabala, njalo lezinsikazi ezilamachatha kumbe ezilamabala (zonke ezazilokumhlophe kuzo) lamazinyane ezimvu wonke amnyama zonke wathi zikhangelwe ngamadodana akhe."},{"book":"UGenesisi","chapter":"30","verse":"36","text":"Wasebeka umango wensuku ezintathu phakathi kwakhe loJakhobe, kodwa uJakhobe wayelokhu esondla yonke imihlambi eseleyo kaLabhani."},{"book":"UGenesisi","chapter":"30","verse":"37","text":"Kwathi uJakhobe wagamula ingatsha zesihlahla sephopla, eze-alimondi lezepulane wahamba ezixoza amaxolo wenza imidwa kwavela kuzo isigodo esimhlophe."},{"book":"UGenesisi","chapter":"30","verse":"38","text":"Ingatsha lezi ezixoziweyo wazibeka kuyo yonke imikolo yokunathela imihlambi ukuthi zime ziqondane lezifuyo nxa zinatha. Kwakusithi lezozifuyo ezidabuleyo zizonatha"},{"book":"UGenesisi","chapter":"30","verse":"39","text":"zifike zixakane phambi kwezingatsha. Zazizala amazinyane alamabala ayimidwa loba alamachatha kumbe amabala nje."},{"book":"UGenesisi","chapter":"30","verse":"40","text":"UJakhobe wawakhetha wawabeka wodwa amazinyane, kodwa lezo ezinye waziyekela zadunga lezo ezingamaqamule lezimnyama ezazingezikaLabhani. Ngaleyondlela, wenza imihlambi ehlukeneyo eyakhe kaze ayihlanganisa lekaLabhani."},{"book":"UGenesisi","chapter":"30","verse":"41","text":"Kwakusithi kungadabula ezinsikazi eziqinileyo, uJakhobe wayefaka imiqwayi emikolweni phambi kwezifuyo ukuze zixakane eduze kwayo,"},{"book":"UGenesisi","chapter":"30","verse":"42","text":"kodwa nxa ezinsikazi zingezibuthakathaka wayengayifaki imiqwayi. Ngakho izifuyo ezibuthakathaka zaba ngezikaLabhani, eziqinileyo zabuya ngoJakhobe."},{"book":"UGenesisi","chapter":"30","verse":"43","text":"Ngale indlela indoda le yanotha kakhulu yaba lemihlambi emikhulu, lezincekukazi, lezinceku kanye lamakamela labobabhemi."}]}