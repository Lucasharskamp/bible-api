{"data":[{"book":"1 Wakorintho","chapter":"5","verse":"1","text":"Yamkini habari imeenea ya kuwa miongoni mwenu kuna uzinzi ambao haujatokea hata miongoni mwa watu wasiomjua Mungu: Kwamba mtu anaishi na mke wa baba yake."},{"book":"1 Wakorintho","chapter":"5","verse":"2","text":"Nanyi mwajivuna! Je, haiwapasi kuhuzunika na kumtenga na ushirika wenu mtu huyo aliyefanya mambo hayo?"},{"book":"1 Wakorintho","chapter":"5","verse":"3","text":"Hata kama siko pamoja nanyi katika mwili, niko nanyi katika roho. Nami nimekwisha kumhukumu mtu huyo aliyetenda jambo hili, kama vile ningekuwepo."},{"book":"1 Wakorintho","chapter":"5","verse":"4","text":"Mnapokutana katika Jina la Bwana wetu Yesu nami nikiwepo pamoja nanyi katika roho na uweza wa Bwana Yesu ukiwepo,"},{"book":"1 Wakorintho","chapter":"5","verse":"5","text":"mkabidhini mtu huyu kwa Shetani, ili mwili wake uharibiwe, ili roho yake iokolewe katika siku ya Bwana."},{"book":"1 Wakorintho","chapter":"5","verse":"6","text":"Majivuno yenu si mazuri. Je, hamjui ya kwamba chachu kidogo huchachusha donge zima la unga?"},{"book":"1 Wakorintho","chapter":"5","verse":"7","text":"Ondoeni chachu ya kale ili mpate kuwa donge jipya lisilotiwa chachu, kama vile mlivyo. Kwa maana Kristo, Mwana-Kondoo wetu wa Pasaka amekwisha tolewa kuwa dhabihu."},{"book":"1 Wakorintho","chapter":"5","verse":"8","text":"Kwa hiyo, tusiiadhimishe sikukuu hii, kwa chachu ya zamani, chachu ya nia mbaya na uovu, bali kwa mkate usiotiwa chachu, ndio weupe wa moyo na kweli."},{"book":"1 Wakorintho","chapter":"5","verse":"9","text":"Niliwaandikia katika waraka wangu kuwa msishirikiane na wazinzi."},{"book":"1 Wakorintho","chapter":"5","verse":"10","text":"Sina maana kwamba msishirikiane na wazinzi wa ulimwengu huu, au wenye tamaa mbaya, wanyangʼanyi au waabudu sanamu. Kwa kufanya hivyo ingewalazimu mtoke ulimwenguni humu."},{"book":"1 Wakorintho","chapter":"5","verse":"11","text":"Lakini sasa nawaandikia kwamba msishirikiane na mtu yeyote anayejiita ndugu, hali akiwa ni mzinzi, au mwenye tamaa mbaya, mwabudu sanamu au msingiziaji, mlevi au mdhalimu. Mtu kama huyo hata msile naye."},{"book":"1 Wakorintho","chapter":"5","verse":"12","text":"Yanihusu nini kuwahukumu wale watu walio nje ya kanisa? Je, si mnapaswa kuwahukumu hao walio ndani?"},{"book":"1 Wakorintho","chapter":"5","verse":"13","text":"Mungu atawahukumu hao walio nje. “Ninyi mwondoeni huyo mtu mwovu miongoni mwenu.”"}]}