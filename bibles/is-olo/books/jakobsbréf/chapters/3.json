{"data":[{"book":"Jakobsbréf","chapter":"3","verse":"1","text":"Kæru vinir, verið ekki of fljótir á ykkur að setja ofan í við aðra,"},{"book":"Jakobsbréf","chapter":"3","verse":"2","text":"því að öll gerum við mistök, og ef við, sem uppfræðum aðra í trúnni, gerum rangt, þá munum við fá þyngri refsingu en hinir."},{"book":"Jakobsbréf","chapter":"3","verse":"3","text":"Með beislinu einu getum við látið sterkan hest hlýða okkur og fara hvert sem við viljum."},{"book":"Jakobsbréf","chapter":"3","verse":"4","text":"Með litlu stýri getur stýrimaðurinn snúið stóru skipi hvert sem hann vill, jafnvel í stormi."},{"book":"Jakobsbréf","chapter":"3","verse":"5","text":"Tungan er einnig lítil, en getur valdið miklu tjóni! Skógareld má kveikja með einum litlum neista."},{"book":"Jakobsbréf","chapter":"3","verse":"6","text":"Tungan er logandi eldur. Hún er full illsku og eitrar allan líkamann. Tungan er tendruð af sjálfu helvíti og hún getur leitt ógn og eyðingu yfir líf okkar."},{"book":"Jakobsbréf","chapter":"3","verse":"7","text":"Menn geta tamið alls konar skepnur og fugla, skriðkvikindi og fiska,"},{"book":"Jakobsbréf","chapter":"3","verse":"8","text":"en tunguna ræður enginn mannlegur máttur við. Hún er sífellt reiðubúin að spýta banvænu eitri."},{"book":"Jakobsbréf","chapter":"3","verse":"9","text":"Aðra stundina lofar hún Guð á himnum, en hina formælir hún mönnunum sem skapaðir eru í hans mynd."},{"book":"Jakobsbréf","chapter":"3","verse":"10","text":"Þannig kemur bæði blessun og bölvun af sömu vörum. Kæru vinir, slíkt er rangt og á ekki að eiga sér stað!"},{"book":"Jakobsbréf","chapter":"3","verse":"11","text":"Úr hvaða lind streymir ferskt vatn, en síðan beiskt?"},{"book":"Jakobsbréf","chapter":"3","verse":"12","text":"Hver tínir ólífur af fíkjutré eða fíkjur af vínviði? Enginn, og úr saltri lind fær enginn ferskan sopa."},{"book":"Jakobsbréf","chapter":"3","verse":"13","text":"Sértu hygginn, þá vendu þig á að gera hið góða, svo að allt sé gott, sem frá þér kemur, en ef þú stærir þig af því, er auðséð að þú ert óskynsamur."},{"book":"Jakobsbréf","chapter":"3","verse":"14","text":"Ef þú ert bitur, afbrýðisamur og eigingjarn, stærðu þig þá ekki af því að vera góður og gáfaður – verri mótsögn er ekki til."},{"book":"Jakobsbréf","chapter":"3","verse":"15","text":"Afbrýðisemi og sjálfselska eru ekki hyggindi frá Guði. Slíkt er jarðneskt, í andstöðu við Guð og innblásið af djöflinum."},{"book":"Jakobsbréf","chapter":"3","verse":"16","text":"Þar sem afbrýðisemi og eigingirni ræður ríkjum, logar allt í ófriði."},{"book":"Jakobsbréf","chapter":"3","verse":"17","text":"Þekking sú, sem Guð gefur okkur, er hins vegar hrein og ljúf, friðsöm, kærleiksrík og kurteis. Hún hlustar fúslega á skoðanir annarra og tekur tillit til þeirra."},{"book":"Jakobsbréf","chapter":"3","verse":"18","text":"Hún er sönn og miskunnsöm og þeir sem hana ástunda; sá friði og uppskera hið góða."}]}