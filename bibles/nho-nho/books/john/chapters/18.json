{"data":[{"book":"JOHN","chapter":"18","verse":"1","text":"Te saaita Jesus ni taku no oti raa, a Ia ni hano ma ana disaipol raa no hakahiti ki telaa vasi te Riva Kidron. Te kina naa e takoto tana verena e ssomo naa laakau oliv. A Ia ma ana disaipol raa ni oo atu ki te verena naa."},{"book":"JOHN","chapter":"18","verse":"2","text":"Judas, te tama ma ki hakaari ake Jesus ki naa hakamau raa, e iloa i te verena naa. A ia e iloa i teenaa se kina laatou maraa e toa Jesus."},{"book":"JOHN","chapter":"18","verse":"3","text":"Teenaa ki hanatu Judas ma naa soldia i Rome raa ma naa roorosi te Hare Tapu ki tauhia laatou Jesus. Naa tama naa e heunatia ake naa Faarisi raa ma naa maatua hakamaatua. Laatou ni oo atu ma naa hana laatou ka ppiki hoki naa ahi."},{"book":"JOHN","chapter":"18","verse":"4","text":"Jesus iaa kunaa iloa are i naa vana naa tama naa ma ki mee kiaa Ia. Teenaa masike iloo Ia no hanatu ki laatou no vasiri ake, “Kootou e ssee i ai?”"},{"book":"JOHN","chapter":"18","verse":"5","text":"Teenaa ki mee ake laatou, “Maatou e ssee i Jesus, te tama i Nazareth.”"},{"book":"JOHN","chapter":"18","verse":"6","text":"Saaita Jesus ni mee ake maa, “Teenei nau,” laatou ni taussina hakkaatoa kimuri no lleiho ki laro."},{"book":"JOHN","chapter":"18","verse":"7","text":"Jesus ki vasiri ake hoki, “Kootou e ssee i ai?”"},{"book":"JOHN","chapter":"18","verse":"8","text":"Jesus ki mee ake, “Nau ku oti te mee atu maa teenei nau. Ki mee kootou e ssee koi iaa nau, kootou ku tiiake naa tama nei ki oo.”"},{"book":"JOHN","chapter":"18","verse":"9","text":"(A Ia ni taratara peenei ki ttino ana taratara ni mee maa, “See hai tama i oo tama ni kaumai raa ni mahana i aku rima.”)"},{"book":"JOHN","chapter":"18","verse":"10","text":"Simon Peter ni masike ma tana komu taa tama raa no tuutia a ia te kautarina hakamaatau te poe te Maatua Hakamau raa no motu. (Te inoa te poe raa ko Malkus.)"},{"book":"JOHN","chapter":"18","verse":"11","text":"Teenaa ki mee ake Jesus ki Peter, “Peter, tuku te komu naa ki laro! Koe e maanatu maa nau see hiihai maa nau e hakallono isu i te ara taku Tamana ni hiihai?”18.11 Mt 26.39; Mk 14.36; Lk 22.42"},{"book":"JOHN","chapter":"18","verse":"12","text":"Araa oo atu iloo naa soldia i Rome raa ma te hakamau laatou ma naa roorosi te Hare Tapu raa no tauhia Jesus, ka saisaitia ana rima."},{"book":"JOHN","chapter":"18","verse":"13","text":"Jesus ni taakina laatou imua ki Annas, te hinaona Kaiapas, te Maatua Hakamau i te ssao naa."},{"book":"JOHN","chapter":"18","verse":"14","text":"Teenaa ko Kaiapas raa ni vanaake ki naa hakamau naa Jew raa maa e taukareka ki mate se tama tokotasi ki ssao te henua hakkaatoa."},{"book":"JOHN","chapter":"18","verse":"15","text":"Simon Peter ma telaa disaipol hoki ni tautari atu vaamuri Jesus. Teenaa ko te disaipol e ilotia hakaraaoi iloo te Maatua Hakamau. Teenaa ni lavaa ai te disaipol naa te uru atu vaamuri Jesus ki loto te hare te Maatua Hakamau."},{"book":"JOHN","chapter":"18","verse":"16","text":"Peter iaa ni tuu koi i haho. Te disaipol ni uru ki hare raa ni ahe ake no vanaake ki te ffine e roorosi te tootoka raa ki hakauru hia ake Peter ki hare."},{"book":"JOHN","chapter":"18","verse":"17","text":"Teenaa ki vasiri ake te ffine naa ki Peter, “Koe hoki se disaipol Jesus, anii?”"},{"book":"JOHN","chapter":"18","verse":"18","text":"Te saaita raa, te kina raa ku saumakallii, teenaa naa poe raa ma naa roorosi te Hare Tapu raa e ttuu ka haka mahana naa haitino laatou i te vasi te ahi. Peter ni hanatu no ttuu i laatou ka haka mahana hoki tana haitino."},{"book":"JOHN","chapter":"18","verse":"19","text":"Te Maatua Hakamau raa ni vasirisiri ake ki Jesus i ana disaipol raa ma ana taratara e akonaki ki laatou."},{"book":"JOHN","chapter":"18","verse":"20","text":"Teenaa ki mee ake Jesus, “Nau maraa e tuu ka taratara imua naa karamata naa tama i naa kina hakkaatoa. Nau hoki maraa e taratara ki naa kuturana naa Jew iloto naa hare lotu laatou ma iloto te Hare Tapu. Nau seai aku taratara ni mee mmuni i kootou."},{"book":"JOHN","chapter":"18","verse":"21","text":"Koe e vasirisiri mai kiaa nau ki aa? Vasiri ake ki naa tama ni llono i aku taratara. Laatou e illoa i aku taratara ni mee.”"},{"book":"JOHN","chapter":"18","verse":"22","text":"Saaita Jesus ni mee ana taratara nei, te roorosi tokotasi ni huri atu no paakia ana maaisu, ka mee ake, “Koe see lavaa te taratara peenaa ki te Maatua Hakamau!”"},{"book":"JOHN","chapter":"18","verse":"23","text":"Teenaa ki mee ake Jesus, “Ki mee aku taratara ni mee nei e ssara, koe ku mee ake ki naa tama e ttuu i te kina nei ma se aa e sara. Aa ki mee aku taratara nei ni taratara maaoni, aku maaisu e paakia a koe raa ko te aa?”"},{"book":"JOHN","chapter":"18","verse":"24","text":"Ki oti raa Jesus ku kaavea Annas ki Kaiapas. Annas ni see mee ake ki naa soldia raa ma ki veetea naa rima Jesus."},{"book":"JOHN","chapter":"18","verse":"25","text":"Peter koi tuu ka haka mahana tana haitino, teenaa ki vasiri ake aaraa tama kiaa ia, “Koe hoki se disaipol te tama naa, anii?”"},{"book":"JOHN","chapter":"18","verse":"26","text":"Teelaa se poe tokotasi i naa poe te Maatua Hakamau i te kina naa. A ia naa se hareaakina te poe ni tuutia tana kautarina Peter. A ia ni huri ake ki Peter no mee ake, “Teenei seai ko koe raa ni kiitea a nau iloto te verena?”"},{"book":"JOHN","chapter":"18","verse":"27","text":"Teenaa ki mee ake hoki Peter, “Seai.” Saaita naa koi raa te moa raa ku tani."},{"book":"JOHN","chapter":"18","verse":"28","text":"Tahaata telaa aso raa, Jesus ni toa laatou i te hare Kaiapas raa no kaavea ki te hare Pilate. Saaita laatou ni ttae atu raa, naa hakamau naa Jew raa ni see uru ki loto te hare naa, i laatou see fiffai maa laatou e kerekkere i te vasi naa Loo laatou. Laatou e mattaku maa laatou ma ki kerekkere aa laatou ku see lavaa te kkai te kaikai te Pasova."},{"book":"JOHN","chapter":"18","verse":"29","text":"Teenaa ki masike Pilate no hanatu ki laatou i haho no vasiri ake ki laatou, “Se aa te tama nei e hakasara?”"},{"book":"JOHN","chapter":"18","verse":"30","text":"Teenaa ki mee ake naa tama naa, “Ki mee te tama nei ni see hai vana ni hakasara raa, a ia ni see taakina mai are maatou kiaa koe.”"},{"book":"JOHN","chapter":"18","verse":"31","text":"Pilate ki mee ake, “Teenaa kootou ku too te tama naa no hakatonutonu soko kootou ki naa loo kootou.”"},{"book":"JOHN","chapter":"18","verse":"32","text":"(Naa vana nei e hanotonu ma te taratara Jesus ni mee i te ara tana mate.)18.32 Jn 3.14; 12.32"},{"book":"JOHN","chapter":"18","verse":"33","text":"Pilate ni ahe ki tana hare raa no kannaatia ake Jesus no vasiri ake, “Koe maaoni ko te Tuku naa Jew?”"},{"book":"JOHN","chapter":"18","verse":"34","text":"Teenaa ki mee ake Jesus, “Teenei se maanatu koi aau ma ki vasiri mai koe i te mee nei? E hai tama ni taratara atu kiaa koe iaa nau?”"},{"book":"JOHN","chapter":"18","verse":"35","text":"Pilate ki mee ake, “Koe e vasiri mai raa ko nau se Jew? Koe e taakina mai are naa tama kootou raa ma naa maatua hakamaatua kootou. Se aa koe ni hakasara?”"},{"book":"JOHN","chapter":"18","verse":"36","text":"Jesus ki mee ake, “Taku nohorana raa see takoto i te maarama nei. Ki mee taku nohorana raa e takoto i te maarama nei raa, kootou ni hetaa ma naa tama e tautari iaa nau, ki see lavaa nau te tauhia naa hakamau naa Jew. Seai, taku nohorana raa see tuu i te kina nei.”"},{"book":"JOHN","chapter":"18","verse":"37","text":"Teenaa ki vasiri ake Pilate, “Koe se Tuku maaoni?”"},{"book":"JOHN","chapter":"18","verse":"38","text":"Teenaa ki vasiri ake Pilate, “Teenaa se aa e tarataraina a koe ma ko te hakamaaoni?”"},{"book":"JOHN","chapter":"18","verse":"39","text":"Tevana iaa nau e iloa maa maatou maraa e ffana te karapusi tokotasi i te kau saaita kootou e mee te Pasova kootou. Kootou fiffai ki hanaa te Tuku kootou naa Jew nei?”"},{"book":"JOHN","chapter":"18","verse":"40","text":"Naa tama raa ni ffuri atu no tanitani varo, “Seai! Koe see hanaa mai te tama naa. Maatou fiffai ki hanaa mai Barabas!” (Barabas se tama e taa tama.)"}]}