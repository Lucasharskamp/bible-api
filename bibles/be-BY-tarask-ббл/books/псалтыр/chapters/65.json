{"data":[{"book":"ПСАЛТЫР","chapter":"65","verse":"1","text":"Клікніце Богу, уся зямля."},{"book":"ПСАЛТЫР","chapter":"65","verse":"2","text":"Сьпявайце славу імю Ягонаму; гонар славе Ягонай, хвала Яму."},{"book":"ПСАЛТЫР","chapter":"65","verse":"3","text":"Скажэце Богу: грозны Ты ў дзеях Тваіх! У вялікай сіле Тваёй упакорацца Табе ворагі Твае."},{"book":"ПСАЛТЫР","chapter":"65","verse":"4","text":"Хай паклоніцца Табе ўся зямля і сьпявае Табе, хай сьпявае імю Твайму, Усявышні!"},{"book":"ПСАЛТЫР","chapter":"65","verse":"5","text":"Прыйдзеце і гляньце на дзеі Бога, грознага ў дзеях супроць сыноў чалавечых."},{"book":"ПСАЛТЫР","chapter":"65","verse":"6","text":"Ён мора ў сушу ператварыў: раку перайшлі нагамі; там радасьць была нам у Ім."},{"book":"ПСАЛТЫР","chapter":"65","verse":"7","text":"Магутнасьцю Сваёю ўладарыць Ён вечна; вочы Ягоныя глядзяць на народы, хай ня ўзносяцца бунтаўшчыкі."},{"book":"ПСАЛТЫР","chapter":"65","verse":"8","text":"Дабраславеце, народы, Бога нашага і ўзнясеце славу Яму."},{"book":"ПСАЛТЫР","chapter":"65","verse":"9","text":"Ён жыцьцё захаваў душы нашай, і назе нашай ня даў пахіснуцца."},{"book":"ПСАЛТЫР","chapter":"65","verse":"10","text":"Ты нас выпрабаваў, Божа, ператапіў нас, як топяць срэбра."},{"book":"ПСАЛТЫР","chapter":"65","verse":"11","text":"Ты ўвёў нас у сетку, аковы паклаў нам на сьцёгны нашыя,"},{"book":"ПСАЛТЫР","chapter":"65","verse":"12","text":"пасадзіў чалавека на галаву нам. Мы ўвайшлі ў вагонь і ў ваду, і Ты вывеў нас на волю."},{"book":"ПСАЛТЫР","chapter":"65","verse":"13","text":"Увайду ў дом Твой з цэласпаленьнямі, аддам Табе зарукі мае,"},{"book":"ПСАЛТЫР","chapter":"65","verse":"14","text":"якія вымавілі вусны мае і сказаў язык мой у скрусе маёй."},{"book":"ПСАЛТЫР","chapter":"65","verse":"15","text":"Цэласпаленьні тлустыя прынясу я Табе, з дымам ахвярным з авечага лою; ахвярую валоў і казлоў."},{"book":"ПСАЛТЫР","chapter":"65","verse":"16","text":"Прыйдзеце, паслухайце ўсе, богабаязныя, і я абвяшчу вам, што стварыў Ён душы маёй."},{"book":"ПСАЛТЫР","chapter":"65","verse":"17","text":"Я паклікаў Яго вуснамі маімі і ўславіў Яго языком маім."},{"book":"ПСАЛТЫР","chapter":"65","verse":"18","text":"Калі б угледзеў я беззаконьне ў сэрцы маім, дык не пачуў бы мяне Гасподзь."},{"book":"ПСАЛТЫР","chapter":"65","verse":"19","text":"Але Бог пачуў, уважыў голасу маленьня майго."},{"book":"ПСАЛТЫР","chapter":"65","verse":"20","text":"Дабраславёны Бог, Які не адкінуў малітвы маёй і не адвярнуў ад мяне ласкі Свае."}]}