{"data":[{"book":"אגרת פולוס אל-פילימון","chapter":"1","verse":"1-2","text":"אל פילימון, עוזרנו היקר והאהוב, אל הקהילה שמתאספת בביתך, אל אחותנו אפיה ואל ארכיפס, שהוא חבר במלחמתנו למען המשיח."},{"book":"אגרת פולוס אל-פילימון","chapter":"1","verse":"3","text":"שלום וברכה מאת אלוהינו ואדוננו ישוע המשיח."},{"book":"אגרת פולוס אל-פילימון","chapter":"1","verse":"4","text":"פילימון היקר, אני מודה תמיד לאלוהים כאשר אני מתפלל בעדך,"},{"book":"אגרת פולוס אל-פילימון","chapter":"1","verse":"5","text":"כי אני ממשיך לשמוע על אמונתך במשיח ישוע ואהבתך לכל עם אלוהים."},{"book":"אגרת פולוס אל-פילימון","chapter":"1","verse":"6","text":"אני מתפלל שכאשר תספר לאנשים שונים על אמונתך באדון, הם יבחינו בתכונותיך הטובות ובברכות שהשפיע עליך האדון, וגם הם יאמינו בישוע המשיח."},{"book":"אגרת פולוס אל-פילימון","chapter":"1","verse":"7","text":"אחי היקר, אהבתך הייתה לי לשמחה ונחמה, שכן מעשיך הטובים עודדו מאוד את המאמינים."},{"book":"אגרת פולוס אל-פילימון","chapter":"1","verse":"8-9","text":"ברצוני לבקש ממך לעשות לי טובה. למעשה אני רשאי לצוות עליך למלא את בקשתי בשם ישוע המשיח, כי חובתך למלא אותה. אך אני, פולוס הזקן שיושב בכלא למען המשיח, אוהב אותך ומעדיף לבקש ממך במקום לצוות עליך."},{"book":"אגרת פולוס אל-פילימון","chapter":"1","verse":"10","text":"בקשתי היא שתתנהג יפה עם אוניסימוס. כאן בכלא הדרכתי אותו אל האדון ישוע המשיח, ועתה אוניסימוס מאמין בו."},{"book":"אגרת פולוס אל-פילימון","chapter":"1","verse":"11","text":"אוניסימוס (פירוש השם: רב־תועלת) לא הועיל לך בעבר, אך מעתה ואילך יהיה לתועלת רבה לשנינו."},{"book":"אגרת פולוס אל-פילימון","chapter":"1","verse":"12","text":"בצער רב ניפרד אני מבני באמונה, שהוא בבת עיני, ומחזירו אליך."},{"book":"אגרת פולוס אל-פילימון","chapter":"1","verse":"13","text":"חפצתי שיישאר לעזור לי כאן בבית הכלא,"},{"book":"אגרת פולוס אל-פילימון","chapter":"1","verse":"14","text":"אך לא רציתי לכפות עליך את רצוני."},{"book":"אגרת פולוס אל-פילימון","chapter":"1","verse":"15","text":"אני מציע שתסתכל על המצב כך: אוניסימוס עזב אותך לזמן קצר כדי שעכשיו, בשובו, יוכל להיות שלך לתמיד."},{"book":"אגרת פולוס אל-פילימון","chapter":"1","verse":"16","text":"הוא לא יהיה יותר סתם עבד, אלא מישהו חשוב יותר – אח אהוב, ובמיוחד אהוב עלי. מעתה יגדל ערכו בעיניך, שכן אין הוא סתם עבד, אלא גם אחיך במשיח."},{"book":"אגרת פולוס אל-פילימון","chapter":"1","verse":"17","text":"אם אתה באמת חושב אותי לידיד טוב שלך, אנא, קבלהו בחמימות כשם שהיית מקבל אותי לו אני הייתי בא."},{"book":"אגרת פולוס אל-פילימון","chapter":"1","verse":"18","text":"אם אוניסימוס גרם לך נזק כלשהו בעבר או גנב ממך משהו, זקוף זאת לחובתי,"},{"book":"אגרת פולוס אל-פילימון","chapter":"1","verse":"19","text":"ואני מתחייב בזאת לשלם את כל מה שמגיע לך. (הריני מאשר בכתב ידי שאני ערב לכל מעשיו של אוניסימוס). איני צריך להזכיר לך כמה אתה חייב לי; אתה חייב לי כל־כך הרבה אפילו את חייך!"},{"book":"אגרת פולוס אל-פילימון","chapter":"1","verse":"20","text":"אחי היקר, אנא עשה את המעשה הנעלה הזה אשר יגרום לי שמחה רבה, ואני אודה לאלוהים מעומק לבי."},{"book":"אגרת פולוס אל-פילימון","chapter":"1","verse":"21","text":"כתבתי לך מכתב זה כי אני בטוח שתמלא את בקשתי. (ואף למעלה מזאת)."},{"book":"אגרת פולוס אל-פילימון","chapter":"1","verse":"22","text":"אתה כבר יכול להכין למעני את חדר האורחים, כי אני מקווה שאלוהים יענה לתפילותיכם ויאפשר לי לבקר אתכם בקרוב."},{"book":"אגרת פולוס אל-פילימון","chapter":"1","verse":"23","text":"דרישת שלום לך מאפפרס שנמצא איתי בכלא. גם הוא נאסר רק בגלל שסיפר לאנשים על ישוע המשיח."},{"book":"אגרת פולוס אל-פילימון","chapter":"1","verse":"24","text":"גם עוזרי מרקוס, אריסטרכוס, דימס ולוקס מוסרים דרישת שלום חמה."},{"book":"אגרת פולוס אל-פילימון","chapter":"1","verse":"25","text":"חסד האדון ישוע עם רוחכם."}]}