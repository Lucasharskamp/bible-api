{"data":[{"book":"МАРКА","chapter":"11","verse":"1","text":"Калі наблізіліся да Ерусаліма, да Віфагіі і Віфаніі, да гары Аліўнай, Ісус пасылае двух вучняў Сваіх"},{"book":"МАРКА","chapter":"11","verse":"2","text":"і кажа ім: ідзеце ў селішча, што проста перад вамі; уваходзячы ў яго, адразу знойдзеце маладога асла, на якога ніхто зь людзей не садзіўся; адвяжэце яго, прывядзеце;"},{"book":"МАРКА","chapter":"11","verse":"3","text":"і калі вам хто скажа: «Што гэта вы робіце?», адказвайце, што ён патрэбен Госпаду; і адразу пашле яго сюды."},{"book":"МАРКА","chapter":"11","verse":"4","text":"Яны пайшлі, і знайшлі маладога асла, прывязанага каля варот пры дарозе, і адвязалі яго."},{"book":"МАРКА","chapter":"11","verse":"5","text":"І некаторыя, што стаялі там, казалі ім: што робіце? навошта адвязваеце асьляня?"},{"book":"МАРКА","chapter":"11","verse":"6","text":"Яны адказвалі ім, як наказаў Ісус; і тыя адпусьцілі іх."},{"book":"МАРКА","chapter":"11","verse":"7","text":"І прывялі да Ісуса асьляня, і ўсклалі на яго адзеньне сваё; Ісус сеў на яго."},{"book":"МАРКА","chapter":"11","verse":"8","text":"А многія пасьцілалі адзеньне сваё на дарозе, а іншыя рэзалі вецьце з дрэваў і пасьцілалі на дарозе."},{"book":"МАРКА","chapter":"11","verse":"9","text":"І тыя, што ішлі паперадзе і сьледам, усклікалі: асанна! дабраславёны Той, Хто ідзе ў імя Гасподняе!"},{"book":"МАРКА","chapter":"11","verse":"10","text":"дабраславёнае царства айца нашага Давіда, што ідзе ў імя Гасподняе! асанна ў вышынях!"},{"book":"МАРКА","chapter":"11","verse":"11","text":"І ўвайшоў Ісус у Ерусалім і ў храм; і агледзеўшы ўсё, як што час ужо быў позьні, выйшаў у Віфанію з дванаццацьцю."},{"book":"МАРКА","chapter":"11","verse":"12","text":"На другі дзень, калі яны выйшлі зь Віфаніі, Ён схацеў есьці;"},{"book":"МАРКА","chapter":"11","verse":"13","text":"і, угледзеўшы здалёку смакоўніцу, пакрытую лісьцем, пайшоў, ці ня знойдзе чаго на ёй; але, падышоўшы да яе, нічога не знайшоў, апрача лісьця, бо яшчэ ня час быў зьбіраць смоквы."},{"book":"МАРКА","chapter":"11","verse":"14","text":"І сказаў ёй Ісус: ад сёньня хай ніхто зь цябе ня есьць плоду вавек. І чулі гэта вучні Ягоныя."},{"book":"МАРКА","chapter":"11","verse":"15","text":"Прыйшлі ў Ерусалім. Ісус, увайшоўшы ў храм, пачаў выганяць прадаўцоў і пакупцоў у храме; і сталы мяняйлаў і ўслоны прадаўцоў галубоў абярнуў;"},{"book":"МАРКА","chapter":"11","verse":"16","text":"і не дазваляў, каб хто пранёс праз храм якую-небудзь рэч."},{"book":"МАРКА","chapter":"11","verse":"17","text":"І вучыў іх, кажучы: ці ж не напісана: ёдом Мой домам малітвы назавецца для ўсіх народаўё? - а вы зрабілі зь яго логва разбойнікаў."},{"book":"МАРКА","chapter":"11","verse":"18","text":"Пачулі гэта кніжнікі і першасьвятары і шукалі, як бы загубіць Яго; бо баяліся Яго, таму што ўвесь люд зьдзіўляўся з вучэньня Ягонага."},{"book":"МАРКА","chapter":"11","verse":"19","text":"А калі настаў вечар, Ён выйшаў з горада."},{"book":"МАРКА","chapter":"11","verse":"20","text":"Раніцай, праходзячы міма, убачылі, што смакоўніца засохла да кораня."},{"book":"МАРКА","chapter":"11","verse":"21","text":"І, прыгадаўшы, Пётр кажа Яму: Равьві! паглядзі, смакоўніца, якую Ты пракляў, усохла."},{"book":"МАРКА","chapter":"11","verse":"22","text":"Ісус, адказваючы, кажа ім:"},{"book":"МАРКА","chapter":"11","verse":"23","text":"майце веру Божую. Бо праўду кажу вам: калі хто скажа гары гэтай: ёпадыміся і кінься ў мораё, і не засумняваецца ў сэрцы сваім, а паверыць, што збудзецца паводле словаў ягоных, - будзе яму, што ні скажа."},{"book":"МАРКА","chapter":"11","verse":"24","text":"Таму кажу вам: усё, чаго ні будзеце прасіць у малітве, верце, што атрымаеце, - і будзе вам."},{"book":"МАРКА","chapter":"11","verse":"25","text":"І калі стаіце на малітве, даруйце, калі што маеце на каго, каб і Айцец ваш нябесны дараваў вам грахі вашыя;"},{"book":"МАРКА","chapter":"11","verse":"26","text":"калі ж не даруеце, дык і Айцец ваш нябесны не даруе вам грахоў вашых."},{"book":"МАРКА","chapter":"11","verse":"27","text":"Прыйшлі зноў у Ерусалім. І калі Ён хадзіў у храме, падышлі да Яго першасьвятары і старэйшыны"},{"book":"МАРКА","chapter":"11","verse":"28","text":"і казалі Яму: якою ўладаю Ты гэта робіш? і хто Табе даў уладу рабіць гэта?"},{"book":"МАРКА","chapter":"11","verse":"29","text":"Ісус сказаў ім у адказ: папытаюся і Я ў вас адно, адказвайце Мне, тады і Я скажу вам, якою ўладаю гэта раблю:"},{"book":"МАРКА","chapter":"11","verse":"30","text":"хрышчэньне Янава зь нябёсаў было, ці ад людзей? адказвайце Мне."},{"book":"МАРКА","chapter":"11","verse":"31","text":"Яны ж разважалі паміж сабою: калі скажам «зь нябёсаў» - дык Ён скажа: «чаму ж вы не паверылі яму?»"},{"book":"МАРКА","chapter":"11","verse":"32","text":"а сказаць: «ад людзей», - баяліся народу; бо ўсе лічылі, што Ян сапраўды быў прарок."},{"book":"МАРКА","chapter":"11","verse":"33","text":"І сказалі ў адказ Ісусу: ня ведаем. Тады Ісус сказаў ім у адказ: і Я не скажу вам, якою ўладаю гэта раблю."}]}