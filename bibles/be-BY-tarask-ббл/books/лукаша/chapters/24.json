{"data":[{"book":"ЛУКАША","chapter":"24","verse":"1","text":"А ў першы дзень тыдня, вельмі рана, нясучы прыгатаваныя пахошчы, прыйшлі яны да магілы, і разам зь імі некаторыя іншыя;"},{"book":"ЛУКАША","chapter":"24","verse":"2","text":"але знайшлі камень адвалены ад магілы,"},{"book":"ЛУКАША","chapter":"24","verse":"3","text":"і ўвайшоўшы, не знайшлі Цела Госпада Ісуса."},{"book":"ЛУКАША","chapter":"24","verse":"4","text":"Калі ж яны зьнедаўмяваліся з гэтага, раптам паўсталі перад імі два мужы ў строях бліскучых."},{"book":"ЛУКАША","chapter":"24","verse":"5","text":"І калі яны былі ў страху і схілілі абліччы свае да зямлі, - сказалі ім: што вы шукаеце жывога сярод мёртвых?"},{"book":"ЛУКАША","chapter":"24","verse":"6","text":"Яго няма тут: Ён уваскрэс; успомніце, як Ён казаў вам, калі быў яшчэ ў Галілеі,"},{"book":"ЛУКАША","chapter":"24","verse":"7","text":"кажучы, што Сын Чалавечы мае быць аддадзены ў рукі людзям грэшным, і быць укрыжаваным, і на трэйці дзень уваскрэснуць."},{"book":"ЛУКАША","chapter":"24","verse":"8","text":"І ўзгадалі яны словы Ягоныя"},{"book":"ЛУКАША","chapter":"24","verse":"9","text":"і, вярнуўшыся ад магілы, абвясьцілі ўсё гэта адзінаццацём і ўсім астатнім."},{"book":"ЛУКАША","chapter":"24","verse":"10","text":"То была Магдаліна Марыя, і Яна, і Марыя, маці Якава, і іншыя зь імі, якія сказалі пра гэта Апосталам."},{"book":"ЛУКАША","chapter":"24","verse":"11","text":"І здаліся ім словы іхнія пустымі, і не паверылі ім."},{"book":"ЛУКАША","chapter":"24","verse":"12","text":"Але Пётр, устаўшы, пабег да магілы і, нахіліўшыся, убачыў толькі, што ляжаць палатніны, і пайшоў назад, сам сабе дзівуючы з таго, што сталася."},{"book":"ЛУКАША","chapter":"24","verse":"13","text":"У той самы дзень двое зь іх ішлі ў селішча, што адлягала стадый на шэсьцьдзясят ад Ерусаліма, называнае Эмаус."},{"book":"ЛУКАША","chapter":"24","verse":"14","text":"і размаўлялі паміж сабою пра ўсе гэтыя падзеі."},{"book":"ЛУКАША","chapter":"24","verse":"15","text":"І калі яны размаўлялі і разважалі паміж сабою, Сам Ісус, наблізіўшыся, пайшоў зь імі;"},{"book":"ЛУКАША","chapter":"24","verse":"16","text":"але вочы ў іх былі заслоненыя, так што яны не пазналі Яго."},{"book":"ЛУКАША","chapter":"24","verse":"17","text":"І Ён сказаў ім: пра што гэта вы, ідучы, разважаеце паміж сабою, і чаго вы засмучаныя?"},{"book":"ЛУКАША","chapter":"24","verse":"18","text":"Адзін зь іх, на імя Клеопа, сказаў Яму ў адказ: няўжо ты адзін з тых, што прыйшлі ў Ерусалім, ня ведаеш, што адбылося ў ім гэтымі днямі?"},{"book":"ЛУКАША","chapter":"24","verse":"19","text":"І сказаў ім: штоо Яны сказалі Яму: што было зь Ісусам Назаранінам, Які быў прарок, моцны ў дзеі і ў слове перад Богам і ўсім народам;"},{"book":"ЛУКАША","chapter":"24","verse":"20","text":"як выдалі яго першасьвятары і начальнікі нашыя на засуджэньне на сьмерць і ўкрыжавалі Яго;"},{"book":"ЛУКАША","chapter":"24","verse":"21","text":"а мы спадзяваліся былі, што Ён ёсьць Той, Хто павінен уратаваць Ізраіля; але разам з усім тым, ужо трэйці дзень сёньня, як гэта сталася;"},{"book":"ЛУКАША","chapter":"24","verse":"22","text":"але і некаторыя жанчыны з нашых падзівілі нас: яны былі раніцай каля магілы"},{"book":"ЛУКАША","chapter":"24","verse":"23","text":"і не знайшлі Цела Ягонага, і прыйшоўшы, маўлялі, што бачылі зьяўленьне анёлаў, якія кажуць, што Ён жывы;"},{"book":"ЛУКАША","chapter":"24","verse":"24","text":"і пайшлі некаторыя з нашых да магілы і засталі ўсё так, як і жанчыны казалі; але Яго ня бачылі."},{"book":"ЛУКАША","chapter":"24","verse":"25","text":"Тады Ён сказаў ім: о, няцямныя і марудныя сэрцам, каб верыць ва ўсё, што прадказвалі прарокі!"},{"book":"ЛУКАША","chapter":"24","verse":"26","text":"Ці ж ня так і належала пацярпець Хрысту і ўвайсьці ў славу Сваю?"},{"book":"ЛУКАША","chapter":"24","verse":"27","text":"І пачаўшы ад Майсея, з усіх прарокаў тлумачыў ім сказанае пра Яго ва ўсім Пісаньні."},{"book":"ЛУКАША","chapter":"24","verse":"28","text":"І наблізіліся яны да таго селішча, у якое ішлі; і Ён паказаў ім выглядам, што хоча ісьці далей;"},{"book":"ЛУКАША","chapter":"24","verse":"29","text":"але яны стрымлівалі яго, кажучы: застанься з намі, бо дзень ужо схіліўся на вечар. І Ён увайшоў і застаўся зь імі."},{"book":"ЛУКАША","chapter":"24","verse":"30","text":"І калі Ён узьляжаў зь імі, дык, узяўшы хлеб, дабраславіў, пераламаў і падаў ім,"},{"book":"ЛУКАША","chapter":"24","verse":"31","text":"тады разамкнуліся ў іх вочы, і яны пазналі Яго; але Ён зрабіўся нябачны ім."},{"book":"ЛУКАША","chapter":"24","verse":"32","text":"І яны сказалі адзін аднаму: ці ж не палала ў нас сэрца наша, калі Ён казаў нам на дарозе і калі тлумачыў нам Пісаньне?"},{"book":"ЛУКАША","chapter":"24","verse":"33","text":"І ўстаўшы ў тую самую хвіліну, вярнуліся ў Ерусалім, і знайшлі разам адзінаццаць апосталаў і тых, што былі зь імі,"},{"book":"ЛУКАША","chapter":"24","verse":"34","text":"якія казалі, што Гасподзь сапраўды ўваскрэс і зьявіўся Сымону."},{"book":"ЛУКАША","chapter":"24","verse":"35","text":"І яны расказвалі пра здарэньне на дарозе, і як Ён быў пазнаны імі пры ламаньні хлеба."},{"book":"ЛУКАША","chapter":"24","verse":"36","text":"Калі яны казалі пра гэта, Сам Ісус стаў сярод іх і сказаў ім: мір вам."},{"book":"ЛУКАША","chapter":"24","verse":"37","text":"Яны, сумеўшыся і спалохаўшыся, падумалі, што бачаць духа;"},{"book":"ЛУКАША","chapter":"24","verse":"38","text":"але Ён сказаў ім: што бянтэжыцеся, і навошта такія думкі ўваходзяць у сэрцы вашыя?"},{"book":"ЛУКАША","chapter":"24","verse":"39","text":"Паглядзеце на рукі Мае і на ногі Мае; гэта - Я сам; дакранецеся да Мяне і разгледзьце; бо дух ня мае плоці і касьцей, як бачыце ў Мяне."},{"book":"ЛУКАША","chapter":"24","verse":"40","text":"І сказаўшы гэта, паказаў ім рукі і ногі."},{"book":"ЛУКАША","chapter":"24","verse":"41","text":"А калі яны ад радасьці яшчэ ня верылі і дзіваваліся, Ён сказаў ім: ці ёсць у вас тут якая ежа?"},{"book":"ЛУКАША","chapter":"24","verse":"42","text":"Яны падалі Яму частку печанай рыбы і сотавага мёду."},{"book":"ЛУКАША","chapter":"24","verse":"43","text":"І ўзяўшы, еў перад імі."},{"book":"ЛУКАША","chapter":"24","verse":"44","text":"І сказаў ім: вось тое, пра што Я вам казаў, яшчэ калі быў з вамі, што належыць спраўдзіцца ўсяму, напісанаму пра Мяне ў законе Майсеевым і ў прароках і ў псальмах."},{"book":"ЛУКАША","chapter":"24","verse":"45","text":"Тады адчыніў ім розум на ўразуменьне Пісаньняў"},{"book":"ЛУКАША","chapter":"24","verse":"46","text":"і сказаў ім: так напісана, і так належала адпакутаваць Хрысту і ўваскрэснуць зь мёртвых на трэйці дзень,"},{"book":"ЛУКАША","chapter":"24","verse":"47","text":"і абвешчаным быць у імя Ягонае пакаяньню і дараваньню грахоў ува ўсіх народах, пачынаючы зь Ерусаліма;"},{"book":"ЛУКАША","chapter":"24","verse":"48","text":"а вы сьведкі гэтага;"},{"book":"ЛУКАША","chapter":"24","verse":"49","text":"і я пашлю абяцанае Айцом Маім на вас; вы ж заставайцеся ў горадзе Ерусаліме, пакуль не прасякнецеся сілаю згары."},{"book":"ЛУКАША","chapter":"24","verse":"50","text":"І вывеў іх вонкі з горада да Віфаніі і, падняўшы рукі Свае, дабраславіў іх."},{"book":"ЛУКАША","chapter":"24","verse":"51","text":"І калі дабраславіў іх, пачаў аддаляцца ад іх і ўзносіцца на неба."},{"book":"ЛУКАША","chapter":"24","verse":"52","text":"Яны пакланіліся яму і вярнуліся ў Ерусалім зь вялікаю радасьцю,"},{"book":"ЛУКАША","chapter":"24","verse":"53","text":"і былі заўсёды ў храме, славячы і дабраслаўляючы Бога. Амін."}]}