{"data":[{"book":"1 Wasesalonike","chapter":"1","verse":"1","text":"Baluwa ino yalaila kwangu miye Paolo, na kwa Siliwano na Timoseo."},{"book":"1 Wasesalonike","chapter":"1","verse":"2","text":"Chamhongeza Chohile mazuwa yose kwa chausa chenyu nyose. Naswi hachikusokela kuwakumbukani mokulombeza kwetu kwa Chohile."},{"book":"1 Wasesalonike","chapter":"1","verse":"3","text":"Kwaviya chakumbuka kulongozi kwa Chohile Tati ywetu, ivyo mkusankana kwa uzumizi na ivyo mkutumbwazika na ndima kwa chausa cha kunga kwenyu. Naho chakumbuka msuhi wenyu mwa Zumbe dyetu Yesu Kulisito ivyo ukutoga."},{"book":"1 Wasesalonike","chapter":"1","verse":"4","text":"Walukolo wetu chimanya kugamba Chohile awaungani kawasagulani mtende wantu wakwe."},{"book":"1 Wasesalonike","chapter":"1","verse":"5","text":"Kwaviya umo chalongaga Mbuli Yedi ya Kulisito kwenyu haitendile kwa ulosi du. Mna naho kwa nguvu na kwa Muye Ukukile, chikatenda na chindedi kugamba ulosi uwo ni wachindedi. Mmanya ivyo chikale hamwenga na nyuwe, naho chikala kuwambizani nyuwe."},{"book":"1 Wasesalonike","chapter":"1","verse":"6","text":"Nyuwe namtimila mligano wetu, niyo mwamtimila Zumbe. Hata hegu namsulumizwa vidala, muuhokela ulosi wa Chohile kwa chinyemi chikulaila kwa Muye Ukukile."},{"book":"1 Wasesalonike","chapter":"1","verse":"7","text":"Ivyo nyuwe mtenda mligano wedi kwa wazumile wose wa Makedoniya na Akaya."},{"book":"1 Wasesalonike","chapter":"1","verse":"8","text":"Kwaviya kulawana na kuhikiliza kwenyu ulosi wa Zumbe wenela kulaila kwenyu suko Makedoniya na Akaya du, mna uzumizi wenyu kwa Chohile wenela chila hantu. Naho hachikunga kulongesa."},{"book":"1 Wasesalonike","chapter":"1","verse":"9","text":"Wantu awo walonga mo utafi wetu kwenyu mwe viya mchisingile, na viya mlekile kuvikila matukulu na kumuwiya Chohile. Mdamanya ivyo chani mumsankanile Chohile mta ujima naho ywa chindedi,"},{"book":"1 Wasesalonike","chapter":"1","verse":"10","text":"naho mwamgoja mwanawe kulaila kwembingu akunga auye vituhu. Mwana uyo ni Yesu, yudya Chohile amuyuse uyo akuchikombola mwe nkanto ya Chohile ikwiza."}]}