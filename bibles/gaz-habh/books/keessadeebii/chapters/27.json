{"data":[{"book":"Keessa Deebii","chapter":"27","verse":"1","text":"Musee fi maanguddoonni Israaʼel akkana jedhanii saba ajajan; “Ajajawwan ani harʼa isiniif kennu kanneen hunda eegaa."},{"book":"Keessa Deebii","chapter":"27","verse":"2","text":"Erga biyya Waaqayyo Waaqni kee siif kennutti galuuf Yordaanos ceetanii booddee dhagoota gurguddaa dhaabiitii nooraa dibi."},{"book":"Keessa Deebii","chapter":"27","verse":"3","text":"Yommuu akkuma Waaqayyo Waaqni abbootii keetii si abdachiisetti biyya aannanii fi dammi keessaa burqu kan Waaqayyo Waaqni kee siif kennutti galuuf ceetutti dubbiiwwan seera kanaa hunda dhagoota irratti barreessi."},{"book":"Keessa Deebii","chapter":"27","verse":"4","text":"Ati erga Yordaanos ceetee booddee akkuma ani harʼa si ajajutti dhagoota kanneen Tulluu Eebaal irra dhaabii nooraa dibi."},{"book":"Keessa Deebii","chapter":"27","verse":"5","text":"Achittis Waaqayyo Waaqa keetiif iddoo aarsaa kan dhagaa irraa hojjetame dhaabi; miʼa sibiilaa tokko iyyuu hin fayyadamin."},{"book":"Keessa Deebii","chapter":"27","verse":"6","text":"Iddoo aarsaa Waaqayyoo Waaqa keetii dhagaa hin soofaminiin hojjedhu; achi irrattis Waaqayyo Waaqa keetiif aarsaa gubamu dhiʼeessi."},{"book":"Keessa Deebii","chapter":"27","verse":"7","text":"Achittis aarsaa nagaa qalii nyaadhuutii fuula Waaqayyo Waaqa keetii duratti gammadi."},{"book":"Keessa Deebii","chapter":"27","verse":"8","text":"Dhagoota irratti dubbiiwwan seera kanaa hunda ibsii barreessi.”"},{"book":"Keessa Deebii","chapter":"27","verse":"9","text":"Musee fi Lewwonni luboota taʼan Israaʼeloota hundaan akkana jedhan; “Yaa Israaʼel, calʼisii dhagaʼi! Ati harʼa saba Waaqayyo Waaqa keetii taateerta."},{"book":"Keessa Deebii","chapter":"27","verse":"10","text":"Waaqayyo Waaqa keetiif ajajamiitii ajajawwan isaatii fi qajeelchawwan ani harʼa siif kennu dhagaʼi.”"},{"book":"Keessa Deebii","chapter":"27","verse":"11","text":"Museenis gaafasuma akkana jedhee saba ajaje:"},{"book":"Keessa Deebii","chapter":"27","verse":"12","text":"Yommuu isin Yordaanosin ceetanitti gosoonni Simiʼoon, Lewwii, Yihuudaa, Yisaakor, Yoosefii fi kan Beniyaam saba eebbisuuf gaara Gerziim irra haa dhaabatan."},{"book":"Keessa Deebii","chapter":"27","verse":"13","text":"Gosoonni Ruubeen, Gaad, Aasheer, Zebuuloon, Daanii fi Niftaalem immoo abaaruuf Tulluu Eebaal irra haa dhaabatan."},{"book":"Keessa Deebii","chapter":"27","verse":"14","text":"Lewwonni sagalee isaanii ol fudhatanii akkana jedhanii saba Israaʼel hundatti haa labsan:"},{"book":"Keessa Deebii","chapter":"27","verse":"15","text":"“Namni fakkii soofu yookaan baqsee Waaqa tolfamaa jechuunis waan fuula Waaqayyoo duratti balfamaa taʼe hojjetu kan waan ogummaa harkaatiin hojjetame dhoksee ol dhaabu haa abaaramu.”"},{"book":"Keessa Deebii","chapter":"27","verse":"16","text":"“Namni abbaa isaa yookaan haadha isaa qaanessu haa abaaramu.”"},{"book":"Keessa Deebii","chapter":"27","verse":"17","text":"“Namni dhagaa daarii ollaa isaa dhiibu haa abaaramu.”"},{"book":"Keessa Deebii","chapter":"27","verse":"18","text":"“Namni nama jaamaa karaa irraa jalʼisu haa abaaramu.”"},{"book":"Keessa Deebii","chapter":"27","verse":"19","text":"“Namni murtii alagaa, ijoollee abbaa hin qabneetii fi niitota dhirsoonni isaanii irraa duʼanii jalʼisu haa abaaramu.”"},{"book":"Keessa Deebii","chapter":"27","verse":"20","text":"“Namni niitii abbaa isaa wajjin ciisu haa abaaramu; inni siree abbaa isaa xureesseeraatii.”"},{"book":"Keessa Deebii","chapter":"27","verse":"21","text":"“Namni horii kam iyyuu wajjin wal bira gaʼu haa abaaramu.”"},{"book":"Keessa Deebii","chapter":"27","verse":"22","text":"“Namni obboleettii isaa intala abbaa isaa yookaan intala haadha isaa wajjin ciisu haa abaaramu.”"},{"book":"Keessa Deebii","chapter":"27","verse":"23","text":"“Namni haadha niitii isaa wajjin ciisu haa abaaramu.”"},{"book":"Keessa Deebii","chapter":"27","verse":"24","text":"“Namni dhoksaadhaan ollaa isaa ajjeesu haa abaaramu.”"},{"book":"Keessa Deebii","chapter":"27","verse":"25","text":"“Namni nama qulqulluu ajjeesuuf jedhee mattaʼaa fudhatu haa abaaramu.”"},{"book":"Keessa Deebii","chapter":"27","verse":"26","text":"“Namni dubbiiwwan seera kanaa eeguudhaan jabaatee hin dhaabanne haa abaaramu.”"}]}