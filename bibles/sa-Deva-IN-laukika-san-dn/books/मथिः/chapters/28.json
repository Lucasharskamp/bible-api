{"data":[{"book":"मथिः","chapter":"28","verse":"1","text":"ततः परं विश्रामवारस्य शेषे सप्ताहप्रथमदिनस्य प्रभोते जाते मग्दलीनी मरियम् अन्यमरियम् च श्मशानं द्रष्टुमागता।"},{"book":"मथिः","chapter":"28","verse":"2","text":"तदा महान् भूकम्पोऽभवत्; परमेश्वरीयदूतः स्वर्गादवरुह्य श्मशानद्वारात् पाषाणमपसार्य्य तदुपर्य्युपविवेश।"},{"book":"मथिः","chapter":"28","verse":"3","text":"तद्वदनं विद्युद्वत् तेजोमयं वसनं हिमशुभ्रञ्च।"},{"book":"मथिः","chapter":"28","verse":"4","text":"तदानीं रक्षिणस्तद्भयात् कम्पिता मृतवद् बभूवः।"},{"book":"मथिः","chapter":"28","verse":"5","text":"स दूतो योषितो जगाद, यूयं मा भैष्ट, क्रुशहतयीशुं मृगयध्वे तदहं वेद्मि।"},{"book":"मथिः","chapter":"28","verse":"6","text":"सोऽत्र नास्ति, यथावदत् तथोत्थितवान्; एतत् प्रभोः शयनस्थानं पश्यत।"},{"book":"मथिः","chapter":"28","verse":"7","text":"तूर्णं गत्वा तच्छिष्यान् इति वदत, स श्मशानाद् उदतिष्ठत्, युष्माकमग्रे गालीलं यास्यति यूयं तत्र तं वीक्षिष्यध्वे, पश्यताहं वार्त्तामिमां युष्मानवादिषं।"},{"book":"मथिः","chapter":"28","verse":"8","text":"ततस्ता भयात् महानन्दाञ्च श्मशानात् तूर्णं बहिर्भूय तच्छिष्यान् वार्त्तां वक्तुं धावितवत्यः। किन्तु शिष्यान् वार्त्तां वक्तुं यान्ति, तदा यीशु र्दर्शनं दत्त्वा ता जगाद,"},{"book":"मथिः","chapter":"28","verse":"9","text":"युष्माकं कल्याणं भूयात्, ततस्ता आगत्य तत्पादयोः पतित्वा प्रणेमुः।"},{"book":"मथिः","chapter":"28","verse":"10","text":"यीशुस्ता अवादीत्, मा बिभीत, यूयं गत्वा मम भ्रातृन् गालीलं यातुं वदत, तत्र ते मां द्रक्ष्यन्ति।"},{"book":"मथिः","chapter":"28","verse":"11","text":"स्त्रियो गच्छन्ति, तदा रक्षिणां केचित् पुरं गत्वा यद्यद् घटितं तत्सर्व्वं प्रधानयाजकान् ज्ञापितवन्तः।"},{"book":"मथिः","chapter":"28","verse":"12","text":"ते प्राचीनैः समं संसदं कृत्वा मन्त्रयन्तो बहुमुद्राः सेनाभ्यो दत्त्वावदन्,"},{"book":"मथिः","chapter":"28","verse":"13","text":"अस्मासु निद्रितेषु तच्छिष्या यामिन्यामागत्य तं हृत्वानयन्, इति यूयं प्रचारयत।"},{"book":"मथिः","chapter":"28","verse":"14","text":"यद्येतदधिपतेः श्रोत्रगोचरीभवेत्, तर्हि तं बोधयित्वा युष्मानविष्यामः।"},{"book":"मथिः","chapter":"28","verse":"15","text":"ततस्ते मुद्रा गृहीत्वा शिक्षानुरूपं कर्म्म चक्रुः, यिहूदीयानां मध्ये तस्याद्यापि किंवदन्ती विद्यते।"},{"book":"मथिः","chapter":"28","verse":"16","text":"एकादश शिष्या यीशुनिरूपितागालीलस्याद्रिं गत्वा"},{"book":"मथिः","chapter":"28","verse":"17","text":"तत्र तं संवीक्ष्य प्रणेमुः, किन्तु केचित् सन्दिग्धवन्तः।"},{"book":"मथिः","chapter":"28","verse":"18","text":"यीशुस्तेषां समीपमागत्य व्याहृतवान्, स्वर्गमेदिन्योः सर्व्वाधिपतित्वभारो मय्यर्पित आस्ते।"},{"book":"मथिः","chapter":"28","verse":"19","text":"अतो यूयं प्रयाय सर्व्वदेशीयान् शिष्यान् कृत्वा पितुः पुत्रस्य पवित्रस्यात्मनश्च नाम्ना तानवगाहयत; अहं युष्मान् यद्यदादिशं तदपि पालयितुं तानुपादिशत।"},{"book":"मथिः","chapter":"28","verse":"20","text":"पश्यत, जगदन्तं यावत् सदाहं युष्माभिः साकं तिष्ठामि। इति।"}]}