{"data":[{"book":"2 Péter","chapter":"1","verse":"1","text":"Simon Péter, Jézus Krisztus szolgája és apostola azoknak, akik velünk együtt drága hitet nyertek a mi Istenünknek és megtartónknak, Jézus Krisztusnak igazsága által."},{"book":"2 Péter","chapter":"1","verse":"2","text":"Kegyelem és békesség adassék néktek bőségesen Istennek és Jézusnak, a mi Urunknak megismerésében."},{"book":"2 Péter","chapter":"1","verse":"3","text":"Az ő isteni ereje megajándékozott minket mindennel, ami az életre és kegyességre való, annak megismerése által, aki minket saját dicsőségével és hatalmával elhívott,"},{"book":"2 Péter","chapter":"1","verse":"4","text":"és így igen nagy és becses ígéretekkel ajándékozott meg bennünket, hogy ezek révén isteni természet részeseivé legyetek, elkerülve a romlottságot, amely a bűnös kívánság által uralkodik a világon."},{"book":"2 Péter","chapter":"1","verse":"5","text":"Ugyanerre teljes igyekezetet fordítva, hitetekben mutassátok meg jó cselekedeteiteket, a jó cselekedetekben ismeretet,"},{"book":"2 Péter","chapter":"1","verse":"6","text":"az ismeretben mértékletességet, a mértékletességben állhatatosságot, az állhatatosságban pedig kegyességet."},{"book":"2 Péter","chapter":"1","verse":"7","text":"A kegyességben pedig az atyafiak iránti szeretetet, az atyafiak iránti szeretetben pedig minden ember iránti szeretetet."},{"book":"2 Péter","chapter":"1","verse":"8","text":"Mert ha ezek megvannak és gyarapodnak bennetek, akkor nem lesztek a mi Urunk Jézus Krisztus megismerésében sem hivalkodók, sem gyümölcstelenek."},{"book":"2 Péter","chapter":"1","verse":"9","text":"Akiben ezek nincsenek meg, az vak, rövidlátó, mert elfelejtette a régi bűneiből való megtisztulást."},{"book":"2 Péter","chapter":"1","verse":"10","text":"Ezért, atyámfiai, igyekezzétek inkább elhívásotokat és kiválasztásotokat megerősíteni, mert ha ezt teszitek, nem fogtok elesni soha."},{"book":"2 Péter","chapter":"1","verse":"11","text":"Így majd szabadon fogtok bemenni a mi Urunknak és Megtartónknak, Jézus Krisztusnak örök országába."},{"book":"2 Péter","chapter":"1","verse":"12","text":"Ezért nem mulasztom el, hogy mindenkor emlékeztesselek titeket ezekre, noha tudjátok ezeket, és szilárdan álltok a jelenvaló igazságban."},{"book":"2 Péter","chapter":"1","verse":"13","text":"Méltónak vélem, amíg ebben a porsátorban vagyok, hogy emlékeztetéssel ébresztgesselek titeket."},{"book":"2 Péter","chapter":"1","verse":"14","text":"Mert tudom, hogy hamar leteszem porsátoromat, amint a mi Urunk Jézus Krisztus is kijelentette nekem."},{"book":"2 Péter","chapter":"1","verse":"15","text":"De igyekezem, hogy ti az én halálom után is megemlékezhessetek ezekről."},{"book":"2 Péter","chapter":"1","verse":"16","text":"Mert nem kitalált meséket követve ismertettük meg veletek a mi Urunk Jézus hatalmát és megjelenését, hanem mint akik szemtanúi voltunk az ő fenségének."},{"book":"2 Péter","chapter":"1","verse":"17","text":"Mert amikor az Atya Istentől tisztességet és dicsőséget nyert, és Hozzá a felséges dicsőségből ez szózat hangzott: „Ez az én szeretett Fiam, akiben én gyönyörködöm,“"},{"book":"2 Péter","chapter":"1","verse":"18","text":"ezt az égből jövő szózatot mi hallottuk, mert együtt voltunk vele a szent hegyen."},{"book":"2 Péter","chapter":"1","verse":"19","text":"Ezért igen biztos nálunk a prófétai beszéd, amelyre jól teszitek, ha figyeltek, mint sötét helyen világító mécsesre, míg nappal virrad és hajnalcsillag kel fel szívetekben."},{"book":"2 Péter","chapter":"1","verse":"20","text":"Mindenekelőtt tudva azt, hogy az Írásban egy prófétai szó sem ered önkényes magyarázatból,"},{"book":"2 Péter","chapter":"1","verse":"21","text":"mert sohasem ember akaratából származott a prófétai szó, hanem a Szentlélektől indíttatva szóltak Isten szent emberei."}]}