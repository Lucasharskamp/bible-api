{"data":[{"book":"Efesoone","chapter":"4","verse":"1","text":"Hessa gish Goda sunthan qachetida tani inte xeygetida xeysas besiza dusu dana mala intena wosays."},{"book":"Efesoone","chapter":"4","verse":"2","text":"Muleka ashikistane shugista gidite. Issay isara siiqon diitene isay isa danda7ite."},{"book":"Efesoone","chapter":"4","verse":"3","text":"Sarotethi immiza ayana isipeteth naganas miinite."},{"book":"Efesoone","chapter":"4","verse":"4","text":"Inte xeygetida galas isi ufaysako xeygetidaysa mala isi asatethine isi ayanay dees."},{"book":"Efesoone","chapter":"4","verse":"5","text":"Isi Goday isi amanoyne isi xiinqatay dees."},{"book":"Efesoone","chapter":"4","verse":"6","text":"Wurisofe bollara gididay, wuriso bolla oothizay, wursoson dizay, wursos awwa gidida isi Xoossi des."},{"book":"Efesoone","chapter":"4","verse":"7","text":"Gidikoka Kiristossay imana gi qachida mala nusu isas issas duma duma imotethi imetides."},{"book":"Efesoone","chapter":"4","verse":"8","text":"Hessa gish “Izi pude kezida wode dii7o di7ides. Assas kiiyateth imota imides.” geteti geisha maxafan xafetidees."},{"book":"Efesoone","chapter":"4","verse":"9","text":"Histin “Iza pude kezides” gusi qaseka duge biita garisa wodhides gusu giodonta agiko hessi ay guse?"},{"book":"Efesoone","chapter":"4","verse":"10","text":"Duge garise wodhidaysi kumeth alame medheteth kumana mala sallopekka bolla keziday izako."},{"book":"Efesoone","chapter":"4","verse":"11","text":"Isi isi asati hawarista bagati nabeta harati mishracho qaala sabake bagayti qasse hemizaytane tamarisizayta gidana mala izi imota immidees."},{"book":"Efesoone","chapter":"4","verse":"12","text":"Hesika Kiristossa asateth gidida wossa kethiya keexistana mala amanizayta amano oothos giigsinaskko."},{"book":"Efesoone","chapter":"4","verse":"13","text":"Hesika hananay nu wurikka Xoossa na amanonine iza eron betiza isipetethiko gakidi kumetha asi gidanas Kiristossan nuni kirstosatho kumethinne polo gidana malakko."},{"book":"Efesoone","chapter":"4","verse":"14","text":"Hesa gish aba bolla dendiiza gote caarkoy hene ha shocechiza mala dumma dumma timirte carkon asa geneninne balethon anne nuni hene ha phonqitise qeeri gutha nayta mala hanoko."},{"book":"Efesoone","chapter":"4","verse":"15","text":"Hesatho hano agidi ane tuma siiqon hasaishe ispetethan hu7e gididaysako hanizazan wurison ane diccos. He hu7ezikka Kiristosako."},{"book":"Efesoone","chapter":"4","verse":"16","text":"Iza gedon asatethi wurii xaphon ooyketidi isi isi asatethi ba ootho othishe wurikka siiqon diiceesine benaka miinthes."},{"book":"Efesoone","chapter":"4","verse":"17","text":"Hanko amanonta asamala coo mela qohaaththaan mela siimeristanas intes besena gada ta intena zorays."},{"book":"Efesoone","chapter":"4","verse":"18","text":"Ista wozinay mumida gishane yushi qoponta gish issta wozina ayfey qoqides. Isiti Xoossa de7ope shaketida."},{"book":"Efesoone","chapter":"4","verse":"19","text":"Ista wozinay doccida gish kalloy baynda ba koydamala bena kallisonta amonine tunatethan danas wogay baynda iita oothos bena aathi immida."},{"book":"Efesoone","chapter":"4","verse":"20","text":"Inte qasse Kirstossa hessa malan eribeykista."},{"book":"Efesoone","chapter":"4","verse":"21","text":"Ee tumukka inte iza gish siiydistane Yesussan diza tuma izape tamaridista."},{"book":"Efesoone","chapter":"4","verse":"22","text":"Inte kasse diza dussay balethiza amon qitida gise kase ceega asatetha intefe intefe qariyogana tamaridista."},{"book":"Efesoone","chapter":"4","verse":"23","text":"Qasseka inte qofay ayanan oraxo."},{"book":"Efesoone","chapter":"4","verse":"24","text":"Tumu xillotethaninne geshatethan Xoosu milatana medhetida ooratha asateth mayte."},{"book":"Efesoone","chapter":"4","verse":"25","text":"Nu wurikka issi asho gidida gish wordotethi digidi nuni nu garasan issay issara anne tumma hasa7os."},{"book":"Efesoone","chapter":"4","verse":"26","text":"Hanqetite shin nagara oothofite, iinte hanqon diishin awwa arshey wulofo."},{"book":"Efesoone","chapter":"4","verse":"27","text":"Xala7es so imofiite."},{"book":"Efesoone","chapter":"4","verse":"28","text":"Kasse kaysotizadey hayssafe guye kaysotpo. Gido atiin metotetidi iza wosizaytas imizay iza kushen deyana mala loo7o miish ba kushera oothi demanas daburo."},{"book":"Efesoone","chapter":"4","verse":"29","text":"Koshiza mala hanko siyzayta go7izazine madiza qalape attiin go7oy baynda qalay inte dunape kezopo."},{"book":"Efesoone","chapter":"4","verse":"30","text":"Inte atana galasas atametida Xoossa Xillo ayana michisopite."},{"book":"Efesoone","chapter":"4","verse":"31","text":"Camo yo wuriisi hanqoka, yilo, ooshu, cashe, qassekka hanko hara itateth wursi intefe digiite."},{"book":"Efesoone","chapter":"4","verse":"32","text":"Intena Xoossi Kiristossa bagara ato gida mala intekka inte garisan atto atto getetite, issay isara kiiyatane isay isas qadheetizayta gidite."}]}