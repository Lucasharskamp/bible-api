{"data":[{"book":"2 Berɛsosɛm","chapter":"11","verse":"1","text":"Ɛberɛ a Rehoboam duruu Yerusalem no, ɔboaboaa Yuda ne Benyamin akodɔm a ɛyɛ akodɔm papa ɔpeha aduɔwɔtwe ano, sɛ wɔrekɔko atia Israel akodɔm, na wagye ahennie no afa."},{"book":"2 Berɛsosɛm","chapter":"11","verse":"2","text":"Na Awurade ka kyerɛɛ Onyankopɔn onipa Semaia sɛ,"},{"book":"2 Berɛsosɛm","chapter":"11","verse":"3","text":"“Ka kyerɛ Salomo babarima Rehoboam a ɔdi ɔhene wɔ Yuda ne Israelfoɔ a wɔwɔ Yuda ne Benyamin sɛ,"},{"book":"2 Berɛsosɛm","chapter":"11","verse":"4","text":"Sɛdeɛ Awurade seɛ nie: ‘Nko ntia wʼabusuafoɔ. Sane wʼakyi kɔ efie, ɛfiri sɛ, me na memaa asɛm a asie no ho kwan!’ ” Enti, wɔtiee Awurade asɛm no, na wɔanko antia Yeroboam."},{"book":"2 Berɛsosɛm","chapter":"11","verse":"5","text":"Rehoboam tenaa Yerusalem, na ɔbɔɔ nkuro ahodoɔ ho ban, maa Yuda yɛɛ den."},{"book":"2 Berɛsosɛm","chapter":"11","verse":"6","text":"Ɔkyekyeree Betlehem, Etam, Tekoa,"},{"book":"2 Berɛsosɛm","chapter":"11","verse":"7","text":"Bet-Sur, Soko, Adulam,"},{"book":"2 Berɛsosɛm","chapter":"11","verse":"8","text":"Gat, Maresa, Sif,"},{"book":"2 Berɛsosɛm","chapter":"11","verse":"9","text":"Adoraim, Lakis, Aseka,"},{"book":"2 Berɛsosɛm","chapter":"11","verse":"10","text":"Sora, Ayalon ne Hebron. Yeinom ne nkuro a wɔbɔɔ ho ban wɔ Yuda ne Benyamin.11.10 Yɛnhunu saa nkuropɔn yi din wɔ Ahene Nwoma no mu. Rehoboam miaa banbɔ mu wɔ ahennie no apueeɛ, atɔeɛ ne anafoɔ fam ahyeɛ so. Nanso wanyɛ saa wɔ atifi fam. Na nʼadwene ne sɛ ɔbɛka ahennie no nyinaa abɔ mu na sɛ Misraimfoɔ nam ntohyɛsoɔ so bɛhunahuna wɔn a, wɔatumi agyina ano."},{"book":"2 Berɛsosɛm","chapter":"11","verse":"11","text":"Rehoboam yeree wɔn banbɔ mu, na ɔde asahene duaduaa hɔ. Ɔkoraa nnuane, ngo ne nsã wɔ kuropɔn biara so."},{"book":"2 Berɛsosɛm","chapter":"11","verse":"12","text":"Ɔde akokyɛm ne mpea siee wɔ saa nkuro yi mu, de hyɛɛ wɔn banbɔ mu den. Enti, Yuda ne Benyamin nko ara na wɔbɛhyɛɛ nʼase."},{"book":"2 Berɛsosɛm","chapter":"11","verse":"13","text":"Asɔfoɔ ne Lewifoɔ a na wɔne Israel atifi fam mmusuakuo te no kɔɔ Rehoboam afa."},{"book":"2 Berɛsosɛm","chapter":"11","verse":"14","text":"Na Lewifoɔ no mpo gyaa wɔn afie ne wɔn agyapadeɛ kɔɔ Yuda ne Yerusalem, ɛfiri sɛ, Yeroboam ne ne mmammarima amma wɔn kwan ansom Awurade sɛ asɔfoɔ."},{"book":"2 Berɛsosɛm","chapter":"11","verse":"15","text":"Yeroboam yii nʼankasa asɔfoɔ, ma wɔsomm abosonsomfoɔ asɔreeɛ so a na wɔsom abirekyie ne nantwie mma ahoni a na wɔayɛ."},{"book":"2 Berɛsosɛm","chapter":"11","verse":"16","text":"Israelman mu nyinaa, wɔn a na wɔpɛ sɛ wɔsom Awurade, Israel Onyankopɔn no dii Lewifoɔ no akyi kɔɔ Yerusalem baabi a wɔbɛtumi de ayɛyɛdeɛ ama Awurade, wɔn agyanom Onyankopɔn no."},{"book":"2 Berɛsosɛm","chapter":"11","verse":"17","text":"Yei maa Yuda ahennie nyaa ahoɔden, na wɔde mfeɛ mmiɛnsa boaa Salomo babarima Rehoboam, na wɔhwehwɛɛ Awurade nokorɛm, sɛdeɛ wɔyɛɛ wɔ Dawid ne Salomo ahennie mu no."},{"book":"2 Berɛsosɛm","chapter":"11","verse":"18","text":"Rehoboam waree Mahalat. Na ɔyɛ Dawid babarima Yerimot babaa. Na ɔyɛ Abihail a ɔyɛ Yisai babarima Eliab babaa nso."},{"book":"2 Berɛsosɛm","chapter":"11","verse":"19","text":"Mahalat woo mmammarima baasa a wɔne Yeus, Semaria ne Saham."},{"book":"2 Berɛsosɛm","chapter":"11","verse":"20","text":"Akyire no, ɔwaree Absalom babaa Maaka. Maaka woo Abia, Atai, Sisa ne Selomit."},{"book":"2 Berɛsosɛm","chapter":"11","verse":"21","text":"Na Rehoboam dɔ Maaka yie sene ne yerenom a wɔaka ne ne mpenafoɔ nyinaa. Na ɔwɔ yerenom dunwɔtwe ne mpenafoɔ aduosia, na wɔwowoo mmammarima aduonu nwɔtwe ne mmammaa aduosia."},{"book":"2 Berɛsosɛm","chapter":"11","verse":"22","text":"Rehoboam sii Maaka babarima Abia ahenemmahene maa ɛdaa adi pefee sɛ daakye, ɔno na ɔbɛdi nʼadeɛ sɛ ɔhene."},{"book":"2 Berɛsosɛm","chapter":"11","verse":"23","text":"Bio, Rehoboam faa nyansakwan so de dwumadie hyehyɛɛ ne mmammarima a wɔaka no nsa, de wɔn tuatuaa nkuro a wɔabɔ ho ban, wɔ nsase no nyinaa so. Ɔmaa wɔn wɔn ahiadeɛ nyinaa, hyehyɛɛ awadeɛ bebree maa wɔn mu biara."}]}