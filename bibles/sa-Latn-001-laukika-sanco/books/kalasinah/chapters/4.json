{"data":[{"book":"kalasinaH","chapter":"4","verse":"1","text":"aparanjca hE adhipatayaH, yUyaM dAsAn prati nyAyyaM yathArthanjcAcaraNaM kurudhvaM yuSmAkamapyEkO'dhipatiH svargE vidyata iti jAnIta|"},{"book":"kalasinaH","chapter":"4","verse":"2","text":"yUyaM prArthanAyAM nityaM pravarttadhvaM dhanyavAdaM kurvvantastatra prabuddhAstiSThata ca|"},{"book":"kalasinaH","chapter":"4","verse":"3","text":"prArthanAkAlE mamApi kRtE prArthanAM kurudhvaM,"},{"book":"kalasinaH","chapter":"4","verse":"4","text":"phalataH khrISTasya yannigUPhavAkyakAraNAd ahaM baddhO'bhavaM tatprakAzAyEzvarO yat madarthaM vAgdvAraM kuryyAt, ahanjca yathOcitaM tat prakAzayituM zaknuyAm Etat prArthayadhvaM|"},{"book":"kalasinaH","chapter":"4","verse":"5","text":"yUyaM samayaM bahumUlyaM jnjAtvA bahiHsthAn lOkAn prati jnjAnAcAraM kurudhvaM|"},{"book":"kalasinaH","chapter":"4","verse":"6","text":"yuSmAkam AlApaH sarvvadAnugrahasUcakO lavaNEna susvAduzca bhavatu yasmai yaduttaraM dAtavyaM tad yuSmAbhiravagamyatAM|"},{"book":"kalasinaH","chapter":"4","verse":"7","text":"mama yA dazAkti tAM tukhikanAmA prabhau priyO mama bhrAtA vizvasanIyaH paricArakaH sahadAsazca yuSmAn jnjApayiSyati|"},{"book":"kalasinaH","chapter":"4","verse":"8","text":"sa yad yuSmAkaM dazAM jAnIyAt yuSmAkaM manAMsi sAntvayEcca tadarthamEvAhaM"},{"book":"kalasinaH","chapter":"4","verse":"9","text":"tam OnISimanAmAnanjca yuSmaddEzIyaM vizvastaM priyanjca bhrAtaraM prESitavAn tau yuSmAn atratyAM sarvvavArttAM jnjApayiSyataH|"},{"book":"kalasinaH","chapter":"4","verse":"10","text":"AriSTArkhanAmA mama sahabandI barNabbA bhAginEyO mArkO yuSTanAmnA vikhyAtO yIzuzcaitE chinnatvacO bhrAtarO yuSmAn namaskAraM jnjApayanti, tESAM madhyE mArkamadhi yUyaM pUrvvam AjnjApitAH sa yadi yuSmatsamIpam upatiSThEt tarhi yuSmAbhi rgRhyatAM|"},{"book":"kalasinaH","chapter":"4","verse":"11","text":"kEvalamEta IzvararAjyE mama sAntvanAjanakAH sahakAriNO'bhavan|"},{"book":"kalasinaH","chapter":"4","verse":"12","text":"khrISTasya dAsO yO yuSmaddEzIya ipaphrAH sa yuSmAn namaskAraM jnjApayati yUyanjcEzvarasya sarvvasmin manO'bhilASE yat siddhAH pUrNAzca bhavEta tadarthaM sa nityaM prArthanayA yuSmAkaM kRtE yatatE|"},{"book":"kalasinaH","chapter":"4","verse":"13","text":"yuSmAkaM lAyadikEyAsthitAnAM hiyarApalisthitAnAnjca bhrAtRNAM hitAya sO'tIva cESTata ityasmin ahaM tasya sAkSI bhavAmi|"},{"book":"kalasinaH","chapter":"4","verse":"14","text":"lUkanAmA priyazcikitsakO dImAzca yuSmabhyaM namaskurvvAtE|"},{"book":"kalasinaH","chapter":"4","verse":"15","text":"yUyaM lAyadikEyAsthAn bhrAtRn numphAM tadgRhasthitAM samitinjca mama namaskAraM jnjApayata|"},{"book":"kalasinaH","chapter":"4","verse":"16","text":"aparaM yuSmatsannidhau patrasyAsya pAThE kRtE lAyadikEyAsthasamitAvapi tasya pAThO yathA bhavEt lAyadikEyAnjca yat patraM mayA prahitaM tad yathA yuSmAbhirapi paThyEta tathA cESTadhvaM|"},{"book":"kalasinaH","chapter":"4","verse":"17","text":"aparam ArkhippaM vadata prabhO ryat paricaryyApadaM tvayAprApi tatsAdhanAya sAvadhAnO bhava|"},{"book":"kalasinaH","chapter":"4","verse":"18","text":"ahaM paulaH svahastAkSarENa yuSmAn namaskAraM jnjApayAmi yUyaM mama bandhanaM smarata| yuSmAn pratyanugrahO bhUyAt| AmEna|"}]}