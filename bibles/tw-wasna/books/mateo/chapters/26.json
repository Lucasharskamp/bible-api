{"data":[{"book":"Mateo","chapter":"26","verse":"1","text":"Yesu wiee nsɛm yi nyinaa ka no, ɔka kyerɛɛ nʼasuafoɔ no sɛ,"},{"book":"Mateo","chapter":"26","verse":"2","text":"“Monim sɛ aka nnanu na Twam Afahyɛ no aduru, na wɔbɛyi Onipa Ba no ama, na wɔabɔ no asɛnnua mu.”"},{"book":"Mateo","chapter":"26","verse":"3","text":"Saa ɛberɛ no ara na asɔfoɔ mpanin ne Yudafoɔ mpanin bi ahyia mu wɔ Ɔsɔfopanin Kaiafa efie,"},{"book":"Mateo","chapter":"26","verse":"4","text":"retu agyina ahwehwɛ ɛkwan a wɔbɛfa so akyere Yesu, akum no a obiara renhunu akyire."},{"book":"Mateo","chapter":"26","verse":"5","text":"Nanso, wɔkaa sɛ, “Ɛnsɛ sɛ wɔkyere no Twam Afahyɛ no mu, anyɛ saa a, ɛde basabasayɛ bɛba ɔman no mu.”"},{"book":"Mateo","chapter":"26","verse":"6","text":"Afei, Yesu kɔɔ Betania na ɔkɔɔ Simon ɔkwatani efie."},{"book":"Mateo","chapter":"26","verse":"7","text":"Ɔwɔ hɔ redidi no, ɔbaa bi26.7 Maria a ɔyɛ Marta ne Lasaro nuabaa (Yoh 12.3) a ɔkura ngo hwamhwam bi a ne boɔ yɛ den yie toa ma baa hɔ, bɛhwie guu Yesu tirim."},{"book":"Mateo","chapter":"26","verse":"8","text":"Asuafoɔ no hunuiɛ no, anyɛ wɔn dɛ. Wɔkaa sɛ, “Adesɛeɛ yi ase ne sɛn?"},{"book":"Mateo","chapter":"26","verse":"9","text":"Anka wɔbɛtumi atɔn sradeɛ hwamhwam yi anya sika bebree de ama ahiafoɔ.”"},{"book":"Mateo","chapter":"26","verse":"10","text":"Yesu hunuu wɔn adwene, na ɔka kyerɛɛ wɔn sɛ, “Adɛn na moka deɛ ɔbaa yi yɛeɛ yi ho asɛm saa? Wayɛ ade pa ama me."},{"book":"Mateo","chapter":"26","verse":"11","text":"Mo ne ahiafoɔ wɔ ha daa, na me deɛ, me ne mo nni hɔ daa."},{"book":"Mateo","chapter":"26","verse":"12","text":"Wahwie ngo hwamhwam yi agu me so, de asiesie me onipadua ama me sie."},{"book":"Mateo","chapter":"26","verse":"13","text":"Wɔde deɛ ɔyɛeɛ yi bɛkae no daa. Wɔbɛka deɛ ɔyɛeɛ yi wɔ ewiase baabiara a wɔka asɛmpa no.”"},{"book":"Mateo","chapter":"26","verse":"14","text":"Afei, Yuda Iskariot a ɔyɛ asuafoɔ dumienu no mu baako kɔɔ asɔfoɔ mpanin no nkyɛn,"},{"book":"Mateo","chapter":"26","verse":"15","text":"kɔbisaa wɔn sɛ, “Sɛ meyi Yesu ma mo a, ahe na mode bɛma me?” Wɔmaa no dwetɛ mpɔ aduasa"},{"book":"Mateo","chapter":"26","verse":"16","text":"Ɛfiri saa ɛberɛ no, Yuda hwehwɛɛ kwan a ɔbɛfa so ayi no ama wɔn."},{"book":"Mateo","chapter":"26","verse":"17","text":"Apiti Afahyɛ da a ɛdi ɛkan no, asuafoɔ no baa Yesu nkyɛn bɛbisaa no sɛ, “Ɛhe na wopɛ sɛ yɛkɔdi Twam Afahyɛ no?”"},{"book":"Mateo","chapter":"26","verse":"18","text":"Ɔbuaa wɔn sɛ, “Monkɔ kuro no mu nkɔhunu ɔpanin asomasi nka nkyerɛ no sɛ, ‘Yɛn Wura se, ne berɛ abɛn, na wo fie na ɔne nʼasuafoɔ no bɛdi Twam Afahyɛ no.’ ”"},{"book":"Mateo","chapter":"26","verse":"19","text":"Asuafoɔ no dii deɛ ɔka kyerɛɛ wɔn no so, yɛɛ Twam Afahyɛ aduane a wɔbɛdi wɔ efie a wɔnyaeɛ no mu."},{"book":"Mateo","chapter":"26","verse":"20","text":"Ɛduruu anwummerɛ a ɔne Dumienu no te adidiiɛ no,"},{"book":"Mateo","chapter":"26","verse":"21","text":"ɔkaa sɛ, “Mo mu baako bɛyi me ama.”"},{"book":"Mateo","chapter":"26","verse":"22","text":"Asɛm yi maa wɔn werɛ hoo yie, na wɔfirii aseɛ bisabisaa mmaako mmaako sɛ, “Awurade, ɛyɛ me anaa.”"},{"book":"Mateo","chapter":"26","verse":"23","text":"Yesu buaa sɛ, “Deɛ ɔne me didi ayowaa baako mu no, ɔno na ɔbɛyi me ama."},{"book":"Mateo","chapter":"26","verse":"24","text":"Ɛsɛ sɛ Onipa Ba no wu sɛdeɛ odiyifoɔ no hyɛɛ ne ho nkɔm no; nanso onipa a ɔbɛyi Onipa Ba no ama no, nnue! Sɛ wanwo saa onipa no a, anka ɛyɛ.”"},{"book":"Mateo","chapter":"26","verse":"25","text":"Yuda nso bisaa no sɛ, “Ɔkyerɛkyerɛfoɔ, ɛyɛ me anaa?”"},{"book":"Mateo","chapter":"26","verse":"26","text":"Ɛberɛ a wɔredidi no. Yesu faa burodo, na ɔhyiraa so bubuu mu, de maa nʼasuafoɔ no kaa sɛ: “Monnye nni, yei ne me onipadua.”"},{"book":"Mateo","chapter":"26","verse":"27","text":"Na ɔfaa kuruwa no, na ɔdaa ase no, ɔde maa wɔn kaa sɛ, “Mo nyinaa monnom bi,"},{"book":"Mateo","chapter":"26","verse":"28","text":"na yei ne me mogya a ɛhyɛ Apam Foforɔ no mu den, a wɔhwie gu ma nnipa bebree nya bɔne fakyɛ."},{"book":"Mateo","chapter":"26","verse":"29","text":"Montie deɛ mereka yi yie. Merennom saa nsã yi bi bio da, de bɛkɔ akɔsi da a me ne mo bɛnom bi bio wɔ mʼAgya Ahennie no mu.”"},{"book":"Mateo","chapter":"26","verse":"30","text":"Na wɔtoo dwom wieeɛ no, wɔfirii adi kɔɔ Ngo Bepɔ no so."},{"book":"Mateo","chapter":"26","verse":"31","text":"Wɔduruu deɛ wɔrekɔ hɔ no, Yesu ka kyerɛɛ wɔn sɛ, “Anadwo yi, mo nyinaa bɛdwane agya me. Na wɔatwerɛ sɛ,"},{"book":"Mateo","chapter":"26","verse":"32","text":"Na sɛ mesane ba nkwa mu bio a, mɛkɔ Galilea, na makɔhyia mo wɔ hɔ.”"},{"book":"Mateo","chapter":"26","verse":"33","text":"Petro ka kyerɛɛ no sɛ, “Sɛ nnipa nyinaa bɛdwane agya wo a, me deɛ, merennwane nnya wo da.”"},{"book":"Mateo","chapter":"26","verse":"34","text":"Yesu ka kyerɛɛ no sɛ, “Nokorɛm, anadwo yi, akokɔ remmɔn, na woapa me mprɛnsa!”"},{"book":"Mateo","chapter":"26","verse":"35","text":"Petro pae mu kaa sɛ, “Mpo sɛ ɛtwa sɛ me ne wo wu a, merempa wo da!” Asuafoɔ no nyinaa nso kaa saa asɛm korɔ yi ara."},{"book":"Mateo","chapter":"26","verse":"36","text":"Yesu de wɔn kɔɔ baabi a wɔfrɛ hɔ Getsemane. Wɔduruu hɔ no, ɔka kyerɛɛ wɔn sɛ, “Montena ha ntwɛn me, na merekɔ mʼanim kakra akɔbɔ mpaeɛ.”"},{"book":"Mateo","chapter":"26","verse":"37","text":"Ɔfaa Petro ne Sebedeo mma baanu a wɔn edin de Yakobo ne Yohane kaa ne ho. Ne werɛ hyɛɛ aseɛ hoeɛ, na ne ho nso yeraa no."},{"book":"Mateo","chapter":"26","verse":"38","text":"Ɔka kyerɛɛ wɔn sɛ, “Awerɛhoɔ ahyɛ me kra so de kɔ owuo mu. Montena ha na mo ne me nwɛn.”"},{"book":"Mateo","chapter":"26","verse":"39","text":"Na ɔkɔɔ nʼanim kakra, de nʼanim kɔbutuu fam bɔɔ mpaeɛ sɛ, “MʼAgya, sɛ ɛbɛtumi a, ma kuruwa yi ntwa me ho nkɔ. Nanso, deɛ wopɛ na ɛnyɛ, na nyɛ deɛ mepɛ.”"},{"book":"Mateo","chapter":"26","verse":"40","text":"Na ɔsane baa asuafoɔ baasa no nkyɛn bɛhunuu sɛ wɔadeda. Ɔfrɛɛ Petro bisaa no sɛ, “Petro, woantumi antena ase ne me anwɛn dɔnhwereɛ baako pɛ mpo?"},{"book":"Mateo","chapter":"26","verse":"41","text":"Monwɛn na mommɔ mpaeɛ, na moankɔ sɔhwɛ mu. Honhom pɛ deɛ, nanso ɔhonam yɛ mmerɛ!”"},{"book":"Mateo","chapter":"26","verse":"42","text":"Ɔsane gyaa wɔn hɔ bio kɔbɔɔ mpaeɛ sɛ, “MʼAgya, sɛ kuruwa yi rentwa me ho nkɔ, na nom ara na ɛsɛ sɛ menom a, deɛ wopɛ nyɛ.”"},{"book":"Mateo","chapter":"26","verse":"43","text":"Ɔsane baa wɔn nkyɛn bio bɛhunuu wɔn sɛ wɔadeda ɛfiri sɛ, na wɔn ani kum yie."},{"book":"Mateo","chapter":"26","verse":"44","text":"Ɔsane kɔɔ mpaeɛbɔ a ɛtɔ so mmiɛnsa so kɔbɔɔ mpaeɛ kaa asɛm korɔ no ara."},{"book":"Mateo","chapter":"26","verse":"45","text":"Ɔsane baa asuafoɔ no nkyɛn bɛka kyerɛɛ wɔn sɛ, “Afei deɛ, monna na monhome. Hwɛ, ɛdɔn no aduru. Wɔrebɛyi Onipa Ba no ahyɛ nnebɔneyɛfoɔ nsa!"},{"book":"Mateo","chapter":"26","verse":"46","text":"Monsɔre na yɛnkɔ! Monhwɛ! Deɛ ɔreyi me ama no na ɔreba no!”"},{"book":"Mateo","chapter":"26","verse":"47","text":"Ɔgu so rekasa no, Yuda a ɔyɛ asuafoɔ dumienu no mu baako ne dɔm a Yudafoɔ mpanin asoma wɔn a wɔkurakura akofena ne mmaa baa hɔ."},{"book":"Mateo","chapter":"26","verse":"48","text":"Na Yuda aka akyerɛ wɔn sɛ, wɔnkyere onipa a ɔbɛyɛ no atuu no, ɛfiri sɛ, ɔno ne onipa a wɔrehwehwɛ no no."},{"book":"Mateo","chapter":"26","verse":"49","text":"Yuda baa Yesu nkyɛn bɛbam no kaa sɛ, “Me wura, atuu!”"},{"book":"Mateo","chapter":"26","verse":"50","text":"Yesu ka kyerɛɛ no sɛ, “Damfo, deɛ wobaa ha sɛ worebɛyɛ no, yɛ no ntɛm.”"},{"book":"Mateo","chapter":"26","verse":"51","text":"Wɔn a wɔka Yesu ho no mu baako twee ne akofena de twaa Ɔsɔfopanin no akoa bi aso."},{"book":"Mateo","chapter":"26","verse":"52","text":"Yesu ka kyerɛɛ no sɛ, “To wʼakofena no twene. Na wɔn a wɔtwe akofena no, akofena ano na wɔbɛwuo."},{"book":"Mateo","chapter":"26","verse":"53","text":"Monnim sɛ mɛtumi aka akyerɛ mʼAgya na wasoma nʼabɔfoɔ mpempem aba ntɛm so, na wɔabɛbɔ yɛn ho ban?"},{"book":"Mateo","chapter":"26","verse":"54","text":"Nanso, sɛ meyɛ saa a, ɛbɛyɛ dɛn na deɛ Atwerɛsɛm ka wɔ deɛ asi yi ho no bɛba mu?”"},{"book":"Mateo","chapter":"26","verse":"55","text":"Yesu bisaa ɛdɔm a wɔbaa ne soɔ no sɛ, “Meyɛ owudifoɔ enti na mode akofena ne mmaa aba me so sɛ mode rebɛkye me? Metenaa mo nkyɛn kyerɛkyerɛɛ wɔ asɔrefie da biara da, nso moansi me kwan."},{"book":"Mateo","chapter":"26","verse":"56","text":"Nanso, yei nyinaa aba sɛdeɛ ɛbɛyɛ a deɛ adiyifoɔ no kaeɛ wɔ Atwerɛsɛm mu no bɛba mu.” Saa ɛberɛ no ara mu na asuafoɔ no nyinaa dwane gyaa no."},{"book":"Mateo","chapter":"26","verse":"57","text":"Afei, ɛdɔm a wɔkyeree Yesu no de no kɔɔ Ɔsɔfopanin Kaiafa anim, baabi a Yudafoɔ mpanin nyinaa ahyia hɔ."},{"book":"Mateo","chapter":"26","verse":"58","text":"Petro tee ne ho dii nnipadɔm no akyi baa Ɔsɔfopanin no efie hɔ bi. Ɔkɔtenaa asomfoɔ a wɔwɔ hɔ no mu sɛ ɔrehwɛ asɛm a ɛbɛsie."},{"book":"Mateo","chapter":"26","verse":"59","text":"Asɔfoɔ mpanin ne Yudafoɔ asɛnnifoɔ akunini nyinaa hyiaa wɔ hɔ hwehwɛɛ sɛ wɔbɛnya adansefoɔ bi a wɔbɛdi adansekurumu ato Yesu so, na wɔagyina so abu no kumfɔ."},{"book":"Mateo","chapter":"26","verse":"60","text":"Nnipa bebree bɛdii adanseɛ, nanso wɔhunuu sɛ wɔredi adansekurumu ɛfiri sɛ, na wɔn nsɛm a wɔka no nyinaa bɔ abira."},{"book":"Mateo","chapter":"26","verse":"61","text":"sɛ, “Saa onipa yi kaa sɛ, ‘Mɛtumi abubu Onyankopɔn asɔredan na masi no nnansa!’ ”"},{"book":"Mateo","chapter":"26","verse":"62","text":"Ɔsɔfopanin no sɔre bisaa Yesu sɛ, “Ɛdeɛn na wowɔ ka? Wokaa saa anaasɛ woanka saa?”"},{"book":"Mateo","chapter":"26","verse":"63","text":"Nanso, Yesu ammua no."},{"book":"Mateo","chapter":"26","verse":"64","text":"Yesu ka kyerɛɛ no sɛ, “Aane, woaka. Na daakye mobɛhunu me, Agyenkwa no, sɛ mete Onyankopɔn nifa na menam omununkum mu resane aba.”"},{"book":"Mateo","chapter":"26","verse":"65","text":"Ɔsɔfopanin no sunsuanee nʼatadeɛ mu teaam sɛ, “Abususɛm! Adansefoɔ bɛn na wɔn ho hia yɛn bio? Mo nyinaa ate abususɛm a ɔkaeɛ no!"},{"book":"Mateo","chapter":"26","verse":"66","text":"Asɛm bɛn na mowɔ ka?”"},{"book":"Mateo","chapter":"26","verse":"67","text":"Afei, wɔtee ntasuo guu nʼani so. Ebinom bobɔɔ no akuturuku na ebinom nso bobɔɔ no asotorɔ"},{"book":"Mateo","chapter":"26","verse":"68","text":"kaa sɛ, “Wone Agyenkwa no! Kyerɛ yɛn deɛ ɔbɔɔ wo?”"},{"book":"Mateo","chapter":"26","verse":"69","text":"Saa ɛberɛ no na Petro te adihɔ. Abaayewa bi baa ne nkyɛn bɛka kyerɛɛ no sɛ, “Wo nso, na wo ne Yesu na ɛnam. Mo nyinaa mofiri Galilea.”"},{"book":"Mateo","chapter":"26","verse":"70","text":"Nanso, Petro de abufuo sane ne ho sɛ, “Mennim deɛ woreka yi ho hwee.”"},{"book":"Mateo","chapter":"26","verse":"71","text":"Akyire yi, abaayewa foforɔ bi hyiaa no ɛpono bi ano ka kyerɛɛ wɔn a ɔne wɔn gyina hɔ no sɛ, “Na saa ɔbarima yi ne Yesu Nasareni no na ɛnam.”"},{"book":"Mateo","chapter":"26","verse":"72","text":"Petro de ntam sane ne ho bio sɛ, “Mennim saa onipa a moreka ne ho asɛm no.”"},{"book":"Mateo","chapter":"26","verse":"73","text":"Ɛkyɛɛ kakra no, mmarima a wɔgyina hɔ no bi bɛka kyerɛɛ petro sɛ, “Yɛnim sɛ woyɛ nʼasuafoɔ no mu baako, na wo kasa nso yi wo adi sɛ woyɛ Galileani.”"},{"book":"Mateo","chapter":"26","verse":"74","text":"Petro hyɛɛ aseɛ dii nse, kekaa ntam sɛ, “Mennim onipa no!”"},{"book":"Mateo","chapter":"26","verse":"75","text":"Ɛhɔ na Petro kaee asɛm a Yesu ka kyerɛɛ no sɛ, “Akokɔ remmɔn na woapa me mprɛnsa” no. Na ɔfirii adi kɔsuiɛ."}]}