{"data":[{"book":"मार्क","chapter":"11","verse":"1","text":"जेव्हा ते यरूशलेम शहराजवळ जैतुनांच्या डोंगराजवळ बेथफगे व बेथानी गावाजवळ आले तेव्हा येशूने आपल्या दोन शिष्यास असे सांगून पाठवले की,"},{"book":"मार्क","chapter":"11","verse":"2","text":"“समोरच्या गावात जा, गावात जाताच ज्याच्यावर कोणी बसले नाही असे शिंगरु बांधलेले आढळेल. ते सोडा व येथे आणा."},{"book":"मार्क","chapter":"11","verse":"3","text":"आणि जर कोणी तुम्हास विचारले, ‘तुम्ही हे का घेऊन जात आहात?’ तर तुम्ही असे म्हणा, ‘प्रभूला याची गरज आहे.’ व तो ते लगेच परत तेथे पाठवील.”"},{"book":"मार्क","chapter":"11","verse":"4","text":"मग ते निघाले आणि त्यांना रस्त्यावर, दाराशी एक शिंगरु बांधलेले आढळले मग त्यांनी ते सोडले."},{"book":"मार्क","chapter":"11","verse":"5","text":"तेथे उभे असलेल्या लोकांपैकी काहीजण त्यांना म्हणाले, “हे शिंगरु सोडून तुम्ही काय करीत आहात?”"},{"book":"मार्क","chapter":"11","verse":"6","text":"त्यांनी येशू त्यांना काय म्हणाला ते त्यांना सांगितले. तेव्हा त्या लोकांनी त्यास ते शिंगरु नेऊ दिले."},{"book":"मार्क","chapter":"11","verse":"7","text":"त्यांनी ते शिंगरु येशूकडे आणले. त्यांनी आपली वस्त्रे त्याच्यावर पांघरली व येशू त्यावर बसला."},{"book":"मार्क","chapter":"11","verse":"8","text":"पुष्कळ लोकांनी आपले झगे रस्त्यावर पसरले आणि इतरांनी शेतातून तोडलेल्या डहाळ्या पसरल्या."},{"book":"मार्क","chapter":"11","verse":"9","text":"पुढे चालणारे व मागून येणारे घोषणा देऊ लागले,"},{"book":"मार्क","chapter":"11","verse":"10","text":"आमचा पूर्वज दावीद याचे येणारे राज्य धन्यवादित असो."},{"book":"मार्क","chapter":"11","verse":"11","text":"नंतर येशूने यरूशलेम शहरात प्रवेश केल्यावर तो परमेश्वराच्या भवनात गेला व सभोवतालचे सर्व पाहिले. त्या सुमारास संध्याकाळ झाली होती म्हणून तो आपल्या बारा शिष्यांसह बेथानीस निघून गेला."},{"book":"मार्क","chapter":"11","verse":"12","text":"दुसऱ्या दिवशी, ते बेथानीहून निघाल्यानंतर येशूला भूक लागली."},{"book":"मार्क","chapter":"11","verse":"13","text":"त्यास पानांनी भरलेले अंजिराचे एक झाड दुरून दिसले. त्यावर काही मिळेल या आशेने तो पाहावयास गेला पण तेथे त्यास पानांशिवाय काही आढळले नाही कारण तो अंजिराचा हंगाम नव्हता."},{"book":"मार्क","chapter":"11","verse":"14","text":"नंतर तो त्यास म्हणाला, “यापुढे सर्वकाळ तुझे फळ कोणीही खाणार नाही.” त्याच्या शिष्यांनी हे ऐकले."},{"book":"मार्क","chapter":"11","verse":"15","text":"नंतर ते यरूशलेम शहरात गेले आणि येशू परमेश्वराच्या भवनात गेला तेव्हा भवनात जे खरेदी विक्रीचा व्यवहार करीत होते त्यांना येशू बाहेर घालवू लागला. त्याने सराफांचे चौरंग व जे कबुतरे विकत होते त्यांची बैठक उलथून टाकली."},{"book":"मार्क","chapter":"11","verse":"16","text":"त्याने कोणालाही कसल्याच वस्तूंची परमेश्वराच्या भवनामधून नेआण करू दिली नाही."},{"book":"मार्क","chapter":"11","verse":"17","text":"मग येशू शिकवू लागला. तो त्यांना म्हणाला,"},{"book":"मार्क","chapter":"11","verse":"18","text":"मुख्य याजकांनी आणि नियमशास्त्राच्या शिक्षकांनी हे ऐकले आणि ते त्यास ठार मारण्याचा मार्ग शोधू लागले कारण सर्व लोक त्याच्या शिक्षणाने थक्क झाल्याने ते त्यास भीत होते."},{"book":"मार्क","chapter":"11","verse":"19","text":"त्या रात्री येशू व त्याचे शिष्य शहराबाहेर गेले."},{"book":"मार्क","chapter":"11","verse":"20","text":"सकाळी येशू आणि त्याचे शिष्य जात असता त्यांनी ते अंजिराचे झाड मुळापासून वाळून गेलेले पाहिले."},{"book":"मार्क","chapter":"11","verse":"21","text":"पेत्राला आठवण झाली. तो येशूला म्हणाला, “रब्बी, पाहा! ज्या अंजिराच्या झाडाला आपण शाप दिला ते वाळून गेले आहे.”"},{"book":"मार्क","chapter":"11","verse":"22","text":"येशूने उत्तर दिले, “देवावर विश्वास ठेवा."},{"book":"मार्क","chapter":"11","verse":"23","text":"मी तुम्हास खरे सांगतो की, जो कोणी या डोंगराला ‘उपटून समुद्रात टाकाला जा’ असे म्हणेल व तो आपल्या मनात संशय धरणार नाही आपण जे म्हणतो तसे घडेलच असा विश्वास धरील तर त्याच्या शब्दाप्रमाणे घडून येईल."},{"book":"मार्क","chapter":"11","verse":"24","text":"म्हणून मी तुम्हास सांगतो जे काही तुम्ही प्रार्थनेत मागाल ते मिळालेच आहे असा विश्वास धरा आणि ते तुम्हास मिळेल."},{"book":"मार्क","chapter":"11","verse":"25","text":"जेव्हा तुम्ही प्रार्थना करीत उभे राहता तेव्हा तुमच्या मनात जर कोणाच्या विरुद्ध काही असेल तर त्याची क्षमा करा. यासाठी की, तुमच्या स्वर्गातील पित्याने तुमच्या पापांची क्षमा करावी."},{"book":"मार्क","chapter":"11","verse":"26","text":"परंतु तुम्ही जर क्षमा करणार नाही तर तुमचा स्वर्गातील पिताही तुमच्या अपराधांची क्षमा करणार नाही.”"},{"book":"मार्क","chapter":"11","verse":"27","text":"ते परत यरूशलेम शहरास आले आणि येशू परमेश्वराच्या भवनात फिरत असता मुख्य याजक लोक, नियमशास्त्राचे शिक्षक आणि वडील त्याच्याकडे आले."},{"book":"मार्क","chapter":"11","verse":"28","text":"आणि त्यास म्हणाले, “आपण कोणात्या अधिकाराने या गोष्टी करता? त्या करण्याचा अधिकार आपणास कोणी दिला?”"},{"book":"मार्क","chapter":"11","verse":"29","text":"येशू त्यांना म्हणाला, “मीही तुम्हास एक प्रश्न विचारतो आणि जर तुम्ही मला त्याचे उत्तर दिले तर मी या गोष्टी कोणत्या अधिकाराने करतो हे तुम्हास सांगेन."},{"book":"मार्क","chapter":"11","verse":"30","text":"योहानाचा बाप्तिस्मा स्वर्गातून होता की मनुष्यांपासून होता? याचे उत्तर द्या.”"},{"book":"मार्क","chapter":"11","verse":"31","text":"त्याविषयी त्यांनी आपसात चर्चा केली आणि म्हणू लागले जर आपण तो स्वर्गापासून म्हणावे तर तो म्हणेल, “मग त्यावर तुम्ही विश्वास का ठेवला नाही?"},{"book":"मार्क","chapter":"11","verse":"32","text":"परंतु जर आपण तो मनुष्यांपासून आहे असे म्हणावे तर लोक आपणावर रागवतील.” त्या लोकांची भीती वाटत होती कारण सर्व लोकांचा विश्वास होता की योहान खरोखर संदेष्टा होता."},{"book":"मार्क","chapter":"11","verse":"33","text":"मग त्यांनी येशूला उत्तर दिले, “आम्हास माहीत नाही.” तेव्हा येशू त्यांना म्हणाला, “मग मीही या गोष्टी कोणात्या अधिकाराने करीत आहे हे तुम्हास सांगत नाही.”"}]}