{"data":[{"book":"1. Johanneksen kirje","chapter":"4","verse":"1","text":"Rakkaat veljet, älkää uskoko jokaista, joka väittää saaneensa sanoman Jumalalta. Tutkikaa tuota sanomaa ensin, sillä monia valheenopettajia on liikkeellä."},{"book":"1. Johanneksen kirje","chapter":"4","verse":"2","text":"Tästä te näette, onko heidän oppinsa Pyhästä Hengestä: tunnustavatko he, että ihminen Jeesus on Jumalan Poika ja Messias? Näin opettaa Pyhä Henki."},{"book":"1. Johanneksen kirje","chapter":"4","verse":"3","text":"Joka ei tätä tunnusta, hänen sanomansa ei tule Jumalalta, vaan Kristuksen vastustajalta. Tällainen vastustaja on antikristus, jonka tulosta olette kuulleet. Kristukselle vihamielinen asenne alkaa jo nyt yleistyä, ja se on lähtöisin antikristuksesta."},{"book":"1. Johanneksen kirje","chapter":"4","verse":"4","text":"Rakkaat ystävät, te kuulutte Jumalalle ja olette jo voittaneet Kristuksen vastustajat. Onhan teissä asuva Pyhä Henki voimakkaampi kuin tämän maailman henki."},{"book":"1. Johanneksen kirje","chapter":"4","verse":"5","text":"Väärien oppien levittäjät kuuluvat tähän maailmaan. Sen vuoksi on aivan luonnollista, että he katsovat asioita pelkästään ihmisen näkökulmasta, ja heitä kuunnellaan mielellään."},{"book":"1. Johanneksen kirje","chapter":"4","verse":"6","text":"Mutta me olemme Jumalan lapsia. Sen vuoksi meitä kuuntelevat vain ne, jotka tuntevat Jumalan. Joka ei ole Jumalan lapsi, ei välitä kuulla Jumalalta saamaamme sanomaa. Näinkin me erotamme totuuden hengen valheen hengestä."},{"book":"1. Johanneksen kirje","chapter":"4","verse":"7","text":"Rakkaat ystäväni, meidän on käytännössä osoitettava, että rakastamme toisiamme, sillä rakkaus tulee Jumalalta. Lähimmäisenrakkautemme on merkki siitä, että olemme Jumalan lapsia ja että jatkuvasti opimme tuntemaan häntä paremmin."},{"book":"1. Johanneksen kirje","chapter":"4","verse":"8","text":"Mutta jos ihminen ei rakasta toisia, hän ei tunne Jumalaa, sillä Jumala on rakkaus."},{"book":"1. Johanneksen kirje","chapter":"4","verse":"9","text":"Jumala ilmaisi meille rakkautensa sillä tavoin, että lähetti ainoan Poikansa tähän pahaan maailmaan kuolemaan ja näin tuomaan meille ikuisen elämän."},{"book":"1. Johanneksen kirje","chapter":"4","verse":"10","text":"Tästä näemme, millaista todellinen rakkaus on – ei meidän rakkautemme Jumalaan, vaan Jumalan rakkaus meihin. Jumalahan lähetti Poikansa kärsimään rangaistuksen, joka olisi kuulunut syntiemme tähden meille."},{"book":"1. Johanneksen kirje","chapter":"4","verse":"11","text":"Ystäväni, koska Jumala on rakastanut meitä tällä tavoin, meidänkin on rakastettava toisiamme."},{"book":"1. Johanneksen kirje","chapter":"4","verse":"12","text":"Vaikka emme ole koskaan nähneet Jumalaa, niin hän elää meissä ja hänen täydellinen rakkautensa saa meissä enemmän valtaa, kun rakastamme toisiamme."},{"book":"1. Johanneksen kirje","chapter":"4","verse":"13","text":"Hän on antanut oman Henkensä ilmaisemaan meille, että olemme jatkuvassa yhteydessä häneen."},{"book":"1. Johanneksen kirje","chapter":"4","verse":"14","text":"Lisäksi me olemme omin silmin nähneet Jeesuksen, ja kerromme nyt kaikille ihmisille, että Jumala lähetti Poikansa heidänkin pelastajakseen."},{"book":"1. Johanneksen kirje","chapter":"4","verse":"15","text":"Jumala elää sellaisessa ihmisessä, joka tunnustaa ja uskoo, että Jeesus on Jumalan Poika."},{"book":"1. Johanneksen kirje","chapter":"4","verse":"16","text":"Tiedämme Jumalan rakastavan meitä, koska olemme saaneet tuntea hänen rakkauttaan ja koska uskomme, kun hän sanoo meidän olevan hänelle rakkaita. Jumala on rakkaus, ja jokainen, joka rakastaa toisia ihmisiä, elää yhteydessä Jumalaan."},{"book":"1. Johanneksen kirje","chapter":"4","verse":"17","text":"Kun Kristus on meissä, rakkautemme kasvaa yhä täydellisemmäksi, ja niin meidän ei tarvitse pelätä Jumalaa tuomiopäivänä. Sen sijaan voimme kohdata hänet luottavasti ja iloisina, koska hän rakastaa meitä, ja me rakastamme häntä."},{"book":"1. Johanneksen kirje","chapter":"4","verse":"18","text":"Meidän ei tarvitse pelätä ketään sellaista, jonka rakkaus meihin on täydellistä. Jumalan täydellinen rakkaus vie meiltä kokonaan pelon siitä, mitä hän mahdollisesti meille tekee. Jos meitä pelottaa, emme vielä ole täysin vakuuttuneita hänen rakkaudestaan."},{"book":"1. Johanneksen kirje","chapter":"4","verse":"19","text":"Näette siis, että rakkautemme häneen on seuraus siitä, että hän on ensin rakastanut meitä."},{"book":"1. Johanneksen kirje","chapter":"4","verse":"20","text":"Jos joku sanoo rakastavansa Jumalaa, mutta vihaa veljeään, hän on valehtelija. Ellei hän rakasta veljeään, joka on aivan hänen lähellään, kuinka hän voi rakastaa Jumalaa, jota ei ole koskaan edes nähnyt?"},{"book":"1. Johanneksen kirje","chapter":"4","verse":"21","text":"Jumala itse on sanonut, että ihmisen tulee rakastaa sekä Jumalaa että myös veljeään."}]}