{"data":[{"book":"UGenesisi","chapter":"32","verse":"1","text":"UJakhobe laye wahamba ngeyakhe indlela, wasehlangabezwa yizingilosi zikaNkulunkulu."},{"book":"UGenesisi","chapter":"32","verse":"2","text":"Wathi ezibona uJakhobe wathi, “Leli libandla likaNkulunkulu!” Indawo leyo waseyibiza ngokuthi yiMahanayimi."},{"book":"UGenesisi","chapter":"32","verse":"3","text":"UJakhobe wathuma izithunywa ukuba zihambe phambili kwakhe kumnewabo u-Esawu elizweni laseSeyiri, ilizwe lika-Edomi."},{"book":"UGenesisi","chapter":"32","verse":"4","text":"Wazilaya wathi, “Nanku okumele likutsho enkosini yami u-Esawu, ‘Inceku yakho uJakhobe uthi bengihlezi loLabhani njalo ngihlale khona kwaze kwaba khathesi."},{"book":"UGenesisi","chapter":"32","verse":"5","text":"Ngilenkomo labobabhemi, ngilezimvu, lembuzi, njalo ngilezinceku lezincekukazi. Khathesi-ke sengithumela lelilizwi enkosini yami, ukuze ngithole umusa emehlweni akho.’ ”"},{"book":"UGenesisi","chapter":"32","verse":"6","text":"Kwathi izithunywa sezibuya kuJakhobe zathi, “Sihambile kumfowenu u-Esawu, okwamanje uyeza ukuzokuhlangabeza, ulamadoda angamakhulu amane eza lawo.”"},{"book":"UGenesisi","chapter":"32","verse":"7","text":"UJakhobe wafikelwa yikwesaba lokukhathazeka okukhulu wasesehlukanisa phakathi abantu ayelabo baba ngamaqembu amabili, wenzenjalo lemihlambini yezimvu leyenkomo lamakamela lawo."},{"book":"UGenesisi","chapter":"32","verse":"8","text":"Wakhumbula wathi, “Nxa u-Esawu angafika ahlasele elinye iqembu, leloqembu eliseleyo lingahle libaleke.”"},{"book":"UGenesisi","chapter":"32","verse":"9","text":"UJakhobe wasekhuleka wathi, “Oh Nkulunkulu kababa u-Abhrahama, Nkulunkulu kababa u-Isaka, Thixo, wena owathi kimi, ‘Buyela elizweni lakini lasezihlotsheni zakho, ngizakwenza uphumelele,’"},{"book":"UGenesisi","chapter":"32","verse":"10","text":"mina kangiwufanelanga wonke umusa lokuthembeka okutshengise inceku yakho. Ngangiphethe intonga yami zwi mhla ngichapha iJodani leli, kodwa khathesi sengingamaqembu amabili."},{"book":"UGenesisi","chapter":"32","verse":"11","text":"Ngiyakhuleka ngithi ngisindise esandleni somfowethu u-Esawu, ngoba ngiyesaba ukuthi uzakuza angihlasele, kanye labesifazane labantwababo."},{"book":"UGenesisi","chapter":"32","verse":"12","text":"Kodwa wena uthe, ‘Ngempela ngizakwenza uphumelele ngenze lezizukulwane zakho zibe njengetshebetshebe lolwandle elingeke labalwa.’ ”"},{"book":"UGenesisi","chapter":"32","verse":"13","text":"Wahlala khonapho ngalobobusuku, kwathi kulokho ayelakho wakhetha isipho sikamnewabo u-Esawu:"},{"book":"UGenesisi","chapter":"32","verse":"14","text":"imbuzikazi ezingamakhulu amabili lempongo ezingamatshumi amabili; izimvu ezinsikazi ezingamakhulu amabili lenqama ezingamatshumi amabili;"},{"book":"UGenesisi","chapter":"32","verse":"15","text":"amakamela amasikazi angamatshumi amathathu lamathole awo; amankomokazi angamatshumi amane lenkunzi ezilitshumi; kanye labobabhemi abasikazi abangamatshumi amabili lemiduna yawo elitshumi."},{"book":"UGenesisi","chapter":"32","verse":"16","text":"Wakugcinisa izisebenzi zakhe konke, umhlambi munye wema wodwa, wathi kuzo izisebenzi zakhe, “Hambani phambi kwami, njalo litshiye ibanga phakathi kwemihlambi.”"},{"book":"UGenesisi","chapter":"32","verse":"17","text":"Lowo owayephambili wamlaya wathi, “Nxa umnewethu u-Esawu ekuhlangabeza afike abuze athi, ‘Ungokabani wena, njalo uya ngaphi, njalo ngezikabani zonke lezizifuyo eziphambi kwakho?’"},{"book":"UGenesisi","chapter":"32","verse":"18","text":"Ubokuthi, ‘Ngezenceku yakho uJakhobe. Ziyisipho esithunyelwe inkosi yami u-Esawu, laye uyeza nje emuva kwethu.’ ”"},{"book":"UGenesisi","chapter":"32","verse":"19","text":"Walaya njalo isisebenzi sesibili, lesesithathu lazozonke ezinye ezaziqhuba imihlambi wathi: “Kumele likhulume into efanayo ku-Esawu nxa lihlangana laye."},{"book":"UGenesisi","chapter":"32","verse":"20","text":"Njalo lingakhohlwa ukuthi, ‘Inceku yakho uJakhobe iyeza ngemva kwethu.’ ” Ngoba wacabanga wathi: “Ngizamthoba ngezipho lezi engizithumela phambili; nxa sengimbona muva mhlawumbe uzangamukela.”"},{"book":"UGenesisi","chapter":"32","verse":"21","text":"Ngakho izipho zikaJakhobe zahanjiswa, zamandulela, kodwa yena wasala ezihonqweni ubusuku bonke."},{"book":"UGenesisi","chapter":"32","verse":"22","text":"Ngalobobusuku uJakhobe waphakama wathatha omkakhe bobabili, lezincekukazi zakhe zombili kanye lamadodana akhe alitshumi lamunye wawela izibuko likaJabhoki."},{"book":"UGenesisi","chapter":"32","verse":"23","text":"Esebachaphisile wabuye wachaphisa yonke imfuyo yakhe."},{"book":"UGenesisi","chapter":"32","verse":"24","text":"Ngakho uJakhobe wasala yedwa, indoda ethile yabindana laye kwaze kwaba semathathakusa."},{"book":"UGenesisi","chapter":"32","verse":"25","text":"Leyondoda yathi ngokubona ukuthi kayimehluli uJakhobe, yambamba inyonga, inyonga yakhe yakhumuka elokhu ebindana laleyondoda."},{"book":"UGenesisi","chapter":"32","verse":"26","text":"Indoda yasisithi, “Ngiyekela ngihambe ngoba sokusile.”"},{"book":"UGenesisi","chapter":"32","verse":"27","text":"Indoda yambuza yathi, “Ungubani ibizo lakho na?”"},{"book":"UGenesisi","chapter":"32","verse":"28","text":"Indoda yasisithi, “Ibizo lakho kalisayikuba nguJakhobe, kodwa u-Israyeli, ngoba ulwe loNkulunkulu kanye labantu wanqoba.”"},{"book":"UGenesisi","chapter":"32","verse":"29","text":"UJakhobe wathi, “Akungitshele ibizo lakho.”"},{"book":"UGenesisi","chapter":"32","verse":"30","text":"Ngakho uJakhobe wabiza indawo leyo ngokuthi yiPheniyeli esithi, “Kungoba ngimbonile uNkulunkulu ubuso ngobuso, kodwa impilo yami kayilinyazwanga.”"},{"book":"UGenesisi","chapter":"32","verse":"31","text":"Ilanga lamphumela esedlula ePheniweli, ehamba eqhugezela ngenxa yenyonga yakhe."},{"book":"UGenesisi","chapter":"32","verse":"32","text":"Ngakho-ke kuze kube lamuhla abako-Israyeli kabayidli inyama elomsipha osuka enyongeni, ngoba inyonga kaJakhobe yenyela eduze lomsipha."}]}