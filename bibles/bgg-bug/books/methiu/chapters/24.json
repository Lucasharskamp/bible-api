{"data":[{"book":"Methiu","chapter":"24","verse":"1","text":"Isu è Misiahò ji thoh ne dundun, airo samoythek aishii wuii thog ne Misiahò ji shii riig yi."},{"book":"Methiu","chapter":"24","verse":"2","text":"Ai è yao, “Ji chak ro, nathek ne zab hì shii wie riig bo. Gu ne nathek shii hì yao: lubao jia de ichiih pha ithua shii khim ne arai phro; jithek zab shii ne buzam chiih ruii phro.”"},{"book":"Methiu","chapter":"24","verse":"3","text":"Isu è sumaro phiing shii dugdun, airo samoythek ne ug ne aishii wuii thog ruii. Ithek è sai, “Gathek shii yao phi bo, hìthek ne khuchung rey ruii phlei, chiih-è, hì ne na wuii ruii pha ishak nane idam jong sha rone doh yi pha nyie rey ruii phlei.”"},{"book":"Methiu","chapter":"24","verse":"4","text":"Isu è chang, nawaithek shii ragia rek bo. Chiih-è nathek shii hanyie è de khinrin arek yi rabo."},{"book":"Methiu","chapter":"24","verse":"5","text":"Bajo branthek ne gu chiang è wuii ne yao phro, gu ne Masi ji ro! Chiih-è ithek bajo bran shii khinrin ruii."},{"book":"Methiu","chapter":"24","verse":"6","text":"Nathek è inui shii makthek rek pha gow yoi ruii phro, chiih-è ruang hà makthek rey pha muathek yoi ruii phro; jimagunde diig anow chid rabo. Jithek ne rey chid phro, Jishii ji pha miyaosiu è ne jong pha ishak thog ruii rone ayao ro."},{"book":"Methiu","chapter":"24","verse":"7","text":"Sohnyiak chung ne mak rek rai phro, chiih-è, Sajathua chung de mak jo rai phro. Jipha ishak shii ne zab hà nokhoniisai nane sajidthek de sham ruii phro."},{"book":"Methiu","chapter":"24","verse":"8","text":"Jithek ne ani giak pha igobi pha miiriie duiine ro."},{"book":"Methiu","chapter":"24","verse":"9","text":"Jipha idoh è de ithek shii zum ne lago phi srane ua muii pha phi muii phro. Zab branthek gu chiang è nathek shii khiijai ruii phro."},{"book":"Methiu","chapter":"24","verse":"10","text":"Bajo branthek è ji pha ishak shii awaithek migi ji thoh muii phro. Ithek ne awaithek chung khinrin, chiih-è, awaithek chung khiijai rai phro."},{"book":"Methiu","chapter":"24","verse":"11","text":"Khlam pha chaigthek bajo khia khlei ne branthek shii khinrin ruii phro."},{"book":"Methiu","chapter":"24","verse":"12","text":"Hì duiine awie pha ji shiiy ruii ne branthek ro miie ne chiie rek muii phro."},{"book":"Methiu","chapter":"24","verse":"13","text":"24:13: Mth 10:22Jishii, hanyie è iidohhè thog dang pha rai pho ne ragia rey ruii phro."},{"book":"Methiu","chapter":"24","verse":"14","text":"Sajathua pha Mua Wie hì ne zab sohkhung pha zab branthek khagi rek yi pha yua phro: chiih-è jong pha ishak thog ruii phro."},{"book":"Methiu","chapter":"24","verse":"15","text":"“Chaig Daniel miyao yao ithek ne Zianakhuruii midong doh ruii phro. Ji ne ithua so shii riu ruii phro.” (Tham pho shii zey bo: hì pha miyaosiu ne wie thieg yi ro!)"},{"book":"Methiu","chapter":"24","verse":"16","text":"“Chiihphado hanyie Juda shii um pho ne phiingthek hà ran ruii phro."},{"book":"Methiu","chapter":"24","verse":"17","text":"24:17,18: Lug 17:31 Bran hanyie yi shaphiing hà um iang pha ji è hò è awai manathek yie pha de thazam alung rabo."},{"book":"Methiu","chapter":"24","verse":"18","text":"Bran hanyie ne raig hà um iang pha ji è hò dun ne awai yungthek yie pha awuii rabo."},{"book":"Methiu","chapter":"24","verse":"19","text":"Jithek pha ishak shii ne ani wiig pha nane ani ìu um pha hò-amuiithek ne khama diig rey ruii phro!"},{"book":"Methiu","chapter":"24","verse":"20","text":"Nathek ne hakhangshak shii chiih-è Jewish Thung pha Inai ayao ched sapho Hamangkhung-aphuii shii sia mage bo."},{"book":"Methiu","chapter":"24","verse":"21","text":"24:21: Dan 12:1; Dng 7:14Jipha diig ishak ne soh jao pha è yie dang ne sudoh thog dang pha diig reyjong pha ji è de awiedang pha diig ji thog ruii phro. Ji duiine dinne khuchung de arey phro."},{"book":"Methiu","chapter":"24","verse":"22","text":"Jishii, Hamangkhung-aphuii è ji pha inaithek ne dum rekjong ro. Jipha inai dum arek arone hanyie de asieng mua phro. Ji ne nyieliieshii gua pha awai branthek chiang è Hamangkhung-aphuii è ji pha inai ne dum rek ruii phro."},{"book":"Methiu","chapter":"24","verse":"23","text":"“Chiihphado, hanyie è nathek shii yao” Riig mage bo, ichiih shii Masi um ro chiih-è thiisa hà ai um rone yao ruii magunde ji migi arek rabo."},{"book":"Methiu","chapter":"24","verse":"24","text":"Chiih-è biidiie Masithek nane biidiie chaigthek dong ruii phro; rek mua arone, ithek ne boh buangthek nane wieng pha blia rek ne Hamangkhung-aphuii mugua pha bran shii khinrin ruii phro."},{"book":"Methiu","chapter":"24","verse":"25","text":"Yoi bo! Gu nathek shii hì ne ishak athog ba pha ibi shii yao."},{"book":"Methiu","chapter":"24","verse":"26","text":"“Din ne, bran è nathek shii yao ruii, riig bo, ai ne bali shii um ro—Thiisa awuii rabo; dinne ithek yao ruii, riig bo, ai ne ichiih hà ug muii ro—Migi arek rabo."},{"book":"Methiu","chapter":"24","verse":"27","text":"Chiih-è haliao yi zab hamang pha bichiu è hayang thog dang pha bliak pha duiine Bran Dufuii wuii ruii phro."},{"book":"Methiu","chapter":"24","verse":"28","text":"“Khi hà siu iy um, ji hà ne biichiing khrab ruii phro."},{"book":"Methiu","chapter":"24","verse":"29","text":"“Khthiie jithek pha diig inai idoh, hasiang ne igiia rey dun, habie ne achuang sha phro, chiih-è dadiang ne hamangkhung re-è chiih dun phro, chiih-è hamangkhung pha bluthek ne awai ithua è gieng muii phro."},{"book":"Methiu","chapter":"24","verse":"30","text":"24:30: Dan 7:13; Zekh 12:10-14; Dng 1:7 Bran Dufuii pha cheb ne hamang hà dong ruii phro; chiih-è Bran Dufuii yi hamangkhung pha sakhamiingthek è blu nane bajoboh biisiie rog shii wuii ruii shii zab pha sohnyiak pha zab branthek ne ji riig ne cho ruii phro."},{"book":"Methiu","chapter":"24","verse":"31","text":"Chiih-è ben rone, ai ne awairo hamangkhliiethek shii sohnyiak pha ijiu wi shii thoh ne, ithek è ai mugua pha bran shii ne soh jia jong pha ji è gai soh thog pha khrab ruii phro."},{"book":"Methiu","chapter":"24","verse":"32","text":"“Iphem hingmuii è nathek shii muyua yua yi bo. Idiphakthek yi irey nane inyiu rey mage shii, chiih-è jao ne irab rey khlei ruii shii, nathek ne haluadam ne inui rone thieg."},{"book":"Methiu","chapter":"24","verse":"33","text":"Ji duiine, nathek è jithek zab riig mage shii, jao sha pha ishak ne deb rey ne inui sha rone nathek ne thieg.24:33: ishak ne noi sha ro, jao pha ji shii saro bo; dinne ai ne noi sha, wuii shapha saro bo."},{"book":"Methiu","chapter":"24","verse":"34","text":"Now bo thuh shii sieng pha branthek iy pha ibi shii jithek zab rey ruii phro."},{"book":"Methiu","chapter":"24","verse":"35","text":"Hamangkhung nane sohnyiak ne san dun phro, jimagunde gu miyaogamthek ne khuchung de asan phro."},{"book":"Methiu","chapter":"24","verse":"36","text":"“Hanyie è de athieg phro, khi-èrek ne, khuchung inai nane ishak thog ruii—Hamangkhliie de athieg dinne Dufuii24:36: giak jigizey shii ne oi ro Dufuii de oi. è de athieg mua phro, Aphuii ji jia è thieg bie ro."},{"book":"Methiu","chapter":"24","verse":"37","text":"24:37: Igo 6:5-8 Bran Dufuii wuii ruii pha ji ne Noah pha ishak shii nyie rey pha ji duiine ro."},{"book":"Methiu","chapter":"24","verse":"38","text":"Khokhed pha inai ibi shii branthek ne chie niing ne rai, hò-aphuii hò-amuii ne yiygey rai, Noah yi run hà khrog pha inai thog pha;"},{"book":"Methiu","chapter":"24","verse":"39","text":"24:39 Igo 7:6-24 Khokhed ne zab shii shaodun pha ji thog dang pha nyie rey pha ji ne thuh de nathek ne athan ba ro. Ji-è Bran Dufuii wuii shii de ji duiine rey ruii phro."},{"book":"Methiu","chapter":"24","verse":"40","text":"Jipha ishak shii ne bran nyi ne raig shii blia ò rek phro: jia shii ne noh dun, gai shii ne thoh marui."},{"book":"Methiu","chapter":"24","verse":"41","text":"Hò-amuii nyi ne rathak ò shii shui rai: jia shii ne noh dun, gai shii ne thoh marui."},{"book":"Methiu","chapter":"24","verse":"42","text":"“Nawai shii gayiig rek bo, jiè nyieliieshii nathek ne nawaithek Ithong khuchung pha inai wuii ruii pha ji ne athieg phro."},{"book":"Methiu","chapter":"24","verse":"43","text":"24:43,44 Lug 12:39,40 Hò muspho è mugopho khuchung wuii ruii pha ishak thieg arone, nane nyayao mua ai ne sieng ne rai srane hò ji ne mugopho è agow yi phro."},{"book":"Methiu","chapter":"24","verse":"44","text":"Ji-è chiihphado, nathek de idang saro ne rai bo, nyieliieshii Bran Dufuii ne nathek è aishii aluthong pha ishak shii wuii ruii phro."},{"book":"Methiu","chapter":"24","verse":"45","text":"“Hanyie, chiihphado hì ne izai nane khua khiao bey? Hì ne jia ro ai masdo è gai khiaothek shii dumuii phi shii nathek ro michie yi khriig ishak shii phi yi pha."},{"book":"Methiu","chapter":"24","verse":"46","text":"Ai hò dun shii ai ji è rek ne rai pha Muspho è doh arone ji pha khiao shii ne khama sang ruii phro."},{"book":"Methiu","chapter":"24","verse":"47","text":"Zai, Gu nathek shii yao, muspho è ji pha khiao shii ne awairo zab nuruiithek pha dumuii rab muii phro."},{"book":"Methiu","chapter":"24","verse":"48","text":"Jishii ai ne awie pha khiao arone, ai è awai shii yao muspho wuii pha ne ishak bajo athog sha ruii."},{"book":"Methiu","chapter":"24","verse":"49","text":"Chiih-è ai ne awai ijak khiaothek shii jao ne zuang ne gui ne phuiithiig pho rog chie niing."},{"book":"Methiu","chapter":"24","verse":"50","text":"Chiihphado ji pha khiao ro muspho yi khiao è aishii aluthong inai nane ai athieg pha ishak shii idoh dun ruii phro."},{"book":"Methiu","chapter":"24","verse":"51","text":"Muspho è aishii zuang srane aishii ne lawasdaithek rog shii phi muii.24:51 aishii ne dumdum che muii; dinne aishii ne fuang hà fen muii. Thiisa hà ai ne cho ne shiinyieng khriieg ruii phro."}]}