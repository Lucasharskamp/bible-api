{"data":[{"book":"Fe Fɔlɔ Fɔlɛ","chapter":"48","verse":"1","text":"Na fe birin to bara dangi, e naxa a fala Yusufu bɛ, «I baba mu yalanxi.» Yusufu naxa siga a baba yire, a nun a xa di xɛmɛ firinyie, Manasi nun Efirami."},{"book":"Fe Fɔlɔ Fɔlɛ","chapter":"48","verse":"2","text":"Mixi nde naxa a fala Yaxuba bɛ, «I xa di Yusufu bara fa.» Isirayila naxa sɛnbɛ raba, a keli, a dɔxɔ sade ma."},{"book":"Fe Fɔlɔ Fɔlɛ","chapter":"48","verse":"3","text":"Yaxuba naxa a fala Yusufu bɛ, «Ala Sɛnbɛ Kanyi mini nɛ n ma Lusi Kanaan bɔxi ma. A naxa barakɛ sa n ma fe."},{"book":"Fe Fɔlɔ Fɔlɛ","chapter":"48","verse":"4","text":"Ala naxa a fala n bɛ, ‹N i findima dibari belebele nan na. N i xa die rawuyama nɛ, han e findi ɲama gbegbe ra. N yi bɔxi fima nɛ i bɔnsɔɛ ma, hali i dangi xanbi, a findi e gbe ra han duniɲa ɲɔn.›»"},{"book":"Fe Fɔlɔ Fɔlɛ","chapter":"48","verse":"5","text":"«Yakɔsi yi di firinyie, i naxee barixi Misira beenun n tan xa fa, n bara e findi n ma die ra. Efirami nun Manasi findima n tan nan gbe ra, alɔ Ruben nun Simeyɔn."},{"book":"Fe Fɔlɔ Fɔlɛ","chapter":"48","verse":"6","text":"Kɔnɔ i di naxee barima yee xanbi ra, i gbe lanxi nee nan ma. E fama lude e taarae nan bun ma e kɛ xa fe ra."},{"book":"Fe Fɔlɔ Fɔlɛ","chapter":"48","verse":"7","text":"N to keli Padan, Raxele naxa faxa n yi ra kira xɔn Kanaan bɔxi ma. A ɲɔnde mu nu makuya Efarata ra. N naxa a ragata mɛnni, Efarata kira ra, dɛnnaxɛ xili Bɛtɛlɛɛmu.»"},{"book":"Fe Fɔlɔ Fɔlɛ","chapter":"48","verse":"8","text":"Isirayila naxa Yusufu xa die mato, a fa a fala, «Ndee yee ra?»"},{"book":"Fe Fɔlɔ Fɔlɛ","chapter":"48","verse":"9","text":"Yusufu naxa a baba yaabi, «N ma di xɛmɛe na e ra Ala naxee fixi n ma be.» Isirayila naxa a fala, «I xa e maso n na, alako n xa duba e bɛ.»"},{"book":"Fe Fɔlɔ Fɔlɛ","chapter":"48","verse":"10","text":"Yaxuba nu bara gɛ foride, a yae mu nu see igbɛma sɔnɔn. Yusufu to a xa die maso a ra, Isirayila naxa e masunbu, a findigilin e ma."},{"book":"Fe Fɔlɔ Fɔlɛ","chapter":"48","verse":"11","text":"Isirayila naxa a fala Yusufu bɛ, «N mu nu laxi a ra, xa n i yatagi toma sɔnɔn, kɔnɔ Ala bara a ragiri n bara i xa die fan to.»"},{"book":"Fe Fɔlɔ Fɔlɛ","chapter":"48","verse":"12","text":"Yusufu naxa a xa die tongo a baba san ma, a fa a rafelen bɔxi fari."},{"book":"Fe Fɔlɔ Fɔlɛ","chapter":"48","verse":"13","text":"Na dangi xanbi, Yusufu naxa a xa di firinyie tongo e bɛlɛxɛ ma. A naxa Efirami suxu a yirefanyi bɛlɛxɛ ra, Isirayila kɔɔla mabiri. A naxa Manasi suxu a kɔɔla bɛlɛxɛ ra, Isirayila yirefanyi mabiri. A naxa e maso a ra."},{"book":"Fe Fɔlɔ Fɔlɛ","chapter":"48","verse":"14","text":"Kɔnɔ Yaxuba naxa a yirefanyi bɛlɛxɛ sa Efirami xunyi fari naxan na dimɛdi ra. A naxa a kɔɔla bɛlɛxɛ sa Manasi xunyi fari naxan na di singe ra. A nu a kolon a nu fe naxan nabama a bɛlɛxɛe ra."},{"book":"Fe Fɔlɔ Fɔlɛ","chapter":"48","verse":"15","text":"A naxa duba Yusufu bɛ, a fa a fala,"},{"book":"Fe Fɔlɔ Fɔlɛ","chapter":"48","verse":"16","text":"Ala naxan malekɛ xɛɛxi n natangade fe xɔrɔxɔɛ ma,"},{"book":"Fe Fɔlɔ Fɔlɛ","chapter":"48","verse":"17","text":"Yusufu naxa a to a baba bara a yirefanyi bɛlɛxɛ sa Efirami xunyi ma. Na fe mu rafanxi a ma. A naxa a baba bɛlɛxɛ suxu, a ba Efirami xunyi ma, a fa a sa Manasi xunyi ma."},{"book":"Fe Fɔlɔ Fɔlɛ","chapter":"48","verse":"18","text":"Yusufu naxa a fala a baba bɛ, «N baba, na ki xa mu a ra, barima yi nan na fori ra. I yirefanyi bɛlɛxɛ sama yi nan xunyi ma.»"},{"book":"Fe Fɔlɔ Fɔlɛ","chapter":"48","verse":"19","text":"A baba naxa tondi, a fa a fala, «N ma di, n a kolon, n a kolon. A fan fama findide bɔnsɔɛ wuyaxi kanyi nan na. A fan gboma nɛ, kɔnɔ a xunya nan fama gbode dangife a ra. A xunya bɔnsɔɛ findima nɛ si wuyaxi ra.»"},{"book":"Fe Fɔlɔ Fɔlɛ","chapter":"48","verse":"20","text":"A naxa duba e bɛ na lɔxɔɛ, a fa a fala, «Isirayilakae duba rabama wo xilie nan na. E fama a falade, ‹Ala xa i lu alɔ Efirami nun Manasi.›» Na kui a naxa Efirami ti yare Manasi bɛ."},{"book":"Fe Fɔlɔ Fɔlɛ","chapter":"48","verse":"21","text":"Isirayila naxa a fala Yusufu bɛ, «I bara a to, a gbe mu luxi n xa laaxira, kɔnɔ Ala tima nɛ i fanga ra, a fa i ragbilen i benbae xa bɔxi ma."},{"book":"Fe Fɔlɔ Fɔlɛ","chapter":"48","verse":"22","text":"N fama kɛ fide i ma dangi i taarae ra. N bɔxi naxan nasuxu Amorikae yi ra n ma santidɛgɛma nun n ma xali saabui ra, n bara na fan sa i kɛ fari.»"}]}