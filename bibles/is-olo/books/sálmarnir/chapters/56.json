{"data":[{"book":"Sálmarnir","chapter":"56","verse":"1-2","text":"Drottinn, miskunna þú mér, því að liðlangan daginn sækja óvinir mínir að."},{"book":"Sálmarnir","chapter":"56","verse":"3","text":"Fjandmennirnir ryðjast fram, fjölmennt lið, þeir ætla að drepa mig."},{"book":"Sálmarnir","chapter":"56","verse":"4","text":"Þegar ég er hræddur, set ég traust mitt á þig."},{"book":"Sálmarnir","chapter":"56","verse":"5","text":"Ég treysti loforðum Guðs og veit því að þessir óvinir munu ekki ná mér, þeir eru aðeins dauðlegir menn!"},{"book":"Sálmarnir","chapter":"56","verse":"6","text":"Þeir vinna gegn mér með öllum ráðum og hugsa um það eitt að fella mig."},{"book":"Sálmarnir","chapter":"56","verse":"7","text":"Þeir áreita mig, sitja um mig. Þeir liggja í leyni eins og stigamenn, hlusta eftir fótataki mínu og leggja ör á streng."},{"book":"Sálmarnir","chapter":"56","verse":"8","text":"Þeir halda sig sleppa við refsingu, og komast undan, en Drottinn, láttu þá fá makleg málagjöld, annað er ekki réttlátt."},{"book":"Sálmarnir","chapter":"56","verse":"9","text":"Þú þekkir alla hrakninga mína og tár, já, þekkir þau með tölu!"},{"book":"Sálmarnir","chapter":"56","verse":"10","text":"Þegar ég hrópa til þín um hjálp, breytist bardaginn. Óvinir mínir flýja! Þá veit ég að Guð er með mér! Hann liðsinnir mér!"},{"book":"Sálmarnir","chapter":"56","verse":"11","text":"Með hjálp Guðs mun ég lofa orð hans, já vissulega mun ég lofa orð hans."},{"book":"Sálmarnir","chapter":"56","verse":"12","text":"Ég treysti Guði. Loforð hans eru dásamleg! Ég óttast ekki svikráð mannanna – hvað geta þeir gert mér?!"},{"book":"Sálmarnir","chapter":"56","verse":"13","text":"Drottinn, ég vil standa við orð mín og þakka þér hjálpina!"},{"book":"Sálmarnir","chapter":"56","verse":"14","text":"Þú hefur frelsað mig frá dauða og forðað frá hrösun og þess vegna fæ ég að njóta ljóss og lífs með þér."}]}