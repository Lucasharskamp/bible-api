{"data":[{"book":"Лукастар","chapter":"14","verse":"1","text":"Єкгвар сомбатоне ачіля авка, гой Ісус заавля андро кгєр ко єкг баредер фарісєй про дийлос, а оне дикгєнас пал Лесте."},{"book":"Лукастар","chapter":"14","verse":"2","text":"Анґлал Ісус бешелас о мануш, насвало про панєскєро насвалібе."},{"book":"Лукастар","chapter":"14","verse":"3","text":"Акор Ісус пгучля ле танітовен Законоскєрен те ле фарісєєн:"},{"book":"Лукастар","chapter":"14","verse":"4","text":"Оне ціхісаліле. Акор Ісус хундяпес ко мануш, сасардя лес і одмукля лес."},{"book":"Лукастар","chapter":"14","verse":"5","text":"Паліш Ов ленґє пгендя:"},{"book":"Лукастар","chapter":"14","verse":"6","text":"Оне ніч на бійрінде пре када те отпгенен."},{"book":"Лукастар","chapter":"14","verse":"7","text":"Акор Ісус кєздиндя те вакєрен о вакєрібе ко ізвічіме мануша, бо дикгля, сар сако пескє роделас анґлуне тгана. Ов пгендя ленґє:"},{"book":"Лукастар","chapter":"14","verse":"8","text":"— Кана тут вареко вічінела про біяв, на беш про першо тган, бо шай ачел авка, гой машкар вічіме гіно вареко, ко патіваледер, сар ту."},{"book":"Лукастар","chapter":"14","verse":"9","text":"І акор о хулай, саво вічіндя тут те лес, подавела кє туте і пгенела: «Одмук о тган кадале манушескє». І тукє кампела андре ладж те захуден єкг палуно тган."},{"book":"Лукастар","chapter":"14","verse":"10","text":"Важ ода, кана тут вічінен, джя, беш тукє палал, гой о хулай мі подавел і те пгенел тукє: «Баратона, преджя про федер тган». Акор ейла тукє сікадо баро патів анґлал саворе гості."},{"book":"Лукастар","chapter":"14","verse":"11","text":"Бо сако єкг, ко вазделпес опре, дикгєна лес тейле, а ко дикгєлапес тейле, ода ейла ваздно опре."},{"book":"Лукастар","chapter":"14","verse":"12","text":"І акор Ісус пгендя ле хулаєскє:"},{"book":"Лукастар","chapter":"14","verse":"13","text":"Кана ту кєрега гостіна, вічін пре лесте ле чорен, калікєн, банґєн, ле корен."},{"book":"Лукастар","chapter":"14","verse":"14","text":"Акор ту ейга бахтало, бо оне на бійрінен те вісарен тукє, і ту худега награда, кана чачібнаскєре джівдісальона."},{"book":"Лукастар","chapter":"14","verse":"15","text":"Кана єкг одалендар, саве ханас о дийлос, шундя када, ов пгендя ле Ісусоскє:"},{"book":"Лукастар","chapter":"14","verse":"16","text":"Ісус лескє пгендя:"},{"book":"Лукастар","chapter":"14","verse":"17","text":"Кана авля овра, гой те бешен пажо скамін, ов бічадя пескєре совґас ко вічіме те пгенен: «Авен, бо іма саворо кійсно»."},{"book":"Лукастар","chapter":"14","verse":"18","text":"Акор саворе сар єкг кєздинде те отпгененпес. Першо лескє пгендя: «Ме ціндьом е малі, і манґє кампел те джян те дикгєн ла. Манґав тут, пребачін манґє»."},{"book":"Лукастар","chapter":"14","verse":"19","text":"Дуйто пгендя: «Ме ціндьом панч парі ґурува і канакє джяв те пробалінен лен аврі. Манґав тут, пребачін манґє»."},{"book":"Лукастар","chapter":"14","verse":"20","text":"Тріто пгендя: «Ме ільом манґє ромня і важ ода на бійрінав те авен»."},{"book":"Лукастар","chapter":"14","verse":"21","text":"О совґас вісаліля і розвакєрдя саворо пескєре хулаєскє. Акор о хулай ле кгєрескєро холісаліля і пгендя ле совґаскє: «Джя сіґєредер пало баре те пало цікне уці і ан аде ле чорен, ле калікєн, ле корен те банґєн»."},{"book":"Лукастар","chapter":"14","verse":"22","text":"І пгендя о совґас: «Хулай, саворо кєрдьом авка, сар ту манґє пгендял, та гін минґ аде о тгана»."},{"book":"Лукастар","chapter":"14","verse":"23","text":"Акор пгендя о хулай ле совґаскє: «Джя пало дрома те пало саворе аґора фовроскєре і преманґ саворен, те авен пре гостіна, гой мієл пгердо мійро кгєр."},{"book":"Лукастар","chapter":"14","verse":"24","text":"Пгенав туменґє, гой одале манушендар, савен ме вічінавас анґлал ада, ніко на хала манца о дийлос»."},{"book":"Лукастар","chapter":"14","verse":"25","text":"Ле Ісусога джянас бут мануша, і Ов вісаліля кє ленде і пгендя:"},{"book":"Лукастар","chapter":"14","verse":"26","text":"— Те вареко авел кє Манде, но камел пескєре дадес, да, ле ромня, ле чавен, ле пгрален, ле пгєнєн, а минґ пескєро джівіпе бутер, сар Ман, ода наший ейл Мійро сікадо."},{"book":"Лукастар","chapter":"14","verse":"27","text":"Ода, ко на ліджял пескєро кєрестос і на авел пал Манде, наший ейл Мійро сікадо."},{"book":"Лукастар","chapter":"14","verse":"28","text":"Представінен туменґє, со вареко тумендар камел те строїнен е башня. Чі на бешела ов анґлал і на подиґєнела, кєці лестар джяна о лове, чі гін лес айці, гой те доліджян ко аґор оди бувті?"},{"book":"Лукастар","chapter":"14","verse":"29","text":"Бо сар ов тговела фундаментос, а дуредер на бійрінела те докєрен стройка ко аґор, акор саворе, ко дикгєла ода, асана лес аврі."},{"book":"Лукастар","chapter":"14","verse":"30","text":"І пгенена: «Хундял те строїнен, а те доліджян ко аґор на бійрінел»."},{"book":"Лукастар","chapter":"14","verse":"31","text":"Саво краліс, кана джял про марібе про авер краліс, на бешела анґлал, гой те обвакєрен, чі шай джял ов деш езеренца про ода, саво джял пре лесте біше езеренца?"},{"book":"Лукастар","chapter":"14","verse":"32","text":"Те наший джял, та кана ода минґ дур, бічавел пескєре манушен те манґєн пало мірос."},{"book":"Лукастар","chapter":"14","verse":"33","text":"Авка те ода ко тумендар на отпгенелапес саворестар, со лес гін, наший ейл Мійро сікадо."},{"book":"Лукастар","chapter":"14","verse":"34","text":"Лон гіно лачо, но кана лон нашавел пескєро лондіпе, акор, со шай тє кєрен ле лондіпнага?"},{"book":"Лукастар","chapter":"14","verse":"35","text":"Ой нане валовшно ані андре пгув, ані андре гнойоскєрі копа, а чак те чівен ла аврі. Кас гін кгана те шунен, мі шунел!"}]}