{"data":[{"book":"गलातिया","chapter":"5","verse":"1","text":"इसी स्वतंत्रता में बने रहने के लिए मसीह ने हमें स्वतंत्र किया है. इसलिये स्थिर रहो और दोबारा दासत्व के जूए में न जुतो."},{"book":"गलातिया","chapter":"5","verse":"2","text":"यह समझ लो! मैं, पौलॉस, तुम्हें बताना चाहता हूं कि यदि तुम ख़तना के पक्ष में निर्णय लेते हो तो तुम्हारे लिए मसीह की कोई उपयोगिता न रह जायेगी."},{"book":"गलातिया","chapter":"5","verse":"3","text":"मैं ख़तना के हर एक समर्थक से दोबारा कहना चाहता हूं कि वह सारी व्यवस्था का पालन करने के लिए मजबूर है."},{"book":"गलातिया","chapter":"5","verse":"4","text":"तुम, जो धर्मी ठहराए जाने के लिए व्यवस्था पर निर्भर रहना चाहते हो, मसीह से अलग हो गए हो और अनुग्रह से तुम गिर चुके हो."},{"book":"गलातिया","chapter":"5","verse":"5","text":"किंतु हम पवित्र आत्मा के द्वारा विश्वास से धार्मिकता की आशा की बाट जोहते हैं."},{"book":"गलातिया","chapter":"5","verse":"6","text":"ख़तनित होना या न होना मसीह येशु में किसी महत्व का नहीं है; महत्व है सिर्फ विश्वास का जिसका प्रभाव दिखता है प्रेम में."},{"book":"गलातिया","chapter":"5","verse":"7","text":"दौड़ में बहुत बढ़िया था तुम्हारा विकास. कौन बन गया तुम्हारे सच्चाई पर चलने में रुकावट?"},{"book":"गलातिया","chapter":"5","verse":"8","text":"यह उकसावा उनकी ओर से नहीं है, जिन्होंने तुम्हें बुलाया."},{"book":"गलातिया","chapter":"5","verse":"9","text":"“थोड़ा-सा खमीर सारे आटे को खमीर कर देता है.”"},{"book":"गलातिया","chapter":"5","verse":"10","text":"प्रभु में मुझे तुम पर भरोसा है कि तुम किसी अन्य विचार को स्वीकार न करोगे. जो भी तुम्हें भरमाएगा व डांवा-डोल करेगा, वह दंड भोगेगा, चाहे वह कोई भी क्यों न हो."},{"book":"गलातिया","chapter":"5","verse":"11","text":"प्रिय भाई बहनो, यदि मैं अब तक ख़तना का प्रचार कर रहा हूं तो मुझ पर यह सताना क्यों? इस स्थिति में तो क्रूस के प्रति विरोध समाप्‍त हो गया होता."},{"book":"गलातिया","chapter":"5","verse":"12","text":"उत्तम तो यही होता कि वे, जो तुम्हें डांवा-डोल कर रहे हैं, स्वयं को नपुंसक बना लेते!"},{"book":"गलातिया","chapter":"5","verse":"13","text":"प्रिय भाई बहनो, तुम्हारा बुलावा स्वतंत्रता के लिए किया गया है. अपनी स्वतंत्रता को अपनी शारीरिक इच्छाओं की पूर्ति का सुअवसर मत बनाओ परंतु प्रेमपूर्वक एक दूसरे की सेवा करो."},{"book":"गलातिया","chapter":"5","verse":"14","text":"क्योंकि सारी व्यवस्था का सार सिर्फ एक वाक्य में छिपा हुआ है: “जैसे तुम स्वयं से प्रेम करते हो, वैसे ही अपने पड़ोसी से भी प्रेम करो.”5:14 लेवी 19:18"},{"book":"गलातिया","chapter":"5","verse":"15","text":"यदि तुम एक दूसरे को हिंसक पशुओं की भांति काटते-फाड़ते रहे, तो सावधान! कहीं तुम्हीं एक दूसरे का नाश न कर बैठो."},{"book":"गलातिया","chapter":"5","verse":"16","text":"मेरी सलाह यह है, तुम्हारा स्वभाव आत्मा से प्रेरित हो, तब तुम किसी भी प्रकार से शारीरिक लालसाओं की पूर्ति नहीं करोगे."},{"book":"गलातिया","chapter":"5","verse":"17","text":"शरीर आत्मा के विरुद्ध और आत्मा शरीर के विरुद्ध लालसा करता है. ये आपस में विरोधी हैं कि तुम वह न कर सको, जो तुम करना चाहते हो."},{"book":"गलातिया","chapter":"5","verse":"18","text":"यदि तुम पवित्र आत्मा द्वारा चलाए चलते हो तो तुम व्यवस्था के अधीन नहीं हो."},{"book":"गलातिया","chapter":"5","verse":"19","text":"शरीर द्वारा उत्पन्‍न काम स्पष्ट हैं: वेश्यागामी, अशुद्धता, भ्रष्टाचार,"},{"book":"गलातिया","chapter":"5","verse":"20","text":"मूर्ति पूजा, जादू-टोना, शत्रुता, झगड़ा, जलन, क्रोध, स्वार्थ, मतभेद, विधर्म;"},{"book":"गलातिया","chapter":"5","verse":"21","text":"डाह, मतवालापन, लीला-क्रीड़ा तथा इनके समान अन्य, जिनके विषय में मैं तुम्हें चेतावनी दे रहा हूं कि जिनका स्वभाव इस प्रकार का है, वे मेरी पूर्व चेतावनी के अनुरूप परमेश्वर के राज्य के वारिस नहीं होंगे."},{"book":"गलातिया","chapter":"5","verse":"22","text":"परंतु आत्मा का फल है प्रेम, आनंद, शांति, धीरज, दया, उदारता, विश्वस्तता,"},{"book":"गलातिया","chapter":"5","verse":"23","text":"विनम्रता तथा आत्मसंयम; कोई भी विधान इनके विरुद्ध नहीं है."},{"book":"गलातिया","chapter":"5","verse":"24","text":"जो मसीह येशु के हैं, उन्होंने शरीर को उसकी वासनाओं और अभिलाषाओं सहित क्रूस पर चढ़ा दिया है."},{"book":"गलातिया","chapter":"5","verse":"25","text":"अब, जबकि हमने पवित्र आत्मा द्वारा जीवन प्राप्‍त किया है, हमारा स्वभाव भी आत्मा से प्रेरित हो."},{"book":"गलातिया","chapter":"5","verse":"26","text":"न हम घमंडी बनें, न एक दूसरे को उकसाएं और न ही आपस में द्वेष रखें."}]}