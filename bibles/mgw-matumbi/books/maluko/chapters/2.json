{"data":[{"book":"Maluko","chapter":"2","verse":"1","text":"Bu'ka pa masu'ba nsi'si', Yesu aki'li'bu'ki ku Kapernaumu, bandu ngabayu'wa panga aabile pakaya."},{"book":"Maluko","chapter":"2","verse":"2","text":"Bandu bambone ngabakongolekana palu', tumbulya nnyumba mpaka paniango. Yesu paabile kaalya mayi'gi'yo ga Nnu'ngu',"},{"book":"Maluko","chapter":"2","verse":"3","text":"bandu nsese bannetike mundu yumo ywatombolwike abile mpu'tu'lwa mulikai."},{"book":"Maluko","chapter":"2","verse":"4","text":"Kwa kitumbu sa uyolou wa bandu, bakombwili kumpeleka papipi na Yesu. Bai, ngabaotwa mwagala wawaabile panani ya Yesu. Pabaabile bapatike lipala, ngabamweleya aywo mundu."},{"book":"Maluko","chapter":"2","verse":"5","text":"Yesu paabweni imani yabe ngangamau, ngammakia yu'lu' mundu ywatombolwike, “Mwana wangu', usamilwe masambi gako.”"},{"book":"Maluko","chapter":"2","verse":"6","text":"Bi'ngi' ba balimu ba salya ya Musa babaabile batami palu' ngabagania mumyoyo yabe,"},{"book":"Maluko","chapter":"2","verse":"7","text":"“Akombwabuli baya nyo? Ankupulu Nnu'ngu'! Ntu'pu' mundu ywakombwa samya sambi ila Nnu'ngu' kisake.”"},{"book":"Maluko","chapter":"2","verse":"8","text":"Popopo Yesu ngakwipwa maganiyo gabe, ngaabakia, “Mboni mugania nyo mumyoyo yinu?"},{"book":"Maluko","chapter":"2","verse":"9","text":"Nga lyaku' lyalibile kwani muno, kummakia mundu yu' ywatombolwike, ‘Usamilwe masambi gako,’ au kummakia, ‘Uyi'me! Utole likai lyako utyange’?"},{"book":"Maluko","chapter":"2","verse":"10","text":"Bai, mbala mutange panga Mwana wa Mundu abile na utawala wa kwasamya bandu sambi padunia.” Apo ngammakia aywo mundu ywatombolwike,"},{"book":"Maluko","chapter":"2","verse":"11","text":"“Nikubakia uyi'me, utole likai lyako uyende kasako!”"},{"book":"Maluko","chapter":"2","verse":"12","text":"Popopo, bandu boti baabile kabannola aywo mundu mwayi'ma, tola likai lyake no bu'ka. Boti ngabasangala na kunkwi'ya Nnu'ngu' kababaya, “Tunalibonali likowe kati li'no.”"},{"book":"Maluko","chapter":"2","verse":"13","text":"Yesu ayi'i kai' mbwega ya litanda liku'lu' lya Galilaya. Lipi'nga lya bandu ngalinnyendelya, naywembe ngatumbwa kwayi'gana."},{"book":"Maluko","chapter":"2","verse":"14","text":"Paabile kapi'ta, ngammona Lawi, mwana wa Alufayo, atami muopisi ya alonga koli. Yesu ngammakia, “Ungi'ngame.” Lawi ngayi'ma, nganki'ngama."},{"book":"Maluko","chapter":"2","verse":"15","text":"Yesu paabile kalya munyumba ya Lawi, alonga koli baingi na bene sambi baabile kabalya pamope naywembe na banamasi' bake, kwa mwanjaa kwai na bandu baingi babaabile kabanki'ngama."},{"book":"Maluko","chapter":"2","verse":"16","text":"Bai, bi'ngi' ba balimu ba salya babaabile Mafalisayo baamweni Yesu kalya pamope na alonga koli na bene sambi. Ngabaalaluya banamasi' bake, “Kwa mwanjaa buli alya pamope na alonga koli na bene sambi?”"},{"book":"Maluko","chapter":"2","verse":"17","text":"Yesu paayu'wine, ngaabakia, “Bandu bene ukoto bapalali nng'anga, babampala nng'anga balu' bababile atamwe. Niisili kwakema bandu anogau ila bene sambi.”"},{"book":"Maluko","chapter":"2","verse":"18","text":"Banamasi' ba Yoani Ywabatisage na Mafalisayo baabile kabapunga. Bai, bandu ngabaisa kunnaluya Yesu, “Kwa mwanjaa buli banamasi' ba Yoani na ba Mafalisayo bendapunga lakini banamasi' bako bapungali?”"},{"book":"Maluko","chapter":"2","verse":"19","text":"Yesu ngayangwa, “Buli, babakokilwe kulisengele bapalikwa punga ku'no babile pamope na nkobeki? Pababaa pamope na nkobeki bapalikwali punga."},{"book":"Maluko","chapter":"2","verse":"20","text":"Lakini nsimu walu'a ika wo bu'yi'lwa nkobeki kwa akokelwe, na nsimu wo ngapabalu'a punga."},{"book":"Maluko","chapter":"2","verse":"21","text":"“Ntu'pu' mundu ywabi'ka kibamba sayambi' mungu'bo ngona. Mana apangite nyo kibamba sayambi' sapopwana ayo ngu'bo ngona, no popwanika kwake kwamambulya muno."},{"book":"Maluko","chapter":"2","verse":"22","text":"Wala bandu bayi'yali divai yayambi' mumapu'tu' magona. Mana bapangite nyo divai yalu'a puwana ago mapu'tu', na yembe divai pamope na mapu'tu' yaalabika. Divai yayambi' iyi'yi'lwa mumapu'tu' gayambi'!”"},{"book":"Maluko","chapter":"2","verse":"23","text":"Lisu'ba limo lya Sabato ya Ayahudi, Yesu aabile kapi'ta mumigunda ya ngano. Banamasi' bake ngabatumbwa ti'kwa yeyo ya ngano."},{"book":"Maluko","chapter":"2","verse":"24","text":"Bai, Mafalisayo ngabammakia Yesu, “Lola, mwanjaa namani banamasi' bako bapanga likowe lyalikanilwa lisu'ba lya Sabato?”"},{"book":"Maluko","chapter":"2","verse":"25","text":"Yesu ngaayangwa, “Buli, munasomali mwaapangite Daudi pamope na aine pabaabile na njala?"},{"book":"Maluko","chapter":"2","verse":"26","text":"Abiatali paabile mpi'ndo nku'lu' ywa dini, Daudi aayingi munyumba ya Nnu'ngu' no lya makati mapeleteu na kwapeya aine. Yayi'ki'tilweli mundu lya makati go, ila api'ndo ba dini bai.”"},{"book":"Maluko","chapter":"2","verse":"27","text":"Bai Yesu ngaabakia, “Lisu'ba lya Sabato lyabi'kilwe kwa bandu, na kwenda bandu baabi'kilwe kwa lisu'ba lyo lili."},{"book":"Maluko","chapter":"2","verse":"28","text":"Kwa nyo, Mwana wa Mundu nga Bwana wa Sabato.”"}]}