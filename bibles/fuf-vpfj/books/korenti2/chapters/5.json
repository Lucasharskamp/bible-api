{"data":[{"book":"KORENTI 2","chapter":"5","verse":"1","text":"Hiɗen andi wonde, si tawii ɗii togooji ɗi hoɗuɗen e mun ka leydi ɗoo, (e maanaa ɓalli men ɗin), aru e bonneede, haray hiɗen mari suudu ndu Alla eɓɓani en, ɗun ko wonunde poomayankeere, nde tawata hinaa juuɗe neɗɗanke moƴƴiniraa."},{"book":"KORENTI 2","chapter":"5","verse":"2","text":"Awa kadi e nder ɗin togooji, hiɗen woytaade fii faale ɓornagol wonunde kammuyankeere nden,"},{"book":"KORENTI 2","chapter":"5","verse":"3","text":"tawa ko en ɓorniiɓe, hara tawetaake ko en darorɓe nii."},{"book":"KORENTI 2","chapter":"5","verse":"4","text":"Ko ɗun waɗi, enen wonɓe e nder ɗin togooji, hiɗen woytaade, hiɗen sonjii, ɓay en faalaaka laataade ɓortiiɓe, kono hara ko ɓorniiɓe, fii no ngurndan ɗan moɗira mayde nden."},{"book":"KORENTI 2","chapter":"5","verse":"5","text":"Awa on Hebulinɗo en fii nden eɓɓoore ko Alla, on Tolmuɗo Ruuhu mun on e men."},{"book":"KORENTI 2","chapter":"5","verse":"6","text":"Awa hiɗen heewi soono woo wakkilaare. Hiɗen andi kadi fodde hiɗen wondi e nduu ɓandu, haray hiɗen woɗɗondiri e Joomiraaɗo on."},{"book":"KORENTI 2","chapter":"5","verse":"7","text":"Ko fii, ko gomɗinal ngal woni en ardaade, hinaa giiɗe ɗen."},{"book":"KORENTI 2","chapter":"5","verse":"8","text":"Hiɗen heewi wakkilaare, ko ɓurɗen faaleede ko seedugol e nduu ɓandu hoɗa moggo Joomiraaɗo on."},{"book":"KORENTI 2","chapter":"5","verse":"9","text":"Ko ɗun waɗi, wonduɗen e nduu ɓandu maa seeduɗen e mayru, himme men ɗen ko welegol Joomiraaɗo on."},{"book":"KORENTI 2","chapter":"5","verse":"10","text":"Ko fii en fow en darnete ka yeeso ɲaawirde *Almasiihu on, fii no o jonnitira mo kala njoddi kuuɗe mun ɗe o waɗunoo ka aduna, woni ko ko moƴƴi, woni ko ko boni."},{"book":"KORENTI 2","chapter":"5","verse":"11","text":"Awa, ɓay men andii ko woni hulugol Joomiraaɗo on, meɗen ɗaɓɓude no men fellintinira yimɓe ɓen. Alla no andi ko men homɓe, awa miɗo tanƴinii onon kadi ka nder ɓerɗe mon hiɗon andi men."},{"book":"KORENTI 2","chapter":"5","verse":"12","text":"Men alaa kuljude hoore amen kadi, kono ko dalil men woni on jonnude fii no mantoron men, fii no waawiron jaaborde ɓen wonɓe mantorde ko woni e kene kon edii ɓe mantorde ko woni e ɓernde kon."},{"book":"KORENTI 2","chapter":"5","verse":"13","text":"Si tawii ko men wiliiɓe, haray andee wonde ko fii Alla men wilanii. Si tawii kadi non meɗen selli, haray andee wonde ko fii mon men sellani."},{"book":"KORENTI 2","chapter":"5","verse":"14","text":"Ko fii giggol Almasiihu on no laamii men, menen ɓee fellituɓe ɗunɗoo: aaden gooto maayanii fow, awa fow maayii."},{"book":"KORENTI 2","chapter":"5","verse":"15","text":"O maayanii fow, fii wota wurɓe ɓen wuuran hoore mun hande kadi, kono yo wuuran Mayɗo immintinaa fii maɓɓe on."},{"book":"KORENTI 2","chapter":"5","verse":"16","text":"Ɗun haray gila jooni men jogoraa hay gooto e noone no yimɓe oo aduna jogorta goɗɗo non. Hay si tawiino hari men jogoriino Almasiihu on wano non, jooni men jogoraa mo non hande kadi."},{"book":"KORENTI 2","chapter":"5","verse":"17","text":"Si tawii goɗɗo no humondiri e Almasiihu on, haray ko o tagudi heyri, haray piiji kiɗɗi ɗin feƴƴirii mo, haray piiji ɗin fow wontii kesi."},{"book":"KORENTI 2","chapter":"5","verse":"18","text":"Ɗun fow ko immorde e Alla woni, on Moƴƴintinɗo hakkunde men e makko rewrude e Almasiihu on. O yeɗi men menen kadi golle moƴƴintingol hakkunde yimɓe ɓen e makko kanko Alla."},{"book":"KORENTI 2","chapter":"5","verse":"19","text":"Ko fii Alla moƴƴintinii hakkunde makko e aduna on rewrude e Almasiihu on, e ɓaawo joganagol yimɓe ɓen bonnereeji maɓɓe ɗin, o halfinii men menen kadi kongol moƴƴintingol hakkunde yimɓe ɓen e makko."},{"book":"KORENTI 2","chapter":"5","verse":"20","text":"Awa ko men ɓe Almasiihu on immini"},{"book":"KORENTI 2","chapter":"5","verse":"21","text":"On mo junuubu alaa e mun, ɗun ko Iisaa Almasiihu on, Alla waɗii mo junuubu fii men, fii, sabu humondiral men e Almasiihu on, no woniren feewuɓe Alla."}]}