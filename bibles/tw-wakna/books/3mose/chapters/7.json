{"data":[{"book":"3 Mose","chapter":"7","verse":"1","text":"“ ‘Amanne a ɛfa afɔdi afɔrebɔ a ɛyɛ kronkron ho no ni:"},{"book":"3 Mose","chapter":"7","verse":"2","text":"Wobekum aboa a wɔde no rebɔ afɔdi afɔre no wɔ beae a wokum aboa a wɔde no bɔ ɔhyew afɔre no na wɔde ne mogya no apete afɔremuka no ho ahyia."},{"book":"3 Mose","chapter":"7","verse":"3","text":"Ɔsɔfo no de aboa no mu srade nyinaa, ne dua,"},{"book":"3 Mose","chapter":"7","verse":"4","text":"nʼasaabo abien ne ne sisia srade ne ne bɔnwoma kotoku no nyinaa begu nkyɛn de abɔ saa afɔre no."},{"book":"3 Mose","chapter":"7","verse":"5","text":"Ɔsɔfo no bɛhyew no afɔremuka no so sɛ aduan afɔrebɔ a wɔde rema Awurade. Ɛyɛ afɔdi afɔre."},{"book":"3 Mose","chapter":"7","verse":"6","text":"Ɔbarima a ɔfra asɔfo abusua mu no mu tumi we nam no bi. Ɛsɛ sɛ wɔwe wɔ beae a ɛhɔ yɛ kronkron, efisɛ ɛyɛ afɔrebɔde a ɛho tew yiye."},{"book":"3 Mose","chapter":"7","verse":"7","text":"“ ‘Amanne koro no ara na wɔbɛfa so abɔ bɔne afɔre ne afɔdi afɔre no. Ɛyɛ ɔsɔfo a ɔyɛɛ mpata maa wɔn no de."},{"book":"3 Mose","chapter":"7","verse":"8","text":"Ɔsɔfo a odii ɔhyew afɔrebɔ no ho dwuma no betumi afa aboa no ho nwoma no."},{"book":"3 Mose","chapter":"7","verse":"9","text":"Sɛ asɔfo a wɔbɔ atoko ho afɔre ma Awurade no wie saa afɔrebɔ no a, wɔde atoko no nkae bɛma wɔn. Sɛ afɔrebɔde no, wɔto o, wɔkyew o, wɔnoa o, amanne koro no ara ase na ɛhyɛ."},{"book":"3 Mose","chapter":"7","verse":"10","text":"Atoko afɔrebɔ biara a aka no, sɛ wɔde ngo fra anaa wɔamfa ngo amfra a, ɛyɛ Aaron mmabarima nyinaa dea."},{"book":"3 Mose","chapter":"7","verse":"11","text":"“ ‘Amanne a ɛfa asomdwoe afɔre sononko a wɔbɔ ma Awurade no ho no ni:"},{"book":"3 Mose","chapter":"7","verse":"12","text":"“ ‘Sɛ ɛyɛ asomdwoe afɔre a, wɔmfa brodo a mmɔkaw nni mu a wɔde ngo afra nka ho. Saa ara na wɔmfa brodo ntrantraa bi a wɔde ngo agu so ne asikresiam mfrafrae a wɔde afra ngo nka saa afɔrebɔde no ho."},{"book":"3 Mose","chapter":"7","verse":"13","text":"Wɔmfa brodo a emu piw a wɔde mmɔkaw afra nka saa aseda asomdwoe afɔre yi ho."},{"book":"3 Mose","chapter":"7","verse":"14","text":"Wɔde saa afɔrebɔde yi bi begyina afɔremuka no anim na wɔahim wɔ afɔremuka no anim akɔ fa aba fa de akyerɛ sɛ wɔde ama Awurade. Afei, wɔbɛdan afɔrebɔde no ama ɔsɔfo a ɔpete aboa a wɔde no bɛbɔ afɔre no mogya a ɔboa dwumadi no."},{"book":"3 Mose","chapter":"7","verse":"15","text":"Sɛ wɔde aboa no bɔ Awurade afɔre de ma no sɛ asomdwoe afɔrebɔ de kyerɛ sɛ ɛyɛ anisɔ ne asedade a, ɛsɛ sɛ wɔwe ne nam da no ara. Ɛnsɛ sɛ bi ka ma ade kye so."},{"book":"3 Mose","chapter":"7","verse":"16","text":"“ ‘Na sɛ obi de afɔrebɔde bi ba a ɛnyɛ asomdwoe afɔre na mmom, sɛ ɛyɛ bɔhyɛ anaa efi ne koma mu na ɔde rebrɛ Awurade de a, nea ɛbɛka biara wɔ afɔrebɔ no akyi no, sɛ ade kye so a, wotumi we."},{"book":"3 Mose","chapter":"7","verse":"17","text":"Afɔrebɔ nam biara a ebedi nnansa no de, wɔnhyew."},{"book":"3 Mose","chapter":"7","verse":"18","text":"Sɛ obi we nea adi nnansa no bi a, Awurade rennye afɔrebɔde no; na ɛrenni mu sɛ afɔrebɔde, na onipa a ɔde bae sɛ wɔmfa mmɔ saa afɔre no rennya so mfaso biara. Ɔsɔfo a ɔbɛwe no nso bedi ho fɔ, efisɛ ɛyɛ akyiwade ma Awurade; na onipa a ɔbɛwe saa nam no, ɛsɛ sɛ oyi ne ho ano wɔ saa bɔne no ho."},{"book":"3 Mose","chapter":"7","verse":"19","text":"“ ‘Nam biara a ɛka biribi a wɔntew ho no, wɔnnwe; wɔnhyew. Nam biara a aka de, obiara a ne ho tew wɔ ho kwan sɛ ɔwe."},{"book":"3 Mose","chapter":"7","verse":"20","text":"Ɔsɔfo biara a ne ho ntew na obedi asomdwoe afɔre no bi no, wobetwa no asu, efisɛ wagu ade kronkron ho fi."},{"book":"3 Mose","chapter":"7","verse":"21","text":"Obiara a ɔde ne nsa bɛka biribi a ɛho ntew no, sɛ ɛyɛ onipa anaa aboa na oguu ho fi na obedii asomdwoe afɔrebɔde no bi no, wobetwa no asu, efisɛ wagu ade kronkron ho fi.’ ”"},{"book":"3 Mose","chapter":"7","verse":"22","text":"Afei, Awurade ka kyerɛɛ Mose se,"},{"book":"3 Mose","chapter":"7","verse":"23","text":"“Ka kyerɛ Israelfo no se wonnni srade, sɛ efi anantwi, nguan anaa mmirekyi mu."},{"book":"3 Mose","chapter":"7","verse":"24","text":"Sɛ ɔyare bi bɔ aboa bi na owu anaasɛ mmoa bɔne bi taataa aboa foforo bi kum no a, wonnni ne srade na mmom, wɔmfa nyɛ ade foforo."},{"book":"3 Mose","chapter":"7","verse":"25","text":"Obiara a obedi srade a efi afɔrebɔde a wɔbɔ no ogya so de ma Awurade no, ɛsɛ sɛ wotwa no asu."},{"book":"3 Mose","chapter":"7","verse":"26","text":"Munnni mogya—sɛ ɛyɛ nnomaa anaa ntɔteboa."},{"book":"3 Mose","chapter":"7","verse":"27","text":"Obiara a ɔbɛyɛ saa no, ɛsɛ sɛ wotwa no asu.”"},{"book":"3 Mose","chapter":"7","verse":"28","text":"Awurade ka kyerɛɛ Mose se,"},{"book":"3 Mose","chapter":"7","verse":"29","text":"“Ka kyerɛ Israelfo se obiara a ɔpɛ sɛ ɔbɔ Awurade asomdwoe afɔre no, ɔno ara nkita mmra."},{"book":"3 Mose","chapter":"7","verse":"30","text":"Ɔmfa afɔrebɔde a ɛyɛ srade ne ne yan a wobehim wɔ afɔremuka no anim de ama Awurade no mmra."},{"book":"3 Mose","chapter":"7","verse":"31","text":"Afei, ɔsɔfo no bɛhyew srade no wɔ afɔremuka no so na ne yan no de, Aaron ne ne mmabarima bɛfa."},{"book":"3 Mose","chapter":"7","verse":"32","text":"Ɛsɛ sɛ mode mo asomdwoe afɔrebɔde no srɛ nifa no ma ɔsɔfo no sɛ mo fam de."},{"book":"3 Mose","chapter":"7","verse":"33","text":"Na Aaron mmabarima no mu nea ɔde mogya ne srade a efi afɔrebɔde no mu no bɛba afɔremuka no so no na ɔbɛfa srɛ nifa no."},{"book":"3 Mose","chapter":"7","verse":"34","text":"Mahyɛ sɛ wɔmfa ne yan no ne ne srɛ no mma sɛ akyɛde a efi Israelfo nkyɛn a wɔde rebrɛ Aaron mmabarima. Bere biara, wɔmfa saa afɔrebɔde no kyɛfa yi no mma Aaron ne ne mmabarima.”"},{"book":"3 Mose","chapter":"7","verse":"35","text":"Wɔn akatua ne no: Ɔhyew afɔrebɔ no, wɔde bɛto nkyɛn na wɔde ama wɔn a wɔayi wɔn sɛ Awurade asɔfo a ɛyɛ Aaron ne ne mmabarima no."},{"book":"3 Mose","chapter":"7","verse":"36","text":"Efisɛ da a Awurade sraa wɔn ngo no, ɔhyɛɛ sɛ Israelfo mfa saa kyɛfa no mma wɔn; ɛyɛ wɔn kyɛfa daa daa wɔ awo ntoatoaso ɛbɛba nyinaa mu."},{"book":"3 Mose","chapter":"7","verse":"37","text":"Eyinom ne amanne a ɛfa ɔhyew afɔrebɔ, atoko afɔrebɔ, bɔne afɔrebɔ, afɔdi afɔrebɔ, ahotew afɔrebɔ ne asomdwoe afɔrebɔ ho."},{"book":"3 Mose","chapter":"7","verse":"38","text":"Awurade de saa mmara yi maa Mose wɔ Sinai Bepɔw so sɛ ɔno nso mfa mma Israelfo no, sɛnea ɛbɛyɛ a wobehu ɔkwan a ɛsɛ sɛ wɔfa so bɔ wɔn afɔre ahorow no de ma Onyankopɔn wɔ Sinai sare so hɔ."}]}