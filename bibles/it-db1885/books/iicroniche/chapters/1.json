{"data":[{"book":"II CRONICHE","chapter":"1","verse":"1","text":"OR Salomone, figliuolo di Davide, si fortificò nel suo reame; e il Signore Iddio suo fu con lui, e l'ingrandì sommamente."},{"book":"II CRONICHE","chapter":"1","verse":"2","text":"E Salomone parlò a tutto Israele, ai capi delle migliaia, e delle centinaia, ed ai giudici, ed a tutti i principali di tutto Israele, capi di famiglie paterne."},{"book":"II CRONICHE","chapter":"1","verse":"3","text":"Ed egli, con tutta questa raunanza, andò all'alto luogo ch' era in Gabaon; perciocchè quivi era il Tabernacolo della convenenza di Dio, il qual Mosè, servitor del Signore, avea fatto nel deserto1.3 deserto 1 Cron. 16.39; 21.29.."},{"book":"II CRONICHE","chapter":"1","verse":"4","text":"Ma Davide avea trasportata l'Arca di Dio, da Chiriat-iearim, nel luogo ch'egli le avea apparecchiato1.4 apparecchiato 2 Sam. 6.2-17. 1 Cron. 15.1.; perciocchè egli le avea teso un Tabernacolo in Gerusalemme."},{"book":"II CRONICHE","chapter":"1","verse":"5","text":"L'altar di rame, che Besaleel, figliuolo di Uri, figliuolo di Hur, avea fatto, era eziandio quivi in Gabaon, davanti al Tabernacolo del Signore. E Salomone, e la raunanza, lo ricercò."},{"book":"II CRONICHE","chapter":"1","verse":"6","text":"E Salomone offerse quivi, davanti al Signore, sopra l'altar di rame, ch'era nel Tabernacolo della convenenza, mille olocausti."},{"book":"II CRONICHE","chapter":"1","verse":"7","text":"In quella notte Iddio apparve a Salomone, e gli disse: Chiedi ciò che tu vuoi che io ti dia."},{"book":"II CRONICHE","chapter":"1","verse":"8","text":"E Salomone disse a Dio: Tu hai usata gran benignità inverso Davide, mio padre, avendomi costituito re in luogo suo."},{"book":"II CRONICHE","chapter":"1","verse":"9","text":"Ora, o Signore Iddio, sia verificata la tua parola, che tu hai detta a Davide, mio padre; perciocchè tu mi hai costituito re sopra un popolo, che è in gran numero come la polvere della terra."},{"book":"II CRONICHE","chapter":"1","verse":"10","text":"Dammi ora sapienza, e scienza, per andare e venir davanti a questo popolo; perciocchè, chi potrebbe giudicare questo tuo gran popolo?"},{"book":"II CRONICHE","chapter":"1","verse":"11","text":"E Iddio disse a Salomone: Perciocchè tu hai avuto questo in cuore, e non hai chieste ricchezze, nè facoltà, nè gloria, nè la vita de' tuoi nemici; nè anche hai chiesta lunga vita; anzi hai chiesta sapienza, e scienza, per poter giudicare il mio popolo, sopra il quale io ti ho costituito re,"},{"book":"II CRONICHE","chapter":"1","verse":"12","text":"sapienza e scienza ti è data; ed anche ti donerò ricchezze, e facoltà, e gloria, la cui pari i re che sono stati davanti a te non hanno avuta, e non avranno quelli che saranno dopo te."},{"book":"II CRONICHE","chapter":"1","verse":"13","text":"Poi Salomone se ne venne in Gerusalemme, dall'alto luogo ch' era in Gabaon, d'innanzi al Tabernacolo della convenenza; e regnò sopra Israele."},{"book":"II CRONICHE","chapter":"1","verse":"14","text":"E SALOMONE adunò carri e cavalieri1.14 cavalieri 1 Re. 4.26; 10.26.; ed ebbe mille quattrocento carri, e dodicimila cavalieri, i quali egli stanziò per le città dove teneva i carri, ed appresso del re in Gerusalemme."},{"book":"II CRONICHE","chapter":"1","verse":"15","text":"E il re fece che l'argento e l'oro erano in Gerusalemme in copia come le pietre; ed i cedri come i sicomori, che son per la campagna1.15 campagna 1 Re. 10.27. 2 Cron. 9.27.."},{"book":"II CRONICHE","chapter":"1","verse":"16","text":"Ora, quant'è alla tratta dei cavalli, e del filo, che Salomone avea di Egitto, i fattori del re prendevano il filo a certo prezzo;"},{"book":"II CRONICHE","chapter":"1","verse":"17","text":"e comperavano, e traevano fuor di Egitto due coppie di cavalli, per seicento sicli d'argento; e ciascun cavallo, per cencinquanta. E così per le mani di que' fattori se ne traeva fuori, per tutti i re degli Hittei, e per i re della Siria."}]}