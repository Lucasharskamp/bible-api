{"data":[{"book":"1 Timoteo","chapter":"6","verse":"1","text":"Abanda boti bapalikwa kwaisimu angwana babe munomuno, li'nga bandu baakane tukana lina lya Nnu'ngu' na gatuyi'gana."},{"book":"1 Timoteo","chapter":"6","verse":"2","text":"Abanda bababile na angwana Akilisitu kanebaasalawe kwa mwanjaa bembe alongo babe. Ila baatumikiye wiso muno, kwa mwanjaa bayangatiya aumini ayabe na bendakwapenda."},{"book":"1 Timoteo","chapter":"6","verse":"3","text":"Manaitei mundu ywoywoti ayi'gana mayi'gano ga ubu'su' no kana mayi'gano magolou ga Bwana witu Yesu Kilisitu na galu' gagabu'kana na gapala Nnu'ngu',"},{"book":"1 Timoteo","chapter":"6","verse":"4","text":"ywembe atwi'lya kwipuna wala akitangiteli kili'be, na kipi'li' sake taukana no kalipyana bu'kana na mayi'gi'yo gabule. Ago galeta bwigu, bulwe, matukano na maku'pi'ki'yano,"},{"book":"1 Timoteo","chapter":"6","verse":"5","text":"na mayu'mano gangali yomoka ga bandu bene malango gagatindigine, ata balibali ukakape kabisa. Nga balu' babawasa panga dini nga ndi'la yo tayilika."},{"book":"1 Timoteo","chapter":"6","verse":"6","text":"Kakape kwo bi'ngi'ya mwapala Nnu'ngu' kumpanga mundu apwailike muno mana yanni'ngana ili'be yabile nayo."},{"book":"1 Timoteo","chapter":"6","verse":"7","text":"Kwa mwanjaa mudunia yi'no tuletikeli kili'be sosoti na tubu'kali na kili'be."},{"book":"1 Timoteo","chapter":"6","verse":"8","text":"Ila mana tubile na kilyo na ngu'bo yo wala, ituli'ngane."},{"book":"1 Timoteo","chapter":"6","verse":"9","text":"Lakini babapala utayili batu'mbu'ka mumapayilwo no kola mukitapa sa maminyikiyo maingi ga kilogeloge no sulu, gagaauta mpaka alabika no langanyika."},{"book":"1 Timoteo","chapter":"6","verse":"10","text":"Kwa mwanjaa penda muno mbanje nga liina lya sampuli ya maakau maingi. Bandu bi'ngi', kwo minyikiya muno pata mbanje, bailei imani na kwilumiya bene kwo usunika muno."},{"book":"1 Timoteo","chapter":"6","verse":"11","text":"Lakini wenga wa mundu wa Nnu'ngu', makowe go ugatile. Ila ubi'ngi'ye aki na mwapala Nnu'ngu', imani, upendo, komeya no gegekeya."},{"book":"1 Timoteo","chapter":"6","verse":"12","text":"Uku'mbwane ngondo inannoga ya imani. Uukamwe ukoto wangayomoka wembe ngaukemilwe kwa wo, pauupiyite ukong'ondeli wa kweli nnu'ngi' ya akong'ondeli baingi."},{"book":"1 Timoteo","chapter":"6","verse":"13","text":"Nnu'ngi' ya Nnu'ngu' ywaipanga yumbe yoti ibe ngoti, na nnu'ngi' ya Kilisitu Yesu ywaapiyite ukong'ondeli wa kweli nnu'ngi' ya Pontio Pilato, nikulagya mayi'gi'yo gano."},{"book":"1 Timoteo","chapter":"6","verse":"14","text":"Wikamwe amuli yi' pangali likosa au lukoolo kwa bandu, mpaka paaisa Bwana witu Yesu Kilisitu."},{"book":"1 Timoteo","chapter":"6","verse":"15","text":"Isa kwake kwapangilwa na Nnu'ngu' kwa nsimu waubi'i mwene. Ywembe nga Nnu'ngu' mwene balaka na ngatawala kisake, nga nkulungwa ywa akulungwa, na Bwana wa mabwana."},{"book":"1 Timoteo","chapter":"6","verse":"16","text":"Nnu'ngu' kisake bai nga ywangali kwembana na kiwo, na atama pabweya pangali egelya mundu. Kai', ntu'pu' mundu ywamweni, wala ywawesa kummona. Ywembe nga mwene isima na uweso wangayomoka. Amina."},{"book":"1 Timoteo","chapter":"6","verse":"17","text":"Wabakiye matayili ba padunia yi'no panga bakotoke kwilumba wala u'bi'lya utayili wabe waupi'ta bai. Ila bapalikwa kumwu'bi'lya Nnu'ngu', ywatupeya ili'be yoti pangali li'ngi'lya li'nga twitumi kwo napusika."},{"book":"1 Timoteo","chapter":"6","verse":"18","text":"Kai', walagi panga bapange manogau, na utayili wabe ube wo panga manogau, babe anogamwoyo no yi'ki'tya tumya mali yabe kiselele na ayabe."},{"book":"1 Timoteo","chapter":"6","verse":"19","text":"Kwa ndi'la yi', baibi'kya mabi'ko gagaapanga kati nsingi waukangamile kwa masu'ba gagaaisa. Apo, ngapabaalu'a pokya ukoto wa kakape."},{"book":"1 Timoteo","chapter":"6","verse":"20","text":"Timoteo, ukamulikiye gaupeyilwe. Kanewiyingiye mumayi'gi'yo ga mudunia au mataukano gangali pwaika gagabayilwa nga ilimu,"},{"book":"1 Timoteo","chapter":"6","verse":"21","text":"kwa kugayi'ki'tya mayi'gano go ga ubu'su', bandu bi'ngi' bayomwike kwileka imani."}]}