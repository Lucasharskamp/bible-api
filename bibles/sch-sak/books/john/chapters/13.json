{"data":[{"book":"John","chapter":"13","verse":"1","text":"Kalkân kût khohoi rang ni motontet ahong ni zoia. Jisua'n hi rammuol hih mâkin Pa kôm a se rang zora atung zoi ti a rieta. Ama ta ngei lelê, hi rammuola om, a lungkham ngâi ngei hah among ni dênin a lungkham ngei tita."},{"book":"John","chapter":"13","verse":"2","text":"Jisua le a ruoisingei jânbu an nêk han. Diabol'n Simon Iscariot nâipasal Judas mulungrîla Jisua13:2: Diabol ha Jisua minsûr rangin; aninônchu Diabol'n Simon Iscariot nâipasal Judas ha, Jisua minsûr rangin, a lei masat suo zoi ani. minsûr rangin mindonna a lei dar chien zoia."},{"book":"John","chapter":"13","verse":"3","text":"Jisua hah, Pa'n rachamneina murdi a pêk, ti le Pathien renga juong ania, Pathien kôm se nôk rang ani ti a rieta."},{"book":"John","chapter":"13","verse":"4","text":"Masikin bukhalâi otna dosâng kung renga ânthoia, a chunghak kâncholi a kheka, male inhûinapuon a lâka, a kong a khita."},{"book":"John","chapter":"13","verse":"5","text":"Hanchu dabôra tui a sunga, ruoisingei kengei a rusûk phut zoia, a konga puon lehan a hûi pe ngeia."},{"book":"John","chapter":"13","verse":"6","text":"Simon Peter kôm a honga, ama han, “Pumapa nangman ke kengei nursûk rang mo?” a tia."},{"book":"John","chapter":"13","verse":"7","text":"Jisua'n a kôm, “Ki sintho hi atûn chu la riet mak che, hannirese nangkana chu la riet ni tih,” tiin a thuona."},{"book":"John","chapter":"13","verse":"8","text":"Peter'n a kôm, “Nangman chu khotiklâi khom ka kengei rusûk tet no ti nih!” a tia."},{"book":"John","chapter":"13","verse":"9","text":"Simon Peter'n a kôm, “Pumapa, nônchu ke kengei vai rusûk nônla, ku kutngei le ku lu khom rusûk sa roh!” tiin a thuona."},{"book":"John","chapter":"13","verse":"10","text":"Jisua'n a tia, “Tukhom tui ânbuol sai chu asâi zoi ani, a kengei tilloiin chu adang arsûk rang nâng khâi maka. Nin lâia mi inkhat tiloiin chu nin rêngin nin sâivar zoi.”"},{"book":"John","chapter":"13","verse":"11","text":"(Jisua'n a minsûr rangpu ha a riet chien sai ani; sikin, “Nin lâia mi inkhat, tiloiin chu, nin rêngin nin sâivar zoi,” a ti ani)"},{"book":"John","chapter":"13","verse":"12","text":"Jisua'n an kengei arsûk suole chu a chunghak kâncholi a haka male a mun nanâka dosâng tieng a kîr nôka. “Nin chunga ki sintho hih nin riet thei mo?” tiin a rekel ngeia. 13:12-15: Luk 22:27"},{"book":"John","chapter":"13","verse":"13","text":"“Nangnin Minchupu le Pumapa mi nin tia, nin ti mindik ani, asikchu ni khom ki ni tatak ani."},{"book":"John","chapter":"13","verse":"14","text":"Keima, nin Pumapa le Minchupu'n luo nin kengei ku rusûk ani, Ma anghan, nangni khom nin kengei nin rusûk inlôm rang ani."},{"book":"John","chapter":"13","verse":"15","text":"Nin chunga ko tho anghin nangni khomin nin tho theina rangin nangni ki min mu ani."},{"book":"John","chapter":"13","verse":"16","text":"Chongdiktak nangni ki ril: suokngei hih an pu nêkin lien mak ngeia, thangtheipungei khom a tîrpu nêkin lien mak ngei.13:16: Mat 10:24; Luk 6:40; Joh 15:20"},{"book":"John","chapter":"13","verse":"17","text":"Atûn chu ma chongdik hah nin riet zoi, nin jômin chu nin râisân tatak atih!"},{"book":"John","chapter":"13","verse":"18","text":"“Nin renga nin thurchi misîr mu-ung, ka thang ngei chu keiman ki riet. Hannirese Pathien Lekhabu'n, ‘Ku bu nêkpu han mi doi zoi,’ a ti ha ahong dik ngêt anâng ani.13:18: Lap 41:9"},{"book":"John","chapter":"13","verse":"19","text":"Masikin mahi atûn ahongtung mân nangni ke lei ril ani, ahongtung tika khom ‘Ama ha Keima hi Ki Ni,’ tiin mi nin iem theina rangin."},{"book":"John","chapter":"13","verse":"20","text":"Chongdiktak nangni ki ril: tukhom ki mi tîr lei pom chu keima khom mi pom sa ania; male tukhom mi pom chu mi tîrpu khom a pom ani,” a tia.13:20: Mat 10:40; Mk 9:37; Luk 9:48; 10:16"},{"book":"John","chapter":"13","verse":"21","text":"Jisua'n ma chong hah a ti suole chu a mulung dûk a min tonga, “Chongdiktak nangni ki ril: nin lâia mi inkhatin mi minsûr atih,” tiin ânlangiemin a phuonga."},{"book":"John","chapter":"13","verse":"22","text":"Ruoisingei han tu lelê mo a tina tak an riet loi sikin jâminzal takin annîn en inlôma."},{"book":"John","chapter":"13","verse":"23","text":"Ruoisingei lâia mi inkhat Jisua'n a lungkham ngâipu hah Jisua kôla ânsunga."},{"book":"John","chapter":"13","verse":"24","text":"Hapa kôm han Simon Peter'n, “Tutak mo a ti, rekel ta,” tiin kut leh tônin a chongpuia."},{"book":"John","chapter":"13","verse":"25","text":"Masikin ama ha Jisua tieng ân thîna, “Pumapa, tu lelê mo ani?” tiin a rekela."},{"book":"John","chapter":"13","verse":"26","text":"Jisua'n a kôm, “Vâipôl hârte michie ka ta, ke pêk tak hah ning atih,” tiin a thuona. Masikin vâipôl hârte a lâka, a michie-a, Simon Iscariot nâipasal Judas kôm a pêk zoi."},{"book":"John","chapter":"13","verse":"27","text":"Judas'n vâipôl hârte ha a lâk suo, harenghan a sûnga han Soitan alût kelen zoi. Jisua'n a kôm, “No tho rang tak hih tholai roh!” a tipea."},{"book":"John","chapter":"13","verse":"28","text":"Dosâng rihîla om adangngei han tutên ithomo ma anghan Jisua'n a tipe riet mak ngei."},{"book":"John","chapter":"13","verse":"29","text":"Ruoisingei senkhatin chu Judas han sum a kol sikin, Jisua'n khohoia mang rang neinun ânsam rochôk roh a tipe mini, aninônchu inrieng ngei imini pêk roh a tipe mini tiin an bôka."},{"book":"John","chapter":"13","verse":"30","text":"Judas han vâipôl hâr hah a lâka, a rotpat kelen zoi, ma zora hah jân ani."},{"book":"John","chapter":"13","verse":"31","text":"Judas a rotpat suole chu Jisua'n an kôm a tia, “Atûn chu Miriem Nâipasal roiinpuina ânlang zoia, ama sikin Pathien roiinpuina khom ânlang zoi ani."},{"book":"John","chapter":"13","verse":"32","text":"Male ama renga Pathien roiinpuina ânlangin chu, Pathien khomin ama renga han Miriem Nâipasal roiipuina minlang atih, male ama'n voikhat rengin tho kelen atih."},{"book":"John","chapter":"13","verse":"33","text":"Ka nâingei, nin lâia zora sôt om khâi no ning. Mi en nin ta; aniatachu Juda rachamneipungei ki tipe ngei anghan nangni ki tipe ani, ‘Ke sena ranga se thei no tunui.’13:33: Joh 7:34"},{"book":"John","chapter":"13","verse":"34","text":"Male atûn hin chongpêk athar nangni ke pêk ani: inkhat le inkhat inlungkham inlôm roi. Nangni ku lungkham anghan nin inlungkham ngêt rang ani.13:34: Joh 15:12,17; 1 Joh 3:23; 2 Joh 5"},{"book":"John","chapter":"13","verse":"35","text":"Inkhat le inkhat nin inlungkham inlômin chu ku ruoisingei nin ni tiin mi murdi'n riet an tih,” a tia."},{"book":"John","chapter":"13","verse":"36","text":"Simon Peter'n, “Pumapa, khotieng mo ne se rang?” tiin a rekela."},{"book":"John","chapter":"13","verse":"37","text":"Peter'n, “Pumapa, ithomo atûn hin chu nang ku jûi thei loi rang?” tiin a rekela, “Nangma rang sikin chu ki ringna khom pêk ki tih!” a tia."},{"book":"John","chapter":"13","verse":"38","text":"Jisua'n a kôm, “Keima rang sikin ni ringna ne pêk tatak rang na? Chongdiktak nang ki ril: ârkhuong mân voithum, ama hih riet ngâi mu-ung, ni ti rang ani,” tiin a thuona."}]}