{"data":[{"book":"Matayi","chapter":"10","verse":"1","text":"Yesu wutela minlonguki miandi kumi mi miodi ayi wuba vana lulendo lukukila ziphevi zimbimbi ayi lu belusila bimbevo bioso ayi ziphasi zioso."},{"book":"Matayi","chapter":"10","verse":"2","text":"Mazina ma kumi bamvuala buadi mawu mama : wutheti Simoni baba ntedilanga Piela bosi khombꞌandi Andele. Zaki muana Zebede ayi khombꞌandi Yowani."},{"book":"Matayi","chapter":"10","verse":"3","text":"Filipi ayi Balitelemi ; Toma ayi Matayi mfutisi wu phaku Zaki muana Alafayi ayi Tade."},{"book":"Matayi","chapter":"10","verse":"4","text":"Simoni wuba mu dingumba di bazeloti10.4 Zeloti : diba dingumba dikubuku mu thangu yibutuka Yesu. ayi Yuda Isikalioti mutu wusumbisa Yesu."},{"book":"Matayi","chapter":"10","verse":"5","text":"Baba kumi batu buadi bawu Yesu katuma bu kamana ku bavana zithumunu ziazi :"},{"book":"Matayi","chapter":"10","verse":"6","text":"Vayi yendanu kuidi mamemi ma zimbala ma Iseli."},{"book":"Matayi","chapter":"10","verse":"7","text":"Koso buangu lunkuenda lulonga ti Kipfumu ki Diyilu kifikimini."},{"book":"Matayi","chapter":"10","verse":"8","text":"Lubelusa batu bambela, lufulukisa bafua, luvedisa bankua buazi, lukuka ziphevi zimbimbi. Luvana mu phamba bila mu phamba mamveno lubakidi."},{"book":"Matayi","chapter":"10","verse":"9","text":"Lubika nata nolo, palata ayi zimbongo, mu ziphosi zieno."},{"book":"Matayi","chapter":"10","verse":"10","text":"Lubika nata sakosi yi nzietolo, kadi nata kikhutu kiviakisa kadi sapatu, kadi nti, bila “kisadi kafueti baka bidia biandi.”"},{"book":"Matayi","chapter":"10","verse":"11","text":"Thangu lunkota mu divula voti mu buala bumosi, lutomba mutu widi wufuana mu kuluyakula ayi luvuanda kuidi niandi nate luela botuka muna."},{"book":"Matayi","chapter":"10","verse":"12","text":"Thangu lukotidi mu nzo, luvana basi nzo beni mboti."},{"book":"Matayi","chapter":"10","verse":"13","text":"Enati nzo beni yidi yifuana, buna bika ndembama yeno yiba mu bawu. Vayi enati yisi yifuana ko, buna bika ndembama yeno yivutuka kuidi beno."},{"book":"Matayi","chapter":"10","verse":"14","text":"Enati mutu mengi kulutambula ayi mengi wa mambu meno, bu luntotuka mu nzo beni voti mu divula beni buna lukukumuna mbungi-mbungi yi malu meno10.14 lukukumuna mbungi-mbungi yi malu meno : dinsundula ti basiedi mu kithuadi kimosi ko.."},{"book":"Matayi","chapter":"10","verse":"15","text":"Bukiedika ndikulukamba ti mu lumbu kitsambusu, mavula ma Sodoma ayi Ngomola mela baka thumbudulu yidekuka viokila yi divula dina."},{"book":"Matayi","chapter":"10","verse":"16","text":"Tala ndilufidisidi banga mamemi va khatitsika memvo. Diawu luba diela banga zinioka ayi luba batu balembama banga mabembi."},{"book":"Matayi","chapter":"10","verse":"17","text":"Vayi lukikeba va khatitsika batu bila bela kulufunda mu ntilibinadu yi Bayuda ayi bela kulubeta bikoti mu zinzo ziawu zi zikhutukunu."},{"book":"Matayi","chapter":"10","verse":"18","text":"Bela ku lunata ku ntuala minyadi mi leta10.18 minyadi mi leta : voti baguvelinele. ayi mintinu mu diambu diama. Bobo luela bakila diluaku mu kuthelimina kimbangi kuidi bawu ayi kuidi Bapakanu."},{"book":"Matayi","chapter":"10","verse":"19","text":"Mu thangu bela kulukanga, luba bika ba mayindu mu mambu luela tuba voti mu phila luela yolukila mawu bila mambu luela tuba luela ma tambula kaka mu thangu yina."},{"book":"Matayi","chapter":"10","verse":"20","text":"Bila kadi sia ti beno luela yoluka vayi Pheve yi Dise dieno yela yoluka mu beno."},{"book":"Matayi","chapter":"10","verse":"21","text":"Khomba wela yekula khombꞌandi mu kumvondisa. Dise diela yekula muanꞌandi. Bana bela fuemina bambuta ziawu ayi bela kuba vondisa."},{"book":"Matayi","chapter":"10","verse":"22","text":"Batu boso bela kululenda mu diambu diama. Vayi mutu wowo wela kanga ntima nate kuna tsuka, wela vuka."},{"book":"Matayi","chapter":"10","verse":"23","text":"Enati baluyamisini mu divula dimosi, lutinina ku diodi kinkaka. Bila bukiedika ndikulukamba ti muana mutu wela vutuka tuamina beno lumanisa tinina mu mavula moso ma Iseli."},{"book":"Matayi","chapter":"10","verse":"24","text":"Muana nzo nkanda kasi viatuka ko nyinyisiꞌandi ; muisi kisalu kasi viatuka ko pfumuꞌandi."},{"book":"Matayi","chapter":"10","verse":"25","text":"Bufueni muana nzo nkanda kaba banga nyinyisi andi ayi muisi kisalu kaba banga pfumuꞌandi. Enati babieka pfumu yi nzo Belezebuli ; buna buevi bela tubila kuidi bobo bamvuandanga mu nzo andi ?"},{"book":"Matayi","chapter":"10","verse":"26","text":"—Diawu lubika kuba mona tsisi. Bila kuisi ko diambu disuama diela kambu monika ayi kuisi ko diambu di kitsueki diela kambu zabakana."},{"book":"Matayi","chapter":"10","verse":"27","text":"Mambu moso ndikulukamba mu tombi, luyolukila mawu va muini. Mambu moso baku luniungutila va dikutu lutubila mawu ku yilu muanzu wu nzo."},{"book":"Matayi","chapter":"10","verse":"28","text":"—Lubika mona tsisi batu bobo balenda vonda nitu, ayi balendi vonda muela ko. Vayi bika lutina mutu wowo wulenda bunga nitu ayi muela ku bulungi."},{"book":"Matayi","chapter":"10","verse":"29","text":"A buevi, basumbisanga ko zitsiodila zizole mu thalu yimosi yi fioti e ? Vayi kuisi ko yimosi yela bua va ntoto mu kambu luzolo lu dise dieno."},{"book":"Matayi","chapter":"10","verse":"30","text":"Vayi mu diambu dieno, luzebi ti zitsuki zieno zioso zidi zitangu."},{"book":"Matayi","chapter":"10","verse":"31","text":"Diawu lubika mona boma ! Bila lulutidi nkangu wu zitsiodila mu luvalu."},{"book":"Matayi","chapter":"10","verse":"32","text":"Diawu woso wela kukhikinina va meso ma batu mamvana ndiela kunkikinina va meso ma dise diama didi ku Diyilu."},{"book":"Matayi","chapter":"10","verse":"33","text":"Vayi woso wukuthunuka va meso ma batu, mamvama ndiela kuntunuka va meso ma dise diama didi ku Diyilu."},{"book":"Matayi","chapter":"10","verse":"34","text":"—Lubika banza ti ndembama ndinata va ntoto. Ndisia nata ndembama ko vayi sabala nzidilunatini."},{"book":"Matayi","chapter":"10","verse":"35","text":"Ndiyiza mu vambisa muana bakala ayi dise diandi, muana nketo ayi ngudi andi, bosi nketo wu dikuela ayi nzituꞌandi wunketo."},{"book":"Matayi","chapter":"10","verse":"36","text":"Basi nzo andi bawu bela ba bambeni bandi."},{"book":"Matayi","chapter":"10","verse":"37","text":"—Woso mutu wunluta zola dise diandi voti ngudi andi viokila minu kasi fuana kuidi minu ko. Ayi woso mutu wunluta zola muanꞌandi wu bakala voti muanꞌandi wunketo viokila minu kasi fuana kuidi minu ko."},{"book":"Matayi","chapter":"10","verse":"38","text":"Woso wunkambu nata dikulusi diandi ayi wunkambu kundandakana buna kasi fuana kuidi minu ko."},{"book":"Matayi","chapter":"10","verse":"39","text":"Woso wela tomba vukisa luzingu luandi wela luzimbisa vayi woso wela zimbisa luzingu luandi mu diambu diama, wela lutambula."},{"book":"Matayi","chapter":"10","verse":"40","text":"—Woso wela kulutambula, buna minu katambudi ; ayi bu kathambudi, buna tambudi mutu wowo wuthuma."},{"book":"Matayi","chapter":"10","verse":"41","text":"Woso wela tambula mbikudi bila kadi mbikudi, buna wela baka mfutu wumosi banga wu mbikudi. Woso wela tambula mutu wusonga, bila kadi wusonga wela tambula mfutu wumosi banga mutu wusonga."},{"book":"Matayi","chapter":"10","verse":"42","text":"Woso wela vana, ka diambu ko, kopo yimosi kuandi, yinlangu wu kiozi kuidi wumosi mu bana bafioti bobo bila kadi nlonguki ama bukiedika ndikulukamba ti wela baka mfutu andi."}]}