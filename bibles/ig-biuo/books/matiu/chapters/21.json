{"data":[{"book":"Matiu","chapter":"21","verse":"1","text":"Mgbe ha na-abịaru Jerusalem nso, ha rutere Betfeji dị nʼUgwu Oliv. Jisọs zipụrụ mmadụ abụọ nʼime ndị na-eso ụzọ ya."},{"book":"Matiu","chapter":"21","verse":"2","text":"Ọ gwara ha sị, “Baanụ nʼime obodo nta ahụ dị unu nʼihu, ngwangwa unu ga-ahụ otu ịnyịnya ibu elibere nʼosisi nʼebe ahụ, nke ya na nwa ya nọ nʼotu ebe. Tọpụta ha ma kpụtaranụ m ha."},{"book":"Matiu","chapter":"21","verse":"3","text":"Ọ bụrụkwa na onye ọbụla asị unu ihe ọbụla, unu ga-asị ha, ọ dị Onyenwe anyị mkpa, ọ ga-akpụghachitekwa ha ngwangwa.”"},{"book":"Matiu","chapter":"21","verse":"4","text":"E mere nke a ka okwu e kwuru site nʼọnụ onye amụma mezuo."},{"book":"Matiu","chapter":"21","verse":"5","text":"“Gwanụ ada Zayọn sị,"},{"book":"Matiu","chapter":"21","verse":"6","text":"Ndị na-eso ụzọ ya gara mee ihe Jisọs sịrị ha mee."},{"book":"Matiu","chapter":"21","verse":"7","text":"Ha kpụtara ịnyịnya ibu ahụ na nwa ịnyịnya ahụ, wụkwasịkwa uwe ha nʼelu ha ka Jisọs nọkwasị nʼelu ha."},{"book":"Matiu","chapter":"21","verse":"8","text":"Ọtụtụ nʼime igwe mmadụ ahụ tụsara uwe ha nʼokporoụzọ. Ndị ọzọ gbuturu alaka osisi, tụsaa ha nʼụzọ nʼihu ya."},{"book":"Matiu","chapter":"21","verse":"9","text":"Ụfọdụ nʼime igwe mmadụ ahụ nọ nʼihu, na ndị na-esokwa nʼazụ, nọ na-eti mkpu nʼoke olu na-asị:"},{"book":"Matiu","chapter":"21","verse":"10","text":"Mgbe ọ batara nʼime Jerusalem, ụzụ tụrụ, obodo ahụ niile mere mkpọtụ. Ndị mmadụ bidoro na-ajụ ajụjụ na-asị, “Onye kwa bụ onye a?”"},{"book":"Matiu","chapter":"21","verse":"11","text":"Igwe mmadụ ahụ nọ na-asị, “Nwoke a bụ Jisọs, onye amụma ahụ sị Nazaret, obodo dị nʼime Galili.”"},{"book":"Matiu","chapter":"21","verse":"12","text":"Jisọs banyere nʼụlọnsọ ukwu dị na Jerusalem, malite ịchụpụ ndị niile na-ere ahịa na ndị na-azụ ahịa nʼime ụlọnsọ ahụ. O kpuru tebul ndị na-agbanwe ego ihu nʼala, kwatuokwa oche ndị na-ere nduru."},{"book":"Matiu","chapter":"21","verse":"13","text":"Ọ sịrị ha, “E dere ya nʼakwụkwọ nsọ, ‘Ụlọ m ka a ga-akpọ ụlọ ekpere,’21:13 Aịz 56:7 ma unu emeela ya ‘ọgba ndị na-apụnarị mmadụ ihe nʼike.’21:13 Jer 7:11”"},{"book":"Matiu","chapter":"21","verse":"14","text":"Ndị ìsì na ndị ngwụrọ bịakwutere ya nʼụlọnsọ ahụ. Ọ gwọkwara ha."},{"book":"Matiu","chapter":"21","verse":"15","text":"Ma mgbe ndịisi nchụaja na ndị ozizi iwu hụrụ ihe ịrịbama ndị a, hụkwa ka ụmụnta na-eti mkpu nʼoke olu nʼogige ụlọnsọ ahụ, na-asị, “Hozanna dịrị Nwa Devid.” Iwe were ha nke ukwuu."},{"book":"Matiu","chapter":"21","verse":"16","text":"Ha sịrị ya, “Ị na-anụkwa ihe ụmụnta ndị a na-ekwu?”"},{"book":"Matiu","chapter":"21","verse":"17","text":"Ọ hapụrụ ha, si nʼobodo ahụ pụọ gaa Betani, ebe ọ nọrọ nʼabalị ahụ niile."},{"book":"Matiu","chapter":"21","verse":"18","text":"Nʼụtụtụ, mgbe ọ laghachiri nʼobodo ahụ, agụụ gụrụ ya nke ukwuu."},{"book":"Matiu","chapter":"21","verse":"19","text":"Ọ hụrụ otu osisi fiig nke dị nʼakụkụ ụzọ. Mgbe o rutere nʼukwu ya, ọ hụghị ihe ọbụla nʼelu ya karịa naanị akwụkwọ ndụ. Ya mere, ọ sịrị ya, “Malite taa gaa nʼihu, ị gaghị amịkwa mkpụrụ ọzọ!” Otu mgbe ahụ kwa, osisi ahụ kpọnwụrụ."},{"book":"Matiu","chapter":"21","verse":"20","text":"Mgbe ndị na-eso ụzọ ya hụrụ nke a, o juru ha anya, ha jụọ sị, “Gịnị mere osisi fiig a ji kpọnwụọ ngwangwa otu a?”"},{"book":"Matiu","chapter":"21","verse":"21","text":"Jisọs zara sị ha, “Nʼezie agwa m unu, ọ bụrụ na unu e nwee okwukwe, gharakwa inwe obi abụọ, ọ bụghị naanị na unu ga-eme ihe e mere osisi fiig ahụ. Unu pụrụ inye ugwu a iwu sị ya, ‘Si nʼebe a wezuga onwe gị, gaa danye nʼoke osimiri.’ Ọ ga-emezukwa."},{"book":"Matiu","chapter":"21","verse":"22","text":"Ihe ọbụla unu ga-arịọ nʼekpere, ọ bụrụ na unu ekwere unu ga-anatakwa ya.”"},{"book":"Matiu","chapter":"21","verse":"23","text":"Mgbe Jisọs batara nʼogige ụlọnsọ ukwu ahụ, ndịisi nchụaja na ndị ozizi iwu bịakwutere ya ka ọ nọ na-akụzi ihe jụọ ya sị, “Olee ikike i ji na-eme ihe ndị a niile? Ọ bụ onye nyekwara gị ikike a?”"},{"book":"Matiu","chapter":"21","verse":"24","text":"Jisọs zara sị ha, “Aga m ajụkwa unu otu ajụjụ. Ọ bụrụ na unu azaa ya, aga m agwakwa unu onye nyere m ikike m ji eme ihe ndị a niile."},{"book":"Matiu","chapter":"21","verse":"25","text":"Baptizim nke Jọn o sitere nʼeluigwe, ka ọ si nʼaka mmadụ?”"},{"book":"Matiu","chapter":"21","verse":"26","text":"Ma ọ bụrụ na anyị asị, ‘Na o sitere nʼaka mmadụ,’ anyị na-atụ igwe mmadụ ndị a egwu, nʼihi na mmadụ niile kwenyere na Jọn bụ onye amụma.”"},{"book":"Matiu","chapter":"21","verse":"27","text":"Ya mere ha zara Jisọs sị ya: “Anyị amaghị.”"},{"book":"Matiu","chapter":"21","verse":"28","text":"“Gịnị ka unu chere banyere ihe a? Otu nwoke nwere ụmụ nwoke abụọ gwara nwa ya nke okenye sị ya, ‘Nwa m nwoke, gaa rụọ ọrụ nʼubi vaịnị m taa.’"},{"book":"Matiu","chapter":"21","verse":"29","text":"“Ọ zara ya sị, ‘Agaghị m aga.’ Ma o mesịrị gbanwee obi ya gaakwa rụọ ọrụ ahụ."},{"book":"Matiu","chapter":"21","verse":"30","text":"“Nna ha bịakwutere nwa ya nke nta gwakwa ya otu ihe ahụ. Nwa ahụ zakwara sị, ‘Aga m aga, onyenwe anyị.’ Ma nʼikpeazụ ọ gaghị."},{"book":"Matiu","chapter":"21","verse":"31","text":"“Onye nʼime ha abụọ mere ihe nna ya chọrọ?”"},{"book":"Matiu","chapter":"21","verse":"32","text":"Nʼihi na Jọn bịakwutere unu igosi unu ụzọ ezi omume, ma unu ekweghị. Ndị ọna ụtụ, na ụmụ nwanyị akwụna chegharịrị. Ọ bụladị mgbe unu hụrụ nke a, o mekwaghị ka unu chegharịa kwere na ya."},{"book":"Matiu","chapter":"21","verse":"33","text":"O wukwara ụlọ elu nʼime ya. Mgbe o mesịrị ihe ndị a, o weere ubi ahụ tinye nʼaka ndị ga-elekọtara ya ubi ahụ, pụọ gaa nʼala ọzọ."},{"book":"Matiu","chapter":"21","verse":"34","text":"Mgbe oge iwe ihe ubi ruru, o zipụrụ ndị odibo ya ka ha jekwuru ndị na-elekọta ubi ahụ, nata mkpụrụ nke ruuru ya site nʼubi ahụ."},{"book":"Matiu","chapter":"21","verse":"35","text":"“Ma ndị na-elekọta ubi ahụ jidere ndị odibo ya ahụ tie otu onye nʼime ha ihe, gbukwaa onye ọzọ nʼime ha. Ha tụkwara otu nʼime ha nkume."},{"book":"Matiu","chapter":"21","verse":"36","text":"Emesịa, o zigakwara ọtụtụ ndị odibo karịrị ndị nke mbụ nʼọnụọgụgụ. Ma ndị na-elekọta ubi ahụ mekwara ndị a ihe ha mere ndị nke mbụ."},{"book":"Matiu","chapter":"21","verse":"37","text":"Nʼikpeazụ o zigara ọkpara ya, sị, ‘Ha ga-asọpụrụ nwa m.’"},{"book":"Matiu","chapter":"21","verse":"38","text":"“Ma mgbe ndị na-elekọta ubi ahụ hụrụ ọkpara ya, ha gbara izu nʼetiti onwe ha sị, ‘Lee! Onye a bụ onye nketa ihe niile. Bịanụ ka anyị gbuo ya, ma nwetakwa ihe nketa ya.’"},{"book":"Matiu","chapter":"21","verse":"39","text":"Ya mere, ha jidere ya nʼike, kpụrụ ya gafee nʼazụ ubi vaịnị ahụ, gbuo ya nʼebe ahụ."},{"book":"Matiu","chapter":"21","verse":"40","text":"“Mgbe onye nwe ubi vaịnị ahụ lọtara, gịnị ka unu chere na ọ ga-eme ndị ahụ o tinyere ilekọtara ya ubi ya?”"},{"book":"Matiu","chapter":"21","verse":"41","text":"Ha zara ya sị, “Ọ ga-egbu ndị ajọ omume ahụ, laa ha nʼiyi nʼụzọ dị njọ. Ọ ga-ewerekwa ubi vaịnị ya tinye nʼaka ndị nlekọta ọzọ, ndị ga-enyekwa ya mkpụrụ ubi ruuru ya nʼoge ya.”"},{"book":"Matiu","chapter":"21","verse":"42","text":"Jisọs sịrị ha, “Ọ ga-abụ na unu agụtabeghị ihe e dere nʼakwụkwọ nsọ sị,"},{"book":"Matiu","chapter":"21","verse":"43","text":"“Ya mere, ana m eme ka unu ghọta, na a ga-anapụ unu alaeze Chineke, were ya nye ndị mba ọzọ, ndị ga-amịpụta ezi mkpụrụ."},{"book":"Matiu","chapter":"21","verse":"44","text":"Onye ọbụla nke dakwasịrị nʼelu nkume a ga-etiwasị, ma ọ ga-egwepịa onye ọbụla nke ọ dakwasịrị.”"},{"book":"Matiu","chapter":"21","verse":"45","text":"Mgbe ndịisi nchụaja na ndị Farisii nụrụ ilu ya ndị a, ha ghọtara na ọ na-ekwu banyere ha."},{"book":"Matiu","chapter":"21","verse":"46","text":"Ha chọrọ ụzọ ha ga-esi jide ya, ma oke egwu igwe mmadụ ahụ tụrụ ha, nʼihi na ha gụrụ ya nʼonye amụma."}]}