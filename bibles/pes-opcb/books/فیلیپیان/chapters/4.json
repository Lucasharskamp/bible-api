{"data":[{"book":"فیلیپیان","chapter":"4","verse":"1","text":"ای برادران عزیز، من شما را بسیار دوست می‌دارم و مشتاقانه در انتظار دیدار شما هستم، چون شما شادی من و پاداش زحماتم هستید. ای عزیزان من، به خداوند وفادار بمانید."},{"book":"فیلیپیان","chapter":"4","verse":"2","text":"در ضمن، از آن دو بانوی گرامی، اِفودیه و سینتیخی التماس می‌کنم با هم آشتی کنند، زیرا متعلق به خداوند هستند."},{"book":"فیلیپیان","chapter":"4","verse":"3","text":"از تو، دوست و همکار صمیمی خود نیز استدعا می‌کنم که به این دو بانو در حل اختلافشان کمک کنی، زیرا ایشان زمانی دوش به دوش من خدمت کرده‌اند تا پیغام انجیل را اعلام نماییم. ایشان با کلمنت و سایر همقطاران من نیز که نامهایشان در دفتر حیات نوشته شده است، همکاری کرده‌اند."},{"book":"فیلیپیان","chapter":"4","verse":"4","text":"در خداوند دائماً شاد باشید، و باز می‌گویم شاد باشید!"},{"book":"فیلیپیان","chapter":"4","verse":"5","text":"در هر کاری از خود گذشتگی نشان بدهید و ملاحظهٔ دیگران را بکنید. به خاطر داشته باشید که خداوند به‌زودی باز می‌گردد."},{"book":"فیلیپیان","chapter":"4","verse":"6","text":"برای هیچ چیز نگران نباشید. در عوض، در هر شرایطی، با دعا و التماس، همراه با شکرگزاری، درخواستهای خود را به پیشگاه خدا ببرید."},{"book":"فیلیپیان","chapter":"4","verse":"7","text":"اگر چنین کنید، از آرامش خدا بهره‌مند خواهید شد، آرامشی که فکر انسان قادر به درک آن نیست. این آرامش الهی به فکر و دل شما که به مسیح عیسی ایمان آورده‌اید، راحتی و آسایش خواهد بخشید."},{"book":"فیلیپیان","chapter":"4","verse":"8","text":"و حال، دوستان عزیزم، یک نکتۀ پایانی: فکرتان را متمرکز سازید بر آنچه راست و قابل احترام است، بر آنچه درست است و پاک، بر آنچه دوست داشتنی است و قابل ستایش. به اموری بیندیشید که عالی و قابل تحسین است."},{"book":"فیلیپیان","chapter":"4","verse":"9","text":"هر چه از من آموختید، یا از من دریافت کردید، یا شنیدید، یا در من مشاهده کردید، آنها را به‌عمل آورید. آنگاه خدای آرامش با شما خواهد بود."},{"book":"فیلیپیان","chapter":"4","verse":"10","text":"چقدر از خدا سپاسگزارم و او را ستایش می‌کنم که بار دیگر به کمک من شتافتید. می‌دانم که همیشه در این فکر بوده‌اید، اما فرصت انجامش را نمی‌یافتید."},{"book":"فیلیپیان","chapter":"4","verse":"11","text":"البته منظورم این نیست که در احتیاج بودم، زیرا آموخته‌ام که به آنچه دارم، راضی و قانع باشم."},{"book":"فیلیپیان","chapter":"4","verse":"12","text":"می‌دانم که در تنگدستی و دولتمندی، چگونه زندگی کنم. رمز قناعت را در هر شرایطی آموخته‌ام، چه سیر باشم چه گرسنه، چه زیاد داشته باشم و چه اندک."},{"book":"فیلیپیان","chapter":"4","verse":"13","text":"هر چه خدا از من بخواهد، با کمک مسیح می‌توانم انجام دهم، زیرا مسیح قدرت انجام آن را به من می‌بخشد."},{"book":"فیلیپیان","chapter":"4","verse":"14","text":"با تمام اینها، لطف کردید که در مشکلاتم به کمکم شتافتید."},{"book":"فیلیپیان","chapter":"4","verse":"15","text":"شما فیلیپیان به خوبی آگاهید که وقتی برای نخستین بار پیام انجیل را به شما اعلام نمودم، و سپس از مقدونیه روانه شدم، فقط شما به من کمک‌های مالی کردید. کلیسای دیگری در این امر پیشقدم نشد."},{"book":"فیلیپیان","chapter":"4","verse":"16","text":"حتی زمانی که در «تسالونیکی» بودم، دو بار مبلغی برای رفع احتیاجاتم فرستادید."},{"book":"فیلیپیان","chapter":"4","verse":"17","text":"البته از هدایای شما سپاسگزارم، ولی آنچه بیشتر مرا شاد می‌سازد، این است که به خاطر این نیکوکاری‌تان، پاداش خوبی خواهید یافت."},{"book":"فیلیپیان","chapter":"4","verse":"18","text":"در حال حاضر، همه چیز دارم که حتی بیش از نیازم است؛ و غرق هدایایی هستم که به دست «اپافرودیتوس» فرستادید، هدایایی که همچون قربانی خوشبو، خدا را خشنود می‌سازد."},{"book":"فیلیپیان","chapter":"4","verse":"19","text":"خدا نیز به سبب جانبازی عیسی مسیح، تمام احتیاجات شما را با ثروت شکوهمند خود، رفع خواهد نمود."},{"book":"فیلیپیان","chapter":"4","verse":"20","text":"از حال تا ابد، پدر ما خدا را جلال باد، آمین."},{"book":"فیلیپیان","chapter":"4","verse":"21","text":"به تمام ایمانداران در مسیح عیسی سلام برسانید. برادرانی که با من هستند، سلام می‌رسانند."},{"book":"فیلیپیان","chapter":"4","verse":"22","text":"همهٔ ایمانداران اینجا، بخصوص ایماندارانی که از دربار قیصر هستند، سلام می‌رسانند."},{"book":"فیلیپیان","chapter":"4","verse":"23","text":"فیض خداوند، عیسی مسیح، با روح شما باد."}]}