{"data":[{"book":"زکریا","chapter":"13","verse":"1","text":"«در آن زمان برای خاندان داوود و مردم اورشلیم چشمه‌ای جاری خواهد شد، چشمه‌ای که ایشان را از همهٔ گناهان و ناپاکی‌هایشان پاک خواهد ساخت.»"},{"book":"زکریا","chapter":"13","verse":"2","text":"خداوند لشکرهای آسمان می‌فرماید: «در آن روز هرگونه بت‌پرستی را در سراسر سرزمین اسرائیل برمی‌اندازم، به طوری که اثری از آن باقی نماند و نام بتها فراموش شود. سرزمین را به کلی از وجود انبیای دروغین و روح پلید پاک می‌کنم،"},{"book":"زکریا","chapter":"13","verse":"3","text":"و اگر کسی باز به دروغ نبوّت کند، به دست پدر و مادر خودش کشته خواهد شد! به او خواهند گفت: ”تو باید کشته شوی، چون به نام خداوند کاذبانه نبوّت می‌کنی.“"},{"book":"زکریا","chapter":"13","verse":"4","text":"«در آن روز انبیای دروغین از نبوّتهایشان خجالت خواهند کشید و دیگر برای فریب دادن مردم لباس انبیا را بر تن نخواهند کرد."},{"book":"زکریا","chapter":"13","verse":"5","text":"هر یک از آنها خواهند گفت: ”من نبی نیستم، من یک کشاورزم و شغلم از جوانی کشاورزی بوده است.“"},{"book":"زکریا","chapter":"13","verse":"6","text":"و اگر کسی بپرسد: ”پس این زخمها13‏:6 انبیای دروغین روی بدن خود زخمهایی ایجاد می‌کردند. نگاه کنید به ۱پادشاهان ۱۸‏:۲۸. روی بدن تو چیست؟“ جواب می‌دهد: ”در نزاع با دوستان زخمی شده‌ام.“»"},{"book":"زکریا","chapter":"13","verse":"7","text":"خداوند لشکرهای آسمان می‌فرماید: «ای شمشیر بر ضد شبان من، آن مردی که همدوش و همکار من است، برخیز! شبان را بزن تا گوسفندان پراکنده شوند.13‏:7 این پیشگویی در مورد عیسی مسیح است. نگاه کنید به متی ۲۶‏:۳۱ و مَرقُس ۱۴‏:۲۷. من قوم خود را خواهم زد"},{"book":"زکریا","chapter":"13","verse":"8","text":"و دو سوم آنها از بین خواهند رفت."},{"book":"زکریا","chapter":"13","verse":"9","text":"یک سوم باقیمانده را از میان آتش می‌گذرانم و آنها را پاک می‌کنم، درست مثل طلا و نقره که به‌وسیلۀ آتش، خالص می‌شوند. ایشان نام مرا خواهند خواند و من آنها را اجابت خواهم نمود. من خواهم گفت: ”اینها قوم من هستند.“ و ایشان خواهند گفت: ”یهوه خدای ماست.“»"}]}