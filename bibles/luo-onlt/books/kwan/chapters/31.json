{"data":[{"book":"Kwan","chapter":"31","verse":"1","text":"Jehova Nyasaye nowacho ne Musa niya,"},{"book":"Kwan","chapter":"31","verse":"2","text":"“In kaachiel gi jo-Israel dhi uked gi jo-Midian, eka bangʼe ibiro tho miluw bangʼ kwereni.”"},{"book":"Kwan","chapter":"31","verse":"3","text":"Omiyo Musa nowacho ne jo-Israel niya, “Yieruru jou moko mondo odhi oked gi jo-Midian kendo gitiek mirimb Jehova Nyasaye kuomgi."},{"book":"Kwan","chapter":"31","verse":"4","text":"Goluru ji alufu achiel achiel (1,000) moa e dhoot ka dhoot mar Israel.”"},{"book":"Kwan","chapter":"31","verse":"5","text":"Omiyo ji alufu apar gariyo (12,000) noikore ne lweny, kowuok e dhout Israel duto ka gigolo ji alufu achiel achiel (1,000)."},{"book":"Kwan","chapter":"31","verse":"6","text":"Musa noorogi e lweny ji alufu achiel (1,000) e dhoot ka dhoot, ka gin gi Finehas wuod Eliazar, ma jadolo, mane otingʼo gik moa ei kama ler mar lemo kod turumbete michiwogo ranyisi."},{"book":"Kwan","chapter":"31","verse":"7","text":"Negikedo gi Midian, mana kaka Jehova Nyasaye nochiko Musa, kendo neginego chwo duto."},{"book":"Kwan","chapter":"31","verse":"8","text":"Moko kuom joma nonegi ne gin Evi, Rekem, Zur, Hur kod Reba mane gin ruodhi abich mag Midian. Bende neginego Balaam wuod Beor gi ligangla."},{"book":"Kwan","chapter":"31","verse":"9","text":"Jo-Israel nomako mond jo-Midian kod nyithindo kendo ne giyako kweth mag jamni, dhok, kod gik moko duto mag jo-Midian."},{"book":"Kwan","chapter":"31","verse":"10","text":"Ne giwangʼo miech jo-Midian mane gidakie, kaachiel gi kuondegi mag bworo."},{"book":"Kwan","chapter":"31","verse":"11","text":"Negikawo gik moko duto ma oyaki kod mane ope, kaachiel gi ji kod jamni,"},{"book":"Kwan","chapter":"31","verse":"12","text":"kendo negikelo joma ne omaki, gik mane ope kod mane oyaki ne Musa gi Eliazar ma jadolo kod oganda jo-Israel e kargi mar bworo mantiere e pewe Moab, man but Jordan loka mar Jeriko."},{"book":"Kwan","chapter":"31","verse":"13","text":"Musa gi Eliazar jadolo kod jotend oganda duto nodhi mondo orom kodgi e oko mar kambi."},{"book":"Kwan","chapter":"31","verse":"14","text":"Musa nokecho gi jotend lweny duto; mago mane otelo ne migawo mar lweny mar alufe alufe kod mag miche miche mane odwogo koa e lweny."},{"book":"Kwan","chapter":"31","verse":"15","text":"Nopenjogi niya, “Angʼo momiyo useyiene mon mondo obed mangima?”"},{"book":"Kwan","chapter":"31","verse":"16","text":"Gin e joma noluwo puonj Balaam kendo gin ema negimiyo oganda mar jo-Israel oweyo Jehova Nyasaye kuom gima notimore Peor, mane omiyo masira onego jo-Jehova Nyasaye."},{"book":"Kwan","chapter":"31","verse":"17","text":"Omiyo neguru yawuowi duto. Kendo uneg dhako moro amora moseriwore gi dichwo,"},{"book":"Kwan","chapter":"31","verse":"18","text":"to uwe nyiri duto mapok ongʼeyo chwo."},{"book":"Kwan","chapter":"31","verse":"19","text":"“Un duto ma usenego ngʼato angʼata kata mulo ngʼato angʼata motho nyaka ubed oko mar kambi kuom ndalo abiriyo. To e odiechiengʼ mar adek kod mar abiriyo nyaka upwodhru uwegi kendo upwodh jogo mumako."},{"book":"Kwan","chapter":"31","verse":"20","text":"Pwodhuru lewni duto kaachiel gi gimoro amora molos gi pien, molos gi yie diel kata mago molos gi bao.”"},{"book":"Kwan","chapter":"31","verse":"21","text":"Eka Eliazar jadolo nowacho ne jolweny mane odhi e lweny niya, “Chik mane Jehova Nyasaye omiyo Musa ema:"},{"book":"Kwan","chapter":"31","verse":"22","text":"Gik machalo gi dhahabu, fedha, mula, nyinyo, chuma"},{"book":"Kwan","chapter":"31","verse":"23","text":"kod gimoro amora ma mach ok nyal wangʼo noleny e mach, eka enopwodhgi mi gibed maler. To bende nyaka luokgi gi pi mondo gibed maler. Omiyo gimoro amora ma mach ok nyal lenyo nyaka luok gi pigno."},{"book":"Kwan","chapter":"31","verse":"24","text":"Kochopo odiechiengʼ mar abiriyo to ulwok lepu kendo ubiro bedo maler. Bangʼe unyalo biro e kambi.”"},{"book":"Kwan","chapter":"31","verse":"25","text":"Jehova Nyasaye nowacho ne Musa niya,"},{"book":"Kwan","chapter":"31","verse":"26","text":"“In gi Eliazar jadolo kod jotend anywola mag oganda nyaka kwan ji duto kod jamni mane ope."},{"book":"Kwan","chapter":"31","verse":"27","text":"Nyaka upogi gik mane ope maromre ne joma nodhi e lweny kod joma nodongʼ."},{"book":"Kwan","chapter":"31","verse":"28","text":"Kuom mago mopogne jolweny mano kedo, goluru ni Jehova Nyasaye achiel kuom mia abich bed ni gin ji, dhok, punde, rombe kata diek."},{"book":"Kwan","chapter":"31","verse":"29","text":"Kawuru nus mar pokni kendo umi Eliazar jadolo kaka chiwo ne Jehova Nyasaye."},{"book":"Kwan","chapter":"31","verse":"30","text":"Kuom nus mar pok jo-Israel kawuru achiel kuom piero abich, bed ni gin ji, dhok, punde, rombe, diek kata jamni mamoko. Chiwgi ne jo-Lawi ma tijgi en rito hekalu mar Jehova Nyasaye.”"},{"book":"Kwan","chapter":"31","verse":"31","text":"Omiyo Musa kod Eliazar jadolo notimo kaka Jehova Nyasaye nochiko Musa."},{"book":"Kwan","chapter":"31","verse":"32","text":"Kuom gik mane ope, jolweny nokawo rombe alufu mia auchiel gi piero abiriyo gabich (675,000),"},{"book":"Kwan","chapter":"31","verse":"33","text":"dhok alufu piero abiriyo gariyo (72,000),"},{"book":"Kwan","chapter":"31","verse":"34","text":"punde alufu piero auchiel gachiel (61,000),"},{"book":"Kwan","chapter":"31","verse":"35","text":"kod nyiri alufu piero adek gariyo (32,000) mane pok ongʼeyo chwo."},{"book":"Kwan","chapter":"31","verse":"36","text":"Nus mar gik mane ope mane omi joma ne odhi kedo e lweny ne gin:"},{"book":"Kwan","chapter":"31","verse":"37","text":"pok mar Jehova Nyasaye ne gin rombe mia auchiel gi piero abiriyo gabich (675);"},{"book":"Kwan","chapter":"31","verse":"38","text":"kuom dhok alufu piero adek gauchiel (36,000), pok mar Jehova Nyasaye ne gin dhok piero abiriyo gariyo (72);"},{"book":"Kwan","chapter":"31","verse":"39","text":"kuom punde alufu piero adek gi mia abich (30,500), pok mar Jehova Nyasaye ne gin punde piero auchiel gachiel (61);"},{"book":"Kwan","chapter":"31","verse":"40","text":"kuom ji alufu apar gauchiel (16,000), pok mar Jehova Nyasaye ne gin ji piero adek gariyo (32)."},{"book":"Kwan","chapter":"31","verse":"41","text":"Musa nomiyo Eliazar jadolo ma kor Jehova Nyasaye, kaka Jehova Nyasaye nochiko Musa."},{"book":"Kwan","chapter":"31","verse":"42","text":"Nus mar pok mar jo-Israel mane Musa ogolo kuom joma nodhi e lweny ne chalo kama:"},{"book":"Kwan","chapter":"31","verse":"43","text":"nus mar pok mar oganda ne gin rombe alufu mia adek gi piero adek gabiriyo gi mia abich (337,500),"},{"book":"Kwan","chapter":"31","verse":"44","text":"dhok alufu piero adek gauchiel (36,000),"},{"book":"Kwan","chapter":"31","verse":"45","text":"punde alufu piero adek gi mia abich (30,500),"},{"book":"Kwan","chapter":"31","verse":"46","text":"kod ji alufu apar gauchiel (16,000)."},{"book":"Kwan","chapter":"31","verse":"47","text":"Kuom nus pok mar jo-Israel, Musa noyiero achiel kuom piero abich mar ji kod jamni, mana kaka Jehova Nyasaye nochike, mi nomiyogi jo-Lawi, ma tijgi ne en rito hekalu mar Jehova Nyasaye."},{"book":"Kwan","chapter":"31","verse":"48","text":"Eka jotelo mane orito migepe mag jolweny, jotelo mag alufe alufe kod jotelo mag miche miche, nodhi ir Musa"},{"book":"Kwan","chapter":"31","verse":"49","text":"mi owachone niya, “Jotichni osekwano kar romb jolweny man e lwetwa, kendo onge kata achiel kuomgi molal."},{"book":"Kwan","chapter":"31","verse":"50","text":"Omiyo wasekelo mich ne Jehova Nyasaye kuom gik molos gi dhahabu mane wayako kaka; thiwni, manyonge, tere, stadi kod tigo mondo omi wapwodhrego e richo e nyim Jehova Nyasaye.”"},{"book":"Kwan","chapter":"31","verse":"51","text":"Musa kod Eliazar jadolo noyie okawo dhahabugo irgi, ma gin gik mothedhi maber."},{"book":"Kwan","chapter":"31","verse":"52","text":"Dhahabu duto mane oa ir jotend lweny mag alufe alufe kod mago mag miche miche mane Musa kod Eliazar jadolo ochiwo kaka mich ne Jehova Nyasaye pekgi ne romo kilo mia ariyo."},{"book":"Kwan","chapter":"31","verse":"53","text":"Jalweny ka jalweny noyako mana gima orome."},{"book":"Kwan","chapter":"31","verse":"54","text":"Musa kod Eliazar jadolo nokawo dhahabu koa kuom jotend jolweny mag alufe alufe kod mago mag miche miche mi negiterogi e Hemb Romo kaka rapar mar jo-Israel e nyim Jehova Nyasaye."}]}