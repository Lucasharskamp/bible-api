{"data":[{"book":"1 Petro","chapter":"5","verse":"1","text":"Kuvakuru vari pakati penyu, ndinokumbira hangu somukuru pamwe chete nemi, nechapupu chamatambudziko aKristu, uye somumwewo achazogovana navo mukubwinya kuchazoratidzwa ndichiti:"},{"book":"1 Petro","chapter":"5","verse":"2","text":"Ivai vafudzi veboka raMwari riri pasi penyu, muchibata savatariri, musingazviiti nokuroveredzwa, asi nokuda kwokuti munoda, sezvinodikanwa naMwari kuti muve; musingakariri mari, asi muchishingaira pakushanda;"},{"book":"1 Petro","chapter":"5","verse":"3","text":"musingaremedzi vaya vakaiswa kwamuri, asi muve muenzaniso kuboka."},{"book":"1 Petro","chapter":"5","verse":"4","text":"Uye mufudzi mukuru paachaonekwa, muchapiwa korona yokubwinya isingaori."},{"book":"1 Petro","chapter":"5","verse":"5","text":"Saizvozvo, imi majaya, muzviise pasi pavaya vari vakuru. Imi mose, pfekai kuzvininipisa kuno mumwe nomumwe, nokuti,"},{"book":"1 Petro","chapter":"5","verse":"6","text":"Naizvozvo, muzvininipise, pasi poruoko rune simba rwaMwari, kuti agokusimudzirai munguva yakafanira."},{"book":"1 Petro","chapter":"5","verse":"7","text":"Kandai paari kufunganya kwenyu kwose nokuti anokuchengetai."},{"book":"1 Petro","chapter":"5","verse":"8","text":"Muzvidzore uye musvinure. Muvengi wenyu dhiabhori anofamba-famba achiomba seshumba inotsvaka waingadya."},{"book":"1 Petro","chapter":"5","verse":"9","text":"Mumudzivise, mumire makasimba mukutenda, nokuti munoziva kuti hama dzenyu munyika yose dziri kutambudzika saizvozvo."},{"book":"1 Petro","chapter":"5","verse":"10","text":"Uye Mwari wenyasha dzose, akakudanirai kukubwinya kwake kusingaperi muna Kristu, mushure mokumbotambudzika kwechinguva chiduku, achakuponesai uye achakusimbisai, agokumisai zvakasimba uye agokutsigisai."},{"book":"1 Petro","chapter":"5","verse":"11","text":"Ngaave nesimba nokusingaperi-peri. Ameni."},{"book":"1 Petro","chapter":"5","verse":"12","text":"Ndakakunyorerai muchidimbu ndichibatsirwa naSirasi hama yangu yakatendeka, ndichikukurudzirai uye ndichipupura kuti idzi ndidzo nyasha dzaMwari dzechokwadi. Mirai makasimba madziri."},{"book":"1 Petro","chapter":"5","verse":"13","text":"Kereke iri muBhabhironi, yakasanangurwa pamwe chete nemi, inokukwazisai, uye mwanakomana wangu Mako anokukwazisaiwo."},{"book":"1 Petro","chapter":"5","verse":"14","text":"Kwazisanai nokutsvodana kworudo."}]}