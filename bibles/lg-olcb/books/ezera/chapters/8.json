{"data":[{"book":"Ezera","chapter":"8","verse":"1","text":"Bano be bakulu b’ennyumba, n’abo abeewandiisa n’abo abaayambuka nange okuva e Babulooni mu mulembe gwa kabaka Alutagizerugizi:"},{"book":"Ezera","chapter":"8","verse":"2","text":"okuva mu bazzukulu ba Finekaasi,"},{"book":"Ezera","chapter":"8","verse":"3","text":"muzzukulu wa Sekaniya,"},{"book":"Ezera","chapter":"8","verse":"4","text":"n’okuva mu bazzukulu ba Pakasumowaabu,"},{"book":"Ezera","chapter":"8","verse":"5","text":"n’okuva mu bazzukulu ba Sekaniya,"},{"book":"Ezera","chapter":"8","verse":"6","text":"n’okuva mu bazzukulu ba Adini,"},{"book":"Ezera","chapter":"8","verse":"7","text":"n’okuva mu bazzukulu ba Eramu,"},{"book":"Ezera","chapter":"8","verse":"8","text":"n’okuva mu bazzukulu ba Sefatiya,"},{"book":"Ezera","chapter":"8","verse":"9","text":"n’okuva mu bazzukulu ba Yowaabu,"},{"book":"Ezera","chapter":"8","verse":"10","text":"n’okuva mu bazzukulu ba Seromisi,"},{"book":"Ezera","chapter":"8","verse":"11","text":"n’okuva mu bazzukulu ba Bebayi,"},{"book":"Ezera","chapter":"8","verse":"12","text":"n’okuva mu bazzukulu ba Azugadi,"},{"book":"Ezera","chapter":"8","verse":"13","text":"n’okuva mu bazzukulu ba Adonikamu,"},{"book":"Ezera","chapter":"8","verse":"14","text":"n’okuva mu bazzukulu ba Biguvaayi,"},{"book":"Ezera","chapter":"8","verse":"15","text":"Ne mbakuŋŋaanyiza ku mugga ogukulukutira e Yakava, ne tusiisira eyo okumala ennaku ssatu. Awo bwe nnali nga nneekebejja abantu ne bakabona, ne sirabamu Baleevi."},{"book":"Ezera","chapter":"8","verse":"16","text":"Kyennava ntumya Eryeza ne Alyeri ne Semaaya ne Erunasani ne Yalibu ne Erunasani ne Nasani ne Zekkaliya ne Mesullamu, abaali abakulembeze ne Yoyalibu ne Erunasani, abaali abategeevu,"},{"book":"Ezera","chapter":"8","verse":"17","text":"ne mbatuma eri Iddo omukulu w’ekifo eky’e Kasifiya, ne mbategeeza bye baba bagamba Iddo ne baganda be, abaaweerezanga mu yeekaalu mu kifo ekyo eky’e Kasifiya, batuuweereze abaweereza abaliyamba mu nnyumba ya Katonda waffe."},{"book":"Ezera","chapter":"8","verse":"18","text":"Olw’omukono gwa Katonda ogwali awamu naffe, ne batuleetera omusajja omutegeevu, omu ku bazzukulu ba Makuli, mutabani wa Leevi, mutabani wa Isirayiri, erinnya lye Serebiya, wamu ne baganda be ne batabani baabwe, abasajja kkumi na munaana;"},{"book":"Ezera","chapter":"8","verse":"19","text":"ne Kasabiya, wamu naye Yesaya omu ku bazzukulu ba Merali, ne baganda be ne batabani baabwe, abasajja amakumi abiri."},{"book":"Ezera","chapter":"8","verse":"20","text":"Ate era ne baleeta n’abaweereza ba yeekaalu Dawudi n’abakungu be baalonda okubeeranga Abaleevi ebikumi bibiri mu abiri. Bonna baali beewandiisizza."},{"book":"Ezera","chapter":"8","verse":"21","text":"Awo ku mugga Akava, ne nangirira okusiiba, twetoowaze mu maaso ga Katonda waffe, nga tumwegayirira okubeera awamu naffe n’abaana baffe n’ebintu byaffe byonna mu lugendo lwaffe."},{"book":"Ezera","chapter":"8","verse":"22","text":"Nakwatibwa ensonyi okusaba kabaka abaserikale abakuumi ab’ebigere n’abeebagala embalaasi okutukuuma eri abalabe, kubanga twali tumutegeezeza nti, “Omukono omulungi ogwa Katonda waffe gubeera ku buli muntu amunoonya, naye obusungu bwe bubeera ku abo abamujeemera.”"},{"book":"Ezera","chapter":"8","verse":"23","text":"Kyetwava tusiiba ne twegayirira Katonda waffe ku nsonga eyo, era n’addamu okusaba kwaffe."},{"book":"Ezera","chapter":"8","verse":"24","text":"Awo ne nonda Serebiya ne Kasabiya ne baganda baabwe abalala kkumi, be bantu kkumi na babiri okuva mu bakabona abakulu,"},{"book":"Ezera","chapter":"8","verse":"25","text":"ne mbapimira ffeeza ne zaabu n’ebintu kabaka, n’abaami be, n’abakungu be, ne Isirayiri yenna, bye baawaayo ku lw’ennyumba ya Katonda waffe."},{"book":"Ezera","chapter":"8","verse":"26","text":"Ne mbagererera ttani amakumi abiri mu ttaano eza ffeeza, n’ebintu ebya ffeeza obuzito bwabyo ttani ssatu n’ebitundu bisatu byakuna, ne zaabu ttani ssatu n’ebitundu bisatu byakuna,"},{"book":"Ezera","chapter":"8","verse":"27","text":"ne kilo munaana n’ekitundu eza zaabu, n’ebitundu bibiri eby’ekikomo ebirungi ebizigule, eby’omuwendo nga zaabu."},{"book":"Ezera","chapter":"8","verse":"28","text":"Ne mbategeeza nti, “Muli batukuvu eri Mukama, n’ebintu bino bitukuvu eri Mukama. Effeeza ne zaabu biweebwayo kyeyagalire eri Mukama Katonda wa bajjajjammwe."},{"book":"Ezera","chapter":"8","verse":"29","text":"Mubikuume bulungi era mubituuse bulungi eri bakabona abakulu n’Abaleevi, n’abakulu b’ennyumba za Isirayiri.”"},{"book":"Ezera","chapter":"8","verse":"30","text":"Awo bakabona n’Abaleevi ne baweebwa effeeza ne zaabu, n’ebintu ebyawongebwa, ebyali bipimiddwa, okubitwala mu nnyumba ya Katonda waffe e Yerusaalemi."},{"book":"Ezera","chapter":"8","verse":"31","text":"Ku lunaku olw’ekkumi n’ebbiri olw’omwezi ogw’olubereberye ne tusitula okuva ku mugga Akava okugenda e Yerusaalemi. Omukono gwa Katonda waffe ne gubeera wamu naffe, n’atukuuma eri abalabe n’abanyazi mu kkubo."},{"book":"Ezera","chapter":"8","verse":"32","text":"Ne tutuuka e Yerusaalemi gye twawumulira okumala ennaku ssatu."},{"book":"Ezera","chapter":"8","verse":"33","text":"Awo ku lunaku olwokuna, nga tuli mu nnyumba ya Katonda waffe, ne tupima ffeeza ne zaabu n’ebintu ebyawongebwa ne tubikwasa Meremoosi kabona, mutabani wa Uliya, ne Eriyazaali mutabani wa Finekaasi eyali awamu naye, ne Yozabadi mutabani wa Yeswa, ne Nowadiya mutabani wa Binnuyi, Abaleevi."},{"book":"Ezera","chapter":"8","verse":"34","text":"Byonna ne bibalibwa ng’omuwendo gwabyo bwe gwali n’obuzito bwabyo bwe bwali era ne biwandiikibwa."},{"book":"Ezera","chapter":"8","verse":"35","text":"Mu kiseera ekyo abaawaŋŋangusibwa, abakomawo okuva mu busibe, ne bawaayo ebiweebwayo ebyokebwa eri Katonda wa Isirayiri: ente ennume kkumi na bbiri ku lwa Isirayiri yenna, n’endiga ennume kyenda mu mukaaga, n’obuliga obuto nga bulume nsanvu mu musanvu, n’embuzi ennume kkumi na bbiri okuba ekiweebwayo olw’ekibi, ebyo byonna ne biba ebiweebwayo ebyokebwa eri Mukama."},{"book":"Ezera","chapter":"8","verse":"36","text":"Ate era ne batuusa n’ebiragiro bya kabaka eri bagavana8:36 bagavana be baakulirwanga abaamasaza. n’abaamasaza abaali emitala w’omugga Fulaati, abafuzi abo ne bayamba abantu ne bawaayo n’obuyambi eri ennyumba ya Katonda."}]}