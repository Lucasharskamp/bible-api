{"data":[{"book":"Luke","chapter":"17","verse":"1","text":"Mme ya re ka letsatsi lengwe Jesu raya barutwa ba gagwe a re, “Go tlaa aga go le dithaelo tsa go leofa, mme a bo go latlhega motho yo o raelang."},{"book":"Luke","chapter":"17","verse":"2-3","text":"Fa a ne a latlhetswe mo lewatleng ka lentswe le legolo le fapeletswe mo molaleng wa gagwe, o ne a ka bo a le botoka thata go na le go otlhaelwa go tlhokofatsa mewa ya ba bannye ba. Ke a lo tlhagisa! Kgalemela morwa-rrago fa a leofa mme o mo itshwarele fa a ipona molato."},{"book":"Luke","chapter":"17","verse":"4","text":"Le fa a go leofela ga supa ka letsatsi mme nako nngwe le nngwe a boela go wena a kopa maitshwarelo, mo itshwarele.”"},{"book":"Luke","chapter":"17","verse":"5","text":"Ka letsatsi lengwe Baaposetoloi ba raya Morena ba re, “Re tlhoka tumelo e kgolo; re ka e bona jang?”"},{"book":"Luke","chapter":"17","verse":"6","text":"Jesu a ba araba a re, “Fa tumelo ya lona e le selekanyo sa peo ya mosetara, e tlaa bo e le kgolo thata go kumula setlhare se se kwa sele sa mosikamine le go se tlhoma mo teng ga lewatle! Taolo ya lona e ne e ka diragala ka bofefo!"},{"book":"Luke","chapter":"17","verse":"7-9","text":"Fa motlhanka a tswa go lema kgotsa a tswa go disa dinku, ga a nne fela fa fatshe a a ja, mme pele o baakanyetsa mong wa gagwe dijo tsa maitseboa pele ga a a ja tsa gagwe. Mme ga a lebogwe, gonne o dira se a tshwanetseng go se dira."},{"book":"Luke","chapter":"17","verse":"10","text":"Fela jalo, fa lo nkutlwa, ga lo a tshwanela go galalediwa. Gonne lo dirile tiro ya lona!”"},{"book":"Luke","chapter":"17","verse":"11","text":"E rile ba ntse ba tsweletse mo loetong lwa go ya Jerusalema, ba tsena fa molelwaneng o o fa gare ga Galalea le Samarea,"},{"book":"Luke","chapter":"17","verse":"12","text":"mme ya re ba tsena mo motsaneng oo, baleperwa ba le some ba bo ba emetse kwa kgakajana,"},{"book":"Luke","chapter":"17","verse":"13","text":"ba goa ba re, “Jesu, Morena, re utlwele botlhoko!”"},{"book":"Luke","chapter":"17","verse":"14","text":"Mme a ba leba a re, “Tsamayang lo ye kwa moperesiting wa Sejuta lo mo supegetse gore lo fodisitswe!” Mme ya re ba tsamaya, boleperwa jwa bone jwa nyelela!"},{"book":"Luke","chapter":"17","verse":"15","text":"Mme mongwe wa bone a boela kwa go Jesu a goa a re, “A go galalediwe Modimo, ke fodisitswe!”"},{"book":"Luke","chapter":"17","verse":"16","text":"A wela fa fatshe fa pele ga dinao tsa ga Jesu, a lebile fa fatshe mo loroleng a lebogela se a se dirileng. Monna yo e ne e le Mosamarea yo o nyatsegileng."},{"book":"Luke","chapter":"17","verse":"17","text":"Mme Jesu a botsa a re, “A ga ke a fodisa banna ba le lesome? Ba ba ferang bongwe ba kae?"},{"book":"Luke","chapter":"17","verse":"18","text":"A ke Modichaba yo fela yo o boileng go tla go galaletsa Modimo?”"},{"book":"Luke","chapter":"17","verse":"19","text":"Mme Jesu a mo raya a re, “Ema o tsamaye tumelo ya gago e go fodisitse.”"},{"book":"Luke","chapter":"17","verse":"20","text":"Mme ya re ka letsatsi lengwe Bafarasai ba botsa Jesu ba re, “Bogosi jwa Modimo bo tlaa simologa leng? Jesu a ba fetola a re, Bogosi jwa Modimo ga bo tle ka ditshupo tse di bonalang."},{"book":"Luke","chapter":"17","verse":"21","text":"Ga lo ka ke lwa kgona gore lo re, ‘Bo simologile fano mo lefelong le kgotsa kwa ntlheng ele ya lefatshe’. Gonne Bogosi jwa Modimo bo mo go lona.”"},{"book":"Luke","chapter":"17","verse":"22","text":"Mme morago a bua gape kaga selo se le barutwa ba gagwe. A ba raya a re, “Lobaka lo e tla lo lo tlaa ntlhoafalelang ka lone go nna le lona le fa e le letsatsi le le lengwe fela mme ke tlaa bo ke seyo fa.”"},{"book":"Luke","chapter":"17","verse":"23","text":"“Dipolelo di tlaa tla mo go lona tsa gore ke boile le gore ke mo lefelong le kgotsa le; mme lo se ka lwa di dumela kgotsa lwa ya go mpatla."},{"book":"Luke","chapter":"17","verse":"24","text":"Gonne e tlaa re fa ke boa, lo tlaa itse kwa ntle ga pelaelo epe. Ke tlaa bo ke tshwana le logadima lo lo phatsimang go kgabaganya loapi."},{"book":"Luke","chapter":"17","verse":"25","text":"Mme pele ke tshwanetse go sotlega thata le go ganwa ke sechaba se sotlhe."},{"book":"Luke","chapter":"17","verse":"26","text":"“[E tlaa re fa ke boa] lefatshe le tlaa [tlhokomologa dilo tsa Modimo] jaaka batho ba lobaka lwa ga Noa."},{"book":"Luke","chapter":"17","verse":"27","text":"Ba ne ba a ja, ba a nwa, ba nyala, sengwe le sengwe se siame go fitlhelela letsatsi le Noa o neng a tsena mo tlung e e kokobalang ka lone mme morwalela wa tla wa senya botlhe."},{"book":"Luke","chapter":"17","verse":"28","text":"“Mme lefatshe le tlaa nna jaaka mo metlheng ya ga Lote: Batho ba ne ba dira ditiro tsa bone tsa letsatsi le letsatsi, ba a nwa ba a ja, ba reka ba rekisa, ba tlhoma ditlhare ba aga,"},{"book":"Luke","chapter":"17","verse":"29","text":"go fitlhelela mo mosong o Lote o neng a tswa mo Sodoma. Hong molelo le sebabole tse di neng di tswa kwa legodimong tsa ba nyeletsa botlhe."},{"book":"Luke","chapter":"17","verse":"30","text":"Ee, go tlaa ‘bo go berekwa’ jaaka gale go fitlhelela lobaka lwa go boa ga me."},{"book":"Luke","chapter":"17","verse":"31","text":"“Ba ba tlaa bong ba se mo lwapeng ka letsatsi leo ba seka ba ya go phutha; ba ba mo nageng ba se ka ba boela kwa motsing."},{"book":"Luke","chapter":"17","verse":"32","text":"Gakologelwang se se neng sa diragalela mosadi wa ga Lote!"},{"book":"Luke","chapter":"17","verse":"33","text":"Le fa e le mang yo o ngaparetseng botshelo jwa gagwe bo tlaa mo latlhegela mme le fa e le mang yo o latlhegelwang ke botshelo jwa gagwe o tlaa bo boloka."},{"book":"Luke","chapter":"17","verse":"34","text":"Mo bosigong joo banna ba le babedi ba tlaa bo ba robetse mo tlung e le nngwe mme mongwe o tlaa tsewa yo mongwe a tlogelwe."},{"book":"Luke","chapter":"17","verse":"35-36","text":"Basadi ba le babedi ba tlaa bo ba dira botlhe mo tlung; yo mongwe o tlaa tsewa, yo mongwe o tlaa tlogelwa; mme go tlaa nna fela jalo mo banneng ba ba dirang ba bapile mo tshimong.”"},{"book":"Luke","chapter":"17","verse":"37","text":"Mme barutwa ba botsa ba re, “Morena, ba tlaa bo ba isiwa kae?” Jesu a fetola a re, “Kwa setoto se leng gone, manong a phuthegela gone!”"}]}