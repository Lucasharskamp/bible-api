{"data":[{"book":"Figoli","chapter":"10","verse":"1","text":"Kula Kayisalia pavelili mundu yumu, litawa lyaki Kolineli, mkomi wa machonda va Italiya yivayikemili, “Kombaniya ya Vaitalia.”"},{"book":"Figoli","chapter":"10","verse":"2","text":"Avelili mundu msangi, mweni na nyumba yaki yosi, akovekelagha Malawu va Chapanga vamupili Musa avelili akuvatanga vagaju na kumudadavila Chapanga majuva vosi."},{"book":"Figoli","chapter":"10","verse":"3","text":"Yavelili pamusi saa tisa, Chapanga amlangushili palola ngatu hela, makungu wa Chapanga, kamuyisila kumuwombela, “Kolineli!”"},{"book":"Figoli","chapter":"10","verse":"4","text":"Kolineli kamulolesha nesu makungu ayu kwa lyova, kadeta, “Kuna liki Bambu?”"},{"book":"Figoli","chapter":"10","verse":"5","text":"Hinapawu, valayishi vandu Yopa, vakamukemi Simoni, litawa lyaki lingi Petili."},{"book":"Figoli","chapter":"10","verse":"6","text":"Mweni muhenja wa mundu yumu, litawa lyaki Simoni, mugola chichuku sha ngwembi, nyumba yaki ya muluwongu ya bahali.”"},{"book":"Figoli","chapter":"10","verse":"7","text":"Yula makungu akaywangeyi nayu pawukili kala, Kolineli avakemili vagolafichuku vaki vavili va munyumba na machonda yumu yamumanyili Chapanga."},{"book":"Figoli","chapter":"10","verse":"8","text":"Pavawombilili kala findu fyosi fifumbukili, kavalayisha vayendi Yopa."},{"book":"Figoli","chapter":"10","verse":"9","text":"Chilawu yaki, pavaveghi mumwanja pabehi na mumbwani, Petili akwenili kulipaghali, kadadava kwa Chapanga, lijuva lyaveli palundosi."},{"book":"Figoli","chapter":"10","verse":"10","text":"Njala yamutamili, akadayileyi chindu cha kulya, pavaveghi vakumutelekela, kashulula,"},{"book":"Figoli","chapter":"10","verse":"11","text":"awonili kumbindi kufuwuka, chisunuka kucha yingwa ngomi, yikusunushwa pasi yikamuliwa na mbembi shaki mchechi."},{"book":"Figoli","chapter":"10","verse":"12","text":"Mugati yaki mwavelili vang'ongolu vosi vaveli na mawulu, vala vakwava na vambongu vawuluka kululanga."},{"book":"Figoli","chapter":"10","verse":"13","text":"Pambeli kapikana lishu limlongela, “Petili tandamuki, kawulayi wulyi.”"},{"book":"Figoli","chapter":"10","verse":"14","text":"Lakini Petili kadeta, “Ng'odu Bambu! Ngali hela kulya chindu chiveli cha wafu.”"},{"book":"Figoli","chapter":"10","verse":"15","text":"Lishu limuwombela kandi lideta, “Fyang'alishili Chapanga, kotoo kufikema fyawafu.”"},{"book":"Figoli","chapter":"10","verse":"16","text":"Chindu achi chiyeleka mala ndatu, pambeli yila yingwa yiwuya kumbindi."},{"book":"Figoli","chapter":"10","verse":"17","text":"Petili aveli akunyumanyuma akwipwelesha mumunda yaki, milotu ayi ayiwonili yina mana liki, vala vandu avalayilili Kolineli, vakakonyesheleyi nyumba ya Simoni vawolukili pawulongolu ya mlyangu."},{"book":"Figoli","chapter":"10","verse":"18","text":"Vakakemeyi panji kwa lishu likomi, “Kwaveli mhenja litawa lyaki Simoni Petili, akwikala amu?”"},{"book":"Figoli","chapter":"10","verse":"19","text":"Petili aveli akwihola chila chalangushilwi na Chapanga, Mfuki Mng'alili kamuwombela, “Pikani! Pavaveli vandu vatatu vakukusaka."},{"book":"Figoli","chapter":"10","verse":"20","text":"Ulopukeshi, usunuki uwuki pamu na veni, kotoo kuva na hoshu, nenga ndivalayisha.”"},{"book":"Figoli","chapter":"10","verse":"21","text":"Petili kasunuka pasi, kavawombela vandu vala, “Yumumsaka nengapa. Muyisa muyilata liki?”"},{"book":"Figoli","chapter":"10","verse":"22","text":"Veni vayangula, “Kolineli mkomi wa machonda katulayisha, vamuwombela mundu yaveli goleki yamujumila Chapanga, mweni mundu msangi kupita vandu vosi va mlima wa Vayawudi. Makungu kamuwombela atulayishi tuyisi tukuwombeli uyendi kayaki, apikanishi filongu fyaku dawumuwombeli.”"},{"book":"Figoli","chapter":"10","verse":"23","text":"Petili kavalibushila munyumba vavi vahenja vaki vawonja pala."},{"book":"Figoli","chapter":"10","verse":"24","text":"Chilawu yaki vafikili Kayisalia. Kolineli avelili akumvetela Petili aveli na valongu mundu na vaghanja vaki va pabehi yivalalikili."},{"book":"Figoli","chapter":"10","verse":"25","text":"Petili payingileyi, Kolineli afumili panji kumuyanga, kamutundamila na kamugondamila Petili mbaka pasi."},{"book":"Figoli","chapter":"10","verse":"26","text":"Petili kamutandamusha, kadeta, “Woloki, nenga mundu hela kucha yuwi.”"},{"book":"Figoli","chapter":"10","verse":"27","text":"Pakawombeyi nayu kunu vakwingila munyumba, kaliwona lipinga likomi lya vandu vayikungasha pamu."},{"book":"Figoli","chapter":"10","verse":"28","text":"Petili kavawombela, “Yumwi mumanya nendu mwiku kwa Malawu va Chapanga vamupili Musa mundu yavelili Muyawudi kuyihasha awu kuyityangila na vandu va milima yingi. Lakini Chapanga kanangusha ngotoo kumukema mundu yoyosi yapiyalili awu wa wafu."},{"book":"Figoli","chapter":"10","verse":"29","text":"Kwa nongwa ayi, pamungemili jumila nyisa ngajila kususuvila, topi nguvadasha, chimungemilili nenga chindu liki?”"},{"book":"Figoli","chapter":"10","verse":"30","text":"Kolineli kadeta, “Majuva matatu vapitili, chipindi kucha achi, cha saa tisa mbungamihi, padadaveyi kwa Chapanga munyumba yangu, melili nimwona mundu kawoloka pawulongolu pangu, avelili na yingwa sing'alili."},{"book":"Figoli","chapter":"10","verse":"31","text":"Kadeta, ‘Kolineli! Chapanga kapikanisha pawudadava na fupu shaku dasivasuvi ng'odu."},{"book":"Figoli","chapter":"10","verse":"32","text":"Valayishi vandu vayendi Yopa, vakamukemi Simoni Petili, akwikalagha mukaya ya Simoni mugola chichuku sha ngwembi yayikala muluwongu ya bahali.’"},{"book":"Figoli","chapter":"10","verse":"33","text":"Tepu, ndivalayisha vandu kwa yuwi, kugola nyanyi kwisa. Hinapawu twawosi twabaha pawulongolu ya Chapanga tukupikanisha filongu fyosi fyakulamulili Bambu.”"},{"book":"Figoli","chapter":"10","verse":"34","text":"Petili akandili kudeta, “Nakaka ponopa manya Chapanga kavahela lushawu."},{"book":"Figoli","chapter":"10","verse":"35","text":"Mundu yoyosi yamjuma Chapanga na yaveli goleki, dajumiliwi na mweni."},{"book":"Figoli","chapter":"10","verse":"36","text":"Chilongu achi chavayeghilili vana va Isilaeli kulandula Chilongu cha Nyanyi yichiyegha kusika kwa deha ya Yesu Kilistu ndi Bambu wa vonda."},{"book":"Figoli","chapter":"10","verse":"37","text":"Yumwi chindu achi muchimanya, chikwila mlima wosi wa Yudeya, kukandila Galilaya, unjagila walandulili kala Yohani Mbatisha."},{"book":"Figoli","chapter":"10","verse":"38","text":"Milandu ya Yesu wa Nasaleti, Chapanga amushawulili amumemishili Mfuki Mng'alili na liwovi. Mweni kayenda kosi, pagola chichuku cha nyanyi kavalowola vosi yivaveli muliwovi lya Lijangavandu. Nongwa Chapanga aveli pamu na mweni."},{"book":"Figoli","chapter":"10","verse":"39","text":"Yufwi vatovilela va milandu yosi yagolili mumlima wa Uyawudi na Yelusalemu vamuwulaghili na kumutumbika mlupingika."},{"book":"Figoli","chapter":"10","verse":"40","text":"Chapanga amushukushili mulijuva lya tatu tangila pasovili na kumugola awoneki,"},{"book":"Figoli","chapter":"10","verse":"41","text":"kwa vandu vonda ha, ila kwa vatovilela yivashawuliwili kala na Chapanga, yufwi yina, tulya na tulanda pamu na mweni pashukukili kufuma munjifwa."},{"book":"Figoli","chapter":"10","verse":"42","text":"Katulayisha tuvalandulili vandu, pavawombela kucha Chapanga amshawulili Yesu kuvahigha yivaveli vanofu na yivasovili."},{"book":"Figoli","chapter":"10","verse":"43","text":"Vambuyi va Chapanga vosi vakumuywangila, kucha mundu yoyosi yamujumila, kwa liwovi lya litawa lyaki dawushiwi sambi.”"},{"book":"Figoli","chapter":"10","verse":"44","text":"Petili paghaveyi akali akudeta filongu afi, Chapanga kavasunushila Mfuki Mng'alili vandu vonda yivapikanisheyi unjagila waki."},{"book":"Figoli","chapter":"10","verse":"45","text":"Vayawudi vajumilili yivayisili na Petili kufuma Yopa vajinga kuwona wuwula wula Chapanga kavamemesha vandu vangajila kuva Vayawudi Mfuki Mng'alili."},{"book":"Figoli","chapter":"10","verse":"46","text":"Nongwa vavapikanishili pavadeta ndambu yingajila kumanyika na kumujuma Chapanga. Petili kadasha,"},{"book":"Figoli","chapter":"10","verse":"47","text":"“Vandu yivamupokilili Mfuki Mng'alili kucha yufwi, ghani daweshi kuvakanisha ava vakotoo kabatishiwa kwa machi?.”"},{"book":"Figoli","chapter":"10","verse":"48","text":"Kalayisha vabatishiwi kwa litawa lya Yesu Kilistu. Pambeli vamuluvili Petili ayikali nawu kwa majuva madokwa."}]}