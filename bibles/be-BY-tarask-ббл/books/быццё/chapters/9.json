{"data":[{"book":"БЫЦЦЁ","chapter":"9","verse":"1","text":"І дабраславіў Гасподзь Ноя і сыноў ягоных і сказаў ім: пладзецеся і множцеся, і напаўняйце зямлю;"},{"book":"БЫЦЦЁ","chapter":"9","verse":"2","text":"хай баяцца і хай трымцяць перад вамі ўся жывёла зямная і ўсе птушкі нябесныя, усё, што рухаецца на зямлі, і ўсе рыбы марскія: у вашыя рукі аддадзены яны;"},{"book":"БЫЦЦЁ","chapter":"9","verse":"3","text":"усё, што рухаецца, што жыве, будзе вам на ежу; як зеляніну траўную даю вам усё;"},{"book":"БЫЦЦЁ","chapter":"9","verse":"4","text":"толькі плоці з душою яе, з крывёю яе, ня ежце:"},{"book":"БЫЦЦЁ","chapter":"9","verse":"5","text":"Я спаганю і вашу кроў, у якой жыцьцё ваша, спаганю яе з усякай жывёлы, спаганю таксама душу чалавека з рукі чалавека, з рукі брата ягонага;"},{"book":"БЫЦЦЁ","chapter":"9","verse":"6","text":"хто пралье кроў чалавечую, таго кроў пральецца рукою чалавека: бо чалавек створаны паводле вобраза Божага;"},{"book":"БЫЦЦЁ","chapter":"9","verse":"7","text":"а вы пладзецеся і множцеся, і расьсяляйцеся паўсюль па зямлі і множцеся на ёй."},{"book":"БЫЦЦЁ","chapter":"9","verse":"8","text":"І сказаў Бог Ною і сынам ягоным зь ім:"},{"book":"БЫЦЦЁ","chapter":"9","verse":"9","text":"вось, Я станаўлю запавет Мой з вамі і з нашчадкамі вашымі пасьля вас,"},{"book":"БЫЦЦЁ","chapter":"9","verse":"10","text":"і з усякаю душою жывою, якая з вамі, з птушкамі і з быдлам, і з усімі жывёламі зямнымі, якія ў вас, з усімі, што выйшлі з каўчэга, з усімі жывёламі зямнымі;"},{"book":"БЫЦЦЁ","chapter":"9","verse":"11","text":"станаўлю запавет Мой з вамі, што ня будзе болей зьнішчана ніякая плоць водамі патопу, і ня будзе ўжо патопу на спусташэньне зямлі."},{"book":"БЫЦЦЁ","chapter":"9","verse":"12","text":"І сказаў Бог: вось азнака запавету, які Я станаўлю паміж мною і паміж вамі і паміж усякаю душою жывою, якая з вамі, у роды назаўсёды:"},{"book":"БЫЦЦЁ","chapter":"9","verse":"13","text":"Я кладу вясёлку Маю ў воблаку, каб яна была азнакаю запавету паміж Мною і паміж зямлёю."},{"book":"БЫЦЦЁ","chapter":"9","verse":"14","text":"І будзе, калі Я навяду воблака на зямлю, дык явіцца вясёлка ў воблаку;"},{"book":"БЫЦЦЁ","chapter":"9","verse":"15","text":"і Я ўспомню запавет Мой, які паміж Мною і паміж вамі і паміж усякаю душою жывою ў кожнай плоці; і ня будзе болей вада патопам на вынішчэньне ўсякай плоці."},{"book":"БЫЦЦЁ","chapter":"9","verse":"16","text":"І будзе вясёлка ў воблаку, і Я ўбачу яе, і ўспомню запавет вечны паміж Богам і паміж усякаю душою жывою ў кожнай плоці, якая на зямлі."},{"book":"БЫЦЦЁ","chapter":"9","verse":"17","text":"І сказаў Бог Ною: вось азнака запавету, які Я паставіў паміж Мною і паміж усякаю плоцьцю, якая на зямлі."},{"book":"БЫЦЦЁ","chapter":"9","verse":"18","text":"Сыны Ноя, якія выйшлі з каўчэга, былі: Сім, Хам і Яфэт. А Хам быў бацька Ханаана."},{"book":"БЫЦЦЁ","chapter":"9","verse":"19","text":"Гэтыя трое былі сыны Ноевыя, і ад іх насялілася ўся зямля."},{"book":"БЫЦЦЁ","chapter":"9","verse":"20","text":"Ной пачаў урабляць зямлю і пасадзіў вінаграднік;"},{"book":"БЫЦЦЁ","chapter":"9","verse":"21","text":"і выпіў ён віна, і ап'янеў, і ляжаў голы ў намёце сваім."},{"book":"БЫЦЦЁ","chapter":"9","verse":"22","text":"І бачыў Хам, бацька Ханаанаў, сарамату бацькі свайго і, выйшаўшы, расказаў двум братам сваім."},{"book":"БЫЦЦЁ","chapter":"9","verse":"23","text":"А Сім і Яфэт узялі вопратку, і паклаўшы яе на плечы свае, пайшлі адвярнуўшыся і накрылі галізну бацькі свайго; твары іх былі абернуты назад, і яны ня бачылі сараматы бацькі свайго."},{"book":"БЫЦЦЁ","chapter":"9","verse":"24","text":"Ной праспаўся ад віна свайго, і даведаўся, што зрабіў зь ім малодшы сын ягоны,"},{"book":"БЫЦЦЁ","chapter":"9","verse":"25","text":"і сказаў: пракляты Ханаан; раб рабоў будзе ён у братоў сваіх."},{"book":"БЫЦЦЁ","chapter":"9","verse":"26","text":"Потым сказаў: дабраславёны Гасподзь Бог Сімаў; а Ханаан будзе рабом яму;"},{"book":"БЫЦЦЁ","chapter":"9","verse":"27","text":"хай пашырыць Бог Яфэта, і хай уселіцца ён у намёты Сімавыя; а Ханаан будзе рабом яму."},{"book":"БЫЦЦЁ","chapter":"9","verse":"28","text":"І жыў Ной пасьля патопу трыста пяцьдзясят гадоў."},{"book":"БЫЦЦЁ","chapter":"9","verse":"29","text":"А ўсяго дзён Ноевых было дзевяцьсот пяцьдзясят гадоў; і ён памёр."}]}