{"data":[{"book":"Kɔnti tife","chapter":"32","verse":"1","text":"Gɔɔrɛ gbegbe nan nu na Ruben bɔnsɔɛ nun Gadi bɔnsɔɛ yi ra. E to a to Yaasɛri nun Galadi bɔxi fan xurusee bɛ,"},{"book":"Kɔnti tife","chapter":"32","verse":"2","text":"e naxa fa Munsa, Eleyasari, nun Isirayila kuntigie yire,"},{"book":"Kɔnti tife","chapter":"32","verse":"3","text":"e a fala e bɛ, «Taa naxee xili Ataroti, Dibon, Yaasɛri, Nimira, Xɛsibɔn, Eleyale, Sebami, Nebo, nun Beyon, nee na bɔxi ya ma,"},{"book":"Kɔnti tife","chapter":"32","verse":"4","text":"Alatala naxan saxi Isirayila ɲama sagoe. Na longori fan xuruse kanyie bɛ alɔ muxu tan."},{"book":"Kɔnti tife","chapter":"32","verse":"5","text":"Xa wo bara tin a ra, be xa findi muxu tan gbe ra, hali muxu mu dangi Yurudɛn naakiri ma.»"},{"book":"Kɔnti tife","chapter":"32","verse":"6","text":"Munsa naxa Gadi bɔnsɔɛ nun Ruben bɔnsɔɛ yaabi, «Wo ngaxakerenyie sigama nɛ gere sode, wo tan xa lu be?"},{"book":"Kɔnti tife","chapter":"32","verse":"7","text":"Munfe ra wo wama limaniya bafe wo ngaxakerenyie yi ra, alako e naxa dangi Yurudɛn naakiri ma bɔxi ma Alatala naxan fixi e ma?"},{"book":"Kɔnti tife","chapter":"32","verse":"8","text":"Wo babae fan bara na wali mɔɔli raba n to e xɛɛ Kanaan bɔxi rabɛnde kelife Kadesi Barineya."},{"book":"Kɔnti tife","chapter":"32","verse":"9","text":"E to gɛ Esekoli gulunba rabɛnde, e naxa gbilen, e fa limaniya ba Isirayilakae yi ra sofe ra bɔxi ma, Alatala naxan fixi e ma."},{"book":"Kɔnti tife","chapter":"32","verse":"10","text":"Alatala naxa xɔnɔ Isirayilakae ma na lɔxɔɛ, a fa a kali,"},{"book":"Kɔnti tife","chapter":"32","verse":"11","text":"‹Yi mixi naxan birin kelixi Misira, naxan xa simaya bara dangi ɲɛ mɔxɔɲɛn na, e mu soma bɔxi ma n nan n kali Iburahima, Isiyaga nun Yaxuba bɛ dɛnnaxan fife ra e ma, barima e mu bira n fɔxɔ ra e ɲanige birin na."},{"book":"Kɔnti tife","chapter":"32","verse":"12","text":"Fo Yefune xa di xɛmɛ Kalebi Kenisika, nun Nunu xa di xɛmɛ Yosuwe, nee nan peti bira n xui fɔxɔ ra e ɲanige birin na.›"},{"book":"Kɔnti tife","chapter":"32","verse":"13","text":"Alatala naxa xɔnɔ Isirayilakae ma ki fanyi, a fa e rabɛɲin gbengberenyi ma ɲɛ tongo naani bun ma, han na mixi birin faxa, naxee wali ki mu nu rafan a ma."},{"book":"Kɔnti tife","chapter":"32","verse":"14","text":"Wo tan yunubitɔɛ bɔnsɔɛe, wo na birafe wo benbae fɔxɔ ra Alatala raxɔnɔfe ra Isirayila xili ma."},{"book":"Kɔnti tife","chapter":"32","verse":"15","text":"Xa wo keli Ala xa kira xɔn, a man Isirayila rabɛɲinma nɛ gbengberenyi ma, e halaki wo xa fe ra.»"},{"book":"Kɔnti tife","chapter":"32","verse":"16","text":"E naxa siga Munsa yire, e a fala a bɛ, «Muxu wama gɔɔrɛ tife be muxu xa xurusee bɛ, a nun muxu wama yiree yailanfe be muxu xa ginɛe nun muxu xa die luma dɛnnaxɛ."},{"book":"Kɔnti tife","chapter":"32","verse":"17","text":"Kɔnɔ muxu bara tin sɔɔriɲa rabade muxu ngaxakerenyi Isirayilakae bɛ han e xa so e sode. Muxu xa die tan luma be muxu xanbi ra nɛ taa kantaxie kui, alako bekae naxa e tɔɔrɔ."},{"book":"Kɔnti tife","chapter":"32","verse":"18","text":"Muxu mu gbilenma muxu xɔnyi be, fo Isirayilaka birin a gbe bɔxi masɔtɔ."},{"book":"Kɔnti tife","chapter":"32","verse":"19","text":"Kɛ gbɛtɛ mu luma muxu tan bɛ sɔnɔn Yurudɛn naakiri ma. Muxu gbe na bebiri Yurudɛn sogetede nɛ.»"},{"book":"Kɔnti tife","chapter":"32","verse":"20","text":"Munsa naxa a fala e bɛ, «Xa wo sa a raba alɔ wo a falaxi ki naxɛ, xa wo wo maxiri sigafe ra gere tide Alatala xili ra,"},{"book":"Kɔnti tife","chapter":"32","verse":"21","text":"xa wo mu gbilen be Yurudɛn naakiri ma, han Alatala gɛ a yaxuie birin keride a ya ra,"},{"book":"Kɔnti tife","chapter":"32","verse":"22","text":"na tɛmui be bara findi wo xa bɔxi ra Alatala xili ra. Mɛnni na lu Alatala xa yaamari bun ma, wo nɔma gbilende be. Na kui wo bara wo xa laayidi rakamali Isirayila nun Alatala bɛ.»"},{"book":"Kɔnti tife","chapter":"32","verse":"23","text":"«Kɔnɔ xa wo mu sa na sɛriyɛ rabatu, na bara findi yunubi ra wo bɛ, wo na sare fima nɛ."},{"book":"Kɔnti tife","chapter":"32","verse":"24","text":"Yakɔsi, wo xa taae ti wo xa ginɛe nun wo xa die bɛ. Wo xa gɔɔrɛe yailan wo xa xurusee fan bɛ. Kɔnɔ wo naxa nɛɛmu wo xa laayidi tongoxi ma de, wo xa na rakamali.»"},{"book":"Kɔnti tife","chapter":"32","verse":"25","text":"Gadi bɔnsɔɛ nun Ruben bɔnsɔɛ naxa Munsa yaabi, «Muxu fama nɛ i xa yaamari birin suxude."},{"book":"Kɔnti tife","chapter":"32","verse":"26","text":"Muxu xa die, muxu xa ginɛe, nun muxu xa xurusee birin luma be Galadi bɔxi ma,"},{"book":"Kɔnti tife","chapter":"32","verse":"27","text":"kɔnɔ muxu geresosee tongoma nɛ, muxu fa gere so Alatala bɛ alɔ i a yitaxi ki naxɛ, muxu marigi.»"},{"book":"Kɔnti tife","chapter":"32","verse":"28","text":"Munsa naxa Eleyasari sɛrɛxɛdubɛ, Nunu xa di xɛmɛ Yosuwe, a nun Isirayila kuntigie yamari,"},{"book":"Kɔnti tife","chapter":"32","verse":"29","text":"«Xa Gadi bɔnsɔɛ nun Ruben bɔnsɔɛ sa dangi Yurudɛn naakiri ma, e siga gere sode Alatala bɛ, han wo naxa na bɔxi birin masɔtɔ tɛmui naxɛ, wo xa Galadi bɔxi so e yi ra kɛ ra."},{"book":"Kɔnti tife","chapter":"32","verse":"30","text":"Kɔnɔ xa e mu na raba, e fan xa sabati wo tagi Kanaan bɔxi ma!»"},{"book":"Kɔnti tife","chapter":"32","verse":"31","text":"Gadi bɔnsɔɛ nun Ruben bɔnsɔɛ naxa e yaabi, «Alatala naxan birin masenxi a xa konyi die xa fe ra, muxu a birin nabama nɛ."},{"book":"Kɔnti tife","chapter":"32","verse":"32","text":"Muxu dangima nɛ Yurudɛn naakiri ma muxu xa geresosee ra sigafe ra Kanaan bɔxi ma Alatala ya tode ra, kɔnɔ muxu kɛ tan findima bɔxi nan na Yurudɛn bebiri sɛɛti ma.»"},{"book":"Kɔnti tife","chapter":"32","verse":"33","text":"Munsa naxa Amorikae xa mangɛ Sixɔn nun Basan mangɛ Ogo xa bɔxi nun na rabilinyi fi Gadi bɔnsɔɛ, Ruben bɔnsɔɛ, nun Yusufu xa di xɛmɛ Manasi bɔnsɔɛ sɛɛti keren ma."},{"book":"Kɔnti tife","chapter":"32","verse":"34","text":"Gadi xa die naxa gbilen Dibon ti ra, a nun Ataroti, Aroweri,"},{"book":"Kɔnti tife","chapter":"32","verse":"35","text":"Atiroti Sofana, Yaasɛri, Yogbeha,"},{"book":"Kɔnti tife","chapter":"32","verse":"36","text":"Beti Nimira, nun Beti Xarani. E bara findi taa makantaxie ra, gɔɔrɛe gbegbe fan nu na."},{"book":"Kɔnti tife","chapter":"32","verse":"37","text":"Ruben bɔnsɔɛ naxa gbilen Xɛsibɔn ti ra, a nun Eleyale, Kiriyatayimi,"},{"book":"Kɔnti tife","chapter":"32","verse":"38","text":"Nebo, Baali Meyoni, nun Sibima. E naxa na taa ndee xilie masara."},{"book":"Kɔnti tife","chapter":"32","verse":"39","text":"Manasi xa di Makiri xa die to Galadi taa suxu, e Amorikae keri naxee nu sabatixi naa,"},{"book":"Kɔnti tife","chapter":"32","verse":"40","text":"Munsa naxa na taa so e yi ra sabatide ra."},{"book":"Kɔnti tife","chapter":"32","verse":"41","text":"Manasi xa Yayiri fan naxa taa ndee suxu, a e xili Yayiri xa taae."},{"book":"Kɔnti tife","chapter":"32","verse":"42","text":"Noba fan naxa Kenata taa nun a rabilinyi suxu, a yɛtɛ xili sa e xun ma."}]}