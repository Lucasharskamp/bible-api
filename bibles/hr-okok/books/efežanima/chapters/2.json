{"data":[{"book":"Efežanima","chapter":"2","verse":"1","text":"I vi ste nekoć bili mrtvi zbog svojih prijestupa i grijeha."},{"book":"Efežanima","chapter":"2","verse":"2","text":"Živjeli ste poput ostaloga svijeta, u grijehu, poslušni Sotoni, vladaru zračnih prostora. Taj je duh na djelu u srcima onih koji odbijaju poslušati Božju riječ."},{"book":"Efežanima","chapter":"2","verse":"3","text":"Svi smo mi tako živjeli, udovoljavajući požudama tijela i prohtjevima svoje zle naravi. Po svojoj smo naravi bili predodređeni za Božji gnjev2:3 U grčkome: Po svojoj smo naravi bili djeca gnjeva… kao i ostali."},{"book":"Efežanima","chapter":"2","verse":"4","text":"Ali Bog je tako bogat milosrđem da nas je, zaradi velike ljubavi prema nama,"},{"book":"Efežanima","chapter":"2","verse":"5","text":"iako smo bili mrtvi zbog svojih prijestupa, oživio s Kristom. Božjom ste milošću spašeni!"},{"book":"Efežanima","chapter":"2","verse":"6","text":"Podignuo nas je od mrtvih i posjeo nas s Kristom u nebu zato što smo njegovi,"},{"book":"Efežanima","chapter":"2","verse":"7","text":"da bi u predstojećim vjekovima pokazao neizmjerno bogatstvo svoje milosti svojom dobrotom prema nama u Kristu Isusu."},{"book":"Efežanima","chapter":"2","verse":"8","text":"Spašeni ste milošću, po vjeri. A i to je Božji dar. Nije vaša zasluga."},{"book":"Efežanima","chapter":"2","verse":"9","text":"Spasenje nije nagrada za dobra djela koja smo učinili, da se nitko ne može time hvaliti."},{"book":"Efežanima","chapter":"2","verse":"10","text":"Jer mi smo Božja stvorenja, stvoreni u Kristu Isusu da živimo čineći dobra djela koja je on za nas unaprijed pripremio."},{"book":"Efežanima","chapter":"2","verse":"11","text":"Ne zaboravite da ste vi pogani rođenjem bili izopćenici. Židovi, ponosni na svoje obrezanje—iako im je ono mijenjalo samo tijela, ali ne i srca—nazivali su vas “neobrezanima”."},{"book":"Efežanima","chapter":"2","verse":"12","text":"Tada ste živjeli daleko od Krista. Bili ste isključeni iz Božjega naroda, Izraela; bili ste tuđinci za koje nije vrijedio Savez obećanja; bili ste u svijetu bez Boga i bez nade."},{"book":"Efežanima","chapter":"2","verse":"13","text":"Ali sada pripadate Kristu Isusu. Iako ste nekada bili daleko od Boga, sada ste mu prišli blizu—po Kristovoj krvi."},{"book":"Efežanima","chapter":"2","verse":"14","text":"Jer sam je Krist sklopio mir između Židova i pogana učinivši nas sve jednim narodom. Srušio je zid neprijateljstva koji nas je dijelio."},{"book":"Efežanima","chapter":"2","verse":"15","text":"Učinio je nevaljanim cijeli sustav židovskih zakona da uspostavi mir, stvarajući u sebi od Židova i pogana jednoga, novog čovjeka."},{"book":"Efežanima","chapter":"2","verse":"16","text":"U jednom je Tijelu izmirio obje skupine s Bogom svojom smrću na križu, usmrtivši neprijateljstvo."},{"book":"Efežanima","chapter":"2","verse":"17","text":"Došao je “navijestiti mir” vama poganima koji ste bili daleko od njega i nama Židovima koji smo mu bili blizu."},{"book":"Efežanima","chapter":"2","verse":"18","text":"Sada svi mi, i Židovi i pogani, možemo pristupiti Ocu u jednomu, Svetom Duhu, zbog onoga što je Krist učinio za nas."},{"book":"Efežanima","chapter":"2","verse":"19","text":"Vi pogani sada više niste tuđinci ni pridošlice, nego sugrađani svetih i Božji ukućani."},{"book":"Efežanima","chapter":"2","verse":"20","text":"Božja ste građevina nazidana na temelju apostola i proroka, a zaglavni je kamen sam Isus Krist."},{"book":"Efežanima","chapter":"2","verse":"21","text":"U njemu je cijela građevina čvrsto povezana i raste u sveti Hram u Gospodinu."},{"book":"Efežanima","chapter":"2","verse":"22","text":"U njemu ste i vi pogani uzidani, dio ste građevine u kojoj Bog prebiva svojim Duhom."}]}