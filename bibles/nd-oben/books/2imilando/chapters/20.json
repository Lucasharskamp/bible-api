{"data":[{"book":"2 ImiLando","chapter":"20","verse":"1","text":"Ngemva kwalokho amaMowabi lama-Amoni kanye labanye bamaMewuni baphuma impi ukuba bayehlasela uJehoshafathi."},{"book":"2 ImiLando","chapter":"20","verse":"2","text":"Amanye amadoda aya kuJehoshafathi afika athi kuye, “Kulempi enkulu ezayo ukuzakuhlasela evela ngase-Edomi, ngaphetsheya kolwandle. IsiseHazazoni Thamari” (okuyikuthi, Eni-Gedi)."},{"book":"2 ImiLando","chapter":"20","verse":"3","text":"Ngokwethuka, uJehoshafathi wazimisela ukumdinga uThixo, wamemezela ukuba akuzilwe ukudla kulolonke elakoJuda."},{"book":"2 ImiLando","chapter":"20","verse":"4","text":"Abantu bakoJuda baqoqana bahlangana bezodinga usizo kuThixo, lakanye baphuma kuyo yonke imizi yakoJuda."},{"book":"2 ImiLando","chapter":"20","verse":"5","text":"Ngakho uJehoshafathi wema phambi kwebandla lakoJuda lelaseJerusalema ethempelini likaThixo phambi kweguma elitsha"},{"book":"2 ImiLando","chapter":"20","verse":"6","text":"wathi,"},{"book":"2 ImiLando","chapter":"20","verse":"7","text":"Oh Nkulunkulu wethu, awubaxotshanga ababekuleli lizwe phambi kwabantu bakho bako-Israyeli wabanika ukuba libe ngelabo nini lanini abesizukulwane sika-Abhrahama umngane wakho na?"},{"book":"2 ImiLando","chapter":"20","verse":"8","text":"Sebehlale kulo njalo sebakhe indawo yokukhonzela yeBizo lakho, besithi,"},{"book":"2 ImiLando","chapter":"20","verse":"9","text":"‘Nxa sisehlelwa zinhlupheko, loba yinkemba yokwahlulela, loba yizifo loba yindlala, sizakuma ngobukhona bakho phambi kwalelithempeli elileBizo lakho sikhale kuwe ekuhlukuluzweni kwethu, wena uzasizwa njalo usisindise.’"},{"book":"2 ImiLando","chapter":"20","verse":"10","text":"Kodwa khathesi nanka amadoda ama-Amoni lamaMowabi labeNtabeni yaseSeyiri, abelizwe owalela u-Israyeli ukuba alinqobe ekuphumeni kwakhe eGibhithe; okwabangela ukuthi babatshiye abaze bababhubhisa."},{"book":"2 ImiLando","chapter":"20","verse":"11","text":"Khangela ukuthi khathesi baphindisela ngokunganani ngokusemuka isipho owasipha sona ukuba sibe yilifa lethu."},{"book":"2 ImiLando","chapter":"20","verse":"12","text":"Oh Nkulunkulu wethu, awuyikubahlulela na? Ngoba asilamandla okumelana lebutho elikhulu kangaka elisihlaselayo. Asikwazi esingakwenza, kodwa amehlo ethu aphezu kwakho.”"},{"book":"2 ImiLando","chapter":"20","verse":"13","text":"Wonke amadoda akoJuda, labomkabo labantwabawo lensane, bema lapho phambi kukaThixo."},{"book":"2 ImiLando","chapter":"20","verse":"14","text":"UMoya kaThixo wehlela kuJahaziyeli indodana kaZakhariya, indodana kaBhenaya, indodana kaJeyiyeli, indodana kaMathaniya, umLevi oyisizukulwane sika-Asafi, emi phambi kwebandla."},{"book":"2 ImiLando","chapter":"20","verse":"15","text":"Wasesithi: “Lalela, wena Nkosi Jehoshafathi labo bonke abahlala koJuda labaseJerusalema! Nanku okutshiwo nguThixo kini: ‘Lingesabi njalo lingadediswa yibukhulu bebutho laleyompi. Ngoba ukulwa akusikwenu, kodwa ngokukaNkulunkulu."},{"book":"2 ImiLando","chapter":"20","verse":"16","text":"Kusasa hambani liyejamelana labo. Bona bazakhwela ngokhalo lwaseZizi, lina lizabathola ekucineni kodonga eNkangala yaseJeruweli."},{"book":"2 ImiLando","chapter":"20","verse":"17","text":"Aliyikuyilwa limpi. Lunganini ezindaweni; lime ngesibindi lizabona ukuhlenga kukaThixo azalenzela khona, Oh lina bakaJuda lani beJerusalema. Lingesabi, lingadangali. Phumani kusasa liyehlasela, uThixo uzakuba lani.’ ”"},{"book":"2 ImiLando","chapter":"20","verse":"18","text":"UJehoshafathi wakhothama ubuso buphansi kanti njalo bonke abakoJuda labaseJerusalema bawela phansi ngobuso bemkhonza uThixo."},{"book":"2 ImiLando","chapter":"20","verse":"19","text":"Ngakho abanye abaLevi bamaKhohathi, lamaKhora bema bamdumisa uThixo, uNkulunkulu ka-Israyeli, ngelizwi eliphakemeyo okuphezulu."},{"book":"2 ImiLando","chapter":"20","verse":"20","text":"Kwathi ekuseni kakhulu basuka baya eNkangala yaseThekhowa. Bathi besuka lapho, uJehoshafathi waphakama wathi, “Lalelani kimi, bantu bakoJuda lani baseJerusalema! Thembelani kuThixo uNkulunkulu wenu uzaliphathisa; likholwe abaphrofethi bakhe, lizaphumelela.”"},{"book":"2 ImiLando","chapter":"20","verse":"21","text":"Ngemva kokubuza abantu, uJehoshafathi wakhetha amadoda okuhlabelela uThixo lokumdumisa ngenxa yenkazimulo yobungcwele bakhe bekhokhele amabutho, besithi:"},{"book":"2 ImiLando","chapter":"20","verse":"22","text":"Bathi beqalisa ukuhlabelela njalo bedumisa, uThixo wabeka abantu bokucathamela abase-Amoni labase-Mowabi labaseNtabeni iSeyiri ababedinga ukuhlasela uJuda, behlulwa."},{"book":"2 ImiLando","chapter":"20","verse":"23","text":"Amadoda ako-Amoni lawamaMowabi avukela amadoda ayevela eNtabeni yaseSeyiri ukuba bawabulale bawatshabalalise. Ngemva kokuba sebeqedile ukubulala abaseSeyiri, banceda ngokubulalana bodwa."},{"book":"2 ImiLando","chapter":"20","verse":"24","text":"Amadoda akoJuda athe efika endaweni emalungana lenkangala bakhangela lapho okwakulebutho elikhulu khona babona ngezidumbu zelekene phansi, kungekho loyedwa owayebalekile."},{"book":"2 ImiLando","chapter":"20","verse":"25","text":"Ngakho uJehoshafathi lamanye amadoda bahamba bayabutha impango, njalo phakathi kwayo bafumana impahla zokusebenzisa lezembatho lezinye njalo impahla eziligugu ukwedlula lezo ababengazithwala. Impango yayinengi kwaze kwathatha insuku ezintathu beyithutha."},{"book":"2 ImiLando","chapter":"20","verse":"26","text":"Ngosuku lwesine babuthana eSigodini saseBherakha, lapho abadumisela khona uThixo. Kungenxa yalokho yonale indawo yabizwa ngokuthi iSigodi saseBherakha kuze kube lamuhla."},{"book":"2 ImiLando","chapter":"20","verse":"27","text":"Ngakho wonke amadoda akoJuda lawaseJerusalema abuyela ngokuthokoza eJerusalema, bekhokhelwa nguJehoshafathi ngoba uThixo wayebenzele lokho okwakubajabulisile phezu kwezitha zabo."},{"book":"2 ImiLando","chapter":"20","verse":"28","text":"Bangena eJerusalema baya ethempelini likaThixo betshaya imihubhe lemiqangala lamacilongo."},{"book":"2 ImiLando","chapter":"20","verse":"29","text":"Ukwesaba uNkulunkulu kwehlela phezu kwayo yonke imibuso emazweni besizwa ngokulwa kukaThixo esilwa lezitha zika-Israyeli."},{"book":"2 ImiLando","chapter":"20","verse":"30","text":"Lakanye umbuso kaJehoshafathi waba lokuthula, ngoba uNkulunkulu wakhe wayemnike ukuphumula inxa zonke."},{"book":"2 ImiLando","chapter":"20","verse":"31","text":"Ngakho uJehoshafathi wabusa koJuda. Waba yinkosi yakoJuda eleminyaka engamatshumi amathathu lanhlanu, wabusa eJerusalema okweminyaka engamatshumi amabili lanhlanu. Unina wayengu-Azubha indodakazi kaShilihi."},{"book":"2 ImiLando","chapter":"20","verse":"32","text":"Wahamba ngezindlela zikayise u-Asa njalo kazange aphambuke kuzo; wenza okulungileyo phambi kukaThixo."},{"book":"2 ImiLando","chapter":"20","verse":"33","text":"Izindawo zokukhonzela kazisuswanga njalo abantu babelokhu bengazimiselanga ngezinhliziyo zabo ngokupheleleyo kuNkulunkulu waboyise."},{"book":"2 ImiLando","chapter":"20","verse":"34","text":"Ezinye izehlakalo ngombuso kaJehoshafathi kusukela ekuqaleni kusiya ekucineni, zilotshiwe embalini kaJehu, indodana kaHanani, yona elotshwe egwalweni lwamakhosi ako-Israyeli."},{"book":"2 ImiLando","chapter":"20","verse":"35","text":"Ngokuqhubeka kwezikhathi, uJehoshafathi inkosi yakoJuda waba lesibopho asenza lo-Ahaziya inkosi yako-Israyeli, owayelecala lokwenza okubi."},{"book":"2 ImiLando","chapter":"20","verse":"36","text":"Wavumelana laye ukuba bakhe imikhumbi yokuthwala impahla zokuthengiselana. Ngemva kokuba isiyakhiwe e-Eziyoni-Gebheri,"},{"book":"2 ImiLando","chapter":"20","verse":"37","text":"u-Eliyezari indodana kaDodavahu waseMaresha wakhuluma isiphrofethi esilahla uJehoshafathi, esithi, “Ngenxa yokuthi wenza isibopho lo-Ahaziya, uThixo uzadiliza lokho okwenzileyo.” Imikhumbi yabhidlika ayaze yenelisa ukungena olwandle isiyathengisa."}]}