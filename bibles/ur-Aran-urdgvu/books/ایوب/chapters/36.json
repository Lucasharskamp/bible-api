{"data":[{"book":"ایوب","chapter":"36","verse":"1","text":"اِلیہو نے اپنی بات جاری رکھی،"},{"book":"ایوب","chapter":"36","verse":"2","text":"”تھوڑی دیر کے لئے صبر کر کے مجھے اِس کی تشریح کرنے دیں، کیونکہ مزید بہت کچھ ہے جو اللہ کے حق میں کہنا ہے۔"},{"book":"ایوب","chapter":"36","verse":"3","text":"مَیں دُور دُور تک پھروں گا تاکہ وہ علم حاصل کروں جس سے میرے خالق کی راستی ثابت ہو جائے۔"},{"book":"ایوب","chapter":"36","verse":"4","text":"یقیناً جو کچھ مَیں کہوں گا وہ فریب دہ نہیں ہو گا۔ ایک ایسا آدمی آپ کے سامنے کھڑا ہے جس نے خلوص دلی سے اپنا علم حاصل کیا ہے۔"},{"book":"ایوب","chapter":"36","verse":"5","text":"گو اللہ عظیم قدرت کا مالک ہے تاہم وہ خلوص دلوں کو رد نہیں کرتا۔"},{"book":"ایوب","chapter":"36","verse":"6","text":"وہ بےدین کو زیادہ دیر تک جینے نہیں دیتا، لیکن مصیبت زدوں کا انصاف کرتا ہے۔"},{"book":"ایوب","chapter":"36","verse":"7","text":"وہ اپنی آنکھوں کو راست بازوں سے نہیں پھیرتا بلکہ اُنہیں بادشاہوں کے ساتھ تخت نشین کر کے بلندیوں پر سرفراز کرتا ہے۔"},{"book":"ایوب","chapter":"36","verse":"8","text":"پھر اگر اُنہیں زنجیروں میں جکڑا جائے، اُنہیں مصیبت کے رسّوں میں گرفتار کیا جائے"},{"book":"ایوب","chapter":"36","verse":"9","text":"تو وہ اُن پر ظاہر کرتا ہے کہ اُن سے کیا کچھ سرزد ہوا ہے، وہ اُنہیں اُن کے جرائم پیش کر کے اُنہیں دکھاتا ہے کہ اُن کا تکبر کا رویہ ہے۔"},{"book":"ایوب","chapter":"36","verse":"10","text":"وہ اُن کے کانوں کو تربیت کے لئے کھول کر اُنہیں حکم دیتا ہے کہ اپنی ناانصافی سے باز آ کر واپس آؤ۔"},{"book":"ایوب","chapter":"36","verse":"11","text":"اگر وہ مان کر اُس کی خدمت کرنے لگیں تو پھر وہ جیتے جی اپنے دن خوش حالی میں اور اپنے سال سکون سے گزاریں گے۔"},{"book":"ایوب","chapter":"36","verse":"12","text":"لیکن اگر نہ مانیں تو اُنہیں دریائے موت کو عبور کرنا پڑے گا، وہ علم سے محروم رہ کر مر جائیں گے۔"},{"book":"ایوب","chapter":"36","verse":"13","text":"بےدین اپنی حرکتوں سے اپنے آپ پر الٰہی غضب لاتے ہیں۔ اللہ اُنہیں باندھ بھی لے، لیکن وہ مدد کے لئے نہیں پکارتے۔"},{"book":"ایوب","chapter":"36","verse":"14","text":"جوانی میں ہی اُن کی جان نکل جاتی، اُن کی زندگی مُقدّس فرشتوں کے ہاتھوں ختم ہو جاتی ہے۔"},{"book":"ایوب","chapter":"36","verse":"15","text":"لیکن اللہ مصیبت زدہ کو اُس کی مصیبت کے ذریعے نجات دیتا، اُس پر ہونے والے ظلم کی معرفت اُس کا کان کھول دیتا ہے۔"},{"book":"ایوب","chapter":"36","verse":"16","text":"وہ آپ کو بھی مصیبت کے منہ سے نکلنے کی ترغیب دلا کر ایک ایسی کھلی جگہ پر لانا چاہتا ہے جہاں رکاوٹ نہیں ہے، جہاں آپ کی میز عمدہ کھانوں سے بھری رہے گی۔"},{"book":"ایوب","chapter":"36","verse":"17","text":"لیکن اِس وقت آپ عدالت کا وہ پیالہ پی کر سیر ہو گئے ہیں جو بےدینوں کے نصیب میں ہے، اِس وقت عدالت اور انصاف نے آپ کو اپنی سخت گرفت میں لے لیا ہے۔"},{"book":"ایوب","chapter":"36","verse":"18","text":"خبردار کہ یہ بات آپ کو کفر بکنے پر نہ اُکسائے، ایسا نہ ہو کہ تاوان کی بڑی رقم آپ کو غلط راہ پر لے جائے۔"},{"book":"ایوب","chapter":"36","verse":"19","text":"کیا آپ کی دولت آپ کا دفاع کر کے آپ کو مصیبت سے بچائے گی؟ یا کیا آپ کی سرتوڑ کوششیں یہ سرانجام دے سکتی ہیں؟ ہرگز نہیں!"},{"book":"ایوب","chapter":"36","verse":"20","text":"رات کی آرزو نہ کریں، اُس وقت کی جب قومیں جہاں بھی ہوں نیست و نابود ہو جاتی ہیں۔"},{"book":"ایوب","chapter":"36","verse":"21","text":"خبردار رہیں کہ ناانصافی کی طرف رجوع نہ کریں، کیونکہ آپ کو اِسی لئے مصیبت سے آزمایا جا رہا ہے۔"},{"book":"ایوب","chapter":"36","verse":"22","text":"اللہ اپنی قدرت میں سرفراز ہے۔ کون اُس جیسا اُستاد ہے؟"},{"book":"ایوب","chapter":"36","verse":"23","text":"کس نے مقرر کیا کہ اُسے کس راہ پر چلنا ہے؟ کون کہہ سکتا ہے، ’تُو نے غلط کام کیا‘؟ کوئی نہیں!"},{"book":"ایوب","chapter":"36","verse":"24","text":"اُس کے کام کی تمجید کرنا نہ بھولیں، اُس سارے کام کی جس کی لوگوں نے اپنے گیتوں میں حمد و ثنا کی ہے۔"},{"book":"ایوب","chapter":"36","verse":"25","text":"ہر شخص نے یہ کام دیکھ لیا، انسان نے دُور دُور سے اُس کا ملاحظہ کیا ہے۔"},{"book":"ایوب","chapter":"36","verse":"26","text":"اللہ عظیم ہے اور ہم اُسے نہیں جانتے، اُس کے سالوں کی تعداد معلوم نہیں کر سکتے۔"},{"book":"ایوب","chapter":"36","verse":"27","text":"کیونکہ وہ پانی کے قطرے اوپر کھینچ کر دُھند سے بارش نکال لیتا ہے،"},{"book":"ایوب","chapter":"36","verse":"28","text":"وہ بارش جو بادل زمین پر برسا دیتے اور جس کی بوچھاڑیں انسان پر پڑتی ہیں۔"},{"book":"ایوب","chapter":"36","verse":"29","text":"کون سمجھ سکتا ہے کہ بادل کس طرح چھا جاتے، کہ اللہ کے مسکن سے بجلیاں کس طرح کڑکتی ہیں؟"},{"book":"ایوب","chapter":"36","verse":"30","text":"وہ اپنے ارد گرد روشنی پھیلا کر سمندر کی جڑوں تک سب کچھ روشن کرتا ہے۔"},{"book":"ایوب","chapter":"36","verse":"31","text":"یوں وہ بادلوں سے قوموں کی پرورش کرتا، اُنہیں کثرت کی خوراک مہیا کرتا ہے۔"},{"book":"ایوب","chapter":"36","verse":"32","text":"وہ اپنی مٹھیوں کو بادل کی بجلیوں سے بھر کر حکم دیتا ہے کہ کیا چیز اپنا نشانہ بنائیں۔"},{"book":"ایوب","chapter":"36","verse":"33","text":"اُس کے بادلوں کی گرجتی آواز اُس کے غضب کا اعلان کرتی، ناانصافی پر اُس کے شدید قہر کو ظاہر کرتی ہے۔"}]}