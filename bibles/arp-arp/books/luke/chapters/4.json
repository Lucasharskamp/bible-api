{"data":[{"book":"Luke","chapter":"4","verse":"1","text":"Nau Hejavaneauthusau wauwu haeechauchaunaude Vadanauwauthauwu haejeehedesa hehethee Jordan, nau haeyehauthaa Vadanauwauthauwu nauaunee,"},{"book":"Luke","chapter":"4","verse":"2","text":"Yāyauau hese hananeedauchunesee haenayāthehaa Haujaune, nau hena hesee haeheejevethe: nau hāevathenesee, haenaāasenade waunee."},{"book":"Luke","chapter":"4","verse":"3","text":"Nau Haujaune hathāhuk, hith nananene Haāthauwuāvaa Hejavaneauthau hāedauwunene naa hauunauga hadejauaujaunenede."},{"book":"Luke","chapter":"4","verse":"4","text":"Nau Hejavaneauthusau haeauchuhanehe hathauhuk, Wauthaunauhuu henane hehauwuunaede jauaujaunau jasaa, hau heee haunauude hedanadedaunene Hejavaneauthu."},{"book":"Luke","chapter":"4","verse":"5","text":"Nau Haujaune haenauauhuchauhaa hauanee hadaujauudanenee, nau haenauhauthehaa vahee najanede hathāauauvaa henanedanede chauchaunu."},{"book":"Luke","chapter":"4","verse":"6","text":"Nau vahee nuu najawaude hadvenathane, nau hauwaunede, hathāhuk Haujaun: hanau henee nananenau devenanau; nau daun navadauvenau hadevenauau."},{"book":"Luke","chapter":"4","verse":"7","text":"Hith nananene henaheee hevevethedaunenagu, vahee hadnehanāhene."},{"book":"Luke","chapter":"4","verse":"8","text":"Nau Hejavaneauthusaun hanaāauchuhananadethāde nau hathāhuk, Hedehau naugauvaa, Haujau haugau hathauthaunauhuu, Nananene hadevevethedaunaude Vahadāde Hāsaunau, nau hanesāde haudnevevethedaunaude."},{"book":"Luke","chapter":"4","verse":"9","text":"Nau hanaāehauthāde Dādaunedan, nau haejenanaa naunauchuu vadannauauwuu, nau hith Haāthauwuāvaa Hejavaneauthau hauwujanauau hede hehethee, hathāhuk:"},{"book":"Luke","chapter":"4","verse":"10","text":"Haugau hathauthaunauhuu, Hadāedauwunaude hedautheaunau haddunānaune:"},{"book":"Luke","chapter":"4","verse":"11","text":"Nau hejadenenau hadeejedunānaune, havaaugugauusene heaudaa dasee hauunaugāe."},{"book":"Luke","chapter":"4","verse":"12","text":"Nau Hejavaneauthusaun hanaāauchuhananadethāde nau hathāhuk, Hasenehee, Nananene jevanayāthehene Vahadāde Hāsaunau."},{"book":"Luke","chapter":"4","verse":"13","text":"Nau hāevathenayāthedaude vahee, hanaāejathāaude haujau najee,"},{"book":"Luke","chapter":"4","verse":"14","text":"Nau Hejavaneauthusau hanaāejaenaudāhede Vadanauwauthauwu haduu Gananee: nau hanaāauthedaunenede hanaāeneāsanaunee vahee hathāauau Gananee nauanee."},{"book":"Luke","chapter":"4","verse":"15","text":"Nau haeechauhautheha vevethahenauauwuu, nau vahee haevaveeneha."},{"book":"Luke","chapter":"4","verse":"16","text":"Nau haenauusa Nazareth, needaunauuchauhade: nau dajauaunee nesedaude haeyehau vevethahenauauwuu vadanesee, nau haetheaugu dasauhaudauau wauthaunauha."},{"book":"Luke","chapter":"4","verse":"17","text":"Nau haevenau hewauthaunauhanene haeyāhew Esaias. Nau hāegaunanauau wauthaunauha, haeveede hadauwauthaunauhunee,"},{"book":"Luke","chapter":"4","verse":"18","text":"Vahadāde Hedauwauthauwu nanadeaunānau, hanau dehedusaanānau javeda hadnauthedaunu hethadenee waunauyaunee hadavenuhunethee: hanejevāde haudnenayauhu naudauwuthajauthee, hadnauthedanau haudjaejenanathee wauwaunauau, nau hadnejanauhauthāthee nanenauguthee, haud-jaejenanathee4.18 There is a midline hyphen in “haud-jaejenanathee” which doesn’t appear in same word earlier in the verse. There are no other midline hyphens in this text at all, and this hyphen is probably without significance. hasenethaunauau,"},{"book":"Luke","chapter":"4","verse":"19","text":"Haudnauthedaudauwau hethadee jaunaunauau jaje Vahadāde."},{"book":"Luke","chapter":"4","verse":"20","text":"Nau haeauauvane wauthaunauha nau haejaevena vevethahehew, nau hanaāejanaugude. Nau vasesā vahee hathāanedauthee vevethahenauauwuu haenāauhauvanauau."},{"book":"Luke","chapter":"4","verse":"21","text":"Nau hanaāejasesenehethaude, nuu desenee nuu hathauthaunauhuu hethauvaa haunaudaununenau."},{"book":"Luke","chapter":"4","verse":"22","text":"Nau vahee haesegaugauudedaunene, nau haegaugauanadauwu hethadenee hedanadedaunene hethāenehethaunene. Nau gaunuu jee heau Joseph? hahagaunee,"},{"book":"Luke","chapter":"4","verse":"23","text":"Nau hanaāenehethaude, Nananena hadethauwunehesena nuu heeejegausudede, Naudaunehāhe, nehanenayauhade: henee nanāthadauwaunee nanāsedaunee Capernaum nanehasedaunee nechau hede nehayau havedauauwuvaa."},{"book":"Luke","chapter":"4","verse":"24","text":"Nau hathauhuk hethauwuu nehethathana, Hegau haeyāhe hehauwuvechauthau nehayau hevedauauwuvaa."},{"book":"Luke","chapter":"4","verse":"25","text":"Hau hadauthedaunathava hethauwuu, waunauthathee henevesānauau neanedauthee Israel, hesee deanedaude Elias, hejavaa denausunaugauhuu nasau jajene nau nedaudauchu hesese, devasauau hasenaude denanadesanauau vedauauwuu;"},{"book":"Luke","chapter":"4","verse":"26","text":"Hau hehauwunesāhene hejevādaunene Elias, vavade Sarepta, hedan Sidon, hesā nananede henevesā."},{"book":"Luke","chapter":"4","verse":"27","text":"Nau newauthathee naugaugauwuhuhauau neanedauthee Israel deanedaude Eliseus haeyāhe; nau hehauwunesā henayauhade vavade Naaman Syrian."},{"book":"Luke","chapter":"4","verse":"28","text":"Nau vahee hathāetheauguthee vevethahenauauwuu, hāenedauwauduu nuu hayauhuhau, haeechauchaunaudenenau hasenaunaude,"},{"book":"Luke","chapter":"4","verse":"29","text":"Nau haegauhānauau, nau haenunanatheguthanauau hedan, nau haeehauthanauau hauchauguu jauaudanee haduunee hededanenau needaunesehenee neaudnedauauwuguthauthee hauthedaunaānee."},{"book":"Luke","chapter":"4","verse":"30","text":"Hau haejavechautha hehethee nahethāe, haejathāau,"},{"book":"Luke","chapter":"4","verse":"31","text":"Nau haenauusa Capernaum, hedan Gananee, nau haeauthedauna vadanesenenee,"},{"book":"Luke","chapter":"4","verse":"32","text":"Nau haegaugauanadauwunenau hasechauhauthehaude hedanadedaunau, hanau hedanadedaunau haenauthaunenau."},{"book":"Luke","chapter":"4","verse":"33","text":"Nau vevethahenauauwuu henane haeanedau hevadathuwu haewauchāhene haujaun, nau haevasanade,"},{"book":"Luke","chapter":"4","verse":"34","text":"Jenehāaa; hathāhuk, haudduseha nananene Jesus Nazareth? gauhāejau haudnauauhāane? Haenaunathane hadāhene; Vadanauau Hejavaneauthau."},{"book":"Luke","chapter":"4","verse":"35","text":"Nau Hejavaneauthusau haeneuva, dādaunauguu, hathauhuk, nau jenauchune. Nau haujau hāegauusewaude nahethāe hanaāejenauthaude nau haejaseneha."},{"book":"Luke","chapter":"4","verse":"36","text":"Nau vahee haegaugauanavaa, nau haeanadethadenenau jaee, nuu hayew hanadede; hathāhuk, hethauwuu nauguu haenauthenehetha haenesedauwauna wauchāhenethe haujaunau, nau hanaāejenauāhethee."},{"book":"Luke","chapter":"4","verse":"37","text":"Hanaāauthedaunenede nanadee jasesee gauānee vedauauwuu,"},{"book":"Luke","chapter":"4","verse":"38","text":"Nau haegauhā haenauā vevethahenauauwuu, nau haejedā Simon hedauauwuu. Nau Simon henene henaunene haenaudauwauvāhene; nau haeautheawaunauthasanauau."},{"book":"Luke","chapter":"4","verse":"39","text":"Nau haetheaugudauna, nau haeneude hasauwauvahede; nau haenauthaa: nau nauhauhaunee haegauhā nau haedauyauhauvanauau."},{"book":"Luke","chapter":"4","verse":"40","text":"Wauhā hesese hāenaesade vahee hathāenethenauthee hasauwauvahehehau hanasejaechauwauvāhenethe haenauuchaudaunau; nau haedajevasana nau haeenayauha."},{"book":"Luke","chapter":"4","verse":"41","text":"Nau haujaunauau nauguu haevanauusanauau haewauthanauau, haeneānadenauau, nau haenehenauau, Nananene Chris Heau Hejavaneauthau. Nau haeneneuva haejechuwauanadeha: dauhaenauwunethe dau Chris denede."},{"book":"Luke","chapter":"4","verse":"42","text":"Nau hāesenenee, hanaāejathāaude hesee hadaunechaudanee, nau henanedanau haenaudehaa, nau haeedasaa, nau haedauduvaa, haudjenauthaude."},{"book":"Luke","chapter":"4","verse":"43","text":"Nau hanaāāedauwunaude, haudnauthedaudauwau najanede Hejavaneauthau gauchuhunee hedanau nauguu: haugaunaasejejenananau."},{"book":"Luke","chapter":"4","verse":"44","text":"Nau haeautheda vevethahenauauwuu Gananee."}]}