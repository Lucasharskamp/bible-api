{"data":[{"book":"Vakolindu","chapter":"5","verse":"1","text":"Ponopa yikudeteka kuna uwoni gatiya yumwi na uwoni awu wukalihela kuwoneka hata kwa vandu vangajila kumumanya Chapanga. Mundu akujova na mdala wa tati mundu."},{"book":"Vakolindu","chapter":"5","verse":"2","text":"Ponopa wuli damuweshi kwifuna yingaveli finofu yumwi mung'ong'utekikwa muwushiwi yula yagolili chindu achi."},{"book":"Vakolindu","chapter":"5","verse":"3","text":"Hata pandiva kutali na yumwi chimumvili, lakini ndima yangu yiva pamu na yumwi. Hata naha ndimuhigha kala mundu ayu yagolili chindu achi cha chindipa kucha ndiva bahapa na yumwi."},{"book":"Vakolindu","chapter":"5","verse":"4","text":"Pamutang'ana kwa litawa lya Bambu wetu Yesu Kilistu, nenga ndiva pamu na yumwi, chindima na liwovi lya Bambu wetu Yesu Kilistu yiva baha."},{"book":"Vakolindu","chapter":"5","verse":"5","text":"Mumuhadishi mundu ayu kwa Lijangavandu ili mvili waki wudanganyishiwi na ndima yaki yiweshi kulowuliwa mulijuva lila Bambu payisa."},{"book":"Vakolindu","chapter":"5","verse":"6","text":"Nyanyi ha yumwi kwifuna, mumanya ng'odu kucha lindwesi limu hela lya simika likusasisha ukova wosi?"},{"book":"Vakolindu","chapter":"5","verse":"7","text":"Muying'alishi na simika yadahili mukayiyasili kutali ili muvi lindwesi lya shonu lingajila kutayiwa simika kucha wuyidayiliwa kuva, nongwa, Kilistu, Lihungu lyetu, katawuliwa kala kuva litambiku."},{"book":"Vakolindu","chapter":"5","verse":"8","text":"Topi, tugoli lihungu ali kwa yila simika ya dahili ha, simika ya ubaya na wafu, ila kwa libumunda lingajila kutayiwa simika, libumunda livelili nyanyi na nakaka."},{"book":"Vakolindu","chapter":"5","verse":"9","text":"Ndavayandikilili mubaluwa yangu kucha mukotoo kuva pamu na vawoni."},{"book":"Vakolindu","chapter":"5","verse":"10","text":"Topi ngudeta ha kucha vandu vangajila kumumanya Chapanga, vawoni, vabafu, vafyangu na vala yivatundamila ming'omung'omu. Ili kuvayilyepa vosi ava yingavagolili yumwi muhami mlimawu nakamu."},{"book":"Vakolindu","chapter":"5","verse":"11","text":"Chinyandikili achi, mukotoo kuyihasha na Mkilistu yaveli muwoni, mwimi, yatundamila ming'omung'omu, yajongishela, njayila na munakupughanya vandu. Mundu kucha ayu mukotoo kulya pamu na mweni."},{"book":"Vakolindu","chapter":"5","verse":"12","text":"Kuvahigha vandu va panji achi chichuku cha nenga ha. Chapanga davahighi veni. Yumwi mkudayila ng'odu kuvahigha vala yivaveli gati ya yumwi?."},{"book":"Vakolindu","chapter":"5","verse":"13","text":"Lakini ava vavelili panji ya Chapanga davahighi. Mumvingili kutali ayu mwafu."},{"book":"Vakolindu","chapter":"5","verse":"1","text":"Nongwa tumanya kucha libudi ali litwikala ponopa pamulimawu ndi mvili wetu palibowuyoka, Chapanga datugayili pengi pakwikala, kuna nyumba ya jola yivelili kumbindi yingajila kugoliwa kwa mawoku va vandu."},{"book":"Vakolindu","chapter":"5","verse":"2","text":"Ponopa mulibudi amu mutwikala, tukugugumila kunu patushuvilila kwa dobukelu ngomi kupata njimba sivelili kumbindi kwa Chapanga,"},{"book":"Vakolindu","chapter":"5","verse":"3","text":"kwanongwa patugayiliwa njimba sha kumbindi kwa Chapanga datuwoneki tuvahela njimba kandi nga dahili."},{"book":"Vakolindu","chapter":"5","verse":"4","text":"Yufwi yituvelili tukali hela mulibudi lya mlimawu tukugugumila kwa kuhinyikiliwa, nongwa tukudayila ha kuupata mvili awu wa Chapanga, ili tuvi na dobukelu ya kufwalishiwa mvili wula wungajila kusova. Ili chila cha kusova chimilwi nakamu na unofu wa jola."},{"book":"Vakolindu","chapter":"5","verse":"5","text":"Chapanga mweni ndi atutandilili findu afi fighalambuki, mweni katugayila Mfuki waki ghavi yakamulila fyosi fyatuvikilili."},{"book":"Vakolindu","chapter":"5","verse":"6","text":"Tuva na chiganu majuva vosi. Tumanya kucha kuyikala mumvili awu weka ndi kuyikala kutali na nyumba shetu sivelili kwa Bambu."},{"book":"Vakolindu","chapter":"5","verse":"7","text":"Tukwikala kwa ujumilwa, lakini kwa kukovikela fila fitufiwona ha."},{"book":"Vakolindu","chapter":"5","verse":"8","text":"Tudindala na tungadayilili hata kusileka kaya shetu sha njimba, tuhamili kwa Bambu."},{"book":"Vakolindu","chapter":"5","verse":"9","text":"Ila chindu chikomi munu, tukudayila kumunowesha Chapanga, yivikwa kwikala mumlima awu panji ya mlima awu."},{"book":"Vakolindu","chapter":"5","verse":"10","text":"Nongwa vandu vosi davawoloki pawulongolu ya Kilistu na kuhighiwa na mweli, ili kila mundu apokeli chadayiliwa. Kwa findu fyagolili chipindi payikalagha mumlima, finofu awu fya wafu."},{"book":"Vakolindu","chapter":"5","verse":"11","text":"Kwanongwa tumanya chiganu cha kumujuma Bambu na tukuyikangasha kuvakwegha vandu. Chapanga akumanya ngatu hela na nenga ngushuvilila kucha yumwi mukutumanya ngatu hela."},{"book":"Vakolindu","chapter":"5","verse":"12","text":"Kucha tukuyesha ha kwiwongola kwa yumwi. Ila tukudayila kuvapa yumwi nongwa shetu sha kuwona nyanyi kwa yumwi ili muvayanguli vala vayifunila hali yawu ya panji pitu fivelili mundima shawu."},{"book":"Vakolindu","chapter":"5","verse":"13","text":"Leki tukuwoneka vana lukwali, ayi kwanongwa ya Chapanga na leki tuva na hala shetu nofu, ayi yikuva kwanongwa ya yumwi."},{"book":"Vakolindu","chapter":"5","verse":"14","text":"Nongwa utami wa Kilistu ndi wukutulongosha yufwi yitumanya kucha mundu yumu hela kasova kwanongwa ya vosi na ayi yinamana kucha twavosi tukuva pamu munjifwa yaki."},{"book":"Vakolindu","chapter":"5","verse":"15","text":"Asovili kwanongwa ya vandu vosi, ili yivayikala vayikali kwa ndambu yawu veni ha, ila kwanongwa yaki mweni yasovili kwanongwa yenu pambeli ashukushiwili."},{"book":"Vakolindu","chapter":"5","verse":"16","text":"Topi, kukandila ponopa, yufwi tukumlinga mundu yoyosi chiwundu ha. Hata kucha chipindi chimu twamulingili Kilistu chiwundu, ponopa nahawu kandi ha."},{"book":"Vakolindu","chapter":"5","verse":"17","text":"Mundu yoyonda payilumba na Kilistu akuva chilumbi cha shonu, findu fya dahili fipita na ushonu wufika."},{"book":"Vakolindu","chapter":"5","verse":"18","text":"Kilistu ndi yatujovanishili na Chapanga na kutugayila chichuku cha kuvajovanisha vandu vamonga yivavelili vachimdwama kwa mweni."},{"book":"Vakolindu","chapter":"5","verse":"19","text":"Unjagila wetu ndi, Chapanga akuvajovanisha vandu va mlima kwa kupitila Kilistu, ngajila kuyihola sambi shawu. Mweni katugayila lulayilayi kuvayilata kuvajovanisha vandu pamu na mweni."},{"book":"Vakolindu","chapter":"5","verse":"20","text":"Topi yufwi tuva apa badili ya Kilistu. Chapanga mweni akuywanga na vandu kupitila yufwi. Badili ya Kilistu tukuvaluva vandu, kuvajovanisha vandu na Chapanga."},{"book":"Vakolindu","chapter":"5","verse":"21","text":"Kilistu aveli ha na sambi, lakini Chapanga amugolili apapi sambi kwanongwa ya yufwi ili kwa kwilumba na Kilistu tuvi vagoleki kwa Chapanga."}]}