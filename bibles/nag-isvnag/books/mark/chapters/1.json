{"data":[{"book":"Mark","chapter":"1","verse":"1","text":"Isor laga Putro, Jisu Khrista laga susamachar eneka shuru huwa ase,"},{"book":"Mark","chapter":"1","verse":"2","text":"Jineka Isaiah bhabobadi pora likhise,"},{"book":"Mark","chapter":"1","verse":"3","text":"Ekjon jongol te jor awaj pora mati ase,"},{"book":"Mark","chapter":"1","verse":"4","text":"Jongol te John ulai ahise aru baptizma dikene mon ghurabole aru paap pora khyama pabo nimite prochar korise."},{"book":"Mark","chapter":"1","verse":"5","text":"Judea laga pura desh aru Jerusalem sheher laga manu khan tai logote jaise. Taikhan ke Jordan Nodi te loi jaise aru taikhan paap shikar kora pichete taikhan ke baptizma dise."},{"book":"Mark","chapter":"1","verse":"6","text":"John laga kapra to uth laga chamra pora bona kapra thakise aru chamra laga peti tai laga komor te bandi kene thakise, aru tai phoring aru jongol mou laga pani khai thakise."},{"book":"Mark","chapter":"1","verse":"7","text":"Tai eneka prochar korise, “Ekjon ahibole ase aru Tai moi pora bhi bisi takot ase, aru moi niche jhukikena Tai laga juta khuli dibole bhi layak nai."},{"book":"Mark","chapter":"1","verse":"8","text":"Moi tumikhan ke pani pora baptizma di ase, kintu Tai tumikhan ke Pobitro Atma pora baptizma dibo.”"},{"book":"Mark","chapter":"1","verse":"9","text":"Etiya eneka hoise olop din pichete Jisu Nazareth town pora Galilee laga jagate ahise, aru John pora Taike baptizma dise."},{"book":"Mark","chapter":"1","verse":"10","text":"Aru loge-loge, jitia Jisu pani pora ulai ahise, sorgo khuli kene Isor laga Atma ekta kopu chiriya nisena Tai uporte ahi thaka tai dikhise."},{"book":"Mark","chapter":"1","verse":"11","text":"Titia sorgo pora ekta awaj ahise, “Tumi Moi laga morom laga Putro ase, Moi Tumi uporte bisi khushi ase.”"},{"book":"Mark","chapter":"1","verse":"12","text":"Etu homoi te, Atma pora Taike jongol te jai jabole nimite koise."},{"book":"Mark","chapter":"1","verse":"13","text":"Aru Jisu jongol te chalis din tak thakise, aru Taike Saitan pora porikha korise. Etu somoite Tai jongol laga janwar khan logote thakise, aru sorgodoth khan Taike sewa kori thakise."},{"book":"Mark","chapter":"1","verse":"14","text":"John ke dhuri loija pichete, Jisu Galilee laga jagate ahi kene Isor laga susamachar prochar korise."},{"book":"Mark","chapter":"1","verse":"15","text":"Jisu prochar, “Etu homoi pura hoise, aru Isor laga rajyo usor hoise. Mon ghura bhi aru susamachar te biswas koribi."},{"book":"Mark","chapter":"1","verse":"16","text":"Jitia Tai Galilee Nodi laga kinar te berai thakise, Tai Simon aru tai laga bhai Andrew ke nodi te jal phelai thaka dikhise, kelemane taikhan maas dhora manu asele."},{"book":"Mark","chapter":"1","verse":"17","text":"Titia Jisu taikhan ke koise, “Ahibi, Moi laga pichete, aru Moi tumikhan ke manu dhori bole bonai dibo.”"},{"book":"Mark","chapter":"1","verse":"18","text":"Etu homoi te taikhan sob chari kene Jisu laga pichete jaise."},{"book":"Mark","chapter":"1","verse":"19","text":"Aru jitia Jisu olop age te jaise, titia Tai James, aru tai laga bhai John ke dikhise. Tai duijon to Zebedee laga chokra thakise, taikhan maas dhura jal bonai thakise."},{"book":"Mark","chapter":"1","verse":"20","text":"Aru titia, Jisu taikhan ke matise, taikhan nijor baba aru kaam kora noukar khan ke naw te chari kene Tai laga pichete jaise."},{"book":"Mark","chapter":"1","verse":"21","text":"Titia Jisu aru chela khan Capernaum town te ahise, aru Bisram laga dinte, Jisu mondoli te jai kene sikhaise."},{"book":"Mark","chapter":"1","verse":"22","text":"Taikhan Jisu pora sikhai diya kotha huni kene asurit hoise, kelemane Tai niyom jani kene thaka manu nisena nohoi kene adhikar thaka ekjon nisena sikhai thakise."},{"book":"Mark","chapter":"1","verse":"23","text":"Etu homoi te, ekjon dusto atma pora dhori kene thaka mondoli te thakise, aru tai hala kori kene kandise,"},{"book":"Mark","chapter":"1","verse":"24","text":"Aru koise, “Apuni moi khan logote ki kaam ase, Nazareth laga Jisu? Apuni moi khan ke khotom kori bole ahise naki? Moi jane Apuni Isor laga samachar koi dibole aha Pobitro Ekjon ase!”"},{"book":"Mark","chapter":"1","verse":"25","text":"Kintu Jisu taike gali dikene koise, “Chup thakibi, aru tai pora ulai jabi!”"},{"book":"Mark","chapter":"1","verse":"26","text":"Titia dusto atma taike nichete phelai dise aru jor pora hala kori kene kandise aru gaw pora ulai jaise."},{"book":"Mark","chapter":"1","verse":"27","text":"Titia sob manu khan etu dikhi kene asurit hoise, aru ekjon-ekjon ke hudise, aru koise, “Etu ki ase? Ekta notun adhikar pora sikhai diya! Tai dusto atma ke bhi hukum diye aru taikhan Tai laga kotha mane!”"},{"book":"Mark","chapter":"1","verse":"28","text":"Aru etu laga khobor pura Galilee laga jagate joldi punchi jaise."},{"book":"Mark","chapter":"1","verse":"29","text":"Aru etu pichete, Jisu aru Tai laga chela khan mondoli pora ulaikene ahi juwa pichete, taikhan Simon aru Andrew laga ghor te ahise, aru taikhan logote James aru John bhi thakise."},{"book":"Mark","chapter":"1","verse":"30","text":"Etu homoi te Simon maiki laga ama bukhar pora ghumai thakise, aru taikhan joldi pora jai kene etu Jisu ke koi dise."},{"book":"Mark","chapter":"1","verse":"31","text":"Titia Jisu ahise, aru tai laga hath dhorise, aru taike uthai dise. Titia bukhar tai pora jai jaise, aru tai uthikena taikhan ke sewa korise."},{"book":"Mark","chapter":"1","verse":"32","text":"Jitia saam hoise, aru suryo nami jaise, taikhan bemar thaka manu aru bhoot pora dhori kene thaka sob Tai usorte loi anise."},{"book":"Mark","chapter":"1","verse":"33","text":"Aru Capernaum sheher te thaka sob manu khan ahikena dorja usorte joma hoise."},{"book":"Mark","chapter":"1","verse":"34","text":"Aru Tai alag kisim laga bemar thaka manu khan ke bhal korise, aru bhoot khan pora dhori kene thaka atma khan khedai dise, kintu Tai etu bhoot khan ke kotha kobole diya nai kelemane taikhan jani thakise Tai kun ase."},{"book":"Mark","chapter":"1","verse":"35","text":"Aru phojur nohua age te Tai joldi uthise, aru Tai ekla kun bhi nathaka jagate jai kene ta te prathana kori thakise."},{"book":"Mark","chapter":"1","verse":"36","text":"Titia Simon aru tai logote thaka khan Taike bisari ahise."},{"book":"Mark","chapter":"1","verse":"37","text":"Jitia taikhan Taike lok paise, taikhan koise, “Sob manu Apuni ke bisari ase.”"},{"book":"Mark","chapter":"1","verse":"38","text":"Kintu Tai taikhan ke koise, “Ahibi amikhan dusra nogor te jai jabo, ta te bhi Moi prochar koribo lagi ase.” Kelemane Moi etu karone ahise."},{"book":"Mark","chapter":"1","verse":"39","text":"Aru Tai Galilee sob jagah te jai kene taikhan laga mondoli te prochar korise aru bhoot khan ke khedai thakise."},{"book":"Mark","chapter":"1","verse":"40","text":"Titia kusto-rugi bemar thaka ekjon Tai logote ahi kene athukari se aru anurodh kori kene Taike koise, “Jodi Apuni itcha hoile, moike sapha koribo pare.”"},{"book":"Mark","chapter":"1","verse":"41","text":"Titia Jisu taike bisi morom lagise. Aru Tai laga hath uthaise, aru taike chuikena eneka koise, “Ami itcha ase. Sapha hoi jabi.”"},{"book":"Mark","chapter":"1","verse":"42","text":"Aru loge-loge te kusto-rugi bemar taike chari jaise, aru tai sapha hoi jaise."},{"book":"Mark","chapter":"1","verse":"43","text":"Kintu Jisu pora taike samjai dikena jabo dise."},{"book":"Mark","chapter":"1","verse":"44","text":"Aru taike koise, “Sabi tumi kunke bhi eku nokobi, kintu jabi, tumi nijor purohit khan ke dikhai dibi, aru tumi sapha huwa laga dikhai kene Moses laga niyom kori taikhan ke sakhi hobole dibi1.44 Lev. 14:2-32..”"},{"book":"Mark","chapter":"1","verse":"45","text":"Kintu bemar bhal hoija manu pora etu kotha bisi manu ke koi dise, aru Jisu khula-khula nogor te jabole napara hoise. Kintu Tai bahar alag jagah te thakise, aru manu khan ephale-uphale pora Tai logote ahise."}]}