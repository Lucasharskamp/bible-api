{"data":[{"book":"מעשי השליחים","chapter":"10","verse":"1","text":"בקיסריה גר קצין רומאי בשם קורנליוס; הוא היה מפקד הגדוד האיטלקי שבמקום."},{"book":"מעשי השליחים","chapter":"10","verse":"2","text":"קורנליוס וכל בני־משפחתו היו אנשים אדוקים ויראי־אלוהים. הוא היה איש תפילה, ונהג לחלק מתנות ותרומות ביד נדיבה."},{"book":"מעשי השליחים","chapter":"10","verse":"3","text":"יום אחד, בשעה שלוש אחר־הצהריים, ראה קורנליוס לפתע מלאך ה׳ בחזיון. המלאך קרב אליו וקרא: ”קורנליוס!“"},{"book":"מעשי השליחים","chapter":"10","verse":"4","text":"קורנליוס הביט בו בפחד ושאל: ”מה רצונך, אדוני?“"},{"book":"מעשי השליחים","chapter":"10","verse":"5","text":"עליך לשלוח עתה מספר אנשים ליפו, כדי שימצאו את שמעון פטרוס"},{"book":"מעשי השליחים","chapter":"10","verse":"6","text":"אשר גר על חוף הים אצל שמעון מעבד־העורות, ויבקשו אותו לבוא אליך.“"},{"book":"מעשי השליחים","chapter":"10","verse":"7","text":"ברגע שנעלם המלאך קרא קורנליוס לשניים ממשרתיו ולאחד משומרי ראשו, שהיה גם הוא איש ירא אלוהים,"},{"book":"מעשי השליחים","chapter":"10","verse":"8","text":"לאחר שסיפר להם את דבר החיזיון שלח אותם ליפו."},{"book":"מעשי השליחים","chapter":"10","verse":"9-10","text":"למחרת, בעוד השלושה מתקרבים אל העיר, עלה פטרוס על גג הבית כדי להתפלל. הייתה זאת שעת צהריים, ופטרוס, שהיה רעב, המתין לארוחתו. אולם עוד לפני שהייתה הארוחה מוכנה נפלה עליו תרדמה."},{"book":"מעשי השליחים","chapter":"10","verse":"11","text":"הוא ראה את השמים נפתחים, ומתוכם ירד סדין גדול קשור בארבע קצותיו."},{"book":"מעשי השליחים","chapter":"10","verse":"12","text":"בתוך הסדין היו כל מיני חיות טמאות, נחשים ועופות דורסים."},{"book":"מעשי השליחים","chapter":"10","verse":"13","text":"”קום, פטרוס; שחט ואכול!“ קרא קול מן השמים."},{"book":"מעשי השליחים","chapter":"10","verse":"14","text":"”חס וחלילה, אדוני!“, קרא פטרוס. ”מעולם לא אכלתי אוכל בלתי כשר או טמא!“"},{"book":"מעשי השליחים","chapter":"10","verse":"15","text":"הקול דיבר אל פטרוס בשנית: ”אם אלוהים אומר שמשהו מסוים טהור, סימן שהוא טהור. אתה אל תקרא לו טמא!“"},{"book":"מעשי השליחים","chapter":"10","verse":"16","text":"חזיון זה חזר ונשנה שלוש פעמים, ולאחר מכן הועלה הסדין חזרה לשמים."},{"book":"מעשי השליחים","chapter":"10","verse":"17","text":"פטרוס היה נבוך ומבולבל. מה פשר החיזיון? מה עליו לעשות? בדיוק באותה שעה מצאו שליחיו של קורנליוס את ביתו של שמעון מעבד־העורות, ועמדו מאחורי השער."},{"book":"מעשי השליחים","chapter":"10","verse":"18","text":"”האם כאן גר שמעון פטרוס?“ שאלו."},{"book":"מעשי השליחים","chapter":"10","verse":"19","text":"בינתיים, בעוד פטרוס מהרהר בחזיון ובפשרו, אמר אליו רוח הקודש: ”שלושה אנשים באו הנה לפגוש אותך."},{"book":"מעשי השליחים","chapter":"10","verse":"20","text":"רד למטה ולך אתם, כי אני שלחתי אותם.“"},{"book":"מעשי השליחים","chapter":"10","verse":"21","text":"פטרוס ירד למטה, וכשראה את השלושה אמר: ”אני האיש אשר אתם מחפשים. מה רצונכם?“"},{"book":"מעשי השליחים","chapter":"10","verse":"22","text":"”קורנליוס הקצין הרומאי שלח אותנו אליך“, השיבו השלושה. ”קורנליוס הוא איש ירא אלוהים, טוב־לב, נדיב ומכובד על ידי כל היהודים. מלאך ה׳ נגלה אליו בחזיון וציווה עליו להזמין אותך לביתו, כדי שתאמר לו מה עליו לעשות.“"},{"book":"מעשי השליחים","chapter":"10","verse":"23","text":"פטרוס הזמין אותם להיכנס אל הבית וללון אצלו בלילה. למחרת היום הוא יצא אתם לדרך, ומאמינים אחרים מיפו הצטרפו אליו."},{"book":"מעשי השליחים","chapter":"10","verse":"24","text":"כעבור יום הגיעה החבורה לקיסריה. קורנליוס שכבר ציפה לבואם, כינס בביתו את קרוביו וידידיו הטובים, כדי שגם הם יפגשו את פטרוס."},{"book":"מעשי השליחים","chapter":"10","verse":"25","text":"כשנכנס פטרוס אל הבית נפל קורנליוס על ברכיו והשתחווה לו."},{"book":"מעשי השליחים","chapter":"10","verse":"26","text":"”קום על רגליך“, אמר לו פטרוס. ”אני בן־אדם בדיוק כמוך!“"},{"book":"מעשי השליחים","chapter":"10","verse":"27","text":"קורנליוס קם על רגליו ושוחח זמן־מה עם פטרוס. לאחר מכן נכנסו שניהם אל חדר האורחים – שם נתאספו רבים."},{"book":"מעשי השליחים","chapter":"10","verse":"28","text":"פטרוס פנה אל הנוכחים ואמר: ”אתם יודעים שאסור ליהודי להיכנס לביתו של גוי. אולם אלוהים הראה לי בחזיון שאסור להתייחס אל שום אדם כאילו הוא טמא או נחות ממני."},{"book":"מעשי השליחים","chapter":"10","verse":"29","text":"משום כך הסכמתי לבוא הנה מיד כשקראתם לי. אך האם מותר לי עתה לשאול מה אתם רוצים?“"},{"book":"מעשי השליחים","chapter":"10","verse":"30","text":"”לפני ארבעה ימים,“ החל קורנליוס להסביר, ”התפללתי בביתי כרגיל, ובערך בשעה הזאת – בשעה שלוש – עמד לפני לפתע אדם לבוש גלימה זוהרת,"},{"book":"מעשי השליחים","chapter":"10","verse":"31","text":"ואמר אלי: ’קורנליוס, אלוהים לא התעלם מתפילותיך ומנדיבות לבך!"},{"book":"מעשי השליחים","chapter":"10","verse":"32","text":"עליך לשלוח עתה מספר אנשים ליפו, כדי שימצאו את שמעון פטרוס, אשר גר על חוף הים אצל שמעון מעבד־העורות, ויבקשו אותו לבוא אליך‘."},{"book":"מעשי השליחים","chapter":"10","verse":"33","text":"ובכן, מיד שלחתי לקרוא לך, ויפה מצדך שהזדרזת לבוא. הנה כולנו לפניך, מצפים לשמוע מפיך מה שציווה עליך אלוהים לומר לנו.“"},{"book":"מעשי השליחים","chapter":"10","verse":"34","text":"פתח פטרוס ואמר: ”עתה אני רואה בבירור שאלוהים אינו נושא פנים,"},{"book":"מעשי השליחים","chapter":"10","verse":"35","text":"אלא כל אדם הירא את אלוהים ועושה מעשים טובים מוצא־חן בעיני אלוהים, בין אם הוא יהודי או גוי."},{"book":"מעשי השליחים","chapter":"10","verse":"36-37","text":"אני בטוח שכולכם שמעתם את הבשורה הטובה שבישר ה׳ לעם ישראל – שאפשר להתפייס עם אלוהים באמצעות ישוע המשיח, אשר הוא אדון כל הבריאה. מאז שהחל יוחנן להטביל את החוזרים בתשובה התפשטה הבשורה בכל הארץ – מהגליל ועד אזור יהודה."},{"book":"מעשי השליחים","chapter":"10","verse":"38","text":"ודאי שמעתם שאלוהים משח את ישוע מנצרת ברוח הקודש ובגבורה, שהוא הסתובב בארץ ועזר לבני־אדם, ושריפא את כל אלה שהיו כבולים על־ידי השטן, משום שהאלוהים היה אתו."},{"book":"מעשי השליחים","chapter":"10","verse":"39","text":"”אנחנו, השליחים, עדים לכל המעשים שעשה ישוע בכל ארץ ישראל, כולל ירושלים, עד אשר הומת על הצלב."},{"book":"מעשי השליחים","chapter":"10","verse":"40-41","text":"אולם שלושה ימים לאחר שנצלב החזירו אלוהים לחיים, והראה אותו לעיני אנשים מסוימים שבהם בחר מראש. אלוהים לא בחר את העדים האלה מבין הקהל הרחב, כי אם מבינינו. אנחנו אלה שאכלנו ושתינו איתו לאחר שקם מן המתים,"},{"book":"מעשי השליחים","chapter":"10","verse":"42","text":"והוא שלח אותנו לבשר את הבשורה הטובה הזאת בכל מקום, ולהעיד שאלוהים הסמיך את ישוע לשפוט את החיים ואת המתים."},{"book":"מעשי השליחים","chapter":"10","verse":"43","text":"כל הנביאים כתבו עליו, ואמרו שכל המאמין בו ייסלחו לו כל חטאיו בזכותו.“"},{"book":"מעשי השליחים","chapter":"10","verse":"44","text":"לפני שסיים פטרוס את דבריו צלח רוח הקודש על כל הנוכחים."},{"book":"מעשי השליחים","chapter":"10","verse":"45","text":"היהודים המשיחיים, שבאו עם פטרוס מיפו, השתוממו לראות שמתנת רוח הקודש ניתנה גם לגויים."},{"book":"מעשי השליחים","chapter":"10","verse":"46-47","text":"אולם לא היה ספק בכך, כי הם שמעו אותם מדברים בשפות בלתי מובנות ומהללים את אלוהים."},{"book":"מעשי השליחים","chapter":"10","verse":"48","text":"וכך הוא הטביל אותם בשם ישוע המשיח. לאחר מכן ביקש ממנו קורנליוס להישאר אצלם ימים אחדים."}]}