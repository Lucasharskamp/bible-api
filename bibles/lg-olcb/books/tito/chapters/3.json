{"data":[{"book":"Tito","chapter":"3","verse":"1","text":"Ebintu ebyo bijjukizenga abafuzi n’ab’obuyinza, babiwulirenga, era babigonderenga, era babenga beetegefu okukola buli mulimu omulungi."},{"book":"Tito","chapter":"3","verse":"2","text":"Bakuutire baleme kwogerebwako bubi, era beewalenga okuyomba, babenga bakkakkamu era babeerenga bawombeefu eri abantu bonna."},{"book":"Tito","chapter":"3","verse":"3","text":"Kubanga naffe ffennyini twali basirusiru era abajeemu, nga tuwabye, era nga tufugibwa okwegomba kwaffe okubi, n’amasanyu aga buli ngeri, nga tuli ba ttima era ab’obuggya, nga tukyayibwa era nga tukyawagana."},{"book":"Tito","chapter":"3","verse":"4","text":"Naye ekisa kya Katonda Omulokozi waffe n’okwagala kwe bwe byalabika,"},{"book":"Tito","chapter":"3","verse":"5","text":"n’atulokola, si lwa bikolwa eby’omu butuukirivu bye twakola, wabula olw’okusaasira kwe mu kunaazibwa okw’okuzaalibwa okw’omulundi ogwokubiri n’okufuulibwa abaggya olwa Mwoyo Mutukuvu,"},{"book":"Tito","chapter":"3","verse":"6","text":"gwe yatuyiwako mu bungi ku lwa Yesu Kristo Omulokozi waffe."},{"book":"Tito","chapter":"3","verse":"7","text":"Bwe tulimala okutukuzibwa olw’ekisa kye, tulyoke tufune omugabo mu kusuubira obulamu obutaggwaawo."},{"book":"Tito","chapter":"3","verse":"8","text":"Ekigambo ekyo kyesigwa, era nkukuutira ebyo obinywezenga abakkiriza Katonda bajjukirenga okukola ebikolwa ebirungi; ebintu ebyo birungi era bigasa abantu."},{"book":"Tito","chapter":"3","verse":"9","text":"Naye weewalenga empaka ez’obusirusiru, n’okukaayana ku nkalala eziraga obuzaale bw’abantu, n’ennyombo, n’entalo ebikwata ku mateeka; kubanga tebiriiko kye bigasa era tebiriimu nsa."},{"book":"Tito","chapter":"3","verse":"10","text":"Omuntu ayawulayawula mu bantu bw’omalanga okumulabula omulundi ogusooka, era n’ogwokubiri, omwewalanga,"},{"book":"Tito","chapter":"3","verse":"11","text":"kubanga omuntu ng’oyo aba amaze okukyamizibwa mu kibi, era nga yeesalira yekka omusango."},{"book":"Tito","chapter":"3","verse":"12","text":"Bwe nkutumiranga Atema oba Tukiko, oyanguwanga okujja gye ndi mu Nikopoli, kubanga nsazeewo okubeera eyo mu biseera eby’obutiti."},{"book":"Tito","chapter":"3","verse":"13","text":"Fuba okusibirira Zeena munnamateeka ne Apolo obatume babe nga tebaliiko kye beetaaga."},{"book":"Tito","chapter":"3","verse":"14","text":"Era kubiriza abantu baffe bayige okukolanga emirimu omuva ebyetaagibwa, balemenga kubeera awo nga tebaliiko kye bagasa."},{"book":"Tito","chapter":"3","verse":"15","text":"Bonna abali nange bakulamusizza."}]}