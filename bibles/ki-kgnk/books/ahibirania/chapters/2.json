{"data":[{"book":"Ahibirania","chapter":"2","verse":"1","text":"Nĩ ũndũ ũcio-rĩ, nĩtwagĩrĩirwo kũrũmbũiya mũno ũhoro ũrĩa twanaigua, nĩguo tũtikae gũtũgũgio tweherio kuuma harĩ guo."},{"book":"Ahibirania","chapter":"2","verse":"2","text":"Tondũ-rĩ, angĩkorwo ũhoro ũrĩa waririo nĩ araika warĩ mũrũmu-rĩ, na mũndũ o wothe wareganaga na ũhoro ũcio na akaũremera nĩaherithagio o ũrĩa kwagĩrĩire-rĩ,"},{"book":"Ahibirania","chapter":"2","verse":"3","text":"tũngĩkĩaga atĩa kũherithio tũngĩnyarara ũhonokio mũnene ũũ? Ũhonokio ũyũ, ũrĩa waambire kũhunjio nĩ Mwathani, nĩwacookire gwĩkĩrwo hinya kũrĩ ithuĩ nĩ andũ arĩa maamũiguire."},{"book":"Ahibirania","chapter":"2","verse":"4","text":"Ningĩ Ngai agĩĩkĩra ũhoro ũyũ ũira atĩ nĩ wa ma na ũndũ wa kuonania marũũri na morirũ, o na kũringa ciama cia mĩthemba mĩingĩ, na akĩheana iheo cia Roho Mũtheru kũrĩ andũ kũringana na wendi wake."},{"book":"Ahibirania","chapter":"2","verse":"5","text":"Thĩ ĩrĩa tũkwaria ũhoro wayo, araika tio maaheetwo wathani wayo."},{"book":"Ahibirania","chapter":"2","verse":"6","text":"No nĩ harĩ mũndũ mũna ũheanĩte ũira handũ hamwe akoiga atĩrĩ:"},{"book":"Ahibirania","chapter":"2","verse":"7","text":"Watũmire atigie o hanini aiganane na araika,"},{"book":"Ahibirania","chapter":"2","verse":"8","text":"na ũkĩiga indo ciothe rungu rwa magũrũ make aciathage.”"},{"book":"Ahibirania","chapter":"2","verse":"9","text":"No tuonaga Jesũ, ũrĩa gwa kahinda kanini watuĩtwo mũnini gũkĩra araika, no rĩu ekĩrĩtwo thũmbĩ ya riiri na ya gĩtĩĩo nĩ tondũ nĩanyariirĩkire na agĩkua, nĩgeetha, nĩ ũndũ wa Wega wa Ngai atuĩke wa gũcama gĩkuũ handũ ha andũ othe."},{"book":"Ahibirania","chapter":"2","verse":"10","text":"Nĩgũkorwo nĩ kwagĩrĩire atĩ Ngai, ũrĩa wombire indo ciothe na itũũraga nĩ ũndũ wake-rĩ, atũme mwambĩrĩria wa ũhonokio wao aagĩrĩre kũna kũna na ũndũ wa kũnyamario nĩguo arehe ciana nyingĩ riiri-inĩ wake."},{"book":"Ahibirania","chapter":"2","verse":"11","text":"Jesũ ũrĩa ũtũmaga andũ matuĩke atheru, o hamwe na acio matuĩtwo atheru, othe matuĩkaga andũ a nyũmba ĩmwe. Nĩ ũndũ ũcio Jesũ ndaconokaga akĩmeeta ariũ na aarĩ a Ithe."},{"book":"Ahibirania","chapter":"2","verse":"12","text":"Akoiga atĩrĩ,"},{"book":"Ahibirania","chapter":"2","verse":"13","text":"Ningĩ akoiga atĩrĩ,"},{"book":"Ahibirania","chapter":"2","verse":"14","text":"Kuona atĩ ciana icio irĩ na mwĩrĩ na thakame-rĩ, we o nake aatuĩkire o tao mwĩrĩ-inĩ, nĩgeetha na ũndũ wa gĩkuũ gĩake ahote kwananga ũrĩa ũrĩ na hinya wa gĩkuũ, nake nĩwe mũcukani,"},{"book":"Ahibirania","chapter":"2","verse":"15","text":"na ohore arĩa matũire mohetwo ũkombo-inĩ matukũ mao mothe nĩ ũndũ wa gwĩtigĩra gĩkuũ."},{"book":"Ahibirania","chapter":"2","verse":"16","text":"Nĩgũkorwo ti-itherũ ti araika ateithagia, no ateithagia rũciaro rwa Iburahĩmu."},{"book":"Ahibirania","chapter":"2","verse":"17","text":"Na nĩ ũndũ ũcio no nginya angĩahaananirio na ariũ na aarĩ a Ithe maũndũ-inĩ mothe, nĩguo atuĩke mũthĩnjĩri-Ngai ũrĩa mũnene ũiyũrĩtwo nĩ tha na mwĩhokeku agĩtungatĩra Ngai, na nĩguo arute horohio nĩ ũndũ wa mehia ma kĩrĩndĩ."},{"book":"Ahibirania","chapter":"2","verse":"18","text":"Nĩgũkorwo we mwene nĩathĩĩnĩkire rĩrĩa aageragio-rĩ, nĩahotaga gũteithia andũ arĩa mageragio."}]}