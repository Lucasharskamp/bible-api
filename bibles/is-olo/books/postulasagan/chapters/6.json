{"data":[{"book":"Postulasagan","chapter":"6","verse":"1","text":"Á þessum tíma, þegar kirkjan óx hröðum skrefum, kom upp óánægja hjá grískumælandi Gyðingum í söfnuðinum út af því að ekkjur þeirra fengju ekki sinn hlut við hina daglegu matarúthlutun."},{"book":"Postulasagan","chapter":"6","verse":"2","text":"Postularnir tólf kölluðu því allan söfnuðinn saman og sögðu:"},{"book":"Postulasagan","chapter":"6","verse":"3","text":"Lítið því í kringum ykkur, kæru vinir, og finnið sjö vel kynnta menn í ykkar hópi, fulla af vísdómi og heilögum anda. Þá munum við láta annast þessi störf."},{"book":"Postulasagan","chapter":"6","verse":"4","text":"Við tólf getum þá notað tíma okkar til að biðja, predika og kenna.“"},{"book":"Postulasagan","chapter":"6","verse":"5","text":"Þetta líkaði öllum vel og síðan voru eftirtaldir menn valdir: Stefán (maður óvenju sterkur í trúnni og fylltur heilögum anda), Filippus, Prókorus, Níkanor, Tímon, Parmenas og Nikolás frá Antíokkíu (hann hafði verið heiðingi, en snúist til Gyðingatrúar og síðan orðið kristinn)."},{"book":"Postulasagan","chapter":"6","verse":"6","text":"Þessir sjö voru leiddir fyrir postulana, sem lögðu hendur yfir þá, báðu fyrir þeim og blessuðu þá."},{"book":"Postulasagan","chapter":"6","verse":"7","text":"Fagnaðarerindið barst nú stöðugt víðar. Lærisveinunum fjölgaði mjög í Jerúsalem og margir Gyðingaprestar snerust til trúar."},{"book":"Postulasagan","chapter":"6","verse":"8","text":"Stefán, sem var trúarsterkur og fylltur krafti heilags anda, vann mikil kraftaverk meðal fólksins."},{"book":"Postulasagan","chapter":"6","verse":"9","text":"Dag nokkurn tóku menn úr trúflokki meðal Gyðinga, sem kallast „Frelsingjarnir“, að þrátta við hann. Fljótlega fengu þeir í lið með sér aðra Gyðinga frá Kýrene, Alexandríu í Egyptalandi, Kilikíu og Asíu,"},{"book":"Postulasagan","chapter":"6","verse":"10","text":"en enginn þeirra gat þó staðið gegn anda og vísdómi Stefáns."},{"book":"Postulasagan","chapter":"6","verse":"11","text":"Þeir fengu því menn til að bera út þann óhróður, að þeir hefðu heyrt Stefán bölva Móse og jafnvel sjálfum Guði."},{"book":"Postulasagan","chapter":"6","verse":"12","text":"Ásakanir þessar æstu múginn upp gegn Stefáni, svo að leiðtogar Gyðinganna handtóku hann og leiddu fyrir ráðið."},{"book":"Postulasagan","chapter":"6","verse":"13","text":"Ljúgvitnin endurtóku þar að Stefán væri sífellt að fordæma musterið og lög Móse."},{"book":"Postulasagan","chapter":"6","verse":"14","text":"Þeir sögðu: „Við höfum heyrt hann segja að þessi Jesús frá Nasaret, muni leggja musterið í rúst og fótum troða lög Móse.“"},{"book":"Postulasagan","chapter":"6","verse":"15","text":"Þegar hér var komið veittu meðlimir ráðsins því athygli að andlit Stefáns lýsti sem engilsásjóna!"}]}