{"data":[{"book":"୨ ତେସଲନିକିୟ","chapter":"3","verse":"1","text":"ସାରାସାରିୱେନ୍‌କା, ଏ ତଡ଼ାନ୍‌କୁ ନି ତାଙ୍ଗିଁକି, ମା ଉଣ୍ତିଙ୍ଗ୍‌ ପାର୍‌ତାନା କିଦୁ, ଏଣ୍ତେସ୍‌ ପ୍ରବୁଦି ବାକ୍ୟ ଦାପ୍ରେ ୱେଙ୍ଗିଁତା ମାର୍ହାତ୍‌, ଆକା ଏଣ୍ତେସ୍‌ ମି ଲୋଇ ଆୟାୱାଜା ଦନ୍ୟବାଦ ଲାବ୍‌ କିନାତ୍‌ ।"},{"book":"୨ ତେସଲନିକିୟ","chapter":"3","verse":"2","text":"ମାରି ବା ପାର୍‌ତାନା କିଦୁ, ମାପୁରୁ ଏଣ୍ତେସ୍‌ ମାଙ୍ଗିଁ ତାଗ୍‌ଇଲୋକୁ ମାରି ସୁରି ଲୋକାମାଣାନ୍‍କୁ ରକିୟା କିନାନ୍‌, ଇରିଙ୍ଗ୍‌ ୱିଜେରେ ସୁସମାଚାର୍‌ତୁ ବିସ୍‌ବାସ୍‌ କିଏର୍‌ ।"},{"book":"୨ ତେସଲନିକିୟ","chapter":"3","verse":"3","text":"ମାତର୍‌ ପ୍ରବୁ ବିସ୍‌ବାସ୍‌ତିକାନ୍‌ ! ୱାନ୍‌ ମିଙ୍ଗିଁ ସାକ୍ତି କିନାନ୍‌ ମାରି ତାଗ୍‌ଇ ଆତ୍ମାଦାନ୍‌ ରକ୍‌ୟା କିନାନ୍‌ ।"},{"book":"୨ ତେସଲନିକିୟ","chapter":"3","verse":"4","text":"ମି ମୁସ୍‌କୁ ଆସା ଇଡ୍‌ଦେଙ୍ଗ୍‌ ପ୍ରବୁ ମାଙ୍ଗିଁ ଆସା ସିତାମାନାନ୍‌ ମାରି ମାପ୍‌ ଆମାକା ୱେର୍‌ସିନାପ୍‌, ଆକା ମିର୍‌ ଜେ କିଜିନିଦେର୍‌ ମାରି କିଜିମାନିଦେର୍‌, ଇୟା ବିସୟ୍‌ତାନ୍‌ ମାପ୍‌ ଜେ ନେସ୍‌ନାପ୍‌ ।"},{"book":"୨ ତେସଲନିକିୟ","chapter":"3","verse":"5","text":"ମାପୁରୁଦି ଜିବନ୍‌ନୋନିକା ମାରି କ୍ରିସ୍ତସିତିମାନି ସାସ୍‌ଆସ୍‌ନି ନାଣ୍ତଦାନ୍‌ ନାଣ୍ତ୍‌ ନେସ୍‌ନି ଉଣ୍ତିଙ୍ଗ୍‌ ପ୍ରବୁ ମିଙ୍ଗିଁ ସାକା ଆପିନ୍‌ ।"},{"book":"୨ ତେସଲନିକିୟ","chapter":"3","verse":"6","text":"ଏ ତଡ଼ାନ୍‌କୁ ନି ତାଙ୍ଗିଁକି, ଆମାକାର୍‌ ଗାଡ଼ିଆ ଜିବନ୍‌ତାନ୍‌ ଜିଜିନାନ୍‌ ମାରି ମା ମାଣ୍‌କୁ ପୟ୍‌ତି ସିକିୟା ଇସାବ୍‌ତାନ୍‌ ପାଣି କିଏନ୍‌; ପ୍ରବୁ ଜିସୁ କ୍ରିସ୍ତଦି ଦର୍‌ତାନ୍‌ ମିଙ୍ଗିଁ ଇୟା ମାଟା ୱେର୍‌ସିନାପ୍‌, ଆୟା ତଡ଼ାନ୍‌କାମାଣୁକୁ ଆକ ମାନ୍‌ଡ୍ରୁ ।"},{"book":"୨ ତେସଲନିକିୟ","chapter":"3","verse":"7","text":"ଏଣ୍ତେସ୍‌ବା ମିର୍‌ ନେସ୍‌ତିମାନିଦେର୍‌, ମି ପାଣିକିତି ୱେନ୍‌କା ମାଙ୍ଗିଁ ଏତ୍‌ କିନିକା ମାନାତ୍‌ । ମି ୱାଲେ ତେବାତିମାର୍‌ଇ ୱାଲେ ମାପ୍‌ ଗାଡ଼ିଆ ଆଏପ୍‌ ମାର୍ହାପ୍‌ ।"},{"book":"୨ ତେସଲନିକିୟ","chapter":"3","verse":"8","text":"ମାରି ଇନିକା ସିଲେଣେଗା ମାପ୍‌ ଏମାଣାନ୍‌ ଜାୱା ଉଣୁଏପ୍‌ ମାର୍ହାପ୍‌, ମାରି ଏ ମୁସ୍‌କୁ ବୋଜୁ ଆଇ ଉଣ୍ତିଙ୍ଗ୍‌ ମାପ୍‌ କାସ୍ଟୁ ପୟ୍‌ଜି ୱେଡ଼େନାଡ଼ା ପାଣି କିତାମାର୍ହାପ୍‌ ।"},{"book":"୨ ତେସଲନିକିୟ","chapter":"3","verse":"9","text":"ମିମାଣୁକୁ ଇନିକା ଲସ୍‌ତେଙ୍ଗ୍‌ ଜେ ମା ଅଦିକାର୍‌ ସିଲେତ୍‌, ଆକା ସିଲେ, ମାତର୍‌ ଏଣ୍ତେସ୍‌ ମିର୍‌ ମାଙ୍ଗିଁ ଏତ୍‌ କିଦୁ; ଇୟାଉଣ୍ତିଙ୍ଗ୍‌ ମାପ୍‌ ମି ଲାକ୍‌ତୁ ନିଜେ ନିଜେଦିଙ୍ଗ୍‌ ନେଗିକାନ୍‌ ୱାଜା ତର୍‌ତେଙ୍ଗ୍‍ଁ ଇଜି ଆୟାୱାଜା କିତାପ୍‌ ।"},{"book":"୨ ତେସଲନିକିୟ","chapter":"3","verse":"10","text":"ମି ୱାଲେ ମାର୍‌ଇବେଡ଼ାଦୁ ମାପ୍‌ ମିଙ୍ଗିଁ ୱେର୍‌ତାମାର୍ହାପ୍‌, “ଆମା ଲୋକ୍‌ ପାଣି କିଦେଙ୍ଗ୍‌ ବଦା କିଏନ୍‌, ୱାନ୍‌ ଉଣୁମାକିନ୍‌ ।”"},{"book":"୨ ତେସଲନିକିୟ","chapter":"3","verse":"11","text":"ଇୟା ମାଟା ମାରି ୱେର୍‌ସିନାପ୍‌, ଇରିଙ୍ଗ୍‌ ମାପ୍‌ କାବୁର୍‌ ୱେର୍‌ଆମାନାପ୍‌ ଜେ, ମି ଲୋଇରାନ୍‌ ଏସଲୋକ୍‌ ଗାଡ଼ିଆ ଜିବନ୍‌ତାନ୍‌ ଜିଜିନାର୍‌ ମାରି ଆଇ ଲୋକା ପାଣିଦୁ ଆର୍‍ଏ ତେବାନିକା ଡ଼ିସ୍‌ସି ଆଇକା ଇନିକା କିଏର୍‌ ।"},{"book":"୨ ତେସଲନିକିୟ","chapter":"3","verse":"12","text":"ପ୍ରବୁ ଜିସୁ କ୍ରିସ୍ତଦି ଦର୍‌ତାନ୍‌ ମାପ୍‌ ଆୟା ଲୋକାଙ୍ଗ୍‌ ଜାଗାର୍‌ତା କିଜି ଆଦେସ୍‌ ସିଜିନାପ୍‌, ୱାରି ଜିବନ୍‌ତୁ ମାରି ଅଡ଼ପ୍‍ ସେତା ଆଜି ନିଜେଦି ଜିନିକା ତିଆର୍‌ କିଦୁ ।"},{"book":"୨ ତେସଲନିକିୟ","chapter":"3","verse":"13","text":"ମାତର୍‌ ତଡ଼ାନ୍‌କୁ ନି ତାଙ୍ଗିଁକି, ମିର୍‌ ନେଗିପାଣି କିଦେଙ୍ଗ୍‌ ୱାନ୍ଦ୍‍ମାଟ୍‌ ।"},{"book":"୨ ତେସଲନିକିୟ","chapter":"3","verse":"14","text":"ଇୟା ଆକୁଦୁ ମିଙ୍ଗିଁ ଆମାକାବୁରୁ ପୋକ୍‌ତାଜିନାପ୍‌, ଆତିଙ୍ଗ୍‌ ମି ଲୋଇରାନ୍ ଏନ୍‌ ଆକା ମାନାଦେ‍ଙ୍ଗ୍ ବଦା କିଏନ୍‌ । ଆୟାୱାଜା ଲୋକ୍‌ତିଙ୍ଗ୍‍ ଚିନିସ୍‌କିଜ ଇଡ୍‍ଦୁ ମାରି ୱାନି ୱାଲେ ମି ମିସାବିଡ଼ା ଡ଼ିସ୍‍ସସିଦୁ । ଆର୍‌ତିଙ୍ଗ୍‌, ୱାନ୍‌ ସେମାର୍ ଆନାନ୍‌ ।"},{"book":"୨ ତେସଲନିକିୟ","chapter":"3","verse":"15","text":"ମାତର୍‌ ୱାନି ଉଣ୍ତିଙ୍ଗ୍‌ ସାତ୍ରୁ ଇଜି ଅଡ଼ବିମାଟ୍, ତଡ଼ାନ୍‌ ୱାଜା ୱାନିଙ୍ଗ୍‌ ଜାଗାର୍‌ତା କିଦୁ ।"},{"book":"୨ ତେସଲନିକିୟ","chapter":"3","verse":"16","text":"ଆମା ପ୍ରବୁ ମା ସାନ୍ତି ସିନାନ୍‍, ୱାନ୍‌ ମିଙ୍ଗିଁ ୱିଜୁଦିନ୍ ସାନ୍ତି ସିପିନ୍‌ । ପ୍ରବୁ ମି ୱିଜେରି ଲାକ୍‌ତୁ ମାନିନ୍ ।"},{"book":"୨ ତେସଲନିକିୟ","chapter":"3","verse":"17","text":"ନାନ୍‌ ନିଜେଦି କିୟୁଦାନ୍‌ ଇକା ରାସ୍‌ସିନା “ପାଉଲଦିମାଣାନ୍‌ ମାଡ଼ିସ୍‍କିନିକା” ନା ୱିଜୁ ଆକୁଦୁ ଇକା ସିନାଦି ୱାଜା, ନାନ୍‌ ଇୟାୱାଜା ରାସ୍‌ନା ।"},{"book":"୨ ତେସଲନିକିୟ","chapter":"3","verse":"18","text":"ମା ପ୍ରବୁ ଜିସୁ କ୍ରିସ୍ତଦି ଦୟା ମିର୍‌ ୱିଜିଦେର୍‌ ଜିବନ୍‌ତୁ ଅଡ଼୍‌ବିଦୁ ।"}]}