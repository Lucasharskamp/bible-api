{"data":[{"book":"2 ЦАРСТВАЎ","chapter":"21","verse":"1","text":"Быў голад на зямлі ў дні Давіда тры гады, год у год. І спытаўся Давід у Госпада. І сказаў Гасподзь: гэта праз Саўла і крыважэрны дом ягоны, за тое, што ён забіў Гавааніцянаў."},{"book":"2 ЦАРСТВАЎ","chapter":"21","verse":"2","text":"Тады цар паклікаў Гавааніцянаў і гаварыў зь імі. Гавааніцяне былі ня з сыноў Ізраілевых, а з рэштак Амарэяў; а Ізраільцяне далі ім прысягу, але Саўл хацеў іх зьнішчыць з рэўнасьці сваёй за нашчадкаў Ізраіля і Юды."},{"book":"2 ЦАРСТВАЎ","chapter":"21","verse":"3","text":"І сказаў Давід Гавааніцянам: што мне зрабіць вам і чым прымірыць вас, каб вы дабраславілі спадчыну Гасподнюю?"},{"book":"2 ЦАРСТВАЎ","chapter":"21","verse":"4","text":"І сказаді яму Гавааніцяне: ня трэба нам ні срэбра, ні золата ад Саўла, альбо ад дома ягонага, і ня трэба нам, каб забілі каго ў Ізраілі. Ён сказаў: чаго ж вы хочаце? я зраблю вам."},{"book":"2 ЦАРСТВАЎ","chapter":"21","verse":"5","text":"І сказалі яны цару: таго чалавека, які губіў нас і хацеў зьнішчыць нас, каб ня было нас ні ў адной з частак Ізраіля,"},{"book":"2 ЦАРСТВАЎ","chapter":"21","verse":"6","text":"зь ягоных нашчадкаў выдай нам сем чалавек, і мы павесім іх прад Госпадам у Гіве Саўла, выбранага Госпадам. І сказаў цар: я выдам."},{"book":"2 ЦАРСТВАЎ","chapter":"21","verse":"7","text":"Але пашкадаваў цар Мэмфівастэя, сына Ёнатана, сына Саўлавага, дзеля прысягі імем Гасподнім, якая была паміж імі, паміж Давідам і Ёнатанам, сынам Саўлавым."},{"book":"2 ЦАРСТВАЎ","chapter":"21","verse":"8","text":"І ўзяў цар двух сыноў Рыцпы, дачкі Айя, якая нарадзіла Саўлу Армона і Мэмфівастэя, і пяць сыноў Мэлхолы, дачкі Саўлавай, якіх яна нарадзіла Адрыэлу, сыну Вэрзэлія з Мэлхолы,"},{"book":"2 ЦАРСТВАЎ","chapter":"21","verse":"9","text":"і аддаў іх у рукі Гавааніцянаў, і яны павесілі іх на гары прад Госпадам. І загінулі ўсе сем разам; яны забітыя ў першыя дні жніва, у пачатку жніва ячменю."},{"book":"2 ЦАРСТВАЎ","chapter":"21","verse":"10","text":"Тады Рыцпа, дачка Айя, узяла вярэту і паслала сабе на той гары, і сядзела яна ад пачатку жніва і да таго часу, пакуль не паліліся на іх воды Божыя зь неба, і не дазваляла кранаць іх птушкам нябесным удзень і зьвярам польным уначы."},{"book":"2 ЦАРСТВАЎ","chapter":"21","verse":"11","text":"І данесьлі Давіду, што зрабіла Рыцпа, дачка Айя, наложніца Саўлавая."},{"book":"2 ЦАРСТВАЎ","chapter":"21","verse":"12","text":"І пайшоў Давід і ўзяў косьці Саўла і косьці Ёнатана, сына ягонага, у жыхароў Явіса Галаадскага, якія тайна ўзялі іх з пляца Бэт-Сана, дзе яны былі павешаны Філістымлянамі, калі забілі Філістымляне Саўла на Гэлвуе."},{"book":"2 ЦАРСТВАЎ","chapter":"21","verse":"13","text":"І перанёс ён адтуль косьці Саўла і косьці Ёнатана, сына ягонага; і сабралі косьці павешаных."},{"book":"2 ЦАРСТВАЎ","chapter":"21","verse":"14","text":"І пахавалі косьці Саўла і Ёнатана, сына Ягонага, у зямлі Веньямінавай, у Цэла, у магіле Кіса, бацькі ягонага. І зрабілі ўсё, што загадаў цар. І ўмілажаліўся Гасподзь з краіны пасьля таго."},{"book":"2 ЦАРСТВАЎ","chapter":"21","verse":"15","text":"І пачалася зноў вайна паміж Філістымлянамі і Ізраільцянамі. І выйшаў Давід і слугі ягоныя зь ім, і ваявалі зь Філістымлянамі; і Давід стаміўся."},{"book":"2 ЦАРСТВАЎ","chapter":"21","verse":"16","text":"Тады Есьвій, адзін з нашчадкаў Рэфаімаў, у якога дзіда была вагою ў трыста сікляў медзі і які аперазаны быў новым мечам, хацеў забіць Давіда."},{"book":"2 ЦАРСТВАЎ","chapter":"21","verse":"17","text":"Але яму дапамог Авэса, і забіў Філістымляніна і аддаў сьмерці яго. Тады людзі Давідавыя прысягнулі, кажучы: ня выйдзеш ты болей з намі на вайну, каб не пагасла сьвяцільня Ізраіля."},{"book":"2 ЦАРСТВАЎ","chapter":"21","verse":"18","text":"Потым зноў была вайна зь Філістымлянамі ў Гобе; тады Савахай Хушацянін забіў Сафута, аднаго з нашчадкаў Рэфаімавых."},{"book":"2 ЦАРСТВАЎ","chapter":"21","verse":"19","text":"Была і другая бітва ў Гобе; тады забіў Элханан, сын Ягарэ-Аргіма Віфляемскага, Галіяфа Гэцяніна, у якога тронка дзіды была, як ткацкі навой."},{"book":"2 ЦАРСТВАЎ","chapter":"21","verse":"20","text":"Была яшчэ бітва ў Гэце; і быў там адзін чалавек рослы, які меў па шасьці пальцаў на руках і на нагах, усяго дваццаць чатыры, таксама з нашчадкаў Рэфаімаў,"},{"book":"2 ЦАРСТВАЎ","chapter":"21","verse":"21","text":"і ён бэсьціў Ізраільцянаў; але яго забіў Ёнатан, сын Сафая, брата Давідавага."},{"book":"2 ЦАРСТВАЎ","chapter":"21","verse":"22","text":"Гэтыя чатыры былі з роду Рэфаімаў у Гэце, і яны загінулі ад рукі Давіда і слуг ягоных."}]}