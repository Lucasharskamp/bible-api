{"data":[{"book":"Ebikolwa byʼAbatume","chapter":"17","verse":"1","text":"Awo ne batambula ne bayita mu bibuga Anfipoli ne Apolooniya ne batuuka e Sessaloniika, omwali ekkuŋŋaaniro ly’Abayudaaya."},{"book":"Ebikolwa byʼAbatume","chapter":"17","verse":"2","text":"Pawulo, ng’empisa ye bwe yali, n’agenda n’ababuuliranga ekigambo kya Katonda okuva mu byawandiikibwa, ku buli lwa Ssabbiiti okumala Ssabbiiti ssatu."},{"book":"Ebikolwa byʼAbatume","chapter":"17","verse":"3","text":"N’abannyonnyola era n’abalaga nga bwe kyali kyetaagisa Kristo okubonaabona n’okuzuukira mu bafu, era nti, “Oyo ye Kristo Yesu gwe mbabuulira.”"},{"book":"Ebikolwa byʼAbatume","chapter":"17","verse":"4","text":"Abamu ku Bayudaaya abaamuwuliriza ne bakkiriza ne beegatta ku Pawulo ne Siira; era n’Abayonaani bangi abatya Katonda awamu n’abakazi bangi ab’ekitiibwa mu kibuga ekyo."},{"book":"Ebikolwa byʼAbatume","chapter":"17","verse":"5","text":"Naye Abayudaaya ne bakwatibwa obuggya, ne bagenda nga bafukuutirira abantu ab’empisa embi ne babaggya mu nguudo z’omu kibuga ne mu katale, ne batandikawo akasasamalo mu kibuga. Ne balumbagana amaka ga Yasooni nga banoonyaamu Pawulo ne Siira babatwale mu kibiina ky’abantu."},{"book":"Ebikolwa byʼAbatume","chapter":"17","verse":"6","text":"Bwe baababulwa, kwe kukwata Yasooni n’abooluganda abamu ne babaleeta mu maaso g’abakulu b’ekibuga, nga bwe baleekaana nti, “Pawulo ne Siira batabuddetabudde ebifo ebirala mu nsi yonna, ne kaakano bazze wano batabuletabule ekibuga kyaffe,"},{"book":"Ebikolwa byʼAbatume","chapter":"17","verse":"7","text":"era Yasooni oyo y’abaaniriza mu maka ge. Bano bonna bazizza omusango ogw’okuseeketerera eggwanga ne bamenya amateeka ga Kayisaali nga bayimbirira kabaka omulala Yesu.”"},{"book":"Ebikolwa byʼAbatume","chapter":"17","verse":"8","text":"Ekibiina n’abakulu b’ekibuga bwe baawulira ebintu ebyo ne basasamala."},{"book":"Ebikolwa byʼAbatume","chapter":"17","verse":"9","text":"Bwe baamala okusasuza Yasooni ne banne omutango, ne babaleka ne bagenda."},{"book":"Ebikolwa byʼAbatume","chapter":"17","verse":"10","text":"Obudde bwe bwaziba abooluganda ne bafulumya Pawulo ne Siira mu kibuga ne babaweereza e Beroya. Bwe baatuuka eyo ne bagenda mu kkuŋŋaaniro ly’Abayudaaya okusinza n’okubuulira, nga bwe yali empisa yaabwe."},{"book":"Ebikolwa byʼAbatume","chapter":"17","verse":"11","text":"Abayudaaya b’omu Beroya baali balungi okusinga ab’e Sessaloniika, ne bawuliriza bulungi n’essanyu Ekigambo ekyababuulirwa. Buli lunaku nga babikkula Ebyawandiikibwa okunoonyaamu ebyo Pawulo ne Siira bye baayogerangako bakakase nti bya mazima."},{"book":"Ebikolwa byʼAbatume","chapter":"17","verse":"12","text":"Era Abayudaaya bangi ne bakkiriza, n’abakazi ab’ekitiibwa Abayonaani bangi n’abasajja, nabo ne bakkiriza."},{"book":"Ebikolwa byʼAbatume","chapter":"17","verse":"13","text":"Naye Abayudaaya ab’omu Sessaloniika bwe baategeera nga Pawulo abuulira ekigambo kya Katonda mu Beroya, ne bamuwondera ne batabangula ekibiina."},{"book":"Ebikolwa byʼAbatume","chapter":"17","verse":"14","text":"Amangwago abooluganda bwe bakitegeera ne baweereza Pawulo ku nnyanja, Siira ne Timoseewo bo ne basigala e Beroya."},{"book":"Ebikolwa byʼAbatume","chapter":"17","verse":"15","text":"Abaawerekera ku Pawulo ne bagenda naye okutuukira ddala mu Asene, eyo gye baamuleka ne bakomawo e Beroya ng’abatumye bagambe Siira ne Timoseewo bagende mangu gy’ali."},{"book":"Ebikolwa byʼAbatume","chapter":"17","verse":"16","text":"Ebbanga Pawulo lye yamala ng’alinda Siira ne Timoseewo mu Asene, n’alumwa nnyo mu mutima bwe yalaba ng’ekibuga kijjudde bakatonda abalala."},{"book":"Ebikolwa byʼAbatume","chapter":"17","verse":"17","text":"N’abeeranga mu kkuŋŋaaniro buli lunaku ng’akubaganya ebirowoozo n’Abayudaaya n’Abamawanga abatya Katonda, era n’ayogeranga eri abantu bonna abajjanga okumuwuliriza mu kibuga wakati okumpi n’akatale."},{"book":"Ebikolwa byʼAbatume","chapter":"17","verse":"18","text":"Abamu ku bayigiriza bakagezimunnyu Aba Epikuliyo ne Abasutoyiiko ne batandika okuwakana naye. Bwe yabuulira ku Yesu n’okuzuukira kw’abafu ne bagamba nti, “Aloota buloosi,” n’abalala nti, “Waliwo eddiini empya etali ya wano gy’ayimbirira.”"},{"book":"Ebikolwa byʼAbatume","chapter":"17","verse":"19","text":"Naye ne bamuyita ajje mu kukuŋŋaana kwabwe okwa Aleyopaago17:19 Aleyopaago kaali kasozi okwali lubaale ow’olutabaalo Ale. nga bagamba nti, “Twagala okwongera okumanya ebikwata ku kuyigiriza kuno okuggya,"},{"book":"Ebikolwa byʼAbatume","chapter":"17","verse":"20","text":"kubanga oyogedde ebintu bingi ebyewuunyisa, noolwekyo twagala okwongera okumanya kye bitegeeza.”"},{"book":"Ebikolwa byʼAbatume","chapter":"17","verse":"21","text":"Abaasene bonna n’abagenyi abajjanga mu Asene, baayagalanga nnyo okumala ebiseera byabwe mu kukubaganya ebirowoozo ku bintu ebiggya bye baakawulira."},{"book":"Ebikolwa byʼAbatume","chapter":"17","verse":"22","text":"Awo Pawulo n’ayimirira mu maaso gaabwe mu Aleyopaago, n’abagamba nti, “Abasajja b’omu Asene! Ntegedde nga bwe muli abannaddiini ennyo;"},{"book":"Ebikolwa byʼAbatume","chapter":"17","verse":"23","text":"kubanga bwe mbadde ntambulatambula ne ndaba ebyoto bya ssaddaaka bingi, ne ku kimu nga kuliko ebigambo bino nti:"},{"book":"Ebikolwa byʼAbatume","chapter":"17","verse":"24","text":"“Katonda oyo ye yakola ensi n’ebintu byonna ebigirimu. Era olwokubanga ye Mukama w’eggulu n’ensi tabeera mu yeekaalu ezikolebwa n’emikono gy’abantu,"},{"book":"Ebikolwa byʼAbatume","chapter":"17","verse":"25","text":"era abantu tebayinza kumuyamba mu byetaago bye, kubanga talina byetaago! Ye yennyini y’awa buli muntu obulamu n’omukka gw’assa n’ebintu byonna."},{"book":"Ebikolwa byʼAbatume","chapter":"17","verse":"26","text":"Ye yatonda abantu bonna mu nsi, ng’abaggya mu muntu omu, n’abasaasaanya mu mawanga okubuna ensi yonna. N’ateekateeka amawanga agalisituka n’agaligwa, era n’ebbanga lye galimala. Era n’agakolera n’ensalo zaago."},{"book":"Ebikolwa byʼAbatume","chapter":"17","verse":"27","text":"Yakola bw’atyo ng’ayagala abantu bonna banoonye Katonda, nga bafuba okumuvumbula, okumutuukako, newaakubadde nga buli omu ku ffe tamuli wala."},{"book":"Ebikolwa byʼAbatume","chapter":"17","verse":"28","text":"Kubanga mu ye mwe tubeera, era mwe tutambulira, era mwe muli obulamu bwaffe. Ng’omu ku bawandiisi bammwe bw’agamba nti, ‘Tuli baana ba Katonda.’"},{"book":"Ebikolwa byʼAbatume","chapter":"17","verse":"29","text":"“Obanga kino kya mazima nti tuli baana ba Katonda, tetusaana kumulowoozaako ng’ekibajje ekikoleddwa abantu oba ekintu ekyoleddwa mu zaabu oba ffeeza oba ekitemeddwa mu jjinja."},{"book":"Ebikolwa byʼAbatume","chapter":"17","verse":"30","text":"Edda mu biseera ebyayita Katonda yagumiikiriza obutamanya bw’omuntu ku bintu ng’ebyo, naye kaakano alagira abantu bonna buli wantu okwenenya."},{"book":"Ebikolwa byʼAbatume","chapter":"17","verse":"31","text":"Kubanga yateekawo olunaku, oyo gwe yalonda lw’alisalirako ensi yonna omusango mu bwenkanya. Era yamukakasa eri abantu bonna kubanga yamuzuukiza mu bafu.”"},{"book":"Ebikolwa byʼAbatume","chapter":"17","verse":"32","text":"Awo bwe baawulira Pawulo ng’ayogera ku kuzuukira kw’abafu, abamu ne bamusekerera, abalala ne bamugamba nti, “Twandiyagadde okwongera okukuwuliriza ku nsonga eyo olulala.”"},{"book":"Ebikolwa byʼAbatume","chapter":"17","verse":"33","text":"Bw’atyo Pawulo n’afuluma mu lukuŋŋaana lwabwe."},{"book":"Ebikolwa byʼAbatume","chapter":"17","verse":"34","text":"Naye abamu ku bo ne bamugoberera ne bakkiriza Mukama waffe. Omwo mwe mwali Diyonusiyo Omwaleyopaago, n’omukazi erinnya lye Damali n’abalala."}]}