{"data":[{"book":"EVANGELO DI S. MARCO","chapter":"8","verse":"1","text":"IN que' giorni, essendo la moltitudine grandissima, e non avendo da mangiare, Gesù, chiamati a sè i suoi discepoli, disse loro:"},{"book":"EVANGELO DI S. MARCO","chapter":"8","verse":"2","text":"Io ho pietà di questa moltitudine; perciocchè già tre giorni continui dimora appresso di me, e non ha da mangiare."},{"book":"EVANGELO DI S. MARCO","chapter":"8","verse":"3","text":"E se io li rimando digiuni a casa, verranno meno tra via, perciocchè alcuni di loro son venuti di lontano."},{"book":"EVANGELO DI S. MARCO","chapter":"8","verse":"4","text":"E i suoi discepoli gli risposero: Onde potrebbe alcuno saziar costoro di pane qui in luogo deserto?"},{"book":"EVANGELO DI S. MARCO","chapter":"8","verse":"5","text":"Ed egli domandò loro: Quanti pani avete? Ed essi dissero: Sette."},{"book":"EVANGELO DI S. MARCO","chapter":"8","verse":"6","text":"Ed egli ordinò alla moltitudine che si coricasse in terra; e presi i sette pani, e rese grazie, li ruppe, e li diede a' suoi discepoli, acciocchè li ponessero dinanzi alla moltitudine; ed essi glieli posero dinanzi."},{"book":"EVANGELO DI S. MARCO","chapter":"8","verse":"7","text":"Aveano ancora alcuni pochi pescetti; ed avendo fatta la benedizione, comandò di porre, quelli ancora dinanzi a loro."},{"book":"EVANGELO DI S. MARCO","chapter":"8","verse":"8","text":"Ed essi mangiarono, e furon saziati; e i discepoli levarono degli avanzi de' pezzi sette panieri;"},{"book":"EVANGELO DI S. MARCO","chapter":"8","verse":"9","text":"(or que' che aveano mangiato erano intorno a quattromila), poi li licenziò."},{"book":"EVANGELO DI S. MARCO","chapter":"8","verse":"10","text":"ED in quello stante egli entrò nella navicella co' suoi discepoli, e venne nelle parti di Dalmanuta."},{"book":"EVANGELO DI S. MARCO","chapter":"8","verse":"11","text":"E i Farisei uscirono, e si misero a disputar con lui, chiedendogli un segno dal cielo, tentandolo."},{"book":"EVANGELO DI S. MARCO","chapter":"8","verse":"12","text":"Ma egli, dopo aver sospirato nel suo spirito8.12 spirito Luc. 19.41,42., disse: Perchè questa generazione chiede ella un segno? Io vi dico in verità, che alcun segno non sarà dato a questa generazione."},{"book":"EVANGELO DI S. MARCO","chapter":"8","verse":"13","text":"E lasciatili, montò di nuovo nella navicella, e passò all'altra riva."},{"book":"EVANGELO DI S. MARCO","chapter":"8","verse":"14","text":"Or i discepoli aveano dimenticato di prender del pane, e non aveano seco nella navicella se non un pane solo."},{"book":"EVANGELO DI S. MARCO","chapter":"8","verse":"15","text":"Ed egli dava lor de' precetti, dicendo: Vedete, guardatevi dal lievito de' Farisei, e dal lievito di Erode."},{"book":"EVANGELO DI S. MARCO","chapter":"8","verse":"16","text":"Ed essi disputavan fra loro, dicendo: Noi non abbiamo pane."},{"book":"EVANGELO DI S. MARCO","chapter":"8","verse":"17","text":"E Gesù, conosciuto ciò, disse loro: Perchè disputate fra voi, perciocchè non avete pane? Siete voi ancora senza conoscimento, e senza intendimento? avete voi ancora il vostro cuore stupido8.17 stupido Mar. 6.52 e rif.?"},{"book":"EVANGELO DI S. MARCO","chapter":"8","verse":"18","text":"Avendo occhi, non vedete voi? e avendo orecchie, non udite voi? e non avete memoria alcuna?"},{"book":"EVANGELO DI S. MARCO","chapter":"8","verse":"19","text":"Quando io distribuii que' cinque pani fra que' cinquemila uomini, quanti corbelli pieni di pezzi ne levaste? Essi dissero: Dodici."},{"book":"EVANGELO DI S. MARCO","chapter":"8","verse":"20","text":"E quando distribuii que' sette pani fra que' quattromila uomini, quanti panieri pieni di pezzi ne levaste?"},{"book":"EVANGELO DI S. MARCO","chapter":"8","verse":"21","text":"Ed essi dissero: Sette. Ed egli disse loro: Come dunque non avete voi intelletto?"},{"book":"EVANGELO DI S. MARCO","chapter":"8","verse":"22","text":"POI venne in Betsaida, e gli fu menato un cieco, e fu pregato che lo toccasse8.22 toccasse Mat. 20.34 e rif.."},{"book":"EVANGELO DI S. MARCO","chapter":"8","verse":"23","text":"Ed egli, preso il cieco per la mano, lo menò fuor del castello; e sputatogli negli occhi8.23 occhi Mar. 7.33 e rif., e poste le mani sopra lui, gli domandò se vedeva cosa alcuna."},{"book":"EVANGELO DI S. MARCO","chapter":"8","verse":"24","text":"Ed esso, levati gli occhi in su, disse: Io veggo camminar gli uomini, che paiono alberi."},{"book":"EVANGELO DI S. MARCO","chapter":"8","verse":"25","text":"Poi di nuovo mise le sue mani sopra gli occhi di esso, e lo fece riguardare in su; ed egli ricoverò la vista, e vedeva tutti chiaramente."},{"book":"EVANGELO DI S. MARCO","chapter":"8","verse":"26","text":"E Gesù lo rimandò a casa sua, dicendo: Non entrar nel castello, e non dirlo ad alcuno8.26 alcuno Mat. 8.4 e rif. nel castello."},{"book":"EVANGELO DI S. MARCO","chapter":"8","verse":"27","text":"POI Gesù, co' suoi discepoli, se ne andò nelle castella di Cesarea di Filippo; e per lo cammino domandò i suoi discepoli, dicendo loro: Chi dicono gli uomini che io sono?"},{"book":"EVANGELO DI S. MARCO","chapter":"8","verse":"28","text":"Ed essi risposero: Alcuni, che tu sei Giovanni Battista; ed altri, Elia; ed altri, un de' profeti."},{"book":"EVANGELO DI S. MARCO","chapter":"8","verse":"29","text":"Ed egli disse loro: E voi, chi dite che io sono? E Pietro, rispondendo, gli disse: Tu sei il Cristo8.29 Cristo Giov. 11.27.."},{"book":"EVANGELO DI S. MARCO","chapter":"8","verse":"30","text":"Ed egli divietò loro severamente che a niuno dicessero ciò di lui."},{"book":"EVANGELO DI S. MARCO","chapter":"8","verse":"31","text":"Poi prese ad insegnar loro, che conveniva che il Figliuol dell'uomo sofferisse molte cose, e fosse riprovato dagli anziani, e da' principali sacerdoti, e dagli Scribi; e fosse ucciso, e in capo di tre giorni risuscitasse."},{"book":"EVANGELO DI S. MARCO","chapter":"8","verse":"32","text":"E ragionava queste cose apertamente. E Pietro, trattolo da parte, cominciò a riprenderlo."},{"book":"EVANGELO DI S. MARCO","chapter":"8","verse":"33","text":"Ma egli, rivoltosi, e riguardando i suoi discepoli, sgridò Pietro, dicendo: Vattene indietro da me, Satana; perciocchè tu non hai il senso alle cose di Dio, ma alle cose degli uomini."},{"book":"EVANGELO DI S. MARCO","chapter":"8","verse":"34","text":"E CHIAMATA a sè la moltitudine, coi suoi discepoli, disse loro: Chiunque vuol venir dietro a me, rinunzi a sè stesso, e tolga la sua croce, e mi segua."},{"book":"EVANGELO DI S. MARCO","chapter":"8","verse":"35","text":"Perciocchè, chiunque avrà voluto salvar la vita sua la perderà; ma, chi avrà perduta la vita sua, per amor di me, e dell'evangelo, esso la salverà."},{"book":"EVANGELO DI S. MARCO","chapter":"8","verse":"36","text":"Perciocchè, che gioverà egli all'uomo se guadagna tutto il mondo, e fa perdita dell'anima sua?"},{"book":"EVANGELO DI S. MARCO","chapter":"8","verse":"37","text":"Ovvero, che darà l'uomo in iscambio dell'anima sua?"},{"book":"EVANGELO DI S. MARCO","chapter":"8","verse":"38","text":"Perciocchè, se alcuno ha vergogna di me, e delle mie parole, fra questa generazione adultera e peccatrice, il Figliuol dell'uomo altresì avrà vergogna di lui8.38 lui Mat. 10.33. Luc. 9.26; 12.9. Rom. 1.16. 2 Tim. 1.8; 2.12., quando sarà venuto nella gloria del Padre suo, co' santi angeli."}]}