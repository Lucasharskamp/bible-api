{"data":[{"book":"ارمیا","chapter":"42","verse":"1","text":"آنگاه یوحانان و عزریا42‏:1 در برخی نسخه‌ها به جای «عزریا»، «یزنیا» آمده است. (پسر هوشعیا) و سایر سرداران لشکر و تمام مردم، از کوچک تا بزرگ، نزد من آمدند"},{"book":"ارمیا","chapter":"42","verse":"2","text":"و گفتند: «التماس می‌کنیم برای ما دعا کن، چون همان‌گونه که می‌بینی، از آن قوم بزرگ فقط عدهٔ کمی باقی مانده‌ایم."},{"book":"ارمیا","chapter":"42","verse":"3","text":"از خداوند، خدای خودت درخواست نما تا به ما نشان دهد چه کنیم و به کجا برویم.»"},{"book":"ارمیا","chapter":"42","verse":"4","text":"جواب دادم: «بسیار خوب، من طبق درخواست شما، به حضور خداوند، خدای شما دعا خواهم کرد و هر چه بفرماید، به شما خواهم گفت و چیزی را پنهان نخواهم نمود!»"},{"book":"ارمیا","chapter":"42","verse":"5","text":"آنها گفتند: «یهوه خدایت شاهدی امین بر ضد ما باشد اگر از اطاعت هر آنچه او به ما می‌گوید، امتناع ورزیم،"},{"book":"ارمیا","chapter":"42","verse":"6","text":"چه طبق دلخواه ما باشد، چه نباشد! ما یهوه خدای خود را که تو را به حضور او می‌فرستیم، اطاعت خواهیم نمود، زیرا اگر مطیع دستورهای او باشیم، همه چیز برای ما به خیر و خوبی تمام خواهد شد.»"},{"book":"ارمیا","chapter":"42","verse":"7","text":"ده روز بعد، خداوند به دعای من جواب داد."},{"book":"ارمیا","chapter":"42","verse":"8","text":"من نیز یوحانان و سایر سرداران لشکر و تمام قوم را از بزرگ تا کوچک فرا خواندم"},{"book":"ارمیا","chapter":"42","verse":"9","text":"و به ایشان گفتم: «درخواست شما را به درگاه خداوند، خدای اسرائیل بردم و او در پاسخ، چنین فرمود:"},{"book":"ارمیا","chapter":"42","verse":"10","text":"”در این سرزمین بمانید. اگر بمانید، شما را استوار و برقرار خواهم ساخت و دیگر شما را منهدم و پراکنده نخواهم کرد، چون از بلایی که بر سرتان آوردم، بسیار غمگین شده‌ام."},{"book":"ارمیا","chapter":"42","verse":"11","text":"دیگر از پادشاه بابِل نترسید، چون من با شما هستم تا شما را نجات دهم و از دست او برهانم."},{"book":"ارمیا","chapter":"42","verse":"12","text":"من از روی رحمت خود، کاری خواهم کرد که او بر شما نظر لطف داشته باشد و اجازه دهد که در سرزمین خود باقی بمانید.“"},{"book":"ارمیا","chapter":"42","verse":"13-14","text":"«ولی اگر خداوند را اطاعت نکنید و نخواهید در این سرزمین بمانید، و برای رفتن به مصر پافشاری نمایید، به این امید که بتوانید در آنجا از جنگ، گرسنگی و ترس و هراس در امان باشید،"},{"book":"ارمیا","chapter":"42","verse":"15","text":"در این صورت، ای بازماندگان یهودا، خداوند قادر متعال، خدای اسرائیل به شما چنین می‌فرماید: ”اگر اصرار دارید که به مصر بروید،"},{"book":"ارمیا","chapter":"42","verse":"16","text":"جنگ و قحطی‌ای که از آن می‌ترسید، در آنجا دامنگیرتان خواهد شد و در همان جا از بین خواهید رفت."},{"book":"ارمیا","chapter":"42","verse":"17","text":"این سرنوشت کسانی است که اصرار دارند به مصر بروند و در آنجا بمانند؛ بله، شما همگی در اثر جنگ، گرسنگی و بیماری خواهید مرد و هیچ‌یک از شما از بلایی که در آنجا بر سرتان خواهم آورد، جان به در نخواهد برد."},{"book":"ارمیا","chapter":"42","verse":"18","text":"زیرا خداوند لشکرهای آسمان، خدای اسرائیل می‌فرماید: همان‌گونه که آتش خشم و غضب من بر سر اهالی اورشلیم ریخت، به محض اینکه وارد مصر شوید، بر سر شما نیز خواهد ریخت. شما مورد نفرت و انزجار قرار خواهید گرفت و به شما نفرین و ناسزا خواهند گفت و دیگر هرگز وطنتان را نخواهید دید.“»"},{"book":"ارمیا","chapter":"42","verse":"19","text":"در پایان گفتم: «ای باقیماندگان یهودا، خداوند به شما گفته است که به مصر نروید و من هم هشدار لازم را به شما دادم."},{"book":"ارمیا","chapter":"42","verse":"20","text":"پس بدانید که اگر به مصر بروید اشتباه بزرگی مرتکب می‌شوید. شما از من خواستید تا برایتان دعا کنم و گفتید که هر چه خداوند بگوید اطاعت خواهید کرد."},{"book":"ارمیا","chapter":"42","verse":"21","text":"امروز آنچه خداوند فرمود، کلمه به کلمه به شما گفته‌ام، ولی شما اطاعت نمی‌کنید."},{"book":"ارمیا","chapter":"42","verse":"22","text":"حال که اصرار دارید به مصر بروید، یقین بدانید که در آنجا در اثر جنگ و قحطی و بیماری خواهید مرد.»"}]}