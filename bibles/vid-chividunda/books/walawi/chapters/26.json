{"data":[{"book":"Walawi","chapter":"26","verse":"1","text":"“Mleche kigongomanyila jimalukolo ja milungu ja udesi, mleche kwimiza jimalukolo ja hewo ja kuhongola ne izengo ne jimalukolo ja maganga gahongoligwe muisi ya hemwe na kujifugamila. Heni ndo Mkulu Nguluwi, Nguluwi wa hemwe."},{"book":"Walawi","chapter":"26","verse":"2","text":"Mibatilile Zuwa lya Kwesela lya heni na kuhadumba honhu ha heni helile. Heni ndo Mkulu Nguluwi."},{"book":"Walawi","chapter":"26","verse":"3","text":"“Wone muwinze malajizo ga heni na kibatilila utaguso wa heni na kugadita,"},{"book":"Walawi","chapter":"26","verse":"4","text":"ndowatowela nhonya mhela unojile, leka isi ilele vilyo vinji, na migodi ja kuli migunda jolela mafuza gake."},{"book":"Walawi","chapter":"26","verse":"5","text":"Kubena vilyo kolutilila mbaka mhela wa kubawa zabibu na kubawa zabibu mbaka mhela wa kunyala nyhadikwa. Mowa na vilyo vinji na kikala goya muisi ya hemwe."},{"book":"Walawi","chapter":"26","verse":"6","text":"“Ndowaditani mikale goya muisi na muwe muwasile goya leka mleche kudumba choneche. Ndojusa migongolo jing'ang'ale kuli isi na isi ya hemwe haiwa na ngondo."},{"book":"Walawi","chapter":"26","verse":"7","text":"Mowawinga wang'honyo wa hemwe na kuwakopola kwa ipanga."},{"book":"Walawi","chapter":"26","verse":"8","text":"Wanhu wahano wa hemwe wowawinga wang'honyo miya imwe na miya imwe wa hemwe wowawinga wang'honyo elufu kumi. Wang'honyo wa hemwe wobagama hali hemwe kwa ipanga."},{"book":"Walawi","chapter":"26","verse":"9","text":"Ndowatambichizani na kuwadita muwe na wana wenji na konjezeka, nani ndolitawiza ilagano lya heni na hemwe."},{"book":"Walawi","chapter":"26","verse":"10","text":"Mhela wa kubena mowa mng'hali mulya vilyo vya katali, kahi yowalapa kusa visigale leka muwe na honhu ha kuwika vilyo vinyale."},{"book":"Walawi","chapter":"26","verse":"11","text":"Ndowika honhu ha kikala ha heni hali hemwe, na siwabeza hebu."},{"book":"Walawi","chapter":"26","verse":"12","text":"Ndojenda hali hemwe na ndowa Nguluwi wa hemwe na hemwe mowa wanhu wa heni."},{"book":"Walawi","chapter":"26","verse":"13","text":"Heni ndo Mkulu Nguluwi, Nguluwi wa hemwe, nandiwalavile kuli isi ya Misili leka mleche kuwa wapogozi wa Wamisili. Heni nandiwalavya kuli upogozi kuli isi ya Misili na kuwadita muwe milejehe."},{"book":"Walawi","chapter":"26","verse":"14","text":"“Ila wone hamnyulichiza na kuwinza malajizo gondajize,"},{"book":"Walawi","chapter":"26","verse":"15","text":"na wone mleme malajizo ga heni na kuzudila utaguso wa heni mnhumbula, moleka kuhulichiza malanguso ga heni geng'ha na kubena ilagano lya heni,"},{"book":"Walawi","chapter":"26","verse":"16","text":"lelo heni ndowasubula kwa kuwagalila kudumba ng'hatu kwa kutinusa na lugandaganda na utamwa wouwatosolani meho na kuwadita muwe ng'hochele. Monyala nyhadikwa za hemwe ne kubena chinhu kwa vila wang'honyo wa hemwe ndo wolya."},{"book":"Walawi","chapter":"26","verse":"17","text":"Heni ndowalema, namwe motoweka na wang'honyo wa hemwe, molongozwa na wala walinguwazudilani. Mokabuswa na kubilima na hanji kowa haduhu munhu yoneche yalinguwabilimisa."},{"book":"Walawi","chapter":"26","verse":"18","text":"Na wone iwe mgaziche ahyo, mng'hali hamnyulichiza hebu, lelo ndowapa magazo mala saba kwa chiwalo cha gehile ga hemwe."},{"book":"Walawi","chapter":"26","verse":"19","text":"Kidaya kwa hemwe ndokubena ng'hatu kwa kudita isi iwehela nhonya na isi ya hemwe iwe igagadale kota shaba."},{"book":"Walawi","chapter":"26","verse":"20","text":"Molavya mong'ho hela mina migunda jenu hajilavya vilyo na isi ya hemwe hailela mafuza hebu."},{"book":"Walawi","chapter":"26","verse":"21","text":"“Wone mlutilile kulema kunyhulichiza chondilajiza, ndokonjezela kahi magazo ga hemwe mala saba vyoilinguganigwa na winji wa gehile ga hemwe."},{"book":"Walawi","chapter":"26","verse":"22","text":"Ndojigala migongolo jing'ang'ale hali hemwe na jowanyasulilani wana wa hemwe na kulya migongolo ja hemwe, na kudumya winji wa hemwe na kuli nzila za hemwe zowa na uchiwa."},{"book":"Walawi","chapter":"26","verse":"23","text":"“Wone iwe mng'hali mlema kungalamchila heni, lelo mwangonjeza kitowa na heni,"},{"book":"Walawi","chapter":"26","verse":"24","text":"lelo, nani ndokonjeza kitowa na hemwe na kuwatowani mala saba ng'hatu kwa chiwalo cha gehile ga hemwe."},{"book":"Walawi","chapter":"26","verse":"25","text":"Ndokugalilani ipanga liwele lya kuhilusa chibida chilingulapa ilagano lyombenile. Wone hemwe mobilimila kuli muji wa hemwe, ndowahilichila matamwa gehile na kuwawika mmoko wa wang'honyo wa hemwe."},{"book":"Walawi","chapter":"26","verse":"26","text":"Chilyo cha hemwe ndochipunguza na wadala kumi woteleka chiko chimwe hela. Wowagawila kwa chipimilo. Na vyomulya mowa hamigute hebu."},{"book":"Walawi","chapter":"26","verse":"27","text":"“Na wone galawile ago geng'ha, kuno mng'hali mlema kunyhulichiza na mlutilila kitowa na heni,"},{"book":"Walawi","chapter":"26","verse":"28","text":"lelo heni ndochitowa na hemwe kwa kuzudila ng'hatu, na kuwatowa nene baha mala saba kwa chiwalo cha gehile ga hemwe."},{"book":"Walawi","chapter":"26","verse":"29","text":"Mowa na nzala ng'hatu, ahyo molya miwunde ja wana wa hemwe walume na wadala."},{"book":"Walawi","chapter":"26","verse":"30","text":"Ndohawifya honhu ha hemwe ha kufugamila milungu na kuhabomola honhu ha kulavila nhambiko ha hemwe ha kufunyizila ubani na kutaga mitufi ja hemwe mchanya mwa jimalukolo ja milungu ja hemwe. Nhumbula ya heni yowazudilani ng'hatu."},{"book":"Walawi","chapter":"26","verse":"31","text":"Muji wa hemwe ndoubomola na honhu ha hemwe ha kufugamila jimalukolo, ndohadita hawe na uchiwa na kunhunyhilila kunojile kwa nhambiko za hemwe sikukunda hebu."},{"book":"Walawi","chapter":"26","verse":"32","text":"Ndoidita isi ya hemwe iwe iwifigwe ng'hatu, mbaka wang'honyo walinguhamila amo wobubuwala."},{"book":"Walawi","chapter":"26","verse":"33","text":"Ndowasambalulani hemwe hali wanhu wa isi zimwenga na kusomola ipanga hali hemwe. Isi ya hemwe yowa ya uchiwa na miji ja hemwe jowa jiwifigwe."},{"book":"Walawi","chapter":"26","verse":"34","text":"“Vyomuwa kuli isi ya wang'honyo wa hemwe, aho ndo isi vyoisechelela kwesela mhela vyouwa hali uchiwa. Isi yokwesela na kusechelela."},{"book":"Walawi","chapter":"26","verse":"35","text":"Isi vyoiwa hali uchiwa yokwesela, kwesela ako kuwele hakunalawila kuli mwaka wa saba vyonamwali mchikala hala kuli isi yila."},{"book":"Walawi","chapter":"26","verse":"36","text":"Kuli wamwe wa hemwe wopona wakomu, ndowegalila kudumba mnhumbula za hewo, kuli isi ayi wang'honyo wa hewo. Ihamba liwembeluswa lyowadita wabilime. Wobilima kota munhu yalingubilima ngondo. Wobilima na kugwa kuno haduhu munhu yalinguwabilimisa."},{"book":"Walawi","chapter":"26","verse":"37","text":"Wochigwila vibi kota munhu yalingubilima ngondo kuno haduhu yalinguwabilimisa. Mowahela mong'ho wa kitowa na wang'honyo wa hemwe."},{"book":"Walawi","chapter":"26","verse":"38","text":"Mobagama hali wanhu na isi za wang'honyo wa hemwe, zowamela."},{"book":"Walawi","chapter":"26","verse":"39","text":"Wone wayenu wamwe wasigale kuli isi za wang'honyo wa hemwe, wowa ng'hochele na kumala kwa chiwalo cha gehile ga hewo na kwa chiwalo cha gehile ga wasekulu wa hewo."},{"book":"Walawi","chapter":"26","verse":"40","text":"“Ila wone walonje kwa milomo ja hewo gehile na gehile ga wasekulu wa hewo hali gehile gowaditile kwa heni na kuli kitowa kwa hewo na heni,"},{"book":"Walawi","chapter":"26","verse":"41","text":"ahyo nanditowile na hewo na kuwahilika kuli isi ya wang'honyo wa hewo, wone iwe kukomya, nhumbula za hewo zigagadala wone wadedeze na kukunda kugazigwa kwa chiwalo cha gehile ga hewo,"},{"book":"Walawi","chapter":"26","verse":"42","text":"lelo aho nani ndolikumbuchila ilagano lya heni na Abulahamu na Isaka na Yakobo, na kuikumbuchila yila isi."},{"book":"Walawi","chapter":"26","verse":"43","text":"Mhela vyowowa kunze kwa isi ya hewo, isi ayo yosechelela kwesela kwa hewo vyokuwa kuli uchiwa. Mhela awo hewo wa kukunda kugazigwa kwa chiwalo cha gehile ga hewo kwa vila nawalema kuhulichiza utaguso wa heni na kubeza malajizo ga heni."},{"book":"Walawi","chapter":"26","verse":"44","text":"Ila, hamwe na ago geng'ha, lowowa kuli isi ya wang'honyo wa hewo, heni siwaleka hebu ne kuwazudila ne kuwakopola ng'hatu ne kuleka lila ilagano lya heni, Mkulu Nguluwi, Nguluwi wa hewo."},{"book":"Walawi","chapter":"26","verse":"45","text":"Ila kwa chiwalo cha hewo ndokumbuchila ilagano lyonditile na wasekulu wa hewo na londiwalavile kuli isi ya Misili, kuno isi zeng'ha zilolela, leka heni ndiwe Nguluwi wa hewo. Heni nda Mkulu Nguluwi.”"},{"book":"Walawi","chapter":"26","verse":"46","text":"Aga ndo malajizo na mizilo na utaguso gawele Mkulu Nguluwi nakamha wanhu wa Isilaeli kula kuchidunda cha Sinai kwa kukolela Musa."}]}