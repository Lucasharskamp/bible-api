{"data":[{"book":"2 Moseboken","chapter":"40","verse":"1","text":"Herren (Jahve) talade till Mose och sade:"},{"book":"2 Moseboken","chapter":"40","verse":"2","text":"”På den första dagen i den första månaden [Aviv/Nisan] ska du sätta upp mötestältets Tabernakel."},{"book":"2 Moseboken","chapter":"40","verse":"3","text":"Där ska du ställa in vittnesbördets ark och du ska skärma av (dölja) arken med förhänget (draperiet)."},{"book":"2 Moseboken","chapter":"40","verse":"4","text":"Du ska föra in bordet och lägga i ordning brödet på det, och du ska föra in menoran (ljusstaken) och tända dess lampor."},{"book":"2 Moseboken","chapter":"40","verse":"5","text":"Du ska ställa altaret av guld, för rökelse, framför vittnesbördets ark och sätta upp öppningens förhänge (draperi) till Tabernaklet."},{"book":"2 Moseboken","chapter":"40","verse":"6","text":"Du ska ställa brännofferaltaret framför öppningen till mötestältets Tabernakel."},{"book":"2 Moseboken","chapter":"40","verse":"7","text":"Du ska ställa vattenkaret mellan mötestältet och altaret och hälla vatten i det."},{"book":"2 Moseboken","chapter":"40","verse":"8","text":"Du ska sätta upp inhägnaden runtomkring och hänga upp förhänget (draperiet) i inhägnadens port."},{"book":"2 Moseboken","chapter":"40","verse":"9","text":"Du ska ta smörjelseoljan och smörja Tabernaklet och allt som är i det och ska helga (avskilja) det och alla dess möbler, och det ska vara heligt."},{"book":"2 Moseboken","chapter":"40","verse":"10","text":"Du ska smörja brännofferaltaret och alla dess redskap och helga altaret och altaret ska vara högheligt."},{"book":"2 Moseboken","chapter":"40","verse":"11","text":"Du ska smörja vattenkaret och dess fundament och helga det."},{"book":"2 Moseboken","chapter":"40","verse":"12","text":"Du ska föra Aron och hans söner till mötestältets dörr och ska tvätta dem med vatten."},{"book":"2 Moseboken","chapter":"40","verse":"13","text":"Du ska sätta på Aron de heliga kläderna och du ska smörja honom och helga honom så att han kan betjäna mig i prästämbetet."},{"book":"2 Moseboken","chapter":"40","verse":"14","text":"Du ska föra fram hans söner och sätta på dem prästkläder."},{"book":"2 Moseboken","chapter":"40","verse":"15","text":"Du ska smörja dem som du smorde deras far så att de kan göra tjänst för mig i prästämbetet. Och deras smörjelse ska för dem vara ett evigt prästerskap genom deras generationer.”"},{"book":"2 Moseboken","chapter":"40","verse":"16","text":"Och Mose gjorde i enlighet med allt som Herren (Jahve) befallt honom, så gjorde han."},{"book":"2 Moseboken","chapter":"40","verse":"17","text":"Och det skedde i den första månaden [Aviv], på det andra året [efter uttåget ur Egypten] på den första dagen i månaden, att Tabernaklet restes. [Det är denna månad den 14:e dagen som Peasch firas följt av det osyrade brödets högtid den 15:e dagen och sju dagar.]"},{"book":"2 Moseboken","chapter":"40","verse":"18","text":"Mose reste Tabernaklet och lade dess socklar och satte upp brädorna på dem och satte dit stängerna och reste upp dess pelare."},{"book":"2 Moseboken","chapter":"40","verse":"19","text":"Han bredde ut tältet över Tabernaklet och lade tältets överdrag ovanpå det, som Herren (Jahve) hade befallt Mose."},{"book":"2 Moseboken","chapter":"40","verse":"20","text":"Han tog och lade vittnesbördet i arken och satte stängerna på arken och lade arkens täckning (nådastolen, locket) ovanpå arken."},{"book":"2 Moseboken","chapter":"40","verse":"21","text":"Sedan förde han in arken i Tabernaklet och satte upp förhänget (draperiet) och skärmade av vittnesbördets ark, som Herren (Jahve) hade befallt Mose."},{"book":"2 Moseboken","chapter":"40","verse":"22","text":"Han satte bordet i mötestältet på sidan i tabernaklet norrut, utanför förhänget"},{"book":"2 Moseboken","chapter":"40","verse":"23","text":"och gjorde i ordning en rad med bröd på det inför Herrens (Jahves) ansikte, som Herren (Jahve) hade befallt Mose."},{"book":"2 Moseboken","chapter":"40","verse":"24","text":"Han [Mose] ställde ljusstaken i mötestältet mittemot bordet på Tabernaklets södra sida"},{"book":"2 Moseboken","chapter":"40","verse":"25","text":"och tände lamporna inför Herrens (Jahves) ansikte, som Herren (Jahve) hade befallt Mose."},{"book":"2 Moseboken","chapter":"40","verse":"26","text":"Han ställde det gyllene altaret i mötestältet framför förhänget (draperiet)"},{"book":"2 Moseboken","chapter":"40","verse":"27","text":"och brände rökelse av söta kryddor på det, som Herren (Jahve) hade befallt Mose."},{"book":"2 Moseboken","chapter":"40","verse":"28","text":"Sedan satte han upp förhänget (draperiet) till Tabernaklets öppning."},{"book":"2 Moseboken","chapter":"40","verse":"29","text":"Brännofferaltaret ställde han vid öppningen till mötestältets Tabernakel och offrade på det brännoffer och shalomoffer, som Herren (Jahve) hade befallt Mose."},{"book":"2 Moseboken","chapter":"40","verse":"30","text":"Han ställde vattenkaret mellan mötestältet och altaret och hällde vatten i det för att tvätta sig,"},{"book":"2 Moseboken","chapter":"40","verse":"31","text":"så att Mose och Aron och hans söner kunde tvätta sina händer och sina fötter i det."},{"book":"2 Moseboken","chapter":"40","verse":"32","text":"När de gick in i mötestältet och när de kom nära altaret skulle de tvätta sig, som Herren (Jahve) hade befallt Mose."},{"book":"2 Moseboken","chapter":"40","verse":"33","text":"Sedan reste han inhägnaden runt om Tabernaklet och altaret och satte upp förhänget (draperiet) i inhägnadens port. Så fullbordade Mose arbetet."},{"book":"2 Moseboken","chapter":"40","verse":"34","text":"Sedan täckte molnet uppenbarelsetältet och Herrens härlighet fyllde tabernaklet."},{"book":"2 Moseboken","chapter":"40","verse":"35","text":"Mose kunde inte gå in i tabernaklet, eftersom molnet vilade över det och Herrens härlighet (ära, tyngd, dignitet; mättade gudsnärvaro) fyllde tabernaklet."},{"book":"2 Moseboken","chapter":"40","verse":"36","text":"Varje gång molnet höjde sig från tabernaklet bröt israeliterna upp och fortsatte sina vandringar."},{"book":"2 Moseboken","chapter":"40","verse":"37","text":"Men om molnet inte höjde sig, bröt de inte upp, de vandrade inte framåt förrän den dag det höjde sig."},{"book":"2 Moseboken","chapter":"40","verse":"38","text":"Herrens moln vilade över tabernaklet om dagen, och om natten lyste en eld i molnet inför israeliternas ögon under alla deras vandringar."}]}