{"data":[{"book":"Luka","chapter":"12","verse":"1","text":"I kad čedinde pe nekobor hiljade manuša, edobor but inele da terdine jekh upra avereste, o Isus prvo lelja te vaćeri ple učenikonenđe: “Arakhen tumen taro kvasco e farisejengoro, te na oven dujemujengere sar soi on.12,1 Sar so o kvasco širini pe maškaro sa o humer, lengoro licemerje širinđa pe maškari sa i zajednica. “Arakhen tumen taro licemerje e farisejengoro, savoi sar kvasco” ili “Pazinen te na oven licemerna sar o fariseja.” Lengoro bišukar ponašiba utičini upro sarijende isto ađahar sar so o kvasco utičini upro humer."},{"book":"Luka","chapter":"12","verse":"2","text":"Sa soi garavdo ka arakhel pe; sa soi garavdipe ka šunđol pe.12,2 Averčhane: “Ma oven sar olende, adalese so o Devel ka pučari sa so o manuša akana učharena. O manuša ko kraj ka dodžanen sa so đijekh manuš garaj.”"},{"book":"Luka","chapter":"12","verse":"3","text":"Adalese, sa so vaćerđen ani tomina, ka šunđol pe ano svetlost; hem so pohari vaćerđen ko kan ano sobe, ka vaćeri pe taro krovija12,3 O čhera ano Izrael inolen ravna krovija, i o manuša šaj ine te ušten hem te terđoven upro lende. sare te šunen.”"},{"book":"Luka","chapter":"12","verse":"4","text":"“Ali phenava tumenđe, amalalen: ma daran okolendar kola šaj te mudaren samo o telo, adalese so više adalestar naka šaj te dukhaven tumen."},{"book":"Luka","chapter":"12","verse":"5","text":"A ka phenav tumenđe kastar te daran: te daran taro Devel kas palo mudariba isi zoralipe te frdel ano pakao. Oja, vaćerava tumenđe, olestar te daran!"},{"book":"Luka","chapter":"12","verse":"6","text":"Na biknela pe li pandž čiriklja zako samo duj najtikore kovanice? A palem nijekh olendar nane bisterdi anglo Devel."},{"book":"Luka","chapter":"12","verse":"7","text":"A o Devel čak džanel kobor bala isi tumen ko šero.12,7 Amaro pouzdanje šaj te ovel ano Devel. Ov džanel but više nego so amen džanaja. Na džanaja čak ni kobor bala isi amen ko šero, ali o Devel džanel adava hem više adalestar. Adalese, ma daran! E Devlese injen po dragocena negoli but čiriklja!”"},{"book":"Luka","chapter":"12","verse":"8","text":"“A vaćerava tumenđe: Đijekh kova anglo manuša ka priznajini dai mlo, me, o Čhavo e Manušesoro, anglo anđelja e Devlesere ka priznajinav dai ov mlo."},{"book":"Luka","chapter":"12","verse":"9","text":"A te odrekninđa pe neko mandar anglo manuša, hem me ka odrekninav man olestar anglo anđelja e Devlesere."},{"book":"Luka","chapter":"12","verse":"10","text":"I te vaćerđa neko lafi protiv mande, protiv o Čhavo e Manušesoro, ka ovel lese oprostime; ali naka ovel oprostime okolese kova hulini upro Sveto Duho.12,10 okolese kova hulini upro Sveto Duho Averčhane: “okolese kova namerno na priznajini e Svetone Duhosiri buti.”"},{"book":"Luka","chapter":"12","verse":"11","text":"A kad ka anen tumen anglo sudo ko sinagoge, anglo vladarija hem o vlastija, ma oven zabrinuta sar hem soja te braninen tumen, so te vaćeren!"},{"book":"Luka","chapter":"12","verse":"12","text":"Adalese so tegani o Sveto Duho ka sikaj tumen so te vaćeren.”"},{"book":"Luka","chapter":"12","verse":"13","text":"Tegani neko oto narodo phenđa e Isusese: “Učitelju, vaćer mle phralese te ulaj mancar okova so ačhavđa amenđe amaro dad.”"},{"book":"Luka","chapter":"12","verse":"14","text":"A o Isus phenđa lese: “Manušeja, ko čhivđa man te ovav sudija ili delioco upra tumende?”"},{"book":"Luka","chapter":"12","verse":"15","text":"Tegani phenđa sarijenđe: “Arakhen tumen hem ciden tumen tari pohlepa. I sa edobor barvalipe te ovel e manuše, lesoro dživdipe na avela oto adava so isi le.”"},{"book":"Luka","chapter":"12","verse":"16","text":"Tegani o Isus phenđa lenđe akaja priča: “Nesave barvale manušesiri phuv bijanđa but bijandipe."},{"book":"Luka","chapter":"12","verse":"17","text":"I ov mislinđa pe ana peste: ‘So te ćerav? Nane man edobor baro than kote te čhivav i žetva mli.’"},{"book":"Luka","chapter":"12","verse":"18","text":"I phenđa: ‘Akava ka ćerav! Ka peravav mle purane šupe hem ka vazdav po bare, i adathe ka čhivav sa o điv hem sa soi mlo."},{"book":"Luka","chapter":"12","verse":"19","text":"Tegani ka vaćerav korkoro maje da isi man baro barvalipe bute beršenđe. Ka šaj te odmorinav, te hav, te pijav, te uživinav!’"},{"book":"Luka","chapter":"12","verse":"20","text":"Ali o Devel phenđa lese: ‘Hulavona! Akaja rat ka mere!12,20 Akaja rat ka mere Ko original terđola: “Akaja rat ka rodel pe tutar ti duša!” A sa adava so spreminđan, kasoro ka ovel?’"},{"book":"Luka","chapter":"12","verse":"21","text":"Ađahari okolese kova pese čedela blago ki phuv, a na barvaljola okoleja soi šukar e Devlese ano jaćha.”"},{"book":"Luka","chapter":"12","verse":"22","text":"Tegani o Isus phenđa ple učenikonenđe: “Adalese vaćerava tumenđe: ma oven zabrinuta zako tumaro dživdipe: ka ovel tumen li so te han; ni zako tumaro telo: ka ovel tumen li so te urjen."},{"book":"Luka","chapter":"12","verse":"23","text":"Adalese soi o dživdipe po bitno e hajbnastar hem tumaroi telo po bitno e šejendar.12,23 O Devel dinđa tumen hem tumaro dživdipe hem tumaro telo. Adalese šaj te verujinen lese da ka del tumen hem okova so valjani tumenđe zako dživdipe."},{"book":"Luka","chapter":"12","verse":"24","text":"Dikhen e gavranen!12,24 O manuša so šunena ine e Isuse, smatrinena ine so o gavranja nane korisna adalese so o Jevreja našti ine te han adaja vrsta čirikljen. Ni sejinena ni čedena, nane len ni šupa kote te čhiven o điv, a palem o Devel parvari len. A tumen injen e Devlese po vredna e čirikljendar!"},{"book":"Luka","chapter":"12","verse":"25","text":"A kova tumendar šaj adaleja so brinini pe te produžini hari plo dživdipe?12,25 hari Ko original terđola “kuni”. Akava pučibai metafora adalese soi kuni mera zaki dužina, a na zako vreme. I slikai adaja dai o dživdipe e manušesoro izdužime sar phal, sar thulo thav ili sar nesavo aver fizičko predmeti."},{"book":"Luka","chapter":"12","verse":"26","text":"Znači te našti ni adava najhari te ćeren, sose onda injen zabrinime zako bilo so aver?"},{"book":"Luka","chapter":"12","verse":"27","text":"Dikhen o divlja luluđa sar barjona. Na ćerena buti, čak na sivenafse šeja, a vaćerava tumenđe da ni o caro o Solomon, kova inele but barvalo, na inole edobor šuže šeja sar jekha olendar."},{"book":"Luka","chapter":"12","verse":"28","text":"Te o Devel ađahar šukar urjavela i čar ko polje savi avdive adari, a tejsa frdela pe ani jag, kobor li više tumenđe ka del šeja, tikora verakere manušalen!"},{"book":"Luka","chapter":"12","verse":"29","text":"Tumen ma oven zabrinuta zako adava so ka han hem so ka pijen,"},{"book":"Luka","chapter":"12","verse":"30","text":"adalese so adava rodena okola kola na džanen e Devlese. Tumaro Dad, o Devel, džanel da valjani tumenđe sa adava."},{"book":"Luka","chapter":"12","verse":"31","text":"Nego roden o carstvo e Devlesoro,12,31 roden o carstvo e Devlesoro Akava značini “oven fokusirime upro lesoro carstvo” ili “zorale mangen o carstvo e Devlesoro.” a ov ka del tumen sa adava so valjani tumenđe!"},{"book":"Luka","chapter":"12","verse":"32","text":"Ma daran, mle učenikonalen!12,32 mle učenikonalen! Ko original terđola: “stado tikoreja!” O Devel brinini pe zako e Isusesere učenici sar so o pastiri brinini pe zako plo stado. Adalese o Isus vičini ple učenikonen “stado tikoreja”.  Tumare Dadesiri volja inele te del tumen o carstvo.12,32 Šaj te vaćeri pe hem: “Tumaro dad odlučinđa te mukel tumen te živinen ano carstvo olesoro” ili “Tumaro dad odlučinđa te mukel tumenđe te vladinen oleja ano lesoro carstvo.”"},{"book":"Luka","chapter":"12","verse":"33","text":"Bikninen so isi tumen hem o love den e čororenđe! Ćeren tumenđe kese zako love save na properena hem barvalipe ko nebo savo nikad na tikorini. Niko naka šaj te avel adari te čorel tumaro barvalipe hem nijekh moljco naka uništini le."},{"book":"Luka","chapter":"12","verse":"34","text":"Adalese so tumaro vilo12,34 vilo Akate o vilo odnosini pe upro mislija e manušesere. ka ovel adari kaj tumaro barvalipe.”"},{"book":"Luka","chapter":"12","verse":"35","text":"O Isus ple učenikonenđe phenđa hem akava: “Oven spremna, urjavde zaki buti hem tumare svetiljke te oven tharde,"},{"book":"Luka","chapter":"12","verse":"36","text":"sar sluge kola adžićerena ple gospodare te irini pe čhere taro bijav. Kad irini pe o gospodari hem kad khuvela ko udar, o slugei spremna te phraven lese."},{"book":"Luka","chapter":"12","verse":"37","text":"Blago okole slugenđe kolen o gospodari, kad ka avel, ka arakhi len džangale sar adžićerena le! Čače, vaćerava tumenđe, ov, o gospodari, ka phandel pe i kecelja, ka bešljaćeri len te han hem ka kandel len."},{"book":"Luka","chapter":"12","verse":"38","text":"Blago e slugenđe kolen o gospodari ka arakhi džangalen čak hem te alo ki ekvaš i rat ili anglo disljojba."},{"book":"Luka","chapter":"12","verse":"39","text":"Ali akava te džanen: te o čherutno džanel ine ko savo sati avela o čor, naka mukel lese ine te đerdini ko čher te čorel."},{"book":"Luka","chapter":"12","verse":"40","text":"Hem tumen oven spremna, adalese so me, o Čhavo e Manušesoro, ka avav tegani kad na nadinena tumen!”"},{"book":"Luka","chapter":"12","verse":"41","text":"Tegani o Petar pučlja e Isuse: “Gospode, vaćereja li akala uporedbe samo amenđe e učenikonenđe ili sarijenđe?”"},{"book":"Luka","chapter":"12","verse":"42","text":"O Gospod o Isus phenđa: “Kovai, onda, verno hem mudro upravniko kas o gospodari ka čhivel upreder ple sluge te del len hajba ko vreme?"},{"book":"Luka","chapter":"12","verse":"43","text":"Blago okole slugase kas lesoro gospodari, kad ka avel, ka arakhi sar ćerela ađahar."},{"book":"Luka","chapter":"12","verse":"44","text":"Čače vaćerava tumenđe, upreder sa o barvalipe plo ka čhivel le sar upravniko."},{"book":"Luka","chapter":"12","verse":"45","text":"A te vaćerđa adava sluga ana peste: ‘Naka avel pana mlo gospodari’ i lela te marel avere slugen, hem te hal, te pijel hem te maćol,"},{"book":"Luka","chapter":"12","verse":"46","text":"lesoro gospodari ka avel tegani kad naka očekujini le,12,46 tegani kad naka očekujini le Ko original terđola: “ko dive savo na očekujini hem ko sati savo na pretpostavini.” ka čhinel le ko ekvaš hem ka čhivel le maškaro nevernici."},{"book":"Luka","chapter":"12","verse":"47","text":"A okova sluga kova džanđa i volja ple gospodaresiri, a na inele spremno ili na ćerđa pali e gospodaresiri volja, but mariba ka hal."},{"book":"Luka","chapter":"12","verse":"48","text":"A okova kova na džanđa e gospodaresiri volja, a ćerđa nešto zako savo avela lese kazna, hari mariba ka hal. Kasei dindo but, but ka rodel pe lestar. Kasei poverime but, više ka rodel pe lestar.”"},{"book":"Luka","chapter":"12","verse":"49","text":"Tegani o Isus phenđa: “Aljum te frdav jag e sudosiri ki phuv.12,49 Aljum te frdav jag e sudosiri ki phuv Šaj te značini: 1. O Isus alo te pripremini e manušen te suočinen pe e Devlesere sudoja, a ov inele kaznime e Devlestar ko than okolenđe kola ka pokajinen pe ine, ili 2. O Isus alo te pročistini e vernikonen, ili 3. O Isus alo te ćerel podela maškaro manuša. So bi mangava već te ovel thardi!"},{"book":"Luka","chapter":"12","verse":"50","text":"A valjani te nakhavav bare muke.12,50 valjani te nakhavav bare muke Ko original terđola: “valjani te ovav krstime e krstibnaja.” Akate o “krstiba” odnosini pe upro adava so o Isus valjani te trpini. Sar kad o pani učhari e manuše kad krstini pe, ađahar i patnja ka učhari e Isuse. But maje pharo đikote adava na ovela!"},{"book":"Luka","chapter":"12","verse":"51","text":"Mislinena da aljum te anav mir ki phuv? Na. Aljum te ćerav o manuša te ciden pe jekh averestar."},{"book":"Luka","chapter":"12","verse":"52","text":"Adalese od akana, oto pandž čherutne, trin ka oven ki mli strana, a duj ki aver ili duj ki mli strana, a trin ki aver."},{"book":"Luka","chapter":"12","verse":"53","text":"Ka uštel o dad upro čhavo hem o čhavo upro dad, i daj upri čhaj hem i čhaj upri daj, i sasuj upri bori hem i bori upri sasuj.”"},{"book":"Luka","chapter":"12","verse":"54","text":"Tegani o Isus vaćerđa e narodose: “Kad dikhena da o kale oblaci avena taro zapad, tegani phenena da ka perel bršin, i čače perela."},{"book":"Luka","chapter":"12","verse":"55","text":"Kad phudela i barval taro jug, phenena da ka ovel tatipe, i ovela."},{"book":"Luka","chapter":"12","verse":"56","text":"Dujemujengere manušalen!12,56 Adala manuša inele dovoljno džande te pendžaren o znakija da avela o bršin ili da avela o tatipe. Ali na mangle te priznajinen da e Isusesere čudesija inele znakija save mothovena dai ov okova kole o Devel bičhalđa te spasini e manušen. O izgled e phuvjakoro hem e nebosoro šukar pendžarena, ađahar da pendžarena o znakija adalestar so ovela akana, a na mangena te den lenđe značaj.12,56 Averčhane: “Adava značini da sigurno valjani te haljoven so značini adava so o Devel ćerđa kroz mande akala dive!”"},{"book":"Luka","chapter":"12","verse":"57","text":"Tumen korkore valjani te pendžaren okova soi ispravno."},{"book":"Luka","chapter":"12","verse":"58","text":"Te neko legari tut ko sudo te tužini tut adalese so na irinđan lese o love, odrumal de sa tutar te mirine tut oleja angleder nego so resena adari. Te na ćerđan ađahar, ov šaj te vucini tut anglo sudija, a o sudija ka del tut ko manuš kova ka čhivel tut ano phandlipe."},{"book":"Luka","chapter":"12","verse":"59","text":"Vaćerava će da čače naka ikljove adathar sa đikote na irineja đi i zadnjo para.”12,59 O Isus e manušenđe vaćerđa akaja uporedba te upozorini len da valjani te mirinen pe e Devleja angleder nego so avela o vreme te osudini len."}]}