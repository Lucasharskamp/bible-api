{"data":[{"book":"Лука","chapter":"24","verse":"1","text":"Эртэс сабахтан, андэ баштутно дес ки базареско, о джювля лилэ о гортярдэ олиес, кай кхандэн шукар, тай алэ ко склепи."},{"book":"Лука","chapter":"24","verse":"2","text":"Он дикхлэ, кай о бар, саво пхандэлас о склепи, си пэравдо."},{"book":"Лука","chapter":"24","verse":"3","text":"Динэ андэ, он на аракхлэ о тэни э Сагбуско э Исусеско."},{"book":"Лука","chapter":"24","verse":"4","text":"Тэрдэ шаштимэна, он дикхлэ, кай паш лэндэ бирдэн улэ дуй мануша андэ савутендэ, савэ лэнаспэс, сар страпи."},{"book":"Лука","chapter":"24","verse":"5","text":"Андэ траш о джювля муклэ пумарэ муя карин пху, ай одола пхэнлэ лэнги:"},{"book":"Лука","chapter":"24","verse":"6","text":"Лэс атхэ нанай, Ов дживиндило! Тюшундиен, со Ов пхэнэлас тумэнги дага андэ Галилея:"},{"book":"Лука","chapter":"24","verse":"7","text":"«О Чяво о Манушыкано камэл тэ овэл дино андэ васта ки бэзялэнги, тэ мардёл опэр хачи, тай андэ трито дес кан дживиндёл»."},{"book":"Лука","chapter":"24","verse":"8","text":"Дэчи лэнги алэ ки годи о зборэс э Исусески."},{"book":"Лука","chapter":"24","verse":"9","text":"Алэ палэ катар склепи тай пхукавдэ алаестар э дэшуекхенги тай алаенги аврэнги."},{"book":"Лука","chapter":"24","verse":"10","text":"Машкарэ одолэндэ, кон пхукавдяс адава э апостоленги, сас э Мария Магдалина, э Иоанна, э Мария э дай э Яковески, тай авэра джювля."},{"book":"Лука","chapter":"24","verse":"11","text":"Ай о апостоля на пакянилэ, со пхукавдэ о джювля, лэнги сикавдило, кай адава чюче зборэс."},{"book":"Лука","chapter":"24","verse":"12","text":"Ай о Пётар прастанило ко склепи. Ов бангило, дикхляс андэ тай дикхляс екх э лёнески басмадэс. Ов ало пэстэ кхерэ, шаштимэ алаестар, со уло."},{"book":"Лука","chapter":"24","verse":"13","text":"Андэ одова дес о дуй андар сиклярдэ джянас андэ диз, сави бучёлас Эммаус, кай си паш ко дэшудуй вэрся катар Иерусалими,"},{"book":"Лука","chapter":"24","verse":"14","text":"тай зборизэнас алаестар, со уло."},{"book":"Лука","chapter":"24","verse":"15","text":"Тай кана он зборизэнас тай ирищиенас, бирдэн о Исус пашыло тай гело лэнца."},{"book":"Лука","chapter":"24","verse":"16","text":"Ай он сас сар корэ тай на пэнджярдэ Лэс."},{"book":"Лука","chapter":"24","verse":"17","text":"О Исус пхучляс лэн:"},{"book":"Лука","chapter":"24","verse":"18","text":"О екх андар лэндэ, савэско нав Клеопа, пхэнляс:"},{"book":"Лука","chapter":"24","verse":"19","text":"— Состар? — пхучляс Ов."},{"book":"Лука","chapter":"24","verse":"20","text":"Амарэ барэ попазя тай о барэ мануша кердэ цындос Лэски мэримаски тай мардэ опэр хачи."},{"book":"Лука","chapter":"24","verse":"21","text":"Ай амэ ишандиясас, кай Ов Одова, Кон камэл тэ кутардиел о Израиль. Ами аки, авдес трито дес, сар алаи адава уло."},{"book":"Лука","chapter":"24","verse":"22","text":"Сарсавэ андар амарэ джювлендэ шаштэрдылар амэн. Он гелэ авдес эртэс сабахтан ко склепи"},{"book":"Лука","chapter":"24","verse":"23","text":"тай на аракхлэ отхэ Лэско тэни, алэ палэ тай пхукавдэ амэнги, кай лэндэ алэ миляикя тай пхэнлэ, кай Ов дживиндо."},{"book":"Лука","chapter":"24","verse":"24","text":"Дэчи сарсавэ андар амарэ амалэндэ гелэ ко склепи тай дикхлэ алаи, сар пхэнлэ о джювля, ай Лэс он на дикхлэ."},{"book":"Лука","chapter":"24","verse":"25","text":"О Исус пхэнляс лэнги:"},{"book":"Лука","chapter":"24","verse":"26","text":"Та со, на камэлас о Христос тэ накхел андар алаи адава хурлуки тай дэчи тэ джял андэ Пэ наместэ?"},{"book":"Лука","chapter":"24","verse":"27","text":"Тай лиляс катар Маисей тай алаи ко прарокя тэ галярэл лэнги, со сас пхэнло Лэстар андэ алаи ко Яздипэ."},{"book":"Лука","chapter":"24","verse":"28","text":"Кана он пашонас ки диз, кай он джянас, о Исус кердяспэс, кай мангел тэ джял англэ,"},{"book":"Лука","chapter":"24","verse":"29","text":"ами он лилэ лачес тэ манген Лэс:"},{"book":"Лука","chapter":"24","verse":"30","text":"Пал конас о Исус лиляс о манро, алгышты лэс, пхагердяс тай диняс лэндэ."},{"book":"Лука","chapter":"24","verse":"31","text":"Дэчи лэнги якха пхутэрдилэ, тай он пэнджярдэ Лэс. Ами Ов уло асавко, кай на дикхиндёл лэнги."},{"book":"Лука","chapter":"24","verse":"32","text":"Он лилэ тэ пхэнэн екх аврэски:"},{"book":"Лука","chapter":"24","verse":"33","text":"Он ущинэ тай бирдэн гелэ палэ андэ Иерусалими. Отхэ он аракхлэ э дэшуекхен тай одолэн, кон эсас екхетханэ лэнца."},{"book":"Лука","chapter":"24","verse":"34","text":"Одола пхэнлэ лэнги, со о Сагбус чячес дживиндило тай сикавдило э Симонэски."},{"book":"Лука","chapter":"24","verse":"35","text":"Дэчи адала дуй пхукавдэ алаи, со уло лэнца опэр дром, тай одова, сар он пэнджярдэ э Исусес, кана Ов пхагерэлас о манро."},{"book":"Лука","chapter":"24","verse":"36","text":"Кана он дага зборизэнас, о Исус сикавдяспэс машкарэ лэндэ тай пхэнляс:"},{"book":"Лука","chapter":"24","verse":"37","text":"Он шаштылар катар траш, тюшундиенас, кай дикхен духос."},{"book":"Лука","chapter":"24","verse":"38","text":"Ов пхэнляс лэнги:"},{"book":"Лука","chapter":"24","verse":"39","text":"Дикхен карин Мэ вастэндэ тай карин Мэ пинрэндэ. Вай адава Мэ! Колизэн Мандэ тай дикхен. Вай ко духи нанай нэ тэни, нэ кокала, ай Мандэ, сар дикхен, си."},{"book":"Лука","chapter":"24","verse":"40","text":"Ов пхэнляс адава тай сикавдяс лэнги Пэ васта тай Пэ пинрэ."},{"book":"Лука","chapter":"24","verse":"41","text":"Он лошазэнас тай шаштиенас, ай дага нащи пакянас. Дэчи о Исус пхучляс лэн:"},{"book":"Лука","chapter":"24","verse":"42","text":"Он динэ Лэс котор пэко мачё."},{"book":"Лука","chapter":"24","verse":"43","text":"Ов лиляс тай халас ангал лэндэ."},{"book":"Лука","chapter":"24","verse":"44","text":"— Адалэстар Мэ пхэнавас тумэнги, кана сомас дага тумэнца, — пхэнляс Ов. — Алаи, со си яздимэ Мандар андэ Тхэдипэ ки Маисееско, ко Прарокя тай андэ Псаломя, камэл тэ овэл."},{"book":"Лука","chapter":"24","verse":"45","text":"Дэчи Ов пхутэрдяс лэнги годя тэ галён о Яздипэ."},{"book":"Лука","chapter":"24","verse":"46","text":"— Яздимэ, кай о Христос камэл тэ накхел хурлуки тай ко трито дес тэ дживиндёл андар мулэ, — пхэнляс Ов лэнги."},{"book":"Лука","chapter":"24","verse":"47","text":"— Ханик андэ Иерусалими, ай дэчи алаи э дюнядэнги кан овэл пхукавдо, тай он андэ Лэско нав кан болдэнпэс пумарэ бэзендар, дэчи кан овэн лэнги муклэ о бэзя."},{"book":"Лука","chapter":"24","verse":"48","text":"Тумэ гелэн адава габэри э манушэнги."},{"book":"Лука","chapter":"24","verse":"49","text":"Мэ кан бичялав тумэнги одова, со Мо Дад пхэнляс, кай кан дэл тумэн. Ай бискай тумэ на кан урявэн зор опрал, ачён андэ диз."},{"book":"Лука","chapter":"24","verse":"50","text":"Дэчи Ов никалдяс лэн андар диз джи ки Вифания, ваздиняс Пэ васта тай диняс алгышы лэн."},{"book":"Лука","chapter":"24","verse":"51","text":"Ай одова вахыти, сар Ов дэлас алгышы лэн, Ов лиляс тэ дурёл лэндар тай ваздиндило опрэ."},{"book":"Лука","chapter":"24","verse":"52","text":"О сиклярдэ пэлэ ки пху ангал Лэстэ тай барэ лошаса алэ палэ андэ Иерусалими,"},{"book":"Лука","chapter":"24","verse":"53","text":"катэ екхараи сас андэ храми тай махтадиенас э Дэвлэс."}]}