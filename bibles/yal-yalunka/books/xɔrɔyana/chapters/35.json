{"data":[{"book":"Xɔrɔyana","chapter":"35","verse":"1","text":"Musa yi Isirayila yamaan birin malan, a yi a fala e xa, a naxa, “Alatalaa yamarine nan itoe ra:"},{"book":"Xɔrɔyana","chapter":"35","verse":"2","text":"Xii sennin bun ma, ɛ xa wanla kɛ, koni xii soloferede lɔxɔn sariɲan. Matabu Lɔxɔn na a ra naxan nasariɲanxi Alatala xa. Muxu yo na wali na lɔxɔni ɛ xa a faxa."},{"book":"Xɔrɔyana","chapter":"35","verse":"3","text":"Ɛ nama tɛɛn nadɛgɛ ɛ konne yi Matabu Lɔxɔni.”"},{"book":"Xɔrɔyana","chapter":"35","verse":"4","text":"Musa yi a fala Isirayila kaane xa, a naxa, “Alatala ito nan yamarixi:"},{"book":"Xɔrɔyana","chapter":"35","verse":"5","text":"Ɛ xa fa yii malan seene ra Alatala xa ɛ ɲɛnige faɲin na: xɛmana, gbetina, sulana,"},{"book":"Xɔrɔyana","chapter":"35","verse":"6","text":"gari mamiloxin nun a gbeela, taa dugi faɲina, e nun sii xabe dugine,"},{"book":"Xɔrɔyana","chapter":"35","verse":"7","text":"konton kidi magbelixine, sube kidine, kasiya wudina,"},{"book":"Xɔrɔyana","chapter":"35","verse":"8","text":"lɛnpu turena, se xiri ɲaxumɛne naxan sama se masusan tureni, e nun wusulan xiri ɲaxumɛna,"},{"book":"Xɔrɔyana","chapter":"35","verse":"9","text":"onixi gɛmɛ tofaɲine, e nun gɛmɛ tofaɲin gbɛtɛne saraxarali domaan nun a kanke masaan nayabu seen na.”"},{"book":"Xɔrɔyana","chapter":"35","verse":"10","text":"“Naxanye birin fatan walideni ɛ yɛ, ne xa fa seni itoe rafaladeni Alatala naxanye yamarixi:"},{"book":"Xɔrɔyana","chapter":"35","verse":"11","text":"Ala Batu Bubun nun a xunna sona, a suxu seene, a bun tiine, a gaalane,35.11 Nde a falama a “galalenne.” a sɛnbɛtɛnne, e nun a bundɔxɔne;"},{"book":"Xɔrɔyana","chapter":"35","verse":"12","text":"Layiri Kankirana, a tongo tamine, a dɛraganla, e nun a yɛ masansan dugina;"},{"book":"Xɔrɔyana","chapter":"35","verse":"13","text":"tabanla nun a tongo tamine, a waliseene birin, e nun buru ralixina;"},{"book":"Xɔrɔyana","chapter":"35","verse":"14","text":"lɛnpu dɔxɔ seen nun a waliseene, a lɛnpune, e nun a turen naxan bubuni yalanma;"},{"book":"Xɔrɔyana","chapter":"35","verse":"15","text":"wusulan ganden nun a tongo tamine, masusan turena, wusulan xiri ɲaxumɛna, dugin naxan singanxi Ala Batu bubun so dɛɛn na;"},{"book":"Xɔrɔyana","chapter":"35","verse":"16","text":"saraxa gan daxi baden nun a wure masɔxɔnxina, a tongo tamine, e nun a waliseene birin; ige sa se sula daxin nun a bundɔxɔna;"},{"book":"Xɔrɔyana","chapter":"35","verse":"17","text":"sansan dugine, a sɛnbɛtɛnne, e bundɔxɔne, e nun dugin naxan singanxi sansanna so dɛɛn na;"},{"book":"Xɔrɔyana","chapter":"35","verse":"18","text":"tamin naxanye gbangbanma bɔxɔni Ala Batu Bubun xidi seen na, e nun sansanna gbeene nun e lutine;"},{"book":"Xɔrɔyana","chapter":"35","verse":"19","text":"taa dugi naxan soma walideni yire sariɲanxini, dugi rasariɲanxine saraxarali Haruna xa, e nun a diine gbeen naxanye soma saraxa ralideni.”"},{"book":"Xɔrɔyana","chapter":"35","verse":"20","text":"Isirayila yamaan birin yi keli Musa fɛma."},{"book":"Xɔrɔyana","chapter":"35","verse":"21","text":"Naxanye birin a ɲɛnige, ne yi fa kiseene ra Alatala xa, Naralan Bubun wanla fe ra, e nun dugi rasariɲanxine rafala fena."},{"book":"Xɔrɔyana","chapter":"35","verse":"22","text":"Xɛmɛn nun ɲaxanla, naxanye ɲɛnigen yi fan, ne yi fa xɛma maxidi seen sifan birin na, tunla soone, wuredine, ɲɛrɛne, e yi e fi Alatala ma kise ralixin na."},{"book":"Xɔrɔyana","chapter":"35","verse":"23","text":"Gari mamiloxin nun a gbeela, taa dugi faɲina, sii xabe dugine, konton kidi magbelixine e nun sube kidine yi naxanye yii, e yi fa ne ra."},{"book":"Xɔrɔyana","chapter":"35","verse":"24","text":"Naxanye yi fama gbetin nun sulan na, ne yi na findi kiseen na Alatala xa. Kasiya wudin yi naxanye yii, ne yi fa ne ra walideni."},{"book":"Xɔrɔyana","chapter":"35","verse":"25","text":"Ɲaxalan walikɛne birin yi garini tɔn e fa a ra, a mamiloxin nun a gbeela, hanma taa dugina, e naxanye wurundun."},{"book":"Xɔrɔyana","chapter":"35","verse":"26","text":"Ɲaxalan walikɛ gbɛtɛye yi sii xabe dugin wurundun naxanye yi wama a liga feni e nun naxanye fatan."},{"book":"Xɔrɔyana","chapter":"35","verse":"27","text":"Yamaan kuntigine yi fa onixi gɛmɛne ra e nun gɛmɛ tofaɲi gbɛtɛye saraxarali domaan nun kanke masaan nayabu seene ra."},{"book":"Xɔrɔyana","chapter":"35","verse":"28","text":"E yi fa se xiri ɲaxumɛne nun oliwi turen na lɛnpun nun masusan turena fe ra e nun wusulan xiri ɲaxumɛna."},{"book":"Xɔrɔyana","chapter":"35","verse":"29","text":"Isirayila kaa ɲɛnige faɲine birin, xɛmɛn nun ɲaxanla, e birin yi fa e kiseen na Alatala xɔn wanle kɛ feen na Alatala naxanye yamarixi e ma fata Musa ra."},{"book":"Xɔrɔyana","chapter":"35","verse":"30","text":"Musa yi a fala Isirayila kaane xa, a naxa, “Ɛ a mato, Alatala bata Yuri a dii Bɛsalɛli sugandi, Xuru mamandenna, Yuda bɔnsɔnni."},{"book":"Xɔrɔyana","chapter":"35","verse":"31","text":"A bata a ralugo Alaa Nii Sariɲanxin nun xaxilimayaan nun kolonna ra, alogo a xa fatan wali wuyaxi kɛ,"},{"book":"Xɔrɔyana","chapter":"35","verse":"32","text":"alogo a xa nɔ wali gbeene rakamalideni, a xɛmaan nawali, e nun gbetin nun sulana,"},{"book":"Xɔrɔyana","chapter":"35","verse":"33","text":"a gɛmɛ faɲine masoli, a yi e suxu seene yitɔn, a wudin nawali, alogo a xa wali tofaɲine kɛ."},{"book":"Xɔrɔyana","chapter":"35","verse":"34","text":"Ala mɔn bata tin a xa fatan xaranna tiyɛ, e nun Axisamaki a dii Oholiyabi, Dan bɔnsɔnni."},{"book":"Xɔrɔyana","chapter":"35","verse":"35","text":"Ala bata tin e fatan wanla sifan birin na, e gɛmɛne masoli, e wanle yɛba, e dugine sɔxɔn, a mamiloxin nun a gbeela, e nun taa dugi faɲina. E fatan wanla sifan birin yɛbadeni.”"}]}