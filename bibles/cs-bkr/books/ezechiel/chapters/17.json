{"data":[{"book":"Ezechiel","chapter":"17","verse":"1","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"17","verse":"2","text":"Synu člověčí, vydej pohádku, a předlož podobenství o domu Izraelském,"},{"book":"Ezechiel","chapter":"17","verse":"3","text":"A rci: Takto praví Panovník Hospodin: Orlice veliká, velikých křídel a dlouhých brků, plná peří, strakatá, přiletěvši na Libán, vzala vrch cedru."},{"book":"Ezechiel","chapter":"17","verse":"4","text":"Vrch mladistvých ratolestí jeho ulomila, a přenesla jej do země kupecké; v městě kupeckém položila jej."},{"book":"Ezechiel","chapter":"17","verse":"5","text":"Potom vzavši z semene té země, vsadila je v poli úrodném, a vsadila je velmi opatrně při vodách mnohých."},{"book":"Ezechiel","chapter":"17","verse":"6","text":"Kteréžto bylo by vzešlo, a bylo by révem bujným, jakžkoli nízké postavy, a byly by patřily ratolesti jeho k ní, a kořenové jeho poddáni byli by jí, a tak bylo by kmenem vinným, kterýž by vydal byl ratolesti, a vypustil rozvody."},{"book":"Ezechiel","chapter":"17","verse":"7","text":"Ale byla orlice jedna veliká velikých křídel a vypeřená, a aj, ten kmen vinný připjal kořeny své k ní, a ratolesti své vztáhl k ní, aby svlažovala jej z brázd štípení svého,"},{"book":"Ezechiel","chapter":"17","verse":"8","text":"Ješto v poli dobrém, při vodách mnohých štípen byl, aby vypustil ratolesti, a nesl ovoce, a byl kmenem slavným."},{"book":"Ezechiel","chapter":"17","verse":"9","text":"Rci: Takto praví Panovník Hospodin: Zdaliž se podaří? Zdaliž kořenů jeho nevytrhá, a ovoce jeho neotrhá a neusuší? Zdaž všech ratolestí vyrostlých z něho neusuší? Zdaliž s velikou silou a s mnohým lidem nevyhladí ho z kořenů jeho?"},{"book":"Ezechiel","chapter":"17","verse":"10","text":"Aj, jakžkoli štípen, zdaliž se podaří? Zdaliž, jakž se ho dotkne vítr východní, do konce neuschne? Při brázdách, při nichž se ujal, zdaž neuschne?"},{"book":"Ezechiel","chapter":"17","verse":"11","text":"Za tím stalo se slovo Hospodinovo ke mně, řkoucí:"},{"book":"Ezechiel","chapter":"17","verse":"12","text":"Rci nyní domu zpurnému: Nevíte-liž, co je toto? Rci: Aj, přitáhl král Babylonský do Jeruzaléma, a vzal krále jeho i knížata jeho, a zavedl je s sebou do Babylona."},{"book":"Ezechiel","chapter":"17","verse":"13","text":"Vzal také z semene královského, a učiniv s ním smlouvu, přísahou jej zavázal, a silné země té pobral,"},{"book":"Ezechiel","chapter":"17","verse":"14","text":"Aby bylo království snížené, proto aby se nepozdvihovalo, aby ostříhaje smlouvy jeho, tak stálo."},{"book":"Ezechiel","chapter":"17","verse":"15","text":"Ale zprotivil se jemu, poslav posly své do Egypta, aby jemu podal koní a lidu mnohého. Zdaž se mu to podaří? Zdaž pomsty ujde ten, kdož tak činí? Ten kdož ruší smlouvu, zdaliž pomsty ujde?"},{"book":"Ezechiel","chapter":"17","verse":"16","text":"Živť jsem já, praví Panovník Hospodin, že v místě krále toho, kterýž jej králem učinil, jehož přísahou pohrdl, a jehož smlouvu zrušil, u něho v Babyloně umře."},{"book":"Ezechiel","chapter":"17","verse":"17","text":"Aniž mu Farao s vojskem velikým a s zástupem mnohým co napomůže v boji, když vysype násyp, a vzdělá šance, aby zahubil množství lidí,"},{"book":"Ezechiel","chapter":"17","verse":"18","text":"Poněvadž pohrdl přísahou, zrušiv smlouvu. Neb aj, podal ruky své, a však všecko toto činí. Neujdeť pomsty."},{"book":"Ezechiel","chapter":"17","verse":"19","text":"Protož takto praví Panovník Hospodin: Živť jsem já, že přísahu svou, kterouž pohrdl, a smlouvu svou, kterouž zrušil, jistotně obrátím na hlavu jeho."},{"book":"Ezechiel","chapter":"17","verse":"20","text":"Nebo roztáhnu na něj sít svou, a polapen bude do vrše mé, i zavedu jej do Babylona, a souditi se s ním budu tam pro přestoupení jeho, kteréhož se dopustil proti mně."},{"book":"Ezechiel","chapter":"17","verse":"21","text":"Všickni též, kteříž utekli od něho se všemi houfy jeho, od meče padnou, ostatní pak na všecky strany rozprostříni budou. I zvíte, že já Hospodin mluvil jsem."},{"book":"Ezechiel","chapter":"17","verse":"22","text":"Takto praví Panovník Hospodin: A však vezmu z vrchu cedru toho vysokého a vsadím, z vrchu mladistvých ratolestí jeho mladou větvičku ulomím, a štípím na hoře vysoké a vyvýšené."},{"book":"Ezechiel","chapter":"17","verse":"23","text":"Na hoře vysoké Izraelské štípím ji, i vypustí ratolesti, a ponese ovoce, a tak učiněna bude cedrem slavným, a bude bydliti pod ním všeliké ptactvo; všecko, což křídla má, v stínu ratolestí jeho bydliti bude."},{"book":"Ezechiel","chapter":"17","verse":"24","text":"A tak zvědí všecka dříví polní, že já Hospodin snížil jsem dřevo vysoké, a povýšil jsem dřeva nízkého; usušil jsem strom zelený, a způsobil to, aby zkvetl strom suchý. Já Hospodin mluvil jsem to i učiním."}]}