{"data":[{"book":"Galatians","chapter":"3","verse":"1","text":"O Galatia laga murkho manu khan! Kun pora apuni khan uporte jadu kori dise? Apuni khan laga suku usorte he Jisu Khrista ke Cross te mari kene dikhai dise."},{"book":"Galatians","chapter":"3","verse":"2","text":"Moi etu kotha apuni khan pora janibole mon ase: Apuni khan Atma laga asirbad niyom pora paise na biswas pora huni kene paise3.2 Gal. 3:5, Acts15:8-10. ?"},{"book":"Galatians","chapter":"3","verse":"3","text":"Apnikhan iman murkho ase? Isor laga Atma pora shuru korise, aru etiya apuni gaw mangso pora khotom kori bole ase?"},{"book":"Galatians","chapter":"3","verse":"4","text":"Apuni khan motlob nathaka laga kaam nimite dukh paise - jodi etu eku kaam nimite thaka nai koile?"},{"book":"Galatians","chapter":"3","verse":"5","text":"Etu karone, Tai kun apuni khan ke Atma dise aru asurit kaam kori kene dikhai dise Tai niyom pora kore na susamachar huni kene biswas pora kore?"},{"book":"Galatians","chapter":"3","verse":"6","text":"Abraham pora Isor ke biswas kora nisena “Isor he tai ekjon dharmik manu ase koise3.6 Gen. 15:6,”"},{"book":"Galatians","chapter":"3","verse":"7","text":"etu nisena, bujhi lobi, kun manu biswas te ase, taikhan Abraham laga khandan pora ase."},{"book":"Galatians","chapter":"3","verse":"8","text":"Kintu Shastro pora koi dise, Isor age pora jani thakise Tai Porjati khan ke biswas hisab te bisar koribo, Abraham ke age pora etu Isor laga kotha to prochar kori dise, aru koise, “Tumi pora he sob desh khan asishit hobo3.8 Gen. 12:3; 18:18.”"},{"book":"Galatians","chapter":"3","verse":"9","text":"Titia hoile, kun manu logote biswas ase tai bhi Abraham logote asishit ase, biswas te thaka manu ekjon."},{"book":"Galatians","chapter":"3","verse":"10","text":"Etu nimite, kun manu niyom laga kaam te he bharosa kori kene thake taikhan paap te giri ase; aru etu karone eneka likhi kene ase, “Kun manu etu niyom laga kitab te likhi kene thaka khan namani kene thake, taikhan paap te giri kene ase, aru kun etu nakore taikhan bhi paap te ase3.10 Deu. 27:26; Jam. 2:20, 12.”"},{"book":"Galatians","chapter":"3","verse":"11","text":"Etiya kun manu bhi Isor usorte niyom laga niyom hisab te thik ase nokobo, kelemane “dharmik manu biswas pora he jinda thakibo3.11 Hab. 2:4.”"},{"book":"Galatians","chapter":"3","verse":"12","text":"Kintu niyom to biswas laga nohoi, hoile bhi, “Kun manu niyom laga kaam kore tai etu hisab te he thaki bole lage3.12 Lev. 18:5.”"},{"book":"Galatians","chapter":"3","verse":"13","text":"Khrista Tai nijor amikhan karone shrapit hoise aru amikhan laga shrap pora udhar kori dise- Isor kotha te likhi kene thaka nisena, “Jiman manu ghas uporte jhundai tai shrapit manu ase3.13 Deu. 21:23”-"},{"book":"Galatians","chapter":"3","verse":"14","text":"etu pora Abraham laga asirbad Porjati khan logote Jisu Khrista dwara ahibo, aru biswas pora amikhan Atma laga kosom pabo."},{"book":"Galatians","chapter":"3","verse":"15","text":"Bhai khan, manu laga hisab te he moi kotha koribo. Manu pora bonai diya kagos te, nijor khushi pora eku bodli aru hatai dibole na paribo, jodi etu niyom laga niyom te bonai loise koile."},{"book":"Galatians","chapter":"3","verse":"16","text":"Etiya etu kosom Abraham aru tai laga manu khan logote koi dise.Ta te eneka kowa nai, “khandan khan ke,” bisi manu ke kowa nisena, kintu khali ekjon ke he koise, “aru tumi laga khandan manu ke,” kun Khrista ase3.16 Mat. 1:1."},{"book":"Galatians","chapter":"3","verse":"17","text":"Etiya moi kobole thaka to hoile: etu niyom, kun to 430 saal pichete ahise, Isor pora age dinte kun to kosom dise aru ki kaam nimite dise etu hatai nadiye3.17 Exo. 12:40."},{"book":"Galatians","chapter":"3","verse":"18","text":"Jodi niyom pora he amikhan Isor logote thaki bole pare koile, titia hoile etu kosom diya pora aha nohoi jabo. Kintu Isor he Abraham ke kosom dwara dise."},{"book":"Galatians","chapter":"3","verse":"19","text":"Titia, hoile, niyom ki nimite dise? Etu dise kelemane paap bisi hoija pora, jitia tak Abraham laga pidhi pora kosom diya laga ekjon nahe, titia tak choli bo karone disele. Etu niyom sorgodoth khan dwara ekjon pora joborjosti hali dise."},{"book":"Galatians","chapter":"3","verse":"20","text":"Etiya manu laga majote kotha milai diya manu ekjon pora bhi bisi thake, kintu Isor to ekta he ase."},{"book":"Galatians","chapter":"3","verse":"21","text":"Eneka hoile, niyom to Isor laga kosom pora bhi dangor ase naki? Eneka nohoi! Kelemane jodi niyom pora he jibon pabole parise koile, titia hoile dharmikta bhi niyom pora he ahibole thakise."},{"book":"Galatians","chapter":"3","verse":"22","text":"Kintu Shastro pora sobke paap logote bondh kori dise. Isor pora eneka korise kelemane kun manu biswas kore taikhan ke kosom diya nisena Jisu Khrista pora bachai dibo."},{"book":"Galatians","chapter":"3","verse":"23","text":"Etiya biswas naha age te, amikhan ke niyom pora dhori kene rakhi thakise, jitia tak biswas to dikhai diya nai."},{"book":"Galatians","chapter":"3","verse":"24","text":"Kanun pora he amikhan ke sai thakise jitia tak Jisu Khrista amikhan logote aha nai, biswas pora he amikhan ke bisar koribo nimite."},{"book":"Galatians","chapter":"3","verse":"25","text":"Kintu etiya biswas to ahi jaise, amikhan etiya to dusra manu laga nichete nai."},{"book":"Galatians","chapter":"3","verse":"26","text":"Kelemane biswas pora Jisu Khrista te apnikhan sob Isor laga bacha khan ase."},{"book":"Galatians","chapter":"3","verse":"27","text":"Kiman manu Khrista logote baptizma loise taikhan sob nijorke Khrista laga kapra pindhai loise."},{"book":"Galatians","chapter":"3","verse":"28","text":"Ta te aru Yehudi aru Yunani nai, ta te aru sewa kora aru ajad thaka nai, ta te mota aru mahila nai, apuni khan sob Jisu Khrista logote ekta ase."},{"book":"Galatians","chapter":"3","verse":"29","text":"Kintu jodi apuni Khrista laga ase, titia hoile apuni Abraham laga pidhi ase, aru kosom dikene thaka laga waris khan ase."}]}