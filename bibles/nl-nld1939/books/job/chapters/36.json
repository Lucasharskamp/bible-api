{"data":[{"book":"Job","chapter":"36","verse":"1","text":"Vierde rede: mag de mens God ter verantwoording roepen? Elihoe vervolgde, en sprak:"},{"book":"Job","chapter":"36","verse":"2","text":"Heb nog een weinig geduld, en ik zal u onderrichten, Want er valt nog genoeg ten gunste van de Godheid te zeggen;"},{"book":"Job","chapter":"36","verse":"3","text":"Ik wil mijn kennis tot het uiterste voeren, Om mijn Schepper te rechtvaardigen."},{"book":"Job","chapter":"36","verse":"4","text":"Neen, mijn woorden liegen niet: Ge hebt met iemand te doen, die het eerlijk meent."},{"book":"Job","chapter":"36","verse":"5","text":"Ja, God is groot: Hij veracht den rechtschapene niet;"},{"book":"Job","chapter":"36","verse":"6","text":"Machtig: Hij laat den boze niet leven! Hij verschaft aan de verdrukten hun recht,"},{"book":"Job","chapter":"36","verse":"7","text":"Van de rechtvaardigen wendt Hij zijn ogen niet af; Hij zet ze bij koningen op de troon, Hoog plaatst Hij hun zetel voor eeuwig!"},{"book":"Job","chapter":"36","verse":"8","text":"Maar worden zij in boeien geklonken, In koorden van ellende gevangen,"},{"book":"Job","chapter":"36","verse":"9","text":"Dan brengt Hij hun daardoor hun gedrag onder het oog, En hun zonden uit hoogmoed ontstaan;"},{"book":"Job","chapter":"36","verse":"10","text":"Zo opent Hij hun oor ter belering, En vermaant ze, zich van hun ongerechtigheid te bekeren."},{"book":"Job","chapter":"36","verse":"11","text":"Wanneer ze dan luisteren, en Hem weer dienen, Dan slijten ze hun dagen in geluk, Hun jaren in weelde;"},{"book":"Job","chapter":"36","verse":"12","text":"Maar wanneer ze niet willen horen, Dan gaan ze heen naar het graf, En komen om door onverstand."},{"book":"Job","chapter":"36","verse":"13","text":"En de verstokten, die er toornig om worden, En niet smeken, als Hij ze bindt:"},{"book":"Job","chapter":"36","verse":"14","text":"Zij sterven al in hun jeugd, Hun leven vliedt heen in de jonge jaren."},{"book":"Job","chapter":"36","verse":"15","text":"Hij redt dus den ellendige door zijn ellende, En opent zijn oor door zijn nood!"},{"book":"Job","chapter":"36","verse":"16","text":"Zo trekt Hij ook u uit de muil van ellende Inplaats daarvan zal het onbekrompen overvloed zijn, En het genot van een dis, met vette spijzen beladen."},{"book":"Job","chapter":"36","verse":"17","text":"Maar oordeelt gij geheel als een boze zijn gericht zal u treffen,"},{"book":"Job","chapter":"36","verse":"18","text":"Pas dus op, dat de wrevel u geen straf komt brengen, Waarvan de grootste losprijs u niet zou ontslaan;"},{"book":"Job","chapter":"36","verse":"19","text":"Uw smeken tot Hem in de nood niets bereiken Al doet ge het ook uit al uw kracht."},{"book":"Job","chapter":"36","verse":"20","text":"Laat de dwaasheid u toch niet bedriegen Om u te verheffen met hen, die wijs willen zijn;"},{"book":"Job","chapter":"36","verse":"21","text":"Wacht u ervoor, u tot de zonde te wenden, Want hierdoor juist werdt gij door ellende bezocht!"},{"book":"Job","chapter":"36","verse":"22","text":"Zie, God is groot door zijn kracht: Wie is heerser als Hij?"},{"book":"Job","chapter":"36","verse":"23","text":"Wie schrijft Hem zijn weg voor, Wie zegt: Gij handelt verkeerd?"},{"book":"Job","chapter":"36","verse":"24","text":"Denk er aan, dat ook gij zijn daden verheft, Die de stervelingen moeten bezingen,"},{"book":"Job","chapter":"36","verse":"25","text":"Die iedere mens moet overwegen, Ieder mensenkind van verre beschouwt."},{"book":"Job","chapter":"36","verse":"26","text":"Zie, God is groot: wij begrijpen Hem niet, Het getal van zijn jaren is zelfs niet te schatten!"},{"book":"Job","chapter":"36","verse":"27","text":"Hij trekt uit de zee de druppels omhoog, Vervluchtigt de regen tot zijn nevel,"},{"book":"Job","chapter":"36","verse":"28","text":"Die de wolken naar beneden doet stromen, En op alle mensen doet storten;"},{"book":"Job","chapter":"36","verse":"29","text":"Wie begrijpt de sprei van de wolken En de gedaante van zijn tent?"},{"book":"Job","chapter":"36","verse":"30","text":"Zie, Hij spreidt zijn nevel uit over de zee, En houdt haar kolken bedekt."},{"book":"Job","chapter":"36","verse":"31","text":"Want daarmee spijst Hij de volken En geeft Hij voedsel in overvloed."},{"book":"Job","chapter":"36","verse":"32","text":"In zijn handen verbergt Hij de bliksem, En zendt hem af op zijn doel;"},{"book":"Job","chapter":"36","verse":"33","text":"Zijn strijdkreet kondigt Hem aan, Zijn woede ontketent de storm!"}]}