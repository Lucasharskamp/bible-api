{"data":[{"book":"Jacobus","chapter":"4","verse":"1","text":"Vanwaar dan strijd en getwist onder u? Komt het niet voort uit uw lusten, die door uw ledematen aan het vechten slaan?"},{"book":"Jacobus","chapter":"4","verse":"2","text":"Gij begeert, toch bezit gij niet; gij moordt en benijdt, toch verkrijgt gij niet. Gij blijft dus vechten en strijden! Gij bezit echter niet, omdat gij niet bidt;"},{"book":"Jacobus","chapter":"4","verse":"3","text":"gij bidt en toch verkrijgt gij niet, omdat gij bidt met de boze bedoeling, door uw lusten te verbrassen wat gij verkrijgt."},{"book":"Jacobus","chapter":"4","verse":"4","text":"Overspelers, weet gij dan niet, dat vriendschap der wereld vijandschap is jegens God? Wie dus een vriend van de wereld wil zijn, maakt zich tot vijand van God."},{"book":"Jacobus","chapter":"4","verse":"5","text":"Of meent gij soms, dat de Schrift het voor niets zegt: “Tot afgunst toe begeert de Geest, dien Hij in ons deed wonen?”"},{"book":"Jacobus","chapter":"4","verse":"6","text":"Groter genade geeft Hij zelfs; daarom zegt ze: “God weerstaat de hovaardigen, maar aan de nederigen geeft Hij genade.”"},{"book":"Jacobus","chapter":"4","verse":"7","text":"Onderwerpt u dus nederig aan God, maar verzet u tegen den duivel, en hij zal voor u vluchten!"},{"book":"Jacobus","chapter":"4","verse":"8","text":"Treedt nader tot God, en Hij zal naderen tot u! Zondaars, reinigt uw handen; dubbelhartigen, zuivert uw harten!"},{"book":"Jacobus","chapter":"4","verse":"9","text":"Beseft uw ellende, jammert en weent; uw lachen verkere in rouw, en uw vreugde in droefheid!"},{"book":"Jacobus","chapter":"4","verse":"10","text":"Vernedert u voor den Heer, en Hij zal u verheffen."},{"book":"Jacobus","chapter":"4","verse":"11","text":"Broeders, spreekt geen kwaad van elkander! Wie kwaad spreekt van zijn broeder, of den broeder beoordeelt, spreekt kwaad van de wet en oordeelt de wet; maar zo ge haar oordeelt, zijt ge geen werker der wet, maar haar rechter."},{"book":"Jacobus","chapter":"4","verse":"12","text":"Wetgever en Rechter is Eén: Hij die redden kan en verderven. Maar wie zijt gij, dat ge den naaste beoordeelt?"},{"book":"Jacobus","chapter":"4","verse":"13","text":"En nu gij daar, die zegt: “Vandaag of morgen zullen we heenreizen naar die of die stad; een jaar zullen we daar blijven, handel drijven en winst maken.”"},{"book":"Jacobus","chapter":"4","verse":"14","text":"Gij daar, die niet eens de dag van morgen kent! Wat is uw leven? Een damp immers zijt gij, die een stonde opkomt en dan weer verdwijnt."},{"book":"Jacobus","chapter":"4","verse":"15","text":"Neen, gij moest zeggen: “Zo de Heer het wil, zullen we leven, en dit doen of dat!”"},{"book":"Jacobus","chapter":"4","verse":"16","text":"Maar nu bluft gij in uw verwaandheid; al dergelijk gebluf is verkeerd."},{"book":"Jacobus","chapter":"4","verse":"17","text":"Nu dan, hij die weet, dat hij goed heeft te doen en het nalaat, doet zonde."}]}