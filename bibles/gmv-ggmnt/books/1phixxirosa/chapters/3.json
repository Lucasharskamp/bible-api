{"data":[{"book":"1 Phixxirosa","chapter":"3","verse":"1","text":"Hessaththoka macheto! inte inte azinatas azazetite. Hessatho issi issi azinati Xoossa qaala ammanonttayta gidikkoka coo mela ba machcheta lo7etethan xalala simmontta agettena."},{"book":"1 Phixxirosa","chapter":"3","verse":"2","text":"Istti simmana danda7izay inte geeshatethane inte ase bonchiza duusu dizayssa beydikko."},{"book":"1 Phixxirosa","chapter":"3","verse":"3","text":"Inte lo7etethi coo mela hu7e dathanine worqan gexxetethan, al7o mayo mayon, coo mela ayfen beettiza geexen gidopo."},{"book":"1 Phixxirosa","chapter":"3","verse":"4","text":"Inte lo7oy Xoossa sinthan wagara diza keehi bonchetidazine dhayontta gexxen, ashiketethan, addatethanine ayanan gexxettida wozina garisan qoteti diza giddo wozina lo7eteth gido."},{"book":"1 Phixxirosa","chapter":"3","verse":"5","text":"Beni wode ba ufayss Xoossan oothida geesha macashati gexxettiday hayssa malankko. Istti ba azinatas azazettida."},{"book":"1 Phixxirosa","chapter":"3","verse":"6","text":"Istti azazetidaykka Saaray Abirame “Ta godo!” gaada azazettidayssa malakko. Inteka lo7o miishi oothikone issi iitta miishey intena daganthontta aggiko inte Saara naytakko."},{"book":"1 Phixxirosa","chapter":"3","verse":"7","text":"Azinato! inte inte machchetara akekan issife deyte. Istti intefe daburancha medheteth gidida gishshine qasseka Xoossi coo mela kiyatethan immiza deyo istti intenara issife laatanayssa gishshi inte istta bonchite. Inte heyssatho oothiko inte woossa dhuphiza miishey deena."},{"book":"1 Phixxirosa","chapter":"3","verse":"8","text":"Hessafe hara baggara qass inte issay issara siiqon diite. Hara ura bolla gakkiza meto inte meto mala xeellite. Inte inte garisan ishantta mala siiqettite. Ashikistane kiyata gidite."},{"book":"1 Phixxirosa","chapter":"3","verse":"9","text":"Anjjite attin isttas iitta cashes, cashshe zaaropite. Inte xeeygetiday hessaththo oothid anjjo laatanaskko."},{"book":"1 Phixxirosa","chapter":"3","verse":"10","text":"Geesha maxaafay giza mala “Deyon daana koyzayine lo7o gallasata beyanas koyiza uray ba duunape iitta hasa7ontta malane ba meterishatika gene hasa7ontta mala naageto."},{"book":"1 Phixxirosa","chapter":"3","verse":"11","text":"Iitta yoope hakkone lo7o ootho; saroteth koyone kaallo."},{"book":"1 Phixxirosa","chapter":"3","verse":"12","text":"Goda ayfeti xiillota bagga xeelletes. Iza haythetika istta woossa siyanas doya deetes. Hinko iitta oothizayta qass Goday ba hanqo ayfeso bessana”"},{"book":"1 Phixxirosa","chapter":"3","verse":"13","text":"Inte lo7o oothanas miinetiko inte bolla iitta miishe gaathanay oonee?"},{"book":"1 Phixxirosa","chapter":"3","verse":"14","text":"Inte lo7o oothida gishshi waaye beykoka inte anjjo ekkana. Asay inte bolla iitta oothanas mandetizayssas babbofitene daro qopofite."},{"book":"1 Phixxirosa","chapter":"3","verse":"15","text":"Goda Kiristoosa inte wozinan bonchitene iza inte deyos Goda histtite. Intes diza ufayssa gishshi intena oychizaytas wurisos malthe immanas wurso wode giigeti uttite."},{"book":"1 Phixxirosa","chapter":"3","verse":"16","text":"Inte isttas immana malthey qass ashiketethanine bonchon gido. Inte Kiristoosayta gidida gishshi intes diza lo7o amaleza gishshi iitta hasa7iza asay ba iitta hasa7an yeellatana mala intes lo7o qopay deyo."},{"book":"1 Phixxirosa","chapter":"3","verse":"17","text":"Xoossa shene gidiko inte iitta ootho oothidi waayetanayssyafe lo7o ootho oothidi waayetiko lo7okko."},{"book":"1 Phixxirosa","chapter":"3","verse":"18","text":"Kiristoosayka nuna Xoossako shiishanas izi ba hu7es xiillokko shin hanko xiillo gidontta nu nagara gishshi nam7anthettontta mala issi to waayettidi hayqides. Izi ashon hayqides shin ayanan qass paxides."},{"book":"1 Phixxirosa","chapter":"3","verse":"19","text":"Hessa he ayanan qasho keeththan diza shempotako biidi isttas miishiracho qaala yootides."},{"book":"1 Phixxirosa","chapter":"3","verse":"20","text":"Heyti heen woyne keeththan diza shempoti kase Nohe wode markabezi ootheti giigishin istti simmana mala Xoossi danda7an naagishin nuni nessi azazettokko gidaytakko. He markabezan gellin haathey istta ashidayta qooday osppun gidida guuthata asata xalalakko."},{"book":"1 Phixxirosa","chapter":"3","verse":"21","text":"Hessi he haathezi ha7i qass inte izan attiza xinqatte lemusokko. Hayssi xinqattey qita bolla geeyanas meccetethi gidontta geesha qopa ekanas Xoossako shiishiza woossakko. Izi intena ashanayka Yesus Kiristoosa dentha baggarakko."},{"book":"1 Phixxirosa","chapter":"3","verse":"22","text":"Izi pude salo biidi ha7i Xoossa achchan dees. kiitanchatine godatethi isttas dizayti wolqamataka izas haarettida."}]}