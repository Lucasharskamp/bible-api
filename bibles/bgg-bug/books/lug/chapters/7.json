{"data":[{"book":"Lug","chapter":"7","verse":"1","text":"Isu è branthek shii jithek zab yao ched maruii shii, awai ne Khaphernaum hà wuii dun."},{"book":"Lug","chapter":"7","verse":"2","text":"Roman dumuii è bajo bushun rek pha airo khiao jia um; ji pha bran ye rad ne iy sha pha rek."},{"book":"Lug","chapter":"7","verse":"3","text":"Dumuii è Isu ro mua ji yoi mage ne, ai è Jewish dukhothek shii ai khiao jishii gang phi pha ho pha thoh ge."},{"book":"Lug","chapter":"7","verse":"4","text":"Ithek è Isu shii wuii srane wie khung ne yao, “Ji pha bran ne izai naro nong chid pha um ro."},{"book":"Lug","chapter":"7","verse":"5","text":"Ai ne gathek bran shii miie chiih-è ai awai è gathek shii Jewthek misiahò de rung phi phro.”"},{"book":"Lug","chapter":"7","verse":"6","text":"Ji-è Isu de ithek rog shii wuii gieng. Ai ji pha hò è ruang asi ba shii dumuii ji awai ijakthek shii thoh ne aishii yao yi, “Masdo, nawai shii diig arek chid rabo, Na gu hò shii wuii mua pha ne gu shii ne chua oi ro."},{"book":"Lug","chapter":"7","verse":"7","text":"Ji è gu de na shii wuii mua sapho asi ro, nane yao bie mage bo, ji arone guro khiao ji ne gang dun phro."},{"book":"Lug","chapter":"7","verse":"8","text":"Gu, è de dumuiithek boh iliing shii pha bran ro, chiih-è gu iliing shii de sandrithek um ro. Gu è jia shii ‘Wuii’ bo è yung arone, ai de wuii dun phro! Chiih-è gai shii, ‘Thawuii!’ bo è yao arone ai de thawuii phro; chiih-è gu gui khiao, ‘Shii hì rek!’ bo è yao arone ai ne rek phi.”"},{"book":"Lug","chapter":"7","verse":"9","text":"Isu è ai miyao ji nuii srane wiengphleg ne idoh rei srane ai rog shii lua pha iphiingthek shii yao, “Gu nathek shii yao, hì duiine pha migi ne thiih de adoh ba ro, chiih-è Israel shii magunde adoh ba ro!”"},{"book":"Lug","chapter":"7","verse":"10","text":"Muapho idoh dumuii hò hà dun shii airo khiao yi gang iang pha doh."},{"book":"Lug","chapter":"7","verse":"11","text":"Achiadang pha idoh7:11: khthiie pha idoh shii; giak jigizey shii ne umji pha inai. shii Isu ne samoythek nane bran ibrog dog srane ithek shii gang rek yi ne Nain beng pha thiig hà wuii dun."},{"book":"Lug","chapter":"7","verse":"12","text":"Ai ne thiig pha gak hà nyathog dang shii, ithek bran iy jia han srane fuang hà noh ne wuiiramuii pha doh. Ji pha bran iy yi misiungmuii ro dufuii ji jia ji ro, chiih-è thiig pha bran ibrog de ji pha hò-amuii rog shii wuii gieng."},{"book":"Lug","chapter":"7","verse":"13","text":"Ithong è hò-amuii shii ji è rey ramuii pha ji riig srane, ai lubu yi ji pha hò-amuii shii bajo bushun now dun, Ji è ai è hò-amuii shii yao, “Acho rabo.”"},{"book":"Lug","chapter":"7","verse":"14","text":"Chiihphado ai è wuii srane bran iy han pha ji shii khoh mage, ji è han pha branthek de thung dun. Jishii Isu è yao, gu na shii yaodang phro, “Filiao bufuii! Sieng mage bo.”"},{"book":"Lug","chapter":"7","verse":"15","text":"Iyjong pha bran ji è siangfad ne dug srane miyao jao ne yao, chiih-è ji pha bran shii Isu è imuii shii idoh phi din."},{"book":"Lug","chapter":"7","verse":"16","text":"Ji è rek pha ji riig srane zab branthek yi rum ne Hamangkhung-aphuii shii chiong, “Ithek è yao; gethek duchoi shii chaigphuii boh jia khia thog ro! Hamangkhung-aphuii ne awai bran shii ragia rek pha wuii thog ro!”"},{"book":"Lug","chapter":"7","verse":"17","text":"Hì pha Isu pha mua ji yi zab pha soh pha ithua iring hà de zab yoi dun."},{"book":"Lug","chapter":"7","verse":"18","text":"Jishii Jon ro samoythek è jithek pha miyao aishii yao ched shii, ai è bijiu nyi shii ho,"},{"book":"Lug","chapter":"7","verse":"19","text":"Chiih-è Ithong shii sai pha isa shii thoh ge, “Chiih-è Jon è wuiiramuii ro è yao pha ji bey? Asi pha gathek ne gai shii luthong chid habey?”"},{"book":"Lug","chapter":"7","verse":"20","text":"Ai è Isu shii wuii thog mage shii, isa è yao, “Jon Khowo è gathek shii hì è yao ne sai pha thoh ge ro, Na ne Jon è wuiiramuii ro è yao pha ji na bey? Asi pha gathek ne gai shii luthong habey.”"},{"book":"Lug","chapter":"7","verse":"21","text":"Ji pha ishak shii Isu è branthek ro rad pha, miiriie thek nane awie pha ragungthek shii gang phi, chiih-è miegthi pha branthek shii de doh din yi."},{"book":"Lug","chapter":"7","verse":"22","text":"7:22: Aij 35:5,6; Aij 61:1 Ai è Jon ro muapho shii chang, “Nasa nyie doh nyie yoi pha ji ne, idoh dun srane ne Jon shii yao bo: Miegthi pho de doh dun ro, chiih-è lai khi-èg lua ge ro, chiih-è hanyie yi awie pha diig rek ne hìa rad pha bran de so7:22: sang rab: riig 5:12 rab ge ro, chiih-è khohphang pho de yoi ge ro, chiih-è iy pho de hòi dinro, chiih-è Mua Wie ne dushothek shii yao dun ro."},{"book":"Lug","chapter":"7","verse":"23","text":"Gu shii khlam rone anow pho ne bajo sang dun ro!”"},{"book":"Lug","chapter":"7","verse":"24","text":"Chiihphado Jon ro muaphothek è thoh marui srane dun din shii, Isu è bran ibrog shii ai chiang ji jao ne yao: “Nathek è balimuang shii Jon hà wuii shii, nyie shii luthong ne wuii phlei? Nathek yi hasam è saing rab yi thenia thania pha ji riig wuii ne bey?"},{"book":"Lug","chapter":"7","verse":"25","text":"Nathek fuang hà nyie riig pha wuii phlei? Bran yi wie yung guii pha ji riig wuii ne bey? Bran hanyie è ji duiine guii ne sang ne rai pho ne saja hò hà doh ruii phro!"},{"book":"Lug","chapter":"7","verse":"26","text":"Gu shii yao riig bo, nathek fuang hà wuii srane nyie riig wuii phlei? Chaigthek shii riig wuii ne bey? Ji ne izai chak ro, jimagunde ithek ne chaig è de bajo boh jia doh yi."},{"book":"Lug","chapter":"7","verse":"27","text":"7:27: Mal 3:1Jigigam shii yao pha ji ne Jon ji chak ro, ‘Hamangkhung-aphuii è yao, gu ne gui mua pho shii naro lumuii hong yi pha na ibi thoh ge phro.’"},{"book":"Lug","chapter":"7","verse":"28","text":"Isu è yao,” Gu è nathek shii zai yaodang phro, “Jishii idang rai pha bran è de Jon boh ba ro. Jishii Hamangkhung-aphuii pha Sajathua shii ìu um ne de ai ne Jon è de boh ba phro.”"},{"book":"Lug","chapter":"7","verse":"29","text":"Zab pha branthek è aishii yoi, ithek nane mijin thanphothek dungdang ne Hamangkhung-aphuii ro giang nak ne, ithek de Jon ro khowo yie."},{"book":"Lug","chapter":"7","verse":"30","text":"Jishii Pharisithek nane Iphey yua pha masdothek è Hamangkhung-aphuii munow pha miyao ji snai srane Jon ro khowo de ayie."},{"book":"Lug","chapter":"7","verse":"31","text":"Isu è yao din, “Chiihphado duchung pha branthek shii, khi-èrek ne chua ne yao sha phlei? Ithek ne khi-èrek pha duiine lei?"},{"book":"Lug","chapter":"7","verse":"32","text":"Ithek ne bajarai pha ithua shii dug ne rai pha aniphiing duiine ro. Gai ibrog è gai shii ziak srane yao, ‘Gathek ne phiyiy pha ben nathek shii khuang phi, jishii nathek è asiu! Gathek è bi-iy ibai bai shii ithek è achoh phi!’"},{"book":"Lug","chapter":"7","verse":"33","text":"Jon Khowo phi pha ji wuii thog ne, chiih-è ai ne minyie nyie srane phuii de aniing, chiih-è ithek è yao, ‘Ai iliing shii ne ibuii um ro!’"},{"book":"Lug","chapter":"7","verse":"34","text":"Bran Dufuii yi wuii thog mage ne, chiih-è chie niing shii, ithek è yao, ‘Hì pha bran shii riig bo! Ai ne sugow ne chie niing pha jia ara, chiih-è ai ne mijin than phothek nane layogthek pha ijak ro è yao!’"},{"book":"Lug","chapter":"7","verse":"35","text":"Hamangkhung-aphuii pha khani è, hanyie è nuii lei ne ji ne izai chak rone doh yi phro.”"},{"book":"Lug","chapter":"7","verse":"36","text":"Pharisi jia è Isu shii ai hò hà michie chie pha ho, ji è Isu yi ji pha Pharisi hò hà wuii srane michie chie sha pha dug."},{"book":"Lug","chapter":"7","verse":"37","text":"7:37,38: Mth 26:7; Mrg 14:3; Jon 12:3 Ji pha thawun shii layog rek ne sieng pha hò-amuii de jia rai. Ai è Isu ne Pharisithek hò hà michie chieramuii pha yoi, ji è ai ne rem no pha (alabasther) sumaro ley jariie yie ne wuii thog ne,"},{"book":"Lug","chapter":"7","verse":"38","text":"Isu idoh shii riu srane, cho ne awai mieg kho è ai lai shii sad phi. Chiihphado è awai khaziang è ai lai shii go rek phi ne, ai lai shii khichiug ne, chiih-è sumaro rek ne aishii shun phi."},{"book":"Lug","chapter":"7","verse":"39","text":"Pharisithek è ji doh srane, awai shii yao, “Hì pha bran ne izai chaigphuii arone, aishii kho pha hò-amuii ji ne hanyie ga ai ne nyathieg mua phro, chiih-è hì pha hò-amuii yi khi-èrek ne layog è sieng ne rai ji de ai nyathieg mua phro!”"},{"book":"Lug","chapter":"7","verse":"40","text":"Isu gang è aishii yao, “Simon, gu na shii nyie magunde yao pha um ro.” “Simon è chang, Masdo, Yao mage bo.”"},{"book":"Lug","chapter":"7","verse":"41","text":"Isu è jao ne yao, “Buyo buyo shii bran nyi è bang chei pho è bang chei phi, jia è aishii liiman pha sikhi wieng guii chei, chiih-è bran yoh jia ji è saguii chei."},{"book":"Lug","chapter":"7","verse":"42","text":"Jishii isa è hanyie de idoh arang mua, jimagunde ai è isa ro muruii shii alia pha thoh muii, ji arone, aishii hanyie è bajo miie ruii phlei?”"},{"book":"Lug","chapter":"7","verse":"43","text":"“Simon è chang,” “Gu munow arone, hanyie shii bajo bang yi pha um shii idoh alia pha thoh muii pha ji è bajo wie now phro.”"},{"book":"Lug","chapter":"7","verse":"44","text":"Jishii ai è hò-amuii jishii rei srane riig ne Simon shii yao, “Na hì pha hò-amuii shii doh ramuii bey? Gu ne na hò hà wuii shii, na è gu lai sud pha kho de aphi, Jishii ai è awai miegkho è gu lai sud phi srane awai khaziang rek ne sad ne go phi."},{"book":"Lug","chapter":"7","verse":"45","text":"Na è gu shii ne khichiug srane wie aho ro, jimagunde gu nyawuii thog dang ne ai gu lai shii athodang pha khichiug bamuii ro."},{"book":"Lug","chapter":"7","verse":"46","text":"Na è gu khrug shii sumaro yow è ashun phi, jimagunde ai è gu lai shii wie now pha thiiliie è shun phi."},{"book":"Lug","chapter":"7","verse":"47","text":"Ji è, gu na shii yao, airo bajo miie pha ji è airo layogthek ne khungjong ge ro è doh yi ro. Jishii layog ìujia khung bie pha ne, airo miie pha de ìujia bie rone doh yi phro.”"},{"book":"Lug","chapter":"7","verse":"48","text":"Chiihphado Isu hò-amuii shii yao, “Na layog khungjong phi ro.”"},{"book":"Lug","chapter":"7","verse":"49","text":"Gaithek thiibliie shii dug pho è awaithek chung yao rai, “Layog shii rang de khung phi pha hì ne hanyie ga?”"},{"book":"Lug","chapter":"7","verse":"50","text":"Jishii Isu è hò-amuii shii yao, “Naro migi è na shii ragia rek ge ro; na ne liijiing è dun bo.”"}]}