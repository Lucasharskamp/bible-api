{"data":[{"book":"Ebelewo","chapter":"13","verse":"1","text":"Bika luzolo lu kikhomba luzingila."},{"book":"Ebelewo","chapter":"13","verse":"2","text":"Lubika zimbakananga yakulanga banzenza bumboti bila batu bankaka bayakula zimbasi mu kambu zaba."},{"book":"Ebelewo","chapter":"13","verse":"3","text":"Lutebukilanga moyo batu badi mu nloko banga ti mamveno luidi bakangama va kimosi ayi bawu. Lutebukilanga moyo batu bobo banyamusu bila beno mamveno lubeki zinitu ziozi zilenda yamusu."},{"book":"Ebelewo","chapter":"13","verse":"4","text":"Bika batu boso bakinzikanga dikuela. Mfulu yi batu bakuela yifueti banga yivedila bila Nzambi wela sambisa batu boso bansadilanga kindumba ayi kitsuza."},{"book":"Ebelewo","chapter":"13","verse":"5","text":"Bika khadulu eno yibika diatusu kuidi luzolo lu zimbongo. Monanganu khini mu bima bibi bidi yeno bila niandi veka Nzambi wutuba ti : Ndilendi kuyekula ko, ndilendi ku loza ko !"},{"book":"Ebelewo","chapter":"13","verse":"6","text":"Diawu tubeki bu tubila mu diana dioso, ti :"},{"book":"Ebelewo","chapter":"13","verse":"7","text":"Lutebukilanga moyo mintuadisi mieno mi lulonga mambu ma Nzambi. Luyindulanga tsukulu yi khadulu awu ayi lusokudila minu kiawu."},{"book":"Ebelewo","chapter":"13","verse":"8","text":"Yesu Klisto widi phila yimosi kibedi yono ayi lumbu kiaki ayi mu mimvu mikamimani."},{"book":"Ebelewo","chapter":"13","verse":"9","text":"Lubika vunu mu malongi ma phila mu phila ayi ma nzenza. Bila bulutidi mfunu mintima mikindusu mu nlemvo wu Nzambi vayi bika mu khebolo yi mina mitedi ndiwulu, bila misadisanga ko bobobansadilanga miawu."},{"book":"Ebelewo","chapter":"13","verse":"10","text":"Tubeki diziku dintambukulungu makaba vayi batu bobo bansalanga mu nzo ngoto basi ko minsua mu dia."},{"book":"Ebelewo","chapter":"13","verse":"11","text":"Bila Pfumu yi zinganga Nzambi wunata menga ma bibulu mu diambu di ndemvokolo yi masumu, ku Buangu kilutidi nlongo. Vayi zinitu zi bibulu beni ziyokolo ku difula di Ka."},{"book":"Ebelewo","chapter":"13","verse":"12","text":"Diawu Yesu mamvandi kamonina ziphasi ku difula di Ka, mu diambu di vedisa batu mu menga mandi."},{"book":"Ebelewo","chapter":"13","verse":"13","text":"Diawu bika tuenda kuidi niandi, kuna difula di Ka ayi tukikinina fua zitsoni ziozi kafua."},{"book":"Ebelewo","chapter":"13","verse":"14","text":"Bila vava tuisi ko divula dinzingilanga mu zithangu ziosovayi tulembo tombi divula diodi di nkuiza."},{"book":"Ebelewo","chapter":"13","verse":"15","text":"Mu diambu di Yesu, bika tutambikanga kuidi Nzambi dikaba di minkunga ; bu dinsundula ti tufueti sanisinanga dizina diandi."},{"book":"Ebelewo","chapter":"13","verse":"16","text":"Lubika zimbakana vanganga mamboti ayi kabulanga kuidi bakhomba bila makaba ma phila yoyi mawu mamonisanga Nzambi khini."},{"book":"Ebelewo","chapter":"13","verse":"17","text":"Lutumukinanga mintuadisi mieno ayi luba kinzikanga ; bila bawu beti sunga miela mieno ayi bela vumbudila Nzambi kipholo mu kisalu kiawu mu diambu basala kisalu kiawu mu khini vayi bika ku tsi manuinguta bila lulendi baka kadi lusadusu ko."},{"book":"Ebelewo","chapter":"13","verse":"18","text":"Lutusambidilanga bila tuzebi ti mayindu ma mintima mieto madi mamboti bu tutidi ba khadulu yimboti mu mambu moso."},{"book":"Ebelewo","chapter":"13","verse":"19","text":"Ndinluta kululomba luvanga diawu muingi ndivutulu nsualu kuidi beno."},{"book":"Ebelewo","chapter":"13","verse":"20","text":"Bika Nzambi yi ndembama, yoyi yifulukisa Pfumu eto Yesu mu bafua ; mutu wowo widi nsungi wunneni wu mamemi mu nzila yi menga ma Nguizani yikayimani,"},{"book":"Ebelewo","chapter":"13","verse":"21","text":"kalukitula bafuana mu vanga mavanga mamo mamboti mu diambu di vanga luzolo luandi bu keti vanga mu beto mambu moso momo makummonisanga khini mu lulendo lu Yesu Klisto. Bika katambula nkembo mu mimvu mioso. Amen."},{"book":"Ebelewo","chapter":"13","verse":"22","text":"A bakhomba, ndikululubula mu vibidila mambu momo ndilulubudidi bila mu mambu ma khufi kaka ndilusonikini."},{"book":"Ebelewo","chapter":"13","verse":"23","text":"Muaki luzaba ti khombꞌeto Timote wutotolo mu nloko. Enati wela vika kuiza, buna ndiela kuiza kulutala va kimosi ayi niandi."},{"book":"Ebelewo","chapter":"13","verse":"24","text":"Luvana mboti kuidi mintuadisi mieno mioso ayi kuidi banlongo boso. Basi Itali baluveni mboti."},{"book":"Ebelewo","chapter":"13","verse":"25","text":"Bika nlemvo wuba yeno beno boso. Amen !"}]}