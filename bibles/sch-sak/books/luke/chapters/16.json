{"data":[{"book":"Luke","chapter":"16","verse":"1","text":"Jisua'n a ruoisingei kôma, “Mineipa inkhatin a tîrlâm, a rochon enkolpu a neia, a pu sum ânchêk tiin a pu kôma an nôna."},{"book":"Luke","chapter":"16","verse":"2","text":"Masikin a pûn a koia a kôma, Nu chung roi ki riet hih inmo ani? Nu sum enkol, a roi an rêngin miziekin mi pêk roh, atûn renga chu sum enkolpu chang thei khâi no tinih,” a tipea."},{"book":"Luke","chapter":"16","verse":"3","text":"Ha tîrlâm han, “ku pûn ki sinna ni minmâkin imo ki sin rang? pil tuk laka rât mu-unga, kutdo laka kên zaka,” a tia."},{"book":"Luke","chapter":"16","verse":"4","text":"Hanchu, ki sin hih ni minmâk tika, malngeiin an ina min man om theina rang chang ki riet zoi, a tia."},{"book":"Luke","chapter":"16","verse":"5","text":"Hanchu, a pu sum ântângngei nâm a koia, amotontakpa kôma, “idôrmo nêntâng?” a tia."},{"book":"Luke","chapter":"16","verse":"6","text":"Ama han, “Olive sariek ûm razakhat” a tia. A kôma, “hi nêntângna lekha, thuon inla, sômrangngân miziek roh,” a tipea."},{"book":"Luke","chapter":"16","verse":"7","text":"Midang a rekel nôka, nangte idôr mo nêntâng? a tia. “Bu tumbu isângkhat” a tia. “Hi nêntângna lekha, razarietin miziek roh” a tipea."},{"book":"Luke","chapter":"16","verse":"8","text":"Hanchu, a pu sum enkolpu dikloi, a milak thei tie ânpâka, avâr nâingei nêkin rammuol nâingei hi atûnlai roia chu an vâr uol, a tia."},{"book":"Luke","chapter":"16","verse":"9","text":"Jisua'n, “Nangni ki ril, rammuol rochonin ruol sin no ungla, aboi tikin kumtuong ina nin om theina rangin,” a tia."},{"book":"Luke","chapter":"16","verse":"10","text":"Tutu atômte chunga iemom chu atam chunga khom iem aom ngâi, tutu atômte chunga iemomloi chu atam chunga khom iemom ngâi mak."},{"book":"Luke","chapter":"16","verse":"11","text":"Rammuol rochona luo iem nin om nônte, tumo rochon tak vâng hate nangni minrâk ranga?"},{"book":"Luke","chapter":"16","verse":"12","text":"Midang ta chunga luo iem nin om thei nônte, ninta hah tumo nangni pêk ranga?"},{"book":"Luke","chapter":"16","verse":"13","text":"“Tîrlâm inkhatin pu inik sin tho pe thei no nih. Inkhat heng a ta inkhat midit a tih, nônchu, inkhat sûr a ta, inkhat mathân a tih. Pathien le sum sin minlop thei no tunui,”16:13: Mat 6:24 a tia."},{"book":"Luke","chapter":"16","verse":"14","text":"Hanchu, Pharisee, sum rangâiminlut ngei han a chong murdi an rieta, an chiera."},{"book":"Luke","chapter":"16","verse":"15","text":"Jisua'n an kôma, “Mi mitmua a dikin nin inlanga, ania, Pathien'n nin mulung a riet. Miriemin neinun aliena ai be hih Pathien mitmûn chu akâmboi ani,” a tia."},{"book":"Luke","chapter":"16","verse":"16","text":"Moses Balam le dêipungei lekha ngei han Baptispu John tena hah a huoma, masuo renga chu Pathien Rêngram Thurchi Sa an misîra, mitinin rangrâta lût rangin an pût chita.16:16: Mat 11:12,13"},{"book":"Luke","chapter":"16","verse":"17","text":"Ania, Balam chong, miziek minhâng chînte boi nêkin invân le pil aboi abai uol.16:17: Mat 5:18"},{"book":"Luke","chapter":"16","verse":"18","text":"“Tutu a lômnu a mâka, midang a neiin chu a inrê ani, mi imâknu neipu khom a inrê ani.”"},{"book":"Luke","chapter":"16","verse":"19","text":"Mineipa inkhat a oma, puon mantam ngei silin nîngtinin hoiinhâia lêngin a om ngâia."},{"book":"Luke","chapter":"16","verse":"20","text":"Inrieng inkhat, a riming Lazarus a vun pânin a tuom, mineipa inkot bula an hongtuong ngâi, a oma."},{"book":"Luke","chapter":"16","verse":"21","text":"Mineipa dosâng nuoia bu ramal tâk nêk rang a nuoma, uingei lakin apân an miliek pe ngâia."},{"book":"Luke","chapter":"16","verse":"22","text":"Inriengte hah a thia, invânram ruolhoia Abraham kôla insung rangin vântîrtonngeiin an tuonga. Mineipa khom a thia an phûma."},{"book":"Luke","chapter":"16","verse":"23","text":"Ithi khuoa16:23: mithi khuo: mârsi, mithi ngei omna mun. ana tuongin a oma, a hong tanga lâtaka Lazarus, Abraham kôla insung a hong mua."},{"book":"Luke","chapter":"16","verse":"24","text":"Hanchu ân-ieka, “O pa, Abraham lungkham ni mu inla, Lazarus a kutpâra, tui mindui senla, ke melei mindâi rangin ni juongtîr pe roh, hi meia hin ana ki rietrai zoi sikin,” a tia."},{"book":"Luke","chapter":"16","verse":"25","text":"“Ania, Abraham'n, Ka nâipasal, ni ring lâiin, neinunsa murdi na changa, Lazarus rêk chu asaloi murdi ai chang hah riet roh bah, ania atûn ama chu, hoi takin a oma, nang chu ana tuongin no om zoi ani."},{"book":"Luke","chapter":"16","verse":"26","text":"Mapêna tutu anuom khomin, hi tieng renga ha tieng inkân thei loina rang le ha tieng renga hi tieng kânga hôn kân thei loina rangin ei kâra hin pil achat inthûk a om kêng,” a tia."},{"book":"Luke","chapter":"16","verse":"27","text":"Hanchu mineipa han, “O pa, Abraham, Lazarus hah ka pa insûngkuoa ni tîr pe rangin nang ki ngên."},{"book":"Luke","chapter":"16","verse":"28","text":"Lâibung rangnga ke neia, hi natna muna an hong loina rangin ni juong ril pe rese,” a tia."},{"book":"Luke","chapter":"16","verse":"29","text":"Abraham'n, “Na lâibungngei ril rang chu Moses le dêipungei an nei mo ka ta, ha ngei chong hah rangâi rese ngei,” a tia."},{"book":"Luke","chapter":"16","verse":"30","text":"“Mineipa han, O, pa Abraham, mavai han chu chuk thei no nih, athi renga ânthoi ngei an kôma se vaiin kêng an sietna an insîr rang,” a tia."},{"book":"Luke","chapter":"16","verse":"31","text":"“Ania, Abraham'n, Moses le dêipungei hê an lâk nônchu, athi renga inthoinôkin se senla ngei khoma, taksôn uol noni ngei,” a tipe."}]}