{"data":[{"book":"Jesaja","chapter":"18","verse":"1","text":"Ha, het land van de gonzende vleugels, Aan de overzijde der stromen van Koesj,"},{"book":"Jesaja","chapter":"18","verse":"2","text":"Dat gezanten zendt over zee, In rieten boten over het water. Keert terug, snelle boden, naar het rijzige, glanzende volk, Naar de natie, heinde en verre geducht, Naar het volk van kracht en victorie, Wiens land is doorsneden van stromen."},{"book":"Jesaja","chapter":"18","verse":"3","text":"Gij allen, die de wereld bewoont, En de aarde bevolkt, Ziet toe, als de banier wordt geplant op de bergen, Luistert, als de bazuin wordt gestoken!"},{"book":"Jesaja","chapter":"18","verse":"4","text":"Want dit heeft Jahweh mij gezegd: Rustig zie Ik toe in mijn woning, Als de stralende gloed van de zon, Als een nevel van dauw in de oogst."},{"book":"Jesaja","chapter":"18","verse":"5","text":"Want vóór de oogst, als de bloeitijd voorbij is, En de bloesems rijpende druiven worden, Snijdt Hij de ranken af met het mes, En kapt Hij de takken weg."},{"book":"Jesaja","chapter":"18","verse":"6","text":"Beiden worden aan de gieren der bergen gelaten, En aan de beesten der vlakte; Daar brengen de gieren de zomer door, Al de beesten der vlakte de winter."},{"book":"Jesaja","chapter":"18","verse":"7","text":"Dan zullen er offers worden gebracht Voor Jahweh der heirscharen Door het rijzige, glanzende volk, Door de natie, heinde en verre geducht; Door het volk van kracht en victorie, Wiens land is doorsneden van stromen: Naar de plaats van de Naam van Jahweh der heirscharen, Naar de berg Sion!"}]}