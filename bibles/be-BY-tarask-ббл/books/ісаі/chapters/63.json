{"data":[{"book":"ІСАІ","chapter":"63","verse":"1","text":"Хто гэта ідзе ад Эдома, у чырванёных шатах ад Васора, такі велічны ў Сваім адзеньні, выступае ў паўнаце сілы Сваёй? - «Я - Хто вымаўляе праўду, моцны, каб ратаваць»."},{"book":"ІСАІ","chapter":"63","verse":"2","text":"Чаго ж адзеньне Тваё прыгожае, і шаты ў Цябе - як у таптальніка ў чавільні?"},{"book":"ІСАІ","chapter":"63","verse":"3","text":"«Я таптаў у чавільні адзін, і з народаў нікога ня было са Мною; і Я таптаў іх у гневе Маім і мясіў іх у лютасьці Маёй; кроў іх пырскала на шаты Мае, і Я запляміў усё адзеньне Маё;"},{"book":"ІСАІ","chapter":"63","verse":"4","text":"бо дзень помсты - у сэрцы Маім, і год Маіх адкупленьняў настаў."},{"book":"ІСАІ","chapter":"63","verse":"5","text":"Я глядзеў, - і ня было памочніка; дзіваваў, што ня было таго, хто падтрымлівае; але дапамагла Мне сіла Мая, і лютасьць Мая - яна падтрымала Мяне:"},{"book":"ІСАІ","chapter":"63","verse":"6","text":"і патаптаў Я народы ў гневе Маім, і пабіў іх у лютасьці Маёй, і выліў на зямлю кроў іхнюю»."},{"book":"ІСАІ","chapter":"63","verse":"7","text":"Узгадаю міласьці Гасподнія і славу Гасподнюю за ўсё, што Гасподзь дараваў нам, і вялікую даброць Ягоную дому Ізраілеваму, якую ўзычыў Ён яму зь міласэрнасьці Сваёй і ад мноства шчадротаў Сваіх."},{"book":"ІСАІ","chapter":"63","verse":"8","text":"Ён сказаў: «сапраўды яны - народ Мой, дзеці, якія ня зманяць», - і Ён ім Збаўца."},{"book":"ІСАІ","chapter":"63","verse":"9","text":"У любым смутку іхнім Ён не пакідаў іх, і анёл аблічча Ягонага ратаваў іх; зь любові Сваёй і добрасардэчнасьці Сваёй Ён адкупіў іх, узяў і насіў іх усе дні старадаўнія."},{"book":"ІСАІ","chapter":"63","verse":"10","text":"Але яны абурыліся і засмуцілі Сьвятога Духа Яго; таму Ён ператварыўся ў няпрыяцеля іхняга: Сам ваяваў супроць іх."},{"book":"ІСАІ","chapter":"63","verse":"11","text":"Тады народ Ягоны ўспомніў даўнія дні Майсеевыя: дзе Той, Які вывеў іх з мора з пастырам авечак Сваіх? дзе Той, Які ўклаў у сэрца ягонае Сьвятога Духа Свайго,"},{"book":"ІСАІ","chapter":"63","verse":"12","text":"Які вёў Майсея за правую руку велічнаю мышцаю Сваёю, разьдзяліў перад ім воды, каб зрабіць сабе вечнае імя;"},{"book":"ІСАІ","chapter":"63","verse":"13","text":"Які вёў іх церазь бездані, як каня па стэпе, і яны не спатыкаліся?"},{"book":"ІСАІ","chapter":"63","verse":"14","text":"Як статак сыходзіць у даліну, - Дух Гасподні вёў іх да спакою. Так вёў Ты народ Твой, каб зрабіць Сабе славутае імя."},{"book":"ІСАІ","chapter":"63","verse":"15","text":"Прыгледзься зь нябёсаў і паглядзі з жытлішча сьвятыні Тваёй і славы Тваёй: дзе руплівасьць Твая і магутнасьць Твая? - узрушэньне нутробы Тваёй і міласьці Твае да мяне затрыманы."},{"book":"ІСАІ","chapter":"63","verse":"16","text":"Толькі Ты - Айцец наш; бо Абрагам не пазнае нас, і Ізраіль не прызнае нас за сваіх; Ты, Госпадзе, - Айцец наш, ад веку імя Тваё: «Адкупнік наш»."},{"book":"ІСАІ","chapter":"63","verse":"17","text":"Навошта, Госпадзе, Ты дапусьціў нам зьбіцца з дарог Тваіх, зжарсьцьвець сэрцу нашаму, каб не баяцца Цябе? Зьвярніся дзеля рабоў Тваіх, дзеля родаў спадчыны Тваёй."},{"book":"ІСАІ","chapter":"63","verse":"18","text":"Нядоўгі час валодаў ім народ сьвятыні Тваёй: ворагі нашыя патапталі сьвяцілішча Тваё."},{"book":"ІСАІ","chapter":"63","verse":"19","text":"Мы зрабіліся такімі, над якімі Ты як бы ніколі не валадарыў, і над якімі не называлася імя Тваё."}]}