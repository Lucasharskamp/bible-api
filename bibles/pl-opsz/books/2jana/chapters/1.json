{"data":[{"book":"2 Jana","chapter":"1","verse":"1","text":"Ja, starszy kościoła, piszę do wybranej przez Boga pani oraz do jej dzieci. Szczerze was kocham, a razem ze mną kochają was wszyscy ci, którzy poznali prawdę."},{"book":"2 Jana","chapter":"1","verse":"2","text":"Miłość ta wypływa z poznania Bożej prawdy, którą teraz mamy w sercach i która pozostanie tam na zawsze."},{"book":"2 Jana","chapter":"1","verse":"3","text":"Niech Bóg Ojciec i Jego Syn, Jezus Chrystus, obdarzają nas wszystkich łaską, miłością i pokojem. Trzymajcie się prawdy i okazujcie innym miłość!"},{"book":"2 Jana","chapter":"1","verse":"4","text":"Bardzo ucieszyłem się, słysząc o twoich dzieciach, które trzymają się prawdy i żyją zgodnie z nakazem naszego Ojca."},{"book":"2 Jana","chapter":"1","verse":"5","text":"Droga pani, okazujmy sobie wzajemną miłość! Nie jest to żadne nowe przykazanie, wszyscy bowiem dobrze je znamy od samego początku."},{"book":"2 Jana","chapter":"1","verse":"6","text":"Miłość wyraża się w posłuszeństwie Bożym przykazaniom, które poznaliście już na samym początku."},{"book":"2 Jana","chapter":"1","verse":"7","text":"Piszę o tym, ponieważ pojawiło się wielu oszustów, którzy twierdzą, że Jezus Chrystus nie przyszedł na świat w prawdziwym, ludzkim ciele. Ci, którzy tak nauczają, są nie tylko oszustami, ale także przeciwnikami Chrystusa."},{"book":"2 Jana","chapter":"1","verse":"8","text":"Uważajcie więc, aby nie stracić tego, nad czym pracowaliśmy. Jeśli tak uczynicie, otrzymacie od Pana pełną nagrodę."},{"book":"2 Jana","chapter":"1","verse":"9","text":"Każdy, kto się oddala od nauki Chrystusa i nie trzyma się jej, w rzeczywistości odwraca się od samego Boga. Ten zaś, kto jest jej wierny, trwa w jedności z Bogiem Ojcem oraz Jego Synem."},{"book":"2 Jana","chapter":"1","verse":"10","text":"Jeśli przyjdzie do was jakiś nauczyciel, który nie trzyma się zdrowej nauki Chrystusa, nie zapraszajcie go do domu ani go nawet nie pozdrawiajcie."},{"book":"2 Jana","chapter":"1","verse":"11","text":"Ten bowiem, kto go serdecznie wita, utożsamia się z jego złymi czynami."},{"book":"2 Jana","chapter":"1","verse":"12","text":"Chciałbym powiedzieć wam jeszcze o wielu innych sprawach. Nie będę jednak teraz o nich pisać, mam bowiem nadzieję, że niebawem was odwiedzę, a wtedy porozmawiamy o wszystkim osobiście. Wierzę, że to spotkanie będzie dla nas wszystkich wielką radością."},{"book":"2 Jana","chapter":"1","verse":"13","text":"Pozdrawiają cię dzieci twojej siostry, która również została wybrana przez Boga."}]}