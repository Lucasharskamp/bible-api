{"data":[{"book":"Mateyu","chapter":"13","verse":"1","text":"Tsiku lomwelo Yesu anatuluka mʼnyumba ndipo anakhala mʼmbali mwa nyanja."},{"book":"Mateyu","chapter":"13","verse":"2","text":"Magulu a anthu anasonkhana mozungulira ndipo Iye analowa mʼbwato nakhala pansi ndipo anthu onse anayimirira ku mtunda."},{"book":"Mateyu","chapter":"13","verse":"3","text":"Pamenepo Iye anawawuza zinthu zambiri mʼmafanizo ndi kuti, “Mlimi anapita kukafesa mbewu zake."},{"book":"Mateyu","chapter":"13","verse":"4","text":"Akufesa, zina zinagwera mʼmbali mwa njira ndipo mbalame zinabwera ndi kuzidya."},{"book":"Mateyu","chapter":"13","verse":"5","text":"Zina zinagwa pamalo a miyala pamene panalibe dothi lambiri. Zinamera mofulumira chifukwa panalibe dothi lambiri."},{"book":"Mateyu","chapter":"13","verse":"6","text":"Koma dzuwa litakwera, mbewu zinapserera ndipo zinawuma chifukwa zinalibe mizu."},{"book":"Mateyu","chapter":"13","verse":"7","text":"Mbewu zina zinagwa pa minga ndipo mingayo inayanga ndi kuzirepheretsa kukula."},{"book":"Mateyu","chapter":"13","verse":"8","text":"Koma mbewu zina zinagwa pa nthaka yabwino ndipo zinabala zipatso 100, zina 60 ndipo zinanso makumi atatu mwa zimene zinafesedwa."},{"book":"Mateyu","chapter":"13","verse":"9","text":"Amene ali ndi makutu amve.”"},{"book":"Mateyu","chapter":"13","verse":"10","text":"Ophunzira anabwera kwa Iye ndikumufunsa kuti, “Chifukwa chiyani Inu mukuyankhula kwa anthu mʼmafanizo?”"},{"book":"Mateyu","chapter":"13","verse":"11","text":"Iye anayankha kuti, “Nzeru zakudziwa zinsinsi za ufumu wakumwamba zapatsidwa kwa inu koma osati kwa iwo."},{"book":"Mateyu","chapter":"13","verse":"12","text":"Aliyense amene ali nazo adzapatsidwa zowonjezera ndipo iye adzakhala nazo zambiri. Aliyense amene alibe, ngakhale zimene ali nazo adzamulanda."},{"book":"Mateyu","chapter":"13","verse":"13","text":"Ichi ndi chifukwa chake ndimayankhula kwa iwo mʼmafanizo:"},{"book":"Mateyu","chapter":"13","verse":"14","text":"Mwa iwo zimene ananenera Yesaya zikwaniritsidwa:"},{"book":"Mateyu","chapter":"13","verse":"15","text":"Pakuti mtima wa anthu awa ndi wokanika,"},{"book":"Mateyu","chapter":"13","verse":"16","text":"Koma maso anu ndi odala chifukwa amapenya ndi makutu anu chifukwa amamva."},{"book":"Mateyu","chapter":"13","verse":"17","text":"Zoonadi, Ine ndikuwuzani kuti aneneri ambiri ndi anthu olungama anafuna kuona zimene inu mukupenya koma sanazione ndi kumva zimene inu mukumva koma sanazimve."},{"book":"Mateyu","chapter":"13","verse":"18","text":"“Tamverani tsono zimene fanizo la wofesa litanthauza:"},{"book":"Mateyu","chapter":"13","verse":"19","text":"Pamene aliyense akumva uthenga wa ufumu koma sawuzindikira, woyipayo amabwera ndi kuchotsa zimene zafesedwa mu mtima mwake. Iyi ndi mbewu yofesedwa mʼmbali mwa njira."},{"book":"Mateyu","chapter":"13","verse":"20","text":"Zimene zinafesedwa pa malo amiyala ndi munthu amene amamva mawu ndi kuwalandira msanga ndi chimwemwe."},{"book":"Mateyu","chapter":"13","verse":"21","text":"Koma popeza alibe muzu, iwo amakhala nthawi yochepa. Pamene vuto kapena zunzo libwera chifukwa cha mawu, iye amagwa mofulumira."},{"book":"Mateyu","chapter":"13","verse":"22","text":"Zimene zinafesedwa pakati pa minga, ndi munthu amene amamva mawu koma nkhawa za moyo uno ndi chinyengo cha chuma zimalepheretsa mawuwo kuti abale chipatso."},{"book":"Mateyu","chapter":"13","verse":"23","text":"Koma zimene zinafesedwa pa nthaka yabwino, ndi munthu amene amamva mawu ndipo amawazindikira. Iye amabala zipatso zokwanira 100, zina 60 ndipo zinanso makumi atatu mwa zimene zinafesedwa.”"},{"book":"Mateyu","chapter":"13","verse":"24","text":"Yesu anawawuza fanizo lina kuti: “Ufumu wakumwamba ufanana ndi munthu amene anafesa mbewu zabwino mʼmunda mwake."},{"book":"Mateyu","chapter":"13","verse":"25","text":"Koma aliyense akugona usiku mdani wake anabwera ndi kufesa namsongole pakati pa tirigu ndipo anachoka."},{"book":"Mateyu","chapter":"13","verse":"26","text":"Pamene tirigu anamera ndi kutulutsa ngala, namsongole anaonekanso."},{"book":"Mateyu","chapter":"13","verse":"27","text":"“Antchito ake anabwera kwa iye ndi kuti, ‘Bwana, kodi simunafese mbewu zabwino mʼmunda mwanu? Nanga namsongole wachokera kuti?’"},{"book":"Mateyu","chapter":"13","verse":"28","text":"“Iye anayankha kuti, ‘Ndi mdani amene anachita izi.’"},{"book":"Mateyu","chapter":"13","verse":"29","text":"“Iye anakana nati, ‘Ayi. Chifukwa pamene mukuzula namsongoleyo mwina inu mungazulire pamodzi ndi tirigu."},{"book":"Mateyu","chapter":"13","verse":"30","text":"Zisiyeni zonse zikulire pamodzi mpaka nthawi yokolola. Pa nthawi imeneyo ndidzawuza okolola kuti: Poyamba sonkhanitsani namsongole ndi kumumanga mʼmitolo kuti atenthedwe, kenaka sonkhanitsani tirigu ndi kumuyika mʼnkhokwe yanga.’ ”"},{"book":"Mateyu","chapter":"13","verse":"31","text":"Iye anawawuza fanizo lina kuti, “Ufumu wakumwamba uli ngati mbewu ya mpiru, imene munthu anatenga ndi kudzala mʼmunda mwake."},{"book":"Mateyu","chapter":"13","verse":"32","text":"Ngakhale mbewuyi ndi yayingʼono mwa mbewu zanu zonse za mʼmunda, imakula ndi kukhala mtengo kotero kuti mbalame zamlengalenga zimabwera ndi kupumula mʼnthambi zake.”"},{"book":"Mateyu","chapter":"13","verse":"33","text":"Iye anawawuzanso fanizo lina nati: “Ufumu wakumwamba ufanana ndi yisiti amene mayi anatenga ndi kusakaniza mu ufa wambiri mpaka wonse unafufuma.”"},{"book":"Mateyu","chapter":"13","verse":"34","text":"Yesu anayankhula zinthu zonsezi kwa gulu la anthu mʼmafanizo ndipo Iye sananene kalikonse kwa iwo osagwiritsa ntchito fanizo."},{"book":"Mateyu","chapter":"13","verse":"35","text":"Kotero zinakwaniritsidwa zimene zinayankhulidwa ndi mneneri kuti,"},{"book":"Mateyu","chapter":"13","verse":"36","text":"Kenaka Iye anasiya gulu la anthu ndi kukalowa mʼnyumba. Ophunzira ake anapita kwa Iye nati, “Timasulireni fanizo la namsongole mʼmunda.”"},{"book":"Mateyu","chapter":"13","verse":"37","text":"Iye anayankha nati, “Munthu amene anafesa mbewu yabwino ndi Mwana wa Munthu."},{"book":"Mateyu","chapter":"13","verse":"38","text":"Munda ndi dziko lapansi ndipo mbewu yabwino ndi ana a ufumu. Namsongole ndi ana a woyipayo."},{"book":"Mateyu","chapter":"13","verse":"39","text":"Ndipo amene anafesa namsongole ndi Satana. Kukolola ndiko kutha kwa dzikoli ndipo otuta ndi angelo."},{"book":"Mateyu","chapter":"13","verse":"40","text":"“Monga momwe namsongole azulidwa ndi kutenthedwa ndi moto, momwemonso kudzakhala pakutha kwa dziko."},{"book":"Mateyu","chapter":"13","verse":"41","text":"Mwana wa Munthu adzatumiza angelo ake ndipo iwo adzachotsa mu ufumu wake chilichonse chochimwitsa ndi onse amene amachita zoyipa."},{"book":"Mateyu","chapter":"13","verse":"42","text":"Adzawaponya mʼngʼanjo yamoto kumene kudzakhala kulira ndi kukuta mano."},{"book":"Mateyu","chapter":"13","verse":"43","text":"Pamenepo olungama adzawala ngati dzuwa mu ufumu wa Atate awo. Amene ali ndi makutu amve.”"},{"book":"Mateyu","chapter":"13","verse":"44","text":"“Ufumu wakumwamba ufanana ndi chuma chobisika mʼmunda. Munthu atachipeza anachibisanso ndipo ndi chimwemwe anapita nakagulitsa zonse anali nazo, nakagula mundawo."},{"book":"Mateyu","chapter":"13","verse":"45","text":"“Komanso Ufumu wakumwamba ufanana ndi wogulitsa malonda amene amafuna ngale zabwino."},{"book":"Mateyu","chapter":"13","verse":"46","text":"Atapeza imodzi ya mtengowapatali, iye anapita nakagulitsa chilichonse anali nacho ndi kukayigula.”"},{"book":"Mateyu","chapter":"13","verse":"47","text":"“Komanso Ufumu wakumwamba ufanana ndi khoka limene linaponyedwa mʼnyanja ndipo linakola mitundu yonse ya nsomba."},{"book":"Mateyu","chapter":"13","verse":"48","text":"Litadzaza, asodzi analikokera ku mtunda. Pomwepo anakhala pansi nasonkhanitsa nsomba zabwino mʼmadengu koma zoyipa anazitaya."},{"book":"Mateyu","chapter":"13","verse":"49","text":"Umu ndi mmene kudzakhalira pakutha kwa dziko. Angelo adzabwera ndi kulekanitsa oyipa ndi olungama."},{"book":"Mateyu","chapter":"13","verse":"50","text":"Ndipo oyipa adzawaponya mʼngʼanjo ya moto kumene kudzakhala kulira ndi kukukuta mano.”"},{"book":"Mateyu","chapter":"13","verse":"51","text":"Yesu anawafunsa kuti, “Kodi mwamvetsetsa zonsezi?”"},{"book":"Mateyu","chapter":"13","verse":"52","text":"Iye anawawuza kuti, “Chifukwa chake mphunzitsi aliyense wa malamulo amene walangizidwa za ufumu wakumwamba ali ngati mwini nyumba amene amatulutsa chuma chatsopano komanso chakale.”"},{"book":"Mateyu","chapter":"13","verse":"53","text":"Yesu atatsiriza mafanizowa anachoka kumeneko."},{"book":"Mateyu","chapter":"13","verse":"54","text":"Atafika ku mudzi kwawo anayamba kuphunzitsa mʼmasunagoge awo ndipo iwo anadabwa nati, “Munthu uyu anayitenga kuti nzeru iyi ndi mphamvu zodabwitsazi?"},{"book":"Mateyu","chapter":"13","verse":"55","text":"Kodi si mwana wa wopala matabwa? Kodi dzina la amayi ake si Mariya ndipo kodi abale ake si Yakobo, Yosefe, Simoni ndi Yudasi?"},{"book":"Mateyu","chapter":"13","verse":"56","text":"Kodi alongo ake onse sali ndi ife? Tsono ndi kuti kumene anazitenga zinthu izi?”"},{"book":"Mateyu","chapter":"13","verse":"57","text":"Ndipo iwo anakhumudwa chifukwa cha Iye."},{"book":"Mateyu","chapter":"13","verse":"58","text":"Ndipo Iye sanachite zodabwitsa zambiri kumeneko chifukwa cha kusowa kwa chikhulupiriro kwawo."}]}