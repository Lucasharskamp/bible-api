{"data":[{"book":"Efezjan","chapter":"1","verse":"1","text":"Ja, Paweł, powołany przez Boga na apostoła Jezusa Chrystusa, piszę do świętych w Efezie, którzy wiernie naśladują Chrystusa Jezusa."},{"book":"Efezjan","chapter":"1","verse":"2","text":"Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!"},{"book":"Efezjan","chapter":"1","verse":"3","text":"Chwała niech będzie Bogu, Ojcu naszego Pana—Jezusa Chrystusa! Ze względu na swojego Syna, obdarzył nas bowiem niebiańskim szczęściem."},{"book":"Efezjan","chapter":"1","verse":"4","text":"Dzięki Chrystusowi wybrał nas dla siebie już przed stworzeniem świata, abyśmy w Jego oczach byli święci, nieskazitelni i pełni miłości."},{"book":"Efezjan","chapter":"1","verse":"5","text":"Ze względu na Jezusa, postanowił uczynić nas swoimi dziećmi—pragnął bowiem"},{"book":"Efezjan","chapter":"1","verse":"6","text":"objawić światu swoją wielką łaskę, którą okazał nam poprzez swojego ukochanego Syna."},{"book":"Efezjan","chapter":"1","verse":"7","text":"To właśnie ze względu na przelaną krew Chrystusa zostaliśmy odkupieni przez Boga i oczyszczeni ze wszystkich win. Łaska Boga jest ogromna!"},{"book":"Efezjan","chapter":"1","verse":"8","text":"Dzięki niej zostaliśmy obdarzeni mądrością i zrozumieliśmy"},{"book":"Efezjan","chapter":"1","verse":"9","text":"tajemnicę odwiecznego planu Boga."},{"book":"Efezjan","chapter":"1","verse":"10","text":"A polega on na tym, że w wyznaczonym przez Boga czasie wszystko—zarówno to, co znajduje się na ziemi, jak i to, co jest w niebie—zostanie podporządkowane Chrystusowi."},{"book":"Efezjan","chapter":"1","verse":"11","text":"Dzięki Niemu także my zostaliśmy wybrani przez Boga—zgodnie z Jego planem. Wszystko bowiem dzieje się zgodnie z Jego zamierzeniem."},{"book":"Efezjan","chapter":"1","verse":"12","text":"My więc jako jedni z pierwszych zaufaliśmy Chrystusowi i oddaliśmy chwałę Bogu."},{"book":"Efezjan","chapter":"1","verse":"13","text":"Dzięki Niemu również i wy usłyszeliście dobrą nowinę o zbawieniu i uwierzyliście Mu. A na dowód tego, że jesteście własnością Boga, zostaliście opieczętowani obiecanym Duchem Świętym."},{"book":"Efezjan","chapter":"1","verse":"14","text":"Jego obecność w nas jest gwarancją tego, że zostaniemy odkupieni przez Boga i że na pewno otrzymamy od Niego obiecany dar. A wszystko to przyniesie Bogu chwałę!"},{"book":"Efezjan","chapter":"1","verse":"15","text":"Od dnia, w którym usłyszałem, że szczerze wierzycie Panu i kochacie wszystkich wierzących,"},{"book":"Efezjan","chapter":"1","verse":"16","text":"nie przestaję dziękować za was Bogu i modlić się za was."},{"book":"Efezjan","chapter":"1","verse":"17","text":"Proszę też Boga, Ojca naszego Pana—Jezusa Chrystusa, aby udzielił wam duchowej mądrości i abyście mogli Go jeszcze lepiej poznać. Jemu należy się bowiem chwała."},{"book":"Efezjan","chapter":"1","verse":"18","text":"Proszę Go również, aby oświecił was i pokazał wam wspaniałą przyszłość, do której was powołał, oraz wielki dar, który przygotował dla wszystkich świętych,"},{"book":"Efezjan","chapter":"1","verse":"19","text":"a także ogromną moc, z jaką działa wśród nas i wszystkich, którzy Mu uwierzyli."},{"book":"Efezjan","chapter":"1","verse":"20","text":"Ta sama Boża moc wzbudziła z martwych Chrystusa i wyniosła Go na najbardziej zaszczytne miejsce w niebie, znajdujące się po prawej stronie Boga."},{"book":"Efezjan","chapter":"1","verse":"21","text":"On stoi bowiem ponad wszystkimi władcami tego świata, a także wszelkimi duchowymi mocami—zarówno obecnymi, jak i przyszłymi."},{"book":"Efezjan","chapter":"1","verse":"22","text":"Bóg rzucił Mu bowiem wszystko do stóp i ustanowił Go Głową całego kościoła,"},{"book":"Efezjan","chapter":"1","verse":"23","text":"który jest Jego ciałem. On jest obecny w każdym miejscu!"}]}