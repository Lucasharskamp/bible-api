{"data":[{"book":"2 Korinćanima","chapter":"5","verse":"1","text":"Znamo da ćemo, kad se ovaj šator5:1 U grčkome: naša zemaljska kuća. u kojemu sada živimo sruši—kad umremo i napustimo tijela—imati nova tijela, vječni dom u nebu, koji će biti Božje djelo, a ne djelo ljudskih ruku."},{"book":"2 Korinćanima","chapter":"5","verse":"2","text":"Zato uzdišemo u ovim tijelima i čeznemo za danom kada ćemo obući nebeska tijela."},{"book":"2 Korinćanima","chapter":"5","verse":"3","text":"U njih obučeni, nećemo se naći golima."},{"book":"2 Korinćanima","chapter":"5","verse":"4","text":"U ovima zemaljskim tijelima uzdišemo i stenjemo, ali ne zato što bismo željeli umrijeti i izići iz njih, već zato što se želimo obući u nova tijela, tako da vječni život proguta ova naša smrtna tijela."},{"book":"2 Korinćanima","chapter":"5","verse":"5","text":"Za to nas je pripremio sam Bog i dao nam svojega Svetog Duha kao jamstvo."},{"book":"2 Korinćanima","chapter":"5","verse":"6","text":"Stoga uvijek imamo pouzdanja iako znamo da dokle god smo u ovome tijelu, nismo kod kuće, kod Gospodina."},{"book":"2 Korinćanima","chapter":"5","verse":"7","text":"Živimo po vjeri, a ne po onome što vidimo."},{"book":"2 Korinćanima","chapter":"5","verse":"8","text":"Puni smo pouzdanja i radije bismo izišli iz ovih tijela jer ćemo tada biti u svojem domu, kod Gospodina."},{"book":"2 Korinćanima","chapter":"5","verse":"9","text":"Zato mu uvijek nastojimo ugoditi, bilo da ostajemo u ovomu tijelu ili iz njega odlazimo,"},{"book":"2 Korinćanima","chapter":"5","verse":"10","text":"jer ćemo svi morati stati pred Kristov sud i svatko će primiti što je zaslužio: nagradu ili kaznu, već prema tome je li u ovomu tijelu činio dobro ili zlo."},{"book":"2 Korinćanima","chapter":"5","verse":"11","text":"Zato puni straha Gospodnjega nastojimo pridobiti ljude za Boga. Bog zna da smo iskreni, a nadam se da i vi to znate."},{"book":"2 Korinćanima","chapter":"5","verse":"12","text":"Ne hvalimo to opet sami sebe, nego vam dajemo razlog da se ponosite nama, kako biste imali što odgovoriti onima koji se ponose izvanjskim stvarima umjesto iskrenim srcem."},{"book":"2 Korinćanima","chapter":"5","verse":"13","text":"Ako se čini da smo nerazumni, neka to ostane između Boga i nas. Ako smo zdrave pameti, to je za vaše dobro."},{"book":"2 Korinćanima","chapter":"5","verse":"14","text":"Kristova ljubav prema nama ne ostavlja nam izbora kad shvatimo da je on jedan umro umjesto svih, pa su prema tome i svi oni nečemu umrli."},{"book":"2 Korinćanima","chapter":"5","verse":"15","text":"On je, naime, umro umjesto svih kako oni koji su živi, više ne bi živjeli da ugode sebi, već da njemu koji je umro i uskrsnuo za njih."},{"book":"2 Korinćanima","chapter":"5","verse":"16","text":"Zato mi više nikoga ne procjenjujemo po tjelesnim stvarima. Prije smo i Krista cijenili prema ljudskim mjerilima, ali sada to više ne činimo."},{"book":"2 Korinćanima","chapter":"5","verse":"17","text":"Kad je tko u Kristu, on je novo stvorenje. Stari je čovjek nestao, a rodio se novi."},{"book":"2 Korinćanima","chapter":"5","verse":"18","text":"Sve to dolazi od Boga, koji nas je kroz Krista pomirio sa sobom i koji nam je povjerio zadaću da izmirujemo ljude s njim."},{"book":"2 Korinćanima","chapter":"5","verse":"19","text":"Jer Bog je u Kristu pomirio svijet sa sobom da više ljudima ne uračunava njihove prijestupe, a nama je dao da govorimo o tome pomirenju."},{"book":"2 Korinćanima","chapter":"5","verse":"20","text":"Tako obavljamo poslaničku službu i u ime samoga Krista vas preklinjemo: pomirite se s Bogom!"},{"book":"2 Korinćanima","chapter":"5","verse":"21","text":"Jer je Bog Krista koji nikada nije zgriješio učinio umjesto nas grijehom da bismo mi u njemu mogli postati Božjom pravednošću."}]}