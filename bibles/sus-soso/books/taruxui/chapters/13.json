{"data":[{"book":"Taruxui","chapter":"13","verse":"1","text":"Namiɲɔnmɛe nun karamɔxɔe nu na Antiyɔki danxaniyatɔɛ ɲama tagi: Baranabasi, Simeyɔn naxan xili sa Nigeri, Lususi Sirenika, Manahɛn, nun Sɔlu. Manahɛn nun mangɛ Herode nan xuru yire keren."},{"book":"Taruxui","chapter":"13","verse":"2","text":"E to nu Marigi batufe, e man nu sunfe, Ala Xaxili Sɛniyɛnxi naxa a fala e bɛ, «Wo Baranabasi nun Sɔlu ti n bɛ e xati ma, wali xa fe ma n e xilixi naxan ma.»"},{"book":"Taruxui","chapter":"13","verse":"3","text":"Awa, e to gɛ sunde, nun Ala maxandide, e naxa e bɛlɛxɛ sa Baranabasi nun Sɔlu ma, e xa e taxu Ala ra. Na xanbi, e naxa e bɛɲin, e siga."},{"book":"Taruxui","chapter":"13","verse":"4","text":"Ala Xaxili Sɛniyɛnxi to Baranabasi nun Sɔlu xɛɛ, e naxa goro Selusiya, e fa baki kunkui kui sigafe ra Sipiri suri ma."},{"book":"Taruxui","chapter":"13","verse":"5","text":"E to so Salamin, e naxa so Ala xa masenyi kawandife Yuwifie xa salide kui. Yaya nan nu e malima ra."},{"book":"Taruxui","chapter":"13","verse":"6","text":"E to bara suri igiri han Pafosi, e naxa duure nde li naa, Yuwifi naxan nu a yɛtɛ findixi namiɲɔnmɛ wule falɛ ra, naxan nu xili Bari Yesu xa di."},{"book":"Taruxui","chapter":"13","verse":"7","text":"A nu na mangɛ Sɛrigu Pɔlu sɛɛti ma, naxan xaxili nu fan. Na tan naxa Baranabasi nun Sɔlu xili, barima a nu wama Ala xa masenyi ramɛfe."},{"book":"Taruxui","chapter":"13","verse":"8","text":"Kɔnɔ na duure e naxan ma Elimasi, a xili wama a masenfe a duure nan a ra, a naxa e matandi. A nu katafe nɛ alako a xa mangɛ xa ba danxaniya kira xɔn ma."},{"book":"Taruxui","chapter":"13","verse":"9","text":"Awa Sɔlu, naxan man xili Pɔlu, Ala Xaxili Sɛniyɛnxi to goro a ma, a naxa a ya banban a ra,"},{"book":"Taruxui","chapter":"13","verse":"10","text":"a naxa a fala a bɛ, «Kalabante nun yanfante nan i ra. Ibulisa xa di, tinxintare, i mu bama Marigi xa kira tinxinxi dalinfe?"},{"book":"Taruxui","chapter":"13","verse":"11","text":"Awa yakɔsi, Marigi bara a bɛlɛxɛ sa i ma. I fama nɛ dɔnxude. Waxati nde bun ma, i mu soge toma.» Dimi naxa dusu a xun na keren na. A naxa so milimalafe na ma, a nu mixie fen naxee a yi rasuxuma."},{"book":"Taruxui","chapter":"13","verse":"12","text":"Awa, mangɛ Sɛrigu Pɔlu to na to, a naxa danxaniya Marigi xa sɛriyɛ ma."},{"book":"Taruxui","chapter":"13","verse":"13","text":"Pɔlu nun a booree to baki kunkui kui Pafosi, e naxa siga Pɛriga naxan na Panfiliya bɔxi ma. Yaya naxa a ba e ma, a naxa gbilen Darisalamu."},{"book":"Taruxui","chapter":"13","verse":"14","text":"Mɛnni e naxa ti kira xɔn. E naxa so Antiyɔki naxan na Pisidiya bɔxi ma. E to so salide kui malabu lɔxɔɛ, e naxa e magoro."},{"book":"Taruxui","chapter":"13","verse":"15","text":"Tawureta Munsa nun namiɲɔnmɛe xa Kitaabui xaranyi to ba a ra, salide xunmatie naxa xɛɛra ti e ma, e nu a fala, «Won ngaxakerenyie, xa marasi nde na wo yi ra ɲama bɛ, wo a fala.»"},{"book":"Taruxui","chapter":"13","verse":"16","text":"Pɔlu to keli, a naxa e masabari, a fa a fala, «Isirayilakae nun wo tan naxee gaaxuxi Ala ya ra, wo wo tuli mati."},{"book":"Taruxui","chapter":"13","verse":"17","text":"Isirayila ɲama Marigi Ala bara won babae sugandi. A naxa e rawuya Misira bɔxi ma. Na xanbi a naxa e ramini naa a sɛnbɛ ra."},{"book":"Taruxui","chapter":"13","verse":"18","text":"A naxa e rabalo ɲɛ tongo naani ɲɔndɔn gbengberenyi ma."},{"book":"Taruxui","chapter":"13","verse":"19","text":"A to si solofere halaki Kanaan bɔxi ma, a naxa na bɔxie fi Isirayilakae ma."},{"book":"Taruxui","chapter":"13","verse":"20","text":"Ɲɛ kɛmɛ naani ɲɛ tongo suuli bun ma, a naxa mangɛe ti e xun ma han Annabi Samuweli xa tɛmui."},{"book":"Taruxui","chapter":"13","verse":"21","text":"Awa, e to wa mangɛ belebele xɔn ma, Ala naxa Kisu xa di, Sɔlu, naxan fatan Bunyamin bɔnsɔɛ ra, a naxa na ti e xun ma. A xa mangɛya naxa bu ɲɛ tongo naani."},{"book":"Taruxui","chapter":"13","verse":"22","text":"A to Sɔlu ba mangɛya ra, a naxa Dawuda findi mangɛ ra e xun. A yi seedeya masen na nan ma, ‹N bara Dawuda to, Yisayi xa di, naxan kɛɲa rafan n ma. A tan nan n sago birin nakamalima.›»"},{"book":"Taruxui","chapter":"13","verse":"23","text":"«Ala Isirayila Rakisima raminixi Dawuda bɔnsɔɛ nan ya ma, naxan lanxi Isa ma, alɔ a laayidi tongoxi ki naxɛ."},{"book":"Taruxui","chapter":"13","verse":"24","text":"Beenun Isa xa fa, Yaya nu bara mixie kawandi e xa tuubi, e xa e xunxa ye xɔɔra."},{"book":"Taruxui","chapter":"13","verse":"25","text":"A xa wali raɲɔn tɛmui, a naxa a fala, ‹N mu findixi mixi xa ra, wo naxan maɲɔxunxi. Na kanyi fama n xanbi ra. Na binyɛ mu na n yi ra n xa a xa sankiri mafulun.›»"},{"book":"Taruxui","chapter":"13","verse":"26","text":"«N ngaxakerenyie, Iburahima bɔnsɔɛ xa die nun wo tan naxee gaaxuma Ala ya ra, yi kisi masenyi rasanbaxi won tan nan ma."},{"book":"Taruxui","chapter":"13","verse":"27","text":"Darisalamukae nun e xunmatie mu tin Isa ra. E mu fahaamui sɔtɔ namiɲɔnmɛe xa masenyi ma, naxan xaranma malabu lɔxɔɛ birin. Kɔnɔ e naxa na masenyi yati rakamali Isa tɔɔɲɛgɛfe ra."},{"book":"Taruxui","chapter":"13","verse":"28","text":"Hali e to mu sese to a lanma a xa faxa naxan ma, e naxa Pilati maxandi a xa a faxa."},{"book":"Taruxui","chapter":"13","verse":"29","text":"Na kui, e naxa fe birin nakamali naxee sɛbɛxi a xun. E man naxa a ragoro wuri magalanbuxi ma, e a fure sa gaburi kui."},{"book":"Taruxui","chapter":"13","verse":"30","text":"Kɔnɔ Ala naxa a rakeli faxɛ ma."},{"book":"Taruxui","chapter":"13","verse":"31","text":"Mixi gbegbe naxee Isa mati kelife Galile sigafe Darisalamu, nee naxa a to xi wuyaxi bun ma. Yakɔsi e bara findi a xa seedee ra ɲama tagi.»"},{"book":"Taruxui","chapter":"13","verse":"32","text":"«Awa, muxu tan fan yi xibaaru fanyi masenma nɛ wo bɛ, Ala laayidi naxan tongo won benbae bɛ."},{"book":"Taruxui","chapter":"13","verse":"33","text":"Ala bara a rakamali won tan bɛ, e xa die. A bara Isa rakeli faxɛ ma alɔ a sɛbɛxi Yabura sora firin nde kui ki naxɛ. A naxɛ, ‹N ma di nan i ra. N bara findi i baba ra to.›"},{"book":"Taruxui","chapter":"13","verse":"34","text":"A bara a rakeli faxɛ ma, alako a naxa bɔrɔ. A na nan masenxi yi ki, ‹Laayidi sɛniyɛnxie, naxee mu kanama, n naxee tongoxi Dawuda bɛ, n nee tongoma nɛ wo fan bɛ.›"},{"book":"Taruxui","chapter":"13","verse":"35","text":"Na na a ra, a man na masenyi falaxi yire gbɛtɛ. A naxɛ, ‹I mu i xanuntenyi luma gaburi kui.›"},{"book":"Taruxui","chapter":"13","verse":"36","text":"Dawuda to gɛ Ala sago rabade a xa waxati, a faxa nɛ, a a benbae li gaburi kui, a man bɔrɔ naa."},{"book":"Taruxui","chapter":"13","verse":"37","text":"Kɔnɔ Ala mixi naxan nakelixi faxɛ ma, na tan mu bɔrɔ.»"},{"book":"Taruxui","chapter":"13","verse":"38","text":"«N ngaxakerenyie, naxan kawandixi wo bɛ, wo xa a kolon yunubi xafarima a tan nan saabui ra."},{"book":"Taruxui","chapter":"13","verse":"39","text":"Naxan yo danxaniya, na kanyi bara kisi yunubie ma, Annabi Munsa xa sɛriyɛ mu nɔ wo rakiside naxee ma."},{"book":"Taruxui","chapter":"13","verse":"40","text":"Na kui, wo wo mɛɛni naxan falaxi namiɲɔnmɛe xa Kitaabuie kui, a naxa fa wo li. E naxɛ,"},{"book":"Taruxui","chapter":"13","verse":"41","text":"‹Wo a mato, wo tan mixi mayelee, wo dɛ xa ixara, wo bara lɔɛ, barima n fama kɛwali rabade wo xa lɔxɔɛe nan ma, wo mu lama naxan na hali e a yaba wo bɛ.›»"},{"book":"Taruxui","chapter":"13","verse":"42","text":"Sɔlu nun Baranabasi to mini, mixie naxa e maxandi e man xa yi masenyi ti malabu lɔxɔɛ naxan man fama kɔrɛ."},{"book":"Taruxui","chapter":"13","verse":"43","text":"Awa, ɲama to yensen, Yuwifi wuyaxi nun mixi naxee nu soxi Yuwifi xa diinɛ kui, nee naxa bira Pɔlu nun Baranabasi fɔxɔ ra. Pɔlu nun Baranabasi naxa e rasi e xa lu Ala xa hinnɛ kui."},{"book":"Taruxui","chapter":"13","verse":"44","text":"Na malabu lɔxɔɛ xungbilenyi, taakae birin naxa e malan Ala xa masenyi ramɛde."},{"book":"Taruxui","chapter":"13","verse":"45","text":"Yuwifie to ɲama to, tɔɔnɛ naxa e suxu. E naxa ti Pɔlu kanke, e nu a xa wɔyɛnyi matandi, e nu a konbi."},{"book":"Taruxui","chapter":"13","verse":"46","text":"Pɔlu nun Baranabasi naxa a fala e bɛ ɲama tagi, «A lanma Ala xa masenyi xa masen wo tan nan singe bɛ, kɔnɔ wo bara tondi a ra. Na kui, wo yɛtɛ bara a fala a mu daxa wo xa kisi sɔtɔ. Yakɔsi muxu muxu ya rafindima si gbɛtɛe nan ma,"},{"book":"Taruxui","chapter":"13","verse":"47","text":"alɔ Marigi muxu yamarixi ki naxɛ. A naxɛ,"},{"book":"Taruxui","chapter":"13","verse":"48","text":"Mixi naxee mu findixi Yuwifi ra, nee to na mɛ, e naxa sɛɛwa. E naxa e Marigi xa wɔyɛnyi matɔxɔ. Naxee birin nu sugandixi kisi fe ra, nee naxa danxaniya."},{"book":"Taruxui","chapter":"13","verse":"49","text":"Marigi xa masenyi naxa yensen bɔxi birin kui."},{"book":"Taruxui","chapter":"13","verse":"50","text":"Kɔnɔ Yuwifie naxa ginɛ hagigɛe, naxee nu soxi Yuwifie xa diinɛ kui, nun na taa kuntigie, e naxa nee bɔɲɛe rate. E naxa tɔɔrɛ dɔxɔ Pɔlu nun Baranabasi ma han e naxa e keri e xa bɔxi ma."},{"book":"Taruxui","chapter":"13","verse":"51","text":"Pɔlu nun Baranabasi naxa e sanyi rakonkon, na xa findi seede ra a lantareya na e tagi. Na xanbi e naxa siga Ikoniyon."},{"book":"Taruxui","chapter":"13","verse":"52","text":"Isa fɔxirabirɛe naxa sɛɛwa, e man nu fa Ala Xaxili Sɛniyɛnxi sɔtɔ."}]}