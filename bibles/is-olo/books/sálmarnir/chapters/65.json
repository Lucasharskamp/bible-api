{"data":[{"book":"Sálmarnir","chapter":"65","verse":"1-2","text":"Ó, þú Guð á Síon, við lofum þig og vegsömum og efnum heit okkar við þig."},{"book":"Sálmarnir","chapter":"65","verse":"3","text":"Þú heyrir bænir og því leita allir menn til þín."},{"book":"Sálmarnir","chapter":"65","verse":"4","text":"Margar freistingar urðu mér að falli, ég gerði margt rangt, en þú fyrirgafst mér allar þessar syndir."},{"book":"Sálmarnir","chapter":"65","verse":"5","text":"Sá er heppinn sem þú hefur útvalið, sá sem fær að búa hjá þér í forgörðum helgidóms þíns og njóta allsnægta í musteri þínu."},{"book":"Sálmarnir","chapter":"65","verse":"6","text":"Með krafti þínum sýnir þú réttlæti þitt, þú Guð, frelsari okkar. Þú ert skjól öllum mönnum, allt að endimörkum jarðar."},{"book":"Sálmarnir","chapter":"65","verse":"7","text":"Þú reistir fjöllin í mætti þínum,"},{"book":"Sálmarnir","chapter":"65","verse":"8","text":"þú stöðvar brimgný hafsins og háreysti þjóðanna."},{"book":"Sálmarnir","chapter":"65","verse":"9","text":"Þeir sem búa við ysta haf óttast tákn þín og austrið og vestrið kætast yfir þér!"},{"book":"Sálmarnir","chapter":"65","verse":"10","text":"Þú vökvar jörðina og eykur frjósemi hennar. Ár þínar og uppsprettur munu ekki þorna. Þú gerir jörðina hæfa til sáningar og gefur þjóð þinni ríkulega uppskeru."},{"book":"Sálmarnir","chapter":"65","verse":"11","text":"Með steypiregni vökvar þú plógförin og mýkir jarðveginn – útsæðið spírar og vex!"},{"book":"Sálmarnir","chapter":"65","verse":"12-13","text":"Landið klæðist grænni kápu. Heiðarnar blómstra og hlíðarnar brosa, allt er loðið af gróðri!"},{"book":"Sálmarnir","chapter":"65","verse":"14","text":"Hjarðirnar liðast um hagana og dalirnir fyllast af korni. Allt fagnar og syngur!"}]}