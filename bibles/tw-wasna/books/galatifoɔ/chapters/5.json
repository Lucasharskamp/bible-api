{"data":[{"book":"Galatifoɔ","chapter":"5","verse":"1","text":"Ahofadie enti na Kristo ama yɛade yɛn ho no. Monnyina pintinn. Mommma ho ɛkwan mma wɔmmfa mo nnyɛ nkoa bio."},{"book":"Galatifoɔ","chapter":"5","verse":"2","text":"Montie! Me Paulo, meka mekyerɛ mo sɛ, sɛ moma ho ɛkwan ma wɔtwa mo twetia a, na ɛkyerɛ sɛ Kristo ho amma mfasoɔ biara amma mo koraa."},{"book":"Galatifoɔ","chapter":"5","verse":"3","text":"Mebɔ mo kɔkɔ bio sɛ obiara a ɔbɛma ho ɛkwan ama wɔatwa no twetia no, na ɛsɛ sɛ ɔdi Mmara no nyinaa so."},{"book":"Galatifoɔ","chapter":"5","verse":"4","text":"Mo a mopɛ sɛ wɔde Mmara no bu mo bem no ate mo ho afiri Kristo ho. Adom no nni mo so bio."},{"book":"Galatifoɔ","chapter":"5","verse":"5","text":"Nanso yɛfiri gyidie mu nam Honhom no so twɛne tenenee a yɛn ani da soɔ no."},{"book":"Galatifoɔ","chapter":"5","verse":"6","text":"Kristo Yesu mu no, twetiatwa ne momonotoyɛ ho nni mfasoɔ. Deɛ ɛho hia ne gyidie a ɛnam ɔdɔ so da ne ho adi."},{"book":"Galatifoɔ","chapter":"5","verse":"7","text":"Na anka moresi mmirikakan no yie! Na hwan na ɔtwintwanee mo anan mu ma mogyaee nokorɛ no tie?"},{"book":"Galatifoɔ","chapter":"5","verse":"8","text":"Saa nnaadaa no mfiri deɛ ɔfrɛ mo no."},{"book":"Galatifoɔ","chapter":"5","verse":"9","text":"“Mmɔka kakra bi na ɛma mmɔre no nyinaa tu.”"},{"book":"Galatifoɔ","chapter":"5","verse":"10","text":"Mewɔ anidasoɔ wɔ Awurade mu sɛ morennwene adwene foforɔ bi. Onipa ko a ɔde sakasakayɛ reba mo mu no, wɔbɛtua ne so ka."},{"book":"Galatifoɔ","chapter":"5","verse":"11","text":"Anuanom, sɛ megu so ka twetiatwa ho asɛm a, adɛn enti na wɔda so taa me? Na sɛ ɛno na ɛyɛ nokorɛ a, anka mʼasɛm a meka fa Kristo asɛnnua ho no renkɔfa ɔhaw mma. Ɛnneɛ na anka asɛnnua no ho suntidua biara nni hɔ bio."},{"book":"Galatifoɔ","chapter":"5","verse":"12","text":"Sɛ ɛkaa me nko a, anka wɔn a wɔha mo no atwa wɔn ho atwitwa wɔn ho wɔn ho."},{"book":"Galatifoɔ","chapter":"5","verse":"13","text":"Me nuanom, mo deɛ, wɔfrɛɛ mo sɛ mommɛde mo ho. Nanso, mommma saa ahofadie yi mmɔ ɛkwan mma bɔne; mmom, momfa ɔdɔ nsom mo ho mo ho."},{"book":"Galatifoɔ","chapter":"5","verse":"14","text":"Ɛfiri sɛ, Mmara no nyinaa tiawatwa ne sɛ, “Dɔ wo yɔnko sɛ wo ho.”"},{"book":"Galatifoɔ","chapter":"5","verse":"15","text":"Na sɛ mokeka na momemene mo ho mo ho a, ɛnneɛ monhwɛ yie na moansɛe mo ho mo ho."},{"book":"Galatifoɔ","chapter":"5","verse":"16","text":"Na mese, montena ase wɔ Honhom mu, na moremma honam akɔnnɔ ho kwan."},{"book":"Galatifoɔ","chapter":"5","verse":"17","text":"Ɛfiri sɛ, deɛ honam pɛ no tia deɛ Honhom no pɛ; saa ara nso na deɛ Honhom no pɛ no, honam no tia. Ne mmienu no bɔ abira, enti ɛnsɛ sɛ moyɛ deɛ mopɛ."},{"book":"Galatifoɔ","chapter":"5","verse":"18","text":"Sɛ mo nante Honhom mu a, na monnhyɛ Mmara ase."},{"book":"Galatifoɔ","chapter":"5","verse":"19","text":"Dwuma a bɔnesu di no da adi pefee. Yeinom ne adwamammɔ, efi, ahohwie,"},{"book":"Galatifoɔ","chapter":"5","verse":"20","text":"abosonsom, adutoɔ, ɔtan, akayɛ, ahoɔyea, abufuo, apereapereɛ, kunsunkunsun, mpaapaemu,"},{"book":"Galatifoɔ","chapter":"5","verse":"21","text":"nitan, nsãborɔ, agobɔne, ne nneɛma a ɛtete saa. Mebɔ mo kɔkɔ sɛdeɛ mabɔ mo bi dada no sɛ, wɔn a wɔtena ase saa no renkɔ Onyankopɔn Ahennie no mu."},{"book":"Galatifoɔ","chapter":"5","verse":"22","text":"Na Honhom no aba ne ɔdɔ, anigyeɛ, asomdwoeɛ, abodwokyɛreɛ, ayamyɛ, papayɛ, gyidie,"},{"book":"Galatifoɔ","chapter":"5","verse":"23","text":"ɔdwoɔ ne ahohyɛsoɔ. Mmara biara nni hɔ a ɛtia yeinom."},{"book":"Galatifoɔ","chapter":"5","verse":"24","text":"Na wɔn a wɔyɛ Kristo dea no abɔ wɔn nipasu no ne honam akɔnnɔ asɛnnua mu."},{"book":"Galatifoɔ","chapter":"5","verse":"25","text":"Sɛ yɛte Honhom mu yi, momma yɛnnante Honhom mu."},{"book":"Galatifoɔ","chapter":"5","verse":"26","text":"Ɛnsɛ sɛ yɛhoahoa yɛn ho, yiyi yɛn ho yɛn ho abufuo, anaa yɛma yɛn ani bere yɛn ho yɛn ho."}]}