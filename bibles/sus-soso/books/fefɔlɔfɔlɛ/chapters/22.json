{"data":[{"book":"Fe Fɔlɔ Fɔlɛ","chapter":"22","verse":"1","text":"Na fe dangi xanbi, Ala naxa Iburahima mato. A naxa a xili, «Iburahima.» Iburahima naxa a ratin, «N tan nan ya.»"},{"book":"Fe Fɔlɔ Fɔlɛ","chapter":"22","verse":"2","text":"Ala man naxa a masen a bɛ, «I xa di Isiyaga tongo, i xa di kerenyi, naxan nafanxi i ma, i xa a xanin bɔxi ma dɛnnaxɛ xili Moriya, geya fari n na dɛnnaxɛ masen i bɛ. I xa a fi n ma sɛrɛxɛ gan daaxi ra.»"},{"book":"Fe Fɔlɔ Fɔlɛ","chapter":"22","verse":"3","text":"Subaxɛ ma Iburahima naxa keli, a naxa dɔxɔse yailan a xa sofale fari. A naxa a xa walikɛ firin tongo a nun a xa di Isiyaga. Iburahima naxa yege ibɔɔ naxan findima tɛ xuruse ra sɛrɛxɛ bade. A naxa biyaasi fɔlɔ sigafe ra yire Ala dɛnnaxɛ masenxi a bɛ."},{"book":"Fe Fɔlɔ Fɔlɛ","chapter":"22","verse":"4","text":"Na xi saxan lɔxɔɛ, Iburahima ya naxa ti na yire makuye ra, a sigafe dɛnnaxɛ."},{"book":"Fe Fɔlɔ Fɔlɛ","chapter":"22","verse":"5","text":"A naxa a fala a xa walikɛ firinyie bɛ, «Wo tan nun sofale xa lu be. N tan nun n ma di, muxu na sigafe geya fari salide. Na tɛmui muxu man gbilenma han be.»"},{"book":"Fe Fɔlɔ Fɔlɛ","chapter":"22","verse":"6","text":"Iburahima naxa na yege dɔxɔ a xa di Isiyaga xun ma. A man naxa tɛ wole nun finɛ xanin. E ɲɛrɛfe e firin."},{"book":"Fe Fɔlɔ Fɔlɛ","chapter":"22","verse":"7","text":"Isiyaga naxa a baba Iburahima xili, «N baba.» A naxa a ratin, «N tan nan ya, n ma di.» Isiyaga naxa a baba maxɔrin, «N bara a to yege nun tɛ xuruse na won yi ra, kɔnɔ yɛxɛɛ na minden won naxan bafe sɛrɛxɛ ra?»"},{"book":"Fe Fɔlɔ Fɔlɛ","chapter":"22","verse":"8","text":"Iburahima naxa a yaabi, «N ma di, Ala yati nan yɛxɛɛ soma won yi ra, won naxan bama sɛrɛxɛ gan daaxi ra.» E ɲɛrɛfe e firin."},{"book":"Fe Fɔlɔ Fɔlɛ","chapter":"22","verse":"9","text":"E to yire li Ala dɛnnaxɛ masenxi Iburahima bɛ, Iburahima naxa sɛrɛxɛbade yailan, a yege sa a fari. A naxa a xa di Isiyaga xiri, a a sa sɛrɛxɛbade kɔn na, na yege fari."},{"book":"Fe Fɔlɔ Fɔlɛ","chapter":"22","verse":"10","text":"Na xanbi, Iburahima naxa finɛ tongo, a naxa a bɛlɛxɛ itala a xa a xa di kɔn naxaba,"},{"book":"Fe Fɔlɔ Fɔlɛ","chapter":"22","verse":"11","text":"kɔnɔ Alatala xa malekɛ naxa a xili koore ma, «Iburahima, Iburahima!» Iburahima naxa a ratin, «N tan nan ya.»"},{"book":"Fe Fɔlɔ Fɔlɛ","chapter":"22","verse":"12","text":"Malekɛ naxa a fala, «Yi sɛgɛtala lu naa. I naxa fefe ɲaaxi yo raba a ra. N bara a kolon i gaaxuma Ala ya ra. N man bara la a ra, i mu tondixi i xa di kerenyi fide n ma sɛrɛxɛ ra.»"},{"book":"Fe Fɔlɔ Fɔlɛ","chapter":"22","verse":"13","text":"Iburahima naxa a ya ragbilen a xanbi ra, a naxa yɛxɛɛ kontonyi to sansi longori ra, a feri firinyi kankanxi sansi firi ra. A naxa siga, a sa na yɛxɛɛ kontonyi tongo, a fa a ra. A naxa na ba sɛrɛxɛ ra a xa di ɲɔxɔɛ ra."},{"book":"Fe Fɔlɔ Fɔlɛ","chapter":"22","verse":"14","text":"Iburahima naxa na yire xili sa «Alatala mixi kima.» Na nan a toxi han yakɔsi a falama «Alatala mixi kima a xa geya fari.»"},{"book":"Fe Fɔlɔ Fɔlɛ","chapter":"22","verse":"15","text":"Alatala xa malekɛ man naxa gbilen Iburahima xili ra koore ma."},{"book":"Fe Fɔlɔ Fɔlɛ","chapter":"22","verse":"16","text":"A naxa a masen a bɛ, «N bara n kali n yɛtɛ ra, Alatala xa masenyi nan ya. I to bara yi raba, i mu tondi i xa di kerenyi ma n bɛ,"},{"book":"Fe Fɔlɔ Fɔlɛ","chapter":"22","verse":"17","text":"n barakɛ sama nɛ i ma. I bɔnsɔɛ wuyama nɛ alɔ tunbui naxee na koore ma, xa na mu a ra e gboma nɛ alɔ mɛyɛnyi naxan malanxi baa dɛ ra. I bɔnsɔɛ fama nɛ nɔde e yaxuie ra."},{"book":"Fe Fɔlɔ Fɔlɛ","chapter":"22","verse":"18","text":"N fama nɛ barakɛ sade duniɲa si birin ma i bɔnsɔɛ saabui ra, barima i bara n xui ratinmɛ.»"},{"book":"Fe Fɔlɔ Fɔlɛ","chapter":"22","verse":"19","text":"Iburahima naxa gbilen a xa konyie yire. E birin naxa siga Beriseeba, barima Iburahima nu sabatixi mɛnni nɛ."},{"book":"Fe Fɔlɔ Fɔlɛ","chapter":"22","verse":"20","text":"Na fe birin to dangi, Iburahima naxa a mɛ Milika die bari nɛ Iburahima xunya Naxori bɛ."},{"book":"Fe Fɔlɔ Fɔlɛ","chapter":"22","verse":"21","text":"E xili nan ya: A xa di singe Usi, na xanbiratoe Busi, Arami baba Kemuweli,"},{"book":"Fe Fɔlɔ Fɔlɛ","chapter":"22","verse":"22","text":"Kesede, Haso, Pilidasi, Yidilafi nun Betuweli."},{"book":"Fe Fɔlɔ Fɔlɛ","chapter":"22","verse":"23","text":"Betuweli findi Rebeka baba nan na. Na di solomasaxanyi, Milika nan nee bari Iburahima xunya Naxori bɛ."},{"book":"Fe Fɔlɔ Fɔlɛ","chapter":"22","verse":"24","text":"Naxori xa konyi ginɛ nu xili nɛ Reyuma. A yi die nan bari: Teba, Gaxami, Taxasa, nun Maaka."}]}