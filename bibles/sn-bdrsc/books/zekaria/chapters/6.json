{"data":[{"book":"Zekaria","chapter":"6","verse":"1","text":"Ndakasimudzazve meso angu ndikaona, hapo pamberi pangu paiva nengoro ina dzaibuda kubva pakati pamakomo maviri, makomo endarira!"},{"book":"Zekaria","chapter":"6","verse":"2","text":"Ngoro yokutanga yakanga ine mabhiza matsvuku, yechipiri ine matema,"},{"book":"Zekaria","chapter":"6","verse":"3","text":"yechitatu ine machena uye yechina ine mapfumbu, ose aiva nesimba."},{"book":"Zekaria","chapter":"6","verse":"4","text":"Ndakabvunza mutumwa akanga achitaura neni ndikati, “Zviiko izvi, ishe wangu?”"},{"book":"Zekaria","chapter":"6","verse":"5","text":"Mutumwa akandipindura akati, “Iyi ndiyo mweya mina yokudenga, inobuda payakanga imire pamberi paIshe wenyika yose."},{"book":"Zekaria","chapter":"6","verse":"6","text":"Ine mabhiza matema iri kuenda kunyika yokumusoro, ine mabhiza machena iri kuenda kumadokero, uye ine mabhiza mapfumbu iri kuenda kunyika yezasi.”"},{"book":"Zekaria","chapter":"6","verse":"7","text":"Mabhiza ane simba paakabuda akanga achitsvaka kuti aende nomunyika yose. Uye iye akati, “Endai munyika yose!” Saka akaenda nomunyika yose."},{"book":"Zekaria","chapter":"6","verse":"8","text":"Ipapo akadanidzira kwandiri achiti, “Tarira, ayo anoenda kunyika yokumusoro, apa Mweya wangu zororo munyika yokumusoro.”"},{"book":"Zekaria","chapter":"6","verse":"9","text":"Shoko raJehovha rakasvika kwandiri richiti,"},{"book":"Zekaria","chapter":"6","verse":"10","text":"“Tora sirivha negoridhe kubva kuvatapwa vanoti Heridhai, naTobhiya uye naJedhaya, vasvika vachibva kuBhabhironi. Enda, zuva rimwe chetero, kuimba yaJosia mwanakomana waZefania."},{"book":"Zekaria","chapter":"6","verse":"11","text":"Tora sirivha negoridhe ugadzire korona, uye ugoidzika pamusoro womuprista mukuru, Joshua mwanakomana waJehozadhaki."},{"book":"Zekaria","chapter":"6","verse":"12","text":"Muudze kuti zvanzi naJehovha Wamasimba Ose: ‘Houno murume anonzi Davi, achakura panzvimbo yake uye achavaka temberi yaJehovha."},{"book":"Zekaria","chapter":"6","verse":"13","text":"Ndiye achavaka temberi yaJehovha, uye achapfekedzwa ukuru agogara achitonga pachigaro chake. Uye achava muprista pachigaro chake. Uye pachava norugare pakati pezviviri izvi.’"},{"book":"Zekaria","chapter":"6","verse":"14","text":"Korona ichapiwa kuna Heridhai, naTobhiya, naJedhaya uye naHeni mwanakomana waZefania sechiyeuchidzo mutemberi yaJehovha."},{"book":"Zekaria","chapter":"6","verse":"15","text":"Avo vari kure vachauya kuzobatsira kuvaka temberi yaJehovha, uye iwe uchaziva kuti Jehovha Wamasimba Ose andituma kwauri. Izvi zvichaitika kana ukateerera zvakanaka Jehovha Mwari wako.”"}]}