{"data":[{"book":"Matthew","chapter":"14","verse":"1","text":"Ma zora han Galilee rama, rêng Herod'n Jisua chungroi a lei rieta."},{"book":"Matthew","chapter":"14","verse":"2","text":"A sinthopu ulienngei kôm han, “Hi mi hih Baptispu John, a hong ring nôk ngêt ani rang.” “Masikin kêng hi sininkhêl sintheina ranak hih a dôn,” a tia."},{"book":"Matthew","chapter":"14","verse":"3","text":"Motona han Herod'n John hah a lei minsûra, a khita jêl-ina alei khum ani. Ma anga a thona bitak chu a lâibungpa Philip lômnu Herodias sika ani.14:3-4: Luk 3:19-20"},{"book":"Matthew","chapter":"14","verse":"4","text":"Baptispu John han Herod kôm, “Herodias lômnua ne nei hih dik mak!” a lei tipea.14:4: Och 18:16; 20:21"},{"book":"Matthew","chapter":"14","verse":"5","text":"Herod'n ama hah that rang a jôta, aniatachu Juda mipui ngei a chi ani, John hah Dêipu'n an lei be sikin."},{"book":"Matthew","chapter":"14","verse":"6","text":"Herod suokni han Herodias nâinupang hah mipui ngei makunga a lâma. Herod hah a râisân tataka"},{"book":"Matthew","chapter":"14","verse":"7","text":"a kôm han chonginkhâmin, “Ikhom no zong kai chu nang pêk rangin chong kên khâm!” a tia."},{"book":"Matthew","chapter":"14","verse":"8","text":"Hanchu a nû'n a tipe lam angin, “Hi muna hin atûn mâirânga Baptispu John lu mi pêk roh!” tiin Herod kôm han a ngêna."},{"book":"Matthew","chapter":"14","verse":"9","text":"Rêngpa han a mulungdûk atong sabak zoia, nikhomrese, a khuolmi ngei makunga chong a lênkhâm zoi sikin, a ngên lam anghan tho pe rangin chong a pêk ngeia."},{"book":"Matthew","chapter":"14","verse":"10","text":"Hanchu jêl-ina han John lu hah a min tan ngei zoi."},{"book":"Matthew","chapter":"14","verse":"11","text":"A lu hah mâirânga an hong chôia, nupangte kôm an pêka, amanu han a nû kôm a chôi zoi."},{"book":"Matthew","chapter":"14","verse":"12","text":"John ruoisingei an honga, a ruok hah an chôia, an phûm zoi; hanchu an sea, Jisua an va misîr pe zoi ani."},{"book":"Matthew","chapter":"14","verse":"13","text":"Jisua'n John chungroi a rietin chu, ma mun hah a mâka, rukuongin a theivaiin mun inthimngangna a se zoi. Ma roi hah mipuingeiin an rieta, masikin an khopuingei ha mâkin ama omna tâng tieng an jûia."},{"book":"Matthew","chapter":"14","verse":"14","text":"Jisua rukuong renga a jôka, mipui ngei hah a mu'n chu inrieng amu ngei tataka, male damloi ngei hah a mindama."},{"book":"Matthew","chapter":"14","verse":"15","text":"Mani kholoi han a ruoisingei an honga a kôm, “Nisa laka ase ok zoia, mahi mun inthimngang kêng ani; Mipui ngei hih tîrpai ngei inla, khosûngngeia se rese ngei, anthenin sâk rang rochôk rese ngei,” an ti pea."},{"book":"Matthew","chapter":"14","verse":"16","text":"Jisua'n an kôm, “An se rang nâng maka, nangnin an sâk rang imakhat pêk ngei roi!” tiin a thuona."},{"book":"Matthew","chapter":"14","verse":"17","text":"Anni han a kôm, “Hitaka kin dôn chu anrêngin vâipôl rangnga le nga inik vai kêng,” tiin an thuona."},{"book":"Matthew","chapter":"14","verse":"18","text":"Hanchu Jisua'n, “Hin ko kôm hong chôi roi,” a tia."},{"book":"Matthew","chapter":"14","verse":"19","text":"Mipui ngei hah durba chunga insung rangin chong a pêk ngeia; hanchu, vâipôl rangnga le nga inik hah a lâka, invân tieng tangin Pathien kôm râisânchong a rila. Vâipôlngei hah a khoia, ruoisingei kôm a pêka, male ruoisingei han mipui ngei kôm an sem zoia."},{"book":"Matthew","chapter":"14","verse":"20","text":"Mi murdi'n an sâka, an khoptanga, an sâk minieng tabong sômleinik an la rût minsipa."},{"book":"Matthew","chapter":"14","verse":"21","text":"Asâkngei mijôn chu nupangngei le nâipangngei telloiin mi isâng rangnga dôr an ni."},{"book":"Matthew","chapter":"14","verse":"22","text":"Male Jisua'n mipui ngei hah a minchînna, a ruoisingei rukuonga a min chuong ngeia, dîl râl kângkhat tieng alei min se ngeia."},{"book":"Matthew","chapter":"14","verse":"23","text":"Mipui ngei a min se ngei suolechu a thenin tâng chunga chubaitho rangin a sea. Kholoi a hongnin chu, mahan Jisua atheivaiin a oma;"},{"book":"Matthew","chapter":"14","verse":"24","text":"ma zora han rukuong hah dîla alazanna a om zoia, phâivuo'n ale tieng asêm sikin, tuidârinsokin kângkhat tieng khom, kângkhat tieng khom a soka."},{"book":"Matthew","chapter":"14","verse":"25","text":"Jînga dâr thum le dâr ruk kongkâra Jisua tui chunga lônnin, a ruoisingei kôm a honga."},{"book":"Matthew","chapter":"14","verse":"26","text":"Tui chunga a hong lôn an mûn chu an chia. “Mirluoi kêng!” tiin, ichin an iniek rarâka."},{"book":"Matthew","chapter":"14","verse":"27","text":"Jisua'n a hong rokôkngei kelena, “Nin rathamathâk no roi!” chi no roi, “Keima kêng ki ni!” a tipe ngeia."},{"book":"Matthew","chapter":"14","verse":"28","text":"Hanchu Peter a hong chonga. “Pumapa, nangma ni ni tatakin chu, tui chunga no kôm hong rangin chong ni pêk roh,” a tia."},{"book":"Matthew","chapter":"14","verse":"29","text":"Jisua'n, “Hong roh!” tiin a thuona. Masikin Peter hah rukuong renga a jôka, Jisua kôm panin tui chunga a lôn phut zoia."},{"book":"Matthew","chapter":"14","verse":"30","text":"Hannirese, phâivuo rât hah a mûn chu a chia, tuia a ngim phut zoi. “Pumapa, ni mojôk roh!” tiin a chapa."},{"book":"Matthew","chapter":"14","verse":"31","text":"Jisua a hong tung kelena male a muturap kelen zoia, a kôm, “Na taksônna dôn hah achîn bâkna! Ithomo ni iem zoi loi?” a tipea."},{"book":"Matthew","chapter":"14","verse":"32","text":"An ruonin rukuong sûnga an lûta, phâivuo khom ânthim ruoi zoi."},{"book":"Matthew","chapter":"14","verse":"33","text":"Male rukuong sûnga ruoisingei han Jisua chubai an mûk zoi. “Pathien Nâipasal tatak kêng ni ni!” an tia."},{"book":"Matthew","chapter":"14","verse":"34","text":"Dîl râl tieng an inkânin chu Genesaret ram an hong tunga,"},{"book":"Matthew","chapter":"14","verse":"35","text":"Ma taka mingei han Jisua hah an lei riet kelena. Masikin ma revêla ram murdia han mi an tîra, damloi murdi hah Jisua kôm an hong tuonga."},{"book":"Matthew","chapter":"14","verse":"36","text":"Damloi ngei hah a puon morte luo mintôn ngei rangin an ngêna; male a tôn murdi chu an dam pak zoi ani."}]}