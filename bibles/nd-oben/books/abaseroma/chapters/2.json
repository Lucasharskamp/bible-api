{"data":[{"book":"AbaseRoma","chapter":"2","verse":"1","text":"Ngakho-ke, kawulasizatho sokuzigeza wena owahlulela omunye, ngoba loba kungaphi owahlulela khona omunye, uyazigweba wena ngokwakho, ngoba wena owahlulelayo wenza izinto ezifanayo."},{"book":"AbaseRoma","chapter":"2","verse":"2","text":"Siyakwazi ukuthi ukubahlulela kwakhe uNkulunkulu labo abenza izinto ezinje kweyame eqinisweni."},{"book":"AbaseRoma","chapter":"2","verse":"3","text":"Ngakho lapho-ke, wena muntu nje, ubahlulela, kodwa usenza izinto ezifanayo, ucabanga ukuthi uzakubalekela ukwahlulela kukaNkulunkulu na?"},{"book":"AbaseRoma","chapter":"2","verse":"4","text":"Kumbe njalo weyisa ubukhulu bomusa wakhe, ukubekezela kanye lesineke sakhe, ungananzeleli ukuthi umusa kaNkulunkulu ujonge ukukusa ekuphendukeni na?"},{"book":"AbaseRoma","chapter":"2","verse":"5","text":"Kodwa ngenxa yobuqholo bakho lenhliziyo yakho engaphendukiyo, uziqoqela ulaka oluzakuhlupha ngosuku lolaka lukaNkulunkulu, lapho okuzabonakaliswa khona ukwahlulela kwakhe okulungileyo."},{"book":"AbaseRoma","chapter":"2","verse":"6","text":"UNkulunkulu “uzakupha umvuzo emuntwini munye ngamunye ngokuhambelana lalokho akwenzileyo.”2.6 AmaHubo 62.12; Izaga 24.12"},{"book":"AbaseRoma","chapter":"2","verse":"7","text":"Kulabo abaphikelela besenza okuhle bedinga inkazimulo, udumo kanye lokungabhubhi, uzakubanika ukuphila okulaphakade."},{"book":"AbaseRoma","chapter":"2","verse":"8","text":"Kodwa labo abazinqinekelayo labala iqiniso balandele ububi, kuzakuba lolaka lokuthukuthela."},{"book":"AbaseRoma","chapter":"2","verse":"9","text":"Kuzakuba lokuhlupheka losizi emuntwini wonke owenza okubi, kuqala kumJuda kulandele koweZizweni,"},{"book":"AbaseRoma","chapter":"2","verse":"10","text":"kodwa inkazimulo, udumo kanye lokuthula kuye wonke owenza okulungileyo, kuqala kumJuda kulandele koweZizweni."},{"book":"AbaseRoma","chapter":"2","verse":"11","text":"Ngoba uNkulunkulu kalabandlululo."},{"book":"AbaseRoma","chapter":"2","verse":"12","text":"Bonke abenza isono ngaphandle komthetho bazabhubha ngaphandle komthetho, njalo bonke abenza isono ngaphansi komthetho bazakwahlulelwa ngomthetho."},{"book":"AbaseRoma","chapter":"2","verse":"13","text":"Ngoba akusilabo abezwa umthetho abalungileyo emehlweni kaNkulunkulu, kodwa yilabo abalalela umthetho okuzathiwa balungile."},{"book":"AbaseRoma","chapter":"2","verse":"14","text":"(Ngempela, nxa abeZizwe, abangelawo umthetho, besenza ngokwemvelo izinto ezifunwa ngumthetho, bangumthetho bona ngokwabo, lanxa bengelawo umthetho,"},{"book":"AbaseRoma","chapter":"2","verse":"15","text":"njengoba bebonakalisa ukuthi okufunwa ngumthetho kulotshiwe ezinhliziyweni zabo, izazela zabo ziyafakaza, imicabango yabo ibasola iphinde ibavikele.)"},{"book":"AbaseRoma","chapter":"2","verse":"16","text":"Lokhu kuzakwenzakala ngosuku uNkulunkulu azakwahlulela imfihlo zabantu ngoJesu Khristu, njengokutsho kwevangeli lami."},{"book":"AbaseRoma","chapter":"2","verse":"17","text":"Khathesi-ke wena, nxa uzibiza ngokuthi ungumJuda; nxa uthembe umthetho njalo uzincoma ngobudlelwane bakho loNkulunkulu;"},{"book":"AbaseRoma","chapter":"2","verse":"18","text":"nxa uyazi intando yakhe njalo uvumela okuhle ngoba ufundiswe ngumthetho;"},{"book":"AbaseRoma","chapter":"2","verse":"19","text":"nxa ukholwa ukuthi ungumkhokheli weziphofu, ukukhanya kwalabo abasemnyameni,"},{"book":"AbaseRoma","chapter":"2","verse":"20","text":"umeluleki wezithutha, lomfundisi wezingane, ngoba kwezomthetho uhlanganisa ulwazi leqiniso,"},{"book":"AbaseRoma","chapter":"2","verse":"21","text":"ngakho wena ofundisa abanye, kambe lawe kawuzifundisi na? Wena otshumayela ngokungebi, uyeba na?"},{"book":"AbaseRoma","chapter":"2","verse":"22","text":"Wena othi abantu bangafebi, uyafeba na? Wena owenyanya izithombe, uyawaphanga amathempeli na?"},{"book":"AbaseRoma","chapter":"2","verse":"23","text":"Wena ozincoma ngomthetho, uNkulunkulu uyamdelela ngokwephula umthetho na?"},{"book":"AbaseRoma","chapter":"2","verse":"24","text":"Njengoba kulotshiwe ukuthi, “Ibizo likaNkulunkulu lihlanjaziwe phakathi kwabeZizwe ngenxa yakho.”2.24 U-Isaya 52.5; UHezekhiyeli 36.22"},{"book":"AbaseRoma","chapter":"2","verse":"25","text":"Ukusoka kuligugu nxa ugcina umthetho, kodwa nxa usephula umthetho, usufana lokuthi kawusokanga."},{"book":"AbaseRoma","chapter":"2","verse":"26","text":"Nxa labo abangasokanga begcina imfanelo zomthetho, kabayikukhangelwa njengabasokileyo na?"},{"book":"AbaseRoma","chapter":"2","verse":"27","text":"Lowo ongasokanga ngokwenyama, kodwa elalela umthetho, uzakulahla wena, okuthi lanxa ulomlayo olotshiweyo njalo usokile, ungumephuli womthetho."},{"book":"AbaseRoma","chapter":"2","verse":"28","text":"Umuntu kasumJuda nxa enguye emehlweni kuphela, loba esokile emehlweni lenyameni kuphela."},{"book":"AbaseRoma","chapter":"2","verse":"29","text":"Hatshi, umuntu ungumJuda nxa enguye ngaphakathi, lokusoka yikusoka kwenhliziyo, ngoMoya, hatshi ngomlayo. Ukubongwa komuntu onjalo akuveli ebantwini, kodwa kuNkulunkulu."}]}