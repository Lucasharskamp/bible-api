{"data":[{"book":"Luka","chapter":"12","verse":"1","text":"Kad se okupilo tisuće ljudi tako da su već gazili jedni po drugima, Isus najprije počne govoriti svojim učenicima: “Farizejsko se licemjerje širi poput kvasca koji prožme sve tijesto. Čuvajte se da ne budete licemjerni kao oni."},{"book":"Luka","chapter":"12","verse":"2","text":"Jer dolazi vrijeme kad će sve što je skriveno biti otkriveno; sve što je tajno čut će se pred svima."},{"book":"Luka","chapter":"12","verse":"3","text":"Što ste god rekli u tami, čut će se na svjetlu i što ste šaptali u zatvorenim sobama, razglasit će se s krovova da svi čuju!"},{"book":"Luka","chapter":"12","verse":"4","text":"Prijatelji moji, kažem vam, ne bojte se onih koji mogu ubiti samo tijelo, ali vam ne mogu ništa gore učiniti!"},{"book":"Luka","chapter":"12","verse":"5","text":"Ali reći ću vam koga se treba bojati. Bojte se Boga koji može ubiti, a zatim baciti u pakao. Njega se bojte!"},{"book":"Luka","chapter":"12","verse":"6","text":"Ne prodaje li se pet vrapčića za dva novčića? A Bog ipak ne zaboravi nijednoga od njih."},{"book":"Luka","chapter":"12","verse":"7","text":"A vama su izbrojene i vlasi na glavi. Stoga se ne bojte! Vi ste mu mnogo vredniji od mnoštva vrabaca."},{"book":"Luka","chapter":"12","verse":"8","text":"Tko ovdje na zemlji pred ljudima prizna da pripada meni, za njega ću ja, Sin Čovječji, pred anđelima Božjim priznati da mu pripadam."},{"book":"Luka","chapter":"12","verse":"9","text":"Ali onoga koji mene zaniječe na zemlji odreći ću se pred Božjim anđelima."},{"book":"Luka","chapter":"12","verse":"10","text":"Ipak, onome koji što kaže protiv Sina Čovječjega oprostit će se. Ali onome tko pohuli protiv Svetoga Duha neće se oprostiti."},{"book":"Luka","chapter":"12","verse":"11","text":"A kad vas budu dovodili pred sud u sinagogama, pred poglavare i vlasti, ne brinite se što reći sebi u obranu"},{"book":"Luka","chapter":"12","verse":"12","text":"jer će vas Sveti Duh tada poučiti što da kažete.”"},{"book":"Luka","chapter":"12","verse":"13","text":"Netko iz mnoštva poviče: “Učitelju, molim te, reci mojemu bratu da podijeli sa mnom imanje koje smo dobili u baštinu.”"},{"book":"Luka","chapter":"12","verse":"14","text":"Isus mu odgovori: “Čovječe, tko je mene postavio da sudim i dijelim između vas?”"},{"book":"Luka","chapter":"12","verse":"15","text":"Onda se obratio svima: “Klonite se svake pohlepe. Ma koliko da obilujete, život se ne sastoji u onomu što posjedujete.”"},{"book":"Luka","chapter":"12","verse":"16","text":"Ispriča im zatim prispodobu: “Nekomu je bogatašu zemlja urodila tako obilnom žetvom"},{"book":"Luka","chapter":"12","verse":"17","text":"da je razmišljao: ‘Što da radim? Nemam u što skupiti toliku ljetinu."},{"book":"Luka","chapter":"12","verse":"18","text":"Znam! Srušit ću stare žitnice i izgraditi veće pa ću ondje zgrnuti i žito i sva svoja dobra."},{"book":"Luka","chapter":"12","verse":"19","text":"Onda ću svojoj duši reći: Evo, imaš u zalihi obilje za još mnogo godina. Dušo moja, počivaj, jedi, pij i veseli se!’"},{"book":"Luka","chapter":"12","verse":"20","text":"Ali Bog mu reče: ‘Neumniče! Još ćeš noćas umrijeti. Komu će onda pripasti sve što si skupio?’"},{"book":"Luka","chapter":"12","verse":"21","text":"Neumnik je onaj tko zgrće zemaljsko blago, a ne stječe bogatstvo koje je vrijedno u Božjim očima.”"},{"book":"Luka","chapter":"12","verse":"22","text":"Zatim Isus reče učenicima: “Zato vam kažem: Ne brinite se tjeskobno kako ćete preživjeti, što ćete jesti, ni u što ćete obući svoje tijelo!"},{"book":"Luka","chapter":"12","verse":"23","text":"Pa život je vredniji od hrane, a tijelo od odjeće."},{"book":"Luka","chapter":"12","verse":"24","text":"Pogledajte gavrane! Niti siju, niti žanju, niti imaju spremišta i žitnice, a Bog ih ipak hrani. A vi ste toliko vredniji od ptica!"},{"book":"Luka","chapter":"12","verse":"25","text":"Može li tko od vas sebi brigama produžiti život barem i za jedan dan?"},{"book":"Luka","chapter":"12","verse":"26","text":"Pa ako ni to malo ne možete, zašto ste stalno zabrinuti?"},{"book":"Luka","chapter":"12","verse":"27","text":"Pogledajte samo poljske ljiljane! Niti se muče niti predu. A kažem vam da se ni kralj Salomon u svoj svojoj raskoši nije zaodjenuo kao jedan od njih."},{"book":"Luka","chapter":"12","verse":"28","text":"Pa ako Bog tako odijeva poljsku travu koja danas jest, a već se sutra baca u peć, zar se neće još i više brinuti za vas, malovjerni?"},{"book":"Luka","chapter":"12","verse":"29","text":"Zato i vi: ne brinite se i ne uznemirujte oko toga što ćete jesti i piti"},{"book":"Luka","chapter":"12","verse":"30","text":"jer tako čine nevjernici ovoga svijeta. Vaš Otac zna da vam je sve to potrebno."},{"book":"Luka","chapter":"12","verse":"31","text":"Stoga najprije tražite kraljevstvo njegovo pa će vam se i to nadodati."},{"book":"Luka","chapter":"12","verse":"32","text":"Ne boj se, malo stado. Vašemu se Ocu svidjelo da vam dade kraljevstvo."},{"book":"Luka","chapter":"12","verse":"33","text":"Prodajte svoju imovinu i dajte je kao milostinju! Tako ćete sebi spremiti blago na nebesima, kamo lopovi ne dolaze i gdje ga moljci neće izgristi."},{"book":"Luka","chapter":"12","verse":"34","text":"Jer gdje vam je blago, ondje će vam biti i srce.”"},{"book":"Luka","chapter":"12","verse":"35","text":"“Budite pripravni, posve obučeni i neka vam svjetiljka gori"},{"book":"Luka","chapter":"12","verse":"36","text":"kao da čekate povratak svojega gospodara sa svadbene gozbe da budete spremni otvoriti mu vrata čim stigne i pokuca."},{"book":"Luka","chapter":"12","verse":"37","text":"Blago onim slugama koje gospodar na povratku nađe bdjeti. Zaista vam kažem, on će privezati pregaču, reći im da sjednu za stol i sam ih poslužiti da jedu."},{"book":"Luka","chapter":"12","verse":"38","text":"Možda će doći usred noći ili pred zoru.12:38 U grčkome: O drugoj ili o trećoj straži. Blago onima koje nađe bdjeti."},{"book":"Luka","chapter":"12","verse":"39","text":"Znajte: kad bi vlasnik kuće znao kada će doći lopov, ne bi mu dopustio da u nju provali."},{"book":"Luka","chapter":"12","verse":"40","text":"Budite i vi stalno pripravni jer će Sin Čovječji doći kad mu se i ne nadate.”"},{"book":"Luka","chapter":"12","verse":"41","text":"“Gospodine, jesi li tu prispodobu ispričao samo nama ili svima?” upita Petar."},{"book":"Luka","chapter":"12","verse":"42","text":"Isus mu reče: “Tko je dakle onaj vjerni i razumni upravitelj kojega će gospodar postaviti da upravlja ukućanima i da im daje hranu u pravo vrijeme?"},{"book":"Luka","chapter":"12","verse":"43","text":"Blago onome koga gospodar, kada dođe, nađe da tako čini!"},{"book":"Luka","chapter":"12","verse":"44","text":"Zaista vam kažem, povjerit će mu da upravlja svim njegovim imanjem."},{"book":"Luka","chapter":"12","verse":"45","text":"Ali ako sluga pomisli: ‘Gospodar se još neće vratiti’ pa počne tući sluge i sluškinje te jesti, piti i opijati se,"},{"book":"Luka","chapter":"12","verse":"46","text":"gospodar će doći u dan kad mu se ne nada i u čas u koji neće ni slutiti. Nemilosrdno će ga kazniti i odrediti mu usud među nevjernicima."},{"book":"Luka","chapter":"12","verse":"47","text":"Onaj koji je znao volju svojega gospodara, ali nije tako činio i nije bdio, bit će strogo kažnjen."},{"book":"Luka","chapter":"12","verse":"48","text":"Ali tko nije znao da to što čini zaslužuje kaznu, bit će kažnjen blaže. Kome je mnogo dano, od njega će se mnogo i tražiti. Od onoga kojemu je mnogo povjereno više će se tražiti.”"},{"book":"Luka","chapter":"12","verse":"49","text":"“Došao sam baciti oganj suda na zemlju. Kako bih želio da je već planuo!"},{"book":"Luka","chapter":"12","verse":"50","text":"Ali valja mi se krstiti trpljenjem i tako sam tjeskoban dok se to ne završi!"},{"book":"Luka","chapter":"12","verse":"51","text":"Mislite li da sam na zemlju došao donijeti mir? Nipošto. Došao sam donijeti razdor."},{"book":"Luka","chapter":"12","verse":"52","text":"Jer odsad će nastajati razdori u obitelji: troje će ljudi biti na mojoj strani, a protiv drugih dvoje i obrnuto."},{"book":"Luka","chapter":"12","verse":"53","text":"Otac će biti protiv sina i sin protiv oca, majka protiv kćeri i kći protiv majke, svekrva protiv snahe i snaha protiv svekrve.”"},{"book":"Luka","chapter":"12","verse":"54","text":"Reče zatim mnoštvu: “Kad opazite da se na zapadu gomilaju oblaci, znate reći: Kiša će!"},{"book":"Luka","chapter":"12","verse":"55","text":"A kad zapuše južnjak, kažete: Bit će vruće! I bude vrućina."},{"book":"Luka","chapter":"12","verse":"56","text":"Licemjeri! Izgled zemlje i neba znate protumačiti. Kako onda ne znate protumačiti znake vremena?"},{"book":"Luka","chapter":"12","verse":"57","text":"Zašto sami ne želite uvidjeti što je pravo?"},{"book":"Luka","chapter":"12","verse":"58","text":"Kad s protivnikom ideš na sud, pokušaj se s njim nagoditi da spor ne završi na sudu jer te sudac može osuditi i predati izvršitelju da te baci u tamnicu."},{"book":"Luka","chapter":"12","verse":"59","text":"A onda, kažem ti, nećeš odande izići dok ne isplatiš sve do posljednjeg novčića.”"}]}