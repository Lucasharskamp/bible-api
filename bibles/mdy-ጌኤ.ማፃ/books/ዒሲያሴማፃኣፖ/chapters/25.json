{"data":[{"book":"ዒሲያሴ ማፃኣፖ","chapter":"25","verse":"1","text":"ናንጊና ናንጋ ጎዳ! ኔኤኒ ታ ፆኦዛሢኬ፤"},{"book":"ዒሲያሴ ማፃኣፖ","chapter":"25","verse":"2","text":"ካታማ ሻሂንቲ ጉሪ ማዓንዳጉዲ ኔ ማሄኔ፤"},{"book":"ዒሲያሴ ማፃኣፖ","chapter":"25","verse":"3","text":"ዼኤፖ ካኣቶ ዴራ ኔና ቦንቻንዳኔ፤"},{"book":"ዒሲያሴ ማፃኣፖ","chapter":"25","verse":"4","text":"ማንቆ ዓሶና ሜታዼዞንሢናም"},{"book":"ዒሲያሴ ማፃኣፖ","chapter":"25","verse":"5","text":"ዔያታ ዖጎሢ ቤሲዳ ዓኣ ዑሱሚጉዲኬ፤"},{"book":"ዒሲያሴ ማፃኣፖ","chapter":"25","verse":"6","text":"ቢያ ባኮ ዎይሣ ጎዳ ሃኖ ፂዮኔ ዹኮይዳ ዓጮ ዴሮም ቢያ ዼኤፒ ሙኡዚ ጊኢጊሻንዳኔ፤ ዬያ ሙዖ ቤዛ ዶኦሪንቴ ዎይኔ ዑሺንታ ፓጫ ባኣዚ ባኣ ሙኡዚ ጊኢጊሻንዳኔ።"},{"book":"ዒሲያሴ ማፃኣፖ","chapter":"25","verse":"7","text":"ሃኖ ዹኬሎይዳ ዴሮ ቢያ ጎኦቦ ዓፒላጉዲ ካንቄ ዖዪፆ ዒ ሺኢሻንዳኔ።"},{"book":"ዒሲያሴ ማፃኣፖ","chapter":"25","verse":"8","text":"ናንጊና ናንጋ ጎዳ ሃይቢኮ ዎልቆ ናንጊና ባይዛንዳኔ! ዓሶ ቢያኮ ዓኣፓፓ ዓቢፆ ዑጫንዳኔ፤ ዒዛኮ ዒጊና ዓጮ ቢያይዳ ዻውሲንቴ ዻውሲንቶ ዒዚ ሺኢሻንዳኔ፤ ናንጊና ናንጋ ጎዳ ሃያ ኬኤዜኔ። 25፡8 1ቆሮ. 15፡54፤ ዮሃ. ፆፔዻ 7፡17፤ 21፡4።"},{"book":"ዒሲያሴ ማፃኣፖ","chapter":"25","verse":"9","text":"ዬይ ማዺንቲ ኩማ ዎዶና ዒዛኮ ዴራ ቢያ፦ «ሃይሾ ዒዚ ኑኡኮ ፆኦዛሢኬ፤ ዒዛ ኑ ጉሙርቄሢሮ ዒዚ ኑና ዓውሴኔ፤ ዒዚ ናንጊና ናንጋ ጎዳኬ፥ ኑ ዒዛ ጉሙርቄኔ፤ ዒዚ ኑና ዓውሴሢሮ ኑኡኒ ዎዛዾም!» ጋዓንዳኔ።"},{"book":"ዒሲያሴ ማፃኣፖ","chapter":"25","verse":"10","text":"ናንጊና ናንጋ ጎዳኮ ዎልቃ ፂዮኔ ዹኮ ካፓንዳኔ፤ ሞዓኣቤ ዴራ ፑቃ ቶርጶና ዎላ ሄርቂንታሢጉዲ ሄርቂንታንዳኔ።"},{"book":"ዒሲያሴ ማፃኣፖ","chapter":"25","verse":"11","text":"ፁቦ ፁባ ዓሲ ኩጮ ፔኤኮ ዋኣሊንሣሢጉዲ ፆኦሲ ዔያቶኮ ዖቶርሙሞሮ ዔያቶ ዻውሲሳንዳሢሮ ኩጫ ዔያቶሲ ዶጪ ላባንዳኔ።"},{"book":"ዒሲያሴ ማፃኣፖ","chapter":"25","verse":"12","text":"ሞዓኣቤ ዓጮኮ ዋርዲያ ዼኤፖ ሹጮ ኬልቂ ዲርቆናሢና ዎላ ሻሂንታንዳኔ፤ ዬይ ሜቂ ሜቂ ሳዖ ሲላሎይዳ ኬዳንዳኔ። 25፡12 ዒሲ. 15፡1—16፡14፤ ዔር. 48፡1-47፤ ሂዚ. 25፡8-11፤ ዓሞ. 2፡1-3፤ ዛካ. 2፡8-11።"}]}