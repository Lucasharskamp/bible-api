{"data":[{"book":"Izajáš","chapter":"45","verse":"1","text":"Takto praví Hospodin pomazanému svému Cýrovi, jehož pravici zmocním, a národy před ním porazím, a bedra králů rozpáši, a zotvírám před ním vrata, a brány nebudou zavírány:"},{"book":"Izajáš","chapter":"45","verse":"2","text":"Já před tebou půjdu, a cesty křivé zpřímím, vrata měděná potru, a závory železné posekám."},{"book":"Izajáš","chapter":"45","verse":"3","text":"A dám tobě poklady skryté, a klénoty schované, abys poznal, že já jsem Hospodin Bůh Izraelský, kterýž tě ze jména volám."},{"book":"Izajáš","chapter":"45","verse":"4","text":"Pro služebníka svého Jákoba a Izraele vyvoleného svého jmenoval jsem tě jménem tvým, i příjmím tvým, ačkoli mne neznáš."},{"book":"Izajáš","chapter":"45","verse":"5","text":"Já jsem Hospodin, a není žádného více, kromě mne není žádného Boha. Přepásal jsem tě, ačkoli mne neznáš,"},{"book":"Izajáš","chapter":"45","verse":"6","text":"Aby poznali od východu slunce i od západu, že není žádného kromě mne. Jáť jsem Hospodin, a není, žádného více."},{"book":"Izajáš","chapter":"45","verse":"7","text":"Kterýž formuji světlo, a tvořím tmu, působím pokoj, a tvořím zlé, já Hospodin činím to všecko."},{"book":"Izajáš","chapter":"45","verse":"8","text":"Rosu dejte nebesa s hůry, a nejvyšší oblakové dštěte spravedlnost; otevři se země, a ať vzejde spasení, a spravedlnost ať spolu vykvete. Já Hospodin způsobím to."},{"book":"Izajáš","chapter":"45","verse":"9","text":"Běda tomu, kdož se v odpory dává s tím, jenž jej sformoval, jsa střep jako jiné střepiny hliněné. Zdaliž dí hlina hrnčíři svému: Což děláš? Dílo tvé zajisté ničemné jest."},{"book":"Izajáš","chapter":"45","verse":"10","text":"Běda tomu, kterýž říká otci: Co zplodíš? A ženě: Co porodíš?"},{"book":"Izajáš","chapter":"45","verse":"11","text":"Takto praví Hospodin, Svatý Izraelský, a kterýž jej sformoval: Budoucí-liž věci na mně vyzvídati chcete, o synech mých a díle rukou mých mně vyměřovati?"},{"book":"Izajáš","chapter":"45","verse":"12","text":"Já jsem učinil zemi, a člověka na ní stvořil; já jsem, jehož ruce roztáhly nebesa, a všemu vojsku jejich rozkazuji."},{"book":"Izajáš","chapter":"45","verse":"13","text":"Já vzbudím jej v spravedlnosti, a všecky cesty jeho zpřímím. Onť vzdělá město mé, a zajaté mé propustí, ne ze mzdy, ani pro dar, praví Hospodin zástupů."},{"book":"Izajáš","chapter":"45","verse":"14","text":"Takto praví Hospodin: Práce Egyptská, a kupectví Mouřenínská, a Sabejští, muži veliké postavy, k tobě přijdou, a tvoji budou. Za tebou se poberou, v poutech půjdou, tobě se klaněti, a tobě se kořiti budou, říkajíce: Toliko u tebe jest Bůh silný, a neníť žádného více kromě toho Boha."},{"book":"Izajáš","chapter":"45","verse":"15","text":"(Jistě ty jsi Bůh silný, skrývající se, Bůh Izraelský, spasitel.)"},{"book":"Izajáš","chapter":"45","verse":"16","text":"Všickni onino se zastydí, a zahanbeni budou, spolu odejdou s hanbou činitelé obrazů;"},{"book":"Izajáš","chapter":"45","verse":"17","text":"Ale Izrael spasen bude skrze Hospodina spasením věčným. Nebudete zahanbeni, ani v lehkost uvedeni na věky věků."},{"book":"Izajáš","chapter":"45","verse":"18","text":"Nebo tak praví Hospodin stvořitel nebes, (ten Bůh, kterýž sformoval zemi a učinil ji, kterýž utvrdil ji, ne na prázdno stvořil ji, k bydlení sformoval ji): Já jsem Hospodin, a není žádného více."},{"book":"Izajáš","chapter":"45","verse":"19","text":"Nemluvím tajně v místě zemském tmavém, neříkám semeni Jákobovu nadarmo: Hledejte mne. Já Hospodin mluvím spravedlnost, a zvěstuji věci pravé."},{"book":"Izajáš","chapter":"45","verse":"20","text":"Shromažďte se a přiďte, přibližte se spolu vy, kteříž jste pozůstali mezi pohany. Nic neznají ti, kteříž se s dřevem rytiny své nosí; nebo se modlí bohu, kterýž nemůže vysvoboditi."},{"book":"Izajáš","chapter":"45","verse":"21","text":"Oznamte a přiveďte i jiné, a nechať spolu v radu vejdou, a ukáží, kdo to od starodávna předpověděl, a hned zdávna oznámil? Zdali ne já Hospodin? Neboť není žádného jiného Boha kromě mne, není Boha silného, spravedlivého, a spasitele žádného kromě mne."},{"book":"Izajáš","chapter":"45","verse":"22","text":"Obraťtež zřetel ke mně, abyste spaseny byly všecky končiny země; nebo já jsem Bůh silný, a není žádného více."},{"book":"Izajáš","chapter":"45","verse":"23","text":"Skrze sebe přisáhl jsem, vyšlo z úst mých slovo spravedlnosti, kteréž nepůjde na zpět: Že se mně skláněti bude všeliké koleno, a přisahati každý jazyk,"},{"book":"Izajáš","chapter":"45","verse":"24","text":"Říkaje: Toliko v Hospodinu mám všelijakou spravedlnost a sílu, a až k samému přijde; ale zahanbeni budou všickni, kteříž se koli zlobí proti němu."},{"book":"Izajáš","chapter":"45","verse":"25","text":"V Hospodinu ospravedlněni budou, a chlubiti se všecko símě Izraelovo."}]}