{"data":[{"book":"2 T'imotiwos","chapter":"3","verse":"1","text":"Dúr s'uwi aawots kic'it aawo b́ weetuwok'o dande'e,"},{"book":"2 T'imotiwos","chapter":"3","verse":"2","text":"Ashuwots bo tooko shuntso, gizosh k'awuntirwotsi, t'a'irwotsi, míshetswotsi, c'ashiruwotsi, ind nihosh alerawwotsi, boosh k'alere uderawotsi, S'ayin woterawotsi,"},{"book":"2 T'imotiwos","chapter":"3","verse":"3","text":"Shun deshawwotsi, orowa erawwotsi, ash shútso t'afirwotsi, botook keewde'awwotsi, maac' kup'wotsi, sheeng wotts keewo shit'irwotsi,"},{"book":"2 T'imotiwos","chapter":"3","verse":"4","text":"Ash beshide imetuwotsi boatso korde'awuwotsi bog taana etiru mishetswotsi, Ik' shunoniye bogshdek't bo meets gene'úwo shunetuwotsi wotitune."},{"book":"2 T'imotiwos","chapter":"3","verse":"5","text":"Ik'o ik'iruwotsi arefetsrne bobe'eti, wotowa bako Ik' ik'iy angonmó bohaaliti, hanotsk'o ashuwotsatse wokowe."},{"book":"2 T'imotiwos","chapter":"3","verse":"6","text":"Hank'o ashmanots maa mootse mut'aarr kindfets morro boats b́ dakere k'osh k'osh tewunon sha'iru, kash weratse maawk wotts máátsuwotsi widon detset ashuwotsiye."},{"book":"2 T'imotiwos","chapter":"3","verse":"7","text":"Mannaari máátsuwotsu jam aawe bo daniri, erenmó arik wotts danook bodosh falratsne."},{"book":"2 T'imotiwos","chapter":"3","verse":"8","text":"Iyanesnat Iyanberesn Museyi bo k'eftsok'o ashaanots bo tokoono awaashtswotsnat bo imnetiyon diho boats b́ bodtsotse ari keewo k'efe bok'efiriye."},{"book":"2 T'imotiwos","chapter":"3","verse":"9","text":"Iyanesnat Iyanberesn dark bowoto b́ be'etsok'o ashaanots dark bowotonuwe ash jami shinatse b́ be'etuwosh boosh kááweratse."},{"book":"2 T'imotiwos","chapter":"3","verse":"10","text":"Neemó t daniyo, t beyo, t jangirwo, t imnetiyo, t k'amo, t shuno, t detsats t kup'tsok'o neewere tijafarats sha'erne,"},{"book":"2 T'imotiwos","chapter":"3","verse":"11","text":"Mank'owere t gishewonat tkic'o danfnee, Ans'okiyanat Ik'oniyonn Lst'ronnowere ti'ats bodts keewonat k'amoon t dek'ts gishewonowere danfnee, doonzonmó jamotse taan b́ faryi."},{"book":"2 T'imotiwos","chapter":"3","verse":"12","text":"Iyesus Krstos jir wotar shayri beyon beyosh geyiru jamwotsats gishewo bodetuwe."},{"book":"2 T'imotiwos","chapter":"3","verse":"13","text":"Ernmó gond ashuwotsnat ariyirwotsmó ash ashuwotsno darifetsŕ bo tokishowere shelfetsr, gondats gondo dabfera boameti,"},{"book":"2 T'imotiwos","chapter":"3","verse":"14","text":"Neemó konok danndek'tsok'o ndantsotse, n dantsotsok'onat ariko t'iwints ndek'tsatso kup'arr ned'owee."},{"book":"2 T'imotiwos","chapter":"3","verse":"15","text":"Manshowere n na'ortson dek'at n tuutso Iyesus Krstosi amanon daatset kasho b́ daatset danitelefo dano neesh imet s'ayin mas'aafwotsi danrnee."},{"book":"2 T'imotiwos","chapter":"3","verse":"16","text":"S'ayin mas'aaf jamo Ik'i shayiri S'ayinon jisheyat guut'eke, bíwere ariko daniyosh, sheeltswotsi fayosh, daronowere káátsootsnat kááwu beyoshowere k'antsomants jishituwo imosh t'ak'amitke."},{"book":"2 T'imotiwos","chapter":"3","verse":"17","text":"Ik' asho s'ayin bowotituwok'onat jam keewu sheeng fino finosh falr b́ beetuewk'o betsoshe."}]}