{"data":[{"book":"Lukáš","chapter":"21","verse":"1","text":"A pohleděv, uzřel lidi bohaté, kteříž metali dary své do pokladnice."},{"book":"Lukáš","chapter":"21","verse":"2","text":"Uzřel pak i jednu vdovu chudičkou, ana uvrhla dva šarty."},{"book":"Lukáš","chapter":"21","verse":"3","text":"I řekl: Vpravdě pravím vám, že vdova tato chudá více uvrhla nežli všickni jiní."},{"book":"Lukáš","chapter":"21","verse":"4","text":"Nebo všickni tito z toho, což jim zbývalo, dali dary Bohu, tato pak z své chudoby všecku živnost svou, kterouž měla, uvrhla."},{"book":"Lukáš","chapter":"21","verse":"5","text":"A když někteří pravili o chrámu, kterak by kamením pěkným i jinými okrasami ozdoben byl, řekl:"},{"book":"Lukáš","chapter":"21","verse":"6","text":"Načež se to díváte? Přijdouť dnové, v nichžto nebude zůstaven kámen na kameni, kterýž by nebyl zbořen."},{"book":"Lukáš","chapter":"21","verse":"7","text":"I otázali se ho, řkouce: Mistře, kdy to bude? A které znamení, když se to bude míti státi?"},{"book":"Lukáš","chapter":"21","verse":"8","text":"On pak řekl: Vizte, abyste nebyli svedeni. Nebo mnozí přijdou ve jménu mém, řkouce: Že já jsem Kristus, a čas se blíží. Protož nepostupujte po nich."},{"book":"Lukáš","chapter":"21","verse":"9","text":"Když pak uslyšíte o válkách a různicech, nestrachujte se; neboť musí to prve býti, ale ne ihned konec."},{"book":"Lukáš","chapter":"21","verse":"10","text":"Tehdy pravil jim: Povstaneť národ proti národu, a království proti království."},{"book":"Lukáš","chapter":"21","verse":"11","text":"A země třesení veliká budou po místech, a hladové, a morové, hrůzy i zázrakové s nebe velicí."},{"book":"Lukáš","chapter":"21","verse":"12","text":"Ale před tím přede vším vztáhnou ruce své na vás, a protiviti se vám budou, vydávajíce vás do škol a žalářů, vodíce k králům a k vladařům pro jméno mé."},{"book":"Lukáš","chapter":"21","verse":"13","text":"A toť se vám díti bude na svědectví."},{"book":"Lukáš","chapter":"21","verse":"14","text":"Protož složtež to v srdcích vašich, abyste se nestarali, kterak byste odpovídati měli."},{"book":"Lukáš","chapter":"21","verse":"15","text":"Jáť zajisté dám vám ústa a moudrost, kteréžto nebudou moci odolati, ani proti vám ostáti všickni protivníci vaši."},{"book":"Lukáš","chapter":"21","verse":"16","text":"Budete pak zrazováni i od rodičů a od bratrů, od příbuzných i od přátel, a zmordují některé z vás."},{"book":"Lukáš","chapter":"21","verse":"17","text":"A budete v nenávisti všechněm pro jméno mé."},{"book":"Lukáš","chapter":"21","verse":"18","text":"Ale vlas s hlavy vaší nezahyne."},{"book":"Lukáš","chapter":"21","verse":"19","text":"V trpělivosti vaší vládněte dušemi vašimi."},{"book":"Lukáš","chapter":"21","verse":"20","text":"Když pak uzříte obležený od vojska Jeruzalém, tedy vězte, žeť se přiblížilo zkažení jeho."},{"book":"Lukáš","chapter":"21","verse":"21","text":"A tehdy ti, kdož jsou v Judstvu, utíkejte k horám, a kdo uprostřed něho, vyjděte, a kteří v končinách, nevcházejte do něho."},{"book":"Lukáš","chapter":"21","verse":"22","text":"Neboť budou dnové pomsty, aby se naplnilo všecko, což psáno jest."},{"book":"Lukáš","chapter":"21","verse":"23","text":"Ale běda těhotným a těm, kteréž kojí v těch dnech. Neboť bude dav veliký v této zemi, a hněv Boží nad lidem tímto."},{"book":"Lukáš","chapter":"21","verse":"24","text":"I padati budou ostrostí meče, a zjímaní vedeni budou mezi všecky národy, a Jeruzalém tlačen bude od pohanů, dokudž se nenaplní časové pohanů."},{"book":"Lukáš","chapter":"21","verse":"25","text":"A budouť znamení na slunci a na měsíci i na hvězdách, a na zemi soužení národů, nevědoucích se kam díti, když zvuk vydá moře a vlnobití,"},{"book":"Lukáš","chapter":"21","verse":"26","text":"Takže zmrtvějí lidé pro strach a pro očekávání těch věcí, kteréž přijdou na všecken svět. Nebo moci nebeské pohybovati se budou."},{"book":"Lukáš","chapter":"21","verse":"27","text":"A tehdyť uzří Syna člověka, an se béře v oblace s mocí a slavou velikou."},{"book":"Lukáš","chapter":"21","verse":"28","text":"A když se toto počne díti, pohleďtež a pozdvihnětež hlav vašich, protože se přibližuje vykoupení vaše."},{"book":"Lukáš","chapter":"21","verse":"29","text":"I pověděl jim podobenství: Patřte na fíkový strom i na všecka stromoví."},{"book":"Lukáš","chapter":"21","verse":"30","text":"Když se již pučí, vidouce to, sami to znáte, že blízko jest léto."},{"book":"Lukáš","chapter":"21","verse":"31","text":"Takž i vy, když uzříte, ano se tyto věci dějí, věztež, že blízko jest království Boží."},{"book":"Lukáš","chapter":"21","verse":"32","text":"Amen pravím vám, že nepomine věk tento, ažť se toto všecko stane."},{"book":"Lukáš","chapter":"21","verse":"33","text":"Nebe a země pominou, ale slova má nepominou."},{"book":"Lukáš","chapter":"21","verse":"34","text":"Pilně se pak varujte, aby snad nebyla obtížena srdce vaše obžerstvím a opilstvím a pečováním o tento život, a vnáhle přikvačil by vás ten den."},{"book":"Lukáš","chapter":"21","verse":"35","text":"Nebo jako osidlo přijde na všecky, jenž přebývají na tváři vší země."},{"book":"Lukáš","chapter":"21","verse":"36","text":"Protož bděte všelikého času, modléce se, abyste hodni byli ujíti všech těch věcí, kteréž se budou díti, a postaviti se před Synem člověka."},{"book":"Lukáš","chapter":"21","verse":"37","text":"I býval ve dne v chrámě, uče, ale v noci vycházeje, přebýval na hoře, kteráž slove Olivetská."},{"book":"Lukáš","chapter":"21","verse":"38","text":"A všecken lid na úsvitě přicházel k němu do chrámu, aby ho poslouchal."}]}