{"data":[{"book":"ΕΚΚΛΗΣΙΑΣΤΗΣ","chapter":"10","verse":"1","text":"Μυῖαι θανατοῦσαι σαπριοῦσι σκευασίαν ἐλαίου ἡδύσματος· τίμιον ὀλίγον σοφίας ὑπὲρ δόξαν ἀφροσύνης μεγάλην."},{"book":"ΕΚΚΛΗΣΙΑΣΤΗΣ","chapter":"10","verse":"2","text":"Καρδία σοφοῦ εἰς δεξιὸν αὐτοῦ, καὶ καρδία ἄφρονος εἰς ἀριστερὸν αὐτοῦ."},{"book":"ΕΚΚΛΗΣΙΑΣΤΗΣ","chapter":"10","verse":"3","text":"Καί γε ἐν ὁδῷ ὅταν ἄφρων πορεύηται, καρδία αὐτοῦ ὑστερήσει, καὶ ἃ λογιεῖται πάντα ἀφροσύνη ἐστίν."},{"book":"ΕΚΚΛΗΣΙΑΣΤΗΣ","chapter":"10","verse":"4","text":"Ἐὰν πνεῦμα τοῦ ἐξουσιάζοντος ἀναβῇ ἐπὶ σὲ, τόπον σου μὴ ἀφῇς, ὅτι ἴαμα καταπαύσει ἁμαρτίας μεγάλας."},{"book":"ΕΚΚΛΗΣΙΑΣΤΗΣ","chapter":"10","verse":"5","text":"Ἔστι πονηρία ἣν εἶδον ὑπὸ τὸν ἥλιον, ὡς ἀκούσιον ἐξῆλθεν ἀπὸ προσώπου ἐξουσιάζοντος."},{"book":"ΕΚΚΛΗΣΙΑΣΤΗΣ","chapter":"10","verse":"6","text":"Ἐδόθη ὁ ἄφρων ἐν ὕψεσι μεγάλοις, καὶ πλούσιοι ἐν ταπεινῷ καθήσονται."},{"book":"ΕΚΚΛΗΣΙΑΣΤΗΣ","chapter":"10","verse":"7","text":"Εἶδον δούλους ἐφʼ ἵππους, καὶ ἄρχοντας πορευομένους ὡς δούλους ἐπὶ τῆς γῆς."},{"book":"ΕΚΚΛΗΣΙΑΣΤΗΣ","chapter":"10","verse":"8","text":"Ὁ ὀρύσσων βόθρον, εἰς αὐτὸν ἐμπεσεῖται· καὶ καθαιροῦντα φραγμὸν, δήξεται αὐτὸν ὄφις,"},{"book":"ΕΚΚΛΗΣΙΑΣΤΗΣ","chapter":"10","verse":"9","text":"Ἐξαίρων λίθους, διαπονηθήσεται ἐν αὐτοῖς· σχίζων ξύλα, κινδυνεύσει ἐν αὐτοῖς."},{"book":"ΕΚΚΛΗΣΙΑΣΤΗΣ","chapter":"10","verse":"10","text":"Ἐὰν ἐκπέσῃ τὸ σιδήριον, καὶ αὐτὸς πρόσωπον ἐτάραξε· καὶ δυνάμεις δυναμώσει, καὶ περίσσεια τῷ ἀνδρὶ οὐ σοφία."},{"book":"ΕΚΚΛΗΣΙΑΣΤΗΣ","chapter":"10","verse":"11","text":"Ἐὰν δάκῃ ὄφις ἐν οὐ ψιθυρισμῷ, καὶ οὐκ ἔστι περίσσεια τῷ ἐπᾴδοντι."},{"book":"ΕΚΚΛΗΣΙΑΣΤΗΣ","chapter":"10","verse":"12","text":"Λόγοι στόματος σοφοῦ χάρις, καὶ χείλη ἄφρονος καταποντιοῦσιν αὐτόν."},{"book":"ΕΚΚΛΗΣΙΑΣΤΗΣ","chapter":"10","verse":"13","text":"Ἀρχὴ λόγων στόματος αὐτοῦ ἀφροσύνη, καὶ ἐσχάτη στόματος αὐτοῦ περιφέρεια πονηρὰ,"},{"book":"ΕΚΚΛΗΣΙΑΣΤΗΣ","chapter":"10","verse":"14","text":"καὶ ὁ ἄφρων πληθύνει λόγους· οὐκ ἔγνω ἄνθρωπος τί τὸ γενόμενον, καὶ τί τὸ ἐσόμενον, ὅ, τι ὀπίσω αὐτοῦ τίς ἀναγγελεῖ αὐτῷ;"},{"book":"ΕΚΚΛΗΣΙΑΣΤΗΣ","chapter":"10","verse":"15","text":"Μόχθος τῶν ἀφρόνων κακώσει αὐτοὺς, ὃς οὐκ ἔγνω τοῦ πορευθῆναι εἰς πόλιν."},{"book":"ΕΚΚΛΗΣΙΑΣΤΗΣ","chapter":"10","verse":"16","text":"Οὐαί σοι πόλις ἧς ὁ βασιλεύς σου νεώτερος, καὶ οἱ ἄρχοντές σου πρωῒ ἐσθίουσι."},{"book":"ΕΚΚΛΗΣΙΑΣΤΗΣ","chapter":"10","verse":"17","text":"Μακαρία σὺ γῆ, ἧς ὁ βασιλεύς σου υἱὸς ἐλευθέρων, καὶ οἱ ἄρχοντές σου πρὸς καιρὸν φάγονται ἐν δυνάμει, καὶ οὐκ αἰσχυνθήσονται."},{"book":"ΕΚΚΛΗΣΙΑΣΤΗΣ","chapter":"10","verse":"18","text":"Ἐν ὀκνηρίαις ταπεινωθήσεται ἡ δόκωσις, καὶ ἐν ἀργίᾳ χειρῶν στάξει ἡ οἰκία."},{"book":"ΕΚΚΛΗΣΙΑΣΤΗΣ","chapter":"10","verse":"19","text":"Εἰς γέλωτα ποιοῦσιν ἄρτον, καὶ οἶνον καὶ ἔλαιον τοῦ εὐφρανθῆναι ζῶντας, καὶ τοῦ ἀργυρίου ταπεινώσει ἐπακούσεται τὰ πάντα."},{"book":"ΕΚΚΛΗΣΙΑΣΤΗΣ","chapter":"10","verse":"20","text":"Καί γε ἐν συνειδήσει σου βασιλέα μὴ καταράσῃ, καὶ ἐν ταμιείοις κοιτώνων σου μὴ καταράσῃ πλούσιον· ὅτι πετεινὸν τοῦ οὐρανοῦ ἀποίσει τὴν φωνήν σου, καὶ ὁ ἔχων τὰς πτέρυγας ἀπαγγελεῖ λόγον σου."}]}