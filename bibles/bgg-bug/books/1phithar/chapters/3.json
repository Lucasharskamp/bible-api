{"data":[{"book":"1 Phithar","chapter":"3","verse":"1","text":"Ji duiine nathek yiythek ne nawaithek ro geythek shii phi muii bo, ji-è ithek è hanyie yi Hamangkhung-aphuii miyaogam shii migi arek arone, nathek ro ziig è ithek shii yang ne migi rek yi phro. Nathek ne miyaogam yao chid pha miigak asi ro,"},{"book":"1 Phithar","chapter":"3","verse":"2","text":"nyieliieshii ithek ne naro ziig ji khama igang nane ziig shii nuii chid phro ne riig ruii phro."},{"book":"1 Phithar","chapter":"3","verse":"3","text":"3:3: 1Thi 2:9 Nathek ne nawaithek shii khie rab pha nathek ro khaziang shii rab pha ji shii, chiih-è nathek yua shii khow pha mukho shii, chiih-è nathek guii pha yung shii fuang è chia pha nong ayie rabo."},{"book":"1 Phithar","chapter":"3","verse":"4","text":"Ji phachiang shii, nathek ro khie jine nawaithek ro iliing pha izai shii rey ne rai bo, jum pha idang pha khie nane liijiing ragung, nyie yi Hamangkhung-aphuii mieg moe shii ne zab è ibid um ro."},{"book":"1 Phithar","chapter":"3","verse":"5","text":"Buyo pha giang hò-amuiithek hanyie yi Hamangkhung-aphuii luthong ruii pho ne awaithek yi geythek shii phi pha ji è awaithek shii khie rab."},{"book":"1 Phithar","chapter":"3","verse":"6","text":"3:6: Igo 18:12 Sarah ne ji duiine ro; ai ne Abraham shii nuii srane aishii awai ithong rone ho. Nathek ne wie rek ne nyie shii arum arone nathek ne airo dimithek ro."},{"book":"1 Phithar","chapter":"3","verse":"7","text":"Ji duiine geythek nawaithek wie gao pha rog shii yiythek rog shii rai bo, ji-è ithek ne nathek è muna zia phro. Ithek shii ilab è yua bo, nyieliieshii Hamangkhung-aphuii ro chai pha lasen jine ithek de nathek rog shii mua ruii phro. Ji rek bo ji-è nathek ro misiathek rog shii hanyie è afa-afi arek gieng phro."},{"book":"1 Phithar","chapter":"3","verse":"8","text":"Jong sha: Nathek zab shii ò ziig nane ò thanthek ji um bo; nawaithek gai chung miie rai bo, chiih-è nawaithek gai chung bushun nane jum rek rai bo."},{"book":"1 Phithar","chapter":"3","verse":"9","text":"Awie pha ji shii awie pha iidoh aphi rabo, chiih-è thamai pha ji shii iidoh athamai rabo; ji pha chiang shii khirzey phi bo, nyieliieshii ai è nathek shii ho mage shii Hamangkhung-aphuii è khirzey phi pha rone sbang rek pha jine hì ro."},{"book":"1 Phithar","chapter":"3","verse":"10","text":"3:10-12: Chng 34:12-16 (LXX) Jigigam shii yao,"},{"book":"1 Phithar","chapter":"3","verse":"11","text":"Nathek ne awie pha ji è khid srane wie rek bo;"},{"book":"1 Phithar","chapter":"3","verse":"12","text":"Chiih-è Ithong è giangthek shii wie è riig"},{"book":"1 Phithar","chapter":"3","verse":"13","text":"Nathek è nyie wie ji shii bajo rek yang arone hanyie è nathek shii mua mage phlei?"},{"book":"1 Phithar","chapter":"3","verse":"14","text":"3:14: Mth 5:10 3:14,15: Aij 8:12,13 Nathek ne nyie rangsua rek shii rangde nathek è diig rey arone, nathek ne khama sang ro! hanyie shii arum rabo chiih-è sam-adiig chid rabo."},{"book":"1 Phithar","chapter":"3","verse":"15","text":"Jishii nathek ro lubuthek ne Masi chiang shii boh ilab um bo, chiih-è aishii ne Ithong rone ilab rek bo. Nathek shii um pha luthong ji pha chiang shii yao bo è hanyie è lia ruii shii chang pha zab ishak ne khriig rek bo,"},{"book":"1 Phithar","chapter":"3","verse":"16","text":"jishii jum nane ilab rog shii rek bo. Nawaithek ro lubunow shii sang rek bo, ji-è nathek shii makhak-riing mage shii, Masi ro luagiengphothek rone nathek ro wie ziig shii hanyie è awie rone yao mage shii ithek è nyie yao pha ji shii biwo rey ruii phro."},{"book":"1 Phithar","chapter":"3","verse":"17","text":"Hì ne Hamangkhung-aphuii è yang arone, awie pha rek pha ji diig shii ne wie rek pha ji shii diig pha ji wie ba ro."},{"book":"1 Phithar","chapter":"3","verse":"18","text":"Nathek shii Hamangkhung-aphuii hà noh pha bran wie ne layogphothek lakhung shii Masi ne luang jia shii idang pha layog chiang shii iy dun.3:18: iy dun; bajo jigizeythek umdiig. Ai ne siu shii ne iy dun, jimagunde ragung shii ne isieng rabjong ro,"},{"book":"1 Phithar","chapter":"3","verse":"19","text":"chiih-è airo ragung è rai srane ai wuii dun chiih-è binmuii pha ragungthek shii yua."},{"book":"1 Phithar","chapter":"3","verse":"20","text":"3:20: Igo 6:1—7:24 Jithek ne hanyie è Hamangkhung-aphuii shii anuii pho ro ragungthek ro chiih-è Hamangkhung-aphuii ne ithek shii lubu phiang è khan pha ishak shii Noah ne awairo run rab ramuii ro. Run shii ne ìujia bran ro—zab ne mileo ro—ithek shii ne kho è ragia rey ge ro,"},{"book":"1 Phithar","chapter":"3","verse":"21","text":"hanyie shii ne khowo pha cheb ji shii hiòg ro, hanyie nathek shii thuh ragia rek phi. Hì ne siu pha izea sud pha ji asi ro, jishii wie lubunow ji è Hamangkhung-aphuii è sbang rabjong ro. Hì ne Isu Masi hòi pha ji è nathek shii ragia rek ge ro,"},{"book":"1 Phithar","chapter":"3","verse":"22","text":"hanyie ne hamang hà dun ne Hamangkhung-aphuii ro phazoi shii um ne, zab pha hamangkhliiethek shii nane hamang pha riichaithek chiih-è bluthek shii bohkho muii ro."}]}