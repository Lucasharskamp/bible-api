{"data":[{"book":"Romah","chapter":"8","verse":"1","text":"Acunakyase, tuhkbäih Khritaw Jesuh üng vekiea phäha mkatnak am ve ti."},{"book":"Romah","chapter":"8","verse":"2","text":"Ngmüimkhya thum naw Jesuh khritaw üngkhyüh lawki xünnak ning jah pe khai. 8:2: kei; avang yuknake üng veki nang; akce üng veki keimi.Acuna xünnak naw mkhyekatnak ja thihnak üngkhyüh ning jah mhlät pängki."},{"book":"Romah","chapter":"8","verse":"3","text":"Ktha ngcekia nghngicim kyase Thum naw am a pawh khawh cun Pamhnam naw a pawh ni. Pamhnam naw nghngicima mäiha amäta Cakpa Jesuh Khritaw tüih law lü ani cun mkhyemsawhki nghngicima mäia law lü mkhyekatnak cun nängeiki."},{"book":"Romah","chapter":"8","verse":"4","text":"Pamhnam naw a pawh hin ngsungpyunki ngjak'hlü Thum cun mimi üng kümkawi lü mimi Ngmüimkhya üng xüng. Acun hin nghngicima mtisa lama am kya."},{"book":"Romah","chapter":"8","verse":"5","text":"Pumsa thuma vekie naw mtisa lama ami mlung takie; Ngmüimkhya thuma vekie naw Ngmüimkhya lama ami mlung takie."},{"book":"Romah","chapter":"8","verse":"6","text":"Pumsa lama mlung tak cun thihnaka kyaki, Ngmüimkhya lama mlung tak cun xünnak ja dim’yenaka kyaki."},{"book":"Romah","chapter":"8","verse":"7","text":"Acunakyase, mtisa thum üng xün law üng Pamhnama yea kya lawki he. Pamhnam thum am läk u lü a läka pi am läk khawh u."},{"book":"Romah","chapter":"8","verse":"8","text":"Acunakyase, mtisa thuma vekie naw, Pamhnam am jesak thei u."},{"book":"Romah","chapter":"8","verse":"9","text":"Cunsepi, Pamhnama Ngmüimkhya nangmi üng ve kcangkia akya üng mtisa üng am ve u lü, Ngmüimkhya üng nami veki ni. Cunsepi, u pi Khritawa Ngmüimkhya am taki cun ania khyanga am kya."},{"book":"Romah","chapter":"8","verse":"10","text":"Cunsepi, Khritaw nangmi üng a ve üng, 8:10: Ngmüimkhya cun nanga phäh sa ni; am ani üng na Ngmüimkhya xüngki.mkhyekatnaka phäha thi khai mtisa pi Pamhnam am nami ngsungpyunkia kyase Ngmüimkhya cun nami xüngnaka kyaki."},{"book":"Romah","chapter":"8","verse":"11","text":"8:11: 1Kor 3:16Jesuh thihnak üngkhyüh mtho bekia Pamhnama Ngmüimkhya nangmi üng a ve ta, Khritaw thihnak üngkhyüh mtho beki nami k'uma veki ania Ngmüimkhya naw thi theikia nami mtisa üngpi xünnak ning jah pe khai."},{"book":"Romah","chapter":"8","verse":"12","text":"Acunakyase, ka püie aw, mi mta veki, lüpi mtisa thuma a hlüeia mi xün khaia am kya."},{"book":"Romah","chapter":"8","verse":"13","text":"Mtisa thuma nami ve üng nami thi khai; cunsepi, mtisa bilawhe cun Ngmüimkya am nami ja thihsak üng nami xüng khai."},{"book":"Romah","chapter":"8","verse":"14","text":"Pamhnama Ngmüimkya naw a jah khyüisawe cun Pamhnama caa kyakie."},{"book":"Romah","chapter":"8","verse":"15","text":"8:15-17: Kal 4:5-78:15: Mk 14:36; Kal 4:6Pamhnam naw a ning jah peta Ngmüimkhya naw kyühnak ja mpya kyanak be am ning jah pe. Lüpi Ngmüimkhya naw Pamhnama ca thawnnak ja “ka Pa, ka Pa” ti lü ngkhünak vaia ngmüimkhyaa johit ning jah petki."},{"book":"Romah","chapter":"8","verse":"16","text":"Acuna Ngmüimkya Ngcim kung naw mi ngmüimkya üng Pamhnama caea mi kyaki ti cun jah ksingsaki;"},{"book":"Romah","chapter":"8","verse":"17","text":"A caea mi kyak üng a khyangea phäh a tak khawhthem mi yah khai. Pamhnam naw Khritaw üng a tak pet khawhthem pi mi yah khai isetiakyaküng Khritawa khuikhanak pi mi khameipüi lü a hlüngtainak pi mi yümeipüi khai."},{"book":"Romah","chapter":"8","verse":"18","text":"Tuhkbäih khuikhanake hin, malama hlüngtainak ngdang law khai üng am jah mtäng phyaki ni."},{"book":"Romah","chapter":"8","verse":"19","text":"A mhnünmcenge naküt naw äpeinak am, Pamhnama caea ngdang lawnak vai k'äihkie."},{"book":"Romah","chapter":"8","verse":"20","text":"8:20: Gen 3:17-19A mhnünmcenge naw ami vecawh ning ami mkhyüh hin ami hlüeia am kya lüpi Pamhnam naw acukba a hlüeia kyaki. Lüpi äpeinak veki,"},{"book":"Romah","chapter":"8","verse":"21","text":"A mhnünmcenge kung pi pyüpyenaka mpya üngka naw jah mhläta kya khai, Pamhnama caea hlüngtaikia lätnak yah hnga khaiea kyaki."},{"book":"Romah","chapter":"8","verse":"22","text":"A mhnünmcenge naküt tuhvei cäpa ngko u lü na hmi law khaia nghnumia mäiha jah msomhlei u lü vekie tia mi ksingki."},{"book":"Romah","chapter":"8","verse":"23","text":"8:23: 2Kor 5:2-4Mhnünmceng däka am kyase, Pamhnam naw amdanga a jah yeta Ngmüimkhya mi taki pi mi mlung k'uma mi ngkoki. Pamhnama caa mi kyaknak vai ja a mhnünmcenge a jah 8:23: Avang yuknak üng am vea canaea jah pawh lü.mhlät vai pi mi k'äihei sihki."},{"book":"Romah","chapter":"8","verse":"24","text":"Äpeinak am küikyannak mi yah ve; cunsepi, hmu u lü äpei cun äpeinaka am kya. Khyang naw a hmuh thei cun ihawkba mi äpei khai ni?"},{"book":"Romah","chapter":"8","verse":"25","text":"Am mi hmuh thei mi äpei üng, mlung msaünak am mi k'äih khai."},{"book":"Romah","chapter":"8","verse":"26","text":"Acun käna, Ngmüimkhya naw am mi kyannake üng ja kpüiki. Mi ktaiyü üng ihawkba ktaiyü vai tia am mi ksing. Cunsepi, mi ktaiyü üng ngthu üng am pyen theia ngkonak am Ngmüimkhya naw ngko lü jah ktaiyü peki."},{"book":"Romah","chapter":"8","verse":"27","text":"Acunüng, Mi mlung jah teng lü Ngmüimkhya naw i cungaiki ti cun ksingki, isetiakyaküng khyangea kcaha Pamhnama veia a ktaiyü hin Pamhnama ngjak'hlüa kyaki."},{"book":"Romah","chapter":"8","verse":"28","text":"Avan üng atänga Pamhnam mhläkphyanakie, 8:28: Pamhnam naw ani kphyanakie phäha anaküt hin akdawa pawhki; avang yuknake üng veki Pamhnam jawngnakie phäh anaküt hin dawki.a titänga a jah khüea phäha akdaw vaia biloki tia mi ksingki."},{"book":"Romah","chapter":"8","verse":"29","text":"A jah ksing pänge cun amäta a ca mäiha ve khaiea a jah na mhnün päng, a Cakpa cun bena khawhahea ksunga ca kcüka a kya lawnak thei vaia kyaki."},{"book":"Romah","chapter":"8","verse":"30","text":"Acunakyase a jah na phyäi pänge ni a jah khü; a jah khüe ni amät am a jah ngsungpyunsak; a jah ngsungpyunsak pänge ni a jah mhlünmtai."},{"book":"Romah","chapter":"8","verse":"31","text":"Acunüng a hina ngthue üng i mi pyen thei khai? Pamhnam mimi phäha a ve üng u naw jah tu thei khai ni?"},{"book":"Romah","chapter":"8","verse":"32","text":"Amäta Cakpa pi am kpamei lü mi vana phäha jah peki naw, avan naküt amdanga am jah pet sih khai aw?"},{"book":"Romah","chapter":"8","verse":"33","text":"Pamhnama xüa khyange cun u naw jah ksekha na thei khai ni? Pamhnam amät kung naw am mkhyekat u a ti."},{"book":"Romah","chapter":"8","verse":"34","text":"U naw jah mkatei thei khai ni? Khritaw Jesuh naw am jah mkatei. Thi lü, thi däkia am kya lü, thihnak üngka naw tho law be lü Pamhnama khet lama ve lü jah ktaiyü peki cun Khritawa kyaki ni."},{"book":"Romah","chapter":"8","verse":"35","text":"Khritawa mhläkphyanak üngka naw u naw ja mtai thei khai aw? Khuikhatnak naw pi kyase, khaknak naw pi kyase, mkhuimkhanak naw pi kyase, cawixainak naw pi kyase, akpuma venak naw pi kyase, kyühkyawknak naw pi kyase, thihnak naw pi kyase, jah mtai thei khai aw?"},{"book":"Romah","chapter":"8","verse":"36","text":"“Nanga phäha anglät se thihnak vai üng kami veki; hnim vaia toca mäia ami jah pawh” tia Cangcim naw pyenki."},{"book":"Romah","chapter":"8","verse":"37","text":"Am jah mtai, jah jawngnakia a bäkhäknaka phäha acune naküt kami jah näng päng ni."},{"book":"Romah","chapter":"8","verse":"38","text":"Isetiakyaküng, thihnaka pi kyase, xünaka pi kyase, khankhaw ngsäa pi kyase, khawyai ksea pi kyase, khankhaw anaa pi kyase, tuhkbäih üngkaea pi kyase, tuha ve law khaiea pi kyase,"},{"book":"Romah","chapter":"8","verse":"39","text":"ak’hlünga pi kyase, aknema pi kyase, mhnünmceng naküt üngka i naw pi, mi Bawipa Jesuh Khritaw vei mi yaha Pamhnama mhläkphyanak üngka naw am jah mtai thei khai tia akcanga ka ksingki."}]}