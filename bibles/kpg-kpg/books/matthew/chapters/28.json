{"data":[{"book":"Matthew","chapter":"28","verse":"1","text":"I muli di Laangi Sabad, luada loo di laangi tabu, Mary mai Magdala, mo Mary dela i golo, gaa hula belee mmada taalunga."},{"book":"Matthew","chapter":"28","verse":"2","text":"Di madagoaa hua deelaa, gei tenua gu ngalungalua, tangada di langi o Dimaadua gu haneia i di langi, ga haga daga gi daha di hadu, gaa noho i nonua."},{"book":"Matthew","chapter":"28","verse":"3","text":"Mee e madamada huoloo gadoo be di ila, ono gahu e kene gadoo be ‘snow’."},{"book":"Matthew","chapter":"28","verse":"4","text":"Digau hagaloohi gu uli nadau gai huoloo, gu polepole i nadau mmaadagu, guu hai be digau ne mmade."},{"book":"Matthew","chapter":"28","verse":"5","text":"Tangada di langi ga helekai gi nia ahina aalaa, “Goolua hudee mmaadagu. Au e iloo bolo goolua e halahala a Jesus dela ne daudau i di loobuu."},{"book":"Matthew","chapter":"28","verse":"6","text":"Mee gu hagalee i ginei, gu haga mouli aga be ana helekai. Lloomoi mmada gi di gowaa nogo moe iei Mee."},{"book":"Matthew","chapter":"28","verse":"7","text":"Hula hagalimalima, hagi anga ina gi ana dama agoago boloo, ‘Mee gu haga mouli aga, guu hana gi Galilee i godou mua, deelaa di gowaa ga gidee goodou a Mee!’ Gi langahia agu helekai ala ne hagi adu gi goolua!”"},{"book":"Matthew","chapter":"28","verse":"8","text":"Meemaa ga hagatanga haga llebullebu, gu mmaadagu gei gu tenetene huoloo, gaa llele ga haga iloo gi ana dama agoago."},{"book":"Matthew","chapter":"28","verse":"9","text":"Di madagoaa deelaa, Jesus ga duu adu i mua meemaa ga helekai, “Di aumaalia gi madalia goolua.” Meemaa ga lloomoi gi Mee, gaa kumi adu nia wae o maa, ga daumaha ang gi Mee."},{"book":"Matthew","chapter":"28","verse":"10","text":"Jesus ga helekai, “Goolua hudee mmaadagu, hula haga iloo ina gi ogu duaahina bolo gii hula gi Galilee, deelaa di gowaa ga gidee ginaadou Au.”"},{"book":"Matthew","chapter":"28","verse":"11","text":"Di madagoaa nia ahina ala ne hula ne haga iloo, hunu daangada i digau dauwa ala nogo hagaloohi taalunga deelaa, gaa hula gi di waahale, ga hagi anga gi nia dagi hai mee dabu nia mee huogodoo ala ne hai."},{"book":"Matthew","chapter":"28","verse":"12","text":"Nia dagi hai mee dabu ga heetugi gi nia dagi mmaadua ga haga noho di nadau mee dela e hai. Digaula gaa wanga di nadau hulu bahihadu damana gi digau dauwa,"},{"book":"Matthew","chapter":"28","verse":"13","text":"ga helekai, “Goodou helekai bolo ana dama agoago ne lloomoi boo, ga gaiaa tuaidina o Maa, gei goodou nogo kii."},{"book":"Matthew","chapter":"28","verse":"14","text":"Maa di gobinaa ga longono ia, gei gimaadou ga haga modongoohia laa gi mee bolo goodou digi hala. Goodou hudee lliga i dahi mee.”"},{"book":"Matthew","chapter":"28","verse":"15","text":"Digau hagaloohi gaa kae nia bahihadu gaa hai be nnelekai ala ne hagi anga gi ginaadou. Di longo deenei guu dele i baahi digau o Jew, gaa dae mai loo gi dangi nei."},{"book":"Matthew","chapter":"28","verse":"16","text":"Nia dama agoago dilongoholu maa dahi ne hula gi di gonduu i Galilee dela ne hagi anga go Jesus gi digaula bolo gii hula ginai.28.16 Matthew 26.32; Mark 14.28"},{"book":"Matthew","chapter":"28","verse":"17","text":"Di madagoaa hua dela ne gidee ginaadou a Mee, digaula ga daumaha ang gi Mee, gei hunu gau e manawa logo."},{"book":"Matthew","chapter":"28","verse":"18","text":"Jesus ga hanadu gi digaula, ga helekai, “Nia mogobuna huogodoo o di langi mo henuailala la gu dugu mai gi di Au."},{"book":"Matthew","chapter":"28","verse":"19","text":"Malaa, goodou hula gi nia daangada i nia henua huogodoo, heia digaula gii hai nia dama agoago ni aagu. Babdais ina digaula gi di ingoo o Tamana, Tama, mo di Hagataalunga Dabu.28.19 Nnegau 1.8"},{"book":"Matthew","chapter":"28","verse":"20","text":"Agoago gi digaula gi daudalia nia mee huogodoo ala ne hagi adu gi goodou. Malaa, goodou gi iloo bolo Au e madalia goodou i nia madagoaa huogodoo, gaa dae loo gi di hagaodi o di madagoaa.”"}]}