{"data":[{"book":"ЕЗЭКІІЛЯ","chapter":"26","verse":"1","text":"У адзінаццатым годзе, у першы дзень першага месяца было мне слова Гасподняе:"},{"book":"ЕЗЭКІІЛЯ","chapter":"26","verse":"2","text":"сыне чалавечы! за тое, што Тыр гаворыць пра Ерусалім: «ага! ага! ён скрышаны - брама народаў; ён зьвяртаецца да мяне; напоўнюся, ён спустошаны,»"},{"book":"ЕЗЭКІІЛЯ","chapter":"26","verse":"3","text":"за тое, так кажа Гасподзь Бог: вось Я на цябе, Тыру, і падыму на цябе многія народы, як мора падымае хвалі свае."},{"book":"ЕЗЭКІІЛЯ","chapter":"26","verse":"4","text":"І разаб'юць муры Тыра і разбураць вежы ягоныя; і вымяту зь яго пыл яго і зраблю яго голаю скалою."},{"book":"ЕЗЭКІІЛЯ","chapter":"26","verse":"5","text":"Месцам на расьсьціланьне сетак будзе ён сярод мора; бо Я сказаў гэта, кажа Гасподзь Бог: і будзе ён на разрабаваньне народам."},{"book":"ЕЗЭКІІЛЯ","chapter":"26","verse":"6","text":"А дочкі ягоныя, якія на зямлі, забітыя будуць мечам, і ўведаюць, што Я - Гасподзь."},{"book":"ЕЗЭКІІЛЯ","chapter":"26","verse":"7","text":"Бо так кажа Гасподзь Бог: вось, Я прывяду супроць Тыра з поўначы Навухаданосара, цара Вавілонскага, цара цароў, з конямі і з калясьніцамі, і зь вершнікамі, і з войскам і са шматлікім народам."},{"book":"ЕЗЭКІІЛЯ","chapter":"26","verse":"8","text":"Дочак тваіх на зямлі ён заб'е мечам і збудуе супроць цябе абложныя вежы, і насыпле супроць цябе вал і паставіць супроць цябе шчыты;"},{"book":"ЕЗЭКІІЛЯ","chapter":"26","verse":"9","text":"і да сьценаў тваіх пасуне сьценабітныя машыны і вежы твае разбурыць сякерамі сваімі."},{"book":"ЕЗЭКІІЛЯ","chapter":"26","verse":"10","text":"Ад мноства коней яго накрые цябе пыл, ад шуму верхаўцоў і колаў і калясьніц затрасуцца сьцены твае, калі ён будзе ўваходзіць у браму тваю, як уваходзяць у разьбіты горад."},{"book":"ЕЗЭКІІЛЯ","chapter":"26","verse":"11","text":"Капытамі коней сваіх ён патопча ўсе вуліцы твае, народ твой паб'е мечам і помнікі магутнасьці тваёй скіне на зямлю."},{"book":"ЕЗЭКІІЛЯ","chapter":"26","verse":"12","text":"І зрабуюць багацьце тваё і расхапаюць тавары твае, і разбураць муры твае і разаб'юць прыгожыя дамы твае і камяні твае і дрэвы твае, і зямлю тваю кінуць у ваду."},{"book":"ЕЗЭКІІЛЯ","chapter":"26","verse":"13","text":"І спыню гучаньне песьняў тваіх, і гук цытраў тваіх больш ня будзе чуцен."},{"book":"ЕЗЭКІІЛЯ","chapter":"26","verse":"14","text":"І зраблю цябе голаю скалою, будзеш месцам для расьсьціланьня сетак: ня будзеш зноў пабудаваны, бо Я Гасподзь сказаў гэта, кажа Гасподзь Бог."},{"book":"ЕЗЭКІІЛЯ","chapter":"26","verse":"15","text":"Так кажа Гасподзь Бог Тыру: ад шуму падзеньня твайго, ад стогну параненых, калі будзе пабоішча сярод цябе, ці ж не задрыжаць выспы?"},{"book":"ЕЗЭКІІЛЯ","chapter":"26","verse":"16","text":"І сыдуць усе князі мора з прастолаў сваіх і скінуць зь сябе мантыі свае, і здымуць зь сябе ўзорыстую вопратку сваю, апрануцца ў трымценьне, сядуць на зямлю, і кожную хвіліну будуць дрыжаць і зьдзіўляцца зь цябе."},{"book":"ЕЗЭКІІЛЯ","chapter":"26","verse":"17","text":"І падымуць плач па табе і скажуць табе: «як загінуў ты, населены мараходамі, горад славуты, які быў моцны на моры, сам і жыхары ягоныя, што наводзілі страх на ўсіх насельнікаў яго!"},{"book":"ЕЗЭКІІЛЯ","chapter":"26","verse":"18","text":"Сёньня, у дзень падзеньня твайго, задрыжалі выспы; выспы на моры жахнуліся ад пагібелі тваёй."},{"book":"ЕЗЭКІІЛЯ","chapter":"26","verse":"19","text":"Бо так кажа Гасподзь Бог: калі Я зраблю цябе горадам апусьцелым, падобным на гарады незаселеныя, калі падыму на цябе багну, і накрыюць цябе вялікія воды;"},{"book":"ЕЗЭКІІЛЯ","chapter":"26","verse":"20","text":"тады зьвяду цябе з тымі, што ідуць у магілу да народу даўно былога і зьмяшчу цябе ў самым сподзе зямлі, у пустынях вечных, з тымі, што адышлі ў магілу, каб ты больш ня быў заселены; і яўлю табе славу на зямлі жывых."},{"book":"ЕЗЭКІІЛЯ","chapter":"26","verse":"21","text":"Жудасьцю зраблю цябе, і ня будзе цябе, і будуць шукаць цябе, але ўжо ня знойдуць цябе вавекі, кажа Гасподзь Бог."}]}