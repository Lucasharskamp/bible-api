{"data":[{"book":"मार्क","chapter":"8","verse":"1","text":"त्या दिवसात पुन्हा लोकांचा मोठा समुदाय जमला व त्यांच्याजवळ खावयास काही नव्हते. येशूने आपल्या शिष्यांना बोलावले आणि त्यांना म्हणाला,"},{"book":"मार्क","chapter":"8","verse":"2","text":"“मला या लोकांचा कळवळा येतो, कारण आज तीन दिवस ते माझ्याबरोबर आहेत आणि त्यांच्याजवळ खावयास काही नाही."},{"book":"मार्क","chapter":"8","verse":"3","text":"मी जर त्यांना उपाशी घरी पाठवले तर ते रस्त्यातच कासावीस होऊन पडतील आणि त्यांच्यातील काही तर दुरून आले आहेत.”"},{"book":"मार्क","chapter":"8","verse":"4","text":"त्याच्या शिष्यांनी उत्तर दिले, “येथे अरण्यात हे तृप्त होतील इतक्या भाकरी कोठून आणाव्यात?”"},{"book":"मार्क","chapter":"8","verse":"5","text":"त्याने त्यांना विचारले, “तुमच्याजवळ किती भाकरी आहेत?” ते म्हणाले, “सात.”"},{"book":"मार्क","chapter":"8","verse":"6","text":"त्याने लोकांस जमिनीवर बसण्याची आज्ञा केली. त्याने सात भाकरी घेतल्या, आभार मानले व त्या मोडल्या व आपल्या शिष्यांजवळ त्या वाढण्यास दिल्या आणि त्यांनी त्या लोकांस वाढल्या."},{"book":"मार्क","chapter":"8","verse":"7","text":"त्यांच्याजवळ थोडे लहान मासे होते, त्यास त्याने आशीर्वाद देऊन तेही वाढावयास सांगितले."},{"book":"मार्क","chapter":"8","verse":"8","text":"ते जेवून तृप्त झाले व उरलेल्या तुकड्यांच्या सात टोपल्या त्यांनी भरल्या."},{"book":"मार्क","chapter":"8","verse":"9","text":"तेथे सुमारे चार हजार पुरूष होते. मग येशूने त्यांना घरी पाठवले."},{"book":"मार्क","chapter":"8","verse":"10","text":"आणि लगेच तो आपल्या शिष्यांसह तारवात बसला व दल्मनुथा प्रदेशात गेला."},{"book":"मार्क","chapter":"8","verse":"11","text":"मग काही परूशी येऊन त्याच्याशी वाद घालू लागले. त्याची परीक्षा पाहावी म्हणून त्यांनी त्यास स्वर्गातून चिन्ह मागितले."},{"book":"मार्क","chapter":"8","verse":"12","text":"आपल्या आत्म्यात दीर्घ उसासा टाकून तो म्हणाला, “ही पिढी चिन्ह का मागते? मी तुम्हास खरे सांगतो की, या पिढीला चिन्ह दिले जाणार नाही.”"},{"book":"मार्क","chapter":"8","verse":"13","text":"नंतर तो त्यांना सोडून पुन्हा तारवात जाऊन बसला व सरोवराच्या पलीकडच्या बाजूस गेला."},{"book":"मार्क","chapter":"8","verse":"14","text":"तेव्हा शिष्य भाकरी आणण्याचे विसरले होते आणि तारवात त्यांच्याजवळ एकच भाकर होती."},{"book":"मार्क","chapter":"8","verse":"15","text":"येशूने त्यांना निक्षून सांगितले, “सांभाळा, परूश्यांचे खमीर व हेरोदाचे खमीर यापासून सावध राहा.”"},{"book":"मार्क","chapter":"8","verse":"16","text":"मग ते आपसात चर्चा करू लागले की, “आपल्याजवळ भाकरी नाहीत म्हणून तो बोलला की काय?”"},{"book":"मार्क","chapter":"8","verse":"17","text":"ते काय बोलत होते हे ओळखून येशू त्यास म्हणाला, “आपणाजवळ भाकरी नाहीत याविषयी चर्चा का करता? अजून तुमच्या लक्षात आले नाही काय व तुम्हास समजूनही समजत नाही काय? तुमचे अंतःकरण कठीण झाले आहे काय?"},{"book":"मार्क","chapter":"8","verse":"18","text":"डोळे असून तुम्हास दिसत नाही काय? कान असून तुम्हास ऐकू येत नाही काय? तुम्हास आठवत नाही काय?"},{"book":"मार्क","chapter":"8","verse":"19","text":"मी पाच हजार लोकांस पाच भाकरी वाटून दिल्या तेव्हा तुम्ही तुकड्यांमधून किती टोपल्या गोळा केल्या.” शिष्यांनी उत्तर दिले, “बारा.”"},{"book":"मार्क","chapter":"8","verse":"20","text":"“आणि चार हजारांसाठी मी सात भाकरी मोडल्या, तेव्हा तुम्ही तुकड्यांच्या किती टोपल्या गोळा केल्या?” शिष्यांनी उत्तर दिले, “सात.”"},{"book":"मार्क","chapter":"8","verse":"21","text":"मग येशू त्यांना म्हणाला, “अजूनही तुम्हास समजत नाही काय?”"},{"book":"मार्क","chapter":"8","verse":"22","text":"ते बेथसैदा येथे आले. तेव्हा लोकांनी त्याच्याकडे एका आंधळ्याला आणले व आपण त्यास स्पर्श करावा अशी विनंती केली."},{"book":"मार्क","chapter":"8","verse":"23","text":"मग त्याने आंधळ्याचा हात धरून त्यास गावाबाहेर नेले मग येशू त्या आंधळ्याच्या डोळ्यांवर थुंकून व त्याच्यावर हात ठेवून त्यास विचारले, “तुला काही दिसते काय?”"},{"book":"मार्क","chapter":"8","verse":"24","text":"त्याने वर पाहिले आणि म्हणाला, “मला माणसे दिसत आहेत असे वाटते कारण ती मला झाडांसारखी दिसत आहेत, तरीही ती चालत आहेत.”"},{"book":"मार्क","chapter":"8","verse":"25","text":"नंतर येशूने पुन्हा आपले हात त्या मनुष्याच्या डोळ्यावर ठेवले. त्याने डोळे उघडले तेव्हा त्यास दृष्टी आली आणि त्यास सर्वकाही स्पष्ट दिसू लागले."},{"book":"मार्क","chapter":"8","verse":"26","text":"येशूने त्याला, “त्या गावात पाऊल देखील टाकू नको” असे सांगून घरी पाठवून दिले."},{"book":"मार्क","chapter":"8","verse":"27","text":"मग येशू व त्याचे शिष्य फिलीप्पा कैसरीया नामक प्रदेशास जाण्यास निघाले. वाटेत त्याने त्याच्या शिष्यांना विचारले, “लोक मला कोण म्हणून ओळखतात?”"},{"book":"मार्क","chapter":"8","verse":"28","text":"त्यांनी त्यास उत्तर दिले, “काहीजण म्हणतात, तुम्ही बाप्तिस्मा करणारा योहान, तर इतर काही एलीया समजतात, तर दुसरे काही तुम्ही संदेष्ट्यांपैकी एक आहात असे म्हणतात.”"},{"book":"मार्क","chapter":"8","verse":"29","text":"मग येशूने त्यांना विचारले, “तुम्हास मी कोण आहे असे वाटते?” पेत्राने उत्तर दिले, “तू ख्रिस्त आहेस.”"},{"book":"मार्क","chapter":"8","verse":"30","text":"येशू शिष्यांना म्हणाला, “मी कोण आहे हे कोणालाही सांगू नका.”"},{"book":"मार्क","chapter":"8","verse":"31","text":"तो त्यांना शिकवू लागला, मनुष्याच्या पुत्राने पुष्कळ दुःखे भोगावी. वडील, मुख्य याजक लोक, नियमशास्त्राचे शिक्षक यांजकडून नाकारले जावे, त्यास जिवे मारले जावे व तिसऱ्या दिवशी त्याने पुन्हा उठावे हे होणे अगत्याचे आहे."},{"book":"मार्क","chapter":"8","verse":"32","text":"त्याने हे स्पष्टपणे सांगितले, तेव्हा पेत्राने येशूला बाजूला घेतले व तो त्यास दटावू लागला."},{"book":"मार्क","chapter":"8","verse":"33","text":"परंतु येशूने वळून आपल्या शिष्यांकडे पाहिले व पेत्राला धमकावून म्हटले, “अरे सैताना, माझ्यापुढून निघून जा! कारण तू देवाच्या गोष्टीकडे लक्ष लावीत नाहीस, तर मनुष्याच्या गोष्टीकडे लक्ष लावतोस.”"},{"book":"मार्क","chapter":"8","verse":"34","text":"नंतर त्याने आपल्या शिष्यांसह लोकांस बोलावले व त्यांना म्हणाला, “जर कोणाला माझ्यामागे यायचे असेल तर त्याने स्वतःला नाकारावे. आपला वधस्तंभ उचलून घ्यावा व माझ्यामागे यावे."},{"book":"मार्क","chapter":"8","verse":"35","text":"जो कोणी आपला जीव वाचवू पाहतो तो जीवाला मुकेल व जो कोणी माझ्यासाठी व सुवार्तेसाठी जिवाला मुकेल तो आपला जीव वाचवील."},{"book":"मार्क","chapter":"8","verse":"36","text":"मनुष्याने सर्व जग मिळविले व आपल्या जीवाचा नाश करून घेतला तर त्यास काय लाभ?"},{"book":"मार्क","chapter":"8","verse":"37","text":"जीवाच्या मोबदल्यात मनुष्य काय देऊ शकेल?"},{"book":"मार्क","chapter":"8","verse":"38","text":"देवाशी अप्रामाणिक आणि पापी पिढीत जो कोणी माझी व माझ्या वचनांची लाज धरतो तर मनुष्याचा पुत्रही जेव्हा तो आपल्या पित्याच्या गौरवात पवित्र दूतांसह येईल तेव्हा त्यांची लाज धरील.”"}]}