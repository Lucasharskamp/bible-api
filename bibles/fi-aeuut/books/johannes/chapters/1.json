{"data":[{"book":"Johannes","chapter":"1","verse":"1","text":"Jeesus Kristus1:1 Sananmukaisesti: »Sana», joka tarkoittaa Kristusta, Jumalan viisautta ja voimaa ja kaiken alkuunpanijaa, Jumalaa siinä muodossa kuin hän ilmoitti itsensä ihmisille. oli olemassa jo ennen kuin mitään muuta olikaan1:1 Sananmukaisesti: »alussa».."},{"book":"Johannes","chapter":"1","verse":"2","text":"Alussa hän oli Jumalan luona. Kristus on ollut olemassa aina, ja hän on Jumala."},{"book":"Johannes","chapter":"1","verse":"3","text":"Jo luomistyössä hän oli mukana – mitään ei ole luotu ilman häntä."},{"book":"Johannes","chapter":"1","verse":"4","text":"Kristuksessa on ikuinen elämä, valo koko ihmiskunnalle."},{"book":"Johannes","chapter":"1","verse":"5","text":"Tämä valo loistaa pimeään maailmaan, mutta maailma ei sitä ymmärrä."},{"book":"Johannes","chapter":"1","verse":"6,7","text":"Jumala lähetti Johannes Kastajan todistamaan siitä, että Jeesus Kristus on ainoa oikea valo."},{"book":"Johannes","chapter":"1","verse":"8","text":"Itse Johannes oli vain todistaja, jonka tehtävänä oli osoittaa, kuka valo on."},{"book":"Johannes","chapter":"1","verse":"9","text":"Kun Kristus sitten tuli tänne maailmaan, todellinen valo alkoi loistaa jokaiselle. Se valo oli ihmistä varten."},{"book":"Johannes","chapter":"1","verse":"10","text":"Mutta vaikka Kristus oli osallistunut jo maailman luomiseen, maailma ei tuntenut häntä."},{"book":"Johannes","chapter":"1","verse":"11","text":"Ei edes hänen oma kansansa, juutalaiset, häntä hyväksynyt. Vain harvojen mielestä hän oli tervetullut."},{"book":"Johannes","chapter":"1","verse":"12","text":"Mutta kaikille niille, jotka ottivat hänet vastaan ja luottivat hänen tarjoamaansa pelastukseen1:12 Sananmukaisesti: »jotka uskovat hänen nimeensä»., hän antoi oikeuden tulla Jumalan lapsiksi."},{"book":"Johannes","chapter":"1","verse":"13","text":"Tällaiset ihmiset ovat saaneet uuden elämän, syntyneet uudelleen – eivät ruumiillisesti1:13 Sananmukaisesti: »verestä»., ihmisten suunnitelmien tai himojen tähden, vaan Jumalan tahdosta."},{"book":"Johannes","chapter":"1","verse":"14","text":"Kristus tuli ihmiseksi ja eli ihmisten kanssa täällä maan päällä. Hän oli täynnä armahtavaa rakkautta ja totuutta. Muutamat meistä ovat nähneet hänen kirkkautensa1:14 Ks. Matt. 17:2., Jumalan ainoalle Pojalle kuuluvan kirkkauden."},{"book":"Johannes","chapter":"1","verse":"15","text":"Johannes osoitti häntä ihmisjoukoille: »Hänestä minä puhuin sanoessani, että se, joka tulee minun jälkeeni, on minua paljon suurempi. Hän on ollut olemassa kauan ennen minua.»"},{"book":"Johannes","chapter":"1","verse":"16","text":"Jeesus toi Jumalan lahjat kaikkien meidän ulottuvillemme."},{"book":"Johannes","chapter":"1","verse":"17","text":"Mooseshan antoi meille ainoastaan lain jyrkkine vaatimuksineen ja armottomine oikeudenkäyttöineen, mutta Jeesus on tuonut meille armahtavan rakkauden."},{"book":"Johannes","chapter":"1","verse":"18","text":"Kukaan ei ole koskaan silmillään nähnyt Jumalaa paitsi hänen ainoa Poikansa, joka on hänen lähellään ja josta me näemme, millainen Jumala on."},{"book":"Johannes","chapter":"1","verse":"19","text":"Juutalaisten johtomiehet1:19 Sananmukaisesti: »juutalaiset». lähettivät Jerusalemista pappeja ja heidän apulaisiaan kysymään Johannekselta, väittikö tämä olevansa Messias."},{"book":"Johannes","chapter":"1","verse":"20","text":"Johannes vastasi heti: »En minä ole Messias.»"},{"book":"Johannes","chapter":"1","verse":"21","text":"»Kuka sitten olet?» häneltä kysyttiin. »Oletko Elia?»"},{"book":"Johannes","chapter":"1","verse":"22","text":"»Kuka sitten olet? Sano meille, että voimme vastata niille, jotka lähettivät meidät tänne. Mitä sanot itsestäsi?»"},{"book":"Johannes","chapter":"1","verse":"23","text":"Johannes vastasi: »Minä olen huutavan ääni autiomaasta, huudan niin kuin profeetta Jesaja ennusti: ’Valmistautukaa Herran tuloon!’»"},{"book":"Johannes","chapter":"1","verse":"24,25","text":"Silloin kansan johtajien lähettämät fariseukset kysyivät: »Jollet siis ole Messias tai Elia tai se profeetta, niin mikä oikeus sinulla on kastaa ihmisiä?»"},{"book":"Johannes","chapter":"1","verse":"26","text":"Johannes selitti: »Minä kastan vain vedellä1:26 Tai: »vedessä»., mutta tässä ihmisjoukossa seisoo mies, jota te ette tunne."},{"book":"Johannes","chapter":"1","verse":"27","text":"Hän tulee minun jälkeeni suorittamaan oman tehtävänsä. Minusta ei ole edes hänen orjakseen.»"},{"book":"Johannes","chapter":"1","verse":"28","text":"Tämä tapahtui Jordanin toisella puolella olevassa Betaniassa, jossa Johannes kastoi ihmisiä."},{"book":"Johannes","chapter":"1","verse":"29","text":"Seuraavana päivänä Johannes näki Jeesuksen tulevan luokseen ja sanoi: »Katsokaa, Jumalan uhrikaritsa, joka ottaa pois maailman synnin!"},{"book":"Johannes","chapter":"1","verse":"30","text":"Häntä minä tarkoitin sanoessani, että pian tulee mies, joka on paljon minua suurempi ja joka on ollut kauan ennen minua."},{"book":"Johannes","chapter":"1","verse":"31","text":"Ensin en tuntenut häntä, vaikka olen täällä kastamassa vedellä1:31 Tai: »vedessä». voidakseni osoittaa Israelin kansalle, kuka hän on.»"},{"book":"Johannes","chapter":"1","verse":"32","text":"Sitten Johannes kertoi, miten hän oli nähnyt Pyhän Hengen laskeutuvan taivaasta kuin kyyhkynen Jeesuksen päälle."},{"book":"Johannes","chapter":"1","verse":"33","text":"»En tiennyt, että se oli tämä mies», Johannes toisti, »mutta lähettäessään minut kastamaan Jumala ilmoitti: ’Kun näet Pyhän Hengen laskeutuvan ja jäävän jonkun päälle, tiedät, että siinä on henkilö, jota etsit: hän kastaa Pyhällä Hengellä.’"},{"book":"Johannes","chapter":"1","verse":"34","text":"Tämän miehen päälle näin Pyhän Hengen laskeutuvan, ja sen vuoksi voin varmasti vakuuttaa, että hän on Jumalan Poika.»"},{"book":"Johannes","chapter":"1","verse":"35","text":"Seuraavana päivänä, kun Johannes seisoi keskustelemassa kahden oppilaansa kanssa, Jeesus kulki heidän ohitseen."},{"book":"Johannes","chapter":"1","verse":"36","text":"Johannes katsoi häntä pitkään ja sanoi sitten: »Siinä on Jumalan uhrikaritsa.»"},{"book":"Johannes","chapter":"1","verse":"37","text":"Johanneksen oppilaat kääntyivät katsomaan ja lähtivät Jeesuksen perään."},{"book":"Johannes","chapter":"1","verse":"38","text":"Jeesus vilkaisi taakseen ja näki heidät. »Mitä te haluatte?» hän kysyi."},{"book":"Johannes","chapter":"1","verse":"39","text":"»Tulkaa mukaan», Jeesus sanoi. He lähtivät hänen majapaikkaansa ja viettivät hänen luonaan sen iltapäivän."},{"book":"Johannes","chapter":"1","verse":"40","text":"Toinen näistä oppilaista oli Andreas, Simon Pietarin veli."},{"book":"Johannes","chapter":"1","verse":"41","text":"Seuraavana aamuna Andreas lähti jo varhain etsimään veljeään Pietaria ja kertoi tälle: »Me olemme löytäneet Messiaan!»"},{"book":"Johannes","chapter":"1","verse":"42","text":"Andreas vei sitten Pietarin Jeesuksen luo."},{"book":"Johannes","chapter":"1","verse":"43","text":"Seuraavana päivänä Jeesus päätti lähteä Galileaan. Siellä hän näki Filippuksen ja sanoi tälle: »Tule minun mukaani.»"},{"book":"Johannes","chapter":"1","verse":"44","text":"Filippus oli Beetsaidasta, samalta seudulta kuin Andreas ja Pietari."},{"book":"Johannes","chapter":"1","verse":"45","text":"Filippus lähti nyt etsimään ystäväänsä Natanaelia ja kertoi tälle: »Me olemme löytäneet Messiaan, sen, josta Mooses ja profeetat puhuivat! Hänen nimensä on Jeesus, ja hän on Joosefin poika Nasaretista.»"},{"book":"Johannes","chapter":"1","verse":"46","text":"»Nasaretista!» Natanael huudahti. »Voiko sieltä tulla mitään hyvää?»"},{"book":"Johannes","chapter":"1","verse":"47","text":"Nähdessään Natanaelin tulevan Jeesus sanoi: »Siinä on rehellinen mies – oikea israelilainen.»"},{"book":"Johannes","chapter":"1","verse":"48","text":"»Mistä tiedät millainen minä olen?» Natanael ihmetteli."},{"book":"Johannes","chapter":"1","verse":"49","text":"»Opettaja, sinä olet Jumalan Poika – Israelin kuningas!» Natanael sanoi."},{"book":"Johannes","chapter":"1","verse":"50","text":"Jeesus kysyi häneltä: »Uskotko niin vain siksi, että sanoin nähneeni sinut viikunapuun alla? Saat paljon parempiakin todisteita."},{"book":"Johannes","chapter":"1","verse":"51","text":"Saat jopa nähdä taivaan avoimena ja Jumalan enkelien tulevan luokseni – sillä minä olen taivaasta kotoisin1:51 Sananmukaisesti: »Ihmisen Poika»..»"}]}