{"data":[{"book":"Imisebenzi","chapter":"9","verse":"1","text":"Kusenjalo, uSawuli wayelokhu esonga ngomvamvithi ukubulala abafundi beNkosi. Waya kuMphristi omkhulu"},{"book":"Imisebenzi","chapter":"9","verse":"2","text":"wayacela izincwadi zokuya emasinagogweni aseDamaseko, ukuze kuthi nxa engafumana khonale labo abangabeNdlela, abesilisa loba abesifazane, abalethe eJerusalema beyizibotshwa."},{"book":"Imisebenzi","chapter":"9","verse":"3","text":"Wathi esebanga eDamaseko ngohambo lwakhe, masinyane kwaphazima ukukhanya kuvela ezulwini kwamzingelezela."},{"book":"Imisebenzi","chapter":"9","verse":"4","text":"Wawela phansi, wezwa ilizwi lisithi kuye, “Sawuli, Sawuli, ungihlukuluzelani na?”"},{"book":"Imisebenzi","chapter":"9","verse":"5","text":"USawuli wabuza wathi, “Ungubani, Nkosi?”"},{"book":"Imisebenzi","chapter":"9","verse":"6","text":"Manje phakama uye edolobheni lapho ozatshelwa khona omele ukwenze.”"},{"book":"Imisebenzi","chapter":"9","verse":"7","text":"Amadoda ayehamba loSawuli ema lapho esetshe amathe; balizwa ilizwi, kodwa kababonanga muntu."},{"book":"Imisebenzi","chapter":"9","verse":"8","text":"USawuli wavuka phansi, kodwa wathi evula amehlo akhe wayengasaboni lutho. Ngakho bamhola ngesandla bangena laye eDamaseko."},{"book":"Imisebenzi","chapter":"9","verse":"9","text":"Waba yisiphofu okwensuku ezintathu, engadli njalo enganathi lutho."},{"book":"Imisebenzi","chapter":"9","verse":"10","text":"EDamaseko kwakulomfundi owayethiwa ngu-Ananiya. INkosi yambiza ngombono yathi, “Ananiya!”"},{"book":"Imisebenzi","chapter":"9","verse":"11","text":"INkosi yamtshela yathi, “Hamba uye endlini kaJudasi eMgwaqweni oQondileyo, ubuze khona ngendoda yaseThasasi ethiwa nguSawuli, ngoba iyakhuleka."},{"book":"Imisebenzi","chapter":"9","verse":"12","text":"Usebelombono wabona indoda ethiwa ngu-Ananiya ifika imbeka izandla ibuyisa ukubona kwakhe.”"},{"book":"Imisebenzi","chapter":"9","verse":"13","text":"U-Ananiya waphendula wathi, “Nkosi sengiyizwile indumela yalumuntu mayelana lokubi konke akwenzayo ebantwini bakho eJerusalema."},{"book":"Imisebenzi","chapter":"9","verse":"14","text":"Uze lapha ngamandla awaphiwe ngabaphristi abakhulu ukuzabopha bonke ababiza ibizo lakho.”"},{"book":"Imisebenzi","chapter":"9","verse":"15","text":"Kodwa iNkosi yathi ku-Ananiya, “Hamba! Indoda le iyisitsha sami engisikhethileyo ukuthwala ibizo lami phambi kwabeZizwe lamakhosi abo laphambi kwabantu bako-Israyeli."},{"book":"Imisebenzi","chapter":"9","verse":"16","text":"Ngizamtshengisa ukuthi uzahlupheka kanganani ngenxa yebizo lami.”"},{"book":"Imisebenzi","chapter":"9","verse":"17","text":"U-Ananiya wasehamba esiya kuleyondlu wafika wangena. Wabeka izandla zakhe phezu kukaSawuli wathi, “Mzalwane, Sawuli, iNkosi uJesu obonakale kuwe endleleni usiza lapha ungithumile ukuze ukwazi ukubona njalo futhi ugcwaliswe ngoMoya oNgcwele.”"},{"book":"Imisebenzi","chapter":"9","verse":"18","text":"Masinyane, kwakhithika okwakungathi zinkwethu emehlweni kaSawuli, wasebona njalo. Wasukuma wabhaphathizwa,"},{"book":"Imisebenzi","chapter":"9","verse":"19","text":"kwathi esedlile, wathola amandla."},{"book":"Imisebenzi","chapter":"9","verse":"20","text":"Waseqalisa ukutshumayela emasinagogweni ukuthi uJesu uyiNdodana kaNkulunkulu."},{"book":"Imisebenzi","chapter":"9","verse":"21","text":"Bonke labo abamuzwayo bamangala babuza bathi, “Kasuye yini umuntu lo owenza isihluku eJerusalema kulabo abalibizayo lelibizo na? Njalo kabuyanga yini lapha ukuzabathatha beyizibotshwa abese kubaphristi abakhulu na?”"},{"book":"Imisebenzi","chapter":"9","verse":"22","text":"Kodwa uSawuli wasebenza ngamandla amakhulu wadidekisa amaJuda ayehlala eDamaseko ngokubonisa kamhlophe ukuthi uJesu unguKhristu."},{"book":"Imisebenzi","chapter":"9","verse":"23","text":"Sekudlule insuku ezinengi amaJuda abumba icebo lokumbulala,"},{"book":"Imisebenzi","chapter":"9","verse":"24","text":"kodwa uSawuli walizwa icebo labo. Emini lebusuku bamlindela emasinagogweni edolobho ukuze bambulale."},{"book":"Imisebenzi","chapter":"9","verse":"25","text":"Kodwa abalandeli bakhe bamthatha ebusuku bamehlisa ngesilulu esikhaleni esasisemdulini."},{"book":"Imisebenzi","chapter":"9","verse":"26","text":"Wathi esefikile eJerusalema wazama ukuhlangana labafundi, kodwa bonke babemesaba, bengakholwa ukuthi ngempela wayesengumfundi."},{"book":"Imisebenzi","chapter":"9","verse":"27","text":"Kodwa uBhanabhasi wamthatha wamusa kubapostoli. Wabatshela ngokuthi uSawuli wayibona njani iNkosi esendleleni esiya eDamaseko lokuthi watshumayela njani ngesibindi ngebizo likaJesu."},{"book":"Imisebenzi","chapter":"9","verse":"28","text":"USawuli wasehlala labo, wazihambela ekhululekile eJerusalema, ekhuluma ngesibindi ngebizo leNkosi."},{"book":"Imisebenzi","chapter":"9","verse":"29","text":"Wakhuluma njalo waphikisana lamaJuda esiGrikhi, kodwa azama ukumbulala."},{"book":"Imisebenzi","chapter":"9","verse":"30","text":"Kwathi abazalwane bekuzwa lokhu, bambalekisela eKhesariya bafika bamedlulisela eThasasi."},{"book":"Imisebenzi","chapter":"9","verse":"31","text":"Ngalesosikhathi ibandla kulolonke elaseJudiya leGalile leSamariya laba lesikhathi esihle sokuthula. Laqina, njalo ngokukhuthazwa nguMoya oNgcwele landa ngobunengi, lahlala liyesaba iNkosi."},{"book":"Imisebenzi","chapter":"9","verse":"32","text":"Kwathi uPhethro ebhoda phakathi kwelizwe wayakwethekelela abangcwele eLida."},{"book":"Imisebenzi","chapter":"9","verse":"33","text":"Wafumana khonale indoda eyayithiwa ngu-Eniyasi, eyayiyisigulane esome umhlubulo sihlezi silele okweminyaka eyisificaminwembili."},{"book":"Imisebenzi","chapter":"9","verse":"34","text":"UPhethro wathi kuye, “Eniyasi, uJesu Khristu uyakusilisa. Vuka uthathe icansi lakho.” Masinyane u-Eniyasi wasukuma."},{"book":"Imisebenzi","chapter":"9","verse":"35","text":"Bonke labo ababehlala eLida laseSharoni bambona baphendukela eNkosini."},{"book":"Imisebenzi","chapter":"9","verse":"36","text":"EJopha kwakulomfundi owayethiwa nguThabitha (ngesiGrikhi ibizo lakhe nguDokhasi), owayehlala esenza okuhle esiza abaswelayo."},{"book":"Imisebenzi","chapter":"9","verse":"37","text":"Ngalesosikhathi wagula wafa, isidumbu sakhe sageziswa, sabekwa endlini ephezulu."},{"book":"Imisebenzi","chapter":"9","verse":"38","text":"ILida yayiseduze kweJopha; yikho abafundi sebezwile ukuthi uPhethro wayeseLida, bathuma amadoda amabili kuye bamncenga bathi, “Sicela ukuthi uze ngokuphangisa!”"},{"book":"Imisebenzi","chapter":"9","verse":"39","text":"UPhethro wahamba labo, wathi ekufikeni kwakhe wasiwa endlini ephezulu. Bonke abafelokazi bema bemhanqile, bekhala, bemtshengisa izembatho lezinye izigqoko ezazithungwe nguDokhasi esaphila."},{"book":"Imisebenzi","chapter":"9","verse":"40","text":"UPhethro wabakhupha bonke endlini; waseguqa ngamadolo wakhuleka. Wasephendukela esidunjini sowesifazane wathi, “Thabitha, vuka!” Owesifazane wasevula amehlo akhe, wathi ebona uPhethro wahlala."},{"book":"Imisebenzi","chapter":"9","verse":"41","text":"Wambamba ngesandla wamsukumisa. Wasebiza amakholwa labafelokazi wamethula kubo esephila."},{"book":"Imisebenzi","chapter":"9","verse":"42","text":"Lokhu kwasuka kwaziwa kulolonke iJopha, abantu abanengi bakholwa eNkosini."},{"book":"Imisebenzi","chapter":"9","verse":"43","text":"UPhethro wahlala okwesikhathi eJopha loSimoni umtshuki wezikhumba."}]}