{"data":[{"book":"Ngsäea Khut","chapter":"13","verse":"1","text":"Antiok mlüha sangcime üngka, sahmae ja sajae vekie; acune cun Banabah, Simeon (Khyang le), (Kurinih) khawa ka Lucia, (Herod13:1: Herod: Herod Antipah, Kalile upki (Bük Lk 3:1) jah upnakia dä däm lawkia) Manin ja Sawluha kyakie."},{"book":"Ngsäea Khut","chapter":"13","verse":"2","text":"Acunüng, Bawipaa khüibi bi u lü ami ei ami jeih k'um üng, Ngmüimkhya Ngcim naw, “Khutbi khai xawia ka jah mcawna Banabah ja Sawluh cun na jah phyäi hnga ua” a ti."},{"book":"Ngsäea Khut","chapter":"13","verse":"3","text":"Ami ei jeih u lu ami ktaiyü law päng üng, ani khana ami kut mtaih u lü, ami ja tüih."},{"book":"Ngsäea Khut","chapter":"13","verse":"4","text":"Ngmüimkhya Ngcim naw Banabahh ja Sawluh a jah tüihnak üng Selukih mlüha ju cit ni lü, acun üngka naw Kuparuh kawnga mlawng üng citki xawi."},{"book":"Ngsäea Khut","chapter":"13","verse":"5","text":"Acunüng, Salamih mlüha ani pha üng, Judahea sinakoka Pamhnama ngthu pyenki xawi; Johan ami tia Makuh pi jah kpüi khaia ani cehpüi."},{"book":"Ngsäea Khut","chapter":"13","verse":"6","text":"Acuna kyawn avan üng cit hü ni lü, Papos cäpa cit hüki xawi; acunüng Judah khyang mat sui khyaihki a ngming Bar Jesuh naw kei sahmaki tiki ani hmuh."},{"book":"Ngsäea Khut","chapter":"13","verse":"7","text":"Sekijah Pawluh cun Bar-Jesuh a nglawipüia kyaki. Sekijah Pawluh cun khyang kthema kya lü Papos kyawn upki kyaki. Ani naw Banabah ja Sawluh jah khü lü, Pamhnama ngthu ngai hlüki."},{"book":"Ngsäea Khut","chapter":"13","verse":"8","text":"Acunsepi, sui khyaihki Eluma (Krik ngminga kyaki) naw jah upki cun am jumei khaia, angsä xawi a jah mah."},{"book":"Ngsäea Khut","chapter":"13","verse":"9","text":"Sawluh naki Pawluh ami ti naw, Ngmüimkhya Ngcim am be lü, acuna Bar Jesuh cun büktengki naw,"},{"book":"Ngsäea Khut","chapter":"13","verse":"10","text":"“Nang khawyaia ca ni, nang cun dawkyanaka ye ni, kpyüpyehnak naküt am na beki, Bawipaa ngthukcange hleihlaka nghlatsak khai na ktha naki!"},{"book":"Ngsäea Khut","chapter":"13","verse":"11","text":"“Tukbäih Bawipa kut na khana pha lawki tia ksinga, khawkdei käh na hmu khaia na mik mü khai” a ti. Acun ja Eluma cun nghmüp naw jin se, a kut kha hü lü kaih khai suiki."},{"book":"Ngsäea Khut","chapter":"13","verse":"12","text":"Acunüng, kyawn upki naw acun hmuh lü, Bawipa mawng mtheimthangnak cun müna lü aktäa kyühei lü jumeiki."},{"book":"Ngsäea Khut","chapter":"13","verse":"13","text":"Pawluh cun a ngkhahpüi xawi am, Papos üngka naw mlawng am cit u lü Pampulih hne Parkah mlüha pha u se, acunüng, Johan naki Makuh naw jah cehta lü, Jerusalem da nglat beki."},{"book":"Ngsäea Khut","chapter":"13","verse":"14","text":"Acunsepi, anini cun Parkah mlüh üngka naw cit laihlaih ni lü, Pisidih hne Antiok mlüh pha ni lü, acunüng, sabbath mhnüp üng sinakoka lut ni lü ngawki xawi."},{"book":"Ngsäea Khut","chapter":"13","verse":"15","text":"Mosia Thume ja sahmaea cae ami khe law Päng üng, sinakok ngvaie naw, ani veia khyang tüih u lü, “Bena xawi aw, khyang nani jah mcäinak vaia ngthu a ve üng pyen nia” ami ti."},{"book":"Ngsäea Khut","chapter":"13","verse":"16","text":"Pawluh ngdüi law lü a kut säng lü, “Pamhnam kyühkia Isarele ja khyangmjükcee aw, ngai ua."},{"book":"Ngsäea Khut","chapter":"13","verse":"17","text":"Hina Isarel khyangmjüe Pamhnam naw, mi pupae jah xü lü, khina kba Egypt pea ami ve üng khyangmjü kdäma a pawh. Pamhnam naw a themnak am Egypt pe üngkhyüh a jah lawpüi be."},{"book":"Ngsäea Khut","chapter":"13","verse":"18","text":"Kum kphyükip khawkhyawng khawa a jah mcei13:18: Ani naw cuneiki; cangcim avang üngtaani naw mceiki.."},{"book":"Ngsäea Khut","chapter":"13","verse":"19","text":"Kanan pea khyangmjü khyüh ja näng lü acun käna acuna pe cun Isarele am a jah kanaksak."},{"book":"Ngsäea Khut","chapter":"13","verse":"20","text":"Acun käna, sahma Samuilah am a ve law ham üng, 13:20: Avan naw kum phyakphyü ja mhmakip. Acun käna; am ani üngkum phyakphyü ja mhmakip käna.kum phyakphyü ja mhmakip ngthumkhyahkie am a jah na pet law."},{"book":"Ngsäea Khut","chapter":"13","verse":"21","text":"Acun käna sangpuxang mso u se, Benjamina mjü üngka Kisah a cakpa Sawluh ngming naki, khawkum kphyükip ami sangpuxang vaia Pamhnam naw a jah pet."},{"book":"Ngsäea Khut","chapter":"13","verse":"22","text":"Acun käna ani ksät lü Isarelea sangpuxang vaia Davit a mcawn be; Pamhnam naw cuna mawng cun ngsingsak lü, ‘Jisea cakpa, Davit, ka mlunga mäi mlung naki hmu veng, ani naw ka ngjakhlü naküt bi khai’ a ti."},{"book":"Ngsäea Khut","chapter":"13","verse":"23","text":"Pamhnam naw khyütam a jah peta mäiha, Isarele jah küikyan khai Davita mjü üngka Jesuh a jah pet,"},{"book":"Ngsäea Khut","chapter":"13","verse":"24","text":"Jesuh naw khutbi, am a tünei law ham üng, Johan naw ami mkhyekatnak nglata u lü baptican ami khan vaia Isarel khyangea veia ngthu a pyen."},{"book":"Ngsäea Khut","chapter":"13","verse":"25","text":"Johana khut binak a päih law hlü üng, Johan naw, ‘U a nami na ngaiki ni? Kei nami ngäng ua am kya nawng. Acunsepi, ngai u, ka hnua law khai khyang ta, kei naw ania khawdawk suh pet khaia pi am nglawi veng’ a ti."},{"book":"Ngsäea Khut","chapter":"13","verse":"26","text":"Abrahama mjü üngka ka püi Isarel khyange ja, hin üng Pamhnam hjawkhah khyangmjükcee aw, hina küikyannaka ngthu cun mi veia a jah kbi lawa kyaki."},{"book":"Ngsäea Khut","chapter":"13","verse":"27","text":"Jerusalem mlüha vekie ja ami ngvaie naw, Jesuh cun küikyanaka Bawia, am ami ksinga phäha ja sahmaea ngthu sabbath mhnüp naküt üng ami kheh cun am ami ksinga phäha, acuna ngthue cun Jesuh ami mkat üng kümbesakie."},{"book":"Ngsäea Khut","chapter":"13","verse":"28","text":"A thihnak vai i am hmu u lüpi, Pilata veia hnim vaia msokie."},{"book":"Ngsäea Khut","chapter":"13","verse":"29","text":"Acunüng, a mawng sahmae naküt naw ami yuk, ami kümsak käna, kutlamktung üngka naw khya u lü lungdüa ami k’ut."},{"book":"Ngsäea Khut","chapter":"13","verse":"30","text":"Acunsepi, Pamhnam naw thihnak üngka naw a mthawh be."},{"book":"Ngsäea Khut","chapter":"13","verse":"31","text":"Acun käna Kalile üngka naw, Jerusalema a jah cehpüi khyangea veia khaw mhnüp khawvei ngdang be se, acune cun atuh Isarel khyangea veia saksikiea kyakie."},{"book":"Ngsäea Khut","chapter":"13","verse":"32-33","text":"Keini naw pi, mi pupaea veia khyütam, thangkdaw ka ning jah mtheh lawki ni, acukba Pamhnam naw Jesuh a mthawh benak am, hina khyütam mi cae üng kümsakki, Salan anghnginak üng pi, ‘Nang ka ning cakpaa na kyaki; tungawi na paa ka kyaki’ tia ng’yuki."},{"book":"Ngsäea Khut","chapter":"13","verse":"34","text":"Ng’uh hnüna thukyawnaka käh cit khaia Pamhnam naw ani cun thihnak üngka naw a mthawh be vaia ngthu cun hikba a pyen, ‘Davita veia ngcimcaih lü ngsingkia dawkyanak cän nang üng ka ning pet khai’ a ti."},{"book":"Ngsäea Khut","chapter":"13","verse":"35","text":"Acunakyase, Salan kce üng pi, ‘Sitihki na mpya a thukyaw vai am tängki’ a ti sih."},{"book":"Ngsäea Khut","chapter":"13","verse":"36","text":"Davit pi, a xün k'um üng Pamhnama ngjakhlü bi a bi käna, thi se, a pupaea hlawnga k’ut u se, lungdüa kyaw pängki ni."},{"book":"Ngsäea Khut","chapter":"13","verse":"37","text":"Acunsepi, Pamhnam naw thihnak üngkhyüh amthawh be cun acukba am kya."},{"book":"Ngsäea Khut","chapter":"13","verse":"38","text":"Acunakyase, ka püi Isarele aw, acuna Bawi Jesuh üng mkhyekat mhlätnaka ngthu kami pyen law hin nami ksing vai hlüei veng. Mosi naw am a ning jah mhlät khawh mkhye üngkhyüh ani jumeiki avan cun jah mhlät khawhki."},{"book":"Ngsäea Khut","chapter":"13","verse":"39","text":"Au pi ani jumeiki naküt cun Mosia thum naw, am a mhlät thei pi mhlät khai."},{"book":"Ngsäea Khut","chapter":"13","verse":"40","text":"Acunakyase, sahmae naw ami pyen cän nami khana käh apha law vaia mcei ua.13:40 Cangcim avang üng am venanga vei."},{"book":"Ngsäea Khut","chapter":"13","verse":"41","text":"Acun cun, ‘Hleihlakkie aw, bükteng ua, cäicing u lü thi ua; bi mat ka kpäng, acun cun khyang naw ning jah mtheh u sepi, nami xüna küt üng am jum uki” a ti."},{"book":"Ngsäea Khut","chapter":"13","verse":"42","text":"Pawluh ja Banabah cun Sinakok üngka naw ani lu law be üng, khyange naw, acuna ngthu cun sabbath bekce üng pi ani pyen be vaia ami jah nghuinak."},{"book":"Ngsäea Khut","chapter":"13","verse":"43","text":"Ngkhämkie ami ngpyen be ja, Judahea ja Judah thuma ngpyawtkie khyangmjükcee naw Pawluh ja Banabah jah läk u se, Pamhnama bäkhäknak üng ami ve nglät vaia jah mcäiki xawi."},{"book":"Ngsäea Khut","chapter":"13","verse":"44","text":"Acunüng, sabbath betü üng, Bawipaa ngthu ngai khaiea, mlüh üngka avan lawki he."},{"book":"Ngsäea Khut","chapter":"13","verse":"45","text":"Acunsepi, Judahe naw khyange ami jah hmuh üng, aktäa jah cawkei u lü, Pawluha a ngthu pyen cun ngcuhpüi u lü ami ksenak."},{"book":"Ngsäea Khut","chapter":"13","verse":"46","text":"Acunüng, Pawluh ja Banabah naw ling ni lü, “Pamhnama ngthu nangmia veia pyen ma vaia kya kungki; acunsepi, mah u lü anglät xünnak am nami yah vaia nami pawha kya se, Pamhnama a jah ah mcäia mäiha khyangmjükceea veia ning jah nghlatak ve ning."},{"book":"Ngsäea Khut","chapter":"13","verse":"47","text":"Acukba Bawipa naw ngthu a na pet cun, ‘Khawmdeka khütnak cäpa küikyanak na bi khaia, khyangmjükceea phäha akvaia ka ning mcawnki’ tia, kyaki” a ti."},{"book":"Ngsäea Khut","chapter":"13","verse":"48","text":"Acunüng, khyangmjükcee naw acuna ngthu ami ngjak üng je u lü Bawipaa ngthu mhlünmtaikie; acunüng, angläta xüng khaia a xü naküt naw jumkie."},{"book":"Ngsäea Khut","chapter":"13","verse":"49","text":"Bawipa ngthu cun acuna khaw avan üng ngthang päihki."},{"book":"Ngsäea Khut","chapter":"13","verse":"50","text":"Acunsepi, Judahe naw mlüh ngvaie ja Pamhnam hjawkhahki khyangmjükcee üngka nghnumie ami jah ksük. Ami naw Pawluh ja Banabah jah khuimkhasak u lü acuna khaw üngka naw ami jah ksät."},{"book":"Ngsäea Khut","chapter":"13","verse":"51","text":"Acunüng, ngsä xawi naw ani khawpha üngka mput cun khawk hüt ni lü Ikonih khawa citki xawi."},{"book":"Ngsäea Khut","chapter":"13","verse":"52","text":"Antioka vekia jumeikie cun jekyainak ja Ngmüimkhya Ngcim am bekie."}]}