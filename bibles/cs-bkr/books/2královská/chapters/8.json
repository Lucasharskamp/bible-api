{"data":[{"book":"2 Královská","chapter":"8","verse":"1","text":"Mluvil pak Elizeus k ženě té, jejíhož byl syna vzkřísil, řka: Vstaň a jdi, ty i čeled tvá, a buď pohostinu, kdežkoli budeš moci byt míti; nebo zavolal Hospodin hladu, a přijdeť na zemi za sedm let."},{"book":"2 Královská","chapter":"8","verse":"2","text":"Vstavši tedy žena, učinila vedlé řeči muže Božího, a odešla s čeledí svou, a bydlila pohostinu v zemi Filistinských sedm let."},{"book":"2 Královská","chapter":"8","verse":"3","text":"I stalo se, že když pominulo těch sedm let, navrátila se ta žena z země Filistinské, a šla, aby prosila krále za dům svůj a za pole své."},{"book":"2 Královská","chapter":"8","verse":"4","text":"Mezi tím král mluvil s Gézi, služebníkem muže Božího, řka: Vypravuj mi medle o všech věcech velikých, kteréž činil Elizeus."},{"book":"2 Královská","chapter":"8","verse":"5","text":"A když on vypravoval králi, kterak obživil mrtvého, aj žena, jejíhož syna vzkřísil, prosila krále za dům svůj a za pole své. I řekl Gézi: Pane můj králi, to jest ta žena, a tento syn její, kteréhož vzkřísil Elizeus."},{"book":"2 Královská","chapter":"8","verse":"6","text":"Tedy tázal se král ženy, kteráž vypravovala jemu. I poručil král komorníku jednomu, řka: Ať jsou navráceny všecky věci, kteréž byly její, i všecky užitky pole, ode dne, v němž opustila zemi, až po dnes."},{"book":"2 Královská","chapter":"8","verse":"7","text":"Potom přišel Elizeus do Damašku, král pak Syrský Benadad stonal. I oznámeno jemu těmito slovy: Přišel muž Boží sem."},{"book":"2 Královská","chapter":"8","verse":"8","text":"I řekl král Hazaelovi: Vezmi v ruce své dar, a jdi vstříc muži Božímu, a zeptej se Hospodina skrze něho, řka: Povstanu-li z nemoci této?"},{"book":"2 Královská","chapter":"8","verse":"9","text":"A tak šel Hazael vstříc jemu, vzav s sebou dar, a všeliké věci výborné Damašské, břemena na čtyřidcíti velbloudích, a přišed, stál před ním a řekl: Syn tvůj Benadad, král Syrský, poslal mne k tobě, řka: Povstanu-li z nemoci této?"},{"book":"2 Královská","chapter":"8","verse":"10","text":"Odpověděl mu Elizeus: Jdi, pověz jemu: Zajisté mohl bys živ zůstati. Ale Hospodin mi ukázal, že jistotně umře."},{"book":"2 Královská","chapter":"8","verse":"11","text":"V tom proměniv muž Boží tvář svou, ukázal se k němu neochotně a plakal."},{"book":"2 Královská","chapter":"8","verse":"12","text":"Jemuž řekl Hazael: Proč pán můj pláče? Odpověděl: Proto že vím, co zlého ty učiníš synům Izraelským. Pevnosti jejich spálíš a mládence jejich zmorduješ mečem, a nemluvňátka jejich rozrážeti budeš, a těhotné jejich zroztínáš."},{"book":"2 Královská","chapter":"8","verse":"13","text":"I řekl Hazael: I což jest služebník tvůj pes, aby učiniti mohl věc tak velikou? Odpověděl Elizeus: Ukázal tě mi Hospodin, že budeš králem Syrským."},{"book":"2 Královská","chapter":"8","verse":"14","text":"A odšed od Elizea, přišel ku pánu svému. Kterýž řekl jemu: Cožť řekl Elizeus? Odpověděl: Pravil mi, že bys mohl živ zůstati."},{"book":"2 Královská","chapter":"8","verse":"15","text":"I stalo se nazejtří, že vzal koberec, a namočiv jej v vodě, prostřel jej na tvář jeho. I umřel, a kraloval Hazael místo něho."},{"book":"2 Královská","chapter":"8","verse":"16","text":"Léta pak pátého Jorama, syna Achabova krále Izraelského, a Jozafata krále Judského, počal kralovati Jehoram, syn Jozafatův král Judský."},{"book":"2 Královská","chapter":"8","verse":"17","text":"Ve dvou a třidcíti letech byl, když počal kralovati, a kraloval osm let v Jeruzalémě."},{"book":"2 Královská","chapter":"8","verse":"18","text":"A chodil po cestě králů Izraelských, tak jako činil dům Achabův; nebo měl dceru Achabovu za manželku. Takž činil zlé věci před očima Hospodinovýma."},{"book":"2 Královská","chapter":"8","verse":"19","text":"Hospodin však nechtěl zahladiti Judy pro Davida služebníka svého, jakž mu byl zaslíbil, že dá jemu svíci i synům jeho po všecky dny."},{"book":"2 Královská","chapter":"8","verse":"20","text":"Ve dnech jeho odstoupil Edom od království Judského, a ustanovili nad sebou krále."},{"book":"2 Královská","chapter":"8","verse":"21","text":"Tou příčinou táhl Jehoram do Seir, i všickni vozové s ním. A vstav v noci, porazil Idumejské, kteříž jej byli obklíčili, i hejtmany vozů, a lid utekl do stanů svých."},{"book":"2 Královská","chapter":"8","verse":"22","text":"Však předce odstoupil Edom od království Judského až do tohoto dne. Takž odstoupilo i Lebno téhož času."},{"book":"2 Královská","chapter":"8","verse":"23","text":"O jiných pak věcech Jehoramových, a o všem, cožkoli činil, psáno jest v knize o králích Judských."},{"book":"2 Královská","chapter":"8","verse":"24","text":"I usnul Jehoram s otci svými, a pochován jest s otci svými v městě Davidově, kraloval pak Ochoziáš syn jeho místo něho."},{"book":"2 Královská","chapter":"8","verse":"25","text":"Léta dvanáctého Jorama syna Achabova, krále Izraelského, počal kralovati Ochoziáš syn Jehorama, krále Judského."},{"book":"2 Královská","chapter":"8","verse":"26","text":"Ve dvamecítma letech byl Ochoziáš, když počal kralovati, a kraloval jeden rok v Jeruzalémě. Jméno matky jeho bylo Atalia, dcera Amri krále Izraelského."},{"book":"2 Královská","chapter":"8","verse":"27","text":"A chodil cestou domu Achabova, čině, což jest zlého před očima Hospodinovýma, jako i dům Achabův, nebo byl zetěm domu Achabova."},{"book":"2 Královská","chapter":"8","verse":"28","text":"Pročež vycházel s Joramem synem Achabovým, na vojnu proti Hazaelovi králi Syrskému, do Rámot Galád; ale porazili Syrští Jorama."},{"book":"2 Královská","chapter":"8","verse":"29","text":"A tak navrátil se král Joram, aby se hojil v Jezreel na rány, kterýmiž ho ranili Syrští v Ráma, když bojoval s Hazaelem králem Syrským. Ochoziáš pak syn Jehorama, krále Judského, přijel, aby navštívil Jorama syna Achabova v Jezreel; nebo tam nemocen byl."}]}