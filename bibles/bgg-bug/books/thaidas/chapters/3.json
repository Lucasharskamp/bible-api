{"data":[{"book":"Thaidas","chapter":"3","verse":"1","text":"Nawai bran shii bohkhophothek shii phi pha chiih-è riichaithek shii nuii pha nowkhlei yi bo, chiih-è zab lumuii shii wie rek pha saro yi bo."},{"book":"Thaidas","chapter":"3","verse":"2","text":"Hanyie shii de buii ayao yi rabo, jishii liijiing nane zab rog dung ne rai bo, chiih-è zab shii idang ziig mieng è doh yi bo."},{"book":"Thaidas","chapter":"3","verse":"3","text":"Gethek de luang jia shii ne bi-ìe, anuii pha rek chiih-è khinrindun. Gethek de awie pha chid pha nane zab awie pha ichuathek shii sangmiie ne rai, pha ji shii khiao rek. Gethek de makhak-riing nane siakjo shii sieng ne rai; chiih-è gaithek è gathek shii khiijai chiih-è gethek è de ithek khiijai."},{"book":"Thaidas","chapter":"3","verse":"4","text":"Jishii gethek ragia pha Hamangkhung-aphuii ro bushun nane miie ji dong mage shii,"},{"book":"Thaidas","chapter":"3","verse":"5","text":"ai è gethek shii ragia rek phi. Jishii hì ne gethek è nyie wie rek pha ji è asi ro, jishii hanyie è awai Ragung So è sud ne gethek shii iwo giak nane iwo chai phi. Chiih-è awai ro bushun ji è gethek shii ragia rek phi."},{"book":"Thaidas","chapter":"3","verse":"6","text":"Hamangkhung-aphuii è gethek ro ragia Isu Masi ji pha chiang è gethek shii Ragung So leyphrid thoi phi,"},{"book":"Thaidas","chapter":"3","verse":"7","text":"ji-è airo bushun è gethek de Hamangkhung-aphuii rog shii khriig rai mua ne gethek luthong pha idang pha chai shii mua ruii phro."},{"book":"Thaidas","chapter":"3","verse":"8","text":"Hì ne zai yao."},{"book":"Thaidas","chapter":"3","verse":"9","text":"Jishii bi-ìe pha khnaingthek, phiang blangthek ro sasab, guithek, chiih-è Iphey chiang mak rek pha ji de thoh muii bo. Jithek pha ne blia adunmey pha nane ibid oi pha ji ro."},{"book":"Thaidas","chapter":"3","verse":"10","text":"Hanyiethek che pha rek pho shii nyichiieng phriie bo, chiih-è chiihphado ji è muna rek pha nyie oi sha phro."},{"book":"Thaidas","chapter":"3","verse":"11","text":"Nathek ne thieg è-rek pha bran ne awiedang ro, chiih-è ithek layog è ne ithek ne asi rone doh yi."},{"book":"Thaidas","chapter":"3","verse":"12","text":"Gu è Arthemas nane Thychikhus nathek hà thoh shii, Nikhopholis hà gu hà wuii yie pha na ne bajo bidiang bo, nyieliieshii gune hakhangshak shii thiisa hà rai pha phakjong ro."},{"book":"Thaidas","chapter":"3","verse":"13","text":"3:13: Blk 18:24; 1Khor 16:12Nathek ne Ipheypho Zenas nane Apholos isa ro luachiug pha ji ne jao yie pha nawaithek ne bajo bidiang bo, chiih-è ithek nyie chid pha ji shii zab riig bo."},{"book":"Thaidas","chapter":"3","verse":"14","text":"Gethek bran de nyie wie ji shii ishak phi pha dab chid, ji-è izai chid pha ji phi mua; ithek ne thaluii pha chai asieng chid phro."},{"book":"Thaidas","chapter":"3","verse":"15","text":"Hanyie yie gurog shii um pho zab è nathek shii salamthek thoh ge ro. Gathek ro salamthek de migi pha gathek ijak shii phi bo."}]}