{"data":[{"book":"Ugubutulu","chapter":"1","verse":"1","text":"Awu ugubutulu wa Yesu Kilistu, wula Chapanga amupili ili avalangushi vandumindumi vaki findu samba fibwituki. Pambeli Kilistu amlayishili makungu amugubutulili filongu afi mvanda waki Yohani."},{"book":"Ugubutulu","chapter":"1","verse":"2","text":"Mweni Yohani atovilelili fyosi fyafiwonili na afi ndi Chilongu cha Chapanga na utovileli wa Yesu Kilistu."},{"book":"Ugubutulu","chapter":"1","verse":"3","text":"Vanemiliwa vandu yivavalandulila vandu filongu fya chitabu achi cha umbuyi awu na kufikamula fiyandikiwili amu kwanongwa chipindi chiva pabehi."},{"book":"Ugubutulu","chapter":"1","verse":"4","text":"Nenga Yohani nguvayandikila yumwi fipinga saba fya vandu yivamjumilili Kilistu yimuvelili mlima wa Asia. Nguvaluvila usangi na kusika kufuma kwa Chapanga yaveli na yavelili na yayisa na kufuma mufuki saba sing'alili sivelili pawulongolu ya chigoda chaki cha wutwa,"},{"book":"Ugubutulu","chapter":"1","verse":"5","text":"na kufuma kwa Yesu Kilistu, mtovilela yajumiliwa, Yaveli soli kwa vosi yivasovili na kuwoneka kwa ngalilu ya shonu na yavelili mtavala wa vatwa va mlima awu. Mweni akututama na katuvika pekesu kufuma musambi shetu kupitila mwasi waki."},{"book":"Ugubutulu","chapter":"1","verse":"6","text":"Katugola yufwi kuva vatambika muwutwa kwa Chapanga na Tati mundu. Kwa mweni wuvi ukomi na utavala, jola! Yina."},{"book":"Ugubutulu","chapter":"1","verse":"7","text":"Loli! Akwisa na mafundi! Kila lisu dalimuwoni, hata vala yivamsondili. Na vandu va makabila vosi mumlima awu davamlilili mweni! Yina."},{"book":"Ugubutulu","chapter":"1","verse":"8","text":"“Nenga wa kwaa na wa mbelu wa findu fyonda” Akudeta Bambu Chapanga Muna Uweshi Wonda, yaveli na yavelili na yayisa."},{"book":"Ugubutulu","chapter":"1","verse":"9","text":"Nenga Yohani, yula mlongu wenu, ndimuyenu mugobuleku na wutwa wa kumbindi kwa Chapanga na uwunilifu mkomi mukwilumba na Yesu, nenga ndadangiwili muliwunguli yilikemiwa Patimu kucha muwopiwa kwanongwa ndalandulili chilongu cha Chapanga na kudeta utovileli wadetili Yesu."},{"book":"Ugubutulu","chapter":"1","verse":"10","text":"Topi, mulijuva lya Bambu angolili Mfuki Mng'alili, ndapikanishili lishu likomi kucha lishu lya limbalapi kumbeli yangu,"},{"book":"Ugubutulu","chapter":"1","verse":"11","text":"lyadetili, “Yandiki muchitabu fiwufiwona, yeghi kwa fipinga saba fya vandu yivamjumilili Kilistu, kwa Ifesu na kwa Sumuna na kwa Peligamu na kwa Tiatila na kwa Salidisi na kwa Filadefiya pamu na kwa Laudekia.”"},{"book":"Ugubutulu","chapter":"1","verse":"12","text":"Topi, ng'alambuka ndimuloli yadeta na nenga, ndifiwona findangawala saba fya fyumang'andu,"},{"book":"Ugubutulu","chapter":"1","verse":"13","text":"na pagati ya findangawala fila kwavelili na chindu kucha mundu, yafwalili lihabiti mbaka kulwayu na lufunga lwa chumang'andu pachifuva."},{"book":"Ugubutulu","chapter":"1","verse":"14","text":"Fwili shaki shaveli mbuleteee! Na mesu vaki vamelimetili kucha myengi ya motu."},{"book":"Ugubutulu","chapter":"1","verse":"15","text":"Wala wa liwulu lyaki kucha shaba yisingiwili mumotu na lishu lyaki lyavelili kucha chibulubutu cha machi."},{"book":"Ugubutulu","chapter":"1","verse":"16","text":"Muliwoku lyaki lya mlilu aveli na ndondwa saba na mumlomu waki mwafumili limayi likomi livelili vekuveku kunu na kunu, wushu waki wang'alili kucha lijuva lya pamusi livelili lubu."},{"book":"Ugubutulu","chapter":"1","verse":"17","text":"Topi, pandimuwonili hela, ndawili pamawulu vaki kucha chikongu. Lakini mweni kavika liwoku lyaki lya mlilu kumbindi yangu, kadeta, “Kotoo kutila! Nenga ndi wa kwaa na wa mbelu."},{"book":"Ugubutulu","chapter":"1","verse":"18","text":"Na yimelili mnofu! Ndasovili, lakini loli, ponopa ndiva mnofu jola. Ndiva na fifuwulilu fya njifwa na kumambi."},{"book":"Ugubutulu","chapter":"1","verse":"19","text":"Topi yandiki findu fiwufiwona fila yifivelili ponopa na fila dafibwituki pambeli."},{"book":"Ugubutulu","chapter":"1","verse":"20","text":"Chifisu cha sila ndondwa saba wusiwonili muliwoku lyangu lya mlilu na chifisu cha fila findangawala saba fya mlilu fya chumang'andu ndi achi, sila ndondwa saba ndi makungu wa fipinga saba fya vandu yivamjumilili Kilistu.”"}]}