{"data":[{"book":"UJohane","chapter":"5","verse":"1","text":"Emva kwesikhathi esithile uJesu waya eJerusalema emkhosini wamaJuda."},{"book":"UJohane","chapter":"5","verse":"2","text":"EJerusalema kukhona ichibi eduze lesango leZimvu, elithiwa ngesi-Aramu yiBhethisayida, elalihonqolozelwe ngensika ezinhlanu ezibiyelweyo."},{"book":"UJohane","chapter":"5","verse":"3","text":"Khonapho abantu abayizilima abanengi babandise ukuhlala khona, iziphofu, abaqhulayo, abome imihlubulo [belindele ukudungwa kwamanzi;"},{"book":"UJohane","chapter":"5","verse":"4","text":"ngoba kwakusithi ngezikhathi ezithile ingilosi yeNkosi yayisehlela echibini, idungadunge amanzi besekusithi umuntu oqalayo ukungena emanzini ngemva kokudungeka kwawo asiliswe loba kuwuphi umkhuhlane owawumbambile].5.4 Livesi kayikho kwamanye amaBhayibhili esiLungu."},{"book":"UJohane","chapter":"5","verse":"5","text":"Omunye owayelapho wayeyisigoga okweminyaka engamatshumi amathathu lesificaminwembili."},{"book":"UJohane","chapter":"5","verse":"6","text":"Kwathi uJesu embona elele khonapho njalo esetsheliwe ukuthi kade abanjalo okwesikhathi eside, wambuza wathi, “Uyafuna na ukusila?”"},{"book":"UJohane","chapter":"5","verse":"7","text":"Oyisilima waphendula wathi, “Nkosi, kangilamuntu wokungisiza angingenise echibini lapho amanzi edungwa. Ngithi lapho ngizama ukungena omunye angingenele kuqala.”"},{"book":"UJohane","chapter":"5","verse":"8","text":"UJesu wasethi kuye, “Sukuma! Thatha icansi lakho uhambe.”"},{"book":"UJohane","chapter":"5","verse":"9","text":"Khonokho nje indoda yasila; yathatha icansi layo yahamba."},{"book":"UJohane","chapter":"5","verse":"10","text":"amaJuda asesithi endodeni eyayisilisiwe, “KuliSabatha; umthetho uyakwalela ukuthi uthwale icansi lakho.”"},{"book":"UJohane","chapter":"5","verse":"11","text":"Kodwa yaphendula yathi, “Umuntu ongisilisileyo uthe, ‘Thatha icansi lakho uhambe.’ ”"},{"book":"UJohane","chapter":"5","verse":"12","text":"Aseyibuza athi, “Ngubani yena lowo okutshele ukuthi uthathe icansi uhambe?”"},{"book":"UJohane","chapter":"5","verse":"13","text":"Indoda leyo eyasiliswayo yayingafanisi lakufanisa ukuthi kambe ngabe wayengubani, ngoba uJesu wayesethe nyelele wangena phakathi kwabantu."},{"book":"UJohane","chapter":"5","verse":"14","text":"Emva kwalokho uJesu wayifumana ethempelini indoda leyo wathi kuyo, “Khangela-ke ususilile njalo. Khawula ukwenza isono funa okubi ukwedlula okokuqala kukwehlele.”"},{"book":"UJohane","chapter":"5","verse":"15","text":"Indoda leyo yasuka yayatshela amaJuda ukuthi kwakunguJesu owayeyisilisile."},{"book":"UJohane","chapter":"5","verse":"16","text":"Ngakho amaJuda amkhahlameza uJesu ngoba wayesenza izinto lezi ngeSabatha."},{"book":"UJohane","chapter":"5","verse":"17","text":"UJesu wathi kubo, “UBaba uhlezi esemsebenzini wakhe kuze kube namuhla, lami njalo ngiyasebenza.”"},{"book":"UJohane","chapter":"5","verse":"18","text":"Ngalesisizatho amaJuda azama kakhulu ukumbulala; wayengephuli iSabatha kuphela kodwa wayebiza uNkulunkulu ngokuthi nguYise, ezenza yena olingana loNkulunkulu."},{"book":"UJohane","chapter":"5","verse":"19","text":"UJesu wabanika impendulo le: “Ngiqinisile ngithi iNdodana ingeke yenze lutho ngokwayo; ingenza kuphela lokho ebona uYise ekwenza, ngoba loba kuyini uYise akwenzayo leNdodana iyakwenza."},{"book":"UJohane","chapter":"5","verse":"20","text":"Ngoba uYise uyayithanda iNdodana, uyitshengisa konke akwenzayo. Yebo, lizamangala ukuthi uzayitshengisa izinto ezinkulu kulalezi."},{"book":"UJohane","chapter":"5","verse":"21","text":"Njengalokhu uYise evusa abafileyo abaphe ukuphila, kanjalo iNdodana inika ukuphila kulabo ethanda ukubanika khona."},{"book":"UJohane","chapter":"5","verse":"22","text":"Okunye njalo, uYise kahluleli muntu, kodwa usebeke konke ukwahlulela ezandleni zeNdodana,"},{"book":"UJohane","chapter":"5","verse":"23","text":"ukuze bonke bayidumise iNdodana njengalokhu bedumisa uYise. Lowo ongayidumisiyo iNdodana kamdumisi uYise oyithumileyo."},{"book":"UJohane","chapter":"5","verse":"24","text":"Ngiqinisile ngithi lowo owezwayo amazwi ami amkholwe lowo ongithumileyo ulokuphila okungapheliyo njalo kazukulahlwa; usechaphile wasuka ekufeni waya ekuphileni."},{"book":"UJohane","chapter":"5","verse":"25","text":"Ngiqinisile ngithi, isikhathi siyeza njalo sivele sesifikile lapho abafileyo bezalizwa ilizwi leNdodana kaNkulunkulu, kuthi bonke abezwayo baphile."},{"book":"UJohane","chapter":"5","verse":"26","text":"Njengoba uYise elokuphila kuye yena ngokwakhe, ngakho useyinikile iNdodana ukuba ibe lokuphila kuyo yona ngokwayo."},{"book":"UJohane","chapter":"5","verse":"27","text":"Njalo useyiphile amandla okwahlulela ngoba iyiNdodana yoMuntu."},{"book":"UJohane","chapter":"5","verse":"28","text":"Kakungalimangalisi lokhu ngoba siyeza isikhathi lapho bonke abasemathuneni abo bezalizwa ilizwi layo"},{"book":"UJohane","chapter":"5","verse":"29","text":"baphume, labo abenze okuhle bazavuka baphile, lalabo abenze ububi bazavuka balahlwe."},{"book":"UJohane","chapter":"5","verse":"30","text":"Mina ngokwami ngingeke ngenze lutho; ngahlulela njengokutshelwa kwami, futhi ukwahlulela kwami kuqondile, ngoba kangidingi kuzithabisa, kodwa ukuthabisa lowo ongithumileyo.”"},{"book":"UJohane","chapter":"5","verse":"31","text":"“Nxa ngizifakazela mina ngokwami ubufakazi bami kabuqinisekanga."},{"book":"UJohane","chapter":"5","verse":"32","text":"Ukhona omunye ofakaza kuhle ngami njalo ngiyazi ukuthi ubufakazi bakhe ngami buqinisekile."},{"book":"UJohane","chapter":"5","verse":"33","text":"Selike lathumela kuJohane yena walifakazela iqiniso."},{"book":"UJohane","chapter":"5","verse":"34","text":"Kakutsho ukuthi ngamukela ubufakazi bomuntu; kodwa ngikuthinta lokhu ukuze lisindiswe."},{"book":"UJohane","chapter":"5","verse":"35","text":"UJohane wayeyisibane esabhebhayo sanika ukukhanya, lakhetha ukuthokoza ngokukhanya kwakhe okwesikhatshana."},{"book":"UJohane","chapter":"5","verse":"36","text":"Ngilabo ubufakazi obulesisindo esikhulu kulobukaJohane. Ngoba umsebenzi uBaba anginike wona ukuba ngiwuqedise, wona engiwenzayo uyafakaza ukuthi uBaba ungithumile."},{"book":"UJohane","chapter":"5","verse":"37","text":"Njalo uBaba ongithumileyo usefakazile yena ngokwakhe ngami. Kalikaze lilizwe ilizwi lakhe kumbe libone isimo sakhe"},{"book":"UJohane","chapter":"5","verse":"38","text":"njalo ilizwi lakhe kalihlali kini ngoba kalimkholwa lowo amthumileyo."},{"book":"UJohane","chapter":"5","verse":"39","text":"Liphenyisisa imibhalo liyihlola ngoba licabanga ukuthi ngayo lilakho ukuphila okungapheliyo. Yiyo le imibhalo efakaza ngami,"},{"book":"UJohane","chapter":"5","verse":"40","text":"ikanti liyala ukuza kimi lizozuza ukuphila."},{"book":"UJohane","chapter":"5","verse":"41","text":"Kangilwamukeli udumo olusuka ebantwini,"},{"book":"UJohane","chapter":"5","verse":"42","text":"kodwa ngiyalazi lina. Ngiyazi ukuthi kalilalo uthando lukaNkulunkulu ezinhliziyweni zenu."},{"book":"UJohane","chapter":"5","verse":"43","text":"Ngibuye ngebizo likaBaba kodwa kalingamukeli; kodwa nxa omunye efika ngebizo lakhe, lizamamukela."},{"book":"UJohane","chapter":"5","verse":"44","text":"Lingakholwa kanjani nxa lisamukela udumo elizipha lona kodwa lingenzi mizamo yokuzuza udumo oluvela kuNkulunkulu onguye yedwa na?"},{"book":"UJohane","chapter":"5","verse":"45","text":"Kodwa lingacabangi ukuthi ngizalethesa icala phambi kukaBaba. Umangaleli wenu nguMosi, okukuye elibeke khona amathemba enu."},{"book":"UJohane","chapter":"5","verse":"46","text":"Kube lamkholwa uMosi, ngabe liyangikholwa ngoba wabhala ngami."},{"book":"UJohane","chapter":"5","verse":"47","text":"Kodwa njengoba lingakukholwa lokho akubhalayo, lizakukholwa kanjani lokho engikutshoyo na?”"}]}