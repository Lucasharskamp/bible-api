{"data":[{"book":"عَننَبِ نٍهٍمِ","chapter":"4","verse":"1","text":"سَنبَلَتِ، تٌبِيَ، عَرَبُكَيٍ، عَمٌنِكَيٍ، نُن عَسِدٌدِكَيٍ تٌ عَ مّ عَ دَرِ سَلَمُ تّتّ بَرَ يَءِلَن قْلْ، عٍ نَشَ شْنْ كِ قَنيِ رَ."},{"book":"عَننَبِ نٍهٍمِ","chapter":"4","verse":"2","text":"عٍ بِرِن نَشَ لَن عٍ شَ سِفَ فٍرٍ سٌدٍ دَرِ سَلَمُ، نَ وَلِ شَ كَنَ."},{"book":"عَننَبِ نٍهٍمِ","chapter":"4","verse":"3","text":"نَ كُي مُشُ نَشَ مُشُ مَرِفِ عَلَ مَشَندِ، عَ شَ مُشُ كَنتَ. مُشُ مَن نَشَ يِرٍ مَكَنتّيٍ تِ كْي نُن يَنيِ رَ مُشُ يَشُييٍ شَ قٍ رَ."},{"book":"عَننَبِ نٍهٍمِ","chapter":"4","verse":"4","text":"كْنْ يُدَيَكَيٍ نُ عَ قَلَمَ، «مُشُ بَرَ تَفَن. تّتّ شَ كَنّ فبٌ هَن وٌن حَن مُ نْمَ تّتّ نّينّ رَكٍلِدٍ كْرّ.»"},{"book":"عَننَبِ نٍهٍمِ","chapter":"4","verse":"5","text":"مُشُ يَشُييٍ نُ عَ قَلَمَ، «عٍ مُ قَمَ وٌن تٌدٍ هَن وٌن سٌ عٍ تَفِ، وٌن قَ عٍ قَشَ. نَ كُي عٍ شَ وَلِ قَمَ دَندٍ.»"},{"book":"عَننَبِ نٍهٍمِ","chapter":"4","verse":"6","text":"يُوِقِ نَشٍيٍ نُ سَبَتِشِ عٍ يَشُييٍ سّيتِ مَ، نٍيٍ نَشَ قَ عَ قَلَ مُشُ بّ هَن دْشْ قُ، «وٌ قَ مُشُ شْنيِ.»"},{"book":"عَننَبِ نٍهٍمِ","chapter":"4","verse":"7","text":"ﭑ نَشَ سْورِيٍ تِ شَبِلّ كِ مَ شَرٍ رَ، تّتّ دّننَشّ مُ عِتٍ، عٍ شَ مّننِ كَنتَ سَنتِدّفّمَ، شَلِ، نُن تَنبّ رَ."},{"book":"عَننَبِ نٍهٍمِ","chapter":"4","verse":"8","text":"ﭑ تٌ فّ نَ بِرِن مَتٌدٍ، ﭑ نَشَ عَ قَلَ كُنتِفِيٍ نُن كِيتِسَيٍ بّ حَمَ يَ شْرِ، «وٌ نَشَ فَاشُ عٍ يَ رَ. وٌ شَ رَتُ وٌ مَرِفِ مَفَاشُشِ مَ. وٌ شَ فٍرٍ سٌ وٌن نفَشَكٍرٍنيِيٍ بّ، وٌ شَ دِ شّمّيٍ نُن وٌ شَ دِ فِنّيٍ، وٌ شَ فِنّيٍ نُن وٌ شَ بَنشِيٍ شَ قٍ رَ.»"},{"book":"عَننَبِ نٍهٍمِ","chapter":"4","verse":"9","text":"يَشُييٍ تٌ عَ مّ مُشُ بَرَ عٍ حَنِفٍ كٌلٌن، عَلَ نَشَ عٍ شَ نَتّ كَنَ. مُشُ بِرِن مَن نَشَ فبِلٍن تّتّ يِرٍ، كَنكَن نَشَ عَ شَ وَلِ سُشُ."},{"book":"عَننَبِ نٍهٍمِ","chapter":"4","verse":"10","text":"كٍلِ نَ لْشْي مَ ﭑ مَ مِشِيٍ سّيتِ كٍرٍن نُ وَلِمَ تّتّ يِرٍ، بٌورٍ سّيتِ نُ مِشِيٍ مَكَنتَمَ تَنبّيٍ، كَنكٍ مَكَنتَسٍيٍ، نُن شَلِيٍ رَ. كُنتِفِيٍ تِشِ يُدَيَكَيٍ سّيتِ مَ."},{"book":"عَننَبِ نٍهٍمِ","chapter":"4","verse":"11","text":"وَلِكّ نَشٍيٍ نُ تّتّ يَءِلَنمَ، نُن نَشٍيٍ نُ كٌتٍ مَشَنِنمَ، عٍ نُ وَلِمَ فٍرٍ سٌسٍ سُشُشِ عٍ بّلّشّ،"},{"book":"عَننَبِ نٍهٍمِ","chapter":"4","verse":"12","text":"سَنتِدّفّمَ شِرِشِ عٍ تَفِ. عٍ نُ وَلِ نَ كِ نّ. نَشَن قٍرِ قٍمَ عَلَكٌ مِشِ شَ عَ كٌلٌن عٍ يَشُييٍ نَ قَقٍ، عَ نُ تِشِ ﭑ تَن سّيتِ مَ."},{"book":"عَننَبِ نٍهٍمِ","chapter":"4","verse":"13","text":"ﭑ نَشَ عَ قَلَ كُنتِفِيٍ نُن كِيتِسَيٍ بّ، حَمَ يَ شْرِ، «وَلِ فبٌ، وَلِكّيٍ تَفِ عِكُيَ عٍ بٌورٍ رَ. وٌن بِرِن نَيٍنسٍنشِ تّتّ رَ."},{"book":"عَننَبِ نٍهٍمِ","chapter":"4","verse":"14","text":"وٌ نَشَن نَبَمَ، وٌ نّقّ قٍرِ شُي مّ تّمُي نَشّ، وٌ بِرِن شَ وٌ مَلَن مُشُ سّيتِ مَ. وٌن مَرِفِ عَلَ نَن فٍرٍ سٌمَ وٌن بّ.»"},{"book":"عَننَبِ نٍهٍمِ","chapter":"4","verse":"15","text":"مُشُ نُ وَلِمَ نَ لَهَلّ نَن نَ. تَنبّيٍ نَ حَمَ سّيتِ كٍرٍن بّلّشّ عِ، كٍلِقٍ سُبَشّ هَن تُنبُييٍ مِنِ تّمُي."},{"book":"عَننَبِ نٍهٍمِ","chapter":"4","verse":"16","text":"نَ تّمُي يَتِ ﭑ مَن نَشَ عَ قَلَ حَمَ بّ، «بِرِن نُن عَ شَ كٌنيِ شَ شِ دَرِ سَلَمُ كُي عَلَكٌ وٌن شَ تَا كَنتَ كْي رَ، وٌن مَن شَ وَلِ يَنيِ رَ.»"},{"book":"عَننَبِ نٍهٍمِ","chapter":"4","verse":"17","text":"ﭑ تَن، ﭑ نفَشَكٍرٍنيِيٍ، ﭑ مَ كٌنيِيٍ، ﭑ مَ كَنتَمِشِ نَشٍيٍ نُ بِرَشِ ﭑ قْشْ رَ، هَلِ مُشُ شَ دُفِيٍ، مُشُ مُ عٍ رَتٍ مُشُ مَ. كَنكَن كٍرٍن كٍرٍنمَ شَ فٍرٍ سٌسٍ نَن نُ سُشُشِ عَ يِ رَ، هَلِ عَ سِفَمَ يٍ بَدٍ تّمُي."}]}