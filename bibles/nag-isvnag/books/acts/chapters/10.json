{"data":[{"book":"Acts","chapter":"10","verse":"1","text":"Titia ekjon manu Cornelius koi kene Caesarea te thakise, aru tai Italy laga Regiment te ekjon dangor henapoti thakise."},{"book":"Acts","chapter":"10","verse":"2","text":"Tai aru tai laga ghor manu khan sob Isor ke bhoi kora khan thakise; aru tai manu khan ke poisa dikena modot kora manu asele, aru hodai Isor logote prathana kori thakise."},{"book":"Acts","chapter":"10","verse":"3","text":"Ek din tin baji nisena te, tai ekta sapha sapna dikhise, Isor laga ekjon sorgodoth tai logote ahi kene koise, “Cornelius!”"},{"book":"Acts","chapter":"10","verse":"4","text":"Kintu Cornelius sorgodoth ke bhoi pora saikene hudise, “Ki ase, malik?” Titia sorgodoth pora taike koise, “Tumi laga prathana aru dukh manu ke modot kora to Isor pora dikhise."},{"book":"Acts","chapter":"10","verse":"5","text":"Etiya Joppa te kunba manu pathai kene Simon, kunke Peter bhi mate, taike anibi."},{"book":"Acts","chapter":"10","verse":"6","text":"Tai Simon koi kene ekjon chamra ula kaam kora manu laga ghor te ase, tai laga ghor samundar kinar te ase.”"},{"book":"Acts","chapter":"10","verse":"7","text":"Jitia sorgodoth taike kotha koi kene jai jaise, Cornelius tai laga duijon noukar ke matise, aru bisi majote ekjon bhal sipahi jun taike sewa kore taike bhi mati anise."},{"book":"Acts","chapter":"10","verse":"8","text":"Aru taikhan ke sob kotha koi diya pichete, Cornelius taikhan ke Joppa te pathaise."},{"book":"Acts","chapter":"10","verse":"9","text":"Etiya aru alag din ekta te, taikhan jai thaka homoi te ekta sheher te ponchise, Peter ghor uporte prathana kori bole jaise."},{"book":"Acts","chapter":"10","verse":"10","text":"Titia tai bisi bhuk lagise, aru kiba khabole itcha thakise, kintu jitia manu khan bhat bonai thakise, tai ekta darshan dikhise,"},{"book":"Acts","chapter":"10","verse":"11","text":"aru tai akas pora kiba ekta saman aha dikhise, ekta dangor kapra, charta kinar pora bandhi kene prithibi nichete ahi thaka dikhise."},{"book":"Acts","chapter":"10","verse":"12","text":"Aru ta te prithibi laga sob janwar charta theng thaka aru matite rengi kene choli thaka jongli janwar, aru akas laga chiriya khan sob thakise."},{"book":"Acts","chapter":"10","verse":"13","text":"Aru titia ekta awaj taike koise: “Uthibi, Peter, aru mari kene khabi.”"},{"book":"Acts","chapter":"10","verse":"14","text":"Kintu Peter koise, “Nohobo Probhu, moi kitia bhi sapha nathaka aru letera saman khanai.”"},{"book":"Acts","chapter":"10","verse":"15","text":"Kintu aru ekbar awaj ahi kene koise: “Ki Isor pora sapha kori dise, etu ke letera ase nokobi.”"},{"book":"Acts","chapter":"10","verse":"16","text":"Aru eneka ti bar hoise; titia saman pora bhorta thaka sorgote wapas loi jaise."},{"book":"Acts","chapter":"10","verse":"17","text":"Titia Peter etu darshan laga ki motlob ase koi kene bisi chinta bhabona korise, etu homoi te, Cornelius pora kun manu ke pathaise taikhan ahi kene dorjate khara hoi thakise, taikhan ahi kene Simon laga ghor kot te ase etu bisari kene ahise."},{"book":"Acts","chapter":"10","verse":"18","text":"Aru taikhan ahi kene matise, aru Simon kunke Peter bhi koi, tai ta te thaki ase na nai etu hudise."},{"book":"Acts","chapter":"10","verse":"19","text":"Etu homoi te bhi Peter to tai ki darshan paise etu bhabona kori thakise, titia Pobitro Atma pora taike koise, “Sabi, kunba manu tumike bisari ase."},{"book":"Acts","chapter":"10","verse":"20","text":"Uthibi aru taikhan logote jabi, eku bhabona nokoribi, kelemane moi he taikhan ke pathaise.”"},{"book":"Acts","chapter":"10","verse":"21","text":"Titia Peter niche kamra te namikene taikhan ke koise, “Sabi, tumikhan kunke bisari ase etu moi ase. Ki nimite tumikhan moike bisari kene ahise?”"},{"book":"Acts","chapter":"10","verse":"22","text":"Aru taikhan koise, “Henapoti Cornelius jun dharmik manu ase, aru sob Yehudi desh manu khan pora tai laga bhal kotha he koi, pobitro sorgodoth pora etu ghor te apuni logote pathaise, apuni pora kowa kotha to huni bole nimite.”"},{"book":"Acts","chapter":"10","verse":"23","text":"Titia Peter taikhan ke tai logote thaki bole matise."},{"book":"Acts","chapter":"10","verse":"24","text":"Aru dusra dinte taikhan Caesarea te ponchise. Cornelius pora tai laga sathi aru ghor manu khan ke bhi mati kene rukhi thakise."},{"book":"Acts","chapter":"10","verse":"25","text":"Jitia Peter ghor bhitor te ahise, Cornelius ahi kene taike lok korise, aru taike aradhana kori bole Peter laga theng nichete girise."},{"book":"Acts","chapter":"10","verse":"26","text":"Kintu Peter taike uthaikene, koise, “Uthibi! Moi nijor bhi ekjon manu he ase.”"},{"book":"Acts","chapter":"10","verse":"27","text":"Aru jitia Peter tai logote kotha kori thakise, tai jai kene manu bisi joma kori thaka paise."},{"book":"Acts","chapter":"10","verse":"28","text":"Titia tai taikhan ke koise, “Apnikhan bhi jani ase, Yehudi manu dusra jati khan ke lok kora aru eke logote mili kene aha juwa kora niyom nai. Kintu Isor pora moike dikhaise aru koise kunke bhi letera aru sapha nai eneka nokobi."},{"book":"Acts","chapter":"10","verse":"29","text":"Etu nimite moi apuni khan logote eku nokoi kene ahise, jitia apuni pora moike mati bole pathaise. Etu karone moi hudise ki nimite moike lobole pathaise?”"},{"book":"Acts","chapter":"10","verse":"30","text":"Titia Cornelius koise, “Char din age te etu homoi te, moi ghor te prathana kori thakise; aru sabi ekjon manu moi usorte boga kapra lagai kene khara kori thakise."},{"book":"Acts","chapter":"10","verse":"31","text":"Aru tai koise, ‘Cornelius, tumi laga prathana huni loise, aru tumi gorib manu khan ke modot kora to Isor pora Tai usorte yaad kori ase."},{"book":"Acts","chapter":"10","verse":"32","text":"Etu karone kunba ke Joppa te patha bhi, aru Simon junke Peter koi. Taike mati bhi, tai samundar kinar te chamra ula kaam kora manu Simon koi kene ekjon ghor te ase.’"},{"book":"Acts","chapter":"10","verse":"33","text":"Etu karone moi apuni ke lobole kunba manu pathaise. Aru apuni aha karone bisi bhal paise, aru etu karone, amikhan aji Isor usorte sob manu joma hoi ase, aru Probhu pora apuni ke ki koise etu huni bole nimite joma hoise.”"},{"book":"Acts","chapter":"10","verse":"34","text":"Titia Peter mukh khuli kene koise,"},{"book":"Acts","chapter":"10","verse":"35","text":"Kintu, jun desh te hoilebi jun he Isor ke bhoi koribo aru Tai laga itcha pora kaam koribo tai uporte hodai Isor laga khushi thakibo."},{"book":"Acts","chapter":"10","verse":"36","text":"Etu kotha Israel laga bacha khan nimite di pathaise, shanti laga susamachar Jisu Khrista dwara, kun he sob laga Probhu ase-"},{"book":"Acts","chapter":"10","verse":"37","text":"etu kotha aha to tumikhan bhi jani ase, aru sob Judea te bhorta hoijai ase, Galilee pora shuru kori kene, aru John pora baptizma kotha koi diya pichete;"},{"book":"Acts","chapter":"10","verse":"38","text":"aru Nazareth Jisu laga kotha khan, kineka Pobitro Atma aru takot pora Taike Isor pora asirbad kori dise, jiman manu bhoot pora bandhi rakhise taikhan ke changai korise aru tai bhal kaam kori kene thakise, kelemane Isor tai logote asele."},{"book":"Acts","chapter":"10","verse":"39","text":"Jisu ki korise moi khan sob etu laga gawahi ase, Yehudi khan laga desh sob jagah te, aru Jerusalem te ki-ki korise amikhan utu sob laga gawahi ase. Taikhan Taike Cross te latkai kene morai dise."},{"book":"Acts","chapter":"10","verse":"40","text":"Kintu Isor Taike tin dinte jinda kori dise aru manu khan ke dikhai dise,"},{"book":"Acts","chapter":"10","verse":"41","text":"sob manu ke nohoi, kintu Isor poila pora basi luwa khan ke- moi khan pora jun Tai logote kha luwa korise Tai mori kene jinda huwa pichete."},{"book":"Acts","chapter":"10","verse":"42","text":"Aru Tai moi khan ke sob manu khan logote jai kene Tai he Isor pora basi luwa ekjon ase aru mora aru jinda sob jati uporte bisar kora ekjon ase koi kene manu khan ke jonai dibi koise."},{"book":"Acts","chapter":"10","verse":"43","text":"Jiman bhabobadi ase sob Tai laga gawahi he ase, jun manu Taike biswas kore Tai laga naam te sob manu paap pora maph pabo.”"},{"book":"Acts","chapter":"10","verse":"44","text":"Jitia Peter etu kotha khan koi thakise, jun manu tai laga kotha huni thakise taikhan uporte Pobitro Atma ahi jaise."},{"book":"Acts","chapter":"10","verse":"45","text":"Aru Peter logot jiman sunnot kora biswasi khan ahise taikhan asurit hoi jaise, kelemane Pobitro Atma pora jati manu khan uporte bhi di dise."},{"book":"Acts","chapter":"10","verse":"46","text":"Kelemane taikhan pora Porjati khan alag kotha kora aru Isor ke dhanyavad di thaka hunise. Titia Peter pora etu kotha koise,"},{"book":"Acts","chapter":"10","verse":"47","text":"“Kun pora taikhan ke baptizma lobole nadibo nimite pani pora dur rakhibo paribo naki, amikhan sob Pobitro Atma pa nisena?”"},{"book":"Acts","chapter":"10","verse":"48","text":"Aru tai taikhan ke Jisu Khrista naam pora baptizma lobole koise, titia taike aru olop din taikhan logote thaki bole anurodh korise."}]}