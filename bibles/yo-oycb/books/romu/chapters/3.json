{"data":[{"book":"Romu","chapter":"3","verse":"1","text":"Ǹjẹ́ àǹfààní wo ní Júù ní? Tàbí kín ni èrè ilà kíkọ?"},{"book":"Romu","chapter":"3","verse":"2","text":"Púpọ̀ lọ́nà gbogbo; pàtàkì jùlọ ni pé àwọn ni a fi ọ̀rọ̀ Ọlọ́run lé lọ́wọ́."},{"book":"Romu","chapter":"3","verse":"3","text":"Ǹjẹ́ kí ha ni bí àwọn kan jẹ́ aláìgbàgbọ́? Àìgbàgbọ́ wọn yóò ha sọ òtítọ́ Ọlọ́run di asán bí?"},{"book":"Romu","chapter":"3","verse":"4","text":"Kí a má rí! Kí Ọlọ́run jẹ́ olóòtítọ́, àti olúkúlùkù ènìyàn jẹ́ èké; gẹ́gẹ́ bí a ti kọ ọ́ pé:"},{"book":"Romu","chapter":"3","verse":"5","text":"Ṣùgbọ́n bí àìṣòdodo wa bá fi òdodo Ọlọ́run hàn, kín ni àwa ó wí? Ọlọ́run ha jẹ́ àìṣòdodo bí, nígbà tí ó bá ń fi ìbínú rẹ̀ hàn? (Mo fi ṣe àkàwé bí ènìyàn.)"},{"book":"Romu","chapter":"3","verse":"6","text":"Kí a má rí i. Bí bẹ́ẹ̀ bá ni, Ọlọ́run yóò ha ṣe lè dájọ́ aráyé?"},{"book":"Romu","chapter":"3","verse":"7","text":"Nítorí bí òtítọ́ Ọlọ́run bá di púpọ̀ sí ìyìn rẹ̀ nítorí èké mi, èéṣe tí a fi ń dá mi lẹ́jọ́ bí ẹlẹ́ṣẹ̀?"},{"book":"Romu","chapter":"3","verse":"8","text":"Èéṣe tí a kò fi ṣe búburú kí rere lè jáde wá? Bí àwọn kan tí ń fi ẹnu àtẹ́ sọ wí pé a ń sọ bẹ́ẹ̀; ti àwọn kan sì ń tẹnumọ́ ọn pé a sọ; àwọn ẹni tí ìdálẹ́bi wọn tọ́."},{"book":"Romu","chapter":"3","verse":"9","text":"Ǹjẹ́ kí ha ni? Àwa ha sàn ju wọn lọ bí? Kò rí bẹ́ẹ̀ rárá, nítorí a fihàn ṣáájú pé àti àwọn Júù àti àwọn Giriki, gbogbo wọn ni ó wà lábẹ́ ẹ̀ṣẹ̀."},{"book":"Romu","chapter":"3","verse":"10","text":"Gẹ́gẹ́ bí a ti kọ ọ́ pé,"},{"book":"Romu","chapter":"3","verse":"11","text":"kò sí ẹni tí òye yé,"},{"book":"Romu","chapter":"3","verse":"12","text":"Gbogbo wọn ni ó ti yapa,"},{"book":"Romu","chapter":"3","verse":"13","text":"“Ibojì tí ó ṣí sílẹ̀ ní ọ̀fun wọn:"},{"book":"Romu","chapter":"3","verse":"14","text":"“Ẹnu ẹni tí ó kún fún èpè àti fún oró kíkorò.”"},{"book":"Romu","chapter":"3","verse":"15","text":"“Ẹsẹ̀ wọn yára láti ta ẹ̀jẹ̀ sílẹ̀,"},{"book":"Romu","chapter":"3","verse":"16","text":"ìparun àti ìpọ́njú wà lọ́nà wọn."},{"book":"Romu","chapter":"3","verse":"17","text":"Ọ̀nà àlàáfíà ni wọn kò sì mọ̀,”"},{"book":"Romu","chapter":"3","verse":"18","text":"“Ìbẹ̀rù Ọlọ́run kò sí níwájú wọn.”"},{"book":"Romu","chapter":"3","verse":"19","text":"Àwa sì mọ̀ pé ohunkóhun tí òfin bá wí, ó ń wí fún àwọn tí ó wà lábẹ́ òfin: kí gbogbo ẹnu bá à lè dákẹ́ àti kí a lè mú gbogbo aráyé wá sábẹ́ ìdájọ́ Ọlọ́run."},{"book":"Romu","chapter":"3","verse":"20","text":"Nítorí pé nípa iṣẹ́ òfin, a kì yóò dá ẹnikẹ́ni láre níwájú rẹ̀: nítorí nípa òfin ni ìmọ̀ ẹ̀ṣẹ̀ ti wá."},{"book":"Romu","chapter":"3","verse":"21","text":"Ṣùgbọ́n nísinsin yìí, a ti fi òdodo Ọlọ́run hàn láìsí òfin, tí a ti ń jẹ́rìí sí nípa òfin àti nípa àwọn wòlíì,"},{"book":"Romu","chapter":"3","verse":"22","text":"àní òdodo Ọlọ́run nípa ìgbàgbọ́ nínú Jesu Kristi, sí gbogbo ènìyàn àti gbogbo àwọn tí ó gbàgbọ́, nítorí tí kò sí ìyàtọ̀ láàrín Júù àti Helleni."},{"book":"Romu","chapter":"3","verse":"23","text":"Gbogbo ènìyàn ni ó ṣá ti ṣẹ̀, tí wọ́n sì kùnà ògo Ọlọ́run,"},{"book":"Romu","chapter":"3","verse":"24","text":"àwọn ẹni tí a ń dá láre lọ́fẹ̀ẹ́ nípa oore-ọ̀fẹ́ rẹ̀, nípa ìdáǹdè tí ó wà nínú Kristi Jesu."},{"book":"Romu","chapter":"3","verse":"25","text":"Ẹni tí Ọlọ́run ti gbé kalẹ̀ láti jẹ́ ètùtù nípa ìgbàgbọ́ nípa ẹ̀jẹ̀ rẹ̀, láti fi òdodo rẹ̀ hàn nítorí ìdáríjì àwọn ẹ̀ṣẹ̀ tí ó ti kọjá, nínú ìpamọ́ra Ọlọ́run,"},{"book":"Romu","chapter":"3","verse":"26","text":"láti fi òdodo rẹ̀ hàn ní ìgbà ìsinsin yìí: kí ó lè jẹ́ olódodo àti olùdáláre ẹni tí ó gba Jesu gbọ́."},{"book":"Romu","chapter":"3","verse":"27","text":"Ọ̀nà ìṣògo dà? A ti mú un kúrò. Nípa òfin wo? Nípa iṣẹ́? Bẹ́ẹ̀ kọ́, ṣùgbọ́n nípa òfin ìgbàgbọ́."},{"book":"Romu","chapter":"3","verse":"28","text":"Nítorí náà, a parí rẹ̀ sí pé nípa ìgbàgbọ́ ni a ń dá ènìyàn láre láìsí iṣẹ́ òfin."},{"book":"Romu","chapter":"3","verse":"29","text":"Ọlọ́run àwọn Júù nìkan ha ni bí? Kì í ha ṣe ti àwọn aláìkọlà pẹ̀lú? Bẹ́ẹ̀ ni, ti àwọn aláìkọlà pẹ̀lú."},{"book":"Romu","chapter":"3","verse":"30","text":"Bí ó ti jẹ́ pé Ọlọ́run kan ni, yóò dá àwọn akọlà láre nípa ìgbàgbọ́ àti àwọn aláìkọlà nípa ìgbàgbọ́ wọn."},{"book":"Romu","chapter":"3","verse":"31","text":"Àwa ha ń sọ òfin dasán nípa ìgbàgbọ́ bí? Kí a má rí i, ṣùgbọ́n a ń fi òfin múlẹ̀."}]}