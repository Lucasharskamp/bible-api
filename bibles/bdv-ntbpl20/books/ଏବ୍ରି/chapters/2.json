{"data":[{"book":"ଏବ୍ରି","chapter":"2","verse":"1","text":"ବଃଲେକ୍‌, ଅଃମିମଃନାର୍‌ ସୁଣିରିଲା କଃତାକ୍‌ ଅଃଦିକ୍‌ ମଃନ୍ ଦେତାର୍‌ ଲଳା, ନୟ୍‌ଲେକ୍‌ କଃଡେବଃଳ୍‌ ଅଃମି ବାଟ୍‌ ବାଣା ଅଃଉଁନ୍ଦ୍‌ ।"},{"book":"ଏବ୍ରି","chapter":"2","verse":"2","text":"କାୟ୍‌ତାକ୍‌ବଃଲେକ୍‌ ହୁର୍ବେ ଇସ୍ୱର୍‌ ସଃର୍ଗ୍‌ ଦୁତ୍‌ମଃନାର୍‌ ତଃୟ୍‌ ହୁଣି ଜାଣାୟ୍‌ ଆଚେ, ଟିକ୍‌ ବଃଲି ଜାଣା ହଃଳି ଆଚେ ଜୁୟ୍‌ ଲକ୍‌ ତାକେ ସାନ୍ କଃରି ମାନି ନଃକେରି ଆଚ୍‌ତି ସେମଃନ୍ ହାଉତା ଡଃଣ୍ଡ୍‌ ହାୟ୍‌ ଆଚ୍‌ତି ।"},{"book":"ଏବ୍ରି","chapter":"2","verse":"3","text":"ତଃବେ ଇବାନ୍ୟା ବଃଡ୍ ମୁକ୍ତି ଚାଡ୍‌ଲେକ୍‌ ଅଃମି କଃନ୍‌କଃରି ବଚୁଆଁ ? ସେରି ତ ହଃର୍ତୁ ମାପ୍ରୁର୍‌ ଦଃୟ୍‌ କଃଉଆ ଅୟ୍‌ ସୁଣ୍‌ଲା ଲକ୍‌ମଃନାର୍‌ ବାଟ୍‌ ଅୟ୍‌ ଅଃମିମଃନାର୍‌ ଲଃଗେ ସଃତ୍‌ ଜାଣାହଃଳ୍‌ଲି ।"},{"book":"ଏବ୍ରି","chapter":"2","verse":"4","text":"ସେ ବିସୟେ ଇସ୍ୱର୍‌ ହେଁ ନିଜାର୍‌ ଇଚା ହଃର୍କାରେ ବିନ୍‌ବିନ୍‌ ଚିନ୍ ଆର୍‌ କାବା କାମ୍‌ ଆରେକ୍‌ ବିନ୍‌ବିନ୍‌ ସଃକ୍ତିର୍‌ କାମ୍‌ ଆର୍‌ ପବିତ୍ର ଆତ୍ମାର୍‌ ବିନ୍‌ବିନ୍‌ ଦାନ୍‌ ତଃୟ୍‌ ସାକି ଦଃୟ୍‌ ଆଚେ ।"},{"book":"ଏବ୍ରି","chapter":"2","verse":"5","text":"କାୟ୍‌ତାକ୍‌ବଃଲେକ୍‌ ଇସ୍ୱର୍‌ ଜୁୟ୍‌ ହୁର୍ତିବି ତିଆର୍‌ କଃରେଦ୍‌ ଆର୍‌ ଜୁୟ୍‌ ଆସୁଲା ଜଃଗତାର୍‌ କଃତା ଅଃମିମଃନ୍‌ କଃଉଁଲୁ, ସେରି ସେ ଦୁତ୍‌ମଃନ୍‌କେ ସଃହ୍ରି ନଃଦେୟ୍‌ ।"},{"book":"ଏବ୍ରି","chapter":"2","verse":"6","text":"ବଃଲେକ୍‌ ଦଃର୍ମ୍‌ ସାସ୍ତରେ ଇ ସାକି ଲେକା ଆଚେ,"},{"book":"ଏବ୍ରି","chapter":"2","verse":"7","text":"ତୁୟ୍‌ ଦୁତ୍‌ମଃନାର୍‌ ତଃୟ୍‌ହୁଣି ତାକେ ଅଃଳକ୍‌ ସାନ୍ କଃରି ଆଚ୍‌ସି,"},{"book":"ଏବ୍ରି","chapter":"2","verse":"8","text":"ସଃବୁ ବିସୟ୍‌ ଉହ୍ରେ ଅଃଦିକାର୍‌ ଦଃୟ୍‌ ଆଚ୍‌ସି ।”"},{"book":"ଏବ୍ରି","chapter":"2","verse":"9","text":"ଅଃମି ଦଃକୁଲୁ ସଃର୍ଗ୍‌ ଦୁତ୍‌ମଃନାର୍‌ ତଃୟ୍‌ହୁଣି ଅଃଳକ୍‌ ସାନ୍ କଃରା ଅୟ୍‌ରିଲି, ବଃଲେକ୍‌ ଜିସୁକେ ମଃର୍ନାର୍‌ ଦୁକ୍‌ ବୟଃଗ୍ ଗିନେ ଜଃଜ୍‌ମାନ୍ ଆର୍‌ ମାନ୍‌ତିର୍‌ ମୁକୁଟ୍‌ ହିନ୍ଦି ଆଚ୍‌ତାର୍‌ ଦଃକୁଲୁ, ଜଃନ୍‌କଃରି ଇସ୍ୱରାର୍‌ ଦଃୟାୟ୍‌ ସଃବୁ ମାନାୟ୍‌ର୍‌ ଗିନେ ସେ ମଃର୍ନ୍‌ ଚାକିରିଲା ।"},{"book":"ଏବ୍ରି","chapter":"2","verse":"10","text":"କାୟ୍‌ତାକ୍‌ବଃଲେକ୍‌ ଜାର୍‌ ଗିନେ ଆର୍‌ ଜେ ସଃବୁ ଉବ୍‌ଜାୟ୍‌ ଆଚେ, ଗାଦେକ୍‌ ହୟ୍‌ସିମଃନ୍‌କେ ଜଃଜ୍‌ମାନେ ନେଉଁକେ କଃରିଆଚେ ବଃଲେକ୍‌ ସେମଃନ୍‌କେ ମୁକ୍ତିର୍‌ ବାଟ୍‌କେ କାଡାୟ୍‌ ନେଉଁକେ ସେ ଜୟ୍‌ଗ୍‌ ଆଚେ । ବଃଲେକ୍‌ ଜିସୁ ହଃକା ମୁକ୍ତିର୍‌ ବାଟେ ସେମଃନ୍‌କେ କାଡାୟ୍‌ ନଃୟ୍‌ଦ୍‌ ।"},{"book":"ଏବ୍ରି","chapter":"2","verse":"11","text":"ତଃବେ ଜିସୁ ଆର୍‌ ଜୁୟ୍‌ ଲକେ ନିର୍ମୁଳ୍‌ ଅଃଉତି, ସେମଃନ୍ ସଃବୁ ଗଟେକ୍‌ ଉବାର୍‌ ହୟ୍‌ସିମଃନ୍; ସେତାର୍‌ ଗିନେ ଜିସୁ ସେମଃନ୍‌କେ ବାୟ୍‌ବେଣି ବଃଲି କଃଉଁକେ ଲାଜ୍‌ ନୟେ ।"},{"book":"ଏବ୍ରି","chapter":"2","verse":"12","text":"ଜିସୁ ଇସ୍ୱର୍‌କେ କୟ୍‌ଦ୍‌,"},{"book":"ଏବ୍ରି","chapter":"2","verse":"13","text":"ସେ ଇରି ହେଁ କୟ୍‌ଆଚେ ଆରେକ୍‌, “ମୁୟ୍‌ଁ ତାର୍‌ ତଃୟ୍‌ ମର୍‌ ବିସ୍ୱାସ୍‌ ସଃଙ୍ଗାୟ୍‌ନ୍ଦ୍ ।” ଆରେକ୍‌, “ଇସ୍ୱର୍‌ ଜୁୟ୍‌ ହିଲାମଃନ୍‌କେ ଦଃୟ୍‌ ଆଚେ ସେମଃନ୍ ଆଚ୍‌ତି ।”"},{"book":"ଏବ୍ରି","chapter":"2","verse":"14","text":"ସେ ଜୁୟ୍‌ ମଃନ୍‌କେ ହିଲାମଃନ୍‌ ବଃଲିଆଚେ, ବଃନି ଆର୍‌ ମାସାର୍‌ ବାଗିଦାରି ଅୟ୍‌ରିଲାର୍‌ ଗିନେ ସେ ହେଁ ନିଜେ ସେରଃକମ୍‌ ସେତିର୍‌ ବାଗିଦାରି ଅୟ୍‌ଲା, ଜଃନ୍‌କଃରି ମଃର୍ନ୍‌ ଦଃୟ୍‌ ମଃର୍ନାର୍‌ ଅଃଦିକାରିକ୍‌, ବଃଲେକ୍‌, ସୟ୍‌ତାନ୍‌କେ ନାସ୍‌ କଃରେଦ୍‌, ଜାର୍‌ତଃୟ୍‌ ମଃର୍ନାର୍‌ ଅଃଦିକାର୍‌ ଆଚେ ।"},{"book":"ଏବ୍ରି","chapter":"2","verse":"15","text":"ଆରେକ୍‌ ମଃର୍ନାର୍‌ ଡିରେ ଜୁୟ୍‌ ଲକ୍‌ମଃନ୍ ଜିବନ୍‌ଜାକ ଗତିଦଃଙ୍ଗ୍‌ଳାର୍‌ ବାନ୍ଦୁଣେ ରିଲାୟ୍‌, ସେମଃନ୍‌କେ ସେ ମୁକ୍‌ଳାୟ୍‌ ଆଚେ ।"},{"book":"ଏବ୍ରି","chapter":"2","verse":"16","text":"ଇତିହୁଣି ନିକ ଜାଣାହଃଳୁଲି ଜେ ସେ ସଃର୍ଗ୍‌ ଦୁତ୍‌ ମଃନାର୍‌ ଜଃତୁନ୍ ନଃନେୟ୍‌ ମଃତର୍‌ ଅବ୍ରାହାମାର୍‌ ହିଲାମଃନାର୍‌ ଜଃତୁନ୍ ନଃୟ୍‌ଦ୍‌ ।"},{"book":"ଏବ୍ରି","chapter":"2","verse":"17","text":"ବଃଲେକ୍‌, ସଃବୁ ବିସୟେ ଅଃହ୍‌ଣାର୍‌ ବାୟ୍‌ବେଣିମଃନାର୍‌ ହର୍‌ ଅଃଉତାର୍‌ ତାର୍‌ ଲଳା ରିଲି, ଜଃନ୍‌କଃରି ସେ ଲକ୍‌ମଃନାର୍‌ ହାହାର୍‌ ହାହ୍‌ ମାନ୍‌ତା ଗିନେ ଇସ୍ୱରାର୍‌ ସେବା ବିସୟେ ଗଟେକ୍‌ ଦଃୟାକାରି ଆର୍‌ ବିସ୍ୱାସି ମୁଳ୍‌ ଜାଜକ୍‌ ଅୟ୍‌ଦ୍‌ ।"},{"book":"ଏବ୍ରି","chapter":"2","verse":"18","text":"କାୟ୍‌ତାକ୍‌ବଃଲେକ୍‌ ସେ ନିଜେ ପରିକ୍ୟାୟ୍‌ ହଃଳି ଦୁକ୍‌ ବୟଃଗ୍ କଃରିରିଲାର୍‌ ଗିନେ ପରିକ୍ୟାୟ୍‌ ହଃଳିରିଲା ଲକ୍‌ମଃନାର୍‌ ଉହ୍‌କାର୍‌ କଃରୁକେ ହାରେ ।"}]}