{"data":[{"book":"Rómaiakhoz","chapter":"14","verse":"1","text":"A hitben erőtlent fogadjátok be, nem ítélgetve vélekedéseit."},{"book":"Rómaiakhoz","chapter":"14","verse":"2","text":"Van, aki azt hiszi, hogy mindent megehet. A hitben erőtlen pedig csak zöldséget eszik."},{"book":"Rómaiakhoz","chapter":"14","verse":"3","text":"Aki eszik, ne vesse meg azt, aki nem eszik; és aki nem eszik, ne ítélje el azt, aki eszik, hiszen az Isten őt is befogadta."},{"book":"Rómaiakhoz","chapter":"14","verse":"4","text":"Ki vagy te, hogy más szolgáját megítéled? Tulajdon urának áll, vagy esik. De meg fog állni, mert az Úr megerősítheti, hogy megálljon."},{"book":"Rómaiakhoz","chapter":"14","verse":"5","text":"Ez az egyik napot különbnek tartja a másiknál, az pedig minden napot egyformának tart. Mindegyik a maga meggyőződésében legyen bizonyos."},{"book":"Rómaiakhoz","chapter":"14","verse":"6","text":"Aki az egyik napot megkülönbözteti, az Úrért különbözteti meg. Aki nem különbözteti meg a napot, az Úrért nem különbözteti meg. Aki eszik, az Úrért eszik, hiszen hálát ad Istennek. Aki nem eszik, az Úrért nem eszik és szintén hálát ad Istennek."},{"book":"Rómaiakhoz","chapter":"14","verse":"7","text":"Mert közülünk senki sem él önmagának és senki sem hal meg önmagának;"},{"book":"Rómaiakhoz","chapter":"14","verse":"8","text":"Mert ha élünk, az Úrnak élünk, ha meghalunk, az Úrnak halunk meg. Ezért akár élünk, akár meghalunk, az Úréi vagyunk."},{"book":"Rómaiakhoz","chapter":"14","verse":"9","text":"Mert azért halt meg és támadt fel Krisztus, hogy mind holtakon, mind élőkön uralkodjék."},{"book":"Rómaiakhoz","chapter":"14","verse":"10","text":"Te pedig miért ítéled el a te atyádfiát? Vagy te is miért veted meg a te atyádfiát? Hiszen mindnyájan odaállunk majd Krisztus ítélőszéke elé."},{"book":"Rómaiakhoz","chapter":"14","verse":"11","text":"Mert meg van írva:"},{"book":"Rómaiakhoz","chapter":"14","verse":"12","text":"Tehát mindegyikünk maga ad számot önmagáról Istennek."},{"book":"Rómaiakhoz","chapter":"14","verse":"13","text":"Azért többé ne ítéljük el egymást, hanem inkább azt tartsátok jónak, hogy a ti atyátokfiának ne okozzatok megütközést vagy elbotlást."},{"book":"Rómaiakhoz","chapter":"14","verse":"14","text":"Tudom és meg vagyok győződve az Úr Jézusban, hogy semmisem tisztátalan önmagában, csak annak tisztátalan, aki tisztátalannak tartja."},{"book":"Rómaiakhoz","chapter":"14","verse":"15","text":"De ha a te atyádfia az étel miatt megszomorodik, akkor te nem szeretet szerint cselekszel. Ne okozd vesztét ételeddel annak, akiért Krisztus meghalt."},{"book":"Rómaiakhoz","chapter":"14","verse":"16","text":"Ne engedjétek, hogy káromolják azt a jót, amiben részesültetek."},{"book":"Rómaiakhoz","chapter":"14","verse":"17","text":"Mert Isten országa nem evés, nem ivás, hanem igazság, békesség és Szentlélek által való öröm."},{"book":"Rómaiakhoz","chapter":"14","verse":"18","text":"Aki így szolgál a Krisztusnak, az kedves Isten előtt, és az emberek megbecsülik."},{"book":"Rómaiakhoz","chapter":"14","verse":"19","text":"Törekedjünk tehát azokra, amik a békességre és egymás építésére valók."},{"book":"Rómaiakhoz","chapter":"14","verse":"20","text":"Étel miatt ne rontsd le Isten munkáját. Minden tiszta ugyan, de rossz annak az embernek, aki megütközéssel eszik."},{"book":"Rómaiakhoz","chapter":"14","verse":"21","text":"Jó tehát nem enni húst és nem inni bort, sem semmit nem tenni, amiben a te atyádfia megütközik."},{"book":"Rómaiakhoz","chapter":"14","verse":"22","text":"Te azt a hitet, amely benned van, őrizd meg Isten előtt. Boldog, aki nem ítéli el magát abban, amit helyesel."},{"book":"Rómaiakhoz","chapter":"14","verse":"23","text":"Aki pedig kételkedik, ha eszik, elítéltetett, mert nem hitből eszik. Ami pedig nincs hitből, az bűn."}]}