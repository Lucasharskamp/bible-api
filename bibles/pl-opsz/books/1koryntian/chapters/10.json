{"data":[{"book":"1 Koryntian","chapter":"10","verse":"1","text":"Przyjaciele, przypomnijcie sobie pewne fakty: Kiedyś na pustyni nasi przodkowie byli prowadzeni przez obłok i wszyscy przeszli przez Morze Czerwone."},{"book":"1 Koryntian","chapter":"10","verse":"2","text":"Wszyscy, wraz z Mojżeszem, zostali zanurzeni w obłoku i w morzu."},{"book":"1 Koryntian","chapter":"10","verse":"3","text":"Wszyscy spożywali ten sam duchowy pokarm"},{"book":"1 Koryntian","chapter":"10","verse":"4","text":"i pili ten sam duchowy napój. Czerpali bowiem wodę z towarzyszącej im duchowej skały, którą był sam Chrystus."},{"book":"1 Koryntian","chapter":"10","verse":"5","text":"Mimo to większość z nich nie znalazła uznania w oczach Boga i zginęła na pustyni."},{"book":"1 Koryntian","chapter":"10","verse":"6","text":"Powinno to być dla nas przestrogą, abyśmy, tak jak oni, nie dążyli do zła."},{"book":"1 Koryntian","chapter":"10","verse":"7","text":"Nie oddawajcie czci bożkom—jak tamci. Pismo przecież mówi, że oddając cześć złotemu cielcowi „zasiedli do jedzenia i picia, a potem wstali, aby tańczyć”."},{"book":"1 Koryntian","chapter":"10","verse":"8","text":"Nie ulegajmy rozwiązłości seksualnej—jak tamci, gdy jednego dnia zginęło dwadzieścia trzy tysiące osób."},{"book":"1 Koryntian","chapter":"10","verse":"9","text":"Nie róbmy testów na wiarygodność Chrystusa—jak oni robili i poginęli z powodu jadowitych węży."},{"book":"1 Koryntian","chapter":"10","verse":"10","text":"I nie narzekajcie na Boga—jak oni narzekali i zginęli, porażeni przez anioła śmierci."},{"book":"1 Koryntian","chapter":"10","verse":"11","text":"Wszystko, co ich spotkało, stanowi ostrzeżenie i zostało zapisane dla nas, żyjących u progu końca czasów. Jest to przestroga dla nas."},{"book":"1 Koryntian","chapter":"10","verse":"12","text":"Dlatego ten, kto sądzi, że stoi, niech uważa, żeby nie upadł."},{"book":"1 Koryntian","chapter":"10","verse":"13","text":"Pokusy, których doświadczacie, są normalną i ludzką rzeczą. Ale Bóg jest wierny i nie pozwoli, abyście byli kuszeni ponad wasze siły. Dopuszczając pokusę, pokaże wam również drogę wyjścia, abyście mogli wyjść z niej cało."},{"book":"1 Koryntian","chapter":"10","verse":"14","text":"Kochani, unikajcie wszystkiego, co ma jakikolwiek związek z kultem bożków."},{"book":"1 Koryntian","chapter":"10","verse":"15","text":"Wiem, że jesteście mądrzy, więc sami oceńcie moje słowa:"},{"book":"1 Koryntian","chapter":"10","verse":"16","text":"Czy kielich z winem, za który dziękujemy podczas Wieczerzy Pańskiej, nie wyraża naszego udziału we krwi Chrystusa? A wspólnie łamany chleb? Czy nie wyraża naszej jedności jako Jego ciała?"},{"book":"1 Koryntian","chapter":"10","verse":"17","text":"Wszyscy dzielimy się przecież jednym chlebem, bo choć jest nas wielu, stanowimy jedno ciało."},{"book":"1 Koryntian","chapter":"10","verse":"18","text":"Zwróćcie uwagę na przykład Izraela: Ci, którzy spożywają pokarm ofiarowany na ołtarzu świątyni, jednoczą się w ten sposób ze świątynią Boga."},{"book":"1 Koryntian","chapter":"10","verse":"19","text":"Czy chcę przez to powiedzieć, że pogańskie bóstwa lub ofiary składane im mają jakieś znaczenie? Absolutnie nie!"},{"book":"1 Koryntian","chapter":"10","verse":"20","text":"Chcę tylko pokazać wam, że ofiary te w rzeczywistości składane są demonom, a nie Bogu. Ja zaś nie chciałbym, abyście mieli z nimi cokolwiek wspólnego."},{"book":"1 Koryntian","chapter":"10","verse":"21","text":"Nie możecie jednocześnie pić z kielicha Pana i z kielicha demonów! Nie możecie również zasiadać za stołem Pana i za stołem demonów!"},{"book":"1 Koryntian","chapter":"10","verse":"22","text":"Czy mamy pobudzać Pana do zazdrości o nas? Czy jesteśmy od Niego mocniejsi?"},{"book":"1 Koryntian","chapter":"10","verse":"23","text":"Wszystko jest dozwolone, ale nie wszystko przynosi korzyść. Wszystko nam wolno, ale nie wszystko wzmacnia naszą wiarę."},{"book":"1 Koryntian","chapter":"10","verse":"24","text":"Nie bądźcie egoistami—dbajcie o dobro innych!"},{"book":"1 Koryntian","chapter":"10","verse":"25","text":"Kupujcie takie mięso, jakie jest w sprzedaży. Dla spokoju sumienia nie pytajcie, czy było ono ofiarowane bożkom."},{"book":"1 Koryntian","chapter":"10","verse":"26","text":"„Do Pana należy bowiem ziemia i wszystko, co na niej żyje”."},{"book":"1 Koryntian","chapter":"10","verse":"27","text":"Jeśli zostaniecie zaproszeni przez kogoś, kto nie wierzy Jezusowi, i chcecie skorzystać z jego gościny, jedzcie wszystko, czym was poczęstuje, dla spokoju sumienia nie pytając o pochodzenie pokarmu."},{"book":"1 Koryntian","chapter":"10","verse":"28","text":"Ale gdyby ktoś was ostrzegł, mówiąc: „Te pokarmy były przecież ofiarowane bożkom!”, nie jedzcie—ze względu na tego człowieka i sumienie."},{"book":"1 Koryntian","chapter":"10","verse":"29","text":"Mówię oczywiście o jego sumieniu, nie waszym. Dlaczego bowiem czyjeś sumienie miałoby ograniczać moją wolność?"},{"book":"1 Koryntian","chapter":"10","verse":"30","text":"Jeśli dzięki łasce Boga mogę coś zjeść i dziękuję Mu za ten pokarm, to dlaczego ktoś miałby mnie potępiać?"},{"book":"1 Koryntian","chapter":"10","verse":"31","text":"Tak więc, jeśli jecie, pijecie lub czynicie cokolwiek innego, zawsze róbcie to tak, aby oddawać chwałę Bogu."},{"book":"1 Koryntian","chapter":"10","verse":"32","text":"Nie doprowadzajcie do upadku ani Żydów, ani pogan, ani kogokolwiek, kto należy do kościoła Boga."},{"book":"1 Koryntian","chapter":"10","verse":"33","text":"Postępujcie tak, jak ja, który zabiegam o dobro innych ludzi i nie szukam własnej korzyści. Staram się bowiem, aby inni mogli dostąpić zbawienia."}]}