{"data":[{"book":"1 VaTesaronika","chapter":"3","verse":"1","text":"Saka patakanga tisingagoni kuramba takatsunga, takafunga kuti zvaiva nani kuti tisare toga paAtene."},{"book":"1 VaTesaronika","chapter":"3","verse":"2","text":"Takatuma Timoti, anova ndiye hama yedu nomushandi waMwari pamwe chete nesu pakuparadzira vhangeri raKristu, kuti akusimbisei nokukukurudzirai mukutenda kwenyu,"},{"book":"1 VaTesaronika","chapter":"3","verse":"3","text":"kuti parege kuva nomunhu anozungunutswa nemiedzo iyi. Munozviziva chose kuti takanga takanangana nayo."},{"book":"1 VaTesaronika","chapter":"3","verse":"4","text":"Chokwadi ndechokuti, pataiva nemi, takaramba tichikuudzai kuti tichatambudzwa. Uye zvakabva zvaita saizvozvo, sezvamunoziva kwazvo."},{"book":"1 VaTesaronika","chapter":"3","verse":"5","text":"Nokuda kwaizvozvo, pandakanga ndisisagoni kutsunga, ndakatuma shoko kuti ndizive nezvokutenda kwenyu. Ndakatya kuti zvimwe muedzi angadaro akakuedzai uye kubata kwedu kukava pasina."},{"book":"1 VaTesaronika","chapter":"3","verse":"6","text":"Asi Timoti achangosvika kwatiri zvino achibva kwamuri uye akauya namashoko akanaka ezvokutenda kwenyu norudo rwenyu. Akatiudza kuti munogara muchifunga zvakanaka nezvedu uye kuti munoshuva kutiona, sezvatinoshuva nesuwo kukuonai."},{"book":"1 VaTesaronika","chapter":"3","verse":"7","text":"Naizvozvo, hama, mukusuwa kwedu kwose uye nokutambudzwa kwedu, takakurudzirwa pamusoro penyu nokuda kwokutenda kwenyu."},{"book":"1 VaTesaronika","chapter":"3","verse":"8","text":"Nokuti zvino tiri vapenyu chose, sezvo imi mumire nesimba muna She."},{"book":"1 VaTesaronika","chapter":"3","verse":"9","text":"Tichavonga Mwari zvizere sei nokuda kwenyu kuti tidzorere mufaro wose watinawo pamberi paMwari wedu nokuda kwenyu?"},{"book":"1 VaTesaronika","chapter":"3","verse":"10","text":"Usiku namasikati tinonyengetera zvikuru kuti tikuoneizve uye kuti tizadzise zvamusina pakutenda kwenyu."},{"book":"1 VaTesaronika","chapter":"3","verse":"11","text":"Zvino Mwari wedu, Baba pachavo naIshe wedu Jesu ngavatizarurire nzira kuti tiuye kwamuri."},{"book":"1 VaTesaronika","chapter":"3","verse":"12","text":"Ishe ngaakurise rudo rwenyu uye rupfachukire kuno mumwe nomumwe nokuvanhu vose, sezvinoita rwedu kwamuri."},{"book":"1 VaTesaronika","chapter":"3","verse":"13","text":"Ngaasimbise mwoyo yenyu kuitira kuti mushayiwe chamunopomerwa uye muve vatsvene pamberi paMwari wedu naBaba vedu, pakuuya kwaIshe wedu Jesu navatsvene vake vose."}]}