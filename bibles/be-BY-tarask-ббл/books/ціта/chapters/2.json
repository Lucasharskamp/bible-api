{"data":[{"book":"ЦІТА","chapter":"2","verse":"1","text":"А ты кажы тое, што сугалосна са здаровым вучэньнем:"},{"book":"ЦІТА","chapter":"2","verse":"2","text":"каб старцы былі пільныя, спаважныя, цнатлівыя, здаровыя ў веры, у любові, у цярплівасьці;"},{"book":"ЦІТА","chapter":"2","verse":"3","text":"каб старыцы таксама апраналіся, як прыстойна сьвятым, ня былі паклёпніцы, не аддаваліся п'янству, вучылі дабру,"},{"book":"ЦІТА","chapter":"2","verse":"4","text":"каб настаўлялі на розум маладых кахаць мужоў, любіць дзяцей,"},{"book":"ЦІТА","chapter":"2","verse":"5","text":"быць цнатлівымі, чыстымі, гаспадарлівымі ў доме, добрымі, пакорлівымі мужам, каб не зьневажалася слова Божае."},{"book":"ЦІТА","chapter":"2","verse":"6","text":"Хлопцаў таксама ўмаўляй быць цнатлівымі."},{"book":"ЦІТА","chapter":"2","verse":"7","text":"Ва ўсім паказвай у сабе ўзор добрых учынкаў, у настаўніцтве чысьціню, разважлівасьць, непарушнасьць,"},{"book":"ЦІТА","chapter":"2","verse":"8","text":"слова здаровае, бездакорлівае, каб супрацівец быў пасаромлены, ня маючы нічога сказаць пра нас кепскага."},{"book":"ЦІТА","chapter":"2","verse":"9","text":"Рабоў умаўляй скарацца сваім гаспадарам, дагаджаць ім ва ўсім, не супярэчыць,"},{"book":"ЦІТА","chapter":"2","verse":"10","text":"ня красьці, а выяўляць усю добрую вернасьць, каб мы ва ўсім былі акрасаю вучэньня Збаўцы нашага Бога."},{"book":"ЦІТА","chapter":"2","verse":"11","text":"Бо зьявілася мілата Божая, ратавальная ўсім людзям,"},{"book":"ЦІТА","chapter":"2","verse":"12","text":"якая вучыць нас, каб мы, адкінуўшы бязбожнасьць і зямныя пахацінствы, цнатліва, праведна і пабожна жылі ў гэтым веку,"},{"book":"ЦІТА","chapter":"2","verse":"13","text":"чакаючы дабрашчаснага спадзяваньня і прышэсьця славы вялікага Бога і Збаўцы нашага Ісуса Хрыста,"},{"book":"ЦІТА","chapter":"2","verse":"14","text":"Які аддаў Сябе за нас, каб выбавіць нас з усякай беззаконнасьці і ачысьціць Сабе народ адмысловы, шчыра адданы добрым учынкам."},{"book":"ЦІТА","chapter":"2","verse":"15","text":"Гэта кажы, умаўляй і выкрывай з усёю ўладаю, каб ніхто не пагарджаў табою."}]}