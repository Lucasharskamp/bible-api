{"data":[{"book":"प्रेरितों","chapter":"9","verse":"1","text":"इस समय शाऊल पर प्रभु के शिष्यों को धमकाने तथा उनकी हत्या करने की धुन छाई हुई थी. वह महापुरोहित के पास गया"},{"book":"प्रेरितों","chapter":"9","verse":"2","text":"और उनसे दमिश्क नगर के यहूदी सभागृहों के लिए इस उद्देश्य के अधिकार पत्रों की विनती की कि यदि उसे इस मत के शिष्य—स्त्री या पुरुष—मिलें तो उन्हें बंदी बनाकर येरूशलेम ले आए."},{"book":"प्रेरितों","chapter":"9","verse":"3","text":"जब वह दमिश्क नगर के पास पहुंचा, एकाएक उसके चारों ओर स्वर्ग से एक बिजली कौंध गई,"},{"book":"प्रेरितों","chapter":"9","verse":"4","text":"वह भूमि पर गिर पड़ा और उसने स्वयं को संबोधित करता हुआ एक शब्द सुना: “शाऊल! शाऊल! तुम मुझे क्यों सता रहे हो?”"},{"book":"प्रेरितों","chapter":"9","verse":"5","text":"इसके उत्तर में उसने कहा, “प्रभु! आप कौन हैं?”"},{"book":"प्रेरितों","chapter":"9","verse":"6","text":"किंतु अब उठो, नगर में जाओ और तुम्हें क्या करना है, तुम्हें बता दिया जाएगा.”"},{"book":"प्रेरितों","chapter":"9","verse":"7","text":"शाऊल के सहयात्री अवाक खड़े थे. उन्हें शब्द तो अवश्य सुनाई दे रहा था किंतु कोई दिखाई नहीं दे रहा था."},{"book":"प्रेरितों","chapter":"9","verse":"8","text":"तब शाऊल भूमि पर से उठा. यद्यपि उसकी आंखें तो खुली थी, वह कुछ भी देख नहीं पा रहा था. इसलिये उसका हाथ पकड़कर वे उसे दमिश्क नगर में ले गए."},{"book":"प्रेरितों","chapter":"9","verse":"9","text":"तीन दिन तक वह अंधा रहा. उसने न कुछ खाया और न कुछ पिया."},{"book":"प्रेरितों","chapter":"9","verse":"10","text":"दमिश्क में हननयाह नामक व्यक्ति मसीह येशु के एक शिष्य थे. उनसे प्रभु ने दर्शन में कहा. “हननयाह!”"},{"book":"प्रेरितों","chapter":"9","verse":"11","text":"प्रभु ने उनसे कहा, “सीधा नामक गली पर जाकर यहूदाह के घर में तारस्यॉसवासी शाऊल के विषय में पूछो, जो प्रार्थना कर रहा है."},{"book":"प्रेरितों","chapter":"9","verse":"12","text":"उसने दर्शन में देखा है कि हननयाह नामक एक व्यक्ति आकर उस पर हाथ रखे कि वह दोबारा देखने लगें.”"},{"book":"प्रेरितों","chapter":"9","verse":"13","text":"हननयाह ने संदेह व्यक्त किया, “किंतु प्रभु! मैंने इस व्यक्ति के विषय में अनेकों से सुन रखा है कि उसने येरूशलेम में आपके पवित्र लोगों का कितना बुरा किया है"},{"book":"प्रेरितों","chapter":"9","verse":"14","text":"और यहां भी वह प्रधान पुरोहितों से यह अधिकार पत्र लेकर आया है कि उन सभी को बंदी बनाकर ले जाए, जो आपके शिष्य हैं.”"},{"book":"प्रेरितों","chapter":"9","verse":"15","text":"किंतु प्रभु ने हननयाह से कहा, “तुम जाओ! वह मेरा चुना हुआ हथियार है, जो गैर-यहूदियों, उनके राजाओं तथा इस्राएलियों के सामने मेरे नाम का प्रचार करेगा."},{"book":"प्रेरितों","chapter":"9","verse":"16","text":"मैं उसे यह अहसास दिलाऊंगा कि उसे मेरे लिए कितना कष्ट उठाना होगा.”"},{"book":"प्रेरितों","chapter":"9","verse":"17","text":"हननयाह ने उस घर में जाकर शाऊल पर अपने हाथ रखे और कहा, “भाई शाऊल, प्रभु येशु मसीह ने, जिन्होंने तुम्हें यहां आते हुए मार्ग में दर्शन दिया, मुझे तुम्हारे पास भेजा है कि तुम्हें दोबारा आंखों की रोशनी मिल जाए और तुम पवित्र आत्मा से भर जाओ.”"},{"book":"प्रेरितों","chapter":"9","verse":"18","text":"तुरंत ही उसकी आंखों पर से पपड़ी जैसी गिरी और वह दोबारा देखने लगा, वह उठा और उसे बपतिस्मा दिया गया."},{"book":"प्रेरितों","chapter":"9","verse":"19","text":"भोजन के बाद उसके शरीर में बल लौट आया."},{"book":"प्रेरितों","chapter":"9","verse":"20","text":"शाऊल ने बिना देर किए यहूदी सभागृहों में यह शिक्षा देनी शुरू कर दी, “मसीह येशु ही परमेश्वर का पुत्र हैं.”"},{"book":"प्रेरितों","chapter":"9","verse":"21","text":"उनके सुननेवाले चकित हो यह विचार करते थे, “क्या यह वही नहीं जिसने येरूशलेम में उनका बुरा किया, जो मसीह येशु के विश्वासी थे और वह यहां भी इसी उद्देश्य से आया था कि उन्हें बंदी बनाकर प्रधान पुरोहितों के सामने प्रस्तुत करे?”"},{"book":"प्रेरितों","chapter":"9","verse":"22","text":"किंतु शाऊल सामर्थ्यी होते चले गए और दमिश्क के यहूदियों के सामने यह प्रमाणित करते हुए कि येशु ही मसीह हैं, उन्हें निरुत्तर करते रहे."},{"book":"प्रेरितों","chapter":"9","verse":"23","text":"कुछ समय बीतने के बाद यहूदियों ने उनकी हत्या की योजना की"},{"book":"प्रेरितों","chapter":"9","verse":"24","text":"किंतु शाऊल को उनकी इस योजना के बारे में मालूम हो गया. शाऊल की हत्या के उद्देश्य से उन्होंने नगर द्वार पर रात-दिन चौकसी कड़ी कर दी"},{"book":"प्रेरितों","chapter":"9","verse":"25","text":"किंतु रात में उनके शिष्यों ने उन्हें टोकरे में बैठाकर नगर की शहरपनाह से नीचे उतार दिया."},{"book":"प्रेरितों","chapter":"9","verse":"26","text":"येरूशलेम पहुंचकर शाऊल ने मसीह येशु के शिष्यों में शामिल होने का प्रयास किया किंतु वे सब उनसे भयभीत थे क्योंकि वे विश्वास नहीं कर पा रहे थे कि शाऊल भी अब वास्तव में मसीह येशु के शिष्य हो गए हैं"},{"book":"प्रेरितों","chapter":"9","verse":"27","text":"परंतु बारनबास उन्हें प्रेरितों के पास ले गए और उन्हें स्पष्ट बताया कि मार्ग में किस प्रकार शाऊल को प्रभु का दर्शन प्राप्‍त हुआ और प्रभु ने उनसे बातचीत की तथा कैसे उन्होंने दमिश्क नगर में मसीह येशु के नाम का प्रचार निडरता से किया है."},{"book":"प्रेरितों","chapter":"9","verse":"28","text":"इसलिये शाऊल येरूशलेम में प्रेरितों के साथ स्वतंत्रता पूर्वक आते जाते रहने लगे तथा मसीह येशु के नाम का प्रचार निडरता से करने लगे."},{"book":"प्रेरितों","chapter":"9","verse":"29","text":"वह यूनानी भाषा के यहूदियों से बातचीत और वाद-विवाद करते थे जबकि वे भी उनकी हत्या की कोशिश कर रहे थे."},{"book":"प्रेरितों","chapter":"9","verse":"30","text":"जब अन्य शिष्यों को इसके विषय में मालूम हुआ, वे उन्हें कयसरिया नगर ले गए जहां से उन्होंने उन्हें तारस्यॉस नगर भेज दिया."},{"book":"प्रेरितों","chapter":"9","verse":"31","text":"सारे यहूदिया प्रदेश, गलील प्रदेश और शमरिया प्रदेश में प्रभु में श्रद्धा के कारण कलीसिया में शांति का विकास विस्तार हो रहा था. पवित्र आत्मा के प्रोत्साहन के कारण उनकी संख्या बढ़ती जा रही थी."},{"book":"प्रेरितों","chapter":"9","verse":"32","text":"पेतरॉस इन सभी क्षेत्रों में यात्रा करते हुए लुद्दा नामक स्थान के संतों के बीच पहुंचे."},{"book":"प्रेरितों","chapter":"9","verse":"33","text":"वहां उनकी भेंट ऐनियास नाम के व्यक्ति से हुई, जो आठ वर्ष से लकवे से पीड़ित था."},{"book":"प्रेरितों","chapter":"9","verse":"34","text":"पेतरॉस ने उससे कहा, “ऐनियास, मसीह येशु के नाम में चंगे हो जाओ, उठो और अपना बिछौना संभालो.” वह तुरंत उठ खड़ा हुआ."},{"book":"प्रेरितों","chapter":"9","verse":"35","text":"उसे चंगा हुआ देखकर सभी लुद्दा नगर तथा शारोन नगरवासियों ने प्रभु में विश्वास किया."},{"book":"प्रेरितों","chapter":"9","verse":"36","text":"योप्पा नगर में तबीथा नामक एक शिष्या थी. तबीथा नाम का यूनानी अनुवाद है दोरकस. वह बहुत ही भली, कृपालु तथा परोपकारी स्त्री थी और उदारतापूर्वक दान दिया करती थी."},{"book":"प्रेरितों","chapter":"9","verse":"37","text":"किसी रोग से उसकी मृत्यु हो गई. स्‍नान के बाद उसे ऊपरी कमरे में लिटा दिया गया था."},{"book":"प्रेरितों","chapter":"9","verse":"38","text":"लुद्दा नगर योप्पा नगर के पास है. शिष्यों ने पेतरॉस के विषय में सुन रखा था, इसलिये लोगों ने दो व्यक्तियों को इस विनती के साथ पेतरॉस के पास भेजा, “कृपया बिना देर किए यहां आने का कष्ट करें.”"},{"book":"प्रेरितों","chapter":"9","verse":"39","text":"पेतरॉस उठकर उनके साथ चल दिए. उन्हें उस ऊपरी कक्ष में ले जाया गया. वहां सभी विधवाएं उन्हें घेरकर रोने लगी. उन्होंने पेतरॉस को वे सब वस्त्र दिखाए, जो दोरकस ने अपने जीवनकाल में बनाए थे."},{"book":"प्रेरितों","chapter":"9","verse":"40","text":"मगर पेतरॉस ने उन सभी को कक्ष से बाहर भेज दिया. तब उन्होंने घुटने टेककर प्रार्थना की और फिर शव की ओर मुंह करके आज्ञा दी, “तबीथा! उठो!” उस स्त्री ने अपनी आंखें खोल दीं और पेतरॉस को देख वह उठ बैठी."},{"book":"प्रेरितों","chapter":"9","verse":"41","text":"पेतरॉस ने हाथ बढ़ाकर उसे उठाया और शिष्यों और विधवाओं को वहां बुलाकर जीवित दोरकस उनके सामने प्रस्तुत कर दी."},{"book":"प्रेरितों","chapter":"9","verse":"42","text":"सारे योप्पा में यह घटना सबको मालूम हो गई. अनेकों ने प्रभु में विश्वास किया."},{"book":"प्रेरितों","chapter":"9","verse":"43","text":"पेतरॉस वहां अनेक दिन शिमओन नामक व्यक्ति के यहां ठहरे रहे, जो व्यवसाय से चमड़े का काम करता था."}]}