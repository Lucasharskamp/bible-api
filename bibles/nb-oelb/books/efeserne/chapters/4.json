{"data":[{"book":"Efeserne","chapter":"4","verse":"1","text":"Derfor vil jeg som ble kastet i fengsel fordi jeg spredde budskapet om Herren Jesus, oppfordre dere til å leve på en måte som er verdig dem som er innbudt til å være Guds barn."},{"book":"Efeserne","chapter":"4","verse":"2","text":"Innse at dere trenger hverandre, og møt hverandre med mildhet og tålmodighet. Elsk hverandre og ha overbærenhet med hverandre sine feil."},{"book":"Efeserne","chapter":"4","verse":"3","text":"Pass på at dere lever i fred med hverandre, slik at dere kan beholde den enheten som Guds Ånd har gitt dere."},{"book":"Efeserne","chapter":"4","verse":"4","text":"Vi er alle lemmer på den samme kroppen, og vi har fått den samme Ånden. Alle har vi blitt tilbudt det samme håpet om til slutt å bli frelst for evig."},{"book":"Efeserne","chapter":"4","verse":"5","text":"Det finnes bare en Herre, en tro og en dåp."},{"book":"Efeserne","chapter":"4","verse":"6","text":"Det finnes bare en Gud, som er Far til oss alle, står over oss alle, virker gjennom oss alle og bor i oss alle."},{"book":"Efeserne","chapter":"4","verse":"7","text":"Kristus har i sin godhet også gitt hver og en av oss evner til å utføre definerte oppgaver."},{"book":"Efeserne","chapter":"4","verse":"8","text":"Derfor står det i Skriften4:8 ”Skriften” for jødene er Bibelens første del, den som vi kaller Det gamle testamente.:"},{"book":"Efeserne","chapter":"4","verse":"9","text":"Legg merke til at det står ”han steg opp”. Det må bety at han først hadde kommet ned til jorden.4:9 Eller: til underverdenen. Det vil si de dødes verden."},{"book":"Efeserne","chapter":"4","verse":"10","text":"Og han som kom ned, er også den som steg opp til Gud i himmelen for å fylle hele universet med sin nærhet."},{"book":"Efeserne","chapter":"4","verse":"11","text":"Dette er de evnene og gavene han ga oss: Noen ble utsendinger som skulle grunnlegge menigheter på nye steder. Andre ble profeter som fikk evner til å holde fram budskapet fra Gud. Noen skulle spre de glade nyhetene om Jesus. Andre igjen skulle bli ledere for menighetene og undervise.4:11 På gresk: apostler, profeter, evangelister, gjetere og lærere."},{"book":"Efeserne","chapter":"4","verse":"12","text":"Alle disse har et ansvar for å utruste de troende, slik at de i sin tur kan tjene Kristus og bygge opp kroppen hans som er menigheten."},{"book":"Efeserne","chapter":"4","verse":"13","text":"Målet er at vi alle skal være samstemte i vår tro og kunnskap om Guds sønn, slik at vi blir fullt voksne og lik Kristus i vår tillit til Gud."},{"book":"Efeserne","chapter":"4","verse":"14","text":"Da vil vi ikke lenger være barnslige og umodne med en stadig vaklende og usikker tro. Ingen vil lenger kunne bedra oss med falsk lære og fantasifulle løgner som blir presentert som sannhet."},{"book":"Efeserne","chapter":"4","verse":"15","text":"Nei, da vil vi holde fast ved det sanne budskapet om Jesus Kristus, og bli fylt av kjærlighet. Ja, for hver dag som går, vil vi bli mer og mer like Kristus, han som er leder og hode for kroppen sin, det vil si menigheten."},{"book":"Efeserne","chapter":"4","verse":"16","text":"Det er han som føyer hele kroppen sammen til en enhet og holder den samlet ved hjelp av lederne den har valgt. Gjennom det at hvert lem i kroppen bidrar med den oppgaven Gud har gitt den, vokser hele kroppen og blir bygget opp til en enhet der alle elsker hverandre."},{"book":"Efeserne","chapter":"4","verse":"17","text":"På oppdrag fra Herren Jesus vil jeg oppfordre dere: Lev ikke lenger som de som ikke kjenner Gud. Tankene deres er forvirret."},{"book":"Efeserne","chapter":"4","verse":"18","text":"Sinnet deres er fylte av et åndelig mørke. De har ingen del i det livet som Gud gir, for de vet ikke noe om Gud, og vil heller ikke vite noe."},{"book":"Efeserne","chapter":"4","verse":"19","text":"Uten skam kaster de seg ut i et vilt og umoralsk liv, og kan ikke få nok av all slags skammelige handlinger."},{"book":"Efeserne","chapter":"4","verse":"20","text":"Dere som har lært Jesus Kristus å kjenne, har fått et annet livssyn og en annen atferd."},{"book":"Efeserne","chapter":"4","verse":"21","text":"Dere har fått høre budskapet om ham, og har gjennom det fått greie på hva fellesskapet med Kristus betyr for dere."},{"book":"Efeserne","chapter":"4","verse":"22","text":"Derfor må dere slutte å leve som dere gjorde før. Dere må kaste fra dere det gamle ego som om det skulle være skitne klær. Deres gamle ego var dømt til evig undergang og fylt av begjær som lokket dere til å synde."},{"book":"Efeserne","chapter":"4","verse":"23","text":"Dere må tenke på en nye måte. Et nytt forhold til Gud."},{"book":"Efeserne","chapter":"4","verse":"24","text":"Dere skal ta på dere nye, rene klær, en ny fysisk natur, som er skapt for å ligne Gud. Da vil dere gjøre det som er rett og leve fullt og helt for Gud, slik som det sanne budskapet lærer dere."},{"book":"Efeserne","chapter":"4","verse":"25","text":"Lyv ikke lenger, men vær ærlige mot hverandre.4:25 Se Sakarja 8:16. Vi hører jo sammen, som lemmer i den samme kroppen."},{"book":"Efeserne","chapter":"4","verse":"26","text":"Dersom dere blir sinte på hverandre, ta dere da i vare så dere ikke synder.4:26 Se Salmenes bok 4:5. Pass på å forsone dere med hverandre og bli venner før dagens slutt."},{"book":"Efeserne","chapter":"4","verse":"27","text":"La ikke djevelen få sjanse til å friste dere til å synde."},{"book":"Efeserne","chapter":"4","verse":"28","text":"Den som er tyv, må slutte å stjele. I stedet må han begynne å arbeide og gjøre rett og skjel for seg. Da kan han også dele med dem som lider nød."},{"book":"Efeserne","chapter":"4","verse":"29","text":"Ikke snakk på en slik måte at dere sårer og gjør andre lei seg. Forsøk heller å oppmuntre andre og styrke troen deres når det trengs, slik at de som hører får nytte av det dere sier."},{"book":"Efeserne","chapter":"4","verse":"30","text":"Gjør ikke Guds Hellige Ånd sorg ved den måten dere handler på. Husk på at Ånden er tegnet på at dere tilhører Gud og en dag vil bli satt fri for evig."},{"book":"Efeserne","chapter":"4","verse":"31","text":"Slutt med all bitterhet, sinne og raserianfall. Dere skal ikke forulempe og såre hverandre med harde ord. Vær ikke ondskapsfulle."},{"book":"Efeserne","chapter":"4","verse":"32","text":"Pass på at dere er gode og kjærlige mot hverandre. Tilgi hverandre, akkurat som Gud har tilgitt dere på grunn av det Kristus har gjort for oss."}]}