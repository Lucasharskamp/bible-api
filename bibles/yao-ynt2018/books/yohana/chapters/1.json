{"data":[{"book":"Yohana","chapter":"1","verse":"1","text":"Chikanaŵe gumbikwa chachilichose jwapali jumo jwaŵilanjikwe Liloŵe, nombe jwele liloŵe jo ŵaliji pamo ni Akunnungu, nombejo ŵaliji Akunnungu."},{"book":"Yohana","chapter":"1","verse":"2","text":"Chitandilile kundanda Liloŵe jo ŵaliji ni Akunnungu."},{"book":"Yohana","chapter":"1","verse":"3","text":"Indu yose yagumbichikwe ni ŵelewo ni pangali ŵelewo nganichipagwa chachili chose chichagumbichikwe."},{"book":"Yohana","chapter":"1","verse":"4","text":"Jwelejo ŵaliji ndande ja umi ni wele umi wo uichenawo lilanguka kwa ŵandu."},{"book":"Yohana","chapter":"1","verse":"5","text":"Ni lyele lilanguka lyo likulanguchisya mu chipi atamuno chipi cho ngachikukombola kulisima lilanguka."},{"book":"Yohana","chapter":"1","verse":"6","text":"Akunnungu ŵantumile mundu jumpepe liina lyakwe Yohana,"},{"book":"Yohana","chapter":"1","verse":"7","text":"jwelejo ŵaiche kukwasalila ŵandu umboni nkati lilanguka lyo, kuti ŵandu wose apilikane ni kukulupilila."},{"book":"Yohana","chapter":"1","verse":"8","text":"Che Yohana nsyene nganaŵa lilanguka lyo nambo ŵaiche kukwasalila ŵandu pangasisa nkati lilanguka lyo."},{"book":"Yohana","chapter":"1","verse":"9","text":"Lyelelyo lili lilanguka lisyene, lilanguka lyalikwika pachilambo ni kwalanguchisya ŵandu wose."},{"book":"Yohana","chapter":"1","verse":"10","text":"Jwelejo jwapali pachilambo pano ni kwa jwelejo Akunnungu ŵachigumbile chilambo nambo ŵandu ŵa pachilambo nganiŵamanyilila."},{"book":"Yohana","chapter":"1","verse":"11","text":"Ŵaiche kwa ŵandu ŵakwe nsyene, nambo ŵandu ŵakwe nganiŵapochela."},{"book":"Yohana","chapter":"1","verse":"12","text":"Nambo ŵanawose ŵaŵaapochele ni kwakulupilila, ŵaatesile akombole kuŵa ŵanache ŵa Akunnungu,"},{"book":"Yohana","chapter":"1","verse":"13","text":"aŵele ŵanache ŵa Akunnungu ngaŵa kwa kupagwa mpela ŵandu yakuti pa kupagwa ni ngaŵa kwa kusaka kwa mundu nambo apagwile kwa usache wakwe Akunnungu."},{"book":"Yohana","chapter":"1","verse":"14","text":"Nombe Liloŵe jo ŵaliji mundu ni ŵatemi noweji. Ni uweji tuuweni ukulu wao, ukulu wao jwelejo jwajikape jwatyosile kwa Atati Akunnungu, aguumbele umbone ni usyene."},{"book":"Yohana","chapter":"1","verse":"15","text":"Che Yohana nsyene paŵambweni ŵaasalile ŵandu ngani jankati jwelejo kwa kunyanyisya achitiji, “Aju ni jwejula junangambaga katema panasasile kuti, ‘Akwika mundu jumo kanyuma kangu jwali jwankulungwa kumbunda une, pakuŵa jwapali uneji ngunaŵe kupagwa.’ ”"},{"book":"Yohana","chapter":"1","verse":"16","text":"Malinga ni winji wa umbone wao, uweji wose tupochele ntuuka wejinji nnope."},{"book":"Yohana","chapter":"1","verse":"17","text":"Pakuŵa Akunnungu ŵagaichisye Malajisyo kwa litala li che Musa nambo umbone wa Akunnungu ni usyene ituichile kwa litala li Che Yesu Kilisito."},{"book":"Yohana","chapter":"1","verse":"18","text":"Ngapagwa mundu juŵambweni Akunnungu katema kakalikose. Mwana jwajikape, jwaali Akunnungu jwausyene, ni jwakunonyelwa ni Atati, jwelejo ni jwatumanyisye Akunnungu."},{"book":"Yohana","chapter":"1","verse":"19","text":"Au uli umboni wautyosisye che Yohana, katema ilongola ŵa Ŵayahudi kutyochela ku Yelusalemu paŵaatumile ŵambopesi ni Ŵalawi kukwausya, “Ana mmwe ndi ŵaani?”"},{"book":"Yohana","chapter":"1","verse":"20","text":"Che Yohana nganakaana kwanga, ŵajitichisye pangasisa, “Uneji nguniŵa Kilisito Jwakuwombola.”"},{"book":"Yohana","chapter":"1","verse":"21","text":"Pelepo ŵambusisye, “Sambano mmwe ndi ŵaani? Ana mmwe ni che Elia?”"},{"book":"Yohana","chapter":"1","verse":"22","text":"Ni ŵanyawo ŵambusisye, “Sambano mmwe ndi ŵaani? Nkuliŵalanga ichichi? Ntusalile tukaasalile aŵala ŵatutumile kukumbusya.”"},{"book":"Yohana","chapter":"1","verse":"23","text":"Che Yohana ŵajanjile, mpela ila che Isaya jwakulondola jwa Akunnungu iŵang'ambaga,"},{"book":"Yohana","chapter":"1","verse":"24","text":"Ni aŵala ŵandu ŵaŵalajiswe ni Mafalisayo,"},{"book":"Yohana","chapter":"1","verse":"25","text":"ŵambusisye che Yohana, “Iŵaga mmwe nganimma Kilisito Jwakuwombola pane che Elia pane jwakulondola jwa Akunnungu jula, kwachichi nkubatisya?”"},{"book":"Yohana","chapter":"1","verse":"26","text":"Che Yohana ŵajanjile, “Uneji ngubatisya ni meesi, nambo apali jumo mwa ŵanyamwe, jwangankummanyilila."},{"book":"Yohana","chapter":"1","verse":"27","text":"Ni jwejula jwakwika kanyuma, une nganguŵajilwa kuŵa katumetume jwakuugula migoji ja italawanda yao.”Mundu jwawasile italawanda"},{"book":"Yohana","chapter":"1","verse":"28","text":"Yelei yatendekwe mmusi wa ku Besania peesi lusulo lwa Yolodani apala che Yohana paŵabatisyaga ŵandu."},{"book":"Yohana","chapter":"1","verse":"29","text":"Malaŵi jakwe, che Yohana ŵambweni Che Yesu aninkwaichilila ni ŵatite, “Nnole, jweleju ali Mwanangondolo jwa Akunnungu jwakwigala sambi sya ŵandu ŵa pachilambo!"},{"book":"Yohana","chapter":"1","verse":"30","text":"Ajuju ni jwejula junangambaga panatite, ‘Kanyuma akwika mundu jumo jwali jwankulungwa kuumbunda une, pakuŵa jwapali uneji ngunaŵe kupagwa!’"},{"book":"Yohana","chapter":"1","verse":"31","text":"Uneji nganinaamanyilila, nambo nyiche kukubatisya ni meesi kuti ŵandu ŵa ku Isilaeli ŵaamanyilile.”"},{"book":"Yohana","chapter":"1","verse":"32","text":"Che Yohana ŵatusalile indu iyaiweni achitiji, “Nambweni Mbumu jwa Akunnungu achitulukaga kutyochela kwinani mpela nguunda ni kwatula pachanya pao."},{"book":"Yohana","chapter":"1","verse":"33","text":"Uneji nganinaamanyilila nambo jwelejo juŵandumile ngabatisye ni meesi ŵaasalile, ‘Jwelejo juchimwaone ali nkutuluchilwa ni Mbumu jwa Akunnungu ni kwatula pachanya pao, jwelejo ni juchabatisye ni Mbumu jwa Akunnungu.’ ”"},{"book":"Yohana","chapter":"1","verse":"34","text":"Nipele che Yohana ŵatite, “Uneji naiweni yeleyi ni malasile umboni kuti ajuju ni Mwana jwa Akunnungu.”"},{"book":"Yohana","chapter":"1","verse":"35","text":"Malaŵi jakwe, che Yohana ŵaliji sooni ni ŵakulijiganya ŵao ŵaŵili."},{"book":"Yohana","chapter":"1","verse":"36","text":"Paŵaweni Che Yesu ali nkupita, ŵatite, “Munnole, ajuju ali Mwanangondolo jwa Akunnungu.”"},{"book":"Yohana","chapter":"1","verse":"37","text":"Ni aŵala ŵakulijiganya ŵaŵili paŵampilikene che Yohana achiŵechetaga maloŵe go, ŵaakuiye Che Yesu."},{"book":"Yohana","chapter":"1","verse":"38","text":"Nipele, Che Yesu ŵagalawiche, ŵaweni ŵakulijiganya ŵaŵili ŵa che Yohana achakuyaga ŵausisye, “Ana nkusosanga ichichi?”"},{"book":"Yohana","chapter":"1","verse":"39","text":"Che Yesu ŵajanjile, “Njisangane ni ŵanyamwe chimmone.” Ŵakulijiganya wo ŵaakuiye, ŵapaweni paŵatamaga, jaliji mpela saa kumi ja ligulo ni ŵanyawo ŵatemi nawo lyuŵa lila."},{"book":"Yohana","chapter":"1","verse":"40","text":"Jumo jwa aŵala ŵakulijiganya ŵaŵili ŵaŵampilikene che Yohana achiŵechetaga maloŵe go ni kwakuya Che Yesu ŵaliji che Andulea, mpwao che Simoni Petulo."},{"book":"Yohana","chapter":"1","verse":"41","text":"Che Andulea ŵansimene kaje che Simoni mpwakwe, ni ŵansalile, “Tummweni Masiya,” yaani “Kilisito Jwakuwombola”."},{"book":"Yohana","chapter":"1","verse":"42","text":"Nipele, ŵanjawisye ku Che Yesu."},{"book":"Yohana","chapter":"1","verse":"43","text":"Malaŵi jakwe Che Yesu ŵapite ku chilambo cha Galilaya. Nipele ŵansimene che Filipo ni kunsalila, “Munguye.”"},{"book":"Yohana","chapter":"1","verse":"44","text":"Che Filipo ŵaliji mundu jwa musi wa ku Besesaida, musi uŵatamaga che Andulea ni che Petulo."},{"book":"Yohana","chapter":"1","verse":"45","text":"Nipele che Filipo ŵansosile che Nasanieli, ni paŵammweni ŵansalile, “Tummweni ajula juŵalembekwe mmalajisyo ga Akunnungu gaŵapele che Musa ni mu itabu ya ŵakulondola ŵa Akunnungu, Che Yesu kutyochela musi wa ku Nasaleti Mwana ju che Yusufu.”"},{"book":"Yohana","chapter":"1","verse":"46","text":"Nombe che Nasanieli ŵambusisye che Filipo, “Ana chindu chambone chikukomboleka kutyochela ku Nasaleti?” Che Filipo ŵansalile, “Njise kunnole.”"},{"book":"Yohana","chapter":"1","verse":"47","text":"Che Yesu paŵambweni che Nasanieli achaichililaga ŵatite, “Nnole! Jwele ali Mwisilaeli nsyenesyene, nkati mwakwe mwangali unami.”"},{"book":"Yohana","chapter":"1","verse":"48","text":"Che Nasanieli ŵausisye Che Yesu, “Ana mumanyilile chinauli?”"},{"book":"Yohana","chapter":"1","verse":"49","text":"Pelepo che Nasanieli ŵatite, “Jwakwiganya, mmwe ndi Mwana jwa Akunnungu, mmwe ndi Mwenye jwa ku Isilaeli!”"},{"book":"Yohana","chapter":"1","verse":"50","text":"Che Yesu ŵansalile, “Ana mungulupilile pakuŵa nansalile kuti nammweni paasi pa chitela cha ntini pala? Chingawone gamakulungwa kupunda gelega.”"},{"book":"Yohana","chapter":"1","verse":"51","text":"Che Yesu ŵajendelechele kusala, “Isyene ngunsalila, chinkuwone kwinani kweugule ni achikatumetume ŵa kwinani ŵa Akunnungu achikwelaga ni kutuluka pa Mwana jwa Mundu.”"}]}