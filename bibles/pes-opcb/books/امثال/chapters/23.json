{"data":[{"book":"امثال","chapter":"23","verse":"1","text":"وقتی با حاکم سر سفره می‌نشینی، به خاطر بسپار با چه کسی روبرو هستی."},{"book":"امثال","chapter":"23","verse":"2","text":"اگر آدم پرخوری هستی، کارد بر گلویت بگذار"},{"book":"امثال","chapter":"23","verse":"3","text":"و شیفتهٔ غذاهای لذیذ او نشو، زیرا ممکن است فریبی در کار باشد."},{"book":"امثال","chapter":"23","verse":"4","text":"عاقل باش و برای به چنگ آوردن ثروت، خودت را خسته نکن،"},{"book":"امثال","chapter":"23","verse":"5","text":"زیرا ثروت ناپایدار است و مانند عقاب می‌پرد و ناپدید می‌شود."},{"book":"امثال","chapter":"23","verse":"6","text":"از سفرهٔ آدم خسیس غذا نخور و برای غذاهای لذیذ او حریص نباش،"},{"book":"امثال","chapter":"23","verse":"7","text":"چون او حساب هر چه را که بخوری در فکرش نگه می‌دارد. او تعارف می‌کند و می‌گوید: «بخور و بنوش»، اما این را از ته دل نمی‌گوید."},{"book":"امثال","chapter":"23","verse":"8","text":"لقمه‌ای را که خورده‌ای استفراغ خواهی کرد و تشکرات تو بر باد خواهد رفت."},{"book":"امثال","chapter":"23","verse":"9","text":"آدم نادان را نصیحت نکن، چون او سخنان حکیمانه تو را خوار خواهد شمرد."},{"book":"امثال","chapter":"23","verse":"10","text":"حدود ملک خود را که از قدیم تعیین شده، تغییر نده و زمین یتیمان را غصب نکن،"},{"book":"امثال","chapter":"23","verse":"11","text":"زیرا حامی ایشان قدرتمند است و به داد آنها خواهد رسید."},{"book":"امثال","chapter":"23","verse":"12","text":"وقتی دیگران تو را تأدیب می‌کنند، با تمام دل آن را بپذیر و به سخنان آموزنده‌شان گوش فرا ده."},{"book":"امثال","chapter":"23","verse":"13","text":"از تأدیب کردن فرزند خویش کوتاهی نکن. چوب تنبیه او را نخواهد کشت."},{"book":"امثال","chapter":"23","verse":"14","text":"او را با چوب تنبیه کن که جانش را از هلاکت نجات خواهی داد."},{"book":"امثال","chapter":"23","verse":"15","text":"پسرم، اگر حکمت در دل تو باشد، دل من شاد خواهد شد"},{"book":"امثال","chapter":"23","verse":"16","text":"و هنگامی که دهانت به راستی سخن بگوید، وجود من به وجد خواهد آمد."},{"book":"امثال","chapter":"23","verse":"17","text":"به گناهکاران حسادت نورز، بلکه اشتیاق تو اطاعت از خداوند باشد؛"},{"book":"امثال","chapter":"23","verse":"18","text":"زیرا در این صورت آیندهٔ خوبی خواهی داشت و امید تو بر باد نخواهد رفت."},{"book":"امثال","chapter":"23","verse":"19","text":"ای پسرم، عاقل باش و به سخنانم گوش فرا ده. در راه راست گام بردار"},{"book":"امثال","chapter":"23","verse":"20","text":"و با آدمهای میگسار و شکم‌پرست معاشرت نکن،"},{"book":"امثال","chapter":"23","verse":"21","text":"زیرا کسانی که کارشان فقط خوردن و خوابیدن است، فقیر و محتاج خواهند شد."},{"book":"امثال","chapter":"23","verse":"22","text":"نصیحت پدرت را که تو را به وجود آورده گوش بگیر و مادر پیرت را خوار مشمار."},{"book":"امثال","chapter":"23","verse":"23","text":"در پی حقیقت باش و حکمت و ادب و فهم را کسب کن و به هیچ قیمت آنها را از دست نده."},{"book":"امثال","chapter":"23","verse":"24-25","text":"فرزندی درستکار و دانا باش تا مایهٔ شادی و خشنودی پدر و مادرت شوی."},{"book":"امثال","chapter":"23","verse":"26","text":"ای پسرم، به من گوش بده و از زندگی من سرمشق بگیر."},{"book":"امثال","chapter":"23","verse":"27","text":"بدان که زن بدکاره دام خطرناکی است."},{"book":"امثال","chapter":"23","verse":"28","text":"او مانند راهزن در کمین قربانیان خود می‌نشیند و باعث می‌شود مردان زیادی خیانتکار شوند."},{"book":"امثال","chapter":"23","verse":"29","text":"مصیبت و بدبختی گریبانگیر چه کسی می‌شود؟ آن کیست که دائم نزاع به پا می‌کند و می‌نالد، بی‌جهت زخمی می‌شود و چشمانش تار می‌گردد؟"},{"book":"امثال","chapter":"23","verse":"30","text":"کسی که دائم شراب می‌خورد و به دنبال میگساری می‌رود."},{"book":"امثال","chapter":"23","verse":"31","text":"پس فریفتهٔ شراب قرمز نشو که در پیاله به تو چشمک می‌زند و سپس به نرمی از گلویت پایین می‌رود؛"},{"book":"امثال","chapter":"23","verse":"32","text":"زیرا در پایان، مثل مار سمی تو را نیش خواهد زد و چون افعی تو را خواهد گزید."},{"book":"امثال","chapter":"23","verse":"33","text":"چشمانت چیزهای عجیب و غریب خواهند دید و گرفتار وهم و خیال خواهی شد."},{"book":"امثال","chapter":"23","verse":"34","text":"مانند کسی خواهی بود که بر سر دکل کشتی که دستخوش امواج دریاست خوابیده باشد."},{"book":"امثال","chapter":"23","verse":"35","text":"خواهی گفت: «مرا زدند ولی دردی احساس نمی‌کنم. کی به هوش می‌آیم تا پیاله‌ای دیگر بنوشم؟»"}]}