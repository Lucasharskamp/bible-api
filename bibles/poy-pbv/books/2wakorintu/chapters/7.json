{"data":[{"book":"2 Wakorintu","chapter":"7","verse":"1","text":"Waganja wangu, kwanjira patuwera na malagilu aga, su tulipungi kulawa mushoseri shashidodiziya nshimba na rohu zyetu na tulitendi tuweri wananagala kwa kumtira Mlungu."},{"book":"2 Wakorintu","chapter":"7","verse":"2","text":"Mtupanani lupenyu mumoyu mwenu. Tumkosera ndiri muntu yoseri, tumtendera ndiri vidoda muntu yoseri ama kumpayira muntu yoseri."},{"book":"2 Wakorintu","chapter":"7","verse":"3","text":"Nonga ndiri aga kwa kuwatoza mwenga, toziya ntambu yanongoleriti kulonga, mwenga mwa mngati mwa myoyu yatwenga, tulikali pamuhera ama tuhowi pamuhera na mwenga."},{"book":"2 Wakorintu","chapter":"7","verse":"4","text":"Nana unakaka na mwenga kuwera mgangamala! Nulitumba toziya ya mwenga muntabika yetu yoseri nduwa moyu na nemelera nentu."},{"book":"2 Wakorintu","chapter":"7","verse":"5","text":"Ata patusokiti Makedoniya twoyeriti ndiri, tupatiti ntabika kila uwega, kunja kweniti ndewu, mungati myoyu kuwera na lyoga."},{"book":"2 Wakorintu","chapter":"7","verse":"6","text":"Kumbiti Mlungu yakawakola mawoku yawawuyiti kumbeli, katukoliti mawoku pakiziti Titu."},{"book":"2 Wakorintu","chapter":"7","verse":"7","text":"Kwakwiza kwakuwi Titu na mwenga ntambu yamumkoliti mawoku yomberi. Kang'ambiriti ntambu yamfira kumona neni, ntambu yamuwera na hinginika kwa vilii vyavilawiliti na ntambu yamfira kunteteya, su nankunemelera nentu."},{"book":"2 Wakorintu","chapter":"7","verse":"8","text":"Ata handa nuwahinginiziti kwa luhamba lulii, neni njuta ndiri. Ata handa menjuti mona luhamba alu luwahinginiziya kwa shipindi shididini."},{"book":"2 Wakorintu","chapter":"7","verse":"9","text":"Kumbiti vinu nankunemelera, toziya ndiri muhinginikiti, kumbiti hinginika yamwenga iwatenda mgalambuki na kuleka vidoda. Toziya ayi mwenga mwoniti hinginiku ntambu yakafira Mlungu, su twenga tuwatenda ndiri mwenga muhinginiki."},{"book":"2 Wakorintu","chapter":"7","verse":"10","text":"Hinginiku yayijegitwi na Mlungu igalambuziya moyu na kujega ulopoziya wahera majutu. Kumbiti hinginiku ya pasipanu imjega muntu mukuhowa."},{"book":"2 Wakorintu","chapter":"7","verse":"11","text":"Vinu mloli malawiru ga hinginiku ntambu yakafiriti Mlungu, mwenga mpata vinu kuwera wantu yawawera na gangamalu na ntambu yamuwera na matakuliranu na mlirimuka na kutira, muwera na gangamalu na mwakala kwona uheri yawuwera kulongolu kwa Mlungu wankutendwa. Mwenga mwananakaka kwa kila njira kuwera mwahera shidoda kuusu shitwatila ashi."},{"book":"2 Wakorintu","chapter":"7","verse":"12","text":"Hangu, tembera nembiti luhamba, luweraga ndiri kwa ajili ya ulii yakakositi, ama kwa ajili ya ulii yakakosiyitwi. Nembiti hangu su mpati kuwonikana paweru palongolu pa Mlungu su mwoni ntambu yantaviya kwajili ya twenga."},{"book":"2 Wakorintu","chapter":"7","verse":"13","text":"Hangu tutulwa moyu."},{"book":"2 Wakorintu","chapter":"7","verse":"14","text":"Neni nulitumbira mwenga palongolu pakuwi, mwenga muntenda ndiri neni hweri na soni. Tuwagambiriti unakaka mashaka goseri na kwa kuwajuma mwenga kulongolu kwa Titu, shiweriti shitwatira shanakaka hera."},{"book":"2 Wakorintu","chapter":"7","verse":"15","text":"Nfiru yakuwi kwa mwenga nkulu nentu, pakalihola ntambu yamumjimiriti na ntambu yamumshemiriti kwa ligoya likulu na kutetema."},{"book":"2 Wakorintu","chapter":"7","verse":"16","text":"Nankunemelera nentu toziya neni weza kuwatumbira nakamu."}]}