{"data":[{"book":"Yohana","chapter":"10","verse":"1","text":"Yesu awagamba, “Nawagambilani chindedi, mntu yoyose hekwingila mwe didewa dye zingoto kwa kujinkila ko lwivi, mna afifinya na kwingila kwa sila ntuhu, uyo ni mbavi, naho ni mpolaganyi."},{"book":"Yohana","chapter":"10","verse":"2","text":"Mna mntu akwingila kujinkila ko lwivi, uyo nuyo mdimi we zingoto."},{"book":"Yohana","chapter":"10","verse":"3","text":"Mdima lwivi lwa dewa amvugwila, na ngoto zeva mluzi wa mdimi, naye azitanga izingoto zakwe chila imwenga kwa zina dyakwe na kuzilongoza kuse."},{"book":"Yohana","chapter":"10","verse":"4","text":"Akaheza kuzilavya kuse, azilongwela, izingoto nazo zamtimila, kwaviya zimanya umluzi wakwe."},{"book":"Yohana","chapter":"10","verse":"5","text":"Ngoto izo hazikudaha kumtimila mjeni, mna zamsumka kwaviya hazimanyize umluzi wakwe.”"},{"book":"Yohana","chapter":"10","verse":"6","text":"Yesu nakawagambila umliganyo uwo, mna wowo hawamanyize viya nakaunga awagambile."},{"book":"Yohana","chapter":"10","verse":"7","text":"Yesu niyo awagamba vituhu, “Nawagambilani chindedi, miye ni lwivi lwa dewa dya ngoto."},{"book":"Yohana","chapter":"10","verse":"8","text":"Wantu wose wezile sinati kwiza ni wabavi na wapolaganyi, mna izingoto haziwategeleze."},{"book":"Yohana","chapter":"10","verse":"9","text":"Miye ni lwivi. Mntu yoyose akwingila kwa kujinkila kwangu nambulwe, nengile na kufosa naho nenkigwe nkande."},{"book":"Yohana","chapter":"10","verse":"10","text":"Mbavi eza kwa chausa cha kubawa, kukoma na kubalanga. Miye siza mtende na ujima, ujima uchintile."},{"book":"Yohana","chapter":"10","verse":"11","text":"“Miye ni mdimi ywedi. Mdimi ywedi alavya ujima wakwe kwa chausa cha ngoto zakwe."},{"book":"Yohana","chapter":"10","verse":"12","text":"Mntu wa kulihwa uyo suyo mdimi, naho ngoto siyo zakwe. Hadya akudiwona ngugwa dyeza, azasa izingoto na kuguluka, akaheza ngugwa dyazigwila na kuzimwagalisa."},{"book":"Yohana","chapter":"10","verse":"13","text":"Mdimi uyo hasinye izingoto, nanyilike kwaviya ni mta kulihwa du."},{"book":"Yohana","chapter":"10","verse":"14","text":"Miye ni mdimi ywedi we izingoto. Sizimanya ngoto zangu, nazo zanimanya."},{"book":"Yohana","chapter":"10","verse":"15","text":"Saviya Tate animanyize, nami nivyo nimmanyize. Miye nalavya ujima wangu kwa chausa che zingoto."},{"book":"Yohana","chapter":"10","verse":"16","text":"Naho nina ngoto ntuhu hazimuli mwe didewa dino. Vyanunga nizilete izo nazo, nazo nazive umluzi wangu, naho nakutendeke fyo dimwe dya mdimi yumwenga."},{"book":"Yohana","chapter":"10","verse":"17","text":"“Tate anunga kwaviya nalavya ujima wangu chani niuhokele vituhu."},{"book":"Yohana","chapter":"10","verse":"18","text":"Hahali mntu akunihoka ujima wangu, miye naulavya kwa kunga mwenye. Nina udahi wa kulavya na udahi wa kuuguha vituhu. Ivyo nivyo Tate anisigile nitende.”"},{"book":"Yohana","chapter":"10","verse":"19","text":"Naho kwatenda na mihigano mgati mwa Wayahudi kwa chausa cha milosi ino Yesu alongile."},{"book":"Yohana","chapter":"10","verse":"20","text":"Wantu walozize wagamba, “Ana mpepo, naho ni mchilalu! Ni mbwani mkumwetegeleza?”"},{"book":"Yohana","chapter":"10","verse":"21","text":"Mna wantu watuhu wagamba, “Ino siyo milosi ya mta mpepo. Togolani, vino mpepo zadaha kufumbula meso ya matuntu?”"},{"book":"Yohana","chapter":"10","verse":"22","text":"Uko Yelusalemu kwendaga na ngasu ya kukumbuka usuntwa wa Nyumba nkulu ya Chohile. Chipindi icho ni chipindi cha mpeho."},{"book":"Yohana","chapter":"10","verse":"23","text":"Yesu naye nakatalamka mwe nyumba nkulu ya Chohile mwe balaza ya Sulemani."},{"book":"Yohana","chapter":"10","verse":"24","text":"Wayahudi wamzunguluka, wamuza, “Nauchase na nkama kubula ini? Uneva weye ni weye Kulisito Mkombola, chigambile pwipwipwi.”"},{"book":"Yohana","chapter":"10","verse":"25","text":"Yesu awahitula, “Siwagambilani, mna hamzumile. Ndima hudamanya kwa zina dya Tate nizo zikunukwila."},{"book":"Yohana","chapter":"10","verse":"26","text":"Mna nyuwe hamkunga kuzumila kwaviya nyuwe hamwi ngoto zangu."},{"book":"Yohana","chapter":"10","verse":"27","text":"Ngoto zangu zategeleza izwi dyangu, miye sizimanya, nazo zanitimila."},{"book":"Yohana","chapter":"10","verse":"28","text":"Miye nawenke ujima wa mazuwa yose, nawo hawage mazuwa yose, naho hahali mntu nadahe kuwausa mwe mikono yangu."},{"book":"Yohana","chapter":"10","verse":"29","text":"Tate aninkile awo ni mkulu kujinka wose, naho hahali mntu akudaha kuwalavya mwe mikono yakwe."},{"book":"Yohana","chapter":"10","verse":"30","text":"Miye na Tate chiyumwe.”"},{"book":"Yohana","chapter":"10","verse":"31","text":"Wayahudi niyo waguha mayuwe chani wamtowe."},{"book":"Yohana","chapter":"10","verse":"32","text":"Yesu awagamba, “Siwalagisani ndima zilozize kulaila kwa Tate. Ni ihi mgati mwe izo ikuwatendani mnitowe mayuwe?”"},{"book":"Yohana","chapter":"10","verse":"33","text":"Wayahudi wamhitula, “Hachikukutowa mayuwe kwa chausa cha ndima zedi udamanye, mna kwa chausa cha kumhuluta Chohile. Weye mwenye wi mntu du mna wetenda Chohile.”"},{"book":"Yohana","chapter":"10","verse":"34","text":"Yesu awahitula, “Togolani, haiwandikwe mwe chitabu cha Sigilizi zenyu kugamba, ‘Miye silonga nyuwe ni milungu?’"},{"book":"Yohana","chapter":"10","verse":"35","text":"Chohile kawetanga ‘milungu’ wantu wadya wenkigwe ulosi wakwe, na suwe naswi chimanya kugamba Mawandiko Yakukile yalonga chindedi mazuwa yose."},{"book":"Yohana","chapter":"10","verse":"36","text":"Saviya Tate kanisagula miye, naho kanisigila kwe isi. Nimbwani, mkugamba namhuluta Chohile kwaviya sigamba miye ni Mwana ywa Chohile?"},{"book":"Yohana","chapter":"10","verse":"37","text":"Uneva sikudamanya ndima ziya Tate akununga nidamanye, msekunizumila."},{"book":"Yohana","chapter":"10","verse":"38","text":"Mna uneva nazidamanya, hata uneva hamkunizumila miye, zumilani izo izindima, chani mmanye na kukombaganya kugamba Tate ekala mndani mwangu, nami nekala mndani mwa Tate.”"},{"book":"Yohana","chapter":"10","verse":"39","text":"Wajeza kumgwila naho, mna acholopoka mwe mikono yawo."},{"book":"Yohana","chapter":"10","verse":"40","text":"Yesu niyo aita vituhu ntendele ya kaidi yo umto wa Yolodani, hadya hantu Yohana endaga akabatiza wantu. Niyo ekala uko."},{"book":"Yohana","chapter":"10","verse":"41","text":"Wantu walozize wamwitila wakagamba, “Yohana hadamanye vilagiso vyovyose. Mna yadya yose alongile ya mntu yuno ni chindedi vitendese.”"},{"book":"Yohana","chapter":"10","verse":"42","text":"Wantu walozize aho niyo wamzumila Yesu."}]}