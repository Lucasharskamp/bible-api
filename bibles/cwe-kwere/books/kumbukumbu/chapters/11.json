{"data":[{"book":"Kumbukumbu","chapter":"11","verse":"1","text":"“Mulondeni Mndewa Mulungu, Mulungu wenu na muzindilile malagilizo na ndagilizi zake siku zose."},{"book":"Kumbukumbu","chapter":"11","verse":"2","text":"Muvimanye kuwa sambi silonga na wanenu waja hawavimanyile hebu hawawonile Mndewa Mulungu, Mulungu wenu viyolanha, ukulu wake na mkono wake uli na udahi na mkono wake ugoloke"},{"book":"Kumbukumbu","chapter":"11","verse":"3","text":"na vilaguso vake na mauzauza yake yoyatendile kuja Misili kwa mfalume wa Misili na isi yake yose,"},{"book":"Kumbukumbu","chapter":"11","verse":"4","text":"na chiyawatendele wakalizi wa Misili na vihongwe wawo na mituka yawo, na viyawagubike kwa mazi ya Bahali ya Shamu viwakalile womuwingani na viya Mndewa Mulungu viyawanangile."},{"book":"Kumbukumbu","chapter":"11","verse":"5","text":"Iviya kumbukeni viyamtendeleni Mndewa Mulungu kuichuwala mung'hali hamunafika hanhu hano,"},{"book":"Kumbukumbu","chapter":"11","verse":"6","text":"na mbuli ziyawatendele Dasani na Abilamu, wana wa Eliabu wa kabila da Lubeni. Kumbukeni viya isi viigubuke haulongozi wa Waisilaili wose na kuwamela, hamwe na ndugu zawo na mahema yawo na wanyama wawo na wasang'hani wawo wose."},{"book":"Kumbukumbu","chapter":"11","verse":"7","text":"Mbali mweye kwa meso yenu muiwona sang'hano ng'hulu iyatendile Mndewa Mulungu."},{"book":"Kumbukumbu","chapter":"11","verse":"8","text":"“Zindilileni malagilizo yose yonimwing'hileni diyelo muladi mudahe kuwa na ludabwa na kwingila muna iisi yomuhita kuisola,"},{"book":"Kumbukumbu","chapter":"11","verse":"9","text":"na mukale siku nyingi muna iisi ili na ulongo unogile, isi ija Mndewa Mulungu iyawalaganile kuweng'ha wasaho zenu na nyelesi zawo."},{"book":"Kumbukumbu","chapter":"11","verse":"10","text":"Kwaviya isi yondamuhite kuisola hailingile fana isi ya Misili komulawile, uko muhanda mbeyu na mugumila mazi imigunda ya mboga kwa kugaya."},{"book":"Kumbukumbu","chapter":"11","verse":"11","text":"Mbali isi yomuhita kuisola ni isi ya milima na makolongo, yopata mazi ya mvula kulawa kuulanga."},{"book":"Kumbukumbu","chapter":"11","verse":"12","text":"Mndewa Mulungu, Mulungu wenu koikaliza na koilola goya isi iyo kulawa mwanduso wa mwaka mbaka uhelelo wa mwaka."},{"book":"Kumbukumbu","chapter":"11","verse":"13","text":"“One muhazindilila malagilizo yose yonimwing'hileni diyelo, kumulonda Mndewa Mulungu, Mulungu wenu na kumsang'hanila kwa mizoyo yenu yose na kwa mihe yenu yose,"},{"book":"Kumbukumbu","chapter":"11","verse":"14","text":"kezagala mvula muna iisi yenu kwa lusita lwake, mvula za masika na mvula za vuli. Mwizapata mhule na divai na mavuta ya mzaituni."},{"book":"Kumbukumbu","chapter":"11","verse":"15","text":"Kezatenda mayani yote muna imigunda yenu kwa ichimu cha wanyama wenu, mwizakuja na mwizakwiguta."},{"book":"Kumbukumbu","chapter":"11","verse":"16","text":"Muiteganye mizoyo yenu sekeivwiziligwe na kuhinduka na kuisang'hanila milungu imwenga na kuitambikila."},{"book":"Kumbukumbu","chapter":"11","verse":"17","text":"One muhatenda ivo, Mndewa Mulungu kezamuwonelani ludoko. Kezatenda mvula sekeitonye, na isi yenu izanyala na vinhu venu havizakula bule. Maabaho mwizanangigwa uko himahima, ingawa ni isi inogile iyomwing'hani."},{"book":"Kumbukumbu","chapter":"11","verse":"18","text":"“Kumbukeni mbuli zangu na muzike muna imizoyo yenu na muna imihe yenu. Zifungeni ziwe chilaguso muna yamakono yenu na muzivale muna ivihanga venu fana lukumbuso."},{"book":"Kumbukumbu","chapter":"11","verse":"19","text":"Wafunzeni wanenu mbuli zino, muzilonge vomukala muna zikaye zenu na vomugenda na vomugona na vomulamka."},{"book":"Kumbukumbu","chapter":"11","verse":"20","text":"Zandikeni mbuli zino uchanyha ya mibiki yamhilile zinyivi za kaye zenu na uchanyha ya nyivi zing'hulu,"},{"book":"Kumbukumbu","chapter":"11","verse":"21","text":"muladi mweye na wanenu mudahe kukala siku nyingi muna iisi Mndewa Mulungu, Mulungu wenu iyekile chilagano cha kuweng'ha wasaho zenu. Mwizakala uko siku zose ulanga vouwa uchanyha ya isi."},{"book":"Kumbukumbu","chapter":"11","verse":"22","text":"“One muhazindilila malagilizo yano yose yonimulagilizileni, kumulonda Mndewa Mulungu, Mulungu wenu na kusondelela nzila zake zose na kuilumba nayo,"},{"book":"Kumbukumbu","chapter":"11","verse":"23","text":"Mndewa Mulungu kezayawinga makabila yano yose haulongozi wenu, na mweye mwizasola zisi ng'hulu zili na nguvu kumfosani mweye."},{"book":"Kumbukumbu","chapter":"11","verse":"24","text":"Chila hanhu hondamubojoge hezakuwa henu. Isi yenu izakuwa kwandusila kuchuwala, ubanzi wa kusi mbaka milima ya Lebanoni ubanzi wa kasikazi, kulawa lwanda lwa Efulati, ubanzi wa ulawilo wa zuwa mbaka bahali ya Meditelaniya ubanzi wa uswelo wa zuwa."},{"book":"Kumbukumbu","chapter":"11","verse":"25","text":"Habule munhu yondayadahe kumulemani. Hohose hondamuhite muna iisi iyo, Mndewa Mulungu, Mulungu wenu kezawatenda wanhu wamdumbeni fana viyamulaganileni."},{"book":"Kumbukumbu","chapter":"11","verse":"26","text":"“Loleni, diyelo nokwika haulongozi wenu musagule hagati ya kutemeligwa mate na kuduwiligwa."},{"book":"Kumbukumbu","chapter":"11","verse":"27","text":"Kutemeligwa mate, one muhazindilila malagilizo ya Mndewa Mulungu, Mulungu wenu yonimulagilizani diyelo."},{"book":"Kumbukumbu","chapter":"11","verse":"28","text":"Kuduwiligwa, one hamuzindilile malagilizo ya Mndewa Mulungu, Mulungu wenu na kuileka nzila yonimulagilizani diyelo kwa kusondelela milungu imwenga ija hamuimanyile."},{"book":"Kumbukumbu","chapter":"11","verse":"29","text":"Mndewa Mulungu, Mulungu wenu vondayamgaleni muna iisi yondayamwing'heni, mwizagong'onda kutemeligwa mate kuna umulima wa Gelizimu na kuduwiligwa kuna umulima wa Ebali."},{"book":"Kumbukumbu","chapter":"11","verse":"30","text":"Milima ino midi ya kuumwambu wa lwanda lwa Yoludani, ubanzi wa uswelo wa zuwa muna iisi ya Wakanaani wowokala Alaba ili chiusouso na bululu da Giligali, habehi na mibiki mikulu uko Mole."},{"book":"Kumbukumbu","chapter":"11","verse":"31","text":"Mwizaloka ulwanda lwa Yoludani na kwingila muna iisi ija iyomwing'hani Mndewa Mulungu, Mulungu wenu. Vondamuisole isi iyo na kukala uko,"},{"book":"Kumbukumbu","chapter":"11","verse":"32","text":"molondeka muiteganye kuzindilila ndagilizi na malagilizo yonimwing'hani diyelo."}]}