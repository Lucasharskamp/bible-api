{"data":[{"book":"Apostlenes gjerninger","chapter":"26","verse":"1","text":"Kong Agrippa sa til Paulus: ”Hva har du å si til ditt forsvar? Vær så god, ordet er ditt.”"},{"book":"Apostlenes gjerninger","chapter":"26","verse":"2","text":"”Kong Agrippa, jeg er svært glad for at jeg får svare deg på de anklagene jødene har mot meg."},{"book":"Apostlenes gjerninger","chapter":"26","verse":"3","text":"Jeg vet at du er ekspert på jødiske skikker og stridsspørsmål. Derfor ber jeg deg om å høre på meg med tålmodighet!"},{"book":"Apostlenes gjerninger","chapter":"26","verse":"4","text":"Som alle jøder godt vet, fikk jeg en grundig jødisk oppdragelse helt fra min tidligste barndom, først i Tarsus, og seinere i Jerusalem."},{"book":"Apostlenes gjerninger","chapter":"26","verse":"5","text":"Jødene kjenner meg fra lang tid tilbake. Dersom de bare vil erkjenne det, vet de veldig godt om at jeg har levd som en ekte fariseer26:5 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. og fulgt den strengeste retningen i vår religion."},{"book":"Apostlenes gjerninger","chapter":"26","verse":"6","text":"Jeg står nå anklaget fordi jeg tror at Gud skal innfri det løfte han ga til forfedrene våre."},{"book":"Apostlenes gjerninger","chapter":"26","verse":"7","text":"Dette løfte håpet Israels tolv stammer å få se oppfylt ved at de dag og natt tjente ham! Det er altså, kong Agrippa, helt inkonsekvent av jødene å påstå at det er en forbrytelse å tro på dette løftet."},{"book":"Apostlenes gjerninger","chapter":"26","verse":"8","text":"Hvorfor skal det være så vanskelig å tro at Gud kan vekke opp døde?"},{"book":"Apostlenes gjerninger","chapter":"26","verse":"9","text":"Tidligere trodde jeg selv at det var min plikt å gå så hardt som mulig fram mot dem som tror på Jesus fra Nasaret."},{"book":"Apostlenes gjerninger","chapter":"26","verse":"10","text":"Jeg arresterte mange av de troende i Jerusalem ved hjelp av den fullmakten jeg hadde fått av øversteprestene. Jeg stemte for at de skulle bli dømt til døden."},{"book":"Apostlenes gjerninger","chapter":"26","verse":"11","text":"Mange ganger brukte jeg tortur i synagogene26:11 Synagogen er jødenes bygg for gudstjenester eller den menighet som møtes der. for å få troende til å forbanne Jesus. Jeg var en så bitter motstander at jeg til og med forfulgte troende langt borte i fremmede land."},{"book":"Apostlenes gjerninger","chapter":"26","verse":"12","text":"En dag var jeg på vei til Damaskus i et slikt ærende, utrustet med fullmakt og utsendt av øversteprestene."},{"book":"Apostlenes gjerninger","chapter":"26","verse":"13","text":"Da fikk jeg ved middagstiden se et lys fra himmelen. Det var sterkere enn solen, og både jeg og mine ledsagere ble hyllet inn i lysglansen."},{"book":"Apostlenes gjerninger","chapter":"26","verse":"14","text":"Vi falt alle til jorden, og jeg hørte en stemme som snakket til meg på arameisk26:14 Eller: Hebraisk, det vil si hebreerne eller jødenes språk. Men hverdagens språk for Israels folk var arameisk. og sa: ’Saulus, Saulus, hvorfor forfølger du meg? Du skader bare deg selv ved å trasse min vilje.26:14 På gresk: ”ved å kjempe mot okselansen”.’"},{"book":"Apostlenes gjerninger","chapter":"26","verse":"15","text":"’Hvem er du, herre?’ spurte jeg. Herren svarte: ’Jeg er Jesus, han som du forfølger."},{"book":"Apostlenes gjerninger","chapter":"26","verse":"16","text":"Reis deg opp! Jeg har vist meg for deg, for at du skal bli tjeneren min og fortelle alle om det du har sett i dag og alt jeg vil vise deg i framtiden."},{"book":"Apostlenes gjerninger","chapter":"26","verse":"17","text":"Jeg skal redde deg både fra jødene og andre folk. Ja, jeg skal sende deg til folk som ikke er jøder."},{"book":"Apostlenes gjerninger","chapter":"26","verse":"18","text":"Du skal åpne øynene deres, slik at de vender om fra mørket til lyset, fra Satans makt til Gud. Ved å tro på meg skal de få tilgivelse for syndene sine og bli regnet med blant dem som tilhører Gud.’"},{"book":"Apostlenes gjerninger","chapter":"26","verse":"19","text":"Derfor, kong Agrippa, måtte jeg være lydig mot dette synet fra himmelen."},{"book":"Apostlenes gjerninger","chapter":"26","verse":"20","text":"Først forkynte jeg for dem som bodde i Damaskus og Jerusalem, så fortsatte jeg i hele Judea og gikk videre til andre folk. Over alt oppfordret jeg alle til å forlate syndens vei, vende om til Gud og vise sin forvandling gjennom gode gjerninger."},{"book":"Apostlenes gjerninger","chapter":"26","verse":"21","text":"Det var derfor jødene arresterte meg i templet og forsøkte å drepe meg."},{"book":"Apostlenes gjerninger","chapter":"26","verse":"22","text":"Men Gud beskyttet meg, slik at jeg fortsatt lever og kan fortelle om Jesus både for fine mennesker og vanlige folk. Likevel er det ikke noe nytt jeg kommer med. Det jeg snakker om, hadde Gud forutsagt ved profetene og Moses26:22 Moseloven og profetenes bok er to av delene i den jødiske Skriften, det vil si Bibelens første del, den som vi kaller Det gamle testamente. Den tredje delen er salmene. for lenge siden."},{"book":"Apostlenes gjerninger","chapter":"26","verse":"23","text":"Gud forutsa at Messias, den lovede kongen, måtte lide og bli den første som sto opp fra de døde. Han skulle føre lyset fram både til jøder og andre folk.”"},{"book":"Apostlenes gjerninger","chapter":"26","verse":"24","text":"Da Paulus hadde kommet så langt i sin forsvarstale, ble han plutselig avbrutt av landshøvdingen Festus som ropte: ”Paulus, du er helt fra sans og samling! All lærdommen din har gjort deg fullstendig sinnssyk!”"},{"book":"Apostlenes gjerninger","chapter":"26","verse":"25","text":"Paulus svarte: ”Nei, høyt ærede Festus, jeg er ikke sinnssyk. Jeg forteller sannheten, rolig og fornuftig."},{"book":"Apostlenes gjerninger","chapter":"26","verse":"26","text":"Kong Agrippa kjenner godt til alle disse spørsmålene. Jeg snakker åpent ut, for jeg er sikker på at disse begivenhetene er kjente for ham. De foregikk jo ikke i noen avkrok av verden!"},{"book":"Apostlenes gjerninger","chapter":"26","verse":"27","text":"Kong Agrippa, tror du på det Gud har forutsagt ved profetene? Ja, jeg vet at du gjør det.”"},{"book":"Apostlenes gjerninger","chapter":"26","verse":"28","text":"Da sa Agrippa til ham. ”Holder du på lenger nå, så kommer du til å gjøre også meg til en kristen26:28 ”Kristen” betyr ”tilhører Kristus”..”"},{"book":"Apostlenes gjerninger","chapter":"26","verse":"29","text":"Paulus svarte: ”Enten det går fort eller tar tid, så ønsker jeg til Gud at ikke bare du, men alle som hører meg her i dag, vil bli som jeg, bare uten disse lenkene.”"},{"book":"Apostlenes gjerninger","chapter":"26","verse":"30","text":"Kongen, landshøvdingen Berenike og alle de andre reiste seg."},{"book":"Apostlenes gjerninger","chapter":"26","verse":"31","text":"Da de gikk ut, sa de til hverandre: ”Denne mannen har ikke gjort noe som fortjener dødsstraff eller fengsel.”"},{"book":"Apostlenes gjerninger","chapter":"26","verse":"32","text":"Kong Agrippa sa til Festus: ”Han kunne blitt satt fri, dersom han ikke hadde bedt om å bli dømt ved den keiserlige domstolen i Roma.”"}]}