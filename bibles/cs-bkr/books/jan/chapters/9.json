{"data":[{"book":"Jan","chapter":"9","verse":"1","text":"Pomíjeje Ježíš, uzřel člověka slepého od narození."},{"book":"Jan","chapter":"9","verse":"2","text":"I otázali se učedlníci jeho, řkouce: Mistře, kdo jest zhřešil, tento-li, čili rodičové jeho, že se slepý narodil?"},{"book":"Jan","chapter":"9","verse":"3","text":"Odpověděl Ježíš: Ani tento nezhřešil, ani rodičové jeho, ale aby zjeveni byli skutkové Boží na něm."},{"book":"Jan","chapter":"9","verse":"4","text":"Jáť musím dělati dílo toho, kterýž mne poslal, dokudž den jest. Přicházíť noc, kdyžto žádný nebude moci dělati."},{"book":"Jan","chapter":"9","verse":"5","text":"Dokudž jsem na světě, Světlo jsem světa."},{"book":"Jan","chapter":"9","verse":"6","text":"To pověděv, plinul na zemi, a učinil bláto z sliny, i pomazal tím blátem oči slepého."},{"book":"Jan","chapter":"9","verse":"7","text":"A řekl jemu: Jdi, umej se v rybníku Siloe, jenž se vykládá: Poslaný. A on šel a umyl se, i přišel, vida."},{"book":"Jan","chapter":"9","verse":"8","text":"Sousedé pak a ti, kteříž jej prve vídali slepého, řekli: Však tento jest, kterýž sedával a žebral?"},{"book":"Jan","chapter":"9","verse":"9","text":"Jiní pravili, že ten jest, a jiní, že jest podoben k němu. Ale on pravil: Já jsem."},{"book":"Jan","chapter":"9","verse":"10","text":"Tedy řekli jemu: Kterak jsou otevříny oči tvé?"},{"book":"Jan","chapter":"9","verse":"11","text":"On odpověděl a řekl: Èlověk ten, kterýž slove Ježíš, bláto učinil a pomazal očí mých, a řekl mi: Jdi k rybníku Siloe, a umej se. I odšed a umyv se, prohlédl jsem."},{"book":"Jan","chapter":"9","verse":"12","text":"I řekli jemu: Kde jest ten člověk? Řekl: Nevím."},{"book":"Jan","chapter":"9","verse":"13","text":"Tedy přivedli toho, kterýž někdy byl slepý, k farizeům."},{"book":"Jan","chapter":"9","verse":"14","text":"Byla pak sobota, když Ježíš učinil bláto a otevřel oči jeho."},{"book":"Jan","chapter":"9","verse":"15","text":"I tázali se ho opět i farizeové, kterak by prozřel. On pak řekl jim: Bláto položil mi na oči, a umyl jsem se, i vidím."},{"book":"Jan","chapter":"9","verse":"16","text":"Tedy někteří z farizeů řekli: Tento člověk není z Boha, nebo neostříhá soboty. Jiní pravili: Kterak může člověk hříšný takové divy činiti? I byla různice mezi nimi."},{"book":"Jan","chapter":"9","verse":"17","text":"Tedy řekli opět slepému: Co ty o něm pravíš, že otevřel oči tvé? A on řekl: Že prorok jest."},{"book":"Jan","chapter":"9","verse":"18","text":"I nevěřili Židé o něm, by slepý byl a prozřel, až povolali rodičů toho, kterýž byl prozřel."},{"book":"Jan","chapter":"9","verse":"19","text":"A otázali se jich, řkouce: Jest-li ten syn váš, o kterémž vy pravíte, že by se slepý narodil? Kterakž pak nyní vidí?"},{"book":"Jan","chapter":"9","verse":"20","text":"Odpověděli jim rodičové jeho a řekli: Vímeť, že tento jest syn náš a že se slepý narodil."},{"book":"Jan","chapter":"9","verse":"21","text":"Ale kterak nyní vidí, nevíme; aneb kdo jest otevřel oči jeho, myť nevíme. Však má léta, ptejte se ho, on sám za sebe mluviti bude."},{"book":"Jan","chapter":"9","verse":"22","text":"Tak mluvili rodičové jeho, že se báli Židů; nebo již tak byli uložili Židé, kdož by ho koli vyznal Kristem, aby byl vyobcován ze školy."},{"book":"Jan","chapter":"9","verse":"23","text":"Protož řekli rodičové jeho: Máť léta, ptejte se jeho."},{"book":"Jan","chapter":"9","verse":"24","text":"I zavolali po druhé člověka toho, kterýž býval slepý, a řekli jemu: Vzdej chválu Bohu. My víme, že člověk ten hříšník jest."},{"book":"Jan","chapter":"9","verse":"25","text":"I odpověděl on a řekl: Jest-li hříšník, nevím, než to vím, že byv slepý, již nyní vidím."},{"book":"Jan","chapter":"9","verse":"26","text":"I řekli jemu opět: Coť učinil? Kterak otevřel oči tvé?"},{"book":"Jan","chapter":"9","verse":"27","text":"Odpověděl jim: Již jsem vám pověděl, a neslyšeli jste? Což opět chcete slyšeti? Zdaliž i vy chcete učedlníci jeho býti?"},{"book":"Jan","chapter":"9","verse":"28","text":"I zlořečili jemu a řekli: Budiž ty sám učedlníkem jeho, ale myť jsme Mojžíšovi učedlníci."},{"book":"Jan","chapter":"9","verse":"29","text":"My víme, že Mojžíšovi mluvil Bůh, tento pak nevíme, odkud jest."},{"book":"Jan","chapter":"9","verse":"30","text":"Odpověděl ten člověk a řekl jim: Toť jest jistě divná věc, že vy nevíte, odkud jest, a otevřel oči mé."},{"book":"Jan","chapter":"9","verse":"31","text":"Víme pak, že Bůh hříšníků neslyší, ale kdo by byl ctitel Boží a vůli jeho činil by, toho slyší."},{"book":"Jan","chapter":"9","verse":"32","text":"Od věku není slýcháno, aby kdo otevřel oči slepého tak narozeného."},{"book":"Jan","chapter":"9","verse":"33","text":"Byť tento nebyl od Boha, nemohlť by nic učiniti."},{"book":"Jan","chapter":"9","verse":"34","text":"Odpověděli a řekli jemu: Ty jsi všecken se v hříších narodil, a ty náš učíš? I vyhnali jej ven."},{"book":"Jan","chapter":"9","verse":"35","text":"Uslyšel pak Ježíš, že jsou jej vyhnali ven. A když jej nalezl, řekl jemu: Věříš-liž ty v Syna Božího?"},{"book":"Jan","chapter":"9","verse":"36","text":"Odpověděl on a řekl: I kdož jest, Pane, abych věřil v něho?"},{"book":"Jan","chapter":"9","verse":"37","text":"I řekl jemu Ježíš: I viděl jsi ho, a kterýž mluví s tebou, onť jest."},{"book":"Jan","chapter":"9","verse":"38","text":"A on řekl: Věřím, Pane, a klaněl se jemu."},{"book":"Jan","chapter":"9","verse":"39","text":"I řekl jemu Ježíš: Na soud přišel jsem já na tento svět, aby ti, kteříž nevidí, viděli, a ti, jenž vidí, aby slepí byli."},{"book":"Jan","chapter":"9","verse":"40","text":"I slyšeli to někteří z farizeů, kteříž s ním byli, a řekli jemu: Zdali i my slepí jsme?"},{"book":"Jan","chapter":"9","verse":"41","text":"Řekl jim Ježíš: Byste slepí byli, hříchu byste neměli; ale nyní pravíte: Vidíme, protož hřích váš zůstává."}]}