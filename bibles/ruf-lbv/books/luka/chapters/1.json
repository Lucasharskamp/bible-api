{"data":[{"book":"Luka","chapter":"1","verse":"1","text":"Imkulu Teofili,"},{"book":"Luka","chapter":"1","verse":"2","text":"Tsawandika ipfinu pfatulongelighwe ne iwanu iwonile ipfinu pfino kulawa mwanduso, ne iwanu wawala iwalongile tsimbuli tsinoghile."},{"book":"Luka","chapter":"1","verse":"3","text":"Aghweye Imkulu, kwaapfila imwenyegho nipfibama ipfinu pfino pfose kulawa mwanduso, tsambona pfinogha ukukwandikila ghoya ipfinu pfilawile."},{"book":"Luka","chapter":"1","verse":"4","text":"Notenda pfino naghwe umanye ukweli wose we ipfinu pfaulangusilighwe."},{"book":"Luka","chapter":"1","verse":"5","text":"Mna matsuwa ghala Herodi hayakalile imndewa wa Yudeya, tsakukala na mlapfa nambiko yumwe yakemighwe Sakariya, kolawila mna walapfa nambiko wa Abiya. Mwehe wake kakemighwa Elisabeti naye kolawa mne lukolo lwe Aruni, mlapfa nambiko."},{"book":"Luka","chapter":"1","verse":"6","text":"Wose weli wakala wanogha kwe Imulungu, aku wakinda ghendo ghamalaghitso ghose ghe Imtwa."},{"book":"Luka","chapter":"1","verse":"7","text":"Wose tsawahela iwana kwaapfila Elisabeti yang'ali ng'akweleka bae, na wose tsawalala ghendo."},{"book":"Luka","chapter":"1","verse":"8","text":"Litsuwa limwe Zakariya kakala mne Ing'anda ye Imulungu kotenda isang'ano yake ya kutambika, tsaikala nzamu yake."},{"book":"Luka","chapter":"1","verse":"9","text":"Zakariya tsakasaghulighwa kwa kwasa simbi, ka watambika pfawang'ali wotendagha. Apfo kengila mng'anda mwe Imtwatsa akadusule ubani."},{"book":"Luka","chapter":"1","verse":"10","text":"Ne ichipindi che"},{"book":"Luka","chapter":"1","verse":"11","text":"Kuya malaika we Imtwatsa, kamlawila, kema ubali wa kujilo wa hanu hala kupfukitsila ubani."},{"book":"Luka","chapter":"1","verse":"12","text":"Sakariya hamwonile, keduka kuya kapfuka."},{"book":"Luka","chapter":"1","verse":"13","text":"Imalaika kamlongela, “Uleke kupfuka, Sakariya! Imulungu kahulika chaumlombile. Mwehe wako katsokwelekela imwana immale naghwe kutsomkema Yohane."},{"book":"Luka","chapter":"1","verse":"14","text":"Kutsosekelela ng'ani na kudeng'elela, ne iwanu wengi watsodeng'elela kwa ukwelekighwa kwake!"},{"book":"Luka","chapter":"1","verse":"15","text":"Katsakuwa imunu imkulu hambele he Imtwatsa. Ng'atsakunwa bae idipfai wala mbwali. Ghumuhe ghwe Imulungu katsommemetsa kulawa litsuwa lya ukwelekighwa kwake."},{"book":"Luka","chapter":"1","verse":"16","text":"Katsowoyitsa iwanu wengi we Isiraeli woye kwe Imtwatsa Imulungu wawo."},{"book":"Luka","chapter":"1","verse":"17","text":"Katsolongola hambele he Imtwatsa, katsakuwa ne ingupfu na ghumuhe ka nabii Eliya. Tsina aba watsowanoghela keli iwana wao, katsowoyitsa iwanu ing'awohulika woye mne ukwalangula kunoghile ka iwanu iwomuhulika Imulungu, katsowatenda iwanu weyandae kumbokela Imtwatsa.”"},{"book":"Luka","chapter":"1","verse":"18","text":"Sakariya kamghutsa imalaika, “Nitsomanyatse ka ichinu chino chakuwa apfo? Nene nilala na mwehe wangu pfipfila kalala”"},{"book":"Luka","chapter":"1","verse":"19","text":"Imalaika kamwidika, “Nene na Gaburieli. Nakwima hanu he Imulungu, iyanitumile nonge naghwe, na nikulongele imbuli ino inoghile."},{"book":"Luka","chapter":"1","verse":"20","text":"Kwitsenyamala tulu kwaapfila ng'ughatoghola bae aghano ighatsolawila mna msimu wake, ng'utsodaha bae ukulonga mbaka aghano ghanikulongele haghotsolawila.”"},{"book":"Luka","chapter":"1","verse":"21","text":"Iwanu iwang'ali wombeta Sakariya wetsina hayang'ali yokawa mne Ing'anda ye Imulungu."},{"book":"Luka","chapter":"1","verse":"22","text":"Baho halawile kunze, ng'adahile bae ukulonga nawo, apfo wamanya kona ghamaono mne Ing'anda ye Imulungu. Kalonga nawo kwa ghamoko ghake, kwaapfila ng'adahile bae ukulonga."},{"book":"Luka","chapter":"1","verse":"23","text":"Matsuwa ghake gha kusang'ana aghamalile, Sakariya koya ukaye."},{"book":"Luka","chapter":"1","verse":"24","text":"Aghabitile matsuwa mengi mwehe wake kakinda inda. Tsakepfisa mng'anda kwa miyetsi mitano."},{"book":"Luka","chapter":"1","verse":"25","text":"Tsakalonga, “Apfi pfipfo pfanendele Imulungu mna matsuwa ghala hambonele libatsi kunenda ndeke kona keli ichinyala mne iwanu!”"},{"book":"Luka","chapter":"1","verse":"26","text":"Mna ghumwetsi ghwa sita ghwe inda ya Elizabeti Imulungu kamtuma malaika yokemighwa Gaburieli aghende mne ghumji ghwa Natsareti mne isi ya Galilaya,"},{"book":"Luka","chapter":"1","verse":"27","text":"kwe imwali iyalapfighwe tsengele ne immale yakemighwe Yosefu, yalawile mne lukolo lwa Mndewa Daudi. Imwaliyo tsakakemighwa Mariya."},{"book":"Luka","chapter":"1","verse":"28","text":"Malaika tsakamtsila imwaliyo kamlongela, “Haulamke! Imtwatsa kahamwe naghwe, naye kakubaliki!”"},{"book":"Luka","chapter":"1","verse":"29","text":"Mariya hayahulike mbuli ayo, tsakalangula mne ghumoyo ghwake, naye kakangawala imbuli ino ina mana yachi."},{"book":"Luka","chapter":"1","verse":"30","text":"Malaika kamlongela, “Mariya, uleke kupfuka! Imulungu kakutendela uluso."},{"book":"Luka","chapter":"1","verse":"31","text":"Kutsokinda inda na kutsakweleka imwana immale, kutsomwing'a taghwa Yesu."},{"book":"Luka","chapter":"1","verse":"32","text":"Katsakuwa mkulu na katsokemighwa Imwana we Imulungu yali Kuchanya Ng'ani. Imtwatsa Imulungu katsomwing'a chighoda cha undewa che imbala wake Daudi."},{"book":"Luka","chapter":"1","verse":"33","text":"Katsokuwa imndewa we iwana wa Yakobu ghamatsuwa ghose, ne undewa wake ng'autsomala bae!”"},{"book":"Luka","chapter":"1","verse":"34","text":"Mariya kalonga ne malaika, “Nene na-mwali sina niwase bae ne immale. Kuya lelo itsakuwatse?”"},{"book":"Luka","chapter":"1","verse":"35","text":"Malaika kamwidika, “Ghumuhe Mwenzeka katsokutsila, na ngupfu tse Imulungu tsitsokughubika. Apfo imwana mwenzeluka katsakwelekighwa, katsokemighwa Imwana we Imulungu."},{"book":"Luka","chapter":"1","verse":"36","text":"Kwomkumbuka ndughu yako Elizabeti. Tsailongighwa ng'atsokweleka bae iwana, lekeni sambi kana inda ya miyetsi sita, pfipfo pfayali mnzehe."},{"book":"Luka","chapter":"1","verse":"37","text":"Kwaapfila kuduhu ichinu Imulungu ng'ochidaha bae kuchitenda.”"},{"book":"Luka","chapter":"1","verse":"38","text":"Mariya kalonga; “Nene na imtumwa we Imtwatsa, nendelighwe ka pfaulongile.” Kuya malaika ayo koka."},{"book":"Luka","chapter":"1","verse":"39","text":"Matsuwa ghaghala Mariya katsumka kaghenda mne ghumji ighuli mne pfidunda pfa isi ya Yudeya."},{"book":"Luka","chapter":"1","verse":"40","text":"Ako kengila mne ing'anda ya Sakariya, kamlamsa Elisabeti."},{"book":"Luka","chapter":"1","verse":"41","text":"Elisabeti hayahulike Mariya komlamsa, imwana kadaluka munda mwake. Elisabeti kamemetsighwa na Ghumuhe ghwe Imulungu,"},{"book":"Luka","chapter":"1","verse":"42","text":"kalonga kwa kukemelela, “Kubweda kubita iwapinga wose, ne imwana yutsomweleka kabalikiighwa!"},{"book":"Luka","chapter":"1","verse":"43","text":"Ebali chinu chino chindawila nene, mbaka mai we Imtwatsa wangu yanyangile nene?"},{"book":"Luka","chapter":"1","verse":"44","text":"Hanihulike kwondamsa, imwana kadaluka munda mwangu kwa ndeng'elelo."},{"book":"Luka","chapter":"1","verse":"45","text":"Ng'apfu ghweghwe yutoghole ka ghatsolawila aghala ghayakulongele Imtwatsa”"},{"book":"Luka","chapter":"1","verse":"46","text":"Mariya kalonga,"},{"book":"Luka","chapter":"1","verse":"47","text":"ghumoyo ghwangu ghwomdeng'elela Imulungu"},{"book":"Luka","chapter":"1","verse":"48","text":"kwaapfila kaukumbuka udodo we imtumwa wake!"},{"book":"Luka","chapter":"1","verse":"49","text":"kwaapfila Imulungu yane Ngupfu kanendela makulu."},{"book":"Luka","chapter":"1","verse":"50","text":"Kowonela libatsi iwanu wala iwompfuka."},{"book":"Luka","chapter":"1","verse":"51","text":"Tsakatenda ipfinu pfikulu kwa ghumoko ghwake."},{"book":"Luka","chapter":"1","verse":"52","text":"Kawahulumsa iwandewa kulawa kune ipfighoda pfawo pfa undewa,"},{"book":"Luka","chapter":"1","verse":"53","text":"Kawaghutisa wane inzala kwa pfinu pfinoghile,"},{"book":"Luka","chapter":"1","verse":"54","text":"Kamwapfila imtumwa wake Isiraeli,"},{"book":"Luka","chapter":"1","verse":"55","text":"Kakumbuka kumwonela libatsi Abrahamu"},{"book":"Luka","chapter":"1","verse":"56","text":"Mariya kakala na Elizabeti kwa miyetsi midatu, kuya koya ukaye yake."},{"book":"Luka","chapter":"1","verse":"57","text":"Matsuwa gha Elisabeti tsaghapfika ukweleka imwana, naye keleka imwana immale."},{"book":"Luka","chapter":"1","verse":"58","text":"Iwanu wali habehi yake ne iwandughu tsake hawahulike Imulungu pfamwonele libatsi sideke, wose wadeng'elela naye."},{"book":"Luka","chapter":"1","verse":"59","text":"Imwana hapfikile matsuwa manane, watsa kumwingitsa ngoma. Wabama kumwing'a taghwa Sakariya, taghwa lya aba wake."},{"book":"Luka","chapter":"1","verse":"60","text":"Kuya mai wake kalonga, “Bae! Taghwa lyake katsokemighwa Yohane!”"},{"book":"Luka","chapter":"1","verse":"61","text":"Walonga, “Pfii mbona kwahela ndughu iyokemighwa taghwa lino mlukolo lwako!”"},{"book":"Luka","chapter":"1","verse":"62","text":"Kuya walonga kwa ghamoko na aba wake wamghutsa taghwa lyachi kobama imwanaghe yakemighwe."},{"book":"Luka","chapter":"1","verse":"63","text":"Sakariya kalomba chibao cho kwandikila, kuya kandika, “Taghwa lyake Yohane.” Wose wakangawala!"},{"book":"Luka","chapter":"1","verse":"64","text":"Bahala Zakariya kadaha ukulonga keli, kandusa ukumtunya Imulungu."},{"book":"Luka","chapter":"1","verse":"65","text":"Iwanu wali habehi yake wapfuka, na mbuli tse ipfinu pfino tsenela kwose kune ipfidunda pfe isi ya Yudeya."},{"book":"Luka","chapter":"1","verse":"66","text":"Chila imunu yahulike imbuli ino kalangula, keghutsa, “Pfii imwana yuno atsakuwa mwana wachi?” Kwaapfila ingupfu ye Imtwatsa yakwoneka ghendo ikala naye."},{"book":"Luka","chapter":"1","verse":"67","text":"Sakariya aba wake Yohane kamemesighwa na Ghumuhe ghwe Imulungu, naye katabili imbuli kulawa kwe Imulungu."},{"book":"Luka","chapter":"1","verse":"68","text":"“Lekani tumtunye Imtwatsa, Imulungu wa Isiraeli!"},{"book":"Luka","chapter":"1","verse":"69","text":"Katwing'a twetwe Mkombotsi yane ngupfu,"},{"book":"Luka","chapter":"1","verse":"70","text":"Ka pfalongile kulawa ghumwande kubitila manabii wake wahenzeluka."},{"book":"Luka","chapter":"1","verse":"71","text":"kutukombola kulawa kwe iwehile wetu,"},{"book":"Luka","chapter":"1","verse":"72","text":"Tsakalonga katsowonela libatsi iwabala wetu"},{"book":"Luka","chapter":"1","verse":"73","text":"Kelighita ghendo kwa Abrahamu imbala wetu"},{"book":"Luka","chapter":"1","verse":"74","text":"katsotukombola kulawa kwe iwanu iwotwihila."},{"book":"Luka","chapter":"1","verse":"75","text":"tuwe wenzeluka na tuwe iwanu wanoghile hambele hake,"},{"book":"Luka","chapter":"1","verse":"76","text":"Ghweghwe imwanangu, kutsokemighwa nabii we Imulungu yali Uchanya ng'ani."},{"book":"Luka","chapter":"1","verse":"77","text":"Kuwalongela iwanu wake watsokombolighwa"},{"book":"Luka","chapter":"1","verse":"78","text":"Imulungu wetu kana libatsi na ghumoyo ghunoghile."},{"book":"Luka","chapter":"1","verse":"79","text":"Ghutsowamwemwesela iwanu wose iwali mne ichisi na sisila lya ifwa"},{"book":"Luka","chapter":"1","verse":"80","text":"Imwana kakula na kongetseka ingupfu mmuhe. Kakala kunyika mbaka litsuwa hawalawilile iwanu wa Isiraeli."}]}