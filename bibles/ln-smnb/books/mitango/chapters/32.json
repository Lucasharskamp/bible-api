{"data":[{"book":"Mitango","chapter":"32","verse":"1","text":"Bakitani ya Ribeni mpe ya Gadi bazalaki na bibwele mingi penza. Bamonaki ete mokili ya Yaezeri mpe ya Galadi ezali malamu mingi mpo na kobokola bibwele."},{"book":"Mitango","chapter":"32","verse":"2","text":"Bongo bakitani ya Ribeni mpe ya Gadi bayaki koloba na Moyize, na Nganga-Nzambe Eleazari mpe na bakambi ya lisanga :"},{"book":"Mitango","chapter":"32","verse":"3","text":"« Bingumba ya Ataroti, ya Diboni, ya Yaezeri, ya Nimira, ya Eshiboni, ya Eleale, ya Sebami, ya Nebo mpe ya Beoni ;"},{"book":"Mitango","chapter":"32","verse":"4","text":"bituka oyo Yawe akweyisaki liboso ya bato ya Isalaele, ezali malamu mpo na kobokola bibwele ; nzokande, basali na yo bazali mpe na bibwele. »"},{"book":"Mitango","chapter":"32","verse":"5","text":"Balobaki lisusu : « Soki tozwi ngolu na miso na yo, tika ete mokili oyo epesamela basali na yo lokola libula na biso mpe okatisa biso na ngambo ya Yordani te. »"},{"book":"Mitango","chapter":"32","verse":"6","text":"Moyize alobaki na bakitani ya Gadi mpe ya Ribeni :"},{"book":"Mitango","chapter":"32","verse":"7","text":"Mpo na nini bolingi lisusu kolembisa mitema ya bana ya Isalaele oyo bazali kokende na mokili oyo Yawe apesaki bango ?"},{"book":"Mitango","chapter":"32","verse":"8","text":"Oyo ezali penza makambo oyo batata na bino basalaki tango natindaki bango wuta na Kadeshi-Barinea mpo na kokende kononga mokili."},{"book":"Mitango","chapter":"32","verse":"9","text":"Sima na bango komata na lubwaku ya Eshikoli mpe komona mokili yango, balembisaki mitema ya bana ya Isalaele oyo balingaki kokota na mokili oyo Yawe apesaki bango."},{"book":"Mitango","chapter":"32","verse":"10","text":"Na mokolo wana, kanda ya Yawe epelaki mpe alapaki ndayi oyo :"},{"book":"Mitango","chapter":"32","verse":"11","text":"« Lokola batosaki Ngai te na motema mobimba, moko te kati na bato oyo bazali na mibu tuku mibale mpe komata, ba-oyo babimaki na Ejipito, akomona mokili oyo nalakaki, na nzela ya ndayi, epai ya Abrayami, Izaki mpe Jakobi"},{"book":"Mitango","chapter":"32","verse":"12","text":"longola kaka Kalebi, mwana mobali ya Yefune, moto ya libota ya Kenizi, mpe Jozue, mwana mobali ya Nuni, pamba te batosaki Ngai Yawe na mitema na bango mobimba. »"},{"book":"Mitango","chapter":"32","verse":"13","text":"Yawe atombokelaki Isalaele mpe asalaki ete bayengayenga na esobe mibu tuku minei kino tango molongo nyonso ya bato oyo basalaki mabe na miso na Ye basilaki kokufa."},{"book":"Mitango","chapter":"32","verse":"14","text":"Bino mpe bozali kaka ndenge moko, libota ya bato ya masumu, bozali kaka kosala makambo ndenge moko na batata na bino mpe bozali kopelisa lisusu koleka kanda ya Yawe likolo ya Isalaele."},{"book":"Mitango","chapter":"32","verse":"15","text":"Soki boboyi kolanda nzela na Ye, akotika lisusu bato oyo nyonso na esobe mpe bato oyo bakobebisama likolo na bino."},{"book":"Mitango","chapter":"32","verse":"16","text":"Babelemaki pene na Moyize mpe balobaki :"},{"book":"Mitango","chapter":"32","verse":"17","text":"Kasi tozali kolata na lombangu bibundeli na biso mpe kokende na liboso ya bana ya Isalaele kino tango tokokomisa bango na esika na bango. Bongo, na tango yango, basi mpe bana na biso bakotikala awa, kati na bingumba batonga makasi, mpo na komibatela liboso ya bavandi ya mokili oyo."},{"book":"Mitango","chapter":"32","verse":"18","text":"Tokotikala kozonga na bandako na biso te soki moto moko na moko ya Isalaele azwi libula na ye te ;"},{"book":"Mitango","chapter":"32","verse":"19","text":"mpe tokotikala kozwa libula moko te elongo na bango na ngambo mosusu ya Yordani, pamba te libula oyo esengeli kopesamela biso ezali na ngambo ya este ya Yordani."},{"book":"Mitango","chapter":"32","verse":"20","text":"Moyize alobaki na bango :"},{"book":"Mitango","chapter":"32","verse":"21","text":"mpe soki bino nyonso oyo bosimbi bibundeli bokeyi na ngambo mosusu ya Yordani liboso ya Yawe, kino abengana banguna na Ye"},{"book":"Mitango","chapter":"32","verse":"22","text":"mpe mokili ekoma na se ya bokonzi ya Yawe, nde bokoki kozonga. Ezali na nzela wana nde bokolongwa na ngambo na miso ya Yawe mpe na miso ya bana ya Isalaele, mpe mokili oyo ekokoma libula na bino na miso ya Yawe."},{"book":"Mitango","chapter":"32","verse":"23","text":"Kasi soki bosali bongo te, bokosala nde lisumu na miso ya Yawe mpe boyeba ete, lisumu na bino ekolanda bino."},{"book":"Mitango","chapter":"32","verse":"24","text":"Botonga bingumba makasi mpo na basi mpe bana na bino, botonga mapango mpo na bibwele na bino, kasi bokokisa mpe elaka oyo bopesi."},{"book":"Mitango","chapter":"32","verse":"25","text":"Bakitani ya Gadi mpe ya Ribeni balobaki na Moyize :"},{"book":"Mitango","chapter":"32","verse":"26","text":"Bana mpe basi na biso elongo na banyama mpe bibwele na biso bakotikala awa, na bingumba ya Galadi."},{"book":"Mitango","chapter":"32","verse":"27","text":"Kasi mpo na biso basali na yo, mobali nyonso akosimba bibundeli mpo na kokende na bitumba ; tokokatisa na ngambo mpo na kobunda liboso ya Yawe ndenge kaka nkolo na biso asili koloba."},{"book":"Mitango","chapter":"32","verse":"28","text":"Boye, Moyize apesaki mitindo na tina na bango epai ya Nganga-Nzambe Eleazari, epai ya Jozue, mwana mobali ya Nuni, mpe epai ya bakambi ya mabota ya Isalaele."},{"book":"Mitango","chapter":"32","verse":"29","text":"Moyize alobaki na bango :"},{"book":"Mitango","chapter":"32","verse":"30","text":"Kasi soki bakatisi elongo na bino te mpo na kokende na bitumba, bakozwa libula elongo na bino, na mokili ya Kanana."},{"book":"Mitango","chapter":"32","verse":"31","text":"Bakitani ya Gadi mpe ya Ribeni bazongisaki :"},{"book":"Mitango","chapter":"32","verse":"32","text":"Tokokatisa na ngambo mosusu liboso ya Yawe kino na mokili ya Kanana mpo na bitumba. Kasi mabele oyo biso tosengeli kozwa lokola libula ekozala na ngambo oyo ya Yordani."},{"book":"Mitango","chapter":"32","verse":"33","text":"Boye, Moyize apesaki epai ya bakitani ya Gadi, ya Ribeni mpe ya ndambo ya libota ya Manase, mwana mobali ya Jozefi mokili ya Sikoni, mokonzi ya bato ya Amori mpe mokili ya Ogi, mokonzi ya Bashani : mokili mobimba elongo na bingumba na yango mpe mboka mike oyo ezingelaki yango."},{"book":"Mitango","chapter":"32","verse":"34","text":"Bakitani ya Gadi batongaki bingumba oyo : Diboni, Ataroti, Aroeri ;"},{"book":"Mitango","chapter":"32","verse":"35","text":"Aroti-Shofani, Yaezeri, Yogibeka ;"},{"book":"Mitango","chapter":"32","verse":"36","text":"Beti-Nimira mpe Beti-Arani lokola bingumba ya makasi ; mpe batongaki lisusu mapango mpo na bibwele na bango."},{"book":"Mitango","chapter":"32","verse":"37","text":"Bakitani ya libota ya Ribeni batongaki bingumba oyo : Eshiboni, Eleale mpe Kiriatayimi"},{"book":"Mitango","chapter":"32","verse":"38","text":"elongo na Nebo mpe Bala-Meoni, kombo oyo babongola na Sibima. Bapesaki bakombo na bingumba oyo batongaki."},{"book":"Mitango","chapter":"32","verse":"39","text":"Bakitani ya Makiri, mwana mobali ya Manase bakendeki kino na Galadi, babotolaki yango mpe babenganaki bato ya Amori oyo bazalaki kovanda kuna."},{"book":"Mitango","chapter":"32","verse":"40","text":"Boye, Moyize apesaki mokili ya Galadi epai ya bakitani ya Makiri, mwana mobali ya Manase, mpe bakomaki kovanda kuna."},{"book":"Mitango","chapter":"32","verse":"41","text":"Yairi, moko kati na bakitani ya Manase, abotolaki bamboka na yango ya mike mpe abengaki yango Avoti Yairi32.41 Avoti Yairi elingi koloba : bamboka mike ya Yairi.."},{"book":"Mitango","chapter":"32","verse":"42","text":"Mpe Noba abotolaki Kenati mpe bamboka na yango ya mike oyo ya zingazinga mpe abengaki yango Noba, ndenge ezalaki kombo na ye."}]}