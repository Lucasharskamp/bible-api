{"data":[{"book":"1 USamuyeli","chapter":"23","verse":"1","text":"Kwathi uDavida esetsheliwe ukuthi, “Khangela, amaFilistiya ahlasela iKheyila njalo aphanga leziza,”"},{"book":"1 USamuyeli","chapter":"23","verse":"2","text":"wabuza uThixo, esithi, “Ngingahamba ukuyahlasela amaFilistiya la na?”"},{"book":"1 USamuyeli","chapter":"23","verse":"3","text":"Kodwa abantu bakaDavida bathi kuye, “Lapha koJuda thina siyesaba. Pho kuzakuba kukhulu kangakanani nxa sizakuyamelana lamabutho amaFilistiya eKheyila!”"},{"book":"1 USamuyeli","chapter":"23","verse":"4","text":"UDavida waphinda wambuza futhi uThixo, njalo uThixo wamphendula wathi, “Hamba eKheyila, ngoba amaFilistiya ngizawanikela ezandleni zakho.”"},{"book":"1 USamuyeli","chapter":"23","verse":"5","text":"Ngakho uDavida labantu bakhe baya eKheyila, walwa lamaFilistiya wathumba izifuyo zawo. Wabulala amaFilistiya amanengi kakhulu wahlenga abantu baseKheyila."},{"book":"1 USamuyeli","chapter":"23","verse":"6","text":"(U-Abhiyathari indodana ka-Ahimeleki wayeze lesembatho semahlombe ekubalekeleni kwakhe kuDavida eKheyila.)"},{"book":"1 USamuyeli","chapter":"23","verse":"7","text":"USawuli watshelwa ukuthi uDavida wayeseye eKheyila, ngakho wathi, “UNkulunkulu usemnikele kimi, ngoba uDavida usezifake entolongweni ngokungena edolobheni elilamasango lemigoqo.”"},{"book":"1 USamuyeli","chapter":"23","verse":"8","text":"USawuli wamemeza amabutho akhe wonke empini ukuba aye eKheyila ukuyavimbezela uDavida labantu bakhe."},{"book":"1 USamuyeli","chapter":"23","verse":"9","text":"Kwathi uDavida esizwa ukuthi uSawuli wayeceba okubi ngaye, wathi ku-Abhiyathari umphristi, “Letha isembatho samahlombe.”"},{"book":"1 USamuyeli","chapter":"23","verse":"10","text":"UDavida wasesithi, “Awu Thixo, Nkulunkulu ka-Israyeli, inceku yakho isizwile impela ukuthi uSawuli uceba ukuza eKheyila achithe idolobho ngenxa yami."},{"book":"1 USamuyeli","chapter":"23","verse":"11","text":"Abantu baseKheyila banganginikela kuye na? USawuli uzakuza na njengalokhu inceku yakho ekuzwileyo? Awu Thixo Nkulunkulu ka-Israyeli, itshele inceku yakho.”"},{"book":"1 USamuyeli","chapter":"23","verse":"12","text":"UDavida wabuza njalo wathi, “Abantu baseKheyila bazanginikela labantu bami kuSawuli na?”"},{"book":"1 USamuyeli","chapter":"23","verse":"13","text":"Ngakho uDavida labantu bakhe, ababengaba ngamakhulu ayisithupha ubunengi babo, basuka eKheyila baqhubeka behamba besuka kwenye indawo baye kwenye. USawuli esezwile ukuthi uDavida wayesebalekile eKheyila kasayanga khona."},{"book":"1 USamuyeli","chapter":"23","verse":"14","text":"UDavida wahlala ezinqabeni zasenkangala lasezintabeni zeNkangala yaseZifi. Nsuku zonke uSawuli wamdinga, kodwa uNkulunkulu kamnikelanga uDavida ezandleni zakhe."},{"book":"1 USamuyeli","chapter":"23","verse":"15","text":"Kwathi uDavida eseHoreshi eNkangala yaseZifi, wezwa ukuthi uSawuli wayephumele ukuyambulala."},{"book":"1 USamuyeli","chapter":"23","verse":"16","text":"Njalo indodana kaSawuli uJonathani waya kuDavida eHoreshi wamsiza ukuba athole amandla kuNkulunkulu."},{"book":"1 USamuyeli","chapter":"23","verse":"17","text":"Wathi kuye, “Ungesabi. Ubaba uSawuli kasoze abeke isandla phezu kwakho. Wena uzakuba yinkosi yako-Israyeli, njalo mina ngizakuba ngumsekeli wakho. Lobaba uSawuli uyakwazi lokhu.”"},{"book":"1 USamuyeli","chapter":"23","verse":"18","text":"Bobabili benza isivumelwano phambi kukaThixo. Emva kwalokho uJonathani waya ekhaya, kodwa uDavida wasala eHoreshi."},{"book":"1 USamuyeli","chapter":"23","verse":"19","text":"Abantu baseZifi baya kuSawuli eGibhiya bathi kuye, “Kanti uDavida kacatshanga phakathi kwethu ezinqabeni eHoreshi, entabeni yaseHakhila, eningizimu kweJeshimoni na?"},{"book":"1 USamuyeli","chapter":"23","verse":"20","text":"Ngakho-ke woza Nkosi nxa kukuthokozisa ukwenzanjalo, thina sizakuba yithi esizamnikela enkosini.”"},{"book":"1 USamuyeli","chapter":"23","verse":"21","text":"USawuli waphendula wathi, “Uthixo alibusise ngokungikhathalela kwenu."},{"book":"1 USamuyeli","chapter":"23","verse":"22","text":"Hambani liyekwenza amanye amalungiselelo. Dingani ukwazi lapho uDavida ajayele ukuya khona lokuthi ngubani owambonayo khonapho. Bangitshela ukuthi uliqili kakhulu."},{"book":"1 USamuyeli","chapter":"23","verse":"23","text":"Funani ukwazi ngazozonke izindawo zokucatsha azisebenzisayo beselibuya kimi lilolwazi oluqinisekileyo. Emva kwalokho ngizahamba lani; nxa ekhona esigabeni, ngizamdinga phakathi kwezizwana zonke zakoJuda.”"},{"book":"1 USamuyeli","chapter":"23","verse":"24","text":"Ngakho-ke basuka baya eZifi besandulela uSawuli. Ngalesosikhathi uDavida labantu bakhe babeseNkangala yaseMawoni, e-Arabha eningizimu kweJeshimoni."},{"book":"1 USamuyeli","chapter":"23","verse":"25","text":"USawuli labantu bakhe baqalisa ukudinga, njalo kwathi uDavida esetsheliwe ngakho wehlela edwaleni wahlala eNkangala yaseMawoni. Kwathi uSawuli esekuzwile lokhu, waya eNkangala yaseMawoni elandela uDavida."},{"book":"1 USamuyeli","chapter":"23","verse":"26","text":"USawuli wayehamba ngakwelinye icele lentaba, uDavida labantu bakhe bengakwelinye icele bephangisa ukuba babalekele uSawuli. Kwathi uSawuli lamabutho akhe sebezamfica uDavida labantu bakhe ukuba babathumbe,"},{"book":"1 USamuyeli","chapter":"23","verse":"27","text":"kwafika isithunywa kuSawuli, sisithi, “Woza ngokuphangisa! AmaFilistiya ahlasela ilizwe.”"},{"book":"1 USamuyeli","chapter":"23","verse":"28","text":"Lapho-ke uSawuli wayekela ukulandela uDavida wasesiyakulwa lamaFilistiya. Yikho-nje indawo le beyibiza ngokuthi Sela Hamalekhothi."},{"book":"1 USamuyeli","chapter":"23","verse":"29","text":"UDavida wahamba esuka lapho wayahlala ezinqabeni zase-Eni-Gedi."}]}