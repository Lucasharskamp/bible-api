{"data":[{"book":"Maluko","chapter":"6","verse":"1","text":"Yesu ngaboka paali penia ngabuja kachakwe, ngalongwana na akinapunji bakwe."},{"book":"Maluko","chapter":"6","verse":"2","text":"Lichoba li Kupomalela ngatumbu kubola mu nyumba ji kungongalela. Bandu ajingi apabannyoa ngabaomongwa, ngabalenga, “Jwenio apatita ko malango aga? Genia malango nike? Na ibabo ikobo andi eyeye?”"},{"book":"Maluko","chapter":"6","verse":"3","text":"Bo, ojo nga jwajoje chalamalajo, mwana jwa Maliamu, na nkaka gwabe akina Yakobo na Yose na Yuda na Simoni? Bo, akalombo mundu nga batamanga upambaje? Penia ngababe na mbwele kwa genia."},{"book":"Maluko","chapter":"6","verse":"4","text":"Yesu ngabalenge, “Nnondoli kupataje ichima kachakwe andaje kubandu bakwe, nambu kupata ichima kila paali.”"},{"book":"Maluko","chapter":"6","verse":"5","text":"Penia alaitije ikobo, nambu ngababeke maboko akatamwe ngabalamanga."},{"book":"Maluko","chapter":"6","verse":"6","text":"Ngaomongwa magambu gwangaamini gwabe."},{"book":"Maluko","chapter":"6","verse":"7","text":"Ngabakema akinapunji komi na abena pamwe na ngabakinga abena abena. Ngabape kinala chu kubenga michepela,"},{"book":"Maluko","chapter":"6","verse":"8","text":"ngabakelebuya, “Makapotoje kilebe chachoa mumwanja gwabe nambu bapotola bokola tu bakapotoje yakulya wala nkoba wala uloi muibwindo yabe."},{"book":"Maluko","chapter":"6","verse":"9","text":"Nkwindanga ilatu nambu makapotoje mikogo mibena.”"},{"book":"Maluko","chapter":"6","verse":"10","text":"Uyo ngalenga, “Papotipala pabapakumpokela, ntamanga upo mpaka apampakuboka penia."},{"book":"Maluko","chapter":"6","verse":"11","text":"Anda nhwike pikilambo na bakanite kumpokela andaje kumpenakia, mmokanga, penia mpyatanga litukunda mumakongono ginu kupala kachalakicha.”"},{"book":"Maluko","chapter":"6","verse":"12","text":"Kuboka penia angweto ngababokanga penia ngabajenda kutaali na penia, ngabatangachanga Nhwalo Gwambone bandu ngabalapa mabaja gabe."},{"book":"Maluko","chapter":"6","verse":"13","text":"Ngababenga michepela mijingi, ngabapakaya mauta akatamwe ajingi, ngabalamanga."},{"book":"Maluko","chapter":"6","verse":"14","text":"Nngwana Helode juku Galilaya ngajoa genia goa, gambu Yesu akajoanika kila paali. Bandu bange ngabalenga, “Yohana Mmatichi ate kuyoka, gambu makakala gi ikobo gabi nkati jakwe.”"},{"book":"Maluko","chapter":"6","verse":"15","text":"Bange ngabalenga, “Jwenio nga Eliya.”"},{"book":"Maluko","chapter":"6","verse":"16","text":"Kingobu Helode apajoa genia genie, ngalenga, “Ojo Yohana Mmatichi! Nga jununhweketa mutwe, ate kuyoka.”"},{"book":"Maluko","chapter":"6","verse":"17","text":"Machoba gu unyuma Helode akaamulicha kuntaba Yohana mukipungo. Helode atenda yene gambu gukutolana na Helodia ojwakiba nhwana gwa nnuna gwakwe Filipo."},{"book":"Maluko","chapter":"6","verse":"18","text":"Yohana mmatichi akate kunkelebuya Helode kulenga, “Ipaligwije kutola aanaba ununu gwinu.”"},{"book":"Maluko","chapter":"6","verse":"19","text":"Munkege jwenio akatekunchimwa muno Yohana, ngapala kunkoma, nambu aotwije magambu annyogopa Nngwana Helodia."},{"book":"Maluko","chapter":"6","verse":"20","text":"Na Helode annyogopa Yohana Mmatichi magambu amanyi kutenda mundu jwenio jukiniaje kabe Nchwapi jwa Nnoongo, kabe ngammeka mulenda gwakwe. Helode ngapala kumpenakia Yohana, iganukube kuboka pa kumpenikia, ngaechuka muno."},{"book":"Maluko","chapter":"6","verse":"21","text":"Kiika kono Helodia ngapata kijemo. Likiba lichoba lya mpapala gu kombakela kubelekwa kwa Helode, ngababeke mpapala nkolongwa, bandu bakwe bi libalacha lyakwe na akolongwa ba akalenda bakwe na achikilongoi buku Galilaya."},{"book":"Maluko","chapter":"6","verse":"22","text":"Mwana jwakwe Helodia munkege ngajingila, ngaina, nganhwalali mwojo Helode na akageni mundu. Yene Nngwana Helode ngannenge kamwale, “Mikipala nike? Unyope nane manampa chachoa echimikipala.”"},{"book":"Maluko","chapter":"6","verse":"23","text":"Kabe ngalagana kulenga, “Chachoa echimpala unyopatu, manumpage, ata nusu ji kingwana chango.”"},{"book":"Maluko","chapter":"6","verse":"24","text":"Yene kamwale ngaboka, ngabakonya amamundu, “Nyopa nike?”"},{"book":"Maluko","chapter":"6","verse":"25","text":"Kamwale jwenio ngabuja chokwe kangwana ngajopa, “Mbala umbe kingobu uchenje mutwe gwa Yohana mmatichi.”"},{"book":"Maluko","chapter":"6","verse":"26","text":"Yene angwana ngabaechuka muno, nambu kwa magambu ga kulapila kwabe, na kwa magambu akageni abakiba pampapala, baotwije kunkanalila."},{"book":"Maluko","chapter":"6","verse":"27","text":"Yene nganhwamulicha nnenda alete mutwe gwa Yohana. Nnenda ngajenda mukipungo nganhweketa mutwe Yohana,"},{"book":"Maluko","chapter":"6","verse":"28","text":"kuboka penia ngaleta mutwe mulichinia ngabampe kamwale, na jwenio ngabape amamundu."},{"book":"Maluko","chapter":"6","verse":"29","text":"Akinapunji ba Yohana apabajoa genia, ngabaika ngabatola mmele gwa Yohana ngabachika."},{"book":"Maluko","chapter":"6","verse":"30","text":"Achandundame ngababuja, nukongana na Yesu, ngabalenge goa agabateile nu kubola."},{"book":"Maluko","chapter":"6","verse":"31","text":"Penia pakiba na bandu ajingi abajenda nu kubuja kwa Yesu na akinapunji bakwe baotwije kulye chakulya yene Yesu ngabalenge angweto, “Tujende paali pantemela kwenio tukaba jika jito mamakapomolela kachoko.”"},{"book":"Maluko","chapter":"6","verse":"32","text":"Yene angweto ngabajendanga jikajabe muntumbwi paali pantemela."},{"book":"Maluko","chapter":"6","verse":"33","text":"Bandu ajingi ngababona angweto pababokanga, yene ngabamanya kingobu ucho kababilingite, ajingi kuboka kila kilambo, ngababutakilanga ngabalongelela kuika kwenio kwajenda Yesu na akinapunji bakwe."},{"book":"Maluko","chapter":"6","verse":"34","text":"Kingobu Yesu apauluka muntumbwi, ngaubona nkengeni gwa bandu, ngababone kia, magambu bakibanga andi mambelele ganga nchungi. Yene ngatumbu kabola ilebe ijingi."},{"book":"Maluko","chapter":"6","verse":"35","text":"Pilitipika lichoba, akinapunji bakwe ngaba nnyendelela Yesu, ngabannenge, “Paali pamba papongote, na ngoe kutipike."},{"book":"Maluko","chapter":"6","verse":"36","text":"Mbaya matabukange bandu maleke bajendange kumigonda nu kuijiji ya papipi, bakaemelange ilyo.”"},{"book":"Maluko","chapter":"6","verse":"37","text":"Nambu Yesu ngabalengela, “Mapagange mangweto chakulya.”"},{"book":"Maluko","chapter":"6","verse":"38","text":"Yene Yesu ngabakonyanga, “Nkweti mikate milenga? Nnyende makalolange.”"},{"book":"Maluko","chapter":"6","verse":"39","text":"Penia, Yesu ngabalenge akinapunji bakwe matamikange bandu boa ikuta ikuta pina manyai ga chwapi."},{"book":"Maluko","chapter":"6","verse":"40","text":"Yene bandu ngabatamanga ikuta ikuta ya bandu mia mia na ya bandu amsini amsini."},{"book":"Maluko","chapter":"6","verse":"41","text":"Kuboka penia Yesu ngatola mikate nhwano na yamaki ibele, ngalola kunani kumbengu, nu kunnumba Nnoongo. Ngametula mikate, na kape akinapunji bakwe babaganakie bandu. Uyo na yamaki ibele ngababaganakia boa."},{"book":"Maluko","chapter":"6","verse":"42","text":"Bandu boa ngabalye, nu kujukuta."},{"book":"Maluko","chapter":"6","verse":"43","text":"Penia akinapunji gabalokotanga imbolopolo yi mikate na yamaki, ngabatweleyanga ikapo komi ni ibena."},{"book":"Maluko","chapter":"6","verse":"44","text":"Bandu abalile mikate jenie bakiba akinalome elufu nhwano."},{"book":"Maluko","chapter":"6","verse":"45","text":"Yesu ngabalengela akinapunji bakwe bajingi muntumbwi, balongalele kujenda ku Betisaida, kwie ja lilaba likolongwa, kingobu chenie ngabanneka akatabuka bandu."},{"book":"Maluko","chapter":"6","verse":"46","text":"Kuboka pa katabuka bandu ngajenda kukitombi kugongalela."},{"book":"Maluko","chapter":"6","verse":"47","text":"Piika kimuyo, ntumbwi gwakiba panakati ji lilaba likolongwa, Yesu akiba kujomo jika jakwe."},{"book":"Maluko","chapter":"6","verse":"48","text":"Ngaba bonanga akinapunji bakwe bakalaganga kwa kuputa makasia, gambu upepo uuma kubajenda. Papipi nu kuche, Yesu ngabajendelela akinapunji akajenda panani ja mache. Apala kapetanga,"},{"book":"Maluko","chapter":"6","verse":"49","text":"nambu angweto ngabammona akajenda panani ja mache. Ngabawacha nu kuchobela, “Ele lihoka!”"},{"book":"Maluko","chapter":"6","verse":"50","text":"Boa apabammona ngabajogopa muno."},{"book":"Maluko","chapter":"6","verse":"51","text":"Kubokapenia ngaombela muntumbwi omubakiba akinapunji bakwe na upepo ngukotoka. Akinapunji ngabaomongwa muno,"},{"book":"Maluko","chapter":"6","verse":"52","text":"bakibanga tango kumanya mana ga mikateje. Gambu malango gabe gakiba gapunganikwe."},{"book":"Maluko","chapter":"6","verse":"53","text":"Ngabajomboka lilaba, ngabaika kukilambo cha ku Genesaleti, ngaba jemekanga ntumbwi gwabe."},{"book":"Maluko","chapter":"6","verse":"54","text":"Kingobutu apabapita mumtumbwi bandu ngabammanya Yesu."},{"book":"Maluko","chapter":"6","verse":"55","text":"Bai, ngabatindila chokwe kukilambo choa, kila abannyoa kutenda Yesu abi kwako ngabampelekela akatamwe bagonike mumakai gabe."},{"book":"Maluko","chapter":"6","verse":"56","text":"Kila paali Yesu apajenda, kukijiji na kunnyini andaje kumigonda, bandu ngaba bekanga akatamwe pulubanja, ngabannyopa Yesu bakunyule ati lubiniko lwa ngobo jakwe. Benia boa abankunywile ngabalama."}]}