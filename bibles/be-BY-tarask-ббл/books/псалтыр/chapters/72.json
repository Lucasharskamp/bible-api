{"data":[{"book":"ПСАЛТЫР","chapter":"72","verse":"1","text":"Псальма Асафава."},{"book":"ПСАЛТЫР","chapter":"72","verse":"2","text":"А я - ледзь ногі мае не пахіснуліся, ледзь падэшвы мае не пакаўзнуліся, -"},{"book":"ПСАЛТЫР","chapter":"72","verse":"3","text":"я быў ліхім пазайздросьціў, як пабачыў дабрадзенства бязбожных,"},{"book":"ПСАЛТЫР","chapter":"72","verse":"4","text":"бо няма ім цярпеньняў да самае сьмерці, і сіла моцная ў іх;"},{"book":"ПСАЛТЫР","chapter":"72","verse":"5","text":"на працы людзкой іх няма, і разам зь людзьмі яны ўціску ня знаюць."},{"book":"ПСАЛТЫР","chapter":"72","verse":"6","text":"Вось таму іхняя пыха, як нашыйнік, абклала іх, і дзёрзкасьць, як убор, аблягае іх;"},{"book":"ПСАЛТЫР","chapter":"72","verse":"7","text":"вылазяць ім вочы ад тлушчу, жаданьні ў сэрцы іхнім варушацца,"},{"book":"ПСАЛТЫР","chapter":"72","verse":"8","text":"сьмяюцца яны з усяго; зласьліва паклёпы наводзяць; ганарыста гавораць;"},{"book":"ПСАЛТЫР","chapter":"72","verse":"9","text":"вусны свае ўзносяць да неба, - а іхні язык па зямлі валачэцца."},{"book":"ПСАЛТЫР","chapter":"72","verse":"10","text":"Таму туды ж зьвяртаецца народ ягоны, і п'юць ваду поўнаю чараю"},{"book":"ПСАЛТЫР","chapter":"72","verse":"11","text":"і кажуць: «як уведае Бог? і ці мае Ўсявышні веданьне?»"},{"book":"ПСАЛТЫР","chapter":"72","verse":"12","text":"І вось гэтыя грэшнікі песьцяцца на гэтым сьвеце і памнажаюць багацьце."},{"book":"ПСАЛТЫР","chapter":"72","verse":"13","text":"І сказаў я: ці ж не дарма ачышчаў я сэрца маё і ў нянавісьці абмываў мае рукі,"},{"book":"ПСАЛТЫР","chapter":"72","verse":"14","text":"і ўвесь дзень я цярплю ўдары, і кожнае раніцы кару прымаю?"},{"book":"ПСАЛТЫР","chapter":"72","verse":"15","text":"Калі б я сказаў: буду так разважаць, як яны, - дык здрадзіў бы роду сыноў Тваіх."},{"book":"ПСАЛТЫР","chapter":"72","verse":"16","text":"І задумаўся я, як зразумець гэта; але цяжка яно ў вачах маіх,"},{"book":"ПСАЛТЫР","chapter":"72","verse":"17","text":"пакуль не ўвайшоў я ў сьвятыню Божую, і не зразумеў іхняга канца."},{"book":"ПСАЛТЫР","chapter":"72","verse":"18","text":"Так! на коўзкіх шляхах паставіў Ты іх, і скідаеш іх у прорвішчы."},{"book":"ПСАЛТЫР","chapter":"72","verse":"19","text":"Як зьнянацку яны ўвайшлі ў спусташэньне, згінулі, зьніклі ад жахаў!"},{"book":"ПСАЛТЫР","chapter":"72","verse":"20","text":"Як сном пасьля абуджэньня, так Ты, Госпадзе, іх разбудзіўшы, зьнішчыш іхнія мроі."},{"book":"ПСАЛТЫР","chapter":"72","verse":"21","text":"Калі кіпела сэрца маё і трымцела нутрына мая,"},{"book":"ПСАЛТЫР","chapter":"72","verse":"22","text":"быў я тады неразумны, нічога ня цяміў; як быдла быў я прад Табою."},{"book":"ПСАЛТЫР","chapter":"72","verse":"23","text":"Але заўжды я з Табою; Ты трымаеш мяне за правую руку:"},{"book":"ПСАЛТЫР","chapter":"72","verse":"24","text":"Ты вядзеш мяне паводле радаў Тваіх, і потым у славу прымаеш мяне."},{"book":"ПСАЛТЫР","chapter":"72","verse":"25","text":"Хто мне на небе? і з Табою нічога не хачу на зямлі."},{"book":"ПСАЛТЫР","chapter":"72","verse":"26","text":"Зьнемагае цела маё і сэрца маё; Бог - цьвярдыня сэрца майго і частка мая навечна,"},{"book":"ПСАЛТЫР","chapter":"72","verse":"27","text":"бо вось гінуць усе, хто збочвае ад Цябе; Ты нішчыш кожнага, хто ад Цябе адступаецца."},{"book":"ПСАЛТЫР","chapter":"72","verse":"28","text":"А мне добра набліжацца да Бога! На Госпада Бога паклаў я надзею маю, каб абвяшчаць усе дзеі Твае!"}]}