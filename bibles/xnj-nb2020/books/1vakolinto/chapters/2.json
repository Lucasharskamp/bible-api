{"data":[{"book":"1 Vakolinto","chapter":"2","verse":"1","text":"Valongo vangu, panabwelili kwinu kuvakokosela mfiyu wa ujumbi wa Chapanga nahengilili lepi malovi geginonopa amala umanya uvaha."},{"book":"1 Vakolinto","chapter":"2","verse":"2","text":"Muni penavi kwinu naamwili nikotoka kumanya chindu chochoha chila nambu kummanya Yesu Kilisitu ndu, yula mweavambiwi pamsalaba."},{"book":"1 Vakolinto","chapter":"2","verse":"3","text":"Penavi kwinu navili ngolongondi, na kuvagaya kwa kuyogopa."},{"book":"1 Vakolinto","chapter":"2","verse":"4","text":"Mawuliwu gangu na makokoselu gangu gawusiwi lepi kwa luhala lwa vandu, nambu kwa ulangisu wa makakala ga Mpungu wa Chapanga"},{"book":"1 Vakolinto","chapter":"2","verse":"5","text":"Nakitili chenicho muni sadika yinu yimuhuvalila makakala ga Chapanga, nambu yihuvalila lepi luhala lwa vandu."},{"book":"1 Vakolinto","chapter":"2","verse":"6","text":"Pamonga nene nikuvakokosela mambu ga luhala kwa vala vevakangili mtima, nambu mambu genago lepi vachilongosi va mulima uwu, veviyagisa makakala gavi."},{"book":"1 Vakolinto","chapter":"2","verse":"7","text":"Tikokosa mfiyu wa luhala lwa chapanga, ndi weufiyiki kwa vandu, ndi Chapanga amali kupanga kwakona kuwumbwa mulima ndava ya ukulu witu."},{"book":"1 Vakolinto","chapter":"2","verse":"8","text":"Kawaka hati chilongosi mmonga wa lusenje lwitu mweamanyili lijambu ili. Ndava muni ngati kuvya vamanyili, ngavamvambii lepi pamsalaba BAMBU mkulu."},{"book":"1 Vakolinto","chapter":"2","verse":"9","text":"Ngati chegijova Mayandiku Gamsopi,"},{"book":"1 Vakolinto","chapter":"2","verse":"10","text":"Genago ndi mambu Chapanga gatigubukulili kwa njila ya Mpungu waki. Muni Mpungu Msopi ulola mambu goha, hati mambu ga mugati neju ga Chapanga."},{"book":"1 Vakolinto","chapter":"2","verse":"11","text":"Kawaka mundu mweihotola kumanya maholo ga mundu yungi nambu nga mwene. Mewa kawaka mundu mwihotola kumanya maholo ga Chapanga nambu nga Mpungu wa Chapanga."},{"book":"1 Vakolinto","chapter":"2","verse":"12","text":"Nambu tete tapoki lepi mpungu wa mulima uwu, nambu tapokili mpungu weuhuma kwa Chapanga, ndi muni tihotola kumanya gala Chapanga getipelili waka."},{"book":"1 Vakolinto","chapter":"2","verse":"13","text":"Na tete tijova lepi malovi getiwuliwi kwa luhala lwa vandu, nambu kwa malovi getiwuliwi na Mpungu Msopi, tidandaula mambu ga Mpungu kwa vandu vala vevavi Mpungu Msopi."},{"book":"1 Vakolinto","chapter":"2","verse":"14","text":"Mundu angali Mpungu wa Chapanga ipokela lepi mambu gegihuma kwa Mpungu wa Chapanga. Ndava muni ndi uyimu kwaki, mwene ihotola lepi kumanya ndava genago gimanyikana ndu kwa uhotola wa Mpungu."},{"book":"1 Vakolinto","chapter":"2","verse":"15","text":"Mundu mweavi na Mpungu wa Chapanga akugamanya mambu goha, nambu kawaka mundu mweihotola kuhamula mambu goha."},{"book":"1 Vakolinto","chapter":"2","verse":"16","text":"Mayandiku Gamsopi gijova,"}]}