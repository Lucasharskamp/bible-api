{"data":[{"book":"1 Tesalonikafo","chapter":"5","verse":"1","text":"Anuanom, ɛho nhia sɛ mɛkyerɛw akyerɛ mo nna ne bere a saa nsɛm yi besisi."},{"book":"1 Tesalonikafo","chapter":"5","verse":"2","text":"Efisɛ mo ankasa munim yiye sɛ da a Awurade bɛba no bɛyɛ sɛ ɔkorɔmfo a ɔreba anadwo."},{"book":"1 Tesalonikafo","chapter":"5","verse":"3","text":"Bere a nnipa bɛka se, “Biribiara yɛ asomdwoe” no, saa bere no na adesɛe bɛba wɔn so. Na wɔrentumi nguan. Ɛbɛyɛ te sɛ yaw a ɛba ɔpemfo a ɔrewo so no."},{"book":"1 Tesalonikafo","chapter":"5","verse":"4","text":"Nanso mo anuanom yi de, monte sum mu nti ɛnsɛ sɛ saa da no fu mo mu sɛ ɔkorɔmfo."},{"book":"1 Tesalonikafo","chapter":"5","verse":"5","text":"Mo nyinaa moyɛ hann ne adekyee mma. Yɛnyɛ anadwo ne sum mma."},{"book":"1 Tesalonikafo","chapter":"5","verse":"6","text":"Ɛno nti, ɛnsɛ sɛ yɛdeda sɛ afoforo no. Ɛsɛ sɛ yɛwɛn na yɛbrɛ yɛn ho ase."},{"book":"1 Tesalonikafo","chapter":"5","verse":"7","text":"Anadwo na nnipa da. Anadwo na nnipa bow nsa."},{"book":"1 Tesalonikafo","chapter":"5","verse":"8","text":"Nanso yɛyɛ adekyee mma nti, ɛsɛ sɛ yɛbrɛ yɛn ho ase. Ɛsɛ sɛ yɛhyɛ gyidi ne ɔdɔ nkatabo ne yɛn nkwagye anidaso sɛ dade kyɛw."},{"book":"1 Tesalonikafo","chapter":"5","verse":"9","text":"Onyankopɔn anyi yɛn sɛ yemmehu amane wɔ nʼabufuw ano, na mmom oyii yɛn sɛ yebenya nkwagye wɔ Awurade Yesu Kristo mu."},{"book":"1 Tesalonikafo","chapter":"5","verse":"10","text":"Kristo wu maa yɛn, sɛnea ɛbɛyɛ a sɛ yɛanyan oo, anaa sɛ yɛawu oo, yɛne no bɛtena ase wɔ nkwa mu."},{"book":"1 Tesalonikafo","chapter":"5","verse":"11","text":"Esiane saa nti, monhyɛ mo ho nkuran na mommoaboa mo ho mo ho sɛnea mugu so reyɛ yi."},{"book":"1 Tesalonikafo","chapter":"5","verse":"12","text":"Anuanom, yɛsrɛ mo sɛ momfa obu ne nidi mma wɔn a Awurade ayi wɔn sɛ wonni mo anim nkyerɛkyerɛ mo no."},{"book":"1 Tesalonikafo","chapter":"5","verse":"13","text":"Esiane adwuma a wɔyɛ no nti, mummu wɔn na monnɔ wɔn yiye. Montena ase asomdwoe mu."},{"book":"1 Tesalonikafo","chapter":"5","verse":"14","text":"Anuanom, yɛhyɛ mo sɛ monkasa nkyerɛ anihawfo, monka wɔn a wɔnyɛ hyew no hyew; mommoa wɔn a wɔyɛ mmerɛw; montɔ mo bo ase mma wɔn nyinaa."},{"book":"1 Tesalonikafo","chapter":"5","verse":"15","text":"Monhwɛ sɛ obi mmfa bɔne a obi ayɛ no no ho ka ntua no. Bere biara momma ɛnyɛ mo botae sɛ mobɛyɛ papa ama mo ho mo ho ne obiara."},{"book":"1 Tesalonikafo","chapter":"5","verse":"16","text":"Momma mo ani nnye da biara"},{"book":"1 Tesalonikafo","chapter":"5","verse":"17","text":"na bere biara nso, mommɔ mpae;"},{"book":"1 Tesalonikafo","chapter":"5","verse":"18","text":"biribiara mu, monna ase. Eyi na Onyankopɔn hwehwɛ afi mo nkyɛn wɔ Kristo Yesu mu."},{"book":"1 Tesalonikafo","chapter":"5","verse":"19","text":"Monnka Honhom Kronkron no nhyɛ;"},{"book":"1 Tesalonikafo","chapter":"5","verse":"20","text":"munnsi adiyisɛm atwetwe."},{"book":"1 Tesalonikafo","chapter":"5","verse":"21","text":"Monsɔ biribiara nhwɛ; momfa nea eye."},{"book":"1 Tesalonikafo","chapter":"5","verse":"22","text":"Na munkyi bɔne biara."},{"book":"1 Tesalonikafo","chapter":"5","verse":"23","text":"Na ɔno asomdwoe Nyankopɔn no ara ntew mo ho koraa, na ɔnhwɛ mo honhom ne mo kra ne mo nipadua so a ɛho remma asɛm biara kosi sɛ yɛn Awurade Yesu Kristo bɛba."},{"book":"1 Tesalonikafo","chapter":"5","verse":"24","text":"Ɔnokwafo ne nea ɔfrɛɛ mo no, ɔno nso na ɔbɛyɛ."},{"book":"1 Tesalonikafo","chapter":"5","verse":"25","text":"Anuanom, mommɔ mpae mma yɛn."},{"book":"1 Tesalonikafo","chapter":"5","verse":"26","text":"Momfa mfewano kronkron nkyiakyia anuanom nyinaa."},{"book":"1 Tesalonikafo","chapter":"5","verse":"27","text":"Mehyɛ mo wɔ Awurade tumi mu se monkenkan saa nhoma yi nkyerɛ anuanom no nyinaa."},{"book":"1 Tesalonikafo","chapter":"5","verse":"28","text":"Yɛn Awurade Yesu Kristo adom nka mo."}]}