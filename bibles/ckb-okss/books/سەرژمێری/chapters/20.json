{"data":[{"book":"سەرژمێری","chapter":"20","verse":"1","text":"ئینجا نەوەی ئیسرائیل، هەموو کۆمەڵەکە هاتنە چۆڵەوانی چن لە مانگی یەکدا و گەل لە قادێش چادریان هەڵدا و لەوێدا مریەم مرد و لەوێش نێژرا."},{"book":"سەرژمێری","chapter":"20","verse":"2","text":"ئاو نەبوو بۆ کۆمەڵ، جا لە دژی موسا و هارون کۆبوونەوە و"},{"book":"سەرژمێری","chapter":"20","verse":"3","text":"گەل کردیان بە دەمەقاڵێ لەگەڵ موسا و گوتیان: «خۆزگە وەک براکانمان لەبەردەم یەزدان لەناوبچووینایە!"},{"book":"سەرژمێری","chapter":"20","verse":"4","text":"بۆچی کۆمەڵی یەزدانتان هێنایە ئەم چۆڵەوانییە هەتا تێیدا خۆمان و مەڕوماڵاتمان بمرین؟"},{"book":"سەرژمێری","chapter":"20","verse":"5","text":"بۆچی ئێمەتان لە میسرەوە هێنایە دەرەوە تاکو بمانهێنن بۆ ئەم شوێنە خراپە؟ ئەم شوێنە دانەوێڵە و هەنجیر و مێو و هەناری لێ نییە، ئاوی خواردنەوەشی لێ نییە!»"},{"book":"سەرژمێری","chapter":"20","verse":"6","text":"جا موسا و هارون لەبەردەم کۆمەڵەوە هاتنە لای دەروازەی چادری چاوپێکەوتن و بەسەر ڕوویاندا کەوتن و شکۆمەندی یەزدانیان بۆ دەرکەوت."},{"book":"سەرژمێری","chapter":"20","verse":"7","text":"یەزدانیش بە موسای فەرموو:"},{"book":"سەرژمێری","chapter":"20","verse":"8","text":"«گۆچانەکە ببە و کۆمەڵ کۆبکەرەوە، تۆ و هارونی برات لەبەرچاویاندا بەو تاشەبەردە بڵێن هەتا ئاوەکەی بدات، جا لە تاشەبەردەکەوە ئاویان بۆ هەڵدەقوڵێت و کۆمەڵ و مەڕوماڵاتەکانیان ئاو دەدەیت.»"},{"book":"سەرژمێری","chapter":"20","verse":"9","text":"موساش گۆچانەکەی لەبەردەم یەزدانەوە برد وەک فەرمانی پێ کرد."},{"book":"سەرژمێری","chapter":"20","verse":"10","text":"موسا و هارون جەماوەریان لەپێش تاشەبەردەکە کۆکردەوە، موسا پێی گوتن: «ئەی یاخیبووان گوێ بگرن، ئایا لەم بەردەوە ئاوتان بۆ دەربهێنین؟»"},{"book":"سەرژمێری","chapter":"20","verse":"11","text":"موسا دەستی بەرزکردەوە و بە گۆچانەکەی دوو جار لە تاشەبەردەکەی دا، جا ئاوێکی زۆر هەڵقوڵا و کۆمەڵ و مەڕوماڵاتەکانیشیان لێیان خواردەوە."},{"book":"سەرژمێری","chapter":"20","verse":"12","text":"بەڵام یەزدان بە موسا و هارونی فەرموو: «لەبەر ئەوەی متمانەتان پێ نەکردم، تاکو لەبەرچاوی گەلی ئیسرائیل من بە پیرۆز نیشان بدەن، هەر لەبەر ئەوە ئەم کۆمەڵە نابەنە ناو ئەو خاکەی پێم داون.»"},{"book":"سەرژمێری","chapter":"20","verse":"13","text":"ئەمە مێرگی مەریبایە کە نەوەی ئیسرائیل لەگەڵ یەزداندا دەمەقاڵێیان کرد و ئەویش لەنێویاندا پیرۆزی خۆی نیشان دان."},{"book":"سەرژمێری","chapter":"20","verse":"14","text":"ئینجا موسا لە قادێشەوە چەند نێردراوێکی بۆ لای پاشای ئەدۆم نارد:"},{"book":"سەرژمێری","chapter":"20","verse":"15","text":"باوکانمان چوونە میسر و ڕۆژانێکی زۆر لە میسر ماینەوە. میسرییەکان ئێمە و باوکانی ئێمەیان زەلیل کرد،"},{"book":"سەرژمێری","chapter":"20","verse":"16","text":"بەڵام هاوارمان بۆ یەزدان کرد و گوێی لە دەنگمان بوو، فریشتەیەکی نارد و لە میسر دەریهێناین."},{"book":"سەرژمێری","chapter":"20","verse":"17","text":"تکایە ڕێمان بدە بە خاکەکەتدا تێبپەڕین، نە بە کێڵگەیەکدا دەڕۆین و نە بە ڕەزێکدا و نە ئاوی بیرێک دەخۆینەوە، لە شاڕێگای پاشاوە20‏:17 عیبری: ڕێگای پاشا، مەبەست لەو ڕێگایە کە لەژێر چاودێری و دەسەڵاتی پاشادایە.‏ دەڕۆین، نە بەلای ڕاست لادەدەین و نە بەلای چەپ هەتا لە خاکەکەت دەچینە دەرەوە.»"},{"book":"سەرژمێری","chapter":"20","verse":"18","text":"بەڵام ئەدۆم وەڵامی دانەوە:"},{"book":"سەرژمێری","chapter":"20","verse":"19","text":"نەوەی ئیسرائیلیش گوتیان:"},{"book":"سەرژمێری","chapter":"20","verse":"20","text":"دیسان ئەدۆم وەڵامی دانەوە:"},{"book":"سەرژمێری","chapter":"20","verse":"21","text":"ئەدۆم ڕازی نەبوو ئیسرائیل بە خاکی ئەودا تێبپەڕێت، ئیسرائیلیش لێی لادا."},{"book":"سەرژمێری","chapter":"20","verse":"22","text":"هەموو کۆمەڵی نەوەی ئیسرائیل لە قادێشەوە کۆچیان کرد و هاتنە کێوی هۆر،"},{"book":"سەرژمێری","chapter":"20","verse":"23","text":"یەزدانیش لە کێوی هۆر لەسەر سنووری خاکی ئەدۆم بە موسا و هارونی فەرموو:"},{"book":"سەرژمێری","chapter":"20","verse":"24","text":"«هارون دەچێتە پاڵ گەلەکەی، چونکە ناچێتە ناو ئەو خاکەی بە نەوەی ئیسرائیلم داوە، چونکە ئێوە لەلای مێرگی مەریبا لە فەرمانم یاخی بوون."},{"book":"سەرژمێری","chapter":"20","verse":"25","text":"هارون و ئەلعازاری کوڕی ببە سەر کێوی هۆر و"},{"book":"سەرژمێری","chapter":"20","verse":"26","text":"جلەکان لەبەر هارون دابکەنە و لەبەر ئەلعازاری کوڕی بکە، جا هارونیش دەچێتە پاڵ گەلەکەی و لەوێ دەمرێت.»"},{"book":"سەرژمێری","chapter":"20","verse":"27","text":"موساش ئاوای کرد وەک یەزدان فەرمانی دا و لەبەرچاوی هەموو کۆمەڵ بەسەر کێوی هۆر کەوتن."},{"book":"سەرژمێری","chapter":"20","verse":"28","text":"ئینجا موسا جلەکانی لەبەر هارون داکەند و لەبەر ئەلعازاری کوڕی کرد، هارونیش لەوێ لەسەر لووتکەی کێوەکە مرد. ئینجا موسا و ئەلعازار لە کێوەکە هاتنە خوارەوە."},{"book":"سەرژمێری","chapter":"20","verse":"29","text":"کاتێک هەموو کۆمەڵ بینییان هارون مرد، هەموو بنەماڵەی ئیسرائیل سی ڕۆژ بۆ هارون گریان."}]}