{"data":[{"book":"Pakhonchatpa","chapter":"16","verse":"1","text":"Paul-na Derbe amadi Lystra-da chatlammi, mapham aduda Timothy kouba tung-inba ama leirammi. Mahakki mamadi thajabi Jihudi oirammi aduga mahakki mapana Greek-ni."},{"book":"Pakhonchatpa","chapter":"16","verse":"2","text":"Lystra amadi Iconium-da leiba thajabasingna mahakki maramda phajana hainarammi."},{"book":"Pakhonchatpa","chapter":"16","verse":"3","text":"Paul-na Timothy-bu puduna chatpa pamlammi maram asina mahakpu un kaklammi maramdi maphamsing aduda leiba Jihudi pumnamakna mahakki mapa Greek-ni haiba khanglammi."},{"book":"Pakhonchatpa","chapter":"16","verse":"4","text":"Adudagi makhoina sahar amadagi sahar amada chattuna Jerusalem-da Pakhonchatpasing amadi ahal lamansingna lepkhiba warepsing adu thajabasingda hairammi amadi madu ngaknaba makhoida hairammi."},{"book":"Pakhonchatpa","chapter":"16","verse":"5","text":"Maram aduna singlupsingna thajabada kankhatlammi amasung numit khudinggi masing hen-gatlammi."},{"book":"Pakhonchatpa","chapter":"16","verse":"6","text":"Asia-gi lamda Pao sandokpa Thawai Asengbana thingbagi maramna makhoina Phrygia amadi Galatia-gi lam phaoduna chatlammi."},{"book":"Pakhonchatpa","chapter":"16","verse":"7","text":"Mysia-gi ngamkhei yourabada makhoina Bithynia-gi lamda changnaba hotnarammi adubu Jisugi Thawaina makhoibu maduda changba yaramde."},{"book":"Pakhonchatpa","chapter":"16","verse":"8","text":"Maram aduna makhoina Mysia phaoraga Troas-ta chatlammi."},{"book":"Pakhonchatpa","chapter":"16","verse":"9","text":"Aduga ahing aduda Macedonia-gi nupa amana leptuna mangonda “Macedonia-da lakpiduna eikhoibu pangbiyu” haina haijaba amagi uhanbiba ama Paul-na urammi."},{"book":"Pakhonchatpa","chapter":"16","verse":"10","text":"Uhanbiba adu Paul-na ubaga, Macedonia-da khongsannaba eikhoi sem sarammi maramdi mapham adugi misingda Aphaba Pao sandoknaba Tengban Mapuna eikhoibu koubire haina eikhoina leplammi."},{"book":"Pakhonchatpa","chapter":"16","verse":"11","text":"Eikhoina hi tongduna Troas-tagi Samothrace-ta chatlammi aduga mathanggi numitta Neapolis-ta chatlammi."},{"book":"Pakhonchatpa","chapter":"16","verse":"12","text":"Aduga mapham adudagi eikhoina Macedonia-gi athoiba sahar ama oiriba amasung Rome-na loi chanba Philippi saharda chatlammi. Mapham aduda eikhoi numit kayanimuk leirammi."},{"book":"Pakhonchatpa","chapter":"16","verse":"13","text":"Potthaba numitta eikhoina sahar adugi thongjao mapanda thoklaga turel torban amada chatlammi, mapham aduda Jihudisingna pullaga haijanaba mapham ama leiramgani haina eikhoina khallammi. Aduga eikhoina phamtharabada tillamba nupising aduda wari saba hourammi."},{"book":"Pakhonchatpa","chapter":"16","verse":"14","text":"Eikhoina haiba taribising adugi manungda Thyatira-dagi manggra machugi phi lalonbi Lydia koubi Tengban Mapubu ningjabi nupi ama yaorammi. Paul-na hairiba adu pukning changna tananaba mahakki thamoi Mapu Ibungona hangdokpirammi."},{"book":"Pakhonchatpa","chapter":"16","verse":"15","text":"Mahak amadi mahakki imung manunggi misingbu baptize touraba matungda mahakna eikhoida hairak-i, “Eibu Mapu Ibungobu thajabini haina nakhoina khanbirabadi eigi yumda lakpiduna leibiyu.” Asumna mahakna eikhoida kanna haijarammi."},{"book":"Pakhonchatpa","chapter":"16","verse":"16","text":"Nongma eikhoina haijanaba mapham aduda chatlingeida phattaba thawai changbi minai leisabi ama eikhoina thengnare. Mahakna laibao phaobagi mapanna mahakki mapusinggidamak sel yamna tanbirammi."},{"book":"Pakhonchatpa","chapter":"16","verse":"17","text":"Leisabi asina Paul amadi eikhoigi itung illaga laorak-i, “Karamna kanbiba phanggani haina nakhoida laothokliba mising asi Wangthoiraba Tengban Mapu mahakki manaisingni.”"},{"book":"Pakhonchatpa","chapter":"16","verse":"18","text":"Asumna mahakna numit kayamarum chattharammi. Akonbada Paul-na yamna nungaitaduna onsillaklaga thawai aduda hairak-i, “Jisu Christtagi mingda mangondagi thokkhinaba eina nangonda yathang piri!” Khudak aduda thawai adu nupi adudagi thokkhirammi."},{"book":"Pakhonchatpa","chapter":"16","verse":"19","text":"Mahakki mapusing aduna makhoigi sel tanbagi khudongchaba adu mangkhre haiba khanglabada makhoina Paul amadi Silas-pu pharaga angambasinggi manak tanna keithel manungda chingduna puraklammi."},{"book":"Pakhonchatpa","chapter":"16","verse":"20","text":"Makhoina wayel mapusinggi mangda makhoibu puraklaga hairak-i, “Mising asi Jihudisingni makhoina eikhoigi sahar asi irang langhalle."},{"book":"Pakhonchatpa","chapter":"16","verse":"21","text":"Eikhoigi wayelda kaiba chatnabising makhoina tambi; eikhoi Rome-gi mi ama oina chatnabising adu louba nattraga ngakpa yade.”"},{"book":"Pakhonchatpa","chapter":"16","verse":"22","text":"Aduga miyam adusu yaona Paul amadi Silas-ki maiyokta houraklammi."},{"book":"Pakhonchatpa","chapter":"16","verse":"23","text":"Makhoibu tamthina phuraba matungda keisumsangda thamjillammi aduga keisumsang panaba aduda makhoibu cheksinna ngak sennaba yathang pirammi."},{"book":"Pakhonchatpa","chapter":"16","verse":"24","text":"Yathang asi phanglabada keisumsang panaba aduna makhoibu keisumsanggi manung thangba ka aduda thamlammi aduga makhoigi makhong adu kurao hang challammi."},{"book":"Pakhonchatpa","chapter":"16","verse":"25","text":"Ahing nongyai aduwaida Paul amadi Silas-na Tengban Mapuda haijarammi amadi thagat isei saklammi madu atei phadoksing aduna tarammi."},{"book":"Pakhonchatpa","chapter":"16","verse":"26","text":"Khanghoudana kanna yuhar haraktuna keisumsang adugi yumpham adu nikkhi. Khudakta keisumsang adugi thong pumnamak hangdoklammi aduga phadok pumnamakki yotlising adu nanthokkhi."},{"book":"Pakhonchatpa","chapter":"16","verse":"27","text":"Keisumsang panaba aduna tumbadagi hougatlakkhi aduga keisumsanggi thongsing adu hangdokpa ubada phadoksing nanthokkhre haina mahakna khallammi. Maram aduna mahak masa mathanta sijanaba mahakna mahakki thangsang satlammi."},{"book":"Pakhonchatpa","chapter":"16","verse":"28","text":"Adubu Paul-na khonjel wangna laorak-i, “Nasa nathantabu manghanjaganu! Eikhoi pumnamak mapham asida leiri!”"},{"book":"Pakhonchatpa","chapter":"16","verse":"29","text":"Keisumsang panaba aduna mei puraknaba kouraga mahakna chensillaklammi aduga kibana nikladuna Paul amadi Silas-ki mangda tutharammi."},{"book":"Pakhonchatpa","chapter":"16","verse":"30","text":"Adudagi mahakna makhoibu mapanda puthoklaga hairak-i, “Ibungokhoi, kanbiba phangnaba ei kari toujaba tabage?”"},{"book":"Pakhonchatpa","chapter":"16","verse":"31","text":"Maduda makhoina khumlak-i, “Ibungo Jisubu thajou aduga nahak amadi nahakki imung manungna kanbiba phanggani.”"},{"book":"Pakhonchatpa","chapter":"16","verse":"32","text":"Adudagi makhoina Mapu Ibungogi wahei adu mahak amadi mahakki imungda leiminnaba pumnamakta sandoklammi."},{"book":"Pakhonchatpa","chapter":"16","verse":"33","text":"Ahing adugi pungpham adumaktada keisumsang panaba aduna makhoibu puraga makhoigi asok apansing adu chamthokpirammi aduga khudakta mahak amadi mahakki imunggi mi pumnamak baptize lourammi."},{"book":"Pakhonchatpa","chapter":"16","verse":"34","text":"Adudagi mahakna Paul amadi Silas-pu mahakki yumda pusillaga makhoida chana thaknaba pirammi. Tengban Mapubu thajabagi maramna mahak amadi mahakki imung manung pumnamak haraobana thallammi."},{"book":"Pakhonchatpa","chapter":"16","verse":"35","text":"Nongngallaklabada wayel mapusing aduna phamnaibasing tharaktuna keisumsang panaba aduda yathang piduna hairak-i. “Mising adu thadokkhro.”"},{"book":"Pakhonchatpa","chapter":"16","verse":"36","text":"Maram aduna keisumsang panaba aduna Paul-da hairk-i, “Wayel mapusing aduna nahak amadi Silas-pu thadoknaba yathang pirakle. Houjikti chatpikhiba yarani, ingthana lengbiro.”"},{"book":"Pakhonchatpa","chapter":"16","verse":"37","text":"Adubu phamnaibasing aduda Paul-na hairak-i, “Wayen toudana Rome-gi mi oiba eikhoibu miyam mamangda phuraga keisumsangda thamjinbire aduga houjikna makhoina eikhoibu lonna thadokpa pamlibra? Madu khak yaroi! Makhoi masamak mapham asida laktuna eikhoibu thindoksanu.”"},{"book":"Pakhonchatpa","chapter":"16","verse":"38","text":"Phamnaibasing aduna waphamsing asi wayel mapusing aduda tamlure maduda makhoina Paul amadi Silas asi Rome-gi mini haiba tabada makhoi yamna kirammi."},{"book":"Pakhonchatpa","chapter":"16","verse":"39","text":"Maram aduna makhoina chattuna makhoida nonjarammi aduga makhoina keisumsangdagi makhoibu puthokle aduga sahar adu thadoktuna chatpikhinaba haijarammi."},{"book":"Pakhonchatpa","chapter":"16","verse":"40","text":"Paul amadi Silas-na keisumsang adudagi thoraklaga Lydia-gi yumda chatlammi. Mapham aduda thajabasing unaraga makhoida pukning thougatpa wasing haibiramlaga chatkhirammi."}]}