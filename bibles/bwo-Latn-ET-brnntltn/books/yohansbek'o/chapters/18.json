{"data":[{"book":"Yohans Bek'o","chapter":"18","verse":"1","text":"Maniyere il een alo detsts k'osh melakiy iko darotse b́ oot'fere tbek'i, b́mangi golaatse tuutson datsú sháán bwtsi,"},{"book":"Yohans Bek'o","chapter":"18","verse":"2","text":"18:2 Isa. 13:21; 21:9; Erm. 50:39; 51:8; Bek'. 14:8  k'áári eenonowere hank'o ett b́kúúhi, «Eenú Babilon dihirane! dihirane! Fo'erawwots beyoko woterane! kim shayirwotssh k'eyoko woterane! kim kafwotsnat wic'its shit'its s'otswotssh18:2 S'ootsa: Etirwo ik ik yoots kishon guut'ets mas'aafi biitsotse aaliye.  moo woterane!"},{"book":"Yohans Bek'o","chapter":"18","verse":"3","text":"18:3 Isa. 23:17; Erm. 51:7  B widiko weyiniyon dutsets biron mashit ash jamwotssh ishk'rerane, datsatsi nugúswotsu binton widetswotsi woterne, datsatsi jaaktswotswere beyi sheengatse tuutson galetswotsi wotwtserne.»"},{"book":"Yohans Bek'o","chapter":"18","verse":"4","text":"K'osh k'aaronowere darotse hank'o b́ etfere t shishi,"},{"book":"Yohans Bek'o","chapter":"18","verse":"5","text":"B morri dako darots b́bodtsotse,"},{"book":"Yohans Bek'o","chapter":"18","verse":"6","text":"Bi imtsok'o betsde bish imre,"},{"book":"Yohans Bek'o","chapter":"18","verse":"7","text":"Bi b took mangosh beyi sheengo bi imtsok'o bodtso"},{"book":"Yohans Bek'o","chapter":"18","verse":"8","text":"Mansh biko een gond bek'jamó ik aawon biyats bodetwe,"},{"book":"Yohans Bek'o","chapter":"18","verse":"9","text":"Binton wido fintsuwotsnat beyi sheengon beyiru datsatsi nugúsuwots bi b mis'or keshet s'uwo bobek'or b jangosh kuhar bo eepeti,"},{"book":"Yohans Bek'o","chapter":"18","verse":"10","text":"18:9-10 Hzk'. 26:16-17  b kúúno sharr wokoon need'de'er «Nee een kitune, nee kup' kitu Babilone! ni angsho ik sa'atotse niyats b́ waatsotse, indowe neesha!» bo etiri."},{"book":"Yohans Bek'o","chapter":"18","verse":"11","text":"Bo jaaki k'ac'o haniyak boatse keewitwo bí altsotse datsatsi jaktswots bish eepetune, shiyanitune,"},{"book":"Yohans Bek'o","chapter":"18","verse":"12","text":"Bo markabats kuriyets awntso, ambaro, mangts shútso, ink'uwo, tahi sheengo, hamrawiya eteef arts taho, hariyon wozets taho, tahi bironat shak' shaaw wotts mit jamo, dangesh gásho, k'awnts shaaw kishf mitatse dozets jamó, k'áázo, bíronat shenon dozets k'ac' jamo,"},{"book":"Yohans Bek'o","chapter":"18","verse":"13","text":"18:12-13 Hzk'. 27:12-13, 22  k'erafa, k'memiyo, kerbeya eteetso, it'ano, woyoniyon dutsets biro, woyira eteets miti zeyito, buudo, sndeyo, minzwotsi, mererwotsi, farshwotsi, seregelo, guutswotsnat k'osh ashuwotsiye"},{"book":"Yohans Bek'o","chapter":"18","verse":"14","text":"Bowere «Nee n tewnts sheeng keew jamwots niyatsere wokat k'az amrne, n gaalonu n s'ilalonú b́ jamon t'afwtsere, haniyako jamanots b́jamon daatsratsne!» etetúne biisha."},{"book":"Yohans Bek'o","chapter":"18","verse":"15","text":"18:15 Hzk'. 27:31; 36  Jamkeewanotsi keewedek't galetswotsi wotts jaktswots b kúúnman sharr wokoon need'itúne, eefr shiyaanefetsrnwere,"},{"book":"Yohans Bek'o","chapter":"18","verse":"16","text":"«Tahi sheengonat bí aro hamrawi wotts tahi bironowere tahef teshtsu, awntsonat mangts shútsono, ink'uwon baatsf teshtsu, een kitush indowe biisha! indowe biisha!"},{"book":"Yohans Bek'o","chapter":"18","verse":"17","text":"18:17 Isa. 23:14; Hzk'. 27:26-30  mank'o bodts gaalo ik sa'atutse t'af b́wtsi!» etetúne."},{"book":"Yohans Bek'o","chapter":"18","verse":"18","text":"18:18 Hzk'. 27:32  Bi b mis'or keshet s'úwo bobek'tsok'on, «Kit eenani arts kito k'osh kito b́jamon fa'a b́teshi?» ett bokuhi."},{"book":"Yohans Bek'o","chapter":"18","verse":"19","text":"18:19 Hzk'. 27:30-34  Botookats k'úndo kishfetst, eepfetst, shiyaanefetsr hank'o erfetsr kuuhitúne, «Aats k'aratse markabwotsi detsts jamwots b gaalon galetswotsi bowoti, kit eenman ik sa'atutse di'ebwtstsotse indowe biisha! indowe biisha!»"},{"book":"Yohans Bek'o","chapter":"18","verse":"20","text":"Darono! biyatse tuutson gene'owe! Ik'o it ats bfiintsatse tuutson biyatsats bí angshtsotse it S'ayinwotsnat wosheetswotsu nebiywotswere gene'úwore!"},{"book":"Yohans Bek'o","chapter":"18","verse":"21","text":"Maniyere il melaki kup' iko di'i shútsi eenok'o bodts shúts iko k'aaúdek't hank'o err aats k'aromaants shap'etwe «Een kitu Babilon hank'o angnon gifneyar dihitwaniye, haniyakowere b́ jamon daatseratsane,"},{"book":"Yohans Bek'o","chapter":"18","verse":"22","text":"18:22 Hzk'. 26:13; Isa. 24:8  begena eteetso t'imbok'o t'imbirwotsnat duubi k'ááro, turaro fugirwatsnat gaato fugfuwots k'ááro, aani gitlo niyoke shisheratse, kon naari kishi danon finitu dani telefetso haniyak niyoke daatseratse, di'shútsi k'ááronwere aani niyoke shisheratse."},{"book":"Yohans Bek'o","chapter":"18","verse":"23","text":"18:22-23 Erm. 7:34; 25:10  C'eeshi shááno haniyak niyatse c'esheratse, guyonat guyu k'ááro haniyakon niyoke shisheratse, jaakiru nikwotsu datsatsi ash een eenwotsiye boteshi, ni atono ashuwotsi darirne.»"},{"book":"Yohans Bek'o","chapter":"18","verse":"24","text":"«Biitsnowere nebiyotsnat S'ayinwots, datsatse ud'etswots ash jami s'atso daatsere.»"}]}