{"data":[{"book":"Matiwos Dooshishiyo","chapter":"14","verse":"1","text":"Manoor Gelil dats k'eezfo Herodis, Iyesus shúúts eeni jango b́shishi."},{"book":"Matiwos Dooshishiyo","chapter":"14","verse":"2","text":"B́ gútswotssh, «Han gupfo Yohansiye, bíye k'irotse tuure, adits keew jamanots bín bofineyr manshe» bíet."},{"book":"Matiwos Dooshishiyo","chapter":"14","verse":"3","text":"Herodis Yohanisi detsidek't tipi'moots kindsht tpire b́teshi, man b́k'alwere eegoshe? Bí'eshu Filip'os mááts teshtsu Herodiyad jangatse tuutsone."},{"book":"Matiwos Dooshishiyo","chapter":"14","verse":"4","text":"14:4 Lew. 18:16; 20:21  Yohans Herodissh, «Nemon ní'eshu máátsu n dek'etwok'o baziyeke!» ett b́ teshtsotsna."},{"book":"Matiwos Dooshishiyo","chapter":"14","verse":"5","text":"Mansh Herodis Yohansi úd'osha b́geyefo, ernmó Ayhudi ashuwots nebiyiwok'o bín bos'ilfotse ashuwotsi b́shat."},{"book":"Matiwos Dooshishiyo","chapter":"14","verse":"6","text":"Herodis shuweyi aawots Herodiyad ni'i waat s'eegets ashuwots taalotse k'afefetsat Herodisi b́ geneúshi."},{"book":"Matiwos Dooshishiyo","chapter":"14","verse":"7","text":"Manatse tuutson Herodis, «N geets keewo taan aatwe! Taawere neesh imetwe!» ett bish b́ taari."},{"book":"Matiwos Dooshishiyo","chapter":"14","verse":"8","text":"Biwere indú bish b'ízre, «Gupfo Yohans tooko saniyots gerde taash and ime!» biet."},{"book":"Matiwos Dooshishiyo","chapter":"14","verse":"9","text":"Nugúsonwere manatse tuutson shiyan b́wtsi, wotowa eree b́ taartsonat bínton mishimaratse beyat teshtswots egetaash boeteti ett Yohans tooko bish imetwok'o bíazazi."},{"book":"Matiwos Dooshishiyo","chapter":"14","verse":"10","text":"Mansh tipi moo maants asho woshat, Yohns tooko tipi mootse b́ k'ut'iyi."},{"book":"Matiwos Dooshishiyo","chapter":"14","verse":"11","text":"K'ut'ets tookonowere sahaniyots dek' waat na'úsh boimi, biwere bindsh dek'am imbk'ri."},{"book":"Matiwos Dooshishiyo","chapter":"14","verse":"12","text":"Yohans danifwotswere waat duuno dek'am duukbok'ri, amtnwere keew man Iyesussh keewbok'ri."},{"book":"Matiwos Dooshishiyo","chapter":"14","verse":"13","text":"Iyesus Yohans k'iro b́ shishtsok'on jelbots kinddek't ash aal beyok ikok bíaal bewosh bí ami. Ash ashonwere man boshishtsok'on kit kitotse kesht tufoon sha'efere b́ shuutso bo tuwi."},{"book":"Matiwos Dooshishiyo","chapter":"14","verse":"14","text":"Iyesus jelbotse b́ oot'tsok'on ay asho bek't boosh maac'o b́k'ewi, boyitse shodetswotsnowere b́kashiy."},{"book":"Matiwos Dooshishiyo","chapter":"14","verse":"15","text":"Datsonwere b́iltsok'owon b́ danifwots b́ maants t'int́, «Beyokanwo dats basheree, datsonwere ilwtsere, mansh ash asho karnoke fa'a gál gálwotsits amr misho keew bodek'etwok'o damik'rowee» boet."},{"book":"Matiwos Dooshishiyo","chapter":"14","verse":"16","text":"Ernmó Iyesus, «It bometwo boosh imere bako bo hank'on amo boosh geyiratse!» bíet."},{"book":"Matiwos Dooshishiyo","chapter":"14","verse":"17","text":"B́ danifwotswere, «Noo hanoke no dets úts tushwotsnat git mus'wots s'uziye» boet."},{"book":"Matiwos Dooshishiyo","chapter":"14","verse":"18","text":"Iyesuswere «Manotsi tiyok dowere!» bíet."},{"book":"Matiwos Dooshishiyo","chapter":"14","verse":"19","text":"Maniyere il ash asho sisats bobetwok'o bíazazi, úúts tushonat mus' gitetswotsn k'audek't daromad s'iilt b́ deeriyakon tiitsdek't b́ danifwotssh b́'ime danifwots ashuwotssh bokayi."},{"book":"Matiwos Dooshishiyo","chapter":"14","verse":"20","text":"Jametswotswere maat bowori, tushi ooronowere, b́danifwots tatse git mishi maron s'eentsdek't bok'aaúwi."},{"book":"Matiwos Dooshishiyo","chapter":"14","verse":"21","text":"Maats ashuwotswere máátsonat nana'oniye okoon uts kumok'o bodts nungushwotsi boteshi."},{"book":"Matiwos Dooshishiyo","chapter":"14","verse":"22","text":"Maniyere il Iyesus b́ danifwotssh, «Taa ash asho t fakshfetsosh itye jelbúts kindde'er taayere shino bak'ets kimeree,» ett bíazazi."},{"book":"Matiwos Dooshishiyo","chapter":"14","verse":"23","text":"Ash ashonowere deen b́k'rihakn Ik' k'onosh gur iko abaats kesh b́dek'i, datso b́ilorowere Iyesus manoke bíaali b́tesh."},{"book":"Matiwos Dooshishiyo","chapter":"14","verse":"24","text":"Manoor jelbú aats k'ari taalotse biamiru kaaton bmaand jongiru jongon togefetsat jongon giwuts aatso hake bako jod'eftsatni b́tesh."},{"book":"Matiwos Dooshishiyo","chapter":"14","verse":"25","text":"T'úwitsi jed'i sa'atoniyere il Iyesus aats k'ari abaatse sha'efere b́ danifwotsmand b́weyi."},{"book":"Matiwos Dooshishiyo","chapter":"14","verse":"26","text":"B́ danifwotswere aats k'ari abaatse sha'efe b́waafere bek't ayidek't shatoon tek'bowtsi, «Hanwo meeyee!» ett shatt bokúhi."},{"book":"Matiwos Dooshishiyo","chapter":"14","verse":"27","text":"Iyesuswere manoor, «Shenwotso! taane shatk'ayere» bíet."},{"book":"Matiwos Dooshishiyo","chapter":"14","verse":"28","text":"Manoor P'et'ros, «Doonzono! Neena wotiyal aatsi abaatse sha'efere twetwok'o taan azazowe!» bíet."},{"book":"Matiwos Dooshishiyo","chapter":"14","verse":"29","text":"Iyesuswere, «Wowe!» bíet. Mansh P'et'ros jelbútse oot't́ Iyesus maants amoosh aats k'aratse sha'o b́tuwi."},{"book":"Matiwos Dooshishiyo","chapter":"14","verse":"30","text":"Ernmó jongi ango bek't shatb́wtsi, aats gitsots limo dek't b́tuutsok'on, «Doonzono! taan kashiwe!» ett b́kúhi."},{"book":"Matiwos Dooshishiyo","chapter":"14","verse":"31","text":"Iyesus manoor b́ kisho jargt detsdek't, «Nee n imnetiyo neesh shaptsan eegoshe n t'arat'ariri?» bíet."},{"book":"Matiwos Dooshishiyo","chapter":"14","verse":"32","text":"Iyesusnat P'et'rosn jelbots bokindtsok'on jongo s'k et b́wtsi."},{"book":"Matiwos Dooshishiyo","chapter":"14","verse":"33","text":"Jelbútse teshts jamwots, «Arikon nee Ik'o naay neene!» ett Iyesus shinatse gúp'gup'at bosagadi."},{"book":"Matiwos Dooshishiyo","chapter":"14","verse":"34","text":"Iyesusnat b́ danifwots aats k'aroniyere kimt Genseret' datsats bobodi."},{"book":"Matiwos Dooshishiyo","chapter":"14","verse":"35","text":"Datsmanatse teshts ashuwots Iyesusi b́woto bodantsok'on gúúrmanatse fa'a beyoke woshat shodetswotsi b́maants de'e weetwok'o bowoshi."},{"book":"Matiwos Dooshishiyo","chapter":"14","verse":"36","text":"Shodetswotswere b́ tahi jilo bodetsetwok'o bok'oni. Detsts jametswotswere boshodatse bokashi."}]}