{"data":[{"book":"Matteus","chapter":"11","verse":"1","text":"Kun Jeesus oli antanut kahdelletoista oppilaalleen nämä ohjeet, hän lähti puhumaan ympäristön kaupunkeihin."},{"book":"Matteus","chapter":"11","verse":"2","text":"Johannes Kastaja oli pantu vankilaan. Hän sai siellä kuulla ihmeistä, joita Kristus teki, ja lähetti oppilaansa kysymään:"},{"book":"Matteus","chapter":"11","verse":"3","text":"»Oletko sinä todella se, jota olemme odottaneet, vai onko meidän yhä odotettava?»"},{"book":"Matteus","chapter":"11","verse":"4","text":"Jeesus käski kysyjien kertoa Johannekselle ihmeistä, joita he näkivät hänen tekevän:"},{"book":"Matteus","chapter":"11","verse":"5","text":"»Sokeat saavat näkönsä, liikuntakyvyttömät kävelevät, lepratautiset paranevat, kuurot kuulevat, kuolleet heräävät eloon ja köyhille julistetaan iloista uutista.»"},{"book":"Matteus","chapter":"11","verse":"6","text":"Sitten Jeesus jatkoi: »Sanokaa Johannekselle: ’Onnellinen se, joka ei epäile minua.’»"},{"book":"Matteus","chapter":"11","verse":"7","text":"Johanneksen oppilaat lähtivät. Jeesus rupesi puhumaan ihmisille Johanneksesta: »Kun menitte autiomaahan katsomaan Johannesta, millaiseksi häntä luulitte? Tuulessa häilyvän ruohon kaltaiseksi?"},{"book":"Matteus","chapter":"11","verse":"8","text":"Vai odotitteko näkevänne upeasti pukeutuneen hallitsijan?"},{"book":"Matteus","chapter":"11","verse":"9","text":"Lähdittekö katsomaan Jumalan profeettaa? Hän on enemmänkin kuin profeetta."},{"book":"Matteus","chapter":"11","verse":"10","text":"Raamatussa on kirjoitettu juuri Johanneksesta, että hän on sanansaattaja, joka kertoo minun tulostani ja valmistaa ihmisiä ottamaan minut vastaan.11:10 Sisältyy ajatukseen. Ks. Mal. 3:1."},{"book":"Matteus","chapter":"11","verse":"11","text":"Johannes Kastaja on todella suurin kaikista ihmisistä. Mutta taivaan valtakunnassa on kaikkein pieninkin häntä suurempi!"},{"book":"Matteus","chapter":"11","verse":"12","text":"Siitä asti, kun Johannes alkoi saarnata ja kastaa, on taivaan valtakuntaa vastaan kiihkeästi hyökätty. Johanneksen vastustajat tahtovat väkisin valloittaa sen itselleen."},{"book":"Matteus","chapter":"11","verse":"13","text":"Kaikki Mooseksen lait ja profeettojen kirjoitukset ovat tähdänneet Messiaaseen.11:13 Sisältyy ajatukseen."},{"book":"Matteus","chapter":"11","verse":"14","text":"Jos tahdotte tietää, niin Johannes on Elia, jonka profeetat sanoivat tulevan."},{"book":"Matteus","chapter":"11","verse":"15","text":"Nyt jos koskaan – pitäkää korvanne auki!"},{"book":"Matteus","chapter":"11","verse":"16","text":"Millainen teidän sukupolvenne oikein on? Ihmiset ovat kuin lapsia, jotka sanovat leikkitovereilleen:"},{"book":"Matteus","chapter":"11","verse":"17","text":"’Me leikimme häitä, mutta te ette tulleet iloisiksi. Lauloimme hautajaisvirsiä, mutta te ette tulleet murheellisiksi.’"},{"book":"Matteus","chapter":"11","verse":"18","text":"Johannes Kastaja ei koske viiniin ja paastoaa usein. Häntä te pidätte hulluna11:18 Sananmukaisesti: »hänessä on paha henki».."},{"book":"Matteus","chapter":"11","verse":"19","text":"Minä, Ihmisen Poika, syön ja juon, ja te syytätte minua: ’Mikä mässäilijä ja juoppo! Hän viihtyy vain kaikenlaisten huonojen ihmisten seurassa.’ Todellinen viisaus näkyy teoista.»"},{"book":"Matteus","chapter":"11","verse":"20","text":"Kaupungit, joissa Jeesus oli tehnyt eniten ihmeitä, eivät olleet Jumalasta kiinnostuneita. Jeesus lausui niille vakavat sanat:"},{"book":"Matteus","chapter":"11","verse":"21","text":"»Voi teitä, Korasin ja Beetsaida! Jos pahamaineisissa Tyyrossa ja Siidonissa olisivat tapahtuneet samat ihmeet kuin teidän kaduillanne, niiden asukkaat olisivat jo aikoja sitten katuneet nöyrinä ja häpeissään."},{"book":"Matteus","chapter":"11","verse":"22","text":"Uskotteko: Tyyron ja Siidonin11:22 Jumala tuhosi nämä kaupungit niiden pahuuden tähden. käy tuomiopäivänä paremmin kuin teidän!"},{"book":"Matteus","chapter":"11","verse":"23","text":"Mutta Kapernaumin, joka sai suuren kunnian,11:23 Koska Jeesus toimi siellä. on mentävä helvetin syvyyksiin."},{"book":"Matteus","chapter":"11","verse":"24","text":"Jos olisin tehnyt Sodomassa kaiken sen, mitä tein teidän kaduillanne, se olisi yhä pystyssä. Sodoman käy toden totta tuomiopäivänä paremmin kuin teidän.»"},{"book":"Matteus","chapter":"11","verse":"25","text":"Jeesus rukoili: »Isä, taivaan ja maan Herra! Kiitos, että olet salannut totuuden niiltä, jotka pitävät itseään viisaina, ja paljastanut sen lapsenmielisille."},{"book":"Matteus","chapter":"11","verse":"26","text":"Olet katsonut sen parhaaksi.»"},{"book":"Matteus","chapter":"11","verse":"27","text":"Jeesus jatkoi: »Isä on uskonut minulle kaiken. Vain hän tuntee Pojan. Isän taas tuntee vain Poika ja jokainen, jolle Poika osoittaa hänet."},{"book":"Matteus","chapter":"11","verse":"28","text":"Tulkaa minun luokseni kaikki te, jotka teette kovaa työtä ja olette raskaiden kuormienne uuvuttamat."},{"book":"Matteus","chapter":"11","verse":"29,30","text":"Ottakaa päällenne minun ikeeni – se on teille juuri sopiva – ja antakaa minun opettaa teitä, sillä olen lempeä ja nöyrä. Niin te löydätte levon sielullenne, koska minä annan kannettavaksenne vain kevyitä kuormia.»"}]}