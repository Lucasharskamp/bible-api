{"data":[{"book":"1 Vatesolonike","chapter":"5","verse":"1","text":"Valongo vitu, nakuganikiwa kuvayandikila kuvala lusenje na lukumbi lwa mambu aga pegihumila."},{"book":"1 Vatesolonike","chapter":"5","verse":"2","text":"Muni mwavene mmanyili kuvya BAMBU yati ibwela chigafula ngati muhiji cheibwela kilu."},{"book":"1 Vatesolonike","chapter":"5","verse":"3","text":"Vandu pevijova, “Kila chindu chitamili changali chitututu na uteke” Ndi uhakau paukuvagwilila chigafula! Mambu genago yati gihumila chigafula ngati lipyanda la mau mweigana kuveleka, kawaka mundu mweihotola kuyepa."},{"book":"1 Vatesolonike","chapter":"5","verse":"4","text":"Nambu nyenye, valongo, muvi lepi pachitita, na ligono lenilo nakuganikiwa kuvabwelela chigafula ngati mundu mwaiyiva."},{"book":"1 Vatesolonike","chapter":"5","verse":"5","text":"Mwavoha nyenye vandu mwemwitama palumuli, vandu vamuhi. Tete lepi tavandu va milima yingi vandu vangammanya Chapanga."},{"book":"1 Vatesolonike","chapter":"5","verse":"6","text":"Hinu, valongo tikotoka kugona lugono ngati vandu vangi, nambu tiganikiwa kuvya kujilola na kujitalalila tavete."},{"book":"1 Vatesolonike","chapter":"5","verse":"7","text":"Ndava muni vevigona vigona kilu, na vevigala vigala kilu"},{"book":"1 Vatesolonike","chapter":"5","verse":"8","text":"Nambu tete tavandu vamuhi na tiganikiwa kuvya na kujitalalila tavete. Tiganikiwa kuwala sadika na uganu kujova nyula ya kujikinga panganga, na huvalila yitu ya usangula ngati kofia ya lyuma ya kudivalila mitu yitu."},{"book":"1 Vatesolonike","chapter":"5","verse":"9","text":"Muni Chapanga atihagwili lepi tikomiwa na ligoga laki, ndi tipata usangula kwa njila ya BAMBU witu Yesu Kilisitu"},{"book":"1 Vatesolonike","chapter":"5","verse":"10","text":"ndi afwili ndava yitu, muni titama pamonga na mwene, yivya wumi amala tifwili lukumbi peibwela."},{"book":"1 Vatesolonike","chapter":"5","verse":"11","text":"Hinu mpolesanayi mitima na kutangatilana nyenye kwa nyenye, ngati chamwikita hinu."},{"book":"1 Vatesolonike","chapter":"5","verse":"12","text":"Valongo, tikuvayupa muvatopesa vala vevihenga lihengu pagati yinu, vala vevakuvalongosa na kuvawula kuvala kutama mukumsadika Kilisitu."},{"book":"1 Vatesolonike","chapter":"5","verse":"13","text":"Muvatopesa neju na kuvagana ndava ya lihengu lavikita. Muvya na uteke pagati yinu."},{"book":"1 Vatesolonike","chapter":"5","verse":"14","text":"Valongo, tikuvakofwa muvalapisa vandu vakata, muvakangamalisa mtima vandu vangolongondi, muvatangatila vandu vangali makakala, msindimala kwa vandu voha."},{"book":"1 Vatesolonike","chapter":"5","verse":"15","text":"Mlola mundu yoyoha mlekekesanayi nyenye mwavene, muni mgana kuhengelana gabwina nyenye mwavene na kwa vandu voha."},{"book":"1 Vatesolonike","chapter":"5","verse":"16","text":"Mheka magono goha,"},{"book":"1 Vatesolonike","chapter":"5","verse":"17","text":"muyupa Chapanga magono goha,"},{"book":"1 Vatesolonike","chapter":"5","verse":"18","text":"na kuvya na usengula kwa kila chindu chechihumila. Genago ndi geigana Chapanga kuhuma kwinu mukuwungana kwinu na Kilisitu Yesu."},{"book":"1 Vatesolonike","chapter":"5","verse":"19","text":"Mkoto kujimisa motu wa Mpungu Msopi,"},{"book":"1 Vatesolonike","chapter":"5","verse":"20","text":"mkoto kuvevesa ujumbi kuhuma kwa Chapanga."},{"book":"1 Vatesolonike","chapter":"5","verse":"21","text":"Mlinga kila chindu. Mkamula chechivii chabwina,"},{"book":"1 Vatesolonike","chapter":"5","verse":"22","text":"muyepa uhakau wowoha."},{"book":"1 Vatesolonike","chapter":"5","verse":"23","text":"Chapanga mwene mweakutipela uteke avanyambisa nyenye hoti kwa njila yoyoha. Na kuvatangatila mukuholalela kwinu na gemwinogela na muvindu vyoha vyemwihenga mkita genago goha changabuda mbaka peibwela BAMBU witu Yesu Kilisitu."},{"book":"1 Vatesolonike","chapter":"5","verse":"24","text":"Chapanga mweakuvakemela nyenye yati itimilisa mambu ago muni mwene msadikika."},{"book":"1 Vatesolonike","chapter":"5","verse":"25","text":"Valongo vitu, mtiyupila na tete mewa."},{"book":"1 Vatesolonike","chapter":"5","verse":"26","text":"Muvajambusa valongo voha kwa kulangisa mukuvagana."},{"book":"1 Vatesolonike","chapter":"5","verse":"27","text":"Nikuvayupa neju kwa liina la BAMBU muvasomela vamsadika mu Kilisitu vitu voha balua iyi."},{"book":"1 Vatesolonike","chapter":"5","verse":"28","text":"Tikuvaganila ubwina wa Chapanga wa BAMBU witu Yesu Kilisitu."}]}