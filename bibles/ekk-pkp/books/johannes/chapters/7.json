{"data":[{"book":"Johannes","chapter":"7","verse":"1","text":"Pärast seda veetis Jeesus aega Galileas ühest paigast teise käies. Ta ei tahtnud nii teha Juudamaal, sest juudid olid plaani võtnud ta tappa."},{"book":"Johannes","chapter":"7","verse":"2","text":"Aga kui oli peaaegu juutide lehtmajapüha aeg,"},{"book":"Johannes","chapter":"7","verse":"3","text":"ütlesid tema vennad talle: „Sa peaksid lahkuma ja minema Juudamaale, et su järelkäijad näeksid, missuguseid imesid sa suudad teha."},{"book":"Johannes","chapter":"7","verse":"4","text":"Keegi, kes tahab kuulus olla, ei hoia oma tehtut salajas. Kui sa suudad selliseid imesid teha, siis näita ennast maailmale!“"},{"book":"Johannes","chapter":"7","verse":"5","text":"Sest isegi tema enda vennad ei uskunud tõeliselt temasse."},{"book":"Johannes","chapter":"7","verse":"6","text":"Jeesus üles neile: „Mul ei ole veel aeg minna, aga teie võite minna, millal iganes soovite, sest teie jaoks on iga aeg õige."},{"book":"Johannes","chapter":"7","verse":"7","text":"Maailmal ei ole põhjust teid vihata, kuid mind ta vihkab, sest ma ütlen selgelt välja, et tema teguviis on halb."},{"book":"Johannes","chapter":"7","verse":"8","text":"Teie minge pühadele. Ma ei lähe neile pühadele, sest minu jaoks ei ole veel õige aeg.“"},{"book":"Johannes","chapter":"7","verse":"9","text":"Pärast selle ütlemist jäi ta Galileasse."},{"book":"Johannes","chapter":"7","verse":"10","text":"Pärast seda kui Jeesuse vennad läksid pühadele, läks ka Jeesus, kuid mitte avalikult − ta hoidis end pilkude eest varjul."},{"book":"Johannes","chapter":"7","verse":"11","text":"Nüüd pühade ajal otsisid juudi juhid teda ja küsisid muudkui: „Kus ta on?“"},{"book":"Johannes","chapter":"7","verse":"12","text":"Paljud rahva hulgast kurtsid tema peale. Mõned ütlesid: „Ta on hea inimene,“, samas teised vaidlesid vastu: „Ei! Ta petab inimesi.“"},{"book":"Johannes","chapter":"7","verse":"13","text":"Aga mitte keegi ei julgenud temast avalikult rääkida, sest nad kartsid, mida juudi juhid neile teeks."},{"book":"Johannes","chapter":"7","verse":"14","text":"Kui pühad olid poole peal, läks Jeesus templisse ja hakkas õpetama."},{"book":"Johannes","chapter":"7","verse":"15","text":"Juudi juhid olid üllatunud ja küsisid: „Kuidas on sel mehel nii palju teadmisi,7:15. Religioosse hariduse tähenduses. kui ta pole haridust saanud?“"},{"book":"Johannes","chapter":"7","verse":"16","text":"Jeesus vastas: „Minu õpetus ei ole minult, vaid temalt, kes mu läkitas."},{"book":"Johannes","chapter":"7","verse":"17","text":"Igaüks, kes otsustab järgida seda, mida Jumal tahab, teab, kas mu õpetus on pärit Jumalalt või räägin ma ainult iseenesest."},{"book":"Johannes","chapter":"7","verse":"18","text":"Need, kes räägivad iseenesest, tahavad ennast ülistada, aga see, kes ülistab teda, kes on ta läkitanud, on õige ja mitte valelik."},{"book":"Johannes","chapter":"7","verse":"19","text":"Mooses andis ju teile seaduse, kuid keegi teist ei pea seadust! Miks te üritate mind tappa?“"},{"book":"Johannes","chapter":"7","verse":"20","text":"„Sa oled kurja vaimu mõju all!“ vastas rahvas. „Keegi ei ürita sind tappa!“"},{"book":"Johannes","chapter":"7","verse":"21","text":"„Tegin ühe imeteo7:21. Hingamispäeval, viidates sellele, mis toimus varem, 5:1−9. ja te kõik olete sellest šokeeritud,“ lausus Jeesus."},{"book":"Johannes","chapter":"7","verse":"22","text":"„Aga kuna Mooses käskis teil ümber lõigata − tegelikult ei pärine see Mooseselt, vaid teie esiisadelt enne teda −, siis teete ümberlõikuse hingamispäeval."},{"book":"Johannes","chapter":"7","verse":"23","text":"Kui hingamispäeval ümberlõikuse teete, et mitte Moosese seadust rikkuda, miks te siis olete minu peale vihased sellepärast, et teen kellegi hingamispäeval terveks?"},{"book":"Johannes","chapter":"7","verse":"24","text":"Ärge hinnake näilise järgi; otsustage, mis on õige!“"},{"book":"Johannes","chapter":"7","verse":"25","text":"Siis mõned neist, kes olid Jeruusalemmast, hakkasid arutlema: „Kas tema pole mitte see, keda nad tappa üritavad?"},{"book":"Johannes","chapter":"7","verse":"26","text":"Aga vaadake, kui avalikult ta räägib ja nad ei ütle talle midagi. Mis te arvate, kas võimukandjad usuvad, et ta on Messias?"},{"book":"Johannes","chapter":"7","verse":"27","text":"Kuid see pole võimalik, sest me teame, kust ta pärit on. Kui Messias tuleb, ei tea keegi, kust ta tuleb.“"},{"book":"Johannes","chapter":"7","verse":"28","text":"Templis õpetades hüüdis Jeesus valju häälega: „Nii et te arvate, et tunnete mind ja teate, kust ma pärit olen? Ma ei tulnud aga iseenda pärast. See, kes mu läkitas, on tõeline. Te ei tunne teda,"},{"book":"Johannes","chapter":"7","verse":"29","text":"aga mina tunnen teda, sest ma tulen tema juurest ja ta läkitas mu.“"},{"book":"Johannes","chapter":"7","verse":"30","text":"Siis üritasid nad ta kinni võtma, aga keegi ei pannud kätt talle külge, sest tema aeg ei olnud veel tulnud."},{"book":"Johannes","chapter":"7","verse":"31","text":"Kuid paljud rahva hulgast hakkasid temasse uskuma. „Kui Messias ilmub, kas ta teeb siis rohkem tunnustähti, kui see inimene on teinud?“ ütlesid nad."},{"book":"Johannes","chapter":"7","verse":"32","text":"Kui variserid kuulsid rahvast temast sosistamas, siis saatsid nad koos ülempreestritega valvurid Jeesust kinni võtma."},{"book":"Johannes","chapter":"7","verse":"33","text":"Siis rääkis Jeesus rahvale: „Ma olen teie juures veel veidi aega, aga siis lähen tagasi selle juurde, kes mu läkitas."},{"book":"Johannes","chapter":"7","verse":"34","text":"Te otsite mind, kuid ei leia, ning te ei saa tulla sinna, kuhu ma lähen.“"},{"book":"Johannes","chapter":"7","verse":"35","text":"Juudid ütlesid üksteisele: „Kuhu saaks ta minna, et me teda leida ei suudaks? Kas ta kavatseb minna nende juurde, kes on võõramaalaste7:35. Sõna-sõnalt „kreeklaste“. sekka hajutatud ja võõramaalasi õpetada?"},{"book":"Johannes","chapter":"7","verse":"36","text":"Mida ta mõtleb, kui ütleb: „Te otsite mind, kuid ei leia, ning te ei saa tulla sinna, kuhu ma lähen“?“"},{"book":"Johannes","chapter":"7","verse":"37","text":"Pühade viimasel ja kõige tähtsamal päeval tõusis Jeesus püsti ja hüüdis valju häälega: „Kellel on janu, see tulgu minu juurde ja joogu!"},{"book":"Johannes","chapter":"7","verse":"38","text":"Kui te usute minusse, siis voolab teist välja eluandev vesi, nagu Pühakirjas on öeldud.“7:38. Sarnaseim viide on Ülemlaul 4:15."},{"book":"Johannes","chapter":"7","verse":"39","text":"Ta vihjas Vaimule, kelle pidid hiljem saama need, kes temasse usuvad. Vaimu ei olnud veel antud, sest Jeesust ei olnud veel austatud."},{"book":"Johannes","chapter":"7","verse":"40","text":"Kui nad neid sõnu kuulsid, ütlesid mõned: „See mees on kindlasti see Prohvet!“7:40. Vt 6:14."},{"book":"Johannes","chapter":"7","verse":"41","text":"Teised ütlesid: „Ta on Messias!“ Veel mõned ütlesid: „Kuidas saab Messias tulla Galileast?"},{"book":"Johannes","chapter":"7","verse":"42","text":"Kas Pühakiri ei ütle, et Messias tuleb Taaveti soost ja Taaveti kodulinnast Petlemmast?“7:42. Viidatud Miika 5:2."},{"book":"Johannes","chapter":"7","verse":"43","text":"Nii olid rahva seas tema suhtes väga tugevad eriarvamused."},{"book":"Johannes","chapter":"7","verse":"44","text":"Mõned tahtsid ta kinni võtta, kuid keegi ei pannud talle kätt külge."},{"book":"Johannes","chapter":"7","verse":"45","text":"Siis läksid valvurid tagasi ülempreestrite ja variseride juurde, kes küsisid neilt: „Miks te teda siia ei toonud?“"},{"book":"Johannes","chapter":"7","verse":"46","text":"„Keegi ei ole kunagi nii rääkinud nagu see inimene,“ vastasid valvurid."},{"book":"Johannes","chapter":"7","verse":"47","text":"„Kas ka teid on ära petetud?“ küsisid variserid neilt."},{"book":"Johannes","chapter":"7","verse":"48","text":"„Kas ükski ülematest või variseridest on temasse uskunud? Ei!"},{"book":"Johannes","chapter":"7","verse":"49","text":"Aga see rahvas, kes ei tea midagi seaduse õpetustest − nad on niikuinii neetud!“"},{"book":"Johannes","chapter":"7","verse":"50","text":"Nikodeemos, kes oli varem Jeesusega kohtumas käinud, oli üks neist ja ta küsis neilt:"},{"book":"Johannes","chapter":"7","verse":"51","text":"„Kas meie seadus mõistab inimese hukka ilma kohtuistungita ja välja uurimata, mida ta tegelikult teinud on?“"},{"book":"Johannes","chapter":"7","verse":"52","text":"„Nii et ka sina oled galilealane?“ küsisid nad vastu. „Kontrolli Pühakirjast ja sa leiad, et Galileast ei tule ühtki prohvetit!“"},{"book":"Johannes","chapter":"7","verse":"53","text":"Siis läksid nad kõik ära koju,7:53. See lõik (7:53−8:11) ei asu kõigis käsikirjades selles kohas, kuid on kindel, et tegemist on autentse jutustusega."}]}