{"data":[{"book":"1 Ŵasesalonike","chapter":"5","verse":"1","text":"Nambo achalongo achinjangu, ngapagwa ligongo lya kunnembela ngani jankati saa ni ndema pachiikopochele yeleyo."},{"book":"1 Ŵasesalonike","chapter":"5","verse":"2","text":"Pakuŵa mwachinsyene nkumanyilila kuti lyuŵa lya kuuja Ambuje likwika chisisimuchile mpela jwawiyi yakuti pakwika chilo."},{"book":"1 Ŵasesalonike","chapter":"5","verse":"3","text":"Ŵandu pachaŵechete, “Indu yose itulele ni kwana chitendewele,” papopo wonasi ukwaichilila mpela chilungusi cha kuligopola chachikunsimana jwankongwe jwakwete chitumbo, namose ŵandu wose ngaakombola kuŵambala."},{"book":"1 Ŵasesalonike","chapter":"5","verse":"4","text":"Nambo ŵanyamwe, achalongo achinjangu nganimma mchipi, namose lyuŵa lyo linnyichilile chisisimuchile mpela yakuti pakwika jwawiyi."},{"book":"1 Ŵasesalonike","chapter":"5","verse":"5","text":"Ŵanyamwe wose ndi ŵandu ŵankutamanga mu lilanguka, ni ŵandu ŵa muusi. Uweji nganituŵa ŵandu ŵa chilo atamuno ŵa chipi."},{"book":"1 Ŵasesalonike","chapter":"5","verse":"6","text":"Nipele tukagona mpela ŵane wo, nambo tuchesye ni kulilongosya twachinsyene."},{"book":"1 Ŵasesalonike","chapter":"5","verse":"7","text":"Pakuŵa ŵandu ŵakugona ŵala, akugona chilo ni ŵandu ŵakukolelwa, akukolelwa chilo."},{"book":"1 Ŵasesalonike","chapter":"5","verse":"8","text":"Nambo uwe tuli ŵandu ŵa muusi, tukusachilwa kulilongosya twachinsyene. Tukusachilwa kukamulangana ni chikulupi ni unonyelo mpela chakuwala cha chisyano cha kulichinga pantima, ni chilolelo chetu cha ukulupusyo nti chisoti cha chisyano chakulichinga mu ntwe."},{"book":"1 Ŵasesalonike","chapter":"5","verse":"9","text":"Pakuŵa Akunnungu nganatuŵika tujonasiche kwa lutumbilo lwao, nambo kuti tukulupuswe kwa litala lya Ambuje ŵetu Che Yesu Kilisito,"},{"book":"1 Ŵasesalonike","chapter":"5","verse":"10","text":"juŵawile kwa ligongo lyetu kuti namose twaŵaga ŵajumi pane tujasiche tukombole kutama nawo pachauje."},{"book":"1 Ŵasesalonike","chapter":"5","verse":"11","text":"Nipele ntusyane ntima jwine ni jwine ni kulimbisyana jwine ni jwine mpela inkutenda sambano."},{"book":"1 Ŵasesalonike","chapter":"5","verse":"12","text":"Achalongo achinjetu, tukunchondelela, mwachimbichisye ŵelewo ŵakupanganya masengo pasikati jenu ni ŵakunnongosya ni ŵakunjiganya mu utame wa kunkulupilila Kilisito."},{"book":"1 Ŵasesalonike","chapter":"5","verse":"13","text":"Mwachimbichisye nnope ni kwanonyela kwa liwamba lya masengo gaakupanganya. Ntameje mu chitendewele pasikati jenu."},{"book":"1 Ŵasesalonike","chapter":"5","verse":"14","text":"Achalongo achinjetu, tukunchondelela, mwajamuche ŵandu ŵaali ni ulesi, mwakamulisye ntima ŵaali ni lipamba, mwakamuchisye ŵakulepetala, mwapililile ŵandu wose."},{"book":"1 Ŵasesalonike","chapter":"5","verse":"15","text":"Nlilolechesye mwachinsyene kuti akasauchisya mundu chakusakala ku chakusakala, nambo moŵa gose ntendelane yaili yambone kwa jwine ni jwine ni kwa ŵandu wose."},{"book":"1 Ŵasesalonike","chapter":"5","verse":"16","text":"Nsangalale moŵa gose,"},{"book":"1 Ŵasesalonike","chapter":"5","verse":"17","text":"mwapopelele Akunnungu pangapela,"},{"book":"1 Ŵasesalonike","chapter":"5","verse":"18","text":"mwatogolele Akunnungu mu yose yaikutyochela pakuŵa yeleyo ni yakuti pakusaka Akunnungu kukwenu ŵanlumbikene ni Che Yesu Kilisito."},{"book":"1 Ŵasesalonike","chapter":"5","verse":"19","text":"Nkausima mooto wa Mbumu jwa Akunnungu,"},{"book":"1 Ŵasesalonike","chapter":"5","verse":"20","text":"nkaupwanya utenga waukutyochela kwa Akunnungu."},{"book":"1 Ŵasesalonike","chapter":"5","verse":"21","text":"Nsosesose yose ni kukamulisya chachili chambone,"},{"book":"1 Ŵasesalonike","chapter":"5","verse":"22","text":"nchiŵambale chachilichose chachikuwoneka changalumbana."},{"book":"1 Ŵasesalonike","chapter":"5","verse":"23","text":"Akunnungu asyene ŵakutupa chitendewele answejesye mose, mu mbumu syenu ni mitima jenu ni mu iilu yenu, yele yose ikasimanikwa ni ileŵo kukwenu katema kakwika Ambuje ŵetu Che Yesu Kilisito."},{"book":"1 Ŵasesalonike","chapter":"5","verse":"24","text":"Akunnungu ŵammilasile ŵanyamwe chaitendekanye yeleyo pakuŵa ŵelewo ali ŵakulupilichika."},{"book":"1 Ŵasesalonike","chapter":"5","verse":"25","text":"Achalongo achinjetu, ntupopeleleje."},{"book":"1 Ŵasesalonike","chapter":"5","verse":"26","text":"Mwakomasye achalongo wose kwa kwalosya kuti nkwanonyela."},{"book":"1 Ŵasesalonike","chapter":"5","verse":"27","text":"Ngunnajisya mu liina lya Ambuje kuti mwasyomele chikalata chi ŵandu wose ŵakunkulupilila Kilisito."},{"book":"1 Ŵasesalonike","chapter":"5","verse":"28","text":"Tukunsachilanga umbone wa Ambuje ŵetu Che Yesu Kilisito."}]}