{"data":[{"book":"Jozue","chapter":"4","verse":"1","text":"I stalo se, když již všecken národ přešel Jordán, (nebo byl řekl Hospodin k Jozue, řka:"},{"book":"Jozue","chapter":"4","verse":"2","text":"Vezměte sobě z lidu dvanácte mužů, po jednom muži z každého pokolení,"},{"book":"Jozue","chapter":"4","verse":"3","text":"A přikažte jim, řkouce: Vezměte sobě odsud z prostřed Jordánu, s místa, na němž stály nohy kněžské nepohnutě, dvanácte kamenů, a vyneste je s sebou, a sklaďte v ležení, v kterémž přes tuto noc pozůstanete),"},{"book":"Jozue","chapter":"4","verse":"4","text":"Že povolav Jozue dvanácti mužů, kteréž k tomu zřídil z synů Izraelských, po jednom muži z každého pokolení,"},{"book":"Jozue","chapter":"4","verse":"5","text":"I řekl jim Jozue: Jděte před truhlou Hospodina Boha svého do prostřed Jordánu a vezměte sobě každý kámen jeden na rameno své, vedlé počtu pokolení synů Izraelských,"},{"book":"Jozue","chapter":"4","verse":"6","text":"Aby to bylo na znamení mezi vámi. Když by potom tázali se synové otců svých, řkouce: K čemu jsou vám ti kamenové?"},{"book":"Jozue","chapter":"4","verse":"7","text":"Odpovíte jim, že se rozdělily vody Jordánské před truhlou smlouvy Hospodinovy, (když, pravím, šla přes Jordán, rozdělily se vody Jordánské), i zůstávají kamenové tito na památku synům Izraelským až na věky."},{"book":"Jozue","chapter":"4","verse":"8","text":"I učinili synové Izraelští tak, jakž přikázal Jozue, a vzali dvanácte kamenů z prostředku Jordánu, jakož mluvil Hospodin k Jozue, vedlé počtu pokolení synů Izraelských, a přinesli je s sebou na první stanoviště, a tu je složili."},{"book":"Jozue","chapter":"4","verse":"9","text":"Jozue také vyzdvihl dvanácte kamenů u prostřed Jordánu na místě, kdež stály nohy kněží nesoucích truhlu smlouvy, a byli tam až do tohoto dne."},{"book":"Jozue","chapter":"4","verse":"10","text":"Kněží pak, jenž nesli truhlu, stáli u prostřed Jordánu, dokudž se nevyplnilo všeliké slovo, kteréž přikázal Hospodin Jozue, aby oznámil lidu podlé všeho, jakž byl přikázal Mojžíš Jozue. I pospíšil lid a přešli."},{"book":"Jozue","chapter":"4","verse":"11","text":"Když pak již přešel všecken lid, přešla také truhla Hospodinova i kněží, an lid na to hledí."},{"book":"Jozue","chapter":"4","verse":"12","text":"Přešli i synové Rubenovi a synové Gádovi, a polovice pokolení Manassesova, vojensky zpořádaní před syny Izraelskými, jakož byl mluvil k nim Mojžíš."},{"book":"Jozue","chapter":"4","verse":"13","text":"Okolo čtyřidcíti tisíců oděných bojovníků šlo před Hospodinem k boji na roviny Jericha."},{"book":"Jozue","chapter":"4","verse":"14","text":"V ten den zvelebil Hospodin Jozue před očima všeho Izraele. I báli se ho, jako se báli Mojžíše po všecky dny života jeho."},{"book":"Jozue","chapter":"4","verse":"15","text":"Mluvil pak Hospodin k Jozue, řka:"},{"book":"Jozue","chapter":"4","verse":"16","text":"Přikaž kněžím, kteříž nesou truhlu svědectví, ať vystoupí z Jordánu."},{"book":"Jozue","chapter":"4","verse":"17","text":"I přikázal Jozue kněžím, řka: Vystupte z Jordánu."},{"book":"Jozue","chapter":"4","verse":"18","text":"Když pak vystupovali kněží, jenž nesli truhlu smlouvy Hospodinovy, z prostřed Jordánu, jakž jen vytrhli kněží nohy na sucho, navrátily se vody Jordánské k místu svému, a tekly předce jako i prvé ve všech březích svých."},{"book":"Jozue","chapter":"4","verse":"19","text":"Vyšed pak lid z Jordánu desátého dne měsíce prvního, položili se v Galgala k straně východní Jericha;"},{"book":"Jozue","chapter":"4","verse":"20","text":"A dvanácte kamenů těch, kteréž vynesli z Jordánu, postavil Jozue v Galgala."},{"book":"Jozue","chapter":"4","verse":"21","text":"A mluvil k synům Izraelským takto: Když by se otázali potom synové vaši otců svých, řkouce: Co ti kamenové znamenají?"},{"book":"Jozue","chapter":"4","verse":"22","text":"Oznámíte synům svým a díte: Po suše přešel Izrael Jordán tento."},{"book":"Jozue","chapter":"4","verse":"23","text":"Nebo vysušil Hospodin Bůh váš vody Jordánské před tváří vaší, až jste přešli, jakož učinil Hospodin Bůh váš moři Rudému, kteréž vysušil před tváří naší, až jsme přešli,"},{"book":"Jozue","chapter":"4","verse":"24","text":"Aby poznali všickni národové země ruku Hospodinovu, že silná jest, a abyste se báli Hospodina Boha vašeho po všecky dny."}]}