{"data":[{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"1","text":"Ἀποκάλυψις Ἰησοῦ Χριστοῦ, ἣν ἔδωκεν αὐτῷ ὁ Θεὸς δεῖξαι τοῖς δούλοις αὐτοῦ, ἃ δεῖ γενέσθαι ἐν τάχει, καὶ ἐσήμανεν ἀποστείλας διὰ τοῦ ἀγγέλου αὐτοῦ τῷ δούλῳ αὐτοῦ Ἰωάννῃ,"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"2","text":"ὃς ἐμαρτύρησε τὸν λόγον τοῦ Θεοῦ καὶ τὴν μαρτυρίαν Ἰησοῦ Χριστοῦ, ὅσα τε εἶδε."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"3","text":"Μακάριος ὁ ἀναγινώσκων, καὶ οἱ ἀκούοντες τοὺς λόγους τῆς προφητείας καὶ τηροῦντες τὰ ἐν αὐτῇ γεγραμμένα· ὁ γὰρ καιρὸς ἐγγύς."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"4","text":"Ἰωάννης ταῖς ἑπτὰ ἐκκλησίαις ταῖς ἐν τῇ Ἀσίᾳ· χάρις ὑμῖν καὶ εἰρήνη ἀπὸ τοῦ ὁ ὢν καὶ ὁ ἦν καὶ ὁ ἐρχόμενος· καὶ ἀπὸ τῶν ἑπτὰ πνευμάτων ἅ ἐστιν ἐνώπιον τοῦ θρόνου αὐτοῦ·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"5","text":"καὶ ἀπὸ Ἰησοῦ Χριστοῦ, ὁ μάρτυς ὁ πιστός, ὁ πρωτότοκος ἐκ τῶν νεκρῶν, καὶ ὁ ἄρχων τῶν βασιλέων τῆς γῆς."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"6","text":"καὶ ἐποίησεν ἡμᾶς βασιλεῖς καὶ ἱερεῖς τῷ Θεῷ καὶ πατρὶ αὐτοῦ· αὐτῷ ἡ δόξα καὶ τὸ κράτος εἰς τοὺς αἰῶνας τῶν αἰώνων. Ἀμήν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"7","text":"Ἰδού, ἔρχεται μετὰ τῶν νεφελῶν, καὶ ὄψεται αὐτὸν πᾶς ὀφθαλμός, καὶ οἵτινες αὐτὸν ἐξεκέντησαν· καὶ κόψονται ἐπ᾿ αὐτὸν πᾶσαι αἱ φυλαὶ τῆς γῆς. Ναί, ἀμήν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"8","text":"Ἐγώ εἰμι τὸ Α καὶ τὸ Ω, ἀρχὴ καὶ τέλος, λέγει ὁ Κύριος, ὁ ὢν καὶ ὁ ἦν καὶ ὁ ἐρχόμενος, ὁ παντοκράτωρ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"9","text":"Ἐγὼ Ἰωάννης, ὁ καὶ ἀδελφὸς ὑμῶν καὶ συγκοινωνὸς ἐν τῇ θλίψει καὶ ἐν τῇ βασιλείᾳ καὶ ὑπομονῇ Ἰησοῦ Χριστοῦ, ἐγενόμην ἐν τῇ νήσῳ τῇ καλουμένῃ Πάτμῳ, διὰ τὸν λόγον τοῦ Θεοῦ καὶ διὰ τὴν μαρτυρίαν Ἰησοῦ Χριστοῦ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"10","text":"Ἐγενόμην ἐν πνεύματι ἐν τῇ κυριακῇ ἡμέρᾳ· καὶ ἤκουσα ὀπίσω μου φωνὴν μεγάλην ὡς σάλπιγγος,"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"11","text":"λεγούσης, Ἐγώ εἰμι τὸ Α καὶ τὸ Ω, ὁ πρῶτος καὶ ὁ ἔσχατος· καί, Ὃ βλέπεις γράψον εἰς βιβλίον, καὶ πέμψον ταῖς 1.11 ἐκκλησίαις ¦ ἑπτὰ ἐκκλησίαις Sc.ἐκκλησίαις ταῖς ἐν Ἀσίᾳ, εἰς Ἔφεσον, καὶ εἰς Σμύρναν, καὶ εἰς Πέργαμον, καὶ εἰς Θυάτειρα, καὶ εἰς Σάρδεις, καὶ εἰς Φιλαδέλφειαν, καὶ εἰς Λαοδίκειαν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"12","text":"Καὶ ἐπέστρεψα βλέπειν τὴν φωνὴν ἥτις ἐλάλησε μετ᾿ ἐμοῦ. Καὶ ἐπιστρέψας εἶδον ἑπτὰ λυχνίας χρυσᾶς,"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"13","text":"καὶ ἐν μέσῳ τῶν ἑπτὰ λυχνιῶν ὅμοιον υἱῷ ἀνθρώπου, ἐνδεδυμένον ποδήρη, καὶ περιεζωσμένον πρὸς τοῖς μαστοῖς ζώνην χρυσῆν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"14","text":"Ἡ δὲ κεφαλὴ αὐτοῦ καὶ αἱ τρίχες λευκαὶ ὡσεὶ ἔριον λευκόν, ὡς χιών· καὶ οἱ ὀφθαλμοὶ αὐτοῦ ὡς φλὸξ πυρός·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"15","text":"καὶ οἱ πόδες αὐτοῦ ὅμοιοι χαλκολιβάνῳ, ὡς ἐν καμίνῳ πεπυρωμένοι· καὶ ἡ φωνὴ αὐτοῦ ὡς φωνὴ ὑδάτων πολλῶν."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"16","text":"Καὶ ἔχων ἐν τῇ δεξιᾷ αὐτοῦ χειρὶ ἀστέρας ἑπτά· καὶ ἐκ τοῦ στόματος αὐτοῦ ῥομφαία δίστομος ὀξεῖα ἐκπορευομένη· καὶ ἡ ὄψις αὐτοῦ, ὡς ὁ ἥλιος φαίνει ἐν τῇ δυνάμει αὐτοῦ."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"17","text":"Καὶ ὅτε εἶδον αὐτόν, ἔπεσα πρὸς τοὺς πόδας αὐτοῦ ὡς νεκρός· καὶ ἐπέθηκε τὴν δεξιὰν αὐτοῦ χεῖρα ἐπ᾿ ἐμέ, λέγων μοι, Μὴ φοβοῦ· ἐγώ εἰμι ὁ πρῶτος καὶ ὁ ἔσχατος,"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"18","text":"καὶ ὁ ζῶν, καὶ ἐγενόμην νεκρός, καὶ ἰδού, ζῶν εἰμὶ εἰς τοὺς αἰῶνας τῶν αἰώνων, ἀμήν· καὶ ἔχω τὰς κλεῖς τοῦ ᾍδου καὶ τοῦ Θανάτου."},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"19","text":"Γράψον ἃ εἶδες, καὶ ἅ εἰσι, καὶ ἃ μέλλει γίνεσθαι μετὰ ταῦτα·"},{"book":"ΑΠΟΚΑΛΥΨΙΣ ΙΩΑΝΝΟΥ","chapter":"1","verse":"20","text":"τὸ μυστήριον τῶν ἑπτὰ ἀστέρων ὧν εἶδες ἐπὶ τῆς δεξιᾶς μου, καὶ τὰς ἑπτὰ λυχνίας τὰς χρυσᾶς. Οἱ ἑπτὰ ἀστέρες ἄγγελοι τῶν ἑπτὰ ἐκκλησιῶν εἰσί· καὶ αἱ ἑπτὰ λυχνίαι ἃς εἶδες ἑπτὰ ἐκκλησίαι εἰσί."}]}