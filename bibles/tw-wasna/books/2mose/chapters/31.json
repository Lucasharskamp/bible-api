{"data":[{"book":"2 Mose","chapter":"31","verse":"1","text":"Awurade ka kyerɛɛ Mose sɛ,"},{"book":"2 Mose","chapter":"31","verse":"2","text":"“Mayi Besaleel a ɔyɛ Uri babarima na ɔyɛ Hur nana a ɔfiri Yuda abusua mu"},{"book":"2 Mose","chapter":"31","verse":"3","text":"de Onyankopɔn Honhom ahyɛ no ma. Mama no nyansa, tumi ne adwene a ɔde bɛsi Ahyiaeɛ Ntomadan no ayɛ biribiara a ɛwɔ mu."},{"book":"2 Mose","chapter":"31","verse":"4","text":"Ɔyɛ sika, dwetɛ ne kɔbere ho dwumfoɔ kɛseɛ."},{"book":"2 Mose","chapter":"31","verse":"5","text":"Ɔwɔ agudeɛ adwinneɛ ne nnuasene ho nimdeɛ nso."},{"book":"2 Mose","chapter":"31","verse":"6","text":"Mayi Ahisamak ba Oholiab a ɔfiri Dan abusua mu sɛ ɔnyɛ ne ɔboafoɔ."},{"book":"2 Mose","chapter":"31","verse":"7","text":"“sɛ ɛyɛ Ahyiaeɛ Ntomadan,"},{"book":"2 Mose","chapter":"31","verse":"8","text":"sɛ ɛyɛ ɛpono no ne ɛso nneɛma;"},{"book":"2 Mose","chapter":"31","verse":"9","text":"sɛ ɛyɛ ɔhyeɛ afɔrebukyia ne ɛho nneɛma;"},{"book":"2 Mose","chapter":"31","verse":"10","text":"sɛ ɛyɛ ɔsɔfoɔ Aaron ntadeɛ kronkron fɛfɛ no"},{"book":"2 Mose","chapter":"31","verse":"11","text":"anaasɛ ɔsra ngo no ne kronkronbea hɔ aduhwam."},{"book":"2 Mose","chapter":"31","verse":"12","text":"Afei, Awurade ka kyerɛɛ Mose sɛ,"},{"book":"2 Mose","chapter":"31","verse":"13","text":"“Ka kyerɛ wo nkurɔfoɔ Israelfoɔ no sɛ, ‘Sɛ ɛduru homeda a, wɔnhome, ɛfiri sɛ, saa homeda no na daa ɛkae apam a me ne mo apam no. Ɛboa mo ma mokae sɛ mene Awurade a meyɛ mo kronkron no."},{"book":"2 Mose","chapter":"31","verse":"14","text":"“ ‘Monhome homeda no, ɛfiri sɛ, ɛyɛ ɛda kronkron. Obiara a ɔbɛbu saa mmara yi so no, ɔbɛwu. Na deɛ ɔbɛyɛ adwuma saa ɛda no nso, wɔbɛkum no."},{"book":"2 Mose","chapter":"31","verse":"15","text":"Nnansia na mode bɛyɛ adwuma. Na nnanson so no yɛ homeda a wɔntoto no ase a ɛyɛ kronkron ma Awurade. Obiara a ɔbɛyɛ adwuma homeda no, wɔbɛkum no."},{"book":"2 Mose","chapter":"31","verse":"16","text":"Momfa nna nsia nyɛ mo nnwuma nyinaa, ɛfiri sɛ, ɛda a ɛtɔ so nson no yɛ homeda kronkron ma Awurade. Saa mmara yi yɛ apam ne ahyɛdeɛ a ɛwɔ hɔ daa ma Israelfoɔ."},{"book":"2 Mose","chapter":"31","verse":"17","text":"Ɛbɛyɛ daa apam a ɛda me ne Israelfoɔ ntam no ho nsɛnkyerɛnneɛ. Ɛfiri sɛ, nna nsia mu na Awurade de bɔɔ ɔsoro ne asase, ɛnna ɔhomee ɛda a ɛtɔ so nson no.’ ”"},{"book":"2 Mose","chapter":"31","verse":"18","text":"Onyankopɔn kasa kyerɛɛ Mose wɔ Sinai Bepɔ so wieeɛ no, ɔde aboɔ apono mmienu a ɔde ne nsa atwerɛ Mmaransɛm Edu no wɔ so no maa no."}]}