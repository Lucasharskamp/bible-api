{"data":[{"book":"Deuteronomium","chapter":"6","verse":"1","text":"Dit zijn de geboden, de bepalingen en voorschriften, die Jahweh, uw God, bevolen heeft u te leren, en die gij moet volbrengen in het land, dat gij thans aan de overkant in bezit gaat nemen:"},{"book":"Deuteronomium","chapter":"6","verse":"2","text":"opdat gij met uw kinderen en kleinkinderen heel uw leven Jahweh, uw God, zoudt vrezen, al zijn bepalingen en geboden, die ik u geef, zoudt onderhouden, en gij lang zoudt mogen leven."},{"book":"Deuteronomium","chapter":"6","verse":"3","text":"Israël hoor ze dus aan, en volbreng ze zorgvuldig, opdat het u goed moge gaan, en gij zeer talrijk moogt worden in het land, dat druipt van melk en honing, zoals Jahweh, de God uwer vaderen, het u heeft beloofd."},{"book":"Deuteronomium","chapter":"6","verse":"4","text":"Hoor, Israël! Jahweh is onze God, en Jahweh alleen!"},{"book":"Deuteronomium","chapter":"6","verse":"5","text":"Bemin Jahweh, uw God, met heel uw hart, met heel uw ziel, en met heel uw kracht."},{"book":"Deuteronomium","chapter":"6","verse":"6","text":"Deze woorden, die ik u heden gebied, moeten in uw hart staan geschreven."},{"book":"Deuteronomium","chapter":"6","verse":"7","text":"Prent ze uw kinderen in; herhaal ze, wanneer ge in uw huis zijt gezeten, of wandelt op straat, wanneer gij gaat slapen of opstaat;"},{"book":"Deuteronomium","chapter":"6","verse":"8","text":"bind ze als een merk op uw hand en als een teken op uw voorhoofd,"},{"book":"Deuteronomium","chapter":"6","verse":"9","text":"en schrijf ze op de deurposten van uw huis en in uw poorten."},{"book":"Deuteronomium","chapter":"6","verse":"10","text":"En wanneer Jahweh, uw God, u het land heeft binnengeleid, dat Hij aan uw vaderen, aan Abraham, Isaäk en Jakob onder ede beloofd heeft, u te zullen geven: een land met grote en prachtige steden, die gij niet hebt gebouwd,"},{"book":"Deuteronomium","chapter":"6","verse":"11","text":"met huizen vol allerlei kostbare zaken, waarmee gij ze niet hebt gevuld, met uitgehouwen regenbakken, die gij niet hebt gehouwen, met wijngaarden en olijfbomen, die gij niet hebt geplant: en wanneer gij zult eten tot verzadigens toe,"},{"book":"Deuteronomium","chapter":"6","verse":"12","text":"zorg er dan voor Jahweh niet te vergeten, die u uit het land van Egypte, uit het slavenhuis heeft geleid!"},{"book":"Deuteronomium","chapter":"6","verse":"13","text":"Jahweh, uw God, moet ge vrezen, Hem moet ge dienen, bij zijn Naam alleen moogt ge zweren."},{"book":"Deuteronomium","chapter":"6","verse":"14","text":"Loopt niet achter vreemde goden, achter de goden der volken, die u omringen,"},{"book":"Deuteronomium","chapter":"6","verse":"15","text":"opdat de toorn van Jahweh, uw God, niet ontbrandt, en Hij u van de aarde verdelgt; want Jahweh, uw God, die onder u toeft, is een naijverige God."},{"book":"Deuteronomium","chapter":"6","verse":"16","text":"Stelt Jahweh, uw God, niet op de proef, zoals gij Hem te Massa op de proef hebt gesteld."},{"book":"Deuteronomium","chapter":"6","verse":"17","text":"Onderhoudt zorgvuldig de geboden van Jahweh, uw God, zijn beschikkingen en bepalingen, die Hij u heeft bevolen."},{"book":"Deuteronomium","chapter":"6","verse":"18","text":"Doe wat recht en goed is in de ogen van Jahweh, opdat het u goed moge gaan, en gij het heerlijke land, dat Jahweh onder ede aan uw vaderen beloofd heeft, moogt binnengaan en bezitten,"},{"book":"Deuteronomium","chapter":"6","verse":"19","text":"en opdat Hij al uw vijanden voor u moge uitdrijven, zoals Jahweh gezegd heeft."},{"book":"Deuteronomium","chapter":"6","verse":"20","text":"En wanneer naderhand uw zoon aan u vraagt, wat die beschikkingen, bepalingen en voorschriften betekenen, die Jahweh, onze God, u bevolen heeft,"},{"book":"Deuteronomium","chapter":"6","verse":"21","text":"dan moet gij hem zeggen: Wij waren in Egypte de slaven van Farao, maar Jahweh heeft met sterke hand ons uit Egypte geleid."},{"book":"Deuteronomium","chapter":"6","verse":"22","text":"Jahweh heeft voor onze ogen in Egypte machtige en verschrikkelijke tekenen en wonderen gewrocht tegen Farao en heel zijn hof;"},{"book":"Deuteronomium","chapter":"6","verse":"23","text":"maar ons heeft Hij vandaar weggevoerd, om ons in het land te brengen en ons het land te geven, dat Hij aan onze vaderen onder ede beloofd had."},{"book":"Deuteronomium","chapter":"6","verse":"24","text":"Daarom heeft Jahweh ons geboden, al deze bepalingen te volbrengen, en Jahweh, onzen God, te vrezen, opdat het ons altijd goed moge gaan, en Hij ons in leven moge behouden, zoals Hij tot heden gedaan heeft."},{"book":"Deuteronomium","chapter":"6","verse":"25","text":"Hierin zal onze gerechtigheid liggen, dat wij nauwgezet al deze geboden volbrengen voor het aanschijn van Jahweh, onzen God, zoals Hij het ons heeft bevolen."}]}