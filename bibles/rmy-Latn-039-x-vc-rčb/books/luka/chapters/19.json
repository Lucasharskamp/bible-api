{"data":[{"book":"Luka","chapter":"19","verse":"1","text":"O Isus dijas ando Jerihon. Dok naćhelas kroz o gav,"},{"book":"Luka","chapter":"19","verse":"2","text":"angle leste avilo o manuš savo akhardolas Zakej. Vo sas glavno cariniko thaj sas zurale barvalo."},{"book":"Luka","chapter":"19","verse":"3","text":"Probilas te dićhel e Isuse, ali sas zurale cikno manuš thaj naštik dikhlas les katar o but o them savo sas oko leste."},{"book":"Luka","chapter":"19","verse":"4","text":"Vo zato prastaja anglal, thaj lijape opre pe smokva paše savi o Isus trubujas te naćhel te šaj dićhel les."},{"book":"Luka","chapter":"19","verse":"5","text":"Kana o Isus areslo pe godova than, dikhlas opre thaj phendas lešće: “Zakej, brzo fulji tele! Ađes trubul te avav gosto ande ćiro ćher.”"},{"book":"Luka","chapter":"19","verse":"6","text":"O Zakej brzo fuljisto tele katar e smokva thaj pherdo bah ugostisarda les ande piro ćher."},{"book":"Luka","chapter":"19","verse":"7","text":"A sa save godova dikhline počnisardine te mrmljan: “Đelo ando ćher e bezehalesko!”19,7 E židovurja mrzanas e carenikon thaj gndisardine kaj nijek lačho manuš či trubul te družilpe lenca."},{"book":"Luka","chapter":"19","verse":"8","text":"A o Zakej ačhilo thaj phendas e Gospodešće: “Gospode ake, opaš mungro barvalipe dava e čorenđe! Thaj ako varekas hohadem, boldav štar drom majbut.”"},{"book":"Luka","chapter":"19","verse":"9","text":"Pe godova o Isus phendas lešće: “Ađes ande akava ćher avilo o spasenje19,9 ande akava ćher avilo o spasenje Aver alavenca: “O Del spasisardas e manušen save train ande godova ćher.”  kaj si vi akava manuš e Avraamesko čhavo!19,9 manuš e Avraamesko čhavo! Aver alavenca: “o manuš saves si paćipe sago kaj sas e Avram.”"},{"book":"Luka","chapter":"19","verse":"10","text":"Me o Čhavo e Manušesko avilem te rodav thaj spasiv okova so si hasardo!”19,10 so si hasardo Akava značil: “e manušen save odlutisardine katar o Del godolesa kaj ćerdine bezeh”."},{"book":"Luka","chapter":"19","verse":"11","text":"O but o them sa godova ašunelas, a o Isus phendas lenđe još jek usporedba zato kaj sas o Isus paše pašo Jerusalim thaj gndinas kaj odma pojavilape e Devlesko carstvo.19,11 odma pojavilape e Devlesko carstvo E židovurja paćanas kaj o Mesija uspostavila piro carstvo čim avela ando Jerusalim. Aver alavenca: “Kaj o Isus odmah započnila te vladil pe Devlesko carstvo”."},{"book":"Luka","chapter":"19","verse":"12","text":"Thaj phendas: “Sas varesavo ugledno manuš savo trubuja te otputuil ande dur e phuv te okote okrunin les sago caros,19,12 okrunin les sago caros Akava si e slika pale o majcikno caro savo džal e majbare carošće. O majbaro caro dela e majcikne caro pravo thaj autoriteto te vladil pe piri vlastito phuv. a askal te boldel pes."},{"book":"Luka","chapter":"19","verse":"13","text":"Zato akhardas pire deš slugonen, dijalen svakones po opaš e kila rup so sas štar čhonenđi poćin19,13 Jek mina sas 600 gramurja, verovatno rup. Svako mina sas sago e poćin katar 100 denarja, ađes okova so e manušenđe avilosas e poćin pale štar čhon, pa deš mine sas e poćin varekaj pale trinbrš.  thaj phendas lenđe: ‘Trguin akale rupesa dok či boldav man.’"},{"book":"Luka","chapter":"19","verse":"14","text":"A e manuša andar lešći phuv mrzanas les thaj bičhaldine pale leste e poslaniko te phenen e majbare carošće: ‘Či kamas te akava caruisarel pe amende.’"},{"book":"Luka","chapter":"19","verse":"15","text":"Kana vo primisarda piro carstvo thaj boldape palpale, naredisarda te anen lešće okolen slugen savenđe dijas o rup te ašunel kozom zaradisardine."},{"book":"Luka","chapter":"19","verse":"16","text":"O prvo sluga avilo thaj phendas: ‘Gospodarina, o iznos savo dijan man ćerdem te avel deš drom majbut.’"},{"book":"Luka","chapter":"19","verse":"17","text":"Phendas lešće: ‘Odlično! Lačho san sluga, zato kaj sanas verno ande cikno, dava tut te vladis pe deš gava!’"},{"book":"Luka","chapter":"19","verse":"18","text":"Aver sluga avilo thaj phendas: ‘Gospodarina o iznos savo dijan man ćerdem te avel pandž drom majbut.’"},{"book":"Luka","chapter":"19","verse":"19","text":"Phenda lešće: ‘Lačhe! Vladi pe pandž gava!’"},{"book":"Luka","chapter":"19","verse":"20","text":"A o trito sluga avilo bi zaradako thaj phenda: ‘Gospodarina, ale tuće ćiro rup, savo dijan man. Arakhavas les garado ando dikhloro."},{"book":"Luka","chapter":"19","verse":"21","text":"Daravas tutar kaj san strogo manuš. Les so či uložisardan, thaj žanjis so či sadisardan.’19,21 Les so či uložisardan, thaj žanjis so či sadisardan Akava sas verovatno izreka. O manuš savo lel andar o spremište ili andar e banka o lačhipe savo ande lende či čhutine, ili save žanjin o habe savo či sadisardine si metafora pale okova ko okoristilpe katar e phari bući aver manušenđi."},{"book":"Luka","chapter":"19","verse":"22","text":"Phendas lešće: ‘Pe ćire alava aveja osudime, bilačho slugona! Džanglan kaj sem strogo manuš, kaj lav so či uložisardem thaj kaj ćidav kaj či sadisardem?"},{"book":"Luka","chapter":"19","verse":"23","text":"Sostar askal či uložisardan mungre love ande banka? Gajda barem dobisardemas e kamate.’"},{"book":"Luka","chapter":"19","verse":"24","text":"Pe godova o caro phendas kolenđe save sas kote ćidine: ‘Len lestar o rup thaj den okolešće saves si deš.’"},{"book":"Luka","chapter":"19","verse":"25","text":"Phendine lešće: ‘Ali gospodarina, pa les već si deš kile rup!’19,25 Ando original ramol: “deš mine”"},{"book":"Luka","chapter":"19","verse":"26","text":"O caro phenda lenđe: ‘Phenav tumenđe: Okoles kas si, delape lešće još majbut, a okoles save naj lelape lestar vi okova cara so siles.19,26 Aver alavenca: “Svako ko lačhe koristil okova so si lešće dino, delape lešće još … katar o manuš savo či koristil lačhe okova so si lešće dino lelape lestar …”."},{"book":"Luka","chapter":"19","verse":"27","text":"A mungre dušmajen okolen save či kamline man te me avav caro, anen len akaring thaj mudaren len angle mande.’ ”"},{"book":"Luka","chapter":"19","verse":"28","text":"Nakon so phendas lenđe godova, o Isus teljarda majdur karingal o Jerusalim."},{"book":"Luka","chapter":"19","verse":"29","text":"Kana avilo paše džike gava e Vitfaga thaj e Vitanija save sas pe Maslinsko gor, anglal bičhalda pire duj učenikonen"},{"book":"Luka","chapter":"19","verse":"30","text":"thaj phendas lenđe: “Džan ando gav savo si angle tumende. Čim den ande leste, araćhena phangle terne magarco saves još khonik či jašisarda.19,30 saves još khonik či jašisarda Samo e životinja savja khonikal nikada či jašisarda ili koristime pale bući avilosas prikladno e Devlešće ili e carošće (dik 4. Mojs 19,2; 5. Mojs 21,3; 1. Sam 6,7). Putren les thaj anen les."},{"book":"Luka","chapter":"19","verse":"31","text":"Ako vareko phučel tumen: ‘Sostar putren e magare?’ Gajda phenen: ‘E Gospodešće trubul.’”"},{"book":"Luka","chapter":"19","verse":"32","text":"Von đele thaj arakhline e magarco sago kaj o Isus phenda lenđe"},{"book":"Luka","chapter":"19","verse":"33","text":"Thaj dok e učenikurja putrenas e magare, e magaresko gospodari phendas lenđe: “Sostar putren e magare?”"},{"book":"Luka","chapter":"19","verse":"34","text":"A von phendine: “Trubul e Gospodešće.”"},{"book":"Luka","chapter":"19","verse":"35","text":"Andine e magare ko Isus thaj čhutine pire haljine po magarco thaj o Isus bešlo pe leste."},{"book":"Luka","chapter":"19","verse":"36","text":"Thaj dok vo gajda džalas po magarco, e manuša buljarenas pire haljine po drom angle leste te sikaven čast e Isusešće."},{"book":"Luka","chapter":"19","verse":"37","text":"A kana već avilo paše te fuljel katar e Maslinsko gora, e but e manuša save džanas pale leste počnisardine pe sa o glaso te zahvalin e Devlešće pale sa e čudurja save dikhline."},{"book":"Luka","chapter":"19","verse":"38","text":"Phenenas:"},{"book":"Luka","chapter":"19","verse":"39","text":"Pe godova varesave fariseja save sas maškar o them phenenas e Isusešće: “Sikamneja, phen ćire učenikonenđe te na phenen godova.”"},{"book":"Luka","chapter":"19","verse":"40","text":"O Isus phendas: “Phenav tumenđe, ako von ačhen, e bara slavina!”"},{"book":"Luka","chapter":"19","verse":"41","text":"Kana o Isus avilo paše dži ko Jerusalim thaj dikhla o gav, o Isus rujas pale manuša andar leste."},{"book":"Luka","chapter":"19","verse":"42","text":"Thaj phendas: “Sar volisardemas te ađes arakhlinesas o drom e mirosko!19,42 O Isus sikavel piri tuga kaj e manuša andar o Jerusalim mukline piri prilika te aven pomirime e Devlesa. Ali akana si kasno, thaj o miro si garado tumendar."},{"book":"Luka","chapter":"19","verse":"43","text":"Avena e đesa kana o dušmano zauzmila ćire zidurja, okolina tut thaj ćićidela tu katar sa e riga."},{"book":"Luka","chapter":"19","verse":"44","text":"O Jerusalime, sravnina tut e phuvjasa thaj vi ćire čhavren ande tute. Či ačhela tutar ni bar pe bareste kaj či pindžardan e vrjama kana o Del avilo te spasil tut.” 19,44 Akava opisil e opsada, kaj e vojska okružil o gav saves si zidurja oko leste. Kana e vojska okolina o gav e manuša naštik inkljena andar leste thaj khonik naštik pomognila lenđe. O Isus predvidisarda kaj godova avela ando Jerusalim, thaj dogodisajlo. Ande 70. brš posle o Hristo, e rimsko vojska opkolisarda o Jerusalim thaj kote mudardas e bute manušen."},{"book":"Luka","chapter":"19","verse":"45","text":"Kana o Isus dijas ando Hramo, počnisarda te tradel andar leste e trgovcen."},{"book":"Luka","chapter":"19","verse":"46","text":"Thaj phenda lenđe: “Ando Sveto lil ramol: ‘Mungro Hramo trubul te avel o ćher pale molitva’, a tumen pretvorisardine les ande razbojničko špilja!” 19,46 O Isus ukorisarda e trgovcen kaj uništinas e svrha pale savi sas e Devlesko Hramo. O Del kamla te o them molilpe ande lesko Hramo, ali e trgovcurja godova koristinas sago pijaco. Von isto gajda hohavenas e manušen thaj kaj naplatinas lenđe majbut nego so molas e stvarja save terubunas pale žrtva."},{"book":"Luka","chapter":"19","verse":"47","text":"Pale godova o Isus svako đes sikavelas ando Hramo, a e šorvale rašaja thaj e sikavne e Mojsiješće zakonestar zajedno e gavešće šorvalenca gndinas sar te mudaren les,"},{"book":"Luka","chapter":"19","verse":"48","text":"ali či arakhline o način sar te ćeren godova kaj o them pažljivo čholas kan ke lesko sikavipe."}]}