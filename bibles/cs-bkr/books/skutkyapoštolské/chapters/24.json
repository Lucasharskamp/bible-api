{"data":[{"book":"Skutky apoštolské","chapter":"24","verse":"1","text":"Po pěti pak dnech sstoupil nejvyšší kněz Ananiáš s staršími a s nějakým Tertullem řečníkem; kteřížto postavili se před vladařem proti Pavlovi."},{"book":"Skutky apoštolské","chapter":"24","verse":"2","text":"A když povolán byl, počal naň žalovati Tertullus, řka:"},{"book":"Skutky apoštolské","chapter":"24","verse":"3","text":"Kterak mnohý pokoj způsoben jest nám skrze tebe a mnohé věci v tomto národu výborně se dějí skrze tvou opatrnost, to my i všelijak i všudy se vším děkováním vyznáváme, výborný Felix."},{"book":"Skutky apoštolské","chapter":"24","verse":"4","text":"Ale abych tě déle nezaměstnával, prosím, vyslyšiž nás maličko podle obyčeje přívětivosti své."},{"book":"Skutky apoštolské","chapter":"24","verse":"5","text":"Nalezli jsme zajisté člověka tohoto nešlechetného, a vzbuzujícího různice mezi všemi Židy po všem světě, a vůdci té sekty nazaretské;"},{"book":"Skutky apoštolské","chapter":"24","verse":"6","text":"Jenž také i o to se pokoušel, aby chrámu poskvrnil; a kteréhožto javše, vedle Zákona našeho chtěli jsme souditi."},{"book":"Skutky apoštolské","chapter":"24","verse":"7","text":"Ale přišed k tomu hejtman Lyziáš s mocí velikou, vzal ho z rukou našich,"},{"book":"Skutky apoštolské","chapter":"24","verse":"8","text":"Rozkázav, aby žalobníci jeho šli k tobě. Od něhožto ty sám budeš moci, vyptaje se, zvěděti o všem o tom, z čeho my jej viníme."},{"book":"Skutky apoštolské","chapter":"24","verse":"9","text":"A k tomu se přimluvili i Židé, pravíce, že to tak jest."},{"book":"Skutky apoštolské","chapter":"24","verse":"10","text":"Tedy Pavel odpověděl, když mu návěští dal vladař, aby mluvil: Od mnohých let věda tebe býti soudcím národu tomuto představeným, s lepší myslí k tomu, což se mne dotýče, odpovídati budu,"},{"book":"Skutky apoštolské","chapter":"24","verse":"11","text":"Poněvadž ty můžeš to věděti, že není tomu dní více než dvanácte, jakž jsem přišel do Jeruzaléma, abych se modlil."},{"book":"Skutky apoštolské","chapter":"24","verse":"12","text":"A aniž jsou mne nalezli v chrámě s někým se hádajícího, aneb činícího roty v zástupu, ani v školách, ani v městě,"},{"book":"Skutky apoštolské","chapter":"24","verse":"13","text":"Aniž toho prokázati mohou, což na mne žalují."},{"book":"Skutky apoštolské","chapter":"24","verse":"14","text":"Ale totoť já před tebou vyznávám, že podle té cesty, kterouž oni nazývají kacířstvím, tak sloužím Bohu otců svých, věře všemu, cožkoli psáno jest v Zákoně a v Prorocích,"},{"book":"Skutky apoštolské","chapter":"24","verse":"15","text":"Maje naději v Bohu, že bude, jehož i oni čekají, vzkříšení z mrtvých, i spravedlivých i nespravedlivých."},{"book":"Skutky apoštolské","chapter":"24","verse":"16","text":"A tak se chovati hledím, abych měl dobré svědomí bez úrazu před Bohem i před lidmi vždycky"},{"book":"Skutky apoštolské","chapter":"24","verse":"17","text":"Po mnohých pak letech přišel jsem, almužny nesa národu svému a oběti."},{"book":"Skutky apoštolské","chapter":"24","verse":"18","text":"Při čemž mne nalezli v chrámě očištěného, ne s zástupem, ani s bouřkou, někteří Židé z Azie,"},{"book":"Skutky apoštolské","chapter":"24","verse":"19","text":"Kteříž by měli tuto také před tebou státi a žalovati, měli-li by co proti mně."},{"book":"Skutky apoštolské","chapter":"24","verse":"20","text":"Anebo nechať tito sami povědí, nalezli-li jsou na mně jakou nepravost, když jsem stál v radě,"},{"book":"Skutky apoštolské","chapter":"24","verse":"21","text":"Leč to jedno promluvení, že jsem zavolal, stoje mezi nimi: Pro vzkříšení z mrtvých já k soudu potažen jsem dnes od vás."},{"book":"Skutky apoštolské","chapter":"24","verse":"22","text":"A vyslyšav to Felix, odložil jim, až by o té cestě něco místnějšího vyzvěděl, řka: Až hejtman Lyziáš sem přijede, posoudím té pře vaší."},{"book":"Skutky apoštolské","chapter":"24","verse":"23","text":"I poručil setníkovi, aby Pavla ostříhal a polehčil mu vězení a nebránil žádnému z přátel jeho posluhovati jemu anebo navštěvovati ho."},{"book":"Skutky apoštolské","chapter":"24","verse":"24","text":"Po několika pak dnech přišed Felix s Druzillou, manželkou svou, kteráž byla Židovka, zavolal Pavla, a slyšel od něho o víře v Krista."},{"book":"Skutky apoštolské","chapter":"24","verse":"25","text":"A když on vypravoval o spravedlnosti a o zdrželivosti a o budoucím soudu, ulekl se Felix, a odpověděl: Nyní odejdi, a v čas příhodný zavolám tě."},{"book":"Skutky apoštolské","chapter":"24","verse":"26","text":"Nadál se pak, že jemu Pavel dá nějaké peníze, aby jej propustil, pročež i tím častěji, povolávaje ho, mluvíval s ním."},{"book":"Skutky apoštolské","chapter":"24","verse":"27","text":"Po dvou pak letech měl po sobě náměstka Felix, Festa Porcia, a chtěje se zalíbiti Židům Felix, nechal Pavla v vězení."}]}