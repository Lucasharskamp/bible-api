{"data":[{"book":"تَرُشُي","chapter":"13","verse":"1","text":"نَمِحْنمّيٍ نُن كَرَ مْشْيٍ نُ نَ عَنتِيْكِ دَنشَنِيَتْي حَمَ تَفِ؛ بَرَنَبَسِ، سِمٍيْن نَشَن شِلِ سَ نِفٍرِ، لُسُسِ سِرٍنِكَ، مَنَهّن، نُن سْلُ. مَنَهّن نُن مَنفّ هٍرٌدٍ نَن شُرُ يِرٍ كٍرٍن."},{"book":"تَرُشُي","chapter":"13","verse":"2","text":"عٍ تٌ نُ مَرِفِ بَتُقٍ، عٍ مَن نُ سُنقٍ، عَلَ شَشِلِ سّنِيّنشِ نَشَ عَ قَلَ عٍ بّ، «وٌ بَرَنَبَسِ نُن سْلُ تِ ﭑ بّ عٍ شَتِ مَ، وَلِ شَ قٍ مَ ﭑ عٍ شِلِشِ نَشَن مَ.»"},{"book":"تَرُشُي","chapter":"13","verse":"3","text":"عَوَ، عٍ تٌ فّ سُندٍ، نُن عَلَ مَشَندِدٍ، عٍ نَشَ عٍ بّلّشّ سَ بَرَنَبَسِ نُن سْلُ مَ، عٍ شَ عٍ تَشُ عَلَ رَ. نَ شَنبِ، عٍ نَشَ عٍ بّحِن، عٍ سِفَ."},{"book":"تَرُشُي","chapter":"13","verse":"4","text":"عَلَ شَشِلِ سّنِيّنشِ تٌ بَرَنَبَسِ نُن سْلُ شّي، عٍ نَشَ فٌرٌ سٍلُسِيَ، عٍ قَ بَكِ كُنكُي كُي سِفَقٍ رَ سِثِرِ سُرِ مَ."},{"book":"تَرُشُي","chapter":"13","verse":"5","text":"عٍ تٌ سٌ سَلَمِن، عٍ نَشَ سٌ عَلَ شَ مَسٍنيِ كَوَندِقٍ يُوِقِيٍ شَ سَلِدٍ كُي. يَيَ نَن نُ عٍ مَلِمَ رَ."},{"book":"تَرُشُي","chapter":"13","verse":"6","text":"عٍ تٌ بَرَ سُرِ عِفِرِ هَن ثَقٌسِ، عٍ نَشَ دُورٍ ندٍ لِ نَا، يُوِقِ نَشَن نُ عَ يّتّ قِندِشِ نَمِحْنمّ وُلٍ قَلّ رَ، نَشَن نُ شِلِ بَرِ يٍسُ شَ دِ."},{"book":"تَرُشُي","chapter":"13","verse":"7","text":"عَ نُ نَ مَنفّ سّرِفُ ثْلُ سّيتِ مَ، نَشَن شَشِلِ نُ قَن. نَ تَن نَشَ بَرَنَبَسِ نُن سْلُ شِلِ، بَرِ مَ عَ نُ وَ مَ عَلَ شَ مَسٍنيِ رَ مّقٍ."},{"book":"تَرُشُي","chapter":"13","verse":"8","text":"كْنْ نَ دُورٍ عٍ نَشَن مَ عٍلِمَسِ، عَ شِلِ وَ مَ عَ مَسٍنقٍ عَ دُورٍ نَن عَ رَ، عَ نَشَ عٍ مَتَندِ. عَ نُ كَتَقٍ نّ عَلَكٌ عَ شَ مَنفّ شَ بَ دَنشَنِيَ كِرَ شْن مَ."},{"book":"تَرُشُي","chapter":"13","verse":"9","text":"عَوَ سْلُ، نَشَن مَن شِلِ ثْلُ، عَلَ شَشِلِ سّنِيّنشِ تٌ فٌرٌ عَ مَ، عَ نَشَ عَ يَ بَنبَن عَ رَ،"},{"book":"تَرُشُي","chapter":"13","verse":"10","text":"عَ نَشَ عَ قَلَ عَ بّ، «كَلَبَنتٍ نُن يَنقَنتٍ نَن عِ رَ. عِبُلِسَ شَ دِ، تِنشِنتَرٍ، عِ مُ بَمَ مَرِفِ شَ كِرَ تِنشِنشِ دَلِنقٍ؟"},{"book":"تَرُشُي","chapter":"13","verse":"11","text":"عَوَ يَكْسِ، مَرِفِ بَرَ عَ بّلّشّ سَ عِ مَ. عِ قَمَ نّ دْنشُدٍ. وَشَتِ ندٍ بُن مَ، عِ مُ سٌفٍ تٌمَ.» دِ مِ نَشَ دُ سُ عَ شُن نَ كٍرٍن نَ. عَ نَشَ سٌ مِلِمَلَقٍ نَ مَ، عَ نُ مِشِيٍ قٍن نَشٍيٍ عَ يِ رَ سُشُمَ."},{"book":"تَرُشُي","chapter":"13","verse":"12","text":"عَوَ، مَنفّ سّرِفُ ثْلُ تٌ نَ تٌ، عَ نَشَ دَنشَنِيَ مَرِفِ شَ سّرِيّ مَ."},{"book":"تَرُشُي","chapter":"13","verse":"13","text":"ثْلُ نُن عَ بٌورٍيٍ تٌ بَكِ كُنكُي كُي ثَقٌسِ، عٍ نَشَ سِفَ ثّرِفَ نَشَن نَ ثَنقِلِيَ بْشِ مَ. يَيَ نَشَ عَ بَ عٍ مَ، عَ نَشَ فبِلٍن دَرِ سَلَمُ."},{"book":"تَرُشُي","chapter":"13","verse":"14","text":"مّننِ عٍ نَشَ تِ كِرَ شْن. عٍ نَشَ سٌ عَنتِيْكِ نَشَن نَ ثِسِدِيَ بْشِ مَ. عٍ تٌ سٌ سَلِدٍ كُي مَلَبُ لْشْي، عٍ نَشَ عٍ مَفٌرٌ."},{"book":"تَرُشُي","chapter":"13","verse":"15","text":"تَوُرٍتَ مُنسَ نُن نَمِحْنمّيٍ شَ كِتَابُي شَرَنيِ تٌ بَ عَ رَ، سَلِدٍ شُنمَتِيٍ نَشَ شّيرَ تِ عٍ مَ، عٍ نُ عَ قَلَ، «وٌن نفَشَكٍرٍنيِيٍ، شَ مَرَ سِ ندٍ نَ وٌ يِ رَ حَمَ بّ، وٌ عَ قَلَ.»"},{"book":"تَرُشُي","chapter":"13","verse":"16","text":"ثْلُ تٌ كٍلِ، عَ نَشَ عٍ مَسَبَرِ، عَ قَ عَ قَلَ، «عِسِرَيِلَكَيٍ نُن وٌ تَن نَشٍيٍ فَاشُشِ عَلَ يَ رَ، وٌ وٌ تُلِ مَتِ."},{"book":"تَرُشُي","chapter":"13","verse":"17","text":"عِسِرَيِلَ حَمَ مَرِفِ عَلَ بَرَ وٌن بَبَيٍ سُفَندِ. عَ نَشَ عٍ رَوُيَ مِسِرَ بْشِ مَ. نَ شَنبِ عَ نَشَ عٍ رَ مِنِ نَا عَ سّنبّ رَ."},{"book":"تَرُشُي","chapter":"13","verse":"18","text":"عَ نَشَ عٍ رَبَلٌ حّ تٌنفٌ نَانِ حْندْن فبٍنفبٍرٍنيِ مَ."},{"book":"تَرُشُي","chapter":"13","verse":"19","text":"عَ تٌ سِ سٌلٌقٍرٍ هَلَكِ كَنَان بْشِ مَ، عَ نَشَ نَ بْشِيٍ قِ عِسِرَيِلَكَيٍ مَ."},{"book":"تَرُشُي","chapter":"13","verse":"20","text":"حّ كّمّ نَانِ حّ تٌنفٌ سُولِ بُن مَ، عَ نَشَ مَنفّيٍ تِ عٍ شُن مَ هَن عَننَبِ سَمُوٍلِ شَ تّمُي."},{"book":"تَرُشُي","chapter":"13","verse":"21","text":"عَوَ، عٍ تٌ وَ مَنفّ بٍلٍبٍلٍ شْن مَ، عَلَ نَشَ كِسُ شَ دِ، سْلُ، نَشَن قَتَن بُنيَمِن بْنسْي رَ، عَ نَشَ نَ تِ عٍ شُن مَ. عَ شَ مَنفّيَ نَشَ بُ حّ تٌنفٌ نَانِ."},{"book":"تَرُشُي","chapter":"13","verse":"22","text":"عَ تٌ سْلُ بَ مَنفّيَ رَ، عَ نَشَ دَوُدَ قِندِ مَنفّ رَ عٍ شُن. عَ يِ سٍيدٍيَ مَسٍن نَ نَن مَ، ‹ﭑ بَرَ دَوُدَ تٌ، يِسَيِ شَ دِ، نَشَن كّحَ رَقَن ﭑ مَ. عَ تَن نَن ﭑ سَفٌ بِرِن نَكَمَلِمَ.›»"},{"book":"تَرُشُي","chapter":"13","verse":"23","text":"«عَلَ عِسِرَيِلَ رَكِسِمَ رَ مِنِشِ دَوُدَ بْنسْي نَن يَ مَ، نَشَن لَنشِ عِسَ مَ، عَلْ عَ لَايِدِ تٌنفٌشِ كِ نَشّ."},{"book":"تَرُشُي","chapter":"13","verse":"24","text":"بٍينُن عِسَ شَ قَ، يَيَ نُ بَرَ مِشِيٍ كَوَندِ عٍ شَ تُوبِ، عٍ شَ عٍ شُنشَ يٍ شْورَ."},{"book":"تَرُشُي","chapter":"13","verse":"25","text":"عَ شَ وَلِ رَحْن تّمُي، عَ نَشَ عَ قَلَ، ‹ﭑ مُ قِندِشِ مِشِ شَ رَ، وٌ نَشَن مَحْشُنشِ. نَ كَنيِ قَمَ ﭑ شَنبِ رَ. نَ بِنيّ مُ نَ ﭑ يِ رَ ﭑ شَ عَ شَ سَنكِرِ مَقُلُن.›»"},{"book":"تَرُشُي","chapter":"13","verse":"26","text":"«ﭑ نفَشَكٍرٍنيِيٍ، عِبُرَهِمَ بْنسْي شَ دِيٍ نُن وٌ تَن نَشٍيٍ فَاشُمَ عَلَ يَ رَ، يِ كِسِ مَسٍنيِ رَ سَنبَشِ وٌن تَن نَن مَ."},{"book":"تَرُشُي","chapter":"13","verse":"27","text":"دَرِ سَلَمُكَيٍ نُن عٍ شُنمَتِيٍ مُ تِن عِسَ رَ. عٍ مُ قَهَامُي سْتْ نَمِحْنمّيٍ شَ مَسٍنيِ مَ، نَشَن شَرَنمَ مَلَبُ لْشْي بِرِن. كْنْ عٍ نَشَ نَ مَسٍنيِ يَتِ رَكَمَلِ عِسَ تْوحّفّقٍ رَ."},{"book":"تَرُشُي","chapter":"13","verse":"28","text":"هَلِ عٍ تٌ مُ سٍسٍ تٌ عَ لَنمَ عَ شَ قَشَ نَشَن مَ، عٍ نَشَ ثِلَتِ مَشَندِ عَ شَ عَ قَشَ."},{"book":"تَرُشُي","chapter":"13","verse":"29","text":"نَ كُي، عٍ نَشَ قٍ بِرِن نَكَمَلِ نَشٍيٍ سّبّشِ عَ شُن. عٍ مَن نَشَ عَ رَفٌرٌ وُرِ مَفَلَنبُشِ مَ، عٍ عَ قُرٍ سَ فَبُرِ كُي."},{"book":"تَرُشُي","chapter":"13","verse":"30","text":"كْنْ عَلَ نَشَ عَ رَكٍلِ قَشّ مَ."},{"book":"تَرُشُي","chapter":"13","verse":"31","text":"مِشِ فبٍفبٍ نَشٍيٍ عِسَ مَتِ كٍلِقٍ فَلِلٍ سِفَقٍ دَرِ سَلَمُ، نٍيٍ نَشَ عَ تٌ شِ وُيَشِ بُن مَ. يَكْسِ عٍ بَرَ قِندِ عَ شَ سٍيدٍيٍ رَ حَمَ تَفِ.»"},{"book":"تَرُشُي","chapter":"13","verse":"32","text":"«عَوَ، مُشُ تَن قَن يِ شِبَارُ قَنيِ مَسٍنمَ نّ وٌ بّ، عَلَ لَايِدِ نَشَن تٌنفٌ وٌن بٍنبَيٍ بّ."},{"book":"تَرُشُي","chapter":"13","verse":"33","text":"عَلَ بَرَ عَ رَكَمَلِ وٌن تَن بّ، عٍ شَ دِيٍ. عَ بَرَ عِسَ رَكٍلِ قَشّ مَ عَلْ عَ سّبّشِ يَبُرَ سٌرَ قِرِن ندٍ كُي كِ نَشّ. عَ نَشّ، ‹ﭑ مَ دِ نَن عِ رَ. ﭑ بَرَ قِندِ عِ بَبَ رَ تٌ.›"},{"book":"تَرُشُي","chapter":"13","verse":"34","text":"عَ بَرَ عَ رَكٍلِ قَشّ مَ، عَلَكٌ عَ نَشَ بْرْ. عَ نَ نَن مَسٍنشِ يِ كِ، ‹لَايِدِ سّنِيّنشِيٍ، نَشٍيٍ مُ كَنَمَ، ﭑ نَشٍيٍ تٌنفٌشِ دَوُدَ بّ، ﭑ نٍيٍ تٌنفٌمَ نّ وٌ قَن بّ.›"},{"book":"تَرُشُي","chapter":"13","verse":"35","text":"نَ نَ عَ رَ، عَ مَن نَ مَسٍنيِ قَلَشِ يِرٍ فبّتّ. عَ نَشّ، ‹عِ مُ عِ شَنُنتٍنيِ لُمَ فَبُرِ كُي.›"},{"book":"تَرُشُي","chapter":"13","verse":"36","text":"دَوُدَ تٌ فّ عَلَ سَفٌ رَبَدٍ عَ شَ وَشَتِ، عَ قَشَ نّ، عَ عَ بٍنبَيٍ لِ فَبُرِ كُي، عَ مَن بْرْ نَا."},{"book":"تَرُشُي","chapter":"13","verse":"37","text":"كْنْ عَلَ مِشِ نَشَن نَكٍلِشِ قَشّ مَ، نَ تَن مُ بْرْ.»"},{"book":"تَرُشُي","chapter":"13","verse":"38","text":"«ﭑ نفَشَكٍرٍنيِيٍ، نَشَن كَوَندِشِ وٌ بّ، وٌ شَ عَ كٌلٌن يُنُبِ شَقَرِ مَ عَ تَن نَن سَابُي رَ."},{"book":"تَرُشُي","chapter":"13","verse":"39","text":"نَشَن يٌ دَنشَنِيَ، نَ كَنيِ بَرَ كِسِ يُنُبِيٍ مَ، عَننَبِ مُنسَ شَ سّرِيّ مُ نْ وٌ رَكِسِدٍ نَشٍيٍ مَ."},{"book":"تَرُشُي","chapter":"13","verse":"40","text":"نَ كُي، وٌ وٌ مّينِ نَشَن قَلَشِ نَمِحْنمّيٍ شَ كِتَابُييٍ كُي، عَ نَشَ قَ وٌ لِ. عٍ نَشّ،"},{"book":"تَرُشُي","chapter":"13","verse":"41","text":"‹وٌ عَ مَتٌ، وٌ تَن مِشِ مَيٍلٍيٍ، وٌ دّ شَ عِشَرَ، وٌ بَرَ لْي، بَرِ مَ ﭑ قَمَ كّوَلِ رَبَدٍ وٌ شَ لْشْييٍ نَن مَ، وٌ مُ لَمَ نَشَن نَ هَلِ عٍ عَ يَبَ وٌ بّ.›»"},{"book":"تَرُشُي","chapter":"13","verse":"42","text":"سْلُ نُن بَرَنَبَسِ تٌ مِنِ، مِشِيٍ نَشَ عٍ مَشَندِ عٍ مَن شَ يِ مَسٍنيِ تِ مَلَبُ لْشْي نَشَن مَن قَمَ كْرّ."},{"book":"تَرُشُي","chapter":"13","verse":"43","text":"عَوَ، حَمَ تٌ يٍنسٍن، يُوِقِ وُيَشِ نُن مِشِ نَشٍيٍ نُ سٌشِ يُوِقِ شَ دِينّ كُي، نٍيٍ نَشَ بِرَ ثْلُ نُن بَرَنَبَسِ قْشْ رَ. ثْلُ نُن بَرَنَبَسِ نَشَ عٍ رَ سِ عٍ شَ لُ عَلَ شَ هِننّ كُي."},{"book":"تَرُشُي","chapter":"13","verse":"44","text":"نَ مَلَبُ لْشْي شُنفبِلٍنيِ، تَاكَيٍ بِرِن نَشَ عٍ مَلَن عَلَ شَ مَسٍنيِ رَ مّدٍ."},{"book":"تَرُشُي","chapter":"13","verse":"45","text":"يُوِقِيٍ تٌ حَمَ تٌ، تْونّ نَشَ عٍ سُشُ. عٍ نَشَ تِ ثْلُ كَنكٍ، عٍ نُ عَ شَ وْيّنيِ مَتَندِ، عٍ نُ عَ كٌنبِ."},{"book":"تَرُشُي","chapter":"13","verse":"46","text":"ثْلُ نُن بَرَنَبَسِ نَشَ عَ قَلَ عٍ بّ حَمَ تَفِ، «عَ لَنمَ عَلَ شَ مَسٍنيِ شَ مَسٍن وٌ تَن نَن سِنفٍ بّ، كْنْ وٌ بَرَ تٌندِ عَ رَ. نَ كُي، وٌ يّتّ بَرَ عَ قَلَ عَ مُ دَشَ وٌ شَ كِسِ سْتْ. يَكْسِ مُشُ مُشُ يَ رَقِندِ مَ سِ فبّتّيٍ نَن مَ،"},{"book":"تَرُشُي","chapter":"13","verse":"47","text":"عَلْ مَرِفِ مُشُ يَمَرِشِ كِ نَشّ. عَ نَشّ،"},{"book":"تَرُشُي","chapter":"13","verse":"48","text":"مِشِ نَشٍيٍ مُ قِندِشِ يُوِقِ رَ، نٍيٍ تٌ نَ مّ، عٍ نَشَ سّيوَ. عٍ نَشَ عٍ مَرِفِ شَ وْيّنيِ مَتْشْ. نَشٍيٍ بِرِن نُ سُفَندِشِ كِسِ قٍ رَ، نٍيٍ نَشَ دَنشَنِيَ."},{"book":"تَرُشُي","chapter":"13","verse":"49","text":"مَرِفِ شَ مَسٍنيِ نَشَ يٍنسٍن بْشِ بِرِن كُي."},{"book":"تَرُشُي","chapter":"13","verse":"50","text":"كْنْ يُوِقِيٍ نَشَ فِنّ هَفِفّيٍ، نَشٍيٍ نُ سٌشِ يُوِقِيٍ شَ دِينّ كُي، نُن نَ تَا كُنتِفِيٍ، عٍ نَشَ نٍيٍ بْحّيٍ رَتٍ. عٍ نَشَ تْورّ دْشْ ثْلُ نُن بَرَنَبَسِ مَ هَن عٍ نَشَ عٍ كٍرِ عٍ شَ بْشِ مَ."},{"book":"تَرُشُي","chapter":"13","verse":"51","text":"ثْلُ نُن بَرَنَبَسِ نَشَ عٍ سَنيِ رَكٌنكٌن، نَ شَ قِندِ سٍيدٍ رَ عَ لَنتَرٍيَ نَ عٍ تَفِ. نَ شَنبِ عٍ نَشَ سِفَ عِكٌنِيٌن."},{"book":"تَرُشُي","chapter":"13","verse":"52","text":"عِسَ قْشِرَبِرّيٍ نَشَ سّيوَ، عٍ مَن نُ قَ عَلَ شَشِلِ سّنِيّنشِ سْتْ."}]}