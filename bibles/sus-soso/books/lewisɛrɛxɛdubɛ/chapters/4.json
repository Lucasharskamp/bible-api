{"data":[{"book":"Lewi Sɛrɛxɛdubɛ","chapter":"4","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"4","verse":"2","text":"«A fala Isirayilakae bɛ, xa mixi nde sa yunubi raba, kɔnɔ a mu keli a ɲanige ma, a xa bira yi sɛriyɛ fɔxɔ ra."},{"book":"Lewi Sɛrɛxɛdubɛ","chapter":"4","verse":"3","text":"Xa sɛrɛxɛdubɛ kuntigi sa Ala xa yaamari nde matandi, na fa findi yunubi ra ɲama bɛ, a lanma a xa tuura ba sɛrɛxɛ ra n tan Alatala bɛ, lanyuru mu na naxan ma, alako na xa findi yunubi xafari sɛrɛxɛ ra a bɛ."},{"book":"Lewi Sɛrɛxɛdubɛ","chapter":"4","verse":"4","text":"A xa tuura xanin n tan Ala xa hɔrɔmɔlingira sode dɛ ra n ya i, a a bɛlɛxɛ sa a xun tagi, a fa a kɔn naxaba n tan Alatala ya i."},{"book":"Lewi Sɛrɛxɛdubɛ","chapter":"4","verse":"5","text":"Sɛrɛxɛdubɛ kuntigi xa na tuura wuli xanin n ma hɔrɔmɔlingira kui,"},{"book":"Lewi Sɛrɛxɛdubɛ","chapter":"4","verse":"6","text":"a a bɛlɛxɛsole ragoro na wuli xɔɔra, a a kasan sanya solofere dugi ya ra naxan gbakuxi yire sɛniyɛnxi ma n tan Alatala ya i."},{"book":"Lewi Sɛrɛxɛdubɛ","chapter":"4","verse":"7","text":"Sɛrɛxɛdubɛ xa wuli nde sa ferie ma naxee na surayi sɛrɛxɛbade tunxunyi naani ra, naxan na n tan Alatala ya i n ma hɔrɔmɔlingira kui. Wuli naxan luxi, a xa na ifili sɛrɛxɛ gan daaxi sɛrɛxɛbade lanbanyi ma, naxan na n tan Alatala xa hɔrɔmɔlingira sode dɛ ra."},{"book":"Lewi Sɛrɛxɛdubɛ","chapter":"4","verse":"8","text":"A xa ture birin ba tuura ma naxan findixi yunubi xafari sɛrɛxɛ ra, ture naxan na a furingɛ sɛɛti ma,"},{"book":"Lewi Sɛrɛxɛdubɛ","chapter":"4","verse":"9","text":"a gungui firinyi, e ture, nun laare naxan na a bɔɲɛ ma."},{"book":"Lewi Sɛrɛxɛdubɛ","chapter":"4","verse":"10","text":"A xa na raba alɔ xanunteya sɛrɛxɛ rabama ki naxɛ. Sɛrɛxɛdubɛ xa na gan sɛrɛxɛ gan daaxi sɛrɛxɛbade fari."},{"book":"Lewi Sɛrɛxɛdubɛ","chapter":"4","verse":"11","text":"Kɔnɔ tuura kiri, a sube, a xunyi, a sanyie, a furingɛ, nun a ɲaɲɛ,"},{"book":"Lewi Sɛrɛxɛdubɛ","chapter":"4","verse":"12","text":"na tuura dɔnxɔɛ birin xa xanin ɲama yonkinde fari ma, yire sɛniyɛnxi, tɛ xube wɔlɛma dɛnnaxɛ. Mɛnni a xa gan tɛ ra na tɛ xube fari.»"},{"book":"Lewi Sɛrɛxɛdubɛ","chapter":"4","verse":"13","text":"«Xa Isirayila ɲama birin nan sa n tan Ala xa yaamari nde matandixi, kɔnɔ na mu keli e ɲanige ma, na findima yunubi ra e bɛ."},{"book":"Lewi Sɛrɛxɛdubɛ","chapter":"4","verse":"14","text":"E na fahaamui sɔtɔ na ma tɛmui naxɛ, ɲama xa tuura yɔrɛ ba sɛrɛxɛ ra n tan Alatala bɛ hɔrɔmɔlingira sode dɛ ra naxan findima yunubi xafari sɛrɛxɛ ra e bɛ."},{"book":"Lewi Sɛrɛxɛdubɛ","chapter":"4","verse":"15","text":"Ɲama forie xa e bɛlɛxɛ sa tuura xun tagi n tan Alatala ya i, e a kɔn naxaba."},{"book":"Lewi Sɛrɛxɛdubɛ","chapter":"4","verse":"16","text":"Sɛrɛxɛdubɛ kuntigi xa na tuura wuli xanin n tan Ala xa hɔrɔmɔlingira kui,"},{"book":"Lewi Sɛrɛxɛdubɛ","chapter":"4","verse":"17","text":"a a bɛlɛxɛsole ragoro na wuli xɔɔra, a a kasan sanya solofere dugi ya ra naxan gbakuxi yire sɛniyɛnxi ma n tan Alatala ya i."},{"book":"Lewi Sɛrɛxɛdubɛ","chapter":"4","verse":"18","text":"Sɛrɛxɛdubɛ xa wuli nde sa ferie ma naxee nu na sɛrɛxɛbade tunxunyi naani ra, naxan na n tan Alatala ya i n ma hɔrɔmɔlingira kui. Wuli naxan luxi, a xa na ifili sɛrɛxɛ gan daaxi sɛrɛxɛbade lanbanyi ma, naxan na n ma hɔrɔmɔlingira sode dɛ ra."},{"book":"Lewi Sɛrɛxɛdubɛ","chapter":"4","verse":"19","text":"A xa ture birin ba tuura ma, a na gan sɛrɛxɛbade fari."},{"book":"Lewi Sɛrɛxɛdubɛ","chapter":"4","verse":"20","text":"A xa yi tuura ba sɛrɛxɛ ra alɔ naxan bama yunubi xafari sɛrɛxɛ ra. E ba ki birin keren. Na kui, sɛrɛxɛdubɛ sɛrɛxɛ bama naxan findima e xunsare ra, alako e xa yunubie xa xafari."},{"book":"Lewi Sɛrɛxɛdubɛ","chapter":"4","verse":"21","text":"A xa na tuura xanin ɲama yonkinde fari ma, a xa a gan alɔ boore tuura ganma ki naxɛ. Na findima yunubi xafari sɛrɛxɛ nan na ɲama bɛ.»"},{"book":"Lewi Sɛrɛxɛdubɛ","chapter":"4","verse":"22","text":"«Xa mangɛ nde a Marigi Alatala xa yaamari nde matandi, kɔnɔ na mu keli a ɲanige ma, na findima yunubi ra a bɛ."},{"book":"Lewi Sɛrɛxɛdubɛ","chapter":"4","verse":"23","text":"A na fahaamui sɔtɔ na ma tɛmui naxɛ, a xa sikɔtɛ ba sɛrɛxɛ ra, lanyuru mu na naxan ma."},{"book":"Lewi Sɛrɛxɛdubɛ","chapter":"4","verse":"24","text":"A xa a bɛlɛxɛ sa sikɔtɛ xun tagi ma n tan Alatala ya i, a a kɔn naxaba sɛrɛxɛ gan daaxie kɔn naxabama dɛnnaxɛ. Yunubi xafari sɛrɛxɛ na a ra."},{"book":"Lewi Sɛrɛxɛdubɛ","chapter":"4","verse":"25","text":"Sɛrɛxɛdubɛ xa a bɛlɛxɛsole ragoro na wuli xɔɔra naxan baxi yunubi xa fe ra, a nde sa ferie ma naxee na sɛrɛxɛ gan daaxi sɛrɛxɛbade tunxunyi naani ra. Wuli naxan luxi, a xa na ifili sɛrɛxɛ gan daaxi sɛrɛxɛbade lanbanyi ma."},{"book":"Lewi Sɛrɛxɛdubɛ","chapter":"4","verse":"26","text":"A xa na ture birin gan sɛrɛxɛbade fari, alɔ xanunteya sɛrɛxɛ rabama ki naxɛ. Na kui sɛrɛxɛdubɛ xunsare sɛrɛxɛ bama mangɛ bɛ, alako a xa yunubi xa xafari.»"},{"book":"Lewi Sɛrɛxɛdubɛ","chapter":"4","verse":"27","text":"«Xa mixi nde sa a Marigi Alatala xa yaamari nde matandi, kɔnɔ na mu keli a ɲanige ma, na findima yunubi ra a bɛ."},{"book":"Lewi Sɛrɛxɛdubɛ","chapter":"4","verse":"28","text":"A na fahaamui sɔtɔ na ma tɛmui naxɛ, a xa si ginɛ ba sɛrɛxɛ ra, lanyuru mu na naxan ma, a xa yunubi xa fe ra."},{"book":"Lewi Sɛrɛxɛdubɛ","chapter":"4","verse":"29","text":"A xa a bɛlɛxɛ sa na yunubi xafari sɛrɛxɛ xun tagi, a a kɔn naxaba sɛrɛxɛ gan daaxie kɔn naxabama dɛnnaxɛ."},{"book":"Lewi Sɛrɛxɛdubɛ","chapter":"4","verse":"30","text":"Sɛrɛxɛdubɛ xa a bɛlɛxɛsole ragoro na wuli xɔɔra naxan baxi yunubi xa fe ra, a nde sa ferie ma naxee na sɛrɛxɛ gan daaxi sɛrɛxɛbade tunxunyi naani ra. Wuli naxan luxi, a xa na ifili sɛrɛxɛ gan daaxi sɛrɛxɛbade lanbanyi ma."},{"book":"Lewi Sɛrɛxɛdubɛ","chapter":"4","verse":"31","text":"A xa na ture birin ba si ma, alɔ xanunteya sɛrɛxɛ rabama ki naxɛ, a na gan sɛrɛxɛbade fari, a xa findi se xiri ɲɔxunmɛ ra n tan Alatala bɛ. Na kui sɛrɛxɛdubɛ xunsare sɛrɛxɛ bama na mixi bɛ, alako a xa yunubi xa xafari.»"},{"book":"Lewi Sɛrɛxɛdubɛ","chapter":"4","verse":"32","text":"«Xa a yɛxɛɛ bama yunubi xafari sɛrɛxɛ ra, fo a xa findi yɛxɛɛ ginɛma lanyuru mu na naxan ma."},{"book":"Lewi Sɛrɛxɛdubɛ","chapter":"4","verse":"33","text":"A xa a bɛlɛxɛ sa na yunubi xafari sɛrɛxɛ xun tagi, a a kɔn naxaba sɛrɛxɛ gan daaxie kɔn naxabama dɛnnaxɛ."},{"book":"Lewi Sɛrɛxɛdubɛ","chapter":"4","verse":"34","text":"Sɛrɛxɛdubɛ xa a bɛlɛxɛsole ragoro na wuli xɔɔra naxan baxi yunubi xafari sɛrɛxɛ ra, a nde sa ferie ma naxee na sɛrɛxɛ gan daaxi sɛrɛxɛbade tunxunyi naani ra. Wuli naxan luxi, a xa na ifili sɛrɛxɛ gan daaxi sɛrɛxɛbade lanbanyi ma."},{"book":"Lewi Sɛrɛxɛdubɛ","chapter":"4","verse":"35","text":"A xa na ture birin ba yɛxɛɛ ma, alɔ xanunteya sɛrɛxɛ rabama ki naxɛ, a xa na gan sɛrɛxɛe fari naxee ganma sɛrɛxɛbade fari. Na kui sɛrɛxɛdubɛ xunsare sɛrɛxɛ bama na mixi bɛ, alako a xa yunubi xa xafari.»"}]}