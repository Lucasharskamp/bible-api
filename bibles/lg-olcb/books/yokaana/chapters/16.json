{"data":[{"book":"Yokaana","chapter":"16","verse":"1","text":"“Ebyo mbibategeezezza muleme kwesittala."},{"book":"Yokaana","chapter":"16","verse":"2","text":"Banaabagobanga mu makuŋŋaaniro, era ekiseera kijja buli anaabattanga n’alowooza nti aweereza Katonda."},{"book":"Yokaana","chapter":"16","verse":"3","text":"Ebyo balibibakola kubanga Kitange tebaamumanya, era nange tebammanyi."},{"book":"Yokaana","chapter":"16","verse":"4","text":"Kale bino mbibabuulidde nga tebinnabaawo, ekiseera bwe kirituuka ne bibaawo mulyoke mujjukire nti nabagamba. Ebyo saabibategeerezaawo ku lubereberye kubanga nnali nkyali nammwe."},{"book":"Yokaana","chapter":"16","verse":"5","text":"Kaakano ŋŋenda eri eyantuma. Naye tewali n’omu ku mmwe ambuuza nti, ‘Ogenda wa?’"},{"book":"Yokaana","chapter":"16","verse":"6","text":"Naye kubanga mbategeezezza ebyo emitima gyammwe gijjudde ennaku."},{"book":"Yokaana","chapter":"16","verse":"7","text":"Naye mbategeereza ddala nti ekisinga obulungi gye muli Nze kwe kugenda. Kubanga bwe sigenda Omubeezi tagenda kujja, kyokka bwe ŋŋenda, ndimutuma gye muli."},{"book":"Yokaana","chapter":"16","verse":"8","text":"Ye bw’alijja, alirumiriza ensi olw’ekibi, n’olw’obutuukirivu n’olw’omusango,"},{"book":"Yokaana","chapter":"16","verse":"9","text":"kubanga tebanzikkiriza,"},{"book":"Yokaana","chapter":"16","verse":"10","text":"olw’obutuukirivu kubanga ŋŋenda eri Kitange era temukyandaba,"},{"book":"Yokaana","chapter":"16","verse":"11","text":"n’olw’omusango, kubanga omufuzi w’ensi eno asaliddwa omusango."},{"book":"Yokaana","chapter":"16","verse":"12","text":"“Nkyalina bingi eby’okubategeeza naye kaakano temusobola kubitegeera."},{"book":"Yokaana","chapter":"16","verse":"13","text":"Naye Omwoyo ow’amazima, bw’alijja alibaluŋŋamya mu mazima gonna, kubanga, taliyogera ku bubwe, wabula anaabategeezanga ebyo by’awulira. Anaababuuliranga ebigenda okubaawo."},{"book":"Yokaana","chapter":"16","verse":"14","text":"Oyo agenda kungulumiza, kubanga agenda kubategeeza bye nnaamubuuliranga."},{"book":"Yokaana","chapter":"16","verse":"15","text":"Byonna Kitange by’alina byange, kyenvudde ŋŋamba nti Mwoyo Mutukuvu anaabategeezanga bye nnaamubuuliranga."},{"book":"Yokaana","chapter":"16","verse":"16","text":"Mu bbanga ttono munaaba temukyandaba, ate wanaayitawo ebbanga ttono ne mundaba!”"},{"book":"Yokaana","chapter":"16","verse":"17","text":"Abamu ku bayigirizwa be ne beebuzaganya nti, “Kiki ekyo ky’agamba nti, ‘Mu bbanga ttono temuliddayo kundaba, ate mu bbanga ttono munandaba,’ era nti, ‘Kubanga ŋŋenda eri Kitange?’ ”"},{"book":"Yokaana","chapter":"16","verse":"18","text":"Ne beeyongera okwebuuza nti, “Kiki ekyo ky’agamba nti, ‘Ebbanga ttono?’ Tetutegeera ky’agamba.”"},{"book":"Yokaana","chapter":"16","verse":"19","text":"Yesu bwe yamanya nga baagala okumubuuza n’abagamba nti, “Mwebuuzaganya ku kye ŋŋambye nti mu bbanga ttono munaaba temukyandaba ate wanaayitawo ebbanga ttono ne mundaba?"},{"book":"Yokaana","chapter":"16","verse":"20","text":"Ddala ddala mbagamba nti mmwe mulikaaba, mulikuba ebiwoobe, naye ensi yo erisanyuka. Mmwe mulinakuwala naye okunakuwala kwammwe kulifuuka essanyu eritagambika bwe mulindabako nate."},{"book":"Yokaana","chapter":"16","verse":"21","text":"Omukazi ng’azaala aba mu bulumi buyitirivu, kubanga ekiseera kye kituuse. Naye omwana bw’amala okuzaalibwa olwo omukazi aba takyajjukira bulumi buli olw’essanyu ery’okuzaala omuntu mu nsi."},{"book":"Yokaana","chapter":"16","verse":"22","text":"Kale nammwe kaakano munakuwadde, naye ndiddamu okubalaba ne musanyuka, era essanyu lyammwe tewali n’omu aliribaggyako."},{"book":"Yokaana","chapter":"16","verse":"23","text":"Mu kiseera ekyo nga temukyansaba kintu na kimu, mmwe bennyini munaasabanga Kitange mu linnya lyange."},{"book":"Yokaana","chapter":"16","verse":"24","text":"Kino mubadde temukikola, naye kaakano mukitandike. Musabe mu linnya lyange, mujja kuweebwa ekyo kye musaba, essanyu lyammwe liryoke lituukirire."},{"book":"Yokaana","chapter":"16","verse":"25","text":"Ebyo mbibabuulidde mu ngero. Naye ekiseera kijja kutuuka nneme kwogera nammwe mu ngero, wabula mbabuulire lwatu ebifa ku Kitange."},{"book":"Yokaana","chapter":"16","verse":"26","text":"Mu kiseera ekyo mulisaba mu linnya lyange, so si Nze okubasabira eri Kitange."},{"book":"Yokaana","chapter":"16","verse":"27","text":"Kitange abaagala nnyo kubanga nammwe munjagala nnyo era mukkiriza nti nava eri Katonda."},{"book":"Yokaana","chapter":"16","verse":"28","text":"Nava eri Kitange ne nzija mu nsi era nzija kuva mu nsi nzireyo eri Kitange.”"},{"book":"Yokaana","chapter":"16","verse":"29","text":"Awo abayigirizwa be ne bamugamba nti, “Kaakano oyogera lwatu, so si mu ngero."},{"book":"Yokaana","chapter":"16","verse":"30","text":"Kaakano tutegedde ng’omanyi byonna, era nga tewali kyetaagisa kukubuuza. Kyetuva tukkiriza nga wava eri Katonda.”"},{"book":"Yokaana","chapter":"16","verse":"31","text":"Yesu n’abaddamu nti, “Kaakano mukkirizza?"},{"book":"Yokaana","chapter":"16","verse":"32","text":"Laba, ekiseera kijja, era kituuse mwenna lwe munaasaasaana buli omu n’addayo ku bibye, ne mundeka nzekka. Kyokka sijja kuba nzekka, kubanga Kitange ali wamu nange."},{"book":"Yokaana","chapter":"16","verse":"33","text":"“Mbategeezezza ebyo byonna mulyoke mube n’emirembe mu nze. Mu nsi muno mujja kubonaabona, naye mugume, kubanga Nze mpangudde ensi.”"}]}