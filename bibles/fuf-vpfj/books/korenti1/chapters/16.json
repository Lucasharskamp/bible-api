{"data":[{"book":"KORENTI 1","chapter":"16","verse":"1","text":"E telen-ma mottindirgol fii wallitagol yimɓe Alla ɓen, waɗiree onon kadi wano mi yamiriri *mofte wonɗe Galaasi ɗen non."},{"book":"KORENTI 1","chapter":"16","verse":"2","text":"Yo mo kala e mon heɓu ko anniyii, wallini feere beru maral makko ngal ka ɲallal aranal e nder yontere nden, ɗun ko alattiire nden, fii wota on habbo haa tuma mi ari fii mottindirgol ɗun."},{"book":"KORENTI 1","chapter":"16","verse":"3","text":"Ɗun, nde mi aroyi, mi wattiday e ɓe suɓiɗon ɓen dokke mon ɗen, wondude e ɓataake, ɓe naɓa *Yerusalaam."},{"book":"KORENTI 1","chapter":"16","verse":"4","text":"Si tawoyii non bee mi yaha min tigi, mi yaadoyay e maɓɓe."},{"book":"KORENTI 1","chapter":"16","verse":"5","text":"Mi yahoyay ka mon nde mi taƴitoyi Masedonii, ko fii mi rewoyay Masedonii."},{"book":"KORENTI 1","chapter":"16","verse":"6","text":"No gasa mi ɲallidoyay e mon, maa toode mi ruumida e mon, fii no ardoron mi ka mi yahata ton."},{"book":"KORENTI 1","chapter":"16","verse":"7","text":"E ngol laawol ɗoo mi faalaaka rewude ka mon e hoore hawjere, kono miɗo tanƴinii wondugol e mon seeɗa, si Joomiraaɗo on newnii."},{"book":"KORENTI 1","chapter":"16","verse":"8","text":"Kono fow e mun, mi wonay Efeesi haa ka Juldeere *Pentakosta."},{"book":"KORENTI 1","chapter":"16","verse":"9","text":"Ko fii dambugal njanal udditanike golle an nden, awa kadi ayɓe ɓen no ɗuuɗi."},{"book":"KORENTI 1","chapter":"16","verse":"10","text":"Awa si Timotee hewtii, waɗiree noone no o hulirtaa hakkunde mon, ko fii himo gollira wa an min e nder golle Joomiraaɗo on."},{"book":"KORENTI 1","chapter":"16","verse":"11","text":"Awa wota gooto aybin mo. Neltee mo e jam fii no o hewtira ka an. Ko fii miɗo habbodi mo e musiɓɓe ɓen."},{"book":"KORENTI 1","chapter":"16","verse":"12","text":"Telen-ma oo musiɗɗo an Apoloosi, mi wakkilinii mo fota fii yaadugol e musiɓɓe ɓen ka mon, hinaa non ɗun woni faale makko on fewndo ɗoo. Kono o yahoyay nde o heɓi fajuhun."},{"book":"KORENTI 1","chapter":"16","verse":"13","text":"Wattanee yiila tabiton e nder gomɗinal ngal, wakkiloɗon, tiiɗon."},{"book":"KORENTI 1","chapter":"16","verse":"14","text":"Ko waɗoton woo waɗiree giggol."},{"book":"KORENTI 1","chapter":"16","verse":"15","text":"Mi yamirii on kadi yamiroore goo, yo musiɓɓe an. Hiɗon andi ko ɓeynguure Astefaana nden adii gomɗinde e nder Akaaya, ɓe woni kadi e kurkanagol yimɓe Alla ɓen."},{"book":"KORENTI 1","chapter":"16","verse":"16","text":"Awa onon kadi yankinanee ɓen yimɓe e kala gollidooɓe e maɓɓe."},{"book":"KORENTI 1","chapter":"16","verse":"17","text":"Awa miɗo weltori arugol Astefaana ngol, e Fortunaatusa e Akayuuka, ɓay ɓe waɗanii lan ko on waawataano waɗande lan."},{"book":"KORENTI 1","chapter":"16","verse":"18","text":"Ko fii ɓe wallintinii wonkii an kin wano ɓe wallintiniri wonkiiji mon ɗin non. Awa manee sifa ɓen yimɓe."},{"book":"KORENTI 1","chapter":"16","verse":"19","text":"Moftal ngal *Aazii salminii on. Akiila kadi e Piriskiila, wondude e moftal wongal ka suudu maɓɓe ngal, salminii on fota e innde Joomiraaɗo on."},{"book":"KORENTI 1","chapter":"16","verse":"20","text":"Musiɓɓe ɓen fow salminii on. Salmondiree, hirbondiron hirbondiral laaɓungal."},{"book":"KORENTI 1","chapter":"16","verse":"21","text":"Min Puulusa, mi salminirii on jungo an ngon tigi."},{"book":"KORENTI 1","chapter":"16","verse":"22","text":"On mo yiɗaa Joomi on, yo o laato huɗaaɗo. Yo Joomi on aru!"},{"book":"KORENTI 1","chapter":"16","verse":"23","text":"Yo moƴƴere Iisaa Joomi on wonu e mon."},{"book":"KORENTI 1","chapter":"16","verse":"24","text":"Miɗo yiɗi on on fow sabu Iisaa Almasiihu on. Aamiina!"}]}