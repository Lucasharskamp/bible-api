{"data":[{"book":"Jona","chapter":"3","verse":"1","text":"Eka wach Jehova Nyasaye ne obiro ni Jona mar ariyo kama:"},{"book":"Jona","chapter":"3","verse":"2","text":"“Dhiyo e dala maduongʼ mar Nineve, kendo iwachne jo-dalano weche mane anyisi.”"},{"book":"Jona","chapter":"3","verse":"3","text":"Jona notimo kaka Jehova Nyasaye nowacho modhiyo Nineve. To Nineve ne en dala maduongʼ kendo mogen ma limbene ne dwaro wuoth ndalo adek eka itiek iye duto."},{"book":"Jona","chapter":"3","verse":"4","text":"Chiengʼ mokwongo kane Jona osedonjo e dier dalano, nogoyo milome kowacho niya, “Odongʼ ndalo piero angʼwen kende to itieko Nineve duto.”"},{"book":"Jona","chapter":"3","verse":"5","text":"Jo-Nineve, nolokore moyie kuom Nyasaye kendo negingʼado wach mondo ji duto otwe chiemo, kochakore jomadongo e diergi nyaka jomatindo duto, ka girwako pien gugru."},{"book":"Jona","chapter":"3","verse":"6","text":"Kane wach ochopo ne ruodh Nineve, ne oa malo e kom duongʼ mare molonyo lepe mag loch mi norwako pien gugru nobet piny e buru."},{"book":"Jona","chapter":"3","verse":"7","text":"Eka ruoth gi jodonge nogolo chik e Nineve kawacho niya:"},{"book":"Jona","chapter":"3","verse":"8","text":"To we dhano kod le oumre gi pien gugru, ngʼato ka ngʼato oluong Nyasaye piyo piyo, to kendo giwe timbegi maricho ma achach."},{"book":"Jona","chapter":"3","verse":"9","text":"To en ngʼa mongʼeyo? Dipo ka mirimb Nyasaye odok chien, mi owe ich wangʼ kendo ongʼwon-nwa mi ok otiekowa.”"},{"book":"Jona","chapter":"3","verse":"10","text":"Kane Nyasaye oneno gik mane gitimo ka giweyo timbegi maricho, nokechogi mi koro ne ok okelonigi masiche duto mane osewacho ni obiro kelo nigi."}]}