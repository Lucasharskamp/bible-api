{"data":[{"book":"لُكِ","chapter":"14","verse":"1","text":"مَلَبُ لْشْ ندٍ مَ، عِسَ تٌ نُ عَ دّفٍقٍ قَرِ سّنِ كُنتِفِ ندٍ شْنيِ، عٍ بِرِن نُ عِسَ رَبّنقٍ نّ."},{"book":"لُكِ","chapter":"14","verse":"2","text":"شّمّ ندٍ نُ نَ نَا نَشَن قَتٍ نُ مَقُنتُشِ."},{"book":"لُكِ","chapter":"14","verse":"3","text":"نَ كُي، عِسَ نَشَ قَرِ سّنِيٍ نُن سّرِيّ لْننِلَيٍ مَشْرِن، «عَ دَشَ كَ عَ مُ دَشَ قُرٍ مَ شَ رَيَلَن مَلَبُ لْشْي مَ؟»"},{"book":"لُكِ","chapter":"14","verse":"4","text":"كْنْ عٍ مُ سٍسٍ قَلَ. عِسَ نَشَ عَ بّلّشّ سَ قُرٍ مَ مَ، عَ عَ رَيَلَن، عَ عَ رَفبِلٍن عَ شْنيِ."},{"book":"لُكِ","chapter":"14","verse":"5","text":"نَ شَنبِ، عِسَ مَن نَشَ عٍ مَشْرِن، «شَ عَ سَ لِ فٌ، وٌ شَ دِ، شَ نَ مُ وٌ شَ نِنفٍ بَرَ بِرَ فُلُنبَ رَ مَلَبُ لْشْي مَ، وٌ مُ عَ رَتٍمَ شّ كٍرٍن نَ؟»"},{"book":"لُكِ","chapter":"14","verse":"6","text":"عٍ مُ نْ نَ يَابِ يٌ قِدٍ."},{"book":"لُكِ","chapter":"14","verse":"7","text":"عِسَ تٌ عَ رَكْرْ سِ شْحّيٍ نُ مَفٌرٌدٍ قَنيِيٍ نَن تٌنفٌمَ عٍ يّتّ بّ، عَ نَشَ يِ تَالِ وْيّنيِ قَلَ عٍ بّ،"},{"book":"لُكِ","chapter":"14","verse":"8","text":"«مِشِ نَ عِ شِلِ عَ شَ شُلُنيِ، عِ نَشَ مَفٌرٌدٍ قَنيِ قٍن، بَرِ مَ شَ مِشِ قَ نَشَن تِدٍ فبٌ عِ بّ،"},{"book":"لُكِ","chapter":"14","verse":"9","text":"عِ يَتِفِ عَ قَلَمَ نّ عِ بّ، ‹عِ شَ دْشْسٍ سٌ نَ مِشِ بِنيٍ يِ رَ.› نَ كُي، عِ كٍلِمَ نّ يَافِ رَ سِفَقٍ دْشْسٍ فبّتّ قٍندٍ، بِنيّ مُ نَ دّننَشّ."},{"book":"لُكِ","chapter":"14","verse":"10","text":"كْنْ مِشِ نَ عِ شِلِ عَ شَ شُلُنيِ، عِ شَ مَفٌرٌدٍ بِنيّتَرٍ نَن تٌنفٌ. نَ كُي، شَ عِ يَتِفِ بَرَ قَ، عَ عَ قَلَمَ نّ عِ بّ، ‹ﭑ بٌورٍ، سَ مَفٌرٌدٍ قَنيِ نَن تٌنفٌ يَرٍ.› نَ قِندِ مَ بِنيّ نَن نَ عِ بّ مِشِيٍ بِرِن يَ مَ وٌ نُن نَشٍيٍ دْشْشِ نَا."},{"book":"لُكِ","chapter":"14","verse":"11","text":"نَشَن يٌ نَ عَ يّتّ عِفبٌ، عَ قَمَ نّ عِفٌرٌدٍ. نَشَن يٌ نَ عَ يّتّ مَفٌرٌ، عَ شَ قٍ عِتٍمَ نّ.»"},{"book":"لُكِ","chapter":"14","verse":"12","text":"عِسَ نَشَ عَ قَلَ شُلُنيِ كَنيِ بّ، «شَ عَ لِ عِ شُلُنيِ تِمَ، عِ نَشَ عِ بٌورٍيٍ، عِ بَرِبٌورٍيٍ، عِ بَرٍنيِيٍ، نُن عِ دْشْبٌورٍ بَننَشِيٍ فبَنسَن شَ شِلِ، بَرِ مَ عٍ نْمَ نّ عِ شَ وَلِ قَنيِ بِرِن نَفبِلٍندٍ عِ مَ."},{"book":"لُكِ","chapter":"14","verse":"13","text":"دٌنسٍ قَنيِيٍ نَ رَقَلَ عِ شْنيِ، عَ لَنمَ عِ شَ سٍتَرٍيٍ، مَبّنيِيٍ، نَمَتّيٍ، نُن دْنشُييٍ نَن شِلِ عٍ شَ قَ عٍ دّفٍ."},{"book":"لُكِ","chapter":"14","verse":"14","text":"نَ كُي، عِ قِندِ مَ سّيوَتْي نَن نَ، بَرِ مَ قّيرّ مُ عٍ تَن بّ عٍ شَ عِ شَ نَ قٍ قَنيِ رَفبِلٍن عِ مَ، كْنْ عِ قَمَ نّ عَ سَرٍ سْتْدٍ مِشِ تِنشِنشِيٍ رَكٍلِمَ قَشّ مَ لْشْ نَشّ.»"},{"book":"لُكِ","chapter":"14","verse":"15","text":"شّمّ ندٍ عِسَ نُن نَشَن نُ عَ دّفٍقٍ، عَ تٌ نَ قٍ مّ، عَ نَشَ عَ قَلَ عَ بّ، «سّيوّ نَ مِشِ بّ نَشَن قَمَ عَ دّفٍدٍ عَلَ شْنيِ عَرِيَننَ!»"},{"book":"لُكِ","chapter":"14","verse":"16","text":"عِسَ قَن نَشَ عَ مَسٍن عَ بّ، «شّمّ ندٍ نَشَ مِشِ فبٍفبٍ رَكٌلٌن، عَ عٍ شَ قَ عَ شْنيِ، عٍ شَ عٍ دّفٍ عَ قَنيِ رَ."},{"book":"لُكِ","chapter":"14","verse":"17","text":"عَ تّمُي تٌ عَ لِ، عَ نَشَ عَ شَ كٌنيِ شّي مِشِيٍ شِلِدٍ، يِ قٍ بِنيّ نُ بَرَ رَفبِلٍن نَشٍيٍ مَ، عَ شَ عَ قَلَ، ‹وٌ قَ، قٍ بِرِن بَرَ فّ يَءِلَندٍ.›"},{"book":"لُكِ","chapter":"14","verse":"18","text":"كْنْ عٍ بِرِن نَشَ عٍ يّتّ مَشَندِ. عَ سِنفٍ نَشّ، ‹ﭑ بَشِ شّ نَن سَرَدٍ، قٌ ﭑ شَ سَ عَ مَتٌ. دِحّ ﭑ بّ.›"},{"book":"لُكِ","chapter":"14","verse":"19","text":"بٌورٍ قَن نَشّ، ‹ﭑ بَشِ نِنفٍ قِرِن دْشْ سُولِ نَن سَرَدٍ، قٌ ﭑ شَ سَ عٍ مَتٌ. دِحّ ﭑ بّ.›"},{"book":"لُكِ","chapter":"14","verse":"20","text":"فبّتّ قَن نَشّ، ‹ﭑ بَشِ فِنّ نَن دْشْدٍ. ﭑ مُ نْمَ قَدٍ.›»"},{"book":"لُكِ","chapter":"14","verse":"21","text":"«كٌنيِ تٌ فبِلٍن عَ مَرِفِ شْنيِ، عَ نَشَ نَ قٍيٍ دّنتّفّ سَ عَ بّ. نَ كُي، بَنشِ كَنيِ نَشَ شْنْ، عَ عَ قَلَ عَ شَ كٌنيِ بّ، ‹سِفَ مَقُرٍن، عِ سَ سٍتَرٍيٍ، مَبّنيِيٍ، دْنشُييٍ، نُن نَمَتّيٍ شِلِ نَشٍيٍ نَ تَا كُي يِرٍ بِرِن. عِ شَ قَ عٍ رَ ﭑ شْنيِ بٍ.›»"},{"book":"لُكِ","chapter":"14","verse":"22","text":"«كٌنيِ مَن تٌ فبِلٍن عَ نَشَ عَ قَلَ، ‹مَرِفِ، ﭑ بَرَ عِ شَ يَامَرِ رَبَ، كْنْ هَن يَ دْشْدٍ لُشِ عِ شَ بَنشِ كُي.›"},{"book":"لُكِ","chapter":"14","verse":"23","text":"بَنشِ كَنيِ نَشَ عَ قَلَ عَ شَ كٌنيِ بّ، ‹عِ مَن شَ مِنِ، عِ سَ تَا قَرِ يِرٍ بِرِن عِسَ. عِ شَ قٍ بِرِن نَبَ مِشِيٍ شَ قَ، ﭑ مَ بَنشِ شَ رَقٍ."},{"book":"لُكِ","chapter":"14","verse":"24","text":"ﭑ شَ عَ قَلَ عِ بّ، مِشِ نَشٍيٍ سِنفٍ شِلِشِ، عٍ تَن سٍسٍ مُ عٍ دّفٍمَ ﭑ شْنيِ قٍوٌ!›»"},{"book":"لُكِ","chapter":"14","verse":"25","text":"عِسَ مَن تٌ نُ كِرَ رَ، حَمَ فبٍفبٍ نُ عَ قْشْ رَ. عَ نَشَ عَ يَ رَقِندِ عٍ مَ، عَ عَ مَسٍن عٍ بّ،"},{"book":"لُكِ","chapter":"14","verse":"26","text":"«شَ مِشِ وَ بِرَقٍ ﭑ قْشْ رَ، قٌ عَ شَ ﭑ شَنُ نّ دَنفِ عَ بَبَ رَ، عَ نفَ رَ، عَ تَارَ رَ، عَ شُنيَ رَ، عَ شَ فِنّ رَ، عَ شَ دِيٍ رَ، نُن عَ يّتّ يَتِ قَن نَ. شَ نَ مُ عَ رَ، عَ كَنيِ مُ نْمَ قِندِدٍ ﭑ قْشِرَبِرّ رَ."},{"book":"لُكِ","chapter":"14","verse":"27","text":"شَ مِشِ مُ عَ يّتّ وَشْنقٍ فٍرٍ، عَ قَ تِن ﭑ وَشْنقٍ رَ، عَ مُ نْمَ قِندِدٍ ﭑ قْشِرَبِرّ رَ.»"},{"book":"لُكِ","chapter":"14","verse":"28","text":"«شَ مِشِ ندٍ سَ وَ كٌورٍ بَنشِ شُنفبٍ تِقٍ وٌ يَ مَ، قٌ عَ شَ دْشْ نّ سِندٍن، عَ عَ مَتٌ كْبِرِ شَسَبِ نَشَن نْمَ نَ بَنشِ تِدٍ، عَلَكٌ عَ شَ عَ كٌلٌن شَ عَ شَ قّيرّ نْمَ نَ وَلِ رَحْندٍ."},{"book":"لُكِ","chapter":"14","verse":"29","text":"شَ نَ مُ عَ رَ، عَ كَنيِ نَ بَنشِ كْورِن عَ مُ قَ نْ عَ رَحْندٍ، مِشِيٍ نُ نَ تٌ، عٍ عَ مَيٍلٍمَ نّ،"},{"book":"لُكِ","chapter":"14","verse":"30","text":"عٍ عَ قَلَ، ‹يِ شّمّ بَرَ بَنشِ تِ قْلْ، كْنْ عَ مُ نْشِ عَ رَحْندٍ.›»"},{"book":"لُكِ","chapter":"14","verse":"31","text":"«شَ مَنفّ ندٍ وَ مِنِقٍ عٍ نُن مَنفّ فبّتّ شَ فٍرٍ، قٌ عَ شَ دْشْ نّ سِندٍن، عَ عَ مَحْشُن شَ عَ شَ سْورِ مِشِ وُلُ قُ نْمَ تِدٍ مَنفّ بٌورٍ شَ سْورِ مِشِ وُلُ مْشْحّن كَنكٍ."},{"book":"لُكِ","chapter":"14","verse":"32","text":"شَ عَ بَرَ عَ كٌلٌن عَ عٍ مُ نْمَ، بٍيمَنُن مَنفّ بٌورٍ نُن عَ شَ سْورِيٍ شَ مَكْرّ، عَ شّيرَ نَن نَسِفَمَ عَ مَ عَلَكٌ لَنيِ نَن شَ شِرِ عٍ تَفِ."},{"book":"لُكِ","chapter":"14","verse":"33","text":"نَ كُي، شَ مِشِ يٌ نَ وٌ يَ مَ نَشَن مُ نْمَ مّيدٍ قٍ بِرِن نَ ﭑ تَن مَ قٍ رَ، عَ كَنيِ مُ نْمَ قِندِدٍ ﭑ قْشِرَبِرّ رَ.»"},{"book":"لُكِ","chapter":"14","verse":"34","text":"«قْشّ قَن، كْنْ شَ قْشّ مّشّمّشّنيِ بَرَ بَ، عَ قَ مّشّمّشّنمَ دِ؟"},{"book":"لُكِ","chapter":"14","verse":"35","text":"عَ مُ قَن شّ بّ، عَ مُ قَن حَحّ رَ. عَ وْلّمَ نّ تُن. شَ نَشَن تُلِ قٍ مّمَ، عَ شَ عَ تُلِ مَتِ يِ مَسٍنيِ رَ.»"}]}