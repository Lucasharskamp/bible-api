{"data":[{"book":"Yaqobeppe","chapter":"1","verse":"1","text":"Xoossa Goda Yesusi Kiristossa oothancha gidida Yaqobeppe biitta bolla laletida tammane nam77u kochatas sarotethi intes gido."},{"book":"Yaqobeppe","chapter":"1","verse":"2","text":"Ta ishato inte bolla duma duma wayey gakkiiko hessa wursi ufaysan qoodite."},{"book":"Yaqobeppe","chapter":"1","verse":"3","text":"Gaasoykka inte amano paccetithi intes danda7a immizayssa inte ereetta."},{"book":"Yaqobeppe","chapter":"1","verse":"4","text":"Inte danda7an mini eqanaysi intes issi miishshikka pacconta kumetha assine wothoy bayndayta gidana mala ootho."},{"book":"Yaqobeppe","chapter":"1","verse":"5","text":"Inte garssafe oonasikka eratethi pacciko oonakka kadhontta ba kiiyatethara wurisos immiza Xoossa wosso; izadeskka imettana."},{"book":"Yaqobeppe","chapter":"1","verse":"6","text":"Gido attin sidhey baynda amanon wosso. Gaasoykka sidhiiza uray abba qathiza bullahe cariko malakko."},{"book":"Yaqobeppe","chapter":"1","verse":"7","text":"Hessadey Godape aykokk demana giidi issinokka qoppofo."},{"book":"Yaqobeppe","chapter":"1","verse":"8","text":"He uray nam77u qohaaththaan ooyketidi ba bizza oge bolla hene haane giza asa malakko."},{"book":"Yaqobeppe","chapter":"1","verse":"9","text":"Kase ziiqan diza ura Xoossi dhoqqu histiza gish ufa7etto."},{"book":"Yaqobeppe","chapter":"1","verse":"10","text":"Asa haroy maata cisha mala qoqofettiza gish dure ura Xoossi ziq histikko ufa7etto."},{"book":"Yaqobeppe","chapter":"1","verse":"11","text":"Away xugidi maata shullisees; maata ciishayka shullees; iza loo7etethikka dhayees; hessathokka durey hachchi hachchi dabursan diishin iza duretethi dhayees."},{"book":"Yaqobeppe","chapter":"1","verse":"12","text":"Paccen miinni eqidadey izi anjjetidade. Gaasoyka izi paccera eqitishin Xoossi bena dosizaytas immida ufaysa deyo zawude izi ekkana."},{"book":"Yaqobeppe","chapter":"1","verse":"13","text":"Oonikka paccetiza gidikko tana Xoossi paccees goppo, gaasoykka Xoossi ase iittan paccena, izi oonakka pacci erena."},{"book":"Yaqobeppe","chapter":"1","verse":"14","text":"Gido attin issi issi uray paccetizay berika ba iitta amo kalishene baletishekko."},{"book":"Yaqobeppe","chapter":"1","verse":"15","text":"Amoy qanthetetidape guye nagara yellees. Nagaraykka dicciidape guye hayqo yellees."},{"book":"Yaqobeppe","chapter":"1","verse":"16","text":"Ta siiqo ishato inte ballettopite."},{"book":"Yaqobeppe","chapter":"1","verse":"17","text":"Loo7o imotethine kumetha anjjoy wuri bolla Salo poo7ota Aawape wodhetes. Iza achan gede ha yuyiza kuwayka (eshoykka) dena."},{"book":"Yaqobeppe","chapter":"1","verse":"18","text":"Nu iza medhetethas koyro bayrata gidana mala ba sheninne ba tuma qaalan nuna yellides."},{"book":"Yaqobeppe","chapter":"1","verse":"19","text":"Dosetida ta ishato hayssa yuushi qoppite. Asi wurikka siyanas esoto, hasa7asinne hanqqos esotopo."},{"book":"Yaqobeppe","chapter":"1","verse":"20","text":"Asa hanqqoy Xoossa xiiloteth oothena."},{"book":"Yaqobeppe","chapter":"1","verse":"21","text":"Hessa gish tunatethinne dalggida iittatethi intefe kessi yegidi inte shemppo ashanaas danda7iza inte gidon toketida qaala ashketethara ekkite."},{"book":"Yaqobeppe","chapter":"1","verse":"22","text":"Qaalay gizayssa oothite; attin mela siisi xalala siyzadista gididi interkka intena balethofite."},{"book":"Yaqobeppe","chapter":"1","verse":"23","text":"Qaala siyishe siyida qaalay gizayssa oothontadey ba ayfeso mastotera xelliza asa malakko."},{"book":"Yaqobeppe","chapter":"1","verse":"24","text":"Bena xeelli beydi bees; izi ay milatizakone heraka baletti gides."},{"book":"Yaqobeppe","chapter":"1","verse":"25","text":"Gido attin bena geshiza loo7o woga xeelli beydi izan minizadey ba siydayssa oothizadeynne balonttadey izi ba oothon anjjetidade gidana."},{"book":"Yaqobeppe","chapter":"1","verse":"26","text":"Be duuna nagontta berikka ba wozina baleththishe ta ammanayss gizadey berikka bena baleththees. Iza ammanoykka mella hada ammanokko."},{"book":"Yaqobeppe","chapter":"1","verse":"27","text":"Xoossa Aawa sinthan iittatethi baynda loo7o ammanoy; â€œAayanne Aaway hayqqida nayta, istta azinati hayqqida maccashata metotetishin maadonne hayssa alameza tunatethafe bena nagokko."}]}