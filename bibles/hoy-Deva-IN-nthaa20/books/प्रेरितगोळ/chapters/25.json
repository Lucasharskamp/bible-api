{"data":[{"book":"प्रेरितगोळ","chapter":"25","verse":"1","text":"फेस्तुस आ द्याश दा पोहचुसोद मुर दिन बाद्दा कैसरिया टु यरूशलेम इक होदुन."},{"book":"प्रेरितगोळ","chapter":"25","verse":"2","text":"आग प्रधान याजकगोळ अदिक यहूदीगोळ्द प्रमुख लॉकुर आऊन मुंद पौलुस उन मा आरोप हचदुर; अदिक आऊन से विनती माळदुर."},{"book":"प्रेरितगोळ","chapter":"25","verse":"3","text":"कि आव पौलुस उक यरूशलेम दा कारसुल कि आंदुर आऊक हादी मा अच कोंदबुळुल."},{"book":"प्रेरितगोळ","chapter":"25","verse":"4","text":"फेस्तुस उत्‍तर कोट्टुन, “पौलुस कैसरिया अन्द कैद दा आन, अदिक ना खुद राटनेरी अल होगाईन.”"},{"book":"प्रेरितगोळ","chapter":"25","verse":"5","text":"बाक अंदुन, “नीम दा जो अधिकार ईटतार आंदुर नान सांगुळ कैसरिया नळुल, अदिक अगर ई मंळसा येनारा अनुचित क्याल्सा माळ्यान रा आऊन मा दोष हचुल.”"},{"book":"प्रेरितगोळ","chapter":"25","verse":"6","text":"आंदुर न्याड्या येनारा येठ्ठ हत्‍त दिन ईतकु फेस्तुस कैसरिया होटोदुन; अदिक दुसरा दिशी न्याय आसन मा कुर्तकु पौलुस उक तरोद आग्या कोट्टुन."},{"book":"प्रेरितगोळ","chapter":"25","verse":"7","text":"याग पौलुस बंदुन रा जो यहूदी यरूशलेम टु बंदीदुर, आंदुर आसपास निदुरकु आऊन मा हापाळ सा गंभीर आरोप हचदुर, यदरी आंदुर साबित ईला माळसकोर."},{"book":"प्रेरितगोळ","chapter":"25","verse":"8","text":"लेकीन पौलुस खुद इन बचाव दा उत्‍तर कोट्टुन, “ना रा ना यहूदीगोळ्द व्यवस्था अन अदिक ना मंदिर इन, अदिक ना रोमन शासक कैसर उन विरूद्ध येनारा पाप माळीन.”"},{"book":"प्रेरितगोळ","chapter":"25","verse":"9","text":"आग फेस्तुस यहूदीगोळी खुश माळोद इच्छा देल पौलुस से अंदुन, “येन नी चाहासत्या कि यरूशलेम इक होद्या; अदिक अल नान मुंद नीन ईद मुकदमा तय माळकु आगुल?”"},{"book":"प्रेरितगोळ","chapter":"25","verse":"10","text":"पौलुस अंदुन, “ना कैसर इन न्याय आसन इन मुंद निदुरकु आईन; नान मुकदमा अन्द ईल्या फैसला आग पायजे. ह्यांग नी वळ्लीद तरीका देल जान्सत्या, यहूदीगोळ्द ना येनु अपराध माळीदील."},{"book":"प्रेरितगोळ","chapter":"25","verse":"11","text":"अगर ना अपराधी आईन अदिक कोंद बुळोद लायक येनारा क्याल्सा माळीन, रा सायोर से मार्रा तिर्गुसालीन लेकीन याता मातगोळ्द ईंदुर नान मा दोष हचतार, अगर अऊर दा टु यातोदारा भी मात सही आगीदील, रा नानी याऊ आंदुर कय दा कोळ सकालुन. हिंग ना कैसर उन से विनती माळतीन.”"},{"book":"प्रेरितगोळ","chapter":"25","verse":"12","text":"आग फेस्तुस सलाहकारगोळ से सलाह मसवरा माळकु उत्‍तर कोट्टुन, “नी कैसर उन से विनती माळ्या, इदुरसाटी नीनी कैसर उन हात्‍ती इच ओतकु आदीत.”"},{"book":"प्रेरितगोळ","chapter":"25","verse":"13","text":"येनारा दिन बित्सदुर बाद्दा अग्रिप्पा राजा अदिक बिरनीके कैसरिया दा बंदकु फेस्तुस से भेंट माळदुर."},{"book":"प्रेरितगोळ","chapter":"25","verse":"14","text":"आंदुर हापाळ दिन अल ईत्‍तुर बाद्दा फेस्तुस पौलुस उन बारा दा राजा अक हेळदुन: “ऊंद मंळसा आन, यारी फेलिक्स बंदीगृह दा बिटकु होटोग्यान."},{"book":"प्रेरितगोळ","chapter":"25","verse":"15","text":"याग ना यरूशलेम होगीदीन, रा प्रधान याजक अदिक यहूदीगोळ्द स्याणागोळ आऊन मा आरोप हचदुर अदिक चाहासदुर कि ना आऊक दोषी साबित माळाईन."},{"book":"प्रेरितगोळ","chapter":"25","verse":"16","text":"लेकीन ना आंदरी उत्‍तर कोटीन कि रोमीगोळ्द ईद रीति हैलेच कि यावारा मंळसा अक दण्ड इन साटी यारदारा कय दा कोट्ट बुळुल, यागासताका आरोपी इक तान दोष हचावाळेर मुंद निदुरकु दोष इन उत्‍तर कोळोद मवका सिकाल."},{"book":"प्रेरितगोळ","chapter":"25","verse":"17","text":"इदुरसाटी याग आंदुर नान सांगुळ ईल बंदुर, रा ना येनु देर माळीदील, लेकीन दुसरा अच दिशी न्याय आसन मा कुर्तकु पौलुस उक तरोद आग्या कोटीन."},{"book":"प्रेरितगोळ","chapter":"25","verse":"18","text":"याग आऊन दोष हचावाळेर निदुरदुर, रा आंदुर हिंग अनुचित मातगोळ्द दोष हचीदिल, ह्यांग ना समसीन."},{"book":"प्रेरितगोळ","chapter":"25","verse":"19","text":"लेकीन यहूदी रीति इन अनुसार अदिक यीशु हेसुर इनव यावारा मंळसा अन बारा दा, जो सोतोगिदुन अदिक पौलुस आऊक जीवित हेळतोगोन, विवाद माळतोगोर."},{"book":"प्रेरितगोळ","chapter":"25","verse":"20","text":"ना उलझन दा ईरीन कि ई मातगोळ्द पता ह्यांग हचाईन? इदुरसाटी ना आऊन से केळदीन, ‘येन नी यरूशलेम होद्या कि अल ई मातगोळ्द फैसला आगुल?’"},{"book":"प्रेरितगोळ","chapter":"25","verse":"21","text":"लेकीन याग पौलुस विनती माळदुन कि आऊंद मुकदमा अन फैसला कैसर उन अल आगुल, रा ना आग्या कोटीन कि यागासताका आऊक कैसर उन हात्‍ती कळालीन, आऊक कैद दा ईटकु आगुल.”"},{"book":"प्रेरितगोळ","chapter":"25","verse":"22","text":"आग अग्रिप्पा फेस्तुस से अंदुन, “ना भी आ मंळसा अन केळोद चाहासतीन.” आव अंदुन, “नी नाळ केळ कोंड्या.”"},{"book":"प्रेरितगोळ","chapter":"25","verse":"23","text":"इदुरसाटी दुसरा दिशी याग अग्रिप्पा अदिक बिरनीके बळा धूमधाम देल बंदुर अदिक पलटन इन सरदारगोळ अदिक नगर इन प्रमुख लॉकुर्द सांगुळ दरबार दा पोहचुसदुर. आग फेस्तुस आग्या कोट्टुन कि आंदुर पौलुस उक तरूल."},{"book":"प्रेरितगोळ","chapter":"25","verse":"24","text":"फेस्तुस अंदुन, “हे राजा अग्रिप्पा, अदिक हे सप्पा मंळसागोळा जो ईल नाम सांगुळ आईर, नीव ई मंळसा अक नोळतीर, यार्द बारा दा सप्पा यहूदीगोळ यरूशलेम दा अदिक ईल भी चिल्ळास चिळ्लासकु नान से विनती माळदुर कि ईऊंद जित्‍ता ईरोद उचित हैलेच."},{"book":"प्रेरितगोळ","chapter":"25","verse":"25","text":"लेकीन ना जान्स कोंडीन कि आव हिंग येनु माळीदील कि कोंदकु आगुल; अदिक जब कि आव खुद अच कैसर उन से नान न्याय आगुल हिंग विनती माळदुन, रा ना आऊक रोम दाकळोद निर्णय माळदीन."},{"book":"प्रेरितगोळ","chapter":"25","verse":"26","text":"लेकीन ना आऊन बचाव इन बारा दा यातोदु निश्चित मात नोळीदील कि कैसर उन हात्‍ती लिख्सकु कळाईन. इदुरसाटी ना आऊक नीम मुंद अदिक खास माळकु हे राजा अग्रिप्पा, नीन मुंद तंदीन कि जाँच्सदुर बाद्दा नानी येनारा रा आऊन बारा दा लिख्सली सिकुल."},{"book":"प्रेरितगोळ","chapter":"25","verse":"27","text":"यतिकी बंदी इक कळोद अदिक जो दोष आऊन मा हचकु आग्याव, अवरी स्पष्ट रीति देल ईला हेळोद, नानी बेकार जान्सकु बिळतद.”"}]}