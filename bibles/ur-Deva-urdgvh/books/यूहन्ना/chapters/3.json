{"data":[{"book":"यूहन्ना","chapter":"3","verse":"1","text":"फ़रीसी फ़िरक़े का एक आदमी बनाम नीकुदेमुस था जो यहूदी अदालते-आलिया का रुकन था।"},{"book":"यूहन्ना","chapter":"3","verse":"2","text":"वह रात के वक़्त ईसा के पास आया और कहा, “उस्ताद, हम जानते हैं कि आप ऐसे उस्ताद हैं जो अल्लाह की तरफ़ से आए हैं, क्योंकि जो इलाही निशान आप दिखाते हैं वह सिर्फ़ ऐसा शख़्स ही दिखा सकता है जिसके साथ अल्लाह हो।”"},{"book":"यूहन्ना","chapter":"3","verse":"3","text":"ईसा ने जवाब दिया, “मैं तुझे सच बताता हूँ, सिर्फ़ वह शख़्स अल्लाह की बादशाही को देख सकता है जो नए सिरे से पैदा हुआ हो।”"},{"book":"यूहन्ना","chapter":"3","verse":"4","text":"नीकुदेमुस ने एतराज़ किया, “क्या मतलब? बूढ़ा आदमी किस तरह नए सिरे से पैदा हो सकता है? क्या वह दुबारा अपनी माँ के पेट में जाकर पैदा हो सकता है?”"},{"book":"यूहन्ना","chapter":"3","verse":"5","text":"ईसा ने जवाब दिया, “मैं तुझे सच बताता हूँ, सिर्फ़ वह शख़्स अल्लाह की बादशाही में दाख़िल हो सकता है जो पानी और रूह से पैदा हुआ हो।"},{"book":"यूहन्ना","chapter":"3","verse":"6","text":"जो कुछ जिस्म से पैदा होता है वह जिस्मानी है, लेकिन जो रूह से पैदा होता है वह रूहानी है।"},{"book":"यूहन्ना","chapter":"3","verse":"7","text":"इसलिए तू ताज्जुब न कर कि मैं कहता हूँ, ‘तुम्हें नए सिरे से पैदा होना ज़रूर है।’"},{"book":"यूहन्ना","chapter":"3","verse":"8","text":"हवा जहाँ चाहे चलती है। तू उस की आवाज़ तो सुनता है, लेकिन यह नहीं जानता कि कहाँ से आती और कहाँ को जाती है। यही हालत हर उस शख़्स की है जो रूह से पैदा हुआ है।”"},{"book":"यूहन्ना","chapter":"3","verse":"9","text":"नीकुदेमुस ने पूछा, “यह किस तरह हो सकता है?”"},{"book":"यूहन्ना","chapter":"3","verse":"10","text":"ईसा ने जवाब दिया, “तू तो इसराईल का उस्ताद है। क्या इसके बावुजूद भी यह बातें नहीं समझता?"},{"book":"यूहन्ना","chapter":"3","verse":"11","text":"मैं तुझको सच बताता हूँ, हम वह कुछ बयान करते हैं जो हम जानते हैं और उस की गवाही देते हैं जो हमने ख़ुद देखा है। तो भी तुम लोग हमारी गवाही क़बूल नहीं करते।"},{"book":"यूहन्ना","chapter":"3","verse":"12","text":"मैंने तुमको दुनियावी बातें सुनाई हैं और तुम उन पर ईमान नहीं रखते। तो फिर तुम क्योंकर ईमान लाओगे अगर तुम्हें आसमानी बातों के बारे में बताऊँ?"},{"book":"यूहन्ना","chapter":"3","verse":"13","text":"आसमान पर कोई नहीं चढ़ा सिवाए इब्ने-आदम के, जो आसमान से उतरा है।"},{"book":"यूहन्ना","chapter":"3","verse":"14","text":"और जिस तरह मूसा ने रेगिस्तान में साँप को लकड़ी पर लटकाकर ऊँचा कर दिया उसी तरह ज़रूर है कि इब्ने-आदम को भी ऊँचे पर चढ़ाया जाए,"},{"book":"यूहन्ना","chapter":"3","verse":"15","text":"ताकि हर एक को जो उस पर ईमान लाएगा अबदी ज़िंदगी मिल जाए।"},{"book":"यूहन्ना","chapter":"3","verse":"16","text":"क्योंकि अल्लाह ने दुनिया से इतनी मुहब्बत रखी कि उसने अपने इकलौते फ़रज़ंद को बख़्श दिया, ताकि जो भी उस पर ईमान लाए हलाक न हो बल्कि अबदी ज़िंदगी पाए।"},{"book":"यूहन्ना","chapter":"3","verse":"17","text":"क्योंकि अल्लाह ने अपने फ़रज़ंद को इसलिए दुनिया में नहीं भेजा कि वह दुनिया को मुजरिम ठहराए बल्कि इसलिए कि वह उसे नजात दे।"},{"book":"यूहन्ना","chapter":"3","verse":"18","text":"जो भी उस पर ईमान लाया है उसे मुजरिम नहीं क़रार दिया जाएगा, लेकिन जो ईमान नहीं रखता उसे मुजरिम ठहराया जा चुका है। वजह यह है कि वह अल्लाह के इकलौते फ़रज़ंद के नाम पर ईमान नहीं लाया।"},{"book":"यूहन्ना","chapter":"3","verse":"19","text":"और लोगों को मुजरिम ठहराने का सबब यह है कि गो अल्लाह का नूर इस दुनिया में आया, लेकिन लोगों ने नूर की निसबत अंधेरे को ज़्यादा प्यार किया, क्योंकि उनके काम बुरे थे।"},{"book":"यूहन्ना","chapter":"3","verse":"20","text":"जो भी ग़लत काम करता है वह नूर से दुश्मनी रखता है और उसके क़रीब नहीं आता ताकि उसके बुरे कामों का पोल न खुल जाए।"},{"book":"यूहन्ना","chapter":"3","verse":"21","text":"लेकिन जो सच्चा काम करता है वह नूर के पास आता है ताकि ज़ाहिर हो जाए कि उसके काम अल्लाह के वसीले से हुए हैं।”"},{"book":"यूहन्ना","chapter":"3","verse":"22","text":"इसके बाद ईसा अपने शागिर्दों के साथ यहूदिया के इलाक़े में गया। वहाँ वह कुछ देर के लिए उनके साथ ठहरा और लोगों को बपतिस्मा देने लगा।"},{"book":"यूहन्ना","chapter":"3","verse":"23","text":"उस वक़्त यहया भी शालेम के क़रीब वाक़े मक़ाम ऐनोन में बपतिस्मा दे रहा था, क्योंकि वहाँ पानी बहुत था। उस जगह पर लोग बपतिस्मा लेने के लिए आते रहे।"},{"book":"यूहन्ना","chapter":"3","verse":"24","text":"(यहया को अब तक जेल में नहीं डाला गया था।)"},{"book":"यूहन्ना","chapter":"3","verse":"25","text":"एक दिन यहया के शागिर्दों का किसी यहूदी के साथ मुबाहसा छिड़ गया। ज़ेरे-ग़ौर मज़मून दीनी ग़ुस्ल था।"},{"book":"यूहन्ना","chapter":"3","verse":"26","text":"वह यहया के पास आए और कहने लगे, “उस्ताद, जिस आदमी से आपकी दरियाए-यरदन के पार मुलाक़ात हुई और जिसके बारे में आपने गवाही दी कि वह मसीह है, वह भी लोगों को बपतिस्मा दे रहा है। अब सब लोग उसी के पास जा रहे हैं।”"},{"book":"यूहन्ना","chapter":"3","verse":"27","text":"यहया ने जवाब दिया, “हर एक को सिर्फ़ वह कुछ मिलता है जो उसे आसमान से दिया जाता है।"},{"book":"यूहन्ना","chapter":"3","verse":"28","text":"तुम ख़ुद इसके गवाह हो कि मैंने कहा, ‘मैं मसीह नहीं हूँ बल्कि मुझे उसके आगे आगे भेजा गया है।’"},{"book":"यूहन्ना","chapter":"3","verse":"29","text":"दूल्हा ही दुलहन से शादी करता है, और दुलहन उसी की है। उसका दोस्त सिर्फ़ साथ खड़ा होता है। और दूल्हे की आवाज़ सुन सुनकर दोस्त की ख़ुशी की इंतहा नहीं होती। मैं भी ऐसा ही दोस्त हूँ जिसकी ख़ुशी पूरी हो गई है।"},{"book":"यूहन्ना","chapter":"3","verse":"30","text":"लाज़िम है कि वह बढ़ता जाए जबकि मैं घटता जाऊँ।"},{"book":"यूहन्ना","chapter":"3","verse":"31","text":"जो आसमान पर से आया है उसका इख़्तियार सब पर है। जो दुनिया से है उसका ताल्लुक़ दुनिया से ही है और वह दुनियावी बातें करता है। लेकिन जो आसमान पर से आया है उसका इख़्तियार सब पर है।"},{"book":"यूहन्ना","chapter":"3","verse":"32","text":"जो कुछ उसने ख़ुद देखा और सुना है उसी की गवाही देता है। तो भी कोई उस की गवाही को क़बूल नहीं करता।"},{"book":"यूहन्ना","chapter":"3","verse":"33","text":"लेकिन जिसने उसे क़बूल किया उसने इसकी तसदीक़ की है कि अल्लाह सच्चा है।"},{"book":"यूहन्ना","chapter":"3","verse":"34","text":"जिसे अल्लाह ने भेजा है वह अल्लाह की बातें सुनाता है, क्योंकि अल्लाह अपना रूह नाप-तोलकर नहीं देता।"},{"book":"यूहन्ना","chapter":"3","verse":"35","text":"बाप अपने फ़रज़ंद को प्यार करता है, और उसने सब कुछ उसके सुपुर्द कर दिया है।"},{"book":"यूहन्ना","chapter":"3","verse":"36","text":"चुनाँचे जो अल्लाह के फ़रज़ंद पर ईमान लाता है अबदी ज़िंदगी उस की है। लेकिन जो फ़रज़ंद को रद्द करे वह इस ज़िंदगी को नहीं देखेगा बल्कि अल्लाह का ग़ज़ब उस पर ठहरा रहेगा।”"}]}