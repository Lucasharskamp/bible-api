{"data":[{"book":"LUGUBULO","chapter":"21","verse":"1","text":"Viishile nhaguso ya Mulungu ha kila munhu, nyona ulanga wa sambi na isi ya sambi,21:1 Mbuli zino zolawa mkitabu cha ISAYA 65:17. kwavija ulanga wa ichanduso na isi ya ichanduso visha kubita, na bahali iyangayuka."},{"book":"LUGUBULO","chapter":"21","verse":"2","text":"Nijona Wambo Ding'alile, Yelusalemu ya sambi, dohumuluka kulawa kuulanga ha Mulungu, disasaligwe kamba mhambe yahambigwe sama ya mbigalo wake."},{"book":"LUGUBULO","chapter":"21","verse":"3","text":"Nihulika dizwi kulu kulawa mkigoda cha undewa dolonga, “Lola, ukazi wa Mulungu wowa hamoja na wanhu. Na heyo kokala hamoja na hewo. Wowa wanhu zake, na Mulungu mwenyego kowa hamoja na hewo, na heyo kowa Mulungu wao."},{"book":"LUGUBULO","chapter":"21","verse":"4","text":"Na heyo kowahangusa mahozi gao gose kulawa mmeso gao, kwavija haduhu ifa kabili21:4 Mbuli zino zolawa mkitabu cha ISAYA 25:8. ama giogio ama kililo ama usungu, kwavija mbuli za umwaka zisha kubita.”"},{"book":"LUGUBULO","chapter":"21","verse":"5","text":"Heyo yakalile mkigoda cha undewa kalonga, “Lola, novitenda vinhu vose viwe va sambi.” Abaho kanilongela, “Yandika mbuli ino, kwavija mbuli zino za kutogoligwa na za ikweli.”"},{"book":"LUGUBULO","chapter":"21","verse":"6","text":"Na heyo kanilongela, “Imala! Nie iyo Alufa na Omega, Waichanduso na Waikimambukizo. Munhu yali na ng'hilu nomgwelela mazi kulawa mzinzokwe za mazi golava ugima bila kuliha kinhu."},{"book":"LUGUBULO","chapter":"21","verse":"7","text":"Munhu yondayahume kohala motelo zino zose, na nie nowa Mulungu wake, na heyo kowa mwanangu."},{"book":"LUGUBULO","chapter":"21","verse":"8","text":"Ila wali na bwembwe, walibule nhamanila, wanhu wali na ngelegeza zihile, wakomaji, wagoni, wahawi, woitambikila miwegu, na wavwizi wose wokwasigwa muna idilamba da baluti ilukula. Ino iyo ifa ya ikabili.”"},{"book":"LUGUBULO","chapter":"21","verse":"9","text":"Imwe wa waja wasenga saba wa Mulungu wa kuulanga wakalile na ija imikungu saba imemile migayo saba ihile ng'hani ya kimambukizo keza kanilongela, “Izo, nokulagusila mhambe, mtwanzi wa Mwana Ng'hondolo.”"},{"book":"LUGUBULO","chapter":"21","verse":"10","text":"Kanisola Muloho mbaka uchana ya idigongo tali, kanilagusila Wambo Ding'alile, Yelusalemu, dihumuluka kulawa kuulanga kuyali Mulungu."},{"book":"LUGUBULO","chapter":"21","verse":"11","text":"Dikala dinang'hazigwe na yenzi ya Mulungu, na mulangaza wake ulinga kamba dibwe da hela bwando, kamba yasipi, kamba kiwowo king'alile."},{"book":"LUGUBULO","chapter":"21","verse":"12","text":"Dikala na konhi kulu na tali dikalile na nyivi longo dimwe na mbili, na kila lwivi lumwe lwimilizwa na msenga wa Mulungu wa kuulanga. Na uchana ya kila lwivi jandikigwa twaga dimwe mmwanza wa matwaga longo dimwe na mabili ga mitala ya Islaeli."},{"book":"LUGUBULO","chapter":"21","verse":"13","text":"Haulawilo wa zua kukala na nyivi ndatu, hauswelo wa zua kukala na nyivi ndatu, kasikazi kukala na nyivi ndatu, na kusi kukala na nyivi ndatu."},{"book":"LUGUBULO","chapter":"21","verse":"14","text":"Konhi da idiwambo hijo dizengigwa mmisingi ya mibwe longo dimwe na mibili, na uchana ya kila dibwe kukala jandikigwe twaga dimwe mmwanza wa matwaga ga waja watumigwa longo dimwe na wabili wa Mwana Ng'hondolo."},{"book":"LUGUBULO","chapter":"21","verse":"15","text":"Ija imsenga wa Mulungu wa kuulanga yakalile yolonga na nie, kakala na lubiki lwa kupimila lwa zahabu giladi yadipime idiwambo, nyivi zake, na konhi jake."},{"book":"LUGUBULO","chapter":"21","verse":"16","text":"Wambo dino dikala na utali na ugazi ulingile, utali wake ulinga na ugazi wake. Ija imsenga wa Mulungu wa kuulanga kadipima idiwambo na lubiki lwake, kapata kilometa 2,400 wimo wake, ugazi wake, na utali wake."},{"book":"LUGUBULO","chapter":"21","verse":"17","text":"Ija imsenga wa Mulungu wa kuulanga kadipima idikonhi, na dikala na wimo wa kamba meta 65 kubitila lubiki lwa kupimila luyalupimile."},{"book":"LUGUBULO","chapter":"21","verse":"18","text":"Idikonhi dino dikala dizengigwe na yasipi, na idiwambo dizengigwa na zahabu ing'alile, zing'ala kamba kiwowo."},{"book":"LUGUBULO","chapter":"21","verse":"19","text":"Misingi ya idikonhi da idiwambo ikala ihambigwe na kila dibwe dinogile. Dibwe da msingi wa ichanduso dikala yasipi, daikabili yakuti samawi, daikadatu kalikedoni, daikane zumalidi,"},{"book":"LUGUBULO","chapter":"21","verse":"20","text":"da tano salidoniki, da sita akiki, da saba kilisolito, da nane zabalajadi, da tisa topazi, da longo dimwe kilisopolaso, da longo dimwe na dimwe yasinto, na da longo dimwe na mabili ametisto."},{"book":"LUGUBULO","chapter":"21","verse":"21","text":"Zinyivi longo dimwe na mbili zikala lulu longo dimwe na mbili, kila lwivi luzengigwa na lulu imwe. Nzila za idiwambo dija zikala zahabu zing'alile, zing'ala kamba kiwowo."},{"book":"LUGUBULO","chapter":"21","verse":"22","text":"Siyonile Ng'anda ya Mulungu mdiwambo hijo kwavija Ng'anda ya Mulungu ya idiwambo hijo iyo Mwana Ng'hondolo na Mndewa Mulungu mwenyego Mwene Mhiko."},{"book":"LUGUBULO","chapter":"21","verse":"23","text":"Idiwambo hijo hadilonda zua ama mulenge kumwemwesa mgati yake, kwavija yenzi ya Mulungu yolava mulangaza wake, na Mwana Ng'hondolo iyo kiwenge cha idiwambo hijo."},{"book":"LUGUBULO","chapter":"21","verse":"24","text":"Wanhu wa isi zose wotembela mmulangaza wake, na wandewa wa isi wogala ugoli wao mgati yake."},{"book":"LUGUBULO","chapter":"21","verse":"25","text":"Na nyivi za idiwambo hijo zovuguligwa misi ngima, hazihindigwa, kwavija haduhu ikilo himo."},{"book":"LUGUBULO","chapter":"21","verse":"26","text":"Hishima na ugoli wa wanhu wa ulumwengu vogaligwa mgati ya idiwambo hijo."},{"book":"LUGUBULO","chapter":"21","verse":"27","text":"Haduhu kinhu chochose kinyolodoke chondakingile mdiwambo dija, ama munhu yoyose yotenda mbuli za kinyala ama mbuli za uvwizi, ila waja weiyeka matwaga gao gandikigwe mkitabu cha ugima cha Mwana Ng'hondolo."}]}