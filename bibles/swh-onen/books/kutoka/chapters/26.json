{"data":[{"book":"Kutoka","chapter":"26","verse":"1","text":"“Tengeneza maskani kwa mapazia kumi ya kitani iliyosokotwa vizuri na nyuzi za rangi ya buluu, za zambarau, na za rangi nyekundu, naye fundi stadi atatarizi makerubi kwenye mapazia hayo."},{"book":"Kutoka","chapter":"26","verse":"2","text":"Mapazia yote yatatoshana kwa ukubwa: kila moja litakuwa na urefu wa dhiraa ishirini na nane,26:2 Dhiraa 28 ni sawa na mita 13. na upana wa dhiraa nne26:2 Dhiraa nne ni sawa na mita 1.8."},{"book":"Kutoka","chapter":"26","verse":"3","text":"Unganisha mapazia matano pamoja; fanya vivyo hivyo kwa hayo mengine matano."},{"book":"Kutoka","chapter":"26","verse":"4","text":"Tengeneza vitanzi vya kitambaa cha buluu kwenye upindo wa pazia la mwisho la fungu la kwanza, na ufanye vivyo hivyo na pazia la fungu la mwisho."},{"book":"Kutoka","chapter":"26","verse":"5","text":"Fanya vitanzi hamsini katika pazia mmoja, na vitanzi vingine hamsini kwenye pazia la mwisho la fungu hilo lingine, nazo vitanzi vyote vielekeane."},{"book":"Kutoka","chapter":"26","verse":"6","text":"Kisha tengeneza vifungo hamsini vya dhahabu ili vitumike kufunga na kuunganisha mapazia pamoja kufanya Hema liwe kitu kimoja."},{"book":"Kutoka","chapter":"26","verse":"7","text":"“Tengeneza mapazia kumi na moja ya singa za mbuzi kwa ajili ya kufunika maskani."},{"book":"Kutoka","chapter":"26","verse":"8","text":"Mapazia hayo kumi na moja yatakuwa na kipimo kimoja, yaani urefu wa dhiraa thelathini,26:8 Dhiraa 30 ni sawa na mita 13.5. na upana wa dhiraa nne."},{"book":"Kutoka","chapter":"26","verse":"9","text":"Unganisha hayo mapazia matano yawe fungu moja, na hayo mengine sita yawe fungu lingine. Kunja hilo pazia la sita mara mbili mbele ya maskani."},{"book":"Kutoka","chapter":"26","verse":"10","text":"Tengeneza vitanzi hamsini kwenye upindo wa pazia la mwisho la fungu moja, na vivyo hivyo kwenye upindo wa pazia la mwisho la fungu hilo lingine."},{"book":"Kutoka","chapter":"26","verse":"11","text":"Kisha tengeneza vifungo hamsini vya shaba, uviingize katika vile vitanzi ili kukaza hema pamoja kuwa kitu kimoja."},{"book":"Kutoka","chapter":"26","verse":"12","text":"Kuhusu kile kipande cha ziada cha pazia la Hema, nusu ya hilo pazia lililobaki litaningʼinizwa upande wa nyuma wa Hema."},{"book":"Kutoka","chapter":"26","verse":"13","text":"Mapazia ya hema yatakuwa na urefu wa dhiraa moja zaidi pande zote, sehemu itakayobaki itaningʼinia pande zote za Hema ili kuifunika."},{"book":"Kutoka","chapter":"26","verse":"14","text":"Tengeneza kifuniko cha hema kwa ngozi za kondoo dume zilizotiwa rangi nyekundu, na juu yake kifuniko cha ngozi za pomboo.26:14 Pomboo hapa ina maana ya mnyama mwenye ngozi laini aishiye kwenye milima yenye misitu, au pengine nguva au sili."},{"book":"Kutoka","chapter":"26","verse":"15","text":"“Tengeneza mihimili ya kusimamisha ya mti wa mshita kwa ajili ya maskani."},{"book":"Kutoka","chapter":"26","verse":"16","text":"Kila mhimili uwe na urefu wa dhiraa kumi26:16 Dhiraa 10 ni sawa na mita 4.5. na upana wa dhiraa moja na nusu,"},{"book":"Kutoka","chapter":"26","verse":"17","text":"zikiwa na ndimi mbili zilizo sambamba kila mmoja na mwingine. Tengeneza mihimili yote ya maskani jinsi hii."},{"book":"Kutoka","chapter":"26","verse":"18","text":"Tengeneza mihimili ishirini kwa ajili ya upande wa kusini wa maskani,"},{"book":"Kutoka","chapter":"26","verse":"19","text":"kisha tengeneza vitako arobaini vya fedha vya kuweka chini ya hiyo mihimili, vitako viwili kwa kila mhimili, kimoja chini ya kila ulimi."},{"book":"Kutoka","chapter":"26","verse":"20","text":"Kuhusu upande wa kaskazini wa maskani, tengeneza mihimili ishirini"},{"book":"Kutoka","chapter":"26","verse":"21","text":"na vitako arobaini vya fedha, viwili chini ya kila mhimili."},{"book":"Kutoka","chapter":"26","verse":"22","text":"Kisha tengeneza mihimili sita kwa mwisho ulio mbali, yaani upande wa magharibi wa maskani,"},{"book":"Kutoka","chapter":"26","verse":"23","text":"na pia utengeneze mihimili miwili ya pembe za upande ulio mbali."},{"book":"Kutoka","chapter":"26","verse":"24","text":"Katika pembe hizi mbili ni lazima mihimili yake iwe miwili kuanzia chini mpaka juu, na iingizwe kwenye pete moja; mihimili ya pembe hizi mbili itafanana."},{"book":"Kutoka","chapter":"26","verse":"25","text":"Kwa hiyo itakuwepo mihimili minane, na vitako kumi na sita vya fedha, viwili chini ya kila mhimili."},{"book":"Kutoka","chapter":"26","verse":"26","text":"“Pia tengeneza mataruma ya mti wa mshita: matano kwa ajili ya mihimili ya upande mmoja wa maskani,"},{"book":"Kutoka","chapter":"26","verse":"27","text":"matano kwa ajili ya mihimili ya upande mwingine, na matano kwa ajili ya mihimili ya upande wa magharibi, mwisho kabisa mwa maskani."},{"book":"Kutoka","chapter":"26","verse":"28","text":"Taruma la katikati litapenya katikati ya mihimili kutoka mwisho mmoja hadi mwisho mwingine."},{"book":"Kutoka","chapter":"26","verse":"29","text":"Funika hiyo mihimili kwa dhahabu, kisha tengeneza pete za dhahabu ambazo zitashikilia hayo mataruma. Pia funika hayo mataruma kwa dhahabu."},{"book":"Kutoka","chapter":"26","verse":"30","text":"“Simamisha Hema sawasawa na mfano ulioonyeshwa kule mlimani."},{"book":"Kutoka","chapter":"26","verse":"31","text":"“Tengeneza pazia la nyuzi za rangi ya buluu, za zambarau, na za rangi nyekundu na kitani safi iliyosokotwa vizuri, naye fundi stadi atirizi makerubi kwenye hilo pazia."},{"book":"Kutoka","chapter":"26","verse":"32","text":"Litundike kwa kulabu za dhahabu kwenye nguzo nne za mti wa mshita ambazo zimefunikwa kwa dhahabu, zikiwa zimesimamishwa kwenye vitako vinne vya fedha."},{"book":"Kutoka","chapter":"26","verse":"33","text":"Ningʼiniza pazia hilo kwenye vifungo, kisha weka Sanduku la Ushuhuda nyuma ya pazia. Pazia litatenganisha Mahali Patakatifu kutoka Patakatifu pa Patakatifu."},{"book":"Kutoka","chapter":"26","verse":"34","text":"Weka kifuniko cha kiti cha rehema juu ya Sanduku la Ushuhuda ndani ya Patakatifu pa Patakatifu."},{"book":"Kutoka","chapter":"26","verse":"35","text":"Weka meza nje ya pazia upande wa kaskazini wa Hema, kisha weka kinara cha taa upande wa kusini wa Hema."},{"book":"Kutoka","chapter":"26","verse":"36","text":"“Kwa ajili ya ingilio la hema, tengeneza pazia la nyuzi za rangi ya buluu, za zambarau, na za rangi nyekundu na kitani safi iliyosokotwa vizuri, kazi ya mtarizi."},{"book":"Kutoka","chapter":"26","verse":"37","text":"Tengeneza kulabu za dhahabu kwa ajili ya hilo pazia, na nguzo tano za mshita zilizofunikwa kwa dhahabu. Kisha mimina vitako vitano vya shaba kwa ajili yake."}]}