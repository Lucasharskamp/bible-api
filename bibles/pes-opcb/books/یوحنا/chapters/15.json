{"data":[{"book":"یوحنا","chapter":"15","verse":"1","text":"«من تاک حقیقی هستم و پدرم باغبان است."},{"book":"یوحنا","chapter":"15","verse":"2","text":"او هر شاخه‌ای را که میوه ندهد، می‌بُرَد و شاخه‌هایی را که میوه می‌دهند، هَرَس می‌کند تا میوهٔ بیشتری بدهند."},{"book":"یوحنا","chapter":"15","verse":"3","text":"به‌وسیلهٔ احکامی که به شما دادم، خدا شما را اصلاح و پاک کرده است تا قویتر و مفیدتر باشید."},{"book":"یوحنا","chapter":"15","verse":"4","text":"در من بمانید و بگذارید من هم در شما بمانم. زیرا وقتی شاخه از درخت جدا شود، دیگر نمی‌تواند میوه بدهد. شما نیز جدا از من نمی‌توانید بارور و مفید باشید."},{"book":"یوحنا","chapter":"15","verse":"5","text":"«بله، من تاک هستم، شما نیز شاخه‌های من. هر که در من بماند و من نیز در او، میوهٔ فراوان می‌دهد، چون جدا از من هیچ کاری از شما ساخته نیست."},{"book":"یوحنا","chapter":"15","verse":"6","text":"اگر کسی از من جدا شود، مانند شاخه‌ای بی‌فایده آن را می‌بُرَند و دور می‌اندازند. و آن شاخه می‌خشکد و سپس، آن را با سایر شاخه‌ها جمع می‌کنند تا در آتش بسوزانند."},{"book":"یوحنا","chapter":"15","verse":"7","text":"ولی اگر در من بمانید و از کلام من اطاعت کنید، هر چه بخواهید به شما داده خواهد شد."},{"book":"یوحنا","chapter":"15","verse":"8","text":"شاگردان واقعی من محصول فراوان می‌دهند و این، باعث بزرگی و جلال پدرم می‌شود."},{"book":"یوحنا","chapter":"15","verse":"9","text":"«همان‌طور که پدر مرا دوست دارد، من نیز شما را دوست دارم. پس در محبت من بمانید."},{"book":"یوحنا","chapter":"15","verse":"10","text":"اگر از کلام من اطاعت نمایید، در محبت من خواهید ماند، درست همان‌گونه که من از احکام پدرم اطاعت می‌کنم و در محبت او می‌مانم."},{"book":"یوحنا","chapter":"15","verse":"11","text":"این را گفتم تا شما نیز از شادی من لبریز شوید؛ بله، تا مالامال از خوشی گردید."},{"book":"یوحنا","chapter":"15","verse":"12","text":"از شما می‌خواهم که به همان اندازه که من شما را دوست می‌دارم، شما نیز یکدیگر را دوست بدارید."},{"book":"یوحنا","chapter":"15","verse":"13","text":"بزرگترین محبتی که شخص می‌تواند در حق دوستانش بکند، این است که جان خود را در راه ایشان فدا سازد. محبت را باید اینچنین سنجید."},{"book":"یوحنا","chapter":"15","verse":"14","text":"و شما دوستان منید اگر از آنچه می‌گویم اطاعت کنید."},{"book":"یوحنا","chapter":"15","verse":"15","text":"دیگر شما را ”بنده“ نمی‌خوانم، چون معمولاً بنده مورد اعتماد اربابش نیست. من شما را ”دوستان خود“ می‌خوانم، به این دلیل که به شما اعتماد کرده، هر چه پدرم به من گفته است، همه را به شما گفته‌ام."},{"book":"یوحنا","chapter":"15","verse":"16","text":"«شما مرا برنگزیدید، بلکه من شما را برگزیدم و شما را فرستادم که بروید و میوه‌های ماندگار بیاورید، تا هر چه از پدرم به نام من بخواهید به شما بدهد."},{"book":"یوحنا","chapter":"15","verse":"17","text":"از شما می‌خواهم که یکدیگر را دوست بدارید،"},{"book":"یوحنا","chapter":"15","verse":"18","text":"چون مردم دنیا از شما نفرت خواهند داشت. اما بدانید که پیش از اینکه از شما نفرت کنند، از من نفرت داشته‌اند."},{"book":"یوحنا","chapter":"15","verse":"19","text":"اگر به دنیا دل می‌بستید، دنیا شما را دوست می‌داشت. ولی شما به آن دل نبسته‌اید، چون من شما را از میان مردم دنیا جدا کرده‌ام. به همین دلیل از شما نفرت دارند."},{"book":"یوحنا","chapter":"15","verse":"20","text":"آیا به خاطر دارید چه گفتم؟ مقام خدمتکار از اربابش بالاتر نیست. پس اگر مرا اذیت کردند، شما را نیز اذیت خواهند کرد و اگر به سخنان من گوش ندادند، به سخنان شما نیز گوش نخواهند داد."},{"book":"یوحنا","chapter":"15","verse":"21","text":"مردم دنیا شما را آزار و اذیت خواهند کرد، از این رو که شما از آن منید و همچنین به این دلیل که خدا را نمی‌شناسند، خدایی که مرا فرستاده است."},{"book":"یوحنا","chapter":"15","verse":"22","text":"«اگر من به دنیا نمی‌آمدم و با مردم سخن نمی‌گفتم، تقصیری نمی‌داشتند. ولی حال که آمده‌ام، دیگر برای گناهانشان عذر و بهانه‌ای ندارند."},{"book":"یوحنا","chapter":"15","verse":"23","text":"هر که از من نفرت دارد، از پدرم نیز نفرت دارد."},{"book":"یوحنا","chapter":"15","verse":"24","text":"اگر من در مقابل چشمان این مردم کارهایی نکرده بودم که غیر از من کسی تا به حال نکرده بود، بی‌تقصیر می‌بودند؛ ولی اینک حتی با دیدن تمام این معجزات، باز از من و از پدرم نفرت دارند؛"},{"book":"یوحنا","chapter":"15","verse":"25","text":"به این شکل، آنچه در تورات ایشان نوشته شده، جامۀ عمل می‌پوشد که می‌فرماید: ”بی‌جهت از من نفرت داشتند“."},{"book":"یوحنا","chapter":"15","verse":"26","text":"«اما من آن روح تسلی‌بخش را به کمک شما خواهم فرستاد. او سرچشمۀ تمام حقایق است و از طرف پدرم آمده، دربارهٔ من همه چیز را به شما خواهد گفت."},{"book":"یوحنا","chapter":"15","verse":"27","text":"شما نیز باید دربارهٔ من با تمام مردم سخن بگویید، چون از ابتدا با من بوده‌اید.»"}]}