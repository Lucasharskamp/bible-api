{"data":[{"book":"ПСАЛТЫР","chapter":"140","verse":"1","text":"Госпадзе! да Цябе заклікаю; пасьпяшайся да мяне, уваж голасу маленьня майго, калі клічу Цябе."},{"book":"ПСАЛТЫР","chapter":"140","verse":"2","text":"Хай пойдзе малітва мая, як фіміям, да аблічча Твайго, уздыманьне рук маіх - як ахвяра вячэрняя."},{"book":"ПСАЛТЫР","chapter":"140","verse":"3","text":"Пакладзі, Госпадзе, ахову на вусны мае, і аслані дзьверы вуснаў маіх;"},{"book":"ПСАЛТЫР","chapter":"140","verse":"4","text":"ня дай нахіліцца сэрцу майму да словаў падступных, і на перапросіны дзеяў грахоўных і людзей, што беззаконьне ўчыняюць, і хай не скаштую я іхніх прысмакаў."},{"book":"ПСАЛТЫР","chapter":"140","verse":"5","text":"Хай карае мяне праведнік: гэта - міласьць; хай выкрывае мяне: гэта - найлепшы алей, які не пашкодзіць галаве маёй; а малітвы мае - супраць зладзействаў іхніх."},{"book":"ПСАЛТЫР","chapter":"140","verse":"6","text":"Іхнія правадыры рассыпаліся па скалах, і чуюць, што словы мае лагодныя."},{"book":"ПСАЛТЫР","chapter":"140","verse":"7","text":"Быццам зямлю расьсякаюць і трушчаць нас; сыплюцца косткі нашыя ў шчэлепы апраметнай."},{"book":"ПСАЛТЫР","chapter":"140","verse":"8","text":"Але да Цябе, Госпадзе, Госпадзе, вочы мае; на Цябе спадзяюся, не адкінь душы маёй!"},{"book":"ПСАЛТЫР","chapter":"140","verse":"9","text":"Ахавай мяне ад пастак, пастаўленых на мяне, ад цянётаў беззаконцаў."},{"book":"ПСАЛТЫР","chapter":"140","verse":"10","text":"Хай трапяць бязбожнікі ў сеткі свае, а я перайду."}]}