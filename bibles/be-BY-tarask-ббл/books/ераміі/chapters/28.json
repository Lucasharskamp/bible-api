{"data":[{"book":"ЕРАМІІ","chapter":"28","verse":"1","text":"У той самы год, - на пачатку цараваньня Сэдэкіі, цара Юдэйскага, - у чацьвёрты год, у пяты месяц, Ананія, сын Азураў, прарок з Гаваона, казаў мне ў доме Гасподнім на вачах у сьвятароў і ўсяго народа і сказаў:"},{"book":"ЕРАМІІ","chapter":"28","verse":"2","text":"так кажа Гасподзь Саваоф, Бог Ізраілеў; паламаю ярмо цара Вавілонскага;"},{"book":"ЕРАМІІ","chapter":"28","verse":"3","text":"праз два гады я вярну на месца гэтае ўвесь посуд дома Гасподняга, якія Навухаданосар, цар Вавілонскі, узяў з гэтага месца і перанёс іх у Вавілон;"},{"book":"ЕРАМІІ","chapter":"28","verse":"4","text":"І Еханію, сына Ёакімавага, цара Юдэйскага, і ўсіх палонных Юдэяў, якія прыйшлі ў Вавілон, Я вярну на месца гэтае, кажа Гасподзь; бо паламаю ярмо цара Вавілонскага."},{"book":"ЕРАМІІ","chapter":"28","verse":"5","text":"І сказаў Ерамія прарок прароку Ананіі на вачах у сьвятароў і на вачах ва ўсяго народа, што стаялі ў доме Гасподнім, -"},{"book":"ЕРАМІІ","chapter":"28","verse":"6","text":"і сказаў Ерамія прарок: хай будзе так, як учыніць гэта Гасподзь! хай спраўдзіць Гасподзь словы твае, якія ты сказаў пра вяртаньне з Вавілона посуду дома Гасподняга і ўсіх палонных на месца гэта!"},{"book":"ЕРАМІІ","chapter":"28","verse":"7","text":"Толькі выслухай слова гэтае, якое я скажу ўголас табе і ў голас усяму народу:"},{"book":"ЕРАМІІ","chapter":"28","verse":"8","text":"прарокі, якія здавён былі да мяне і да цябе, прадказвалі многім землям і вялікім царствам вайну і бедства і паморак."},{"book":"ЕРАМІІ","chapter":"28","verse":"9","text":"Калі які прарок прадказваў мір, дык тады толькі ён прызнаваны быў за прарока, якога сапраўды паслаў Гасподзь, калі збывалася слова таго прарока."},{"book":"ЕРАМІІ","chapter":"28","verse":"10","text":"Тады прарок Ананія ўзяў ярмо з шыі Ераміі прарока і паламаў яго."},{"book":"ЕРАМІІ","chapter":"28","verse":"11","text":"І сказаў Ананія на вачах усяго народа гэтыя словы: «так паламаю ярмо Навухаданосара, цара Вавілонскага, праз два гады, зьняўшы яго з шыі ўсіх народаў». І пайшоў Ерамія сваёй дарогай."},{"book":"ЕРАМІІ","chapter":"28","verse":"12","text":"І было слова Гасподняе Ераміі пасьля таго, як прарок Ананія паламаў ярмо на шыі прарока Ераміі:"},{"book":"ЕРАМІІ","chapter":"28","verse":"13","text":"ідзі і скажы Ананію: так кажа Гасподзь: ты паламаў ярмо драўлянае - і зробіш замест яго ярмо жалезнае."},{"book":"ЕРАМІІ","chapter":"28","verse":"14","text":"Бо так кажа Гасподзь Саваоф, Бог Ізраілеў: жалезнае ярмо накладу на шыю ўсіх гэтых народаў, каб яны працавалі Навухаданосару, цару Вавілонскаму, і яны будуць служыць яму, і нават зьвяроў польных Я аддам яму."},{"book":"ЕРАМІІ","chapter":"28","verse":"15","text":"І сказаў прарок Ерамія прароку Ананію: паслухай, Ананія: Гасподзь цябе не пасылаў, і ты абнадзейваеш народ гэты фальшыва."},{"book":"ЕРАМІІ","chapter":"28","verse":"16","text":"Пасьля гэтага так кажа Гасподзь: вось, Я скіну цябе з улоньня зямлі; у гэтым самым годзе ты памрэш, бо ты гаворыш насуперак Госпаду."},{"book":"ЕРАМІІ","chapter":"28","verse":"17","text":"І памёр прарок Ананія ў тым самым годзе, на сёмым месяцы."}]}