{"data":[{"book":"Rom","chapter":"8","verse":"1","text":"Masika han atûn chu Khrista Jisua taka om ngei rangin chu theiloi intumna rang reng om khâi mak."},{"book":"Rom","chapter":"8","verse":"2","text":"Khrista Jisua a ringna Ratha balam han sietna le thina balam renga mi sanminjôk zoi sikin."},{"book":"Rom","chapter":"8","verse":"3","text":"Miriem nina rât loina sika balamin atho thei viet loi hah Pathien'n a juong thoa, miriem taksa nunsie nina pêlin a Nâipasal hah, nunsie inbôlnân Pathien'n a juongtîra, miriem nina nunsie aom hah theiloi a minchang zoia."},{"book":"Rom","chapter":"8","verse":"4","text":"Pathien'n mahih a tho ani, taksa balama om khâiloi Ratha Balama omsai ngei, einia hin balamin aphut hah thangsuoa aom theina rangin."},{"book":"Rom","chapter":"8","verse":"5","text":"Taksa nina balama om ngeiin chu taksa tienga neinunngei an nuoma, Ratha tienga om ngeiin chu Ratha tienga neinunngei an nuom ngâi."},{"book":"Rom","chapter":"8","verse":"6","text":"Taksa nina tienga neinun a nuom chu thina ania, Ratha tienga neinun a nuom chu ringna le inngêina ani."},{"book":"Rom","chapter":"8","verse":"7","text":"Taksa nina nuomlam han Pathien adoi ngâi, Pathien Balam ajôm loi sikin, jôm khom jôm thei ngâi mak."},{"book":"Rom","chapter":"8","verse":"8","text":"Masikin taksa nina nuomlam ajôm ngeiin chu Pathien râiminsân thei mak ngei."},{"book":"Rom","chapter":"8","verse":"9","text":"Hannirese, Pathien Ratha hah nin kôm aom tikin chu taksa nina mi nikhâi mak chôia, Ratha mi kêng nin ni zoi. Tukhom Khrista Ratha dôn loi chu ama mi nimak."},{"book":"Rom","chapter":"8","verse":"10","text":"Khrista hah nangnia aomin chu nin takpum hah nunsie sikin thi khomrese Pathien kôm dik inchang nin ni sikin nin Ratha chu a ring ani."},{"book":"Rom","chapter":"8","verse":"11","text":"8:11: 1 Kor 3:16 Thina renga Jisua kaithoi nôkpu Ratha hah nangnia han aomin chu thina renga Khrista Jisua kaithoi nôkpu han nin takpum athi thei hah nangnia han ama Ratha omin min ring atih."},{"book":"Rom","chapter":"8","verse":"12","text":"Masikin, sûngsuokngei, lâkâi ei dôn, taksa nina balama omloi rangin, taksa tieng khom ni sa loiin."},{"book":"Rom","chapter":"8","verse":"13","text":"Taksa nina balamin nin omin chu nin thi ngêt rang ani, nikhomsenla nin taksa nunsie sintho ngei hah Ratha'n nin thatin chu ring nin ti."},{"book":"Rom","chapter":"8","verse":"14","text":"Pathien ratha iruoi ngei kaichu Pathien nâingei an ni."},{"book":"Rom","chapter":"8","verse":"15","text":"8:15-17: Gal 4:5-7 8:15: Mk 14:36; Gal 4:6 Nin Ratha chang hah ichia om nôk ranga suokngei nina Ratha nimaka, Pathien nâingei nina Ratha kêng nin chang, ha ratha sinthotheina jâra han “Abba! Pa!” tiin Pathien kôm ei koi ngâi ani."},{"book":"Rom","chapter":"8","verse":"16","text":"Ma Ratha nanâk han ei Ratha leh inzomin Pathien nâingei ei ni tiin amin rieta."},{"book":"Rom","chapter":"8","verse":"17","text":"Hanchu, a nâingei ei nînchu a rochon luopungei Pathien rochon luopu ngei Khrista luopu ngei ei ni, Khrista tuongna ei tuongpuiin chu a roiinpuina khom ei changsa ngêt rang ani."},{"book":"Rom","chapter":"8","verse":"18","text":"Atûn lâia tuongna ngei hih chunga roiinpuina inlanga la om rang lehan mintuk zatin be mu-ung."},{"book":"Rom","chapter":"8","verse":"19","text":"Neinun sin murdi ngeiin Pathien nâingei hong inlang rang zora an ngâklal tatak ani."},{"book":"Rom","chapter":"8","verse":"20","text":"8:20: Aph 3:17-19 Neinun sin murdi ngei hah an nuom sika niloiin Pathien nuom sikin mangmunboi ni rangin heng an ni zoi, nikhomsenla, sabei rang ala om."},{"book":"Rom","chapter":"8","verse":"21","text":"Neinun sin murdi ngei khom nikhuo khat chu sietna suok renga mojôkin la om an ta, Pathien nâingei zalenna roiinpui hah la koppui an tih, ti sabeina hah ani."},{"book":"Rom","chapter":"8","verse":"22","text":"Neinun sin murdi ngei hah atûn tena nâiha na inrûm anga inrûm ti ei riet."},{"book":"Rom","chapter":"8","verse":"23","text":"8:23: 2 Kor 5:2-4 Maha vai niloiin ei ni Ratha mara chang masapu ngei khom hih a nâingei mi minchang rang zora ei takpum minjôk rang ngâklalin ei inrum ani."},{"book":"Rom","chapter":"8","verse":"24","text":"Ma sabeina han kêng min ringin ei oma, nikhomsenla, mu thei tit sabeina hih sabeina tatak nimak, ei mu thei tit hah i angin mo ei la sabei tit ranga?"},{"book":"Rom","chapter":"8","verse":"25","text":"Ei muloi hah ei sabeiin chu tuongdiertakin ei ngâk zajâm ngâi ani."},{"book":"Rom","chapter":"8","verse":"26","text":"Ma angdênin, Ratha'n ei rât loina mi san ngâia, i anga chubaitho rang mo ei nâng khom riet mak meh, nikhomsenla, Ratha han inrûm misîr thei loiin chubai mi thope ngâi."},{"book":"Rom","chapter":"8","verse":"27","text":"Mi mulungrîl bôkna rietpu Pathien'n chu Ratha bôkna a rieta, asikchu Ratha'n chu Pathien a mingei ruthûlin ama nuomlam takin a ngên pe ngâi."},{"book":"Rom","chapter":"8","verse":"28","text":"Hanchu Pathien'n lungkham a mupu ngei chu, a mintuo anga a koi ngei rangin chu an satna rangin neinuntin a thope ngei ngâi ti ei riet."},{"book":"Rom","chapter":"8","verse":"29","text":"Pathien'n a lei thangsai ngei hah ama nâipasal angin om rangin a lei mintuma, masikin a nâipasal chu urêng tamtak kâra nâi lutîrtak ni theina rangin."},{"book":"Rom","chapter":"8","verse":"30","text":"Hanchu, Pathien'n a lei thangsai ngei hah a koia, a koi ngei chu dik a mintuma, dik intum ngei chu a roiinpuina a semsa ngei ngâi ani."},{"book":"Rom","chapter":"8","verse":"31","text":"Ma roia han imo ei ti rang ani zoi? Pathien eini tieng a kop inte tumo mi doi thei ranga?"},{"book":"Rom","chapter":"8","verse":"32","text":"Nitet mak, Pathien'n a Nâipasal luo manar loia ei rênga ruthûla pêkpu han neinun dang murdi khom manboiin mi pêk sa noni mo?"},{"book":"Rom","chapter":"8","verse":"33","text":"Pathien'n a thangsai mingei hah tûn mo a rilminsiet ngam ranga? adik mintumpu hah Pathien ani sikin."},{"book":"Rom","chapter":"8","verse":"34","text":"Tu ngânin mo theiloi a mintum ranga? a thi hah Jisua Khrista ania, a thina renga ânthoinôka Pathien changtieng omin mi chongpepu hah ama nanâk kêng ani."},{"book":"Rom","chapter":"8","verse":"35","text":"Khrista lungkhamna renga chu tûnmo mi sensâi thei ranga? Injêlna ngei mo? intakna mo, nuomlona mo, vonchâmnân mo, inriengnân mo, chi omna mo? nônchu thina'n mo, mi sensâi thei rang mini?"},{"book":"Rom","chapter":"8","verse":"36","text":"8:36: Lap 44:22 Pathien lekhabu'n,"},{"book":"Rom","chapter":"8","verse":"37","text":"Nithei no nih, ha ngei murdi renga han lungkham mi mupu sikin roiinpui taka azoipu ngei ei ni."},{"book":"Rom","chapter":"8","verse":"38","text":"Thina khomin, ringna khomin, vântîrton khomin, invâna rachamneina khomin, neinun a omsai le ala hong om rang khomin, sinthotheina khomin,"},{"book":"Rom","chapter":"8","verse":"39","text":"insângna khomin inthûkna khomin, neinun sin dadang ngei khomin, ei Pumapa Khrista Jisua a om Pathien lungkhamna renga chu mi sensâi thei no nih, ti ki riet minthâr ani."}]}