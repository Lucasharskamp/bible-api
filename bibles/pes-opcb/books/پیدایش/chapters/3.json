{"data":[{"book":"پیدایش","chapter":"3","verse":"1","text":"مار از همهٔ حیواناتی که یهوه خدا ساخته بود، زیرکتر بود. روزی مار نزد زن آمده، به او گفت: «آیا حقیقت دارد که خدا شما را از خوردن میوهٔ تمام درختان باغ منع کرده است؟»"},{"book":"پیدایش","chapter":"3","verse":"2","text":"زن در جواب گفت: «ما اجازه داریم از میوهٔ همهٔ درختان بخوریم،"},{"book":"پیدایش","chapter":"3","verse":"3","text":"به‌جز میوهٔ درختی که در وسط باغ است. خدا فرموده است که از میوهٔ آن درخت نخوریم و حتی به آن دست نزنیم و گرنه می‌میریم.»"},{"book":"پیدایش","chapter":"3","verse":"4","text":"مار گفت: «مطمئن باش نخواهید مُرد!"},{"book":"پیدایش","chapter":"3","verse":"5","text":"بلکه خدا خوب می‌داند زمانی که از میوهٔ آن درخت بخورید، چشمان شما باز می‌شود و مانند خدا می‌شوید و می‌توانید خوب را از بد تشخیص دهید.»"},{"book":"پیدایش","chapter":"3","verse":"6","text":"آن درخت در نظر زن، زیبا آمد و با خود اندیشید: «میوهٔ این درختِ دلپذیر، می‌تواند، خوش طعم باشد و به من دانایی ببخشد.» پس از میوهٔ درخت چید و خورد و به شوهرش هم که با او بود داد و او نیز خورد."},{"book":"پیدایش","chapter":"3","verse":"7","text":"آنگاه چشمانِ هر دو باز شد و ناگهان متوجۀ برهنگی خود شده، احساس شرم کردند. پس با برگهای درختِ انجیر پوششی برای خود درست کردند."},{"book":"پیدایش","chapter":"3","verse":"8","text":"عصر همان روز وقتی آدم و زنش، صدای یهوه خدا را که در باغ راه می‌رفت شنیدند، خود را لابلای درختان پنهان کردند."},{"book":"پیدایش","chapter":"3","verse":"9","text":"یهوه خدا آدم را ندا داد: «ای آدم، کجا هستی؟»"},{"book":"پیدایش","chapter":"3","verse":"10","text":"آدم جواب داد: «صدای تو را در باغ شنیدم و ترسیدم، زیرا برهنه بودم؛ پس خود را پنهان کردم.»"},{"book":"پیدایش","chapter":"3","verse":"11","text":"خدا فرمود: «چه کسی به تو گفت که برهنه‌ای؟ آیا از میوهٔ آن درختی خوردی که به تو گفته بودم از آن نخوری؟»"},{"book":"پیدایش","chapter":"3","verse":"12","text":"آدم جواب داد: «این زن که یار من ساختی، از آن میوه به من داد و من هم خوردم.»"},{"book":"پیدایش","chapter":"3","verse":"13","text":"آنگاه یهوه خدا از زن پرسید: «این چه کاری بود که کردی؟»"},{"book":"پیدایش","chapter":"3","verse":"14","text":"پس یهوه خدا به مار فرمود: «به سبب انجام این کار، از تمام حیوانات وحشی و اهلی زمین ملعونتر خواهی بود. تا زنده‌ای روی شکمت خواهی خزید و خاک خواهی خورد."},{"book":"پیدایش","chapter":"3","verse":"15","text":"بین تو و زن، و نیز بین نسل تو و نسل زن، خصومت می‌گذارم. نسلِ زنْ سر تو را خواهد کوبید و تو پاشنهٔ وی را خواهی زد.»"},{"book":"پیدایش","chapter":"3","verse":"16","text":"آنگاه به زن فرمود: «درد زایمان تو را زیاد می‌کنم و تو با درد فرزندان خواهی زایید. مشتاق شوهرت خواهی بود و او بر تو تسلط خواهد داشت.»"},{"book":"پیدایش","chapter":"3","verse":"17","text":"سپس خداوند به آدم فرمود: «چون گفتهٔ زنت را پذیرفتی و از میوهٔ آن درختی خوردی که به تو گفته بودم از آن نخوری، زمین زیر لعنت قرار خواهد گرفت و تو تمام ایام عمرت با رنج و زحمت از آن کسب معاش خواهی کرد."},{"book":"پیدایش","chapter":"3","verse":"18","text":"از زمین خار و خاشاک برایت خواهد رویید و گیاهان صحرا را خواهی خورد."},{"book":"پیدایش","chapter":"3","verse":"19","text":"تا آخر عمر به عرق پیشانی‌ات نان خواهی خورد و سرانجام به همان خاکی باز خواهی گشت که از آن گرفته شدی؛ زیرا تو از خاک سرشته شدی و به خاک هم برخواهی گشت.»"},{"book":"پیدایش","chapter":"3","verse":"20","text":"آدم، زن خود را حَوّا (یعنی «زندگی») نامید، چون او می‌بایست مادر همهٔ زندگان شود."},{"book":"پیدایش","chapter":"3","verse":"21","text":"یهوه خدا لباسهایی از پوست حیوان تهیه کرد و آدم و زنش را پوشانید."},{"book":"پیدایش","chapter":"3","verse":"22","text":"سپس یهوه خدا فرمود: «حال که انسان مانند ما شده است و خوب و بد را می‌شناسد، مبادا دست خود را دراز کند و از میوهٔ ”درخت حیات“ نیز گرفته، بخورد و تا ابد زنده بماند.»"},{"book":"پیدایش","chapter":"3","verse":"23","text":"پس یهوه خدا آنها را از باغ عدن بیرون راند، تا آدم برود و در زمینی که از خاکِ آن سرشته شده بود، کار کند."},{"book":"پیدایش","chapter":"3","verse":"24","text":"یهوه خدا پس از بیرون راندن آنها، در سمت شرقی باغ عدن کروبیانی قرار داد و نیز شمشیری آتشین در آن گذاشت که به هر طرف می‌چرخید، تا راه «درخت حیات» را محافظت کند."}]}