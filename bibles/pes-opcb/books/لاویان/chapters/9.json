{"data":[{"book":"لاویان","chapter":"9","verse":"1","text":"در روز هشتم، موسی هارون و پسرانش را با مشایخ اسرائیل جمع کرد"},{"book":"لاویان","chapter":"9","verse":"2","text":"و به هارون گفت: «یک گوسالهٔ نر سالم و بی‌عیب برای قربانی گناه و یک قوچ سالم و بی‌عیب برای قربانی سوختنی بگیر و آنها را به حضور خداوند تقدیم کن."},{"book":"لاویان","chapter":"9","verse":"3","text":"بعد به قوم اسرائیل بگو که یک بزغالهٔ نر برای قربانی گناه خود و یک گوساله و یک بره که هر دو یک ساله و بی‌عیب باشند برای قربانی سوختنی بیاورند."},{"book":"لاویان","chapter":"9","verse":"4","text":"همچنین قوم اسرائیل باید یک گاو و یک قوچ برای قربانی سلامتی، و آرد مخلوط با روغن زیتون برای هدیهٔ آردی به خداوند تقدیم کنند زیرا امروز خداوند بر ایشان ظاهر خواهد شد.»"},{"book":"لاویان","chapter":"9","verse":"5","text":"پس قوم آنچه را که موسی امر فرموده بود، جلوی خیمۀ ملاقات آوردند و تمام جماعت نزدیک شده، در حضور خداوند ایستادند."},{"book":"لاویان","chapter":"9","verse":"6","text":"موسی به ایشان گفت: «خداوند فرموده دستورهای او را انجام دهید تا حضور پرجلال خود را بر شما ظاهر کند.»"},{"book":"لاویان","chapter":"9","verse":"7","text":"آنگاه موسی به هارون گفت: «نزدیک مذبح بیا و همان‌طور که خداوند فرموده است قربانی گناه و قربانی سوختنی خود را تقدیم کرده، برای خود کفاره کن و سپس قربانیهای قوم را تقدیم نموده، برای آنها کفاره نما.»"},{"book":"لاویان","chapter":"9","verse":"8","text":"بنابراین هارون به مذبح نزدیک شد و گوسالهٔ قربانی گناه خود را ذبح کرد."},{"book":"لاویان","chapter":"9","verse":"9","text":"پسرانش خون گوساله را پیش وی آوردند و او انگشت خود را در خون فرو برد و بر شاخهای مذبح مالید و باقیماندهٔ خون را به پای مذبح ریخت."},{"book":"لاویان","chapter":"9","verse":"10","text":"بعد همان‌طور که خداوند به موسی دستور داده بود، چربی، قلوه‌ها و سفیدی روی جگر قربانی گناه را بر مذبح،"},{"book":"لاویان","chapter":"9","verse":"11","text":"و گوشت و پوست آن را بیرون از اردوگاه سوزانید."},{"book":"لاویان","chapter":"9","verse":"12","text":"پس از آن هارون قربانی سوختنی را ذبح کرد و پسرانش خون قربانی را آوردند و هارون آن را بر چهار طرف مذبح پاشید."},{"book":"لاویان","chapter":"9","verse":"13","text":"ایشان کله و قطعه‌های دیگر حیوان را نزد هارون آوردند و او آنها را بر مذبح سوزانید."},{"book":"لاویان","chapter":"9","verse":"14","text":"دل و روده و پاچه‌ها را شست و اینها را نیز به عنوان قربانی سوختنی بر مذبح سوزانید."},{"book":"لاویان","chapter":"9","verse":"15","text":"سپس هارون قربانی قوم اسرائیل را تقدیم کرد. او بز قربانی گناه قوم را ذبح نموده، آن را مانند قربانی گناه خود برای گناه قوم تقدیم کرد."},{"book":"لاویان","chapter":"9","verse":"16","text":"آنگاه مطابق قوانین، قربانی سوختنی ایشان را به خداوند تقدیم نمود."},{"book":"لاویان","chapter":"9","verse":"17","text":"بعد هدیهٔ آردی را آورد و مشتی از آن را گرفت و بر مذبح سوزانید. (این قربانی غیر از قربانی سوختنی‌ای بود که هر روز صبح تقدیم می‌شد.)"},{"book":"لاویان","chapter":"9","verse":"18","text":"پس از آن هارون گاو و قوچ را به عنوان قربانی سلامتی قوم ذبح کرد. پسران هارون خون قربانی را نزد او آوردند و او آن را بر چهار طرف مذبح پاشید."},{"book":"لاویان","chapter":"9","verse":"19","text":"سپس چربی گاو و قوچ را که شامل چربی داخل شکم و قلوه‌ها و سفیدی روی جگر گاو و قوچ می‌شد، گرفت"},{"book":"لاویان","chapter":"9","verse":"20","text":"و آنها را روی سینه‌های حیوان گذاشته، نزدیک مذبح آورد و تمام چربی را روی مذبح سوزانید."},{"book":"لاویان","chapter":"9","verse":"21","text":"همان‌طور که موسی دستور داده بود، هارون سینه‌ها، و رانهای راست حیوان را به عنوان هدیهٔ مخصوص در حضور خداوند تکان داد."},{"book":"لاویان","chapter":"9","verse":"22","text":"پس از تقدیم قربانیها، هارون دستهای خود را به طرف قوم اسرائیل دراز کرده، ایشان را برکت داد و از مذبح به زیر آمد."},{"book":"لاویان","chapter":"9","verse":"23","text":"موسی و هارون به خیمۀ ملاقات رفتند. وقتی از آنجا بیرون آمدند قوم اسرائیل را برکت دادند. آنگاه حضور پرجلال خداوند بر تمام جماعت ظاهر شد"},{"book":"لاویان","chapter":"9","verse":"24","text":"و از حضور خداوند آتش فرود آمده، قربانی سوختنی و چربی روی مذبح را بلعید. بنی‌اسرائیل وقتی این را دیدند، فریاد برآورده، در حضور خداوند به خاک افتادند."}]}