{"data":[{"book":"הבשורה על-פי לוקס","chapter":"9","verse":"1","text":"יום אחד קרא אליו ישוע את שנים־עשר תלמידיו, והעניק להם סמכות וכוח לגרש שדים ולרפא מחלות."},{"book":"הבשורה על-פי לוקס","chapter":"9","verse":"2","text":"לאחר מכן שלח אותם לספר לכולם על בוא מלכות האלוהים ולרפא את החולים."},{"book":"הבשורה על-פי לוקס","chapter":"9","verse":"3","text":"”אל תיקחו אתכם דבר“, הורה להם ישוע. ”אל תיקחו אתכם מקל הליכה, תרמיל, מזון, כסף ואף לא בגדים להחלפה."},{"book":"הבשורה על-פי לוקס","chapter":"9","verse":"4","text":"בכל עיר או כפר התארחו בבית אחד בלבד."},{"book":"הבשורה על-פי לוקס","chapter":"9","verse":"5","text":"”אם התושבים לא יקשיבו לדבריכם, צאו מאותה עיר ונערו את העפר מעל רגליכם, כסימן לכך שעשיתם את המוטל עליכם והזהרתם אותם.“"},{"book":"הבשורה על-פי לוקס","chapter":"9","verse":"6","text":"התלמידים יצאו לדרך, ובעברם מעיר לעיר ומכפר לכפר בישרו את דבר אלוהים וריפאו את החולים."},{"book":"הבשורה על-פי לוקס","chapter":"9","verse":"7","text":"כשהגיעו השמועות על כוחו ונפלאותיו של ישוע לאוזני המושל הורדוס, הוא נמלא מבוכה ודאגה, כי היו אנשים שאמרו: ”זהו יוחנן המטביל שקם לתחייה!“"},{"book":"הבשורה על-פי לוקס","chapter":"9","verse":"8","text":"או: ”האיש הזה הוא אליהו הנביא!“ היו שאמרו: ”זהו אחד הנביאים שקם לתחייה!“"},{"book":"הבשורה על-פי לוקס","chapter":"9","verse":"9","text":"”יוחנן?“ תמה הורדוס. ”הרי כרתי את ראשו, אז מיהו האיש שעליו אני שומע ניסים ונפלאות?“ והורדוס חיפש דרך לפגוש את ישוע."},{"book":"הבשורה על-פי לוקס","chapter":"9","verse":"10","text":"לאחר שחזרו השליחים ודיווחו לישוע על כל מעשיהם, הוא עזב את הקהל איתם והם הלכו יחד לבית־צידה כדי להיות לבדם."},{"book":"הבשורה על-פי לוקס","chapter":"9","verse":"11","text":"אבל ההמונים גילו לאן ישוע הלך והלכו בעקבותיו. ישוע קיבל אותם בחמימות ולימד אותם על מלכות האלוהים. הוא גם ריפא את החולים שביניהם."},{"book":"הבשורה על-פי לוקס","chapter":"9","verse":"12","text":"לפנות ערב ניגשו שנים־עשר התלמידים אל ישוע והאיצו בו לשלוח את הקהל אל הכפרים והמשקים שבסביבה כדי לקנות אוכל ולחפש מקום לינה, כי האזור שבו היו היה שומם לגמרי."},{"book":"הבשורה על-פי לוקס","chapter":"9","verse":"13","text":"”אתם תאכילו אותם!“ אמר ישוע לתלמידיו."},{"book":"הבשורה על-פי לוקס","chapter":"9","verse":"14","text":"כחמשת־אלפים גברים היו שם (לא כולל נשים וילדים)."},{"book":"הבשורה על-פי לוקס","chapter":"9","verse":"15","text":"התלמידים עשו כדבריו והושיבו את הקהל."},{"book":"הבשורה על-פי לוקס","chapter":"9","verse":"16","text":"ישוע לקח את חמש ככרות הלחם ואת שני הדגים, הביט לשמים, וביקש מאלוהים שיברך את האוכל. לאחר מכן פרס את הלחם, חתך את הדגים והגיש לתלמידיו שיחלקו לעם."},{"book":"הבשורה על-פי לוקס","chapter":"9","verse":"17","text":"כולם אכלו עד ששבעו, וכאשר אספו את הפירורים שנשארו מילאו שנים־עשר סלים."},{"book":"הבשורה על-פי לוקס","chapter":"9","verse":"18","text":"יום אחד כשהתפלל ישוע לבדו ורק תלמידיו היו בחברתו, הוא שאל אותם: ”למי חושבים אותי האנשים?“"},{"book":"הבשורה על-פי לוקס","chapter":"9","verse":"19","text":"”ליוחנן המטביל“, השיבו התלמידים. ”אבל יש החושבים שאתה אליהו הנביא, ואחרים חושבים שאתה אחד מאבותינו הנביאים שקם לתחייה.“"},{"book":"הבשורה על-פי לוקס","chapter":"9","verse":"20","text":"”למי אתם חושבים אותי?“ המשיך ישוע לשאול."},{"book":"הבשורה על-פי לוקס","chapter":"9","verse":"21","text":"ישוע ציווה עליהם לא לספר זאת לאיש."},{"book":"הבשורה על-פי לוקס","chapter":"9","verse":"22","text":"”על בן־האדם לסבול הרבה“, הוסיף ישוע. ”זקני היהודים, ראשי הכוהנים והסופרים ידחו אותו ואף יהרגו אותו, אולם כעבור שלושה ימים יקום לתחייה!“"},{"book":"הבשורה על-פי לוקס","chapter":"9","verse":"23","text":"לאחר מכן אמר ישוע לכולם: ”מי שרוצה ללכת בעקבותיי חייב להתכחש לעצמו, לוותר על נוחיותו ושאיפותיו, לשאת עמו את צלבו יום־יום ולבוא אחרי."},{"book":"הבשורה על-פי לוקס","chapter":"9","verse":"24","text":"כי מי שחפץ להציל את חייו – יאבד אותם, ואילו מי שיוותר על חייו למעני – יציל אותם."},{"book":"הבשורה על-פי לוקס","chapter":"9","verse":"25","text":"מה הרוויח אדם שהשיג את העולם כולו אבל הפסיד חיי־נצח?"},{"book":"הבשורה על-פי לוקס","chapter":"9","verse":"26","text":"”דעו לכם, שכל מי שמתבייש בי ובדברי, הוא יהיה לבושה לבן־האדם כאשר יבוא בכבודו ובכבוד של אביו עם המלאכים הקדושים."},{"book":"הבשורה על-פי לוקס","chapter":"9","verse":"27","text":"אני אומר לכם את האמת: בין העומדים פה עתה יש כאלה שלא ימותו לפני שיראו את מלכות האלוהים!“"},{"book":"הבשורה על-פי לוקס","chapter":"9","verse":"28","text":"כעבור שמונה ימים לקח איתו ישוע את פטרוס, יוחנן ויעקב ועלה על אחד ההרים כדי להתפלל."},{"book":"הבשורה על-פי לוקס","chapter":"9","verse":"29","text":"בזמן שישוע התפלל, פניו השתנו ובגדיו הלבינו והבריקו."},{"book":"הבשורה על-פי לוקס","chapter":"9","verse":"30","text":"לפתע הופיעו משה רבנו ואליהו הנביא ודיברו איתו."},{"book":"הבשורה על-פי לוקס","chapter":"9","verse":"31","text":"הופעתם הייתה מרשימה ומהודרת, והם דיברו עם ישוע על מותו הקרוב בירושלים, שהיה צפוי לפי דבר ה׳."},{"book":"הבשורה על-פי לוקס","chapter":"9","verse":"32","text":"בינתיים שקעו פטרוס והאחרים בשינה עמוקה, וכשהתעוררו ראו את כבודו והדרו של ישוע ואת השנים שעמדו לידו."},{"book":"הבשורה על-פי לוקס","chapter":"9","verse":"33","text":"כשעמדו אליהו ומשה ללכת קרא פטרוס, בלי לדעת מה הוא אומר: ”רבי, כמה טוב שאנחנו כאן! מדוע לא נקים כאן שלוש סוכות לכבוד – לך, למשה ולאליהו?“"},{"book":"הבשורה על-פי לוקס","chapter":"9","verse":"34","text":"בעודו מדבר כיסה אותם ענן והם נמלאו פחד."},{"book":"הבשורה על-פי לוקס","chapter":"9","verse":"35","text":"ומן הענן קרא קול: ”זהו בני בחירי, שמעו בקולו.“"},{"book":"הבשורה על-פי לוקס","chapter":"9","verse":"36","text":"לאחר הקול נראה ישוע עומד לבדו. התלמידים לא סיפרו לאיש את אשר ראו אלא חיכו."},{"book":"הבשורה על-פי לוקס","chapter":"9","verse":"37","text":"כשירדו מן ההר למחרת, באו אנשים רבים לקראת ישוע,"},{"book":"הבשורה על-פי לוקס","chapter":"9","verse":"38","text":"ואחד מהם קרא: ”רבי, אני מתחנן לפניך שתביט בבני היחיד."},{"book":"הבשורה על-פי לוקס","chapter":"9","verse":"39","text":"שד אוחז בו, הוא גורם לו לצרוח ללא סיבה, משליך אותו על הרצפה ומתיש את כוחו עד שריר נוזל מפיו. השד הזה מדכא את בני מאוד וכמעט שאינו מניח לו לנפשו."},{"book":"הבשורה על-פי לוקס","chapter":"9","verse":"40","text":"התחננתי לפני תלמידיך שיגרשו את השד, אבל הם לא יכלו לעשות זאת.“"},{"book":"הבשורה על-פי לוקס","chapter":"9","verse":"41","text":"”מה עיקש וחסר־אמונה הדור הזה!“ קרא ישוע. ”עד מתי יהיה עלי לסבול אתכם? הביאו אלי את הילד!“"},{"book":"הבשורה על-פי לוקס","chapter":"9","verse":"42","text":"לפני שהספיק הילד להגיע אל ישוע, השד הפיל אותו ארצה כאשר הוא מפרכס. אולם ישוע גירש ממנו את השד בגערה, ריפא אותו והשיבו לאביו."},{"book":"הבשורה על-פי לוקס","chapter":"9","verse":"43","text":"כשראו הנוכחים את הגילוי הזה של כוח אלוהים, נפלה עליהם יראה גדולה."},{"book":"הבשורה על-פי לוקס","chapter":"9","verse":"44","text":"”הקשיבו לדברי בתשומת לב: בן־האדם עומד להימסר לידי אנשים.“"},{"book":"הבשורה על-פי לוקס","chapter":"9","verse":"45","text":"אולם התלמידים לא הבינו למה התכוון; דבר־מה מנע מבעדם מלהבין והם חששו לשאול אותו למה התכוון."},{"book":"הבשורה על-פי לוקס","chapter":"9","verse":"46","text":"בין התלמידים התעורר ויכוח: מיהו החשוב והגדול ביניהם."},{"book":"הבשורה על-פי לוקס","chapter":"9","verse":"47","text":"ישוע ידע את מחשבותיהם ולכן קרא לילד קטן, העמידו לידו"},{"book":"הבשורה על-פי לוקס","chapter":"9","verse":"48","text":"ואמר לתלמידיו: ”מי שמקבל ילד קטן כזה, כאילו מקבל אותי; ומי שמקבל אותי, מקבל למעשה את אבי אשר שלח אותי. הקטן מביניכם – הצנוע והעניו ביותר – הוא הגדול ביניכם!“"},{"book":"הבשורה על-פי לוקס","chapter":"9","verse":"49","text":"יוחנן תלמידו פנה אליו ואמר: ”רבי, ראינו איש שמגרש שדים בשמך ואמרנו לו לחדול מכך, כי אין הוא שייך לקבוצתנו.“"},{"book":"הבשורה על-פי לוקס","chapter":"9","verse":"50","text":"”לא הייתם צריכים לומר לו זאת,“ השיב לו ישוע, ”כי מי שאינו נגדכם הוא בעדכם.“"},{"book":"הבשורה על-פי לוקס","chapter":"9","verse":"51","text":"בהתקרב המועד שבו יילקח לשמים, התכונן ישוע ללכת לירושלים."},{"book":"הבשורה על-פי לוקס","chapter":"9","verse":"52","text":"יום אחד הוא שלח לפניו שליחים, כדי שיכינו לו מקום לינה באחד מכפרי השומרונים."},{"book":"הבשורה על-פי לוקס","chapter":"9","verse":"53","text":"אולם השומרונים סרבו לתת להם מקום לינה, משום שפניהם של ישוע ותלמידיו היו מועדות לירושלים (לשומרונים היה ויכוח עם היהודים בנוגע לירושלים)."},{"book":"הבשורה על-פי לוקס","chapter":"9","verse":"54","text":"כשהגיע הדבר לאוזני ישוע ותלמידיו, שאלו יעקב ויוחנן: ”אתה רוצה שנצווה כי תרד אש מהשמים ותשרוף אותם?“"},{"book":"הבשורה על-פי לוקס","chapter":"9","verse":"55","text":"אולם ישוע גער בהם,"},{"book":"הבשורה על-פי לוקס","chapter":"9","verse":"56","text":"והחבורה המשיכה בדרכה אל כפר אחר."},{"book":"הבשורה על-פי לוקס","chapter":"9","verse":"57","text":"בדרך אמר מישהו לישוע: ”אדוני, לאן שתלך, אני אלך אחריך!“"},{"book":"הבשורה על-פי לוקס","chapter":"9","verse":"58","text":"אולם ישוע השיב לו: ”אל תשכח שאין לי מקום להניח את ראשי. השועלים מתגוררים במחילות האדמה ולציפורים יש קנים, אולם לבן־האדם אין מקום להניח בו את ראשו.“"},{"book":"הבשורה על-פי לוקס","chapter":"9","verse":"59","text":"בהזדמנות אחרת אמר ישוע לאיש מסוים: ”בוא אחרי והיה תלמיד שלי.“ האיש הסכים, אולם ביקש לקבור תחילה את אביו."},{"book":"הבשורה על-פי לוקס","chapter":"9","verse":"60","text":"”הנח למתים (מבחינה רוחנית) לקבור את המתים שלהם“, אמר לו ישוע. ”ואילו אתה לך להכריז על מלכות האלוהים.“"},{"book":"הבשורה על-פי לוקס","chapter":"9","verse":"61","text":"איש אחר אמר לישוע: ”אני אלך אחריך, אדוני, אך הרשה לי תחילה ללכת הביתה ולהיפרד מבני משפחתי.“"},{"book":"הבשורה על-פי לוקס","chapter":"9","verse":"62","text":"אבל ישוע השיב לו: ”השם את ידו על המחרשה ומביט אחריו לא יהיה כשיר למלכות האלוהים.“"}]}