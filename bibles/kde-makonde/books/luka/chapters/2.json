{"data":[{"book":"Luka","chapter":"2","verse":"1","text":"Mmaduva anelo, Nfalume Agusto, ánavele nfalume nkulu wa Loma2:1 Nsitali auno ùlembwije Kaisali, kuyamba lina lya cheo cha Nfalume nkulu wa Loma., álaijije vanu vammalele va vilambo víchitawaliwa na ufalume wa Loma, valembwe malina lavo mmitabu."},{"book":"Luka","chapter":"2","verse":"2","text":"Na auno wávele mwanda ntandi wa kuvalangwa kwa vanu mmahiku àlalá Kuleniyo panavele nkulu wa chilambo cha ku Siliya."},{"book":"Luka","chapter":"2","verse":"3","text":"Kila munu nkuhwena kuimanga yavelekwejije unalembwa lina lyake."},{"book":"Luka","chapter":"2","verse":"4","text":"Yusufu nanang'e nkuuka kuimanga ya ku Nasaleti chilambo cha ku Galilaya, nkuhwena kuimanga ya ku Beselehemu ivêle nchilambo cha ku Yudeya, imanga yanavelekwejije Nfalume Daudi. Yusufu ápite aneko kwa kuva, ávelekwejije nnitawa lyanga Daudi."},{"book":"Luka","chapter":"2","verse":"5","text":"Yusufu ápite unalembwa pamo na Maliya mmahe wachimposa, ánavele na chitumbo."},{"book":"Luka","chapter":"2","verse":"6","text":"Pavanavele aneko ku Beselehemu, uhiku wa Maliya kunyakula nkukamola,"},{"book":"Luka","chapter":"2","verse":"7","text":"nkummaleka mwana wa chilume, chihungumikova. Nkun'dingilija dinguwo dya chikanunu, nkunannaja nchombo cha kuvalisija ang'ombe, kwa kuva, nanga pavanapete nafasi muing'ande ya vayeni."},{"book":"Luka","chapter":"2","verse":"8","text":"Chilo uchocho, pepi na imanga aneyo pávele na vachúnga vachicheja kulilanga chilo uvavalolihija angandolo vao."},{"book":"Luka","chapter":"2","verse":"9","text":"Upala malaika wanga Nang'olo nkuvahumila, na nng'anje wa ukulu wa Nang'olo nkuvalangajija kila m'bali, vachúnga nkuyopa namene."},{"book":"Luka","chapter":"2","verse":"10","text":"Malaika nkuvahaulila kuchidoni, “Munayope, kwa kuva, nangu nìmpelekejijije mwenu malove lambone lambevahangalâja namene vanu vammalele."},{"book":"Luka","chapter":"2","verse":"11","text":"Kwa kuva, nelo muimanga yavelekwejije Nfalume Daudi, àvelekwejije Mpohi kwajili yenu, aneyo njo Kilisto2:11 Kilisto mana lake, “atondwelejîje na Nnungu.” Na Nnungu ániahidi myanda yohe kwa indila ya manabii vake kuva achiavapohe vanu vake kupitila aneyo Kilisto. na Nang'olo."},{"book":"Luka","chapter":"2","verse":"12","text":"Na achino njo chimbekûva chimaiho kwenu mwenu kuva, pamumbehwena mùmbenkoja nkanunu adingilijìjwè dinguwo dya chikanunu akuno alajìjwè nchombo cha kuvalisija ang'ombe.”"},{"book":"Luka","chapter":"2","verse":"13","text":"Upala nkuhumila likuwa likulungwa lya malaika, nkulundana na aneyo malaika, nkuva uvannombolela Nnungu uvachidoni,"},{"book":"Luka","chapter":"2","verse":"14","text":"“Atumbyangwe Nnungu avêle muha kulihunde,"},{"book":"Luka","chapter":"2","verse":"15","text":"Anevo malaika pavaukile kuhwena kulihunde, vachúnga nkuhaulanila kuchidoni, “Tuhweneng'ane ku Beselehemu tukalole chinu chihumidîle, chatuhaulidile Nang'olo.”"},{"book":"Luka","chapter":"2","verse":"16","text":"Bahi vanang'o nkutumanuma kuhwena, nkunkoja Maliya na Yusufu na ayula nkanunu, alajìjwè nchombo cha kuvalisija ang'ombe."},{"book":"Luka","chapter":"2","verse":"17","text":"Avala vachúnga pavammwene ayula nkanunu, nkuhwena unavahaulila2:17 Apano Luka àlembile, “vánihaula,” bila kuhaula kuva, vávahaulidile vanani. Kwa kuva, Chigiliki chake nanga pachimaikana sana kama anevo vachúngà vávahaulidile vammalêke Yesu au vanu vanji. vanu vammalele malove lanavahaulidile ayula malaika kunnyamba aneyo mwana."},{"book":"Luka","chapter":"2","verse":"18","text":"Vanu vammalele vanapilikene anelo, nkukangana namene habali anedyo divachitanga anevo vachúnga."},{"book":"Luka","chapter":"2","verse":"19","text":"Henga Maliya nkulavika anelo lammalele muntima mwake akuno walahimukila."},{"book":"Luka","chapter":"2","verse":"20","text":"Bahi avala vachúnga nkuuyananga, akuno uvantumbyanga na kunnombolela Nnungu kwajili ya mambo lammalele lavalapilikene na kulona, kwa kuva, lammalele láhumidile muchi chanavahaulidile ayula malaika."},{"book":"Luka","chapter":"2","verse":"21","text":"Palikamwele liduva lya nane, liduva lya kunnyalula ayula mwana, nkunchema lina Yesu. Lina anelyo áhumije malaika kabla Maliya akànambikuva na chitumbo."},{"book":"Luka","chapter":"2","verse":"22","text":"Palamalilike maduva la luhuko kupapatana na Sheliya ya Musa chiinalaijije, Yusufu na Maliya nkuntwala mwana nkumpelekeja ku Yelusalemu, unankamuja kwanga Nang'olo uchinga antumikile."},{"book":"Luka","chapter":"2","verse":"23","text":"Vápite unatenda uchocho kupapatana na Sheliya yanga Nang'olo ihaûla kuva, “Kila chihungumikova wa chilume, àmbekamujwa kwanga Nang'olo ààve wake.”2:23 Kuuka 13:2,12"},{"book":"Luka","chapter":"2","verse":"24","text":"Na vápite unahumya na sadaka malinga chiilaijije Sheliya ya Nang'olo kuva, “madeya mavili au makanda mavili la dimunda.”2:24 Valawi 12:8"},{"book":"Luka","chapter":"2","verse":"25","text":"Na pa Yelusalemu pávele na munu yumo lina lyake Simeoni. Munu aneyo átenda àlalá lalalembela Nnungu na kumweshimu. Simeoni álolela kwa hamu ing'ulu kuida kwa upohi wa vanu va Isilaeli, na Umumu Wanaswe ávele pamo nanang'e."},{"book":"Luka","chapter":"2","verse":"26","text":"Umumu Wanaswe ánimmaiha kuva, akambekuhwa mpaka amwone Kilisto2:26 Mana la Kilisto, lola Luka 2:11. wa Nang'olo Nnungu."},{"book":"Luka","chapter":"2","verse":"27","text":"Anepo Umumu Wanaswe nkunnodya Simeoni kuinjila pa Ing'ande ya Nnungu. Vammelêke Yesu pavampelekejije mwana pa Ing'ande yanga Nnungu uchinga atendewe muchi chiilaijije Sheliya ya Musa,"},{"book":"Luka","chapter":"2","verse":"28","text":"Simeoni nkumpwechelela aneyo mwana mmakono lake na kunnombolela Nnungu, wachidoni,"},{"book":"Luka","chapter":"2","verse":"29","text":"“Nang'olo Nkulu, nangu ni ntumishi wako,"},{"book":"Luka","chapter":"2","verse":"30","text":"Kwa kuva, kwa meho langu ǹniyona indila yako yumbevapohija vanu."},{"book":"Luka","chapter":"2","verse":"31","text":"Na indila aneyo ùniitayalisha uchinga vanu vammalele vayone."},{"book":"Luka","chapter":"2","verse":"32","text":"Indila aneyo njo imbevalangajîja vanu vakávele Vayahudi,"},{"book":"Luka","chapter":"2","verse":"33","text":"Atatake Yesu pamo na anyokwe nkukangana namene pavapilikene malove lachitangola Simeoni kumwamba Yesu."},{"book":"Luka","chapter":"2","verse":"34","text":"Simeoni nkuvabaliki, nkunnyaulila Maliya anyokwe Yesu kuchidoni, “Ayu mwana ànivelekwa kuva ing'anya ya kuyahika na kupohwa kwa Vaisilaeli vohe. Na nang'e àmbekuva chimaiho kuhaloka kwanga Nnungu, henga vanu vohe vàmbentahuka,"},{"book":"Luka","chapter":"2","verse":"35","text":"uchinga mitima ya vanu vohe imaikane. Na wako Maliya ntima wako ùmbepwateka muchi ùhomwije upanga ukôla akuno na akuno.”"},{"book":"Luka","chapter":"2","verse":"36","text":"Anepo pa Ing'ande yanga Nnungu pávele na nabii yumo wa chikongwe anakongopele namene. Mmahe aneyo lina lyake vánchema Ana, mwana wanga Fanuweli, wa nnitawa lwa Asheli. Ana pánavele mwali áikalene na ntwave myaka saba, anepo ntwave nkuhila."},{"book":"Luka","chapter":"2","verse":"37","text":"Pahiliwijije na ntwave nkuva chihi waikala weka mpaka kuhwikila kuva na myaka samanini na ncheche. Maduva anelo lammalele akáchiuka pa Ing'ande ya Nnungu wantumikila Nnungu chilo na muhi, wafunga na kunnyuwa Nnungu."},{"book":"Luka","chapter":"2","verse":"38","text":"Aneyo mmahe nkuhaloka, nkutandilika kunnombolela Nnungu na kutanga habali dya aneyo mwana kwa vanu vammalele vachilolêla kupohwa kwa imanga ya Yelusalemu."},{"book":"Luka","chapter":"2","verse":"39","text":"Yusufu pamo na Maliya, pavamalidile kutenda mambo lammalele lalaijîjwe mu Sheliya yanga Nang'olo, nkuukananga pa Yelusalemu nkuhwena kuchijiji chavo cha ku Nasaleti, chilambo cha ku Galilaya."},{"book":"Luka","chapter":"2","verse":"40","text":"Aneyo mwana nkukulumuka na kuyenjejeka dimongo na kuumbalwa na lúnda, na inema ya Nnungu ívele pamo nanang'e."},{"book":"Luka","chapter":"2","verse":"41","text":"Kila mwaka atatake na anyokwe Yesu vánayomboka kuhwena ku Yelusalemu kusikukuu ya Vayahudi ya Pasaka."},{"book":"Luka","chapter":"2","verse":"42","text":"Yesu pahwikihije changa cha myaka kumi na mbili, nkuyomboka navo kuhwena kusikukuu kupapatana na nnyambo wa sikukuu aneyo."},{"book":"Luka","chapter":"2","verse":"43","text":"Na paimalilike sikukuu, nkutandilika mwanda wa kuuya kwavo, henga Yesu nkuisalila ku Yelusalemu. Anyokwe na atatake vakáchimala kuva àniisalila,"},{"book":"Luka","chapter":"2","verse":"44","text":"vanang'o vátenda kuva àvele nnikuwa lya amwanda. Anepo nkuhwena mwanda wa liduva limo, nkutandilika kuntaha mmakuwa la alangavao na ayanjavao."},{"book":"Luka","chapter":"2","verse":"45","text":"Bahi kwa kuva nanga pavanammwene, nkuuyananga ku Yelusalemu unantaha."},{"book":"Luka","chapter":"2","verse":"46","text":"Nniduva lya tatu lya kuntaha, nkunankoja nnuwani lwa Ing'ande ya Nnungu aikèlè ching'ati vakúhunda Sheliya ya Musa, wavapilikanila na kuvauja maswali."},{"book":"Luka","chapter":"2","verse":"47","text":"Vanu vammalele vachimpilikanîla vánikangana namene ing'anya ya ding'ano dyake na mayang'udi lake."},{"book":"Luka","chapter":"2","verse":"48","text":"Vammalêke pavammwene nkukangana namene. Anyokwe nkummuja kuchidoni, “Mwanangu, ing'anya ntwani ùtutendedile uchocho? Nangu na atatako twavele na lipamba patuchikutaha.”"},{"book":"Luka","chapter":"2","verse":"49","text":"Yesu nkuvayang'ula kuchidoni, “Mwadachi mungutahe? Dachi, mukámayite kuva ngùlembelewa ngùùve mu Ing'ande ya Atatangu?”"},{"book":"Luka","chapter":"2","verse":"50","text":"Henga vammalêke, nanga pavanakameke chilachiyamba malove lavahaulidile."},{"book":"Luka","chapter":"2","verse":"51","text":"Bahi Yesu nkuuya ku Nasaleti chalumo na anyokwe na atatake, nkuva wavapilikana. Anyokwe nkulavika anelo lammalele muntima mwake akuno walahimukila."},{"book":"Luka","chapter":"2","verse":"52","text":"Yesu nkuhweneha kuyenjejeka lúnda na changa, na kuhalija kunkatapalila Nnungu pamo na vanu."}]}