{"data":[{"book":"Ezekieli","chapter":"37","verse":"1","text":"Loboko ya Yawe ezalaki likolo na ngai ; bongo Yawe abimisaki ngai na nzela ya Molimo na Ye mpe amemaki ngai kino na kati-kati ya lubwaku moko etonda na mikuwa."},{"book":"Ezekieli","chapter":"37","verse":"2","text":"Atambolisaki ngai na bangambo nyonso kati na mikuwa yango : namonaki ete ezali ebele penza mpe ekawuka, kati na lubwaku yango."},{"book":"Ezekieli","chapter":"37","verse":"3","text":"Atunaki ngai :"},{"book":"Ezekieli","chapter":"37","verse":"4","text":"Bongo alobaki na ngai :"},{"book":"Ezekieli","chapter":"37","verse":"5","text":"Tala liloba oyo Nkolo Yawe alobi : Nakotia pema kati na bino mpe bokozwa lisusu bomoi."},{"book":"Ezekieli","chapter":"37","verse":"6","text":"Nakotia bino misisa mpe misuni, nakolatisa bino poso ya nzoto mpe nakotia pema kati na bino. Boye bokozwa lisusu bomoi, bongo bokoyeba solo ete Ngai, nazali Yawe. »"},{"book":"Ezekieli","chapter":"37","verse":"7","text":"Boye, nasakolaki ndenge kaka atindaki ngai. Bongo wana nazalaki nanu kosakola, makelele moko ya makasi eyokanaki ; mpe, mbala moko, mikuwa yango ekomaki koningana mpe kosangana moko na moko na mosusu."},{"book":"Ezekieli","chapter":"37","verse":"8","text":"Wana nazalaki kotala, namonaki misisa mpe misuni kobima na mikuwa yango mpe poso ya nzoto kozipa yango, kasi ezalaki na pema te."},{"book":"Ezekieli","chapter":"37","verse":"9","text":"Yawe alobaki na ngai :"},{"book":"Ezekieli","chapter":"37","verse":"10","text":"Nasakolaki ndenge kaka atindaki ngai ; bongo pema ekotaki kati na yango mpe ezwaki lisusu bomoi. Batelemaki mpe bazalaki mampinga moko ya monene."},{"book":"Ezekieli","chapter":"37","verse":"11","text":"Alobaki na ngai :"},{"book":"Ezekieli","chapter":"37","verse":"12","text":"Yango wana, sakola mpe loba na bango : « Tala liloba oyo Nkolo Yawe alobi : Oh bato na Ngai, nakofungola bakunda na bino mpe nakobimisa bino kuna, bongo nakozongisa bino na mabele ya Isalaele."},{"book":"Ezekieli","chapter":"37","verse":"13","text":"Mpe bino, bato na Ngai, bokoyeba solo ete Ngai, nazali Yawe, tango nakofungola bakunda na bino mpe nakobimisa bino kuna !"},{"book":"Ezekieli","chapter":"37","verse":"14","text":"Nakotia Molimo na Ngai kati na bino, mpe bokozwa lisusu bomoi ; bongo nakovandisa bino na mabele na bino. Boye, bokoyeba solo ete Ngai Yawe nde nalobaki mpe nakokisaki yango, elobi Yawe. »"},{"book":"Ezekieli","chapter":"37","verse":"15","text":"Yawe alobaki na ngai :"},{"book":"Ezekieli","chapter":"37","verse":"16","text":"« Mwana na moto, kamata eteni ya libaya mpe koma na likolo na yango : ‹ Mpo na Yuda mpe mpo na bana ya Isalaele oyo basangani na ye. › Kamata eteni mosusu ya libaya mpe koma na likolo na yango : ‹ Mpo na Jozefi, nzete ya Efrayimi, mpe mpo na libota mobimba ya Isalaele oyo esangani na ye. ›"},{"book":"Ezekieli","chapter":"37","verse":"17","text":"Kangisa yango mpe komisa yango libaya moko mpo ete ezala eloko moko kati na loboko na yo."},{"book":"Ezekieli","chapter":"37","verse":"18","text":"Soki bandeko na yo batuni yo : ‹ Olingi koloba na biso nini ? Makambo oyo elingi kolakisa nini ? ›"},{"book":"Ezekieli","chapter":"37","verse":"19","text":"Okozongisela bango : ‹ Tala liloba oyo Nkolo Yawe alobi : Nakozwa libaya ya Jozefi, oyo ezali kati na loboko ya Efrayimi, mpe bato ya mabota ya Isalaele oyo basangani na ye ; nakokangisa yango na libaya ya Yuda. Nakokomisa yango nzete moko mpe ekokoma eloko moko kati na loboko na Ngai. ›"},{"book":"Ezekieli","chapter":"37","verse":"20","text":"Okosimba kati na loboko na yo, na miso na bango, mabaya oyo okomaki ;"},{"book":"Ezekieli","chapter":"37","verse":"21","text":"mpe okoloba na bango : ‹ Tala liloba oyo Nkolo Yawe alobi : Nakobimisa bana ya Isalaele wuta na bikolo ya zingazinga epai wapi bakendeki mpe nakozongisa bango na mabele na bango."},{"book":"Ezekieli","chapter":"37","verse":"22","text":"Nakokomisa bango ekolo kaka moko kati na mokili, na likolo ya bangomba ya Isalaele. Ekozala kaka na mokonzi moko oyo akokonza bango ; mpe bakozala lisusu bikolo mibale te to bakokabwana lisusu na bokonzi mibale te."},{"book":"Ezekieli","chapter":"37","verse":"23","text":"Bakomikomisa lisusu mbindo te na nzela ya banzambe na bango ya bikeko mpe ya bililingi na bango ya mabe to na nzela ya misala na bango ya mabe ; pamba te nakobikisa bango wuta na bisika oyo bazalaki kovanda epai wapi basalaki masumu mpe nakopetola bango ; bakozala bato na Ngai, mpe Ngai nakozala Nzambe na bango."},{"book":"Ezekieli","chapter":"37","verse":"24","text":"Mosali na Ngai, Davidi, akozala mokonzi na bango, mpe bango nyonso bakozala na mobateli bibwele kaka moko, bakotosa mibeko na Ngai mpe bakobatela na bokebi mitindo na Ngai."},{"book":"Ezekieli","chapter":"37","verse":"25","text":"Bakovanda lisusu na mokili oyo napesaki na Jakobi, mosali na Ngai, mokili oyo batata na bino bavandaki : bango, bana na bango ya mibali mpe bakitani na bango ya mibali bakovanda kuna mpo na libela ; mpe mosali na Ngai, Davidi, akozala mokambi na bango mpo na libela."},{"book":"Ezekieli","chapter":"37","verse":"26","text":"Nakosala boyokani ya kimia elongo na bango : ekozala boyokani ya libela na libela. Nakolendisa bango, nakokomisa bango ebele koleka mpe nakotia Esika na Ngai ya bule kati na bango mpo na libela."},{"book":"Ezekieli","chapter":"37","verse":"27","text":"Nakotia ndako na Ngai kati na bango ; nakozala Nzambe na bango, mpe bango, bakozala bato na Ngai."},{"book":"Ezekieli","chapter":"37","verse":"28","text":"Bongo bato ya bikolo mosusu bakoyeba solo ete Ngai Yawe nde nakomisi Isalaele bule tango nakotia Esika na Ngai ya bule kati na bango mpo na libela. › »"}]}