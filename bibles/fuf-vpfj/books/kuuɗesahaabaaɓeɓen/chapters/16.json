{"data":[{"book":"KUUƊE SAHAABAAƁE ƁEN","chapter":"16","verse":"1","text":"Kanko Puulusa o hewtoyi kadi Derbata e Listaara, o tawi no ɗon taalibaajo wi'eteeɗo Timotee. Tawi on yumma mun ko Yahuudiyankeejo gomɗinɗo, kono ben makko ko *Gereekiyankeejo."},{"book":"KUUƊE SAHAABAAƁE ƁEN","chapter":"16","verse":"2","text":"Tawi musiɓɓe ɓe Listaara e ɓe Ikoniim ɓen no joganii mo kanko Timotee kongol moƴƴol."},{"book":"KUUƊE SAHAABAAƁE ƁEN","chapter":"16","verse":"3","text":"Tawi Puulusa no faalaa naɓorde mo. Onsay o ƴetti mo, o sunnini sabu Yahuudiyankeeɓe wonɓe e ɗin nokkeeli ɗon ɓen, ko fii hari fow no andi wonde ben makko kanko Timotee ko Gereekiyankeejo."},{"book":"KUUƊE SAHAABAAƁE ƁEN","chapter":"16","verse":"4","text":"Tawi kanko Puulusa e Timotee, hiɓe hollitude e nder ca'e ɗe ɓe rewi e mun ɗen, pehe ɗe *sahaabaaɓe ɓen e ardotooɓe *moftal ngal Yerusalaam ƴetti ɗen fii yo ɗe huutore."},{"book":"KUUƊE SAHAABAAƁE ƁEN","chapter":"16","verse":"5","text":"Tawi mofte ɗen no tiiɗude tun e nder gomɗinal ngal, awa kadi hiɓe ɓeydaade ɗuuɗugol ɲande woo ɲande."},{"book":"KUUƊE SAHAABAAƁE ƁEN","chapter":"16","verse":"6","text":"Nde tawnoo *Ruuhu Seniiɗo on newnanaali ɓe feɲɲinoygol daaluyee on e nder *Aazii on, ɓe yahi ɓe taƴitoyi Firgii wondude e leydi Galaasi ndin."},{"book":"KUUƊE SAHAABAAƁE ƁEN","chapter":"16","verse":"7","text":"Ɓay ɓe hewtii takko Misii, ɓe etii fii yahugol Bitinii, kono laatii Ruuhu Iisaa on newnanaali ɓe."},{"book":"KUUƊE SAHAABAAƁE ƁEN","chapter":"16","verse":"8","text":"Onsay ɓe taƴitiri Misii ɗon, ɓe yahi Turuwaasi."},{"book":"KUUƊE SAHAABAAƁE ƁEN","chapter":"16","verse":"9","text":"E nder jemma on, kanko Puulusa o yi'i e nder koyɗol, goɗɗo mo Masedonii no darii no jeeja mo, wi'a: «Rewu Masedonii gaa, faaboɗaa men!»"},{"book":"KUUƊE SAHAABAAƁE ƁEN","chapter":"16","verse":"10","text":"Ɓawto ngol koyɗol Puulusa, men ɗaɓɓi kisan feere no men hewtira Masedonii, sabu meɗen felliti ko Alla noddi men ton, fii yo men waajo fii Kibaaru Moƴƴo on."},{"book":"KUUƊE SAHAABAAƁE ƁEN","chapter":"16","verse":"11","text":"Ɓawto ɗun, men bakii Turuwaasi ɗon e laana ndiyan, men sutori Samotiraasi. Bimbi nden ɲande kadi men sutori Neyapolii."},{"book":"KUUƊE SAHAABAAƁE ƁEN","chapter":"16","verse":"12","text":"Ɓay men iwii ɗon, men yahi Filipii, ɗun ko saare wonde e diiwal aranal ngal ka leydi Masedonii, jeyaande e ley laamu Roomu, men woni Filipii ɗon e nder balɗe."},{"book":"KUUƊE SAHAABAAƁE ƁEN","chapter":"16","verse":"13","text":"Ɲande *ɲalaande fowteteende nden, ɗun ko *aseweere nden, men yahi e binde caangol, ɗun ko ka ɓaawo saare, ka men tanƴininoo ko ɗon wonnoo ka juuletee. Ɓay men jooɗike, men yewti rewɓe mooɓinooɓe ɗon ɓen."},{"book":"KUUƊE SAHAABAAƁE ƁEN","chapter":"16","verse":"14","text":"Tawi no e ɓen debbo rewoowo Alla, on no wi'ee Linda, jeyaaɗo e ndee saare wi'eteende Saayatiira, yeeyoowo gaara baka. Tawi himo heɗinoo, Joomiraaɗo on kadi udditi ɓernde makko nden fii yo o wonan ko Puulusa yewtaynoo kon."},{"book":"KUUƊE SAHAABAAƁE ƁEN","chapter":"16","verse":"15","text":"Ɓay o *lootidaama e ɓeynguure makko nden maande kisiyee, o saatini men e hoore himo wi'a: «Si tawii hiɗon jogori lan wa gomɗinɗo Joomi on, haray naatee ka suudu an, weeron ka ɓeynguure an ɗoo.» O jeeji men e ɗun haa men jaɓi."},{"book":"KUUƊE SAHAABAAƁE ƁEN","chapter":"16","verse":"16","text":"Ɓawto ɗun, ko men yahata ka juuletee ɗon, korɗo mo jinnawii *hiitinoowii nangi, ari fotti e amen, tawi kon ko o hiitotonoo no okkoraynoo jeyɓe mo ɓen jawle buy."},{"book":"KUUƊE SAHAABAAƁE ƁEN","chapter":"16","verse":"17","text":"O woni e jokkugol men, menen e Puulusa, e hoore himo ewnoo, wi'a: «Ɓee yimɓe ko kurkaaɗi Alla Jom Ɓural on, awa hiɓe feɲɲinande on laawol kisiyee on!»"},{"book":"KUUƊE SAHAABAAƁE ƁEN","chapter":"16","verse":"18","text":"O waɗi ɗun e nder balɗe buy. Ɓay Puulusa haaɓii ɗun, o yeƴƴitii, o wi'i ngin jinnawii: «Mi yamirii ma e innde Iisaa Almasiihu on, yaltu e oo debbo!» Jinnawii ngin yalti e makko e on saa'i tigi."},{"book":"KUUƊE SAHAABAAƁE ƁEN","chapter":"16","verse":"19","text":"Ɓay jeyɓe kurkaadu ndun tawii ka ɓe tanƴininoo heɓugol ɗon bonii, ɓe nangi Puulusa e Silaasi, ɓe pooɗi ɓe, ɓe addi yeeso hooreeɓe ɓen ka nokkuure fottirde."},{"book":"KUUƊE SAHAABAAƁE ƁEN","chapter":"16","verse":"20","text":"Onsay ɓe addi ɓe ka ɲaawooɓe ɓen, ɓe wi'i: «Ɓee yimɓe ko Yahuudiyankeeɓe, hiɓe jiiɓude saare men nden,"},{"book":"KUUƊE SAHAABAAƁE ƁEN","chapter":"16","verse":"21","text":"ɓe janna naamuuji ɗi en newnanaaka jaɓugol maa waɗugol, enen ɓee jeyaaɓe e laamateeri Roomu!»"},{"book":"KUUƊE SAHAABAAƁE ƁEN","chapter":"16","verse":"22","text":"Jamaa on kadi immanii ɓe kamɓe ɗiɗo. Ɓay ɲaawooɓe ɓen waɗii haa ɓe ɓortii ɓe dolokkaaji ɗin, ɓe yamiri yo ɓe luubor ɓe bedi."},{"book":"KUUƊE SAHAABAAƁE ƁEN","chapter":"16","verse":"23","text":"Ɓay ɓe gaynii ɓe luubaade, ɓe bugii ɓe ka kaso. Ɓe yamiri aynuɗo kaso on yo o jogo ɓe, o ayna fota."},{"book":"KUUƊE SAHAABAAƁE ƁEN","chapter":"16","verse":"24","text":"On yamiraaɗo ɗun bugii ɓe ka nder kaso nder-nderwo, o dumbi ɓe ka koyɗe."},{"book":"KUUƊE SAHAABAAƁE ƁEN","chapter":"16","verse":"25","text":"Ɓay wonii tumbere jemma, Puulusa e Silaasi woni e toragol Alla, beytana mo. Tawi kasooɓe ɓen no heɗii ɓe."},{"book":"KUUƊE SAHAABAAƁE ƁEN","chapter":"16","verse":"26","text":"Tun, nde wootere leydi ndin dimbii ko tiiɗi, didoodi kaso ngon yergi. E on saa'i tigi baafe kaso ngon fow udditii, jolokooje ɗe kasooɓe ɓen jolkanoo ɗen kadi jolkitii."},{"book":"KUUƊE SAHAABAAƁE ƁEN","chapter":"16","verse":"27","text":"Aynuɗo kaso ngon fini. Ɓay o yi'ii baafe kaso ngon udditike, o sorti kaafa makko kan fii wartagol, ko fii hari himo sikka kasooɓe ɓen dogii."},{"book":"KUUƊE SAHAABAAƁE ƁEN","chapter":"16","verse":"28","text":"Kono Puulusa ewnii mo e hawa tiiɗuka, wi'i: «Wota a waɗito bone woo! Men fow meɗen ɗoo!»"},{"book":"KUUƊE SAHAABAAƁE ƁEN","chapter":"16","verse":"29","text":"Onsay kanko aynuɗo kaso ngon o torii ndaygu, o wubbi o naati, o yani yeeso Puulusa e Silaasi e hoore himo diwna."},{"book":"KUUƊE SAHAABAAƁE ƁEN","chapter":"16","verse":"30","text":"Onsay o yaltini ɓe ka yaasi, o wi'i: «Koohooɓe, ko honɗun mi waɗata fii yo mi dande?»"},{"book":"KUUƊE SAHAABAAƁE ƁEN","chapter":"16","verse":"31","text":"Ɓe jaabii mo, ɓe wi'i: «Gomɗin Iisaa Joomi on, ɗun a dandete, an e ɓeynguure maa nden.»"},{"book":"KUUƊE SAHAABAAƁE ƁEN","chapter":"16","verse":"32","text":"Onsay ɓe feɲɲindinani mo e kala wonɗo ka suudu makko daaluyee Joomiraaɗo on."},{"book":"KUUƊE SAHAABAAƁE ƁEN","chapter":"16","verse":"33","text":"Kanko kadi o ƴetti ɓe e on saa'i tigi e nder on jemma, o lootani ɓe barmeeji maɓɓe ɗin. E on saa'i tigi kanko kadi o *lootaa maande kisiyee, kanko e yimɓe suudu makko ndun fow."},{"book":"KUUƊE SAHAABAAƁE ƁEN","chapter":"16","verse":"34","text":"O werni ɓe ka suudu makko, o ɓannani ɓe ɲaametee, o weltodi e ɓeynguure makko nden fow fii ko ɓe gomɗini Alla kon."},{"book":"KUUƊE SAHAABAAƁE ƁEN","chapter":"16","verse":"35","text":"Ɓay weetii, ɲaawooɓe ɓen immini mbatulaaɓe mun ɓen ko yaha wi'a aynuɗo kaso on: «Accitu ɓen yimɓe.»"},{"book":"KUUƊE SAHAABAAƁE ƁEN","chapter":"16","verse":"36","text":"Onsay aynuɗo kaso on fillitanii Puulusa kon ko ɓe wi'i, o wi'i mo: «Ɲaawooɓe ɓen imminii woɓɓe ko wi'ammi yo mi accitu on. Jooni yaltee, yahon e hoore ɓuttu.»"},{"book":"KUUƊE SAHAABAAƁE ƁEN","chapter":"16","verse":"37","text":"Kono Puulusa wi'i ɓen mbatulaaɓe: «Ɓay ɓe foccii men ka tumbere mbatu e ɓaawo ɲaawugol men, menen ɓee jeyaaɓe e laamateeri Roomu, e hoore ɗun ɓe bugike men ka kaso, e hara jooni ɓe yaltinay men ka kene e dow gundoo? Waawaa wonude! Kamɓe tigi yo ɓe aru, ɓe yaltina men!»"},{"book":"KUUƊE SAHAABAAƁE ƁEN","chapter":"16","verse":"38","text":"Onsay ɓen mbatulaaɓe yahi hollitoyi ɗun ɲaawooɓe ɓen. Ɓen huli ɓay ɓe andii ɓen ko jeyaaɓe e laamateeri Roomu."},{"book":"KUUƊE SAHAABAAƁE ƁEN","chapter":"16","verse":"39","text":"Onsay ɓen ari, ɓe jeeji ɓe, ɓe acciti ɓe, ɓe torii ɓe kadi yaltugol saare nden."},{"book":"KUUƊE SAHAABAAƁE ƁEN","chapter":"16","verse":"40","text":"Ɓay ɓe yaltii ka kaso, ɓe naatiri ka oo debbo wi'eteeɗo Linda, ɓe yiidi e musiɓɓe ɓen, ɓe wakkilini ɓe. Onsay ɓe yahi."}]}