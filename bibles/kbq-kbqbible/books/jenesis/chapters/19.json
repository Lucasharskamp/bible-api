{"data":[{"book":"Jenesis","chapter":"19","verse":"1","text":"Tare ankero tremoke kinagasegeke Sodomu kumate uhanati'na'e. Loti'a ana ra kumamofo kasante mani'nege'ne ome ke'na'e. Hanki Loti'a neznageno otino vuno zanagafi upari huno, arena ome nereno amanage hu'ne."},{"book":"Jenesis","chapter":"19","verse":"2","text":"Muse huranantoanki ranimota'a eri'za vahetani'amo'na nompi marerita tanaga sese hi'o. Nagrane maseteta okina vugaha'e, huno hige'ne zanagra anage hu'na'e. A'o, megi'a kumapi masegahu'e."},{"book":"Jenesis","chapter":"19","verse":"3","text":"Hianagi Loti'a hankavetigene agrane vu'na'e. Vakeno noma'afi ra ne'za ome kre neznanteno zo'ore bretia mago'a kre znantegene ne'na'e."},{"book":"Jenesis","chapter":"19","verse":"4","text":"Hagi ne'zana nete'za omase mani'nageno, miko Sodomu kumate nehazavene ranra vahe'mo'zanena Loti nona eme regagi'naze."},{"book":"Jenesis","chapter":"19","verse":"5","text":"Ana hute'za Lotina ke'za atimi'za, Iga nantu vahe'ma zanavrenkama nonka'afima ante'nana vahera mani'na'e? Zanavre kamategeta znanteta masamaneno."},{"book":"Jenesis","chapter":"19","verse":"6","text":"Hazageno Loti'a atineramino amefiti kafana eri negino,"},{"book":"Jenesis","chapter":"19","verse":"7","text":"anage hu'ne, Muse hurmantoanki nafuheta kefo avu'ava zana huoznantegahaze."},{"book":"Jenesis","chapter":"19","verse":"8","text":"Kama antahiho, mofani'amokea vene omase mofatre manina'anki, zanagri zanavre'na eme tami'nena tamavesinia zama hunaku'ma hanuta anara huznantegahaze. Hagi muse (plis) hurmantoanki nantu vahe'ma noni'afima emanina'ana zanagrira mago'zana huoznantegahaze."},{"book":"Jenesis","chapter":"19","verse":"9","text":"Huno nehige'za zamagra anage hu'naze, Kagra manigano! Ru kazigati vahe'moka tagrikura nehananki, hago kagra refko hurante'za nehampi, kagrira kazeri havizantfa hugahune. Lotina atufe'za kafama'are eme rentrako hu'za kafana anafe hu'za ufre'za hu'naze."},{"book":"Jenesis","chapter":"19","verse":"10","text":"Ana netremokea Lotina avazuhu nompinka nente'ne, kafana erigi'na'e."},{"book":"Jenesis","chapter":"19","verse":"11","text":"Maka vene'nema no kasante'ma oti'naza vahe'mokizmia zanagra ositeti vuno rante vu'nea nagara zamavurga erisu hige'za impane eneri'za, kafanku hakre'za vu'za e'za hu'naze."},{"book":"Jenesis","chapter":"19","verse":"12","text":"Anama nehazage'ne ana netremokea amanage huke Lotina antahige'na'e, Ama kumapina vaheka'a mago'a mani'nazo? Ne'mofaka'ane, neganemone, ruga'a vaheka'ane zamavarenka amafintira ko viho."},{"book":"Jenesis","chapter":"19","verse":"13","text":"Ama kumara eri haviza hugahu'e. Zamagenkemo'a Ra Anumzamofonte marerigeno Ra Anumzamo'a ama rankumara omeri haviza hi'o huno hurantegeta e'no'e'."},{"book":"Jenesis","chapter":"19","verse":"14","text":"Anagema hakeno'a mofa'amoke arave hugahaze hu'za huhampri znante'naza ne'trente Loti'a vuno amanage huno ome zanasami'ne, Anumzamo'a ama kumara ahe fanane huku nehianki otinketa ama kura atreta vamaneno, huno hige'ne, reravatga nehunka taginke nehane nehu'ne kiza re'na'e."},{"book":"Jenesis","chapter":"19","verse":"15","text":"Ko'atu afu'za rugeka nehigeno ankero netremokea amanage huke asami'na'e, Lotiga ame' hunka mofaka'ararene, negnarone zamavarenka vuo. Amafi vahe knaza mani'neta erizanku freta viho."},{"book":"Jenesis","chapter":"19","verse":"16","text":"Hianagi Loti'a tare agesa nentahige'ne, ana netremokea Lotine, nenarone, mofa'ararene zamazante zamavazu huke, ana kumapinti vu'ne fegi'a ome zamatre'na'e. Anumzamo'a asuntaginte'negu huno Lotina anara hunte'ne."},{"book":"Jenesis","chapter":"19","verse":"17","text":"Fegiama atiramitageno'a, mago ankeromo huno, Frisagi ko' atreta freho! Magore huta rukrahera huta onkeho, ama agupomofo tvaontera omanita agonarega mareriho. Anama osanuta tamagranena frigahaze."},{"book":"Jenesis","chapter":"19","verse":"18","text":"Hianagi Loti'a amanage hu'ne, A'o! Ranimota'a keke huranantonki, anara osugahie!"},{"book":"Jenesis","chapter":"19","verse":"19","text":"Hanki antahio, eri'za vahekamo'na nagu'nevazinka, nahoke nehenka navrenka eme natrane. Hianagi agonamo'a afete me'neankina ovu'nenugeno knazamo'a nazeri haviza hanige'na, ama ana vahe'ene frigahue."},{"book":"Jenesis","chapter":"19","verse":"20","text":"Hagi ko, antu onensa kumara tava'onte me'neanki, natrege'na ana osi kumapi fre'na umani'nena, ana knazana agatera'neno."},{"book":"Jenesis","chapter":"19","verse":"21","text":"Higeno ankeromo'a huno, Knareki mago'ene nantahiganke'na keka'a antahigamuankina kema hana osi kumara eri havizana osugahuanki traginka ana kumapi vuo."},{"book":"Jenesis","chapter":"19","verse":"22","text":"Ame hunka mago'zama osunesure ana kumate vuo. Ana hu'negu ana osi kuma'mofo agi'a Zoari hu'naze."},{"book":"Jenesis","chapter":"19","verse":"23","text":"Hagi Loti'a Zoari kumate uhanatigeno zage hanatino rumasa hu'ne."},{"book":"Jenesis","chapter":"19","verse":"24","text":"Ana higeno Ra Anumzamo'a tevene, teve nerea salfa haverami monafinti herafitregeno ko'ma riaza huno Sodomu kumate'ene Gomora kumate erami'ne."},{"book":"Jenesis","chapter":"19","verse":"25","text":"Ana huno ana maka ranra kuma'ene, ranra kuma agu'afi mani'naza vahe'ene, hozane, trazane, mopafi nehagea maka'zana ahe fanane huvagare'ne."},{"book":"Jenesis","chapter":"19","verse":"26","text":"Hianagi Loti nenaro'a henka ne-eno rukrahe huno ana kumatega negegeno'a, avufgamo'a ruzahe higeno hagemo'ma hiaza huno krage feno anante oti'ne."},{"book":"Jenesis","chapter":"19","verse":"27","text":"Abrahamu'a masereti ame nantera otino Ra Anumzanema oti'neno keaga hu'nere vu'ne."},{"book":"Jenesis","chapter":"19","verse":"28","text":"Vuno unemanino ke fenkamu teno Sodomu kuma'ene, Gomora kuma'enema me'nea agupofima keana mago'zana onke'neanki teve kunke ke'ne. Kumo'a tusiza huno marenerino vemagu vemagu nehuno refite vagare'ne."},{"book":"Jenesis","chapter":"19","verse":"29","text":"Anumzamo'a ana huno Loti'ma agupofima nemania kumatamima eri havizama nehuno'a, Abrahamu'enema huvempama hu'nea kegu agesa nentahino, Lotina avreno rurega ome ante'ne."},{"book":"Jenesis","chapter":"19","verse":"30","text":"Zoari kumapi mani'zanku Loti'a koro nehuno tare mofa'arare'ne hage'za agonarega havegampi umani'naze."},{"book":"Jenesis","chapter":"19","verse":"31","text":"Umani'ne'za nuna'amo'a ngana'amofona amanage huno asami'ne, Nafati'amo'a ozafa re'ne. Amafi ve erita mofavre kasentesnu'a vahera omanitfa hu'ne."},{"book":"Jenesis","chapter":"19","verse":"32","text":"Hagi antahio, tafati'amofona negi ti ami'manenkeno neteno negi nenena nagatimofo zamagi fanane hu'zankura anukita mase'neta, tafati'amofo mofavre kasentesanu'e."},{"book":"Jenesis","chapter":"19","verse":"33","text":"Huno hige'ne ana kenage nafaznimofona hanave ti amikeno neteno, agesa ontahi negi neno mase'negene, nuna'amo'a anteno mase'ne. Anazama ha'ana neznafa'a antahino keno osu'ne."},{"book":"Jenesis","chapter":"19","verse":"34","text":"Nuna'amo'a nefama anteno masegeno komatia nanterana, nagana'amofona amanage huno asami'ne, Hago nagra kenage nerafa'ene mase'noanki meni kenage anahu kna huta hanave ti ami'manenkeno neteno, ete negi nenena anukinka masetegeta, nagati'amofo zamagi fanane huzankura nafati'amofo mofavre tamu'ene huta kasenta'maneno, huno hige'ne,"},{"book":"Jenesis","chapter":"19","verse":"35","text":"ana hu'ne nafa'zanimofona waini ti amikeno neteno agesa ontahi negineno masenegeno nagana'amo anteno mase'ne. Anazama hiana neznafa'a antahino keno osu'ne."},{"book":"Jenesis","chapter":"19","verse":"36","text":"E'ina nehuke, Loti mofa tremokea nafa'zanimofonteti zanamu'ene hu'na'e."},{"book":"Jenesis","chapter":"19","verse":"37","text":"Kota mofa'mo ne'mofavre kasenteteno, agi'a Moapu'e huno ante'ne, agra Moapu vahe'mokizmi nezmageho'e."},{"book":"Jenesis","chapter":"19","verse":"38","text":"Hagi nagana'amo enena ana zanke huno ne' mofavre kasenteno, agi'a Ben-Ammi'e huno ante'ne. Ana mofavrefinti'ma fore hu'nea vahekura Amoni vahere hu'za nehaze."}]}