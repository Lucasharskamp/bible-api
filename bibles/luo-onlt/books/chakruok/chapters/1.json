{"data":[{"book":"Chakruok","chapter":"1","verse":"1","text":"Kar chakruok Nyasaye nochweyo polo gi piny."},{"book":"Chakruok","chapter":"1","verse":"2","text":"Koro piny ne onge kido kendo ne onge gimoro amora e iye. Mudho mandiwa noimo ataro mangʼongo kendo Roho mar Nyasaye ne wuotho ewi atarono."},{"book":"Chakruok","chapter":"1","verse":"3","text":"Eka Nyasaye nowacho niya, “Ler mondo obedie,” mi ler nobetie."},{"book":"Chakruok","chapter":"1","verse":"4","text":"Nyasaye noneno ni ler ber, kendo ne opogo ler kuom mudho."},{"book":"Chakruok","chapter":"1","verse":"5","text":"Nyasaye noluongo ler ni “odiechiengʼ” kendo mudho noluongo ni “otieno.” Piny noyuso, kendo noru ma en chiengʼ mokwongo."},{"book":"Chakruok","chapter":"1","verse":"6","text":"Eka Nyasaye nowacho niya, “Gima pogo pi mondo obedie mondo opog pi gi pige.”"},{"book":"Chakruok","chapter":"1","verse":"7","text":"Omiyo Nyasaye noketo gima pogo pi mamalo gi pi ma piny. Kendo nobedo kamano."},{"book":"Chakruok","chapter":"1","verse":"8","text":"Nyasaye noluongo gima nopogo pigno ni “polo.” Piny noyuso kendo noru, ma en chiengʼ mar ariyo."},{"book":"Chakruok","chapter":"1","verse":"9","text":"Kendo Nyasaye nowacho niya, “Pi manie bwo polo mondo ochokre kaachiel, kendo lowo motwo obedie.” Kendo notimore kamano."},{"book":"Chakruok","chapter":"1","verse":"10","text":"Nyasaye nochako lowo ni “piny” kendo pige mane ochokore nochako ni “nembe.” Kendo Nyasaye noneno ni mano ber."},{"book":"Chakruok","chapter":"1","verse":"11","text":"Eka Nyasaye nowacho niya, “Buya nyaka nyag e piny, kothe manyago cham kod yiende manyago olembe man-gi kuthe eigi kaka kitgi obet kendo nobedo kamano."},{"book":"Chakruok","chapter":"1","verse":"12","text":"Buya nonyak e piny: Cham nonywolo kothegi kaka kitgi nobet kendo yiende nonywolo olembe man-gi kodhi kaka kitgi nobet. Kendo Nyasaye noneno ni mano ber."},{"book":"Chakruok","chapter":"1","verse":"13","text":"Piny noyuso kendo noru, ma en chiengʼ mar adek.”"},{"book":"Chakruok","chapter":"1","verse":"14","text":"Bangʼe Nyasaye nowacho niya, “Ler mondo obedie e kor polo mondo opog odiechiengʼ gi otieno, kendo gibed kaka ranyisi mag lokruok ndalo kod odiechienge, kod higni,"},{"book":"Chakruok","chapter":"1","verse":"15","text":"kendo ginibedi ler mae kor polo mondo gi chiw ler e piny.” Kendo nobedo kamano."},{"book":"Chakruok","chapter":"1","verse":"16","text":"Nyasaye noloso gik moko ariyo madongo makelo ler; ler maduongʼ ne rito odiechiengʼ, to ler matin ne rito otieno. Sulwe bende noloso."},{"book":"Chakruok","chapter":"1","verse":"17","text":"Nyasaye noketogi e kor polo mondo gi chiw ler e piny,"},{"book":"Chakruok","chapter":"1","verse":"18","text":"mondo girit odiechiengʼ gotieno, kendo gipog ler koa kuom mudho. Nyasaye noneno ni mano ber."},{"book":"Chakruok","chapter":"1","verse":"19","text":"Piny noyuso kendo noru, ma en chiengʼ mar angʼwen."},{"book":"Chakruok","chapter":"1","verse":"20","text":"Kendo Nyasaye nowacho niya, “Pi mondo opongʼ gi gik mangima, kendo winy mondo ofu ewi piny e kor polo.”"},{"book":"Chakruok","chapter":"1","verse":"21","text":"Kamano Nyasaye nochweyo gik madongo mag nam kod gik mangima duto kod gik malak mag pi, kaka kitgi obet kod winy duto man-gi bwombegi kaka kitgi obet. Nyasaye noneno ni mano ber."},{"book":"Chakruok","chapter":"1","verse":"22","text":"Nyasaye nogwedhogi kendo owacho niya, “Nywolreuru kendo umedru kuom kwan kendo upongʼ pi mag nembe kendo winy bende omedre e piny.”"},{"book":"Chakruok","chapter":"1","verse":"23","text":"Kendo piny noyuso, kendo noru, ma en chiengʼ mar abich."},{"book":"Chakruok","chapter":"1","verse":"24","text":"Kendo Nyasaye nowacho niya, “Piny mondo onywol gik mangima kaka kitgi obet: Jamni, kod gik moko duto mamol e lowo, kod le mag bungu, mana kaka kit moro ka moro obet.” Kendo nobet kamano."},{"book":"Chakruok","chapter":"1","verse":"25","text":"Nyasaye noloso le mag bungu kaka kitgi obet; jamni kaka kitgi obet kendo gi gik mamol e lowo kaka kitgi obet. Nyasaye noneno ni mano ber."},{"book":"Chakruok","chapter":"1","verse":"26","text":"Eka Nyasaye nowacho niya, “We wachwe dhano e kido machal kodwa kendo gibed gi teko ewi rech mae nam kendo gi winy mae kor polo, ewi jamni, ewi piny duto kendo ewi chwech duto mawuotho ewi lowo.”"},{"book":"Chakruok","chapter":"1","verse":"27","text":"Kuom mano Nyasaye nochweyo dhano e kite owuon,"},{"book":"Chakruok","chapter":"1","verse":"28","text":"Nyasaye nogwedhogi mi owachonegi niya, “Nywolreuru kendo kwanu omedre; pongʼuru piny kendo urite. Beduru gi teko ewi rech ma e nam kod winy mae kor polo kendo ewi gik mangima duto mawuotho ewi lowo.”"},{"book":"Chakruok","chapter":"1","verse":"29","text":"Eka Nyasaye nowacho niya, “Amiyou kothe duto manyago cham e wangʼ piny duto kod yiende duto man kod olemo gi kodhi eigi. Ginibed magu kuom chiemo."},{"book":"Chakruok","chapter":"1","verse":"30","text":"To ne le duto mag piny kod winy duto mafuyo e kor polo kod gik moko duto mawuotho e piny, gimoro amora mangima; amiyo lum duto mondo obed chiembgi.” Kendo nobedo kamano."},{"book":"Chakruok","chapter":"1","verse":"31","text":"Nyasaye nongʼiyo gik moko duto mane osechweyo kendo noneno ni gibeyo ahinya. Piny noyuso kendo noru, ma en chiengʼ mar auchiel."}]}