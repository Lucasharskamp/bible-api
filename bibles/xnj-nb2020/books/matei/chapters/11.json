{"data":[{"book":"Matei","chapter":"11","verse":"1","text":"Yesu peamali kuvapela malagizu vawuliwa vaki, kumi na vavili, akawuka penapo, kuhamba kuwula na kukokosa mumiji yeyavi papipi na Galilaya."},{"book":"Matei","chapter":"11","verse":"2","text":"Yohani Mbatizaji akungiwi mu jela, peayuwini matendu ga Kilisitu, ndi avatumili vawuliwa vaki,"},{"book":"Matei","chapter":"11","verse":"3","text":"vamkota Yesu, “Wu, veve ndi yula mweibwela, amala timlindila yungi?”"},{"book":"Matei","chapter":"11","verse":"4","text":"Yesu akavayangula, “Mhamba, mukamjovela Yohani gala gemukugalola na kuyuwana."},{"book":"Matei","chapter":"11","verse":"5","text":"Vangalola vilola na vangagenda vigenda, na vanamabudi vinyambiswa, na vangayuwa viyuwana na vevafwili viyukiswa na vangangu vikokoselewa Lilovi la Bwina."},{"book":"Matei","chapter":"11","verse":"6","text":"Amotisiwa mundu yula mwangaleka kunisadika!”"},{"book":"Matei","chapter":"11","verse":"7","text":"Hinu vawuliwa va Yohani vala pavawuyili, Yesu akavajovela msambi wa vandu wewamtindili, malovi ga Yohani, “Mwahambili kulugangatu kulola kiki? Wu mwaganili kulola linyai chelinyuguswa na mpungu?"},{"book":"Matei","chapter":"11","verse":"8","text":"Hinu mwahambili kulola kyani? Mundu mweawalili nyula za kunyamba? Lola Vandu veviwala nyula za bwina vitama munyumba za vankosi."},{"book":"Matei","chapter":"11","verse":"9","text":"Nambu mweambili kulola kyani? Mlota wa Chapanga? Ena, chakaka neju kuliku mlota wa Chapanga.”"},{"book":"Matei","chapter":"11","verse":"10","text":"“Mwenuyu ndi Yohani mweajoviwi mu Mayandiku Gamsopi. ‘Yuwanila nene nikumtuma mjumbi wangu akulongolela, kutendelekela njila yaku.’"},{"book":"Matei","chapter":"11","verse":"11","text":"Nikuvajovela chakaka, pagati ya vandu vevitama pamulima angahumila mweavi mkulu kuliku Yohani Mbatizaji. Pamonga na ago yula mweavi mdebe neju muunkosi wa Chapanga, ndi mkulu kuliku Yohani."},{"book":"Matei","chapter":"11","verse":"12","text":"Kuhuma lukumbi lwa Yohani Mbatizaji mbaka lelu, Unkosi wa Chapanga ubelelewa neju, na vandu vevavi na makakala vilinga kuutola kwa makakala."},{"book":"Matei","chapter":"11","verse":"13","text":"Mawuliwu goha ga vamlota va Chapanga na vawula va Malagizu mbaka lukumbi ulu lwa Yohani galotili mambu ga lusenje lwa hinu.”"},{"book":"Matei","chapter":"11","verse":"14","text":"Ngati mwihotola kuyidikila aga, Yohani ndi Eliya mweibwela."},{"book":"Matei","chapter":"11","verse":"15","text":"Mweavi na makutu, ndi ayuwana!"},{"book":"Matei","chapter":"11","verse":"16","text":"“Hinu nichiwanangisa na kyani chiveleku ichi? Ngati vasongolo vevitama pandu pa kugulisila vindu na msambi umonga ujovesana na wungi,"},{"book":"Matei","chapter":"11","verse":"17","text":"‘Titovii ngo'ma nambu mumbeli kukina! Tiyimbili nyimbu za malilu nambu mvembi lepi!’"},{"book":"Matei","chapter":"11","verse":"18","text":"Ndava muni Yohani abwelili, aleki kulya chakulya ndava ya Bambu, anganywa divayi, vene vakajova, ‘Ana mzuka.’"},{"book":"Matei","chapter":"11","verse":"19","text":"Mwana wa Mundu abwelili ilya na kunywa vene vakajova, ‘Mumlola mundu uyu! Muhutulu na chigaligali, nkozi wa vatola kodi na vevakumbudila Chapanga!’ Pamonga na genaa luhala lwa Chapanga lumanyikana kuvya labwina ndava ya matendu gaki.”"},{"book":"Matei","chapter":"11","verse":"20","text":"Kangi Yesu akatumbula kuhakalila vandu miji yeahengili gachinamtiti gamahele nambu valekili lepi kumbudila Chapanga."},{"book":"Matei","chapter":"11","verse":"21","text":"“Mwalachikolela mwavandu va Kolazini! Mwalachikolela mwavandu va Betisaida! Muni, ngati gachinamtiti genihengili kwinu mbanga yagahengiki ku Tilo na ku Sidoni, vandu vaki ngavamali, kuwala magunila na kunyala malyenge vakotwiki kumbudila Chapanga."},{"book":"Matei","chapter":"11","verse":"22","text":"Nambu nikuvajovela mu ligono la uhamula nyenye yati mwihamuliwa neju kuliku vandu va ku Tilo na Sidoni."},{"book":"Matei","chapter":"11","verse":"23","text":"Na nyenye mwavandu va Kapelanaumu, wu, yati mukujikwiha mbaka kunani kwa Chapanga? Yati wiheleswa mbaka kuligodi litali langali mwishu! Ndava kuvya gachinamtiti gegahengiki kwa veve, yagahengiki ku Sodoma kula, muji wenuwo ngawasigalili mbaka lelu."},{"book":"Matei","chapter":"11","verse":"24","text":"Nambu nikuvajovela, ligono la uhamula veve yati wihamuliwa neju kuliku ya vandu va ku Sodoma!”"},{"book":"Matei","chapter":"11","verse":"25","text":"Lukumbi lwenulo, Yesu ajovili, “Nikusengusa, Dadi, Bambu wa kunani na mulima! Ndava uvafiyili mambu genago vevavi na luhala na vasomaji, ndi uvagubukulii vana vadebe.”"},{"book":"Matei","chapter":"11","verse":"26","text":"Ena, Dadi, ndi cheyikuganisi."},{"book":"Matei","chapter":"11","verse":"27","text":"“Dadi wangu anigotolili vindu vyoha. Avi lepi mweamumanyi Mwana nambu Dadi, mewa kawaka mweamumanyi Dadi nambu Mwana, na yeyoha yula ndi Mwana aganili kumgubukulila."},{"book":"Matei","chapter":"11","verse":"28","text":"Mbwela mwavoha kwangu, mwemwing'aiswa na kuyegemewa na ndwika na nene yati nikuvapumulisa."},{"book":"Matei","chapter":"11","verse":"29","text":"Mjikunga lingolingoli langu, mkajiwula kuhuma kwangu, muni nene ndi nampoli na mngolongondi wa mtima, na nyenye yati mpoleswa mumtima yinu."},{"book":"Matei","chapter":"11","verse":"30","text":"Muni, lingolingoli langu litopa lepi ndwika yangu yiyuyuka.”Lingolingoli"}]}