{"data":[{"book":"VaKorose","chapter":"3","verse":"1","text":"Sezvo, zvino, makamutswa pamwe chete naKristu, isai mwoyo yenyu pazvinhu zviri kumusoro, uko kugere Kristu kuruoko rworudyi rwaMwari."},{"book":"VaKorose","chapter":"3","verse":"2","text":"Isai pfungwa dzenyu pazvinhu zviri kumusoro, kwete pazvinhu zvenyika."},{"book":"VaKorose","chapter":"3","verse":"3","text":"Nokuti makafa, uye upenyu hwenyu hwakavigwa zvino naKristu muna Mwari."},{"book":"VaKorose","chapter":"3","verse":"4","text":"Panoonekwa Kristu, iye upenyu hwenyu, ipapo nemiwo muchaonekwa pamwe chete naye mukubwinya."},{"book":"VaKorose","chapter":"3","verse":"5","text":"Naizvozvo, urayai zvose zvenyu zvenyika zvinoti: upombwe, netsvina, nokusachena, nokuchiva, nokuda zvakaipa uye kukara, ndiko kunamata zvifananidzo."},{"book":"VaKorose","chapter":"3","verse":"6","text":"Nokuda kwaizvozvi, kutsamwa kwaMwari kuri kuuya."},{"book":"VaKorose","chapter":"3","verse":"7","text":"Imi maimbofamba mazviri, muupenyu hwamaimborarama."},{"book":"VaKorose","chapter":"3","verse":"8","text":"Asi zvino munofanira kuzvidzora pane zvose zvakadai sezvizvi zvinoti: kutsamwa, hasha, ruvengo, makuhwa, nokutaura zvakaora zvichibva pamiromo yenyu."},{"book":"VaKorose","chapter":"3","verse":"9","text":"Musareverana nhema, sezvo makabvisa munhu wenyu wekare namabasa ake"},{"book":"VaKorose","chapter":"3","verse":"10","text":"mukafuka munhu mutsva, ari kuvandudzwa mukuziva, mumufananidzo woMusiki wake."},{"book":"VaKorose","chapter":"3","verse":"11","text":"Apa hapachina muGiriki kana muJudha, kudzingiswa kana kusadzingiswa, mutorwa kana muSitia, nhapwa kana akasununguka, asi Kristu ndiye zvose, uye ari mune zvose."},{"book":"VaKorose","chapter":"3","verse":"12","text":"Naizvozvo savasanangurwa vaMwari, vatsvene uye vanodikanwa kwazvo, zvifukidzei netsitsi, nounyoro, nokuzvininipisa, nokupfava uye nomwoyo murefu."},{"book":"VaKorose","chapter":"3","verse":"13","text":"Munzwirane tsitsi uye mukanganwirane pamhosva ipi zvayo yamunenge matadzirana. Mukanganwire sezvamakakanganwirwa naShe."},{"book":"VaKorose","chapter":"3","verse":"14","text":"Uye pazvinhu zvose izvi fukai rudo, runokusunganidzai pamwe chete muhumwe hwakakwana."},{"book":"VaKorose","chapter":"3","verse":"15","text":"Rugare rwaKristu ngarutonge mumwoyo yenyu, sezvo senhengo dzomuviri mumwe makadanirwa kurugare. Uye munofanira kuvonga."},{"book":"VaKorose","chapter":"3","verse":"16","text":"Shoko raKristu ngarigare zvakakwana mamuri pamunenge muchidzidzisana muchirayirana nouchenjeri hwose, uye muchiimba mapisarema, dzimbo nenziyo dzomweya muchivonga Mwari mumwoyo yenyu."},{"book":"VaKorose","chapter":"3","verse":"17","text":"Uye zvose zvamunoita, mushoko kana mumabasa, itai zvose muzita raIshe Jesu, muchivonga Mwari ivo Baba kubudikidza naye."},{"book":"VaKorose","chapter":"3","verse":"18","text":"Vakadzi, zviisei pasi pavarume venyu, sezvazvakafanira muna She."},{"book":"VaKorose","chapter":"3","verse":"19","text":"Varume, idai vakadzi venyu musingavabati nehasha."},{"book":"VaKorose","chapter":"3","verse":"20","text":"Vana, teererai vabereki venyu pazvinhu zvose, nokuti izvi zvinofadza Ishe."},{"book":"VaKorose","chapter":"3","verse":"21","text":"Madzibaba, musanetsa vana venyu, nokuti vanozoora mwoyo."},{"book":"VaKorose","chapter":"3","verse":"22","text":"Varanda, teererai vatenzi venyu vapanyika muzvinhu zvose; uye muzviite, kwete kuti vakuonei chete uye kuti mudikanwe navo, asi nokutendeka kwomwoyo uye nokutya Ishe."},{"book":"VaKorose","chapter":"3","verse":"23","text":"Zvose zvamunoita, itai zvose nomwoyo wose, savanhu vanoshandira Ishe, kwete munhu,"},{"book":"VaKorose","chapter":"3","verse":"24","text":"sezvo muchiziva kuti muchagamuchira nhaka kubva kuna She somubayiro. NdiIshe Kristu wamunoshumira."},{"book":"VaKorose","chapter":"3","verse":"25","text":"Ani naani anoita zvakaipa achatsiviwa nokuda kwezvakaipa zvake, uye hapana kutsaura vanhu."}]}