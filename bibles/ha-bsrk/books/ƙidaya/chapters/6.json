{"data":[{"book":"Ƙidaya","chapter":"6","verse":"1","text":"Ubangiji ya ce wa Musa,"},{"book":"Ƙidaya","chapter":"6","verse":"2","text":"“Yi magana da Isra’ilawa, ka ce musu, ‘In mace, ko namiji yana so yă yi alkawari na musamman, alkawarin zaman keɓaɓɓe ga Ubangiji, a matsayin Banazare,"},{"book":"Ƙidaya","chapter":"6","verse":"3","text":"dole yă keɓe kansa daga ruwan inabi, ko daga waɗansu abubuwa sha masu sa maye, kada kuma yă sha ruwan tsamin da aka yi daga ruwan inabi, ko daga waɗansu abubuwa sha masu sa maye. Ba zai sha ruwan ’ya’yan inabi, ko yă ci ’ya’yan inabi ɗanye ko busasshe ba."},{"book":"Ƙidaya","chapter":"6","verse":"4","text":"Muddin yana Banazare, ba zai ci wani abin da ya fito daga ’ya’yan inabi ba, ko ƙwayar inabi, ko ɓawonsa ma."},{"book":"Ƙidaya","chapter":"6","verse":"5","text":"“ ‘A dukan lokacin da yake a kan alkawarin keɓewarsa, reza ba zai taɓa kansa. Dole yă kasance da tsarki har ƙarshen keɓewarsa ga Ubangiji; tilas yă bar gashin kansa yă yi tsawo."},{"book":"Ƙidaya","chapter":"6","verse":"6","text":"A dukan kwanakin keɓewarsa ga Ubangiji, Banazarin ba zai yi kusa da gawa ba."},{"book":"Ƙidaya","chapter":"6","verse":"7","text":"Ko da ma gawar ta mahaifinsa ce, ko ta mahaifiyarsa, ko ta ɗan mahaifiyarsa, ko kuma ta ’yar’uwarsa ce, ba zai ƙazantar da kansa saboda su ba, domin alamar keɓewarsa ga Allah tana kansa."},{"book":"Ƙidaya","chapter":"6","verse":"8","text":"A dukan kwanakin keɓewarsa, an tsarkake shi ga Ubangiji."},{"book":"Ƙidaya","chapter":"6","verse":"9","text":"“ ‘In farat ɗaya wani ya mutu kusa da shi, to, keɓewarsa ta ƙazantu, dole yă aske kansa a ranar tsarkakewarsa, a rana ta bakwai."},{"book":"Ƙidaya","chapter":"6","verse":"10","text":"Sa’an nan a rana ta takwas, tilas yă kawo wa firist ’yan kurciyoyi biyu, ko kuma ’yan tattabarai biyu a bakin ƙofar Tentin Sujada."},{"book":"Ƙidaya","chapter":"6","verse":"11","text":"Firist kuwa zai miƙa ɗaya don hadaya ta zunubi, ɗayan kuma don hadaya ta ƙonawa, yă yi kafara dominsa, gama ya yi zunubi ta dalilin gawar. A wannan rana zai sāke keɓe kansa."},{"book":"Ƙidaya","chapter":"6","verse":"12","text":"Dole yă keɓe kansa ga Ubangiji, har kwanakin keɓewarsa, kuma dole yă kawo ɗan rago bana ɗaya a matsayin hadayar laifi. Kwanakin baya ba sa cikin lissafi, domin ya ƙazantu a lokacin keɓewarsa."},{"book":"Ƙidaya","chapter":"6","verse":"13","text":"“ ‘To, ga doka saboda Banazare sa’ad da kwanakin keɓewarsa suka gama. Za a kawo shi a bakin ƙofar Tentin Sujada."},{"book":"Ƙidaya","chapter":"6","verse":"14","text":"A can zai miƙa hadayunsa ga Ubangiji. Hadayun kuwa su ne, ɗan rago, bana ɗaya marar lahani don hadaya ta ƙonawa, ’yar tunkiya, bana ɗaya marar lahani na hadaya don zunubi, rago marar lahani don hadaya ta salama,"},{"book":"Ƙidaya","chapter":"6","verse":"15","text":"tare da hadayu na hatsi da hadayu na sha, da kuma kwando burodi marar yisti, ƙosai da aka yi da lallausan gari kwaɓaɓɓe da mai, da kuma wainan da aka barbaɗa da mai."},{"book":"Ƙidaya","chapter":"6","verse":"16","text":"“ ‘Firist zai kawo su a gaban Ubangiji, yă miƙa hadaya don zunubi da hadaya ta ƙonawa."},{"book":"Ƙidaya","chapter":"6","verse":"17","text":"Zai miƙa kwandon burodi marar yisti, yă kuma miƙa ɗan ragon hadaya ta salama tare da hadaya ta gari, da hadaya ta sha ga Ubangiji."},{"book":"Ƙidaya","chapter":"6","verse":"18","text":"“ ‘Sa’an nan a ƙofar Tentin Sujada, dole Banazaren yă aske gashin da ya alamta keɓewarsa, yă kwashe gashin, yă zuba a cikin wutar da take ƙarƙashin hadaya ta salama."},{"book":"Ƙidaya","chapter":"6","verse":"19","text":"“ ‘Bayan Banazaren ya aske gashinsa da ya alamta keɓewa, firist zai ɗauki dafaffiyar kafaɗar rago, da ƙosai da kuma waina daga cikin kwando waɗanda duka biyu marar yisti ne, yă sa su a tafin hannun keɓaɓɓen."},{"book":"Ƙidaya","chapter":"6","verse":"20","text":"Firist zai kaɗa su a gaban Ubangiji, hadaya ce ta kaɗawa; mai tsarki ne kuma, zai zama na firist, tare da ƙirjin da aka kaɗa da kuma cinyar da aka kawo. Bayan haka, Banazaren zai iya shan ruwan inabi."},{"book":"Ƙidaya","chapter":"6","verse":"21","text":"“ ‘Wannan ita ce dokar Banazare wanda ya yi alkawari ga Ubangiji bisa ga keɓewarsa, tare da duk abin da zai iya bayarwa. Tilas yă cika alkawarin da ya yi bisa ga dokar zaman Banazare.’ ”"},{"book":"Ƙidaya","chapter":"6","verse":"22","text":"Ubangiji ya ce wa Musa,"},{"book":"Ƙidaya","chapter":"6","verse":"23","text":"“Gaya wa Haruna da ’ya’yansa, ‘Ga yadda za ku albarkaci Isra’ilawa. Za ku ce musu,"},{"book":"Ƙidaya","chapter":"6","verse":"24","text":"“ ‘ “Ubangiji yă albarkace ku,"},{"book":"Ƙidaya","chapter":"6","verse":"25","text":"Ubangiji yă sa fuskarsa ta haskaka a kanku,"},{"book":"Ƙidaya","chapter":"6","verse":"26","text":"Ubangiji yă dube ku da idon rahama,"},{"book":"Ƙidaya","chapter":"6","verse":"27","text":"“Da haka za su sa sunana a kan Isra’ilawa, ni kuma zan albarkace su.”"}]}