{"data":[{"book":"Luke","chapter":"2","verse":"1","text":"Aru etu din khan te eneka hoise, Caesar Augustus pora ekta hukum ulaise dise, etu duniya laga manu khan sob sorkari kagos te naam likhi kene nijor laga ginti kori lobole."},{"book":"Luke","chapter":"2","verse":"2","text":"Aru poila dinte hoile, jitia Quirinius pora Syria jaga laga governor thakise, etu homoi pora naam likha shuru hoise."},{"book":"Luke","chapter":"2","verse":"3","text":"Aru sob manu nijor laga naam likhi bole nijor desh te jaise."},{"book":"Luke","chapter":"2","verse":"4","text":"Aru Joseph bhi Galilee pora jaise, Nazareth aru Judea laga sheher pora, David laga sheher pora juntu ke Bethlehem mate, kelemane tai bhi David laga ghor manu ase aru tai laga khandan pora ahise."},{"book":"Luke","chapter":"2","verse":"5","text":"Tai Mary ke loi kene naam likhi bole jaise, jun tai logote shadi kori bole laga kotha milai kene thakise, aru tai bacha bukhi thakise."},{"book":"Luke","chapter":"2","verse":"6","text":"Aru jitia taikhan Bethlehem te thakise, bacha ke jonom hobole homoi ahi jaise."},{"book":"Luke","chapter":"2","verse":"7","text":"Aru tai chokra ke jonom dise, tai laga poila bacha, aru kapra tukra khan pora bandi kene, taike khair te ghumai dise, kelemane aram kora ghor te taikhan thaki bole jaga thaka nai."},{"book":"Luke","chapter":"2","verse":"8","text":"Aru etu jagate, kunba mer rokhiya khan thakise. Aru rati te taikhan kheti te mer khan ke rukhi thakise."},{"book":"Luke","chapter":"2","verse":"9","text":"Aru Probhu laga sorgodoth taikhan usorte ahise, aru Probhu laga mohima taikhan uporte dise, aru taikhan bisi bhoi lagise."},{"book":"Luke","chapter":"2","verse":"10","text":"Aru sorgodoth pora taikhan ke koise, “Bhoi na koribi, huni bhi, kelemane, moi dangor khushi kotha anise, aru etu sob manu nimite hobo."},{"book":"Luke","chapter":"2","verse":"11","text":"Kilekoile aji laga dinte, David laga sheher Bethlehem te, tumikhan nimite, ekjon jonom hoise, jun Tran-korta Probhu Khrista ase!"},{"book":"Luke","chapter":"2","verse":"12","text":"Aru tumikhan ke etu chihna di ase: tumikhan ekjon bacha kapra laga tukra khan pora bandi kene khair uporte ghumai kene pabo.”"},{"book":"Luke","chapter":"2","verse":"13","text":"Aru achanak pora etu sorgodoth logote bisi duth khan ulaikena ahise, aru Isor ke dhanyavad dikena koi thakise,"},{"book":"Luke","chapter":"2","verse":"14","text":"“Sob pora untcha te thaka Isor ke mohima hobi,"},{"book":"Luke","chapter":"2","verse":"15","text":"Aru jitia sorgodoth khan sorgote jai jaise, rokhiya khan ekjon-ekjon ke koise, “Ahibi amikhan Bethlehem te jabo, aru ki hoise etu sabo, juntu kotha Probhu koi amikhan ke janibo dise.”"},{"book":"Luke","chapter":"2","verse":"16","text":"Aru taikhan joldi jai kene Mary aru Joseph ke lok paise aru khair te ghumai thaka bacha ke lok paise."},{"book":"Luke","chapter":"2","verse":"17","text":"Aru jitia taikhan bacha ke sai loise, taikhan jai kene etu bacha laga sob kotha manu khan ke koise."},{"book":"Luke","chapter":"2","verse":"18","text":"Jitia taikhan pora utu bacha laga kotha koise sob manu ke koise, etu huni kene taikhan sob asurit hoise."},{"book":"Luke","chapter":"2","verse":"19","text":"Hoilebi Mary to etu kotha sob tai laga monte he rakhise."},{"book":"Luke","chapter":"2","verse":"20","text":"Aru saguli roikhya khan, ki kotha taikhan ke sorgodoth khan pora koise aru taikhan ki hunise etu loi kene Isor ke dhanyavad dikene wapas jaise."},{"book":"Luke","chapter":"2","verse":"21","text":"Aru jitia ath din pura hoise, tai laga sunnot niyom kora dinte, aru titia tai laga naam Jisu koi kene matidise, juntu naam sorgodoth pora matidise jitia Tai ama laga peth te hoi thakise2.21 Gen. 17:12; Lev. 12:3."},{"book":"Luke","chapter":"2","verse":"22","text":"Aru jitia sapha kora laga din paar hoise, Moses laga niyom hisab te, taike Jerusalem te Isor usorte dibole nimite anise2.22 Lev. 12:6."},{"book":"Luke","chapter":"2","verse":"23","text":"-Aru etu Isor laga niyom te likhi kene ase, “Jiman mota ama laga pet pora ulai ahise, tai Probhu usorte pobitro matibo”-2.23 Exo. 13:2, 12,"},{"book":"Luke","chapter":"2","verse":"24","text":"Aru boli dibole nimite juntu Probhu laga niyom te koise, “Ek jora kopu chiriya aru duita chutu kobutar2.24 Lev. 12:8.”"},{"book":"Luke","chapter":"2","verse":"25","text":"Aru sabi, Jerusalem te ekjon manu thakisele, tai laga naam Simon ase, tai dharmik jon asele aru Isor ke aradhana di thaka manu asele. Tai Israel nimite mon aram pabole bisara manu thakise; aru Pobitro Atma tai logote thakise."},{"book":"Luke","chapter":"2","verse":"26","text":"Aru Pobitro Atma pora taike dikhai dise, tai mora nadikhibo, jitia tak tai Probhu laga Khrista ke nadikhibo."},{"book":"Luke","chapter":"2","verse":"27","text":"Aru tai Atma te hoi kene mondoli te ahise; aru jitia Jisu laga ama baba pora taike anise; ki niyom ase etu hisab te tai uporte kori bole nimite."},{"book":"Luke","chapter":"2","verse":"28","text":"Aru tai laga hathte bacha ke uthaikene Isor ke dhanyavad dise, aru koise,"},{"book":"Luke","chapter":"2","verse":"29","text":"“Etiya apuni laga noukar ke shanti pora etu prithibi chari kene jabole dibi Probhu, apuni laga kotha hisab te."},{"book":"Luke","chapter":"2","verse":"30","text":"Moi laga suku pora apuni laga poritran dikhise,"},{"book":"Luke","chapter":"2","verse":"31","text":"Apuni sob to taiyar kori dise apuni laga manu khan usorte:"},{"book":"Luke","chapter":"2","verse":"32","text":"Porjati khan ke dikhai dibole nimite ekta ujala ahise, aru Israel manu khan nimite mohima hobole nimite.”"},{"book":"Luke","chapter":"2","verse":"33","text":"Aru tai ki koise etu huni kene tai laga ama aru baba asurit hoise."},{"book":"Luke","chapter":"2","verse":"34","text":"Aru Simeon taikhan ke asirbad dise, aru bacha laga ama Mary ke koise, “Sabi, etu bacha ke Israel laga manu khan ke uthai dibo nimite rakhise; aru ek din asurit kaam to kotha namana khan ke dikhai dibo."},{"book":"Luke","chapter":"2","verse":"35","text":"Aru ekta talwar apuni laga atma te maribo- kelemane bisi manu laga monte bhabona kosi thaka to ulai ahibo.”"},{"book":"Luke","chapter":"2","verse":"36","text":"Anna bhi ekta bhabobadini thakise, Phanuel laga chukri aru Asher laga jati pora asele. Tai umor bhi bisi hoi jaise, aru tai sat saal tak tai laga mota logote thakise,"},{"book":"Luke","chapter":"2","verse":"37","text":"Aru chaurasi saal tak tai ekjon bidhowa thakise. Tai kitia bhi mondoli chara nai, rati aru din tai prathana aru upas te he sewa kori thakise."},{"book":"Luke","chapter":"2","verse":"38","text":"Aru jitia taikhan usorte ahise, tai Isor ke dhanyavad dibole suru hoise, aru sob manu khan ke etu bacha laga kotha koi dise, kelemane taikhan sob udhar pabo nimite Jerusalem te rukhi thakise."},{"book":"Luke","chapter":"2","verse":"39","text":"Aru jitia Probhu laga niyom te sob kaam khotom hoise, taikhan Galilee te wapas jaise, juntu jaga Nazareth te asele, taikhan nijor laga bosti."},{"book":"Luke","chapter":"2","verse":"40","text":"Aru bacha Jisu to dangor aru takot hoise, gyaan pora bhorta koi kene, aru Isor laga morom Tai laga uporte thakise."},{"book":"Luke","chapter":"2","verse":"41","text":"Aru hodai saal, Tai laga ama baba Jerusalem te Nistar Laga Utsov nimite jai thake."},{"book":"Luke","chapter":"2","verse":"42","text":"Jitia Tai baroh saal hoi jaise, taikhan hodai nisena, dhanyavad dibole nimite jaise."},{"book":"Luke","chapter":"2","verse":"43","text":"Kintu jitia dhanyavad diya aru kha-luwa laga homoi to khotom koi kene paar hoise, jitia taikhan ghor te jai thakise, Jisu to Jerusalem te thaki jaise. Aru tai laga ama aru baba etu jana nai."},{"book":"Luke","chapter":"2","verse":"44","text":"Kintu taikhan bhabise Jisu taikhan logote he eke logote jai ase, aru eneka pora ek din laga safar2.44 Ek din laga safar te 20-30 kms nisena jai thakise.  kori loise. Aru etu pichete taike ghor manu aru sathi khan majote bisari bole shuru hoise."},{"book":"Luke","chapter":"2","verse":"45","text":"Aru jitia Taike pa-a nai taikhan aru Jerusalem te ghuri kene jaise aru taike bisari bole shuru hoise."},{"book":"Luke","chapter":"2","verse":"46","text":"Aru tin din pichete Taike mondoli te paise, sikhai diya manu khan majote bohi kene taikhan ki koi ase etu huni thakise aru kiba kibi hudi thakise."},{"book":"Luke","chapter":"2","verse":"47","text":"Aru jiman manu Tai laga gyaan aru kotha hunise, sob manu khan bisi asurit hoi jaise."},{"book":"Luke","chapter":"2","verse":"48","text":"Aru jitia Taike dikhise, taikhan sob asurit hoi jaise, Tai laga ama pora koise, “Putro, amikhan ke kele eneka korise? Sabi, Apuni laga baba aru moi bisi chinta pora Apnike bisari thakise.”"},{"book":"Luke","chapter":"2","verse":"49","text":"Hoilebi Tai pora koise, “Kile Moike bisari ase? Apnikhan najane naki Moi laga Baba ghor te Moi thaki bole lage koi kene?”"},{"book":"Luke","chapter":"2","verse":"50","text":"Hoilebi Tai ki koise etu kotha taikhan bujhi bole para nai."},{"book":"Luke","chapter":"2","verse":"51","text":"Etu pichete taikhan logote Nazareth te ahi jaise, aru taikhan laga kotha mani kene thakise. Tai laga ama to sob kotha tai laga mon bhitor te he rakhise."},{"book":"Luke","chapter":"2","verse":"52","text":"Aru Jisu tai laga gyaan aru buddhi te bisi bari kene jaise, aru Isor aru manu logot te morom paise."}]}