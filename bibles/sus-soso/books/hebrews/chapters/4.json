{"data":[{"book":"Hebrews","chapter":"4","verse":"1","text":"Ala xa laayidi, a naxan tongo won bɛ sofe a xa malabude, na mu kanaxi. Wo xa fe birin naba alako sofe na malabude kui a naxa kana wo bɛ."},{"book":"Hebrews","chapter":"4","verse":"2","text":"Won bara na xibaaru fanyi mɛ alɔ booree a mɛxi ki naxɛ, kɔnɔ a mu sese fanxi e ma e xa danxaniyatareɲa xa fe ra."},{"book":"Hebrews","chapter":"4","verse":"3","text":"Kɔnɔ won tan naxee bara la a ra, won fama nɛ sode na malabude kui. A sɛbɛxi na xa fe ra,"},{"book":"Hebrews","chapter":"4","verse":"4","text":"barima a sɛbɛxi Kitaabui kui na lɔxɔɛ solofere nde xa fe ra,"},{"book":"Hebrews","chapter":"4","verse":"5","text":"A man sɛbɛxi Kitaabui kui, «E mu soma n ma malabude.»"},{"book":"Hebrews","chapter":"4","verse":"6","text":"Ala nu bara a ɲanige mixi ndee xa so a xa malabude kui, kɔnɔ na mixi singe naxee na xibaaru mɛxi, e mu so e xa danxaniyatareɲa xa fe ra."},{"book":"Hebrews","chapter":"4","verse":"7","text":"Na nan a toxi Ala bara lɔxɔɛ gbɛtɛ sugandi naxan findixi to ra. Na fe singe to bara dangi a xɔnnakuye ra, Ala man naxa a masen Dawuda saabui ra,"},{"book":"Hebrews","chapter":"4","verse":"8","text":"Xa a sa li Yosuwe nu bara malabui fi e ma nu, Ala man mu nu lɔxɔɛ gbɛtɛ xa fe falama nu."},{"book":"Hebrews","chapter":"4","verse":"9","text":"Han ya malabui luxi Ala xa ɲama bɛ e mu naxan sɔtɔxi sinden."},{"book":"Hebrews","chapter":"4","verse":"10","text":"Naxan soma Ala xa malabui kui, a a malabuma nɛ a xa wali birin ma, alɔ Ala malabuxi a xa wali kui ki naxɛ."},{"book":"Hebrews","chapter":"4","verse":"11","text":"Won xa fe birin naba sofe ra na malabui kui, alako mixi yo naxa bira tantanyi kui alɔ Isirayilakae a rabaxi ki naxɛ."},{"book":"Hebrews","chapter":"4","verse":"12","text":"Ala xa masenyi sɛnbɛ gbo, a walima mixi bɔɲɛ ma. A xaaɲɛn dangife santidɛgɛma dɛ firinyi ra. A soma won bɔɲɛ nun won sondonyi nan kui, a so won sɔɔra nun won nadɔxɔdee xɔn. A won sondonyi waxɔnfe nun maɲɔxunyi birin makiiti."},{"book":"Hebrews","chapter":"4","verse":"13","text":"Nimase yo mu nɔma a nɔxunde Ala ma. Ala fe birin toma nɛ, fe birin dɛntɛgɛ fama sade a tan nan bɛ."},{"book":"Hebrews","chapter":"4","verse":"14","text":"Isa, won ma sɛrɛxɛdubɛ kuntigi xungbe, Ala xa Mixi Sugandixi, a to so ariyanna kui, won fan xa bira won ma danxaniya fɔxɔ ra won bara naxan makɛnɛn."},{"book":"Hebrews","chapter":"4","verse":"15","text":"Won ma sɛrɛxɛdubɛ kuntigi won ma sɛnbɛtareya kolon, a kinikinixi won ma na nan ma. Sentanɛ naxa kata a ratantande mɔɔli birin na alɔ won tan, kɔnɔ a mu a nɔ."},{"book":"Hebrews","chapter":"4","verse":"16","text":"Na na a ra, won xa won maso a xa hinnɛ kibanyi ra lanlanteya ra, alako won xa kinikini nun hinnɛ sɔtɔ a tɛmui."}]}