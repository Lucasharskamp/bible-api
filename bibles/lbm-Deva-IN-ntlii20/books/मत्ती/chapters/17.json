{"data":[{"book":"मत्ती","chapter":"17","verse":"1","text":"छे दिन को बाद यीशु न पतरस अऊर याकूब अऊर ओको भाऊ यूहन्ना ख अपनो संग ले क उन्ख एकान्त म कोयी ऊचो पहाड़ी पर ले गयो।"},{"book":"मत्ती","chapter":"17","verse":"2","text":"उत उन्को आगु ओको रूप को बदलाव भयो अऊर ओको मुंह सूरज को जसो चमक्यो अऊर ओको कपड़ा प्रकाश को जसो उजलो भय गयो।"},{"book":"मत्ती","chapter":"17","verse":"3","text":"अऊर मूसा अऊर एलिय्याह ओको संग बाते करतो हुयो उन्ख दिखायी दियो।"},{"book":"मत्ती","chapter":"17","verse":"4","text":"येको पर पतरस न यीशु सी कह्यो, “हे प्रभु, हमरो इत रहनो अच्छो हय। यदि तोरी इच्छा हय त मय इत तीन मण्डा बनाऊं; एक तोरो लायी, एक मूसा लायी, अऊर एक एलिय्याह लायी।”"},{"book":"मत्ती","chapter":"17","verse":"5","text":"१७:५ मत्ती ३:१७; १२:१८; मरकुस १:११; लूका ३:२२२ पतरस १:१७,१८ऊ बोलतच रह्यो होतो कि एक उज्वल बादर न उन्ख छाय लियो, अऊर ऊ बादर म सी यो आवाज निकली: “यो मोरो प्रिय बेटा आय, जेकोसी मय बहुत खुश हय: येकी सुनो।”"},{"book":"मत्ती","chapter":"17","verse":"6","text":"जब चेलावों न यो सुन्यो त हि मुंह को बल गिरयो अऊर बहुत डर गयो।"},{"book":"मत्ती","chapter":"17","verse":"7","text":"यीशु न जवर आय क उन्ख छूयो, अऊर कह्यो, “उठो, डरो मत।”"},{"book":"मत्ती","chapter":"17","verse":"8","text":"तब उन्न ऊपर देख्यो अऊर यीशु ख छोड़ अऊर कोयी ख नहीं देख्यो।"},{"book":"मत्ती","chapter":"17","verse":"9","text":"जब हि पहाड़ी सी उतर रह्यो होतो तब यीशु न उन्ख यो आज्ञा दियो, “जब तक आदमी को बेटा मरयो हुयो म सी जीन्दो नहीं होवय, तब तक जो कुछ तुम न देख्यो हय कोयी सी मत कहजो।”"},{"book":"मत्ती","chapter":"17","verse":"10","text":"येको पर ओको चेलावों न ओको सी पुच्छ्यो, “फिर धर्मशास्त्री कहाली कह्य हंय कि एलिय्याह को पहिलो आवनो जरूरी हय?”"},{"book":"मत्ती","chapter":"17","verse":"11","text":"ओन उत्तर दियो, “एलिय्याह जरूर आयेंन,” अऊर सब कुछ सुधारेंन।"},{"book":"मत्ती","chapter":"17","verse":"12","text":"१७:१२ मत्ती ११:१४पर मय तुम सी कहू हय कि एलिय्याह आय गयो हय, अऊर लोगों न ओख नहीं जान्यो; पर जसो उन्न चाह्यो वसोच ओको संग करयो। वसोच आदमी को बेटा भी उन्को हाथ सी दु:ख उठायेंन।"},{"book":"मत्ती","chapter":"17","verse":"13","text":"तब चेलावों न समझ्यो कि ओन हमरो सी यूहन्ना बपतिस्मा देन वालो को बारे म कह्यो होतो।"},{"book":"मत्ती","chapter":"17","verse":"14","text":"जब हि भीड़ को जवर पहुंच्यो, त एक आदमी यीशु को जवर आयो, अऊर ओको आगु घुटना टेक क कहन लग्यो,"},{"book":"मत्ती","chapter":"17","verse":"15","text":"“हे प्रभु, मोरो बेटा पर दया कर! कहालीकि ओख मिर्गी आवय हय, अऊर ऊ बहुत दु:ख उठावय हय; अऊर बार-बार कभी आगी अऊर कभी पानी म गिर पड़य हय।"},{"book":"मत्ती","chapter":"17","verse":"16","text":"मय ओख तोरो चेलावों को जवर लायो होतो, पर हि ओख चंगो नहीं कर सक्यो।”"},{"book":"मत्ती","chapter":"17","verse":"17","text":"यीशु न उत्तर दियो, “हे अविश्वासी अऊर जिद्दी लोगों, मय कब तक तुम्हरो संग रहूं? मय कब तक तुम्हरी सहूं? ओख इत मोरो जवर लावो।”"},{"book":"मत्ती","chapter":"17","verse":"18","text":"तब यीशु न दुष्ट आत्मा ख डाट्यो, अऊर वा ओको म सी निकल गयी; अऊर बेटा उच घड़ी चंगो भय गयो।"},{"book":"मत्ती","chapter":"17","verse":"19","text":"तब चेलावों न एकान्त म यीशु को जवर आय क कह्यो, “हम दुष्ट आत्मा कहाली नहीं निकाल सक्यो?”"},{"book":"मत्ती","chapter":"17","verse":"20","text":"ओन उन्को सी कह्यो, “अपनो विश्वास की कमी को वजह सी, कहालीकि मय तुम सी सच कहू हंय, यदि तुम्हरो विश्वास राई को दाना को बराबर भी हय, त यो पहाड़ी सी कहजो, ‘इत सी सरक क उत चली जा,’ त ऊ चली जायेंन; अऊर कोयी बात तुम्हरो लायी असम्भव नहीं होयेंन।"},{"book":"मत्ती","chapter":"17","verse":"21","text":"पर यो जाति प्रार्थना अऊर उपवास को अलावा अऊर कोयी उपाय सी नहीं निकलय।”१७:२१ यो वचन हस्तलेखों म नहीं पायो जावय"},{"book":"मत्ती","chapter":"17","verse":"22","text":"जब हि गलील क्षेत्र म होतो, त यीशु न उन्को सी कह्यो, “आदमी को बेटा आदमियों को हाथ म पकड़ायो जायेंन;"},{"book":"मत्ती","chapter":"17","verse":"23","text":"हि ओख मार डालेंन, अऊर ऊ तीसरो दिन जीन्दो होयेंन।” यो बात पर चेला बहुत उदास भयो।"},{"book":"मत्ती","chapter":"17","verse":"24","text":"जब हि कफरनहूम पहुंच्यो, त मन्दिर को कर लेनवालो न पतरस को जवर आय क पुच्छ्यो, “का तुम्हरो गुरु मन्दिर को कर नहीं देवय?”"},{"book":"मत्ती","chapter":"17","verse":"25","text":"ओन कह्यो, “हव, देवय हय।”"},{"book":"मत्ती","chapter":"17","verse":"26","text":"पतरस न ओको सी कह्यो, “परायो सी।”"},{"book":"मत्ती","chapter":"17","verse":"27","text":"पर असो नहीं होय कि हम उन्को लायी ठोकर को वजह बने, तय झील को किनार जाय क गरी डाल, अऊर जो मच्छी पहिले निकले, ओख ले; अऊर ओको मुंह खोलन पर तोख एक सिक्का मिलेंन, ओख ले क मोरो अऊर अपनो बदला को उन्ख दे देजो।”"}]}