{"data":[{"book":"Numeri","chapter":"12","verse":"1","text":"Miriamu naAroni vakatanga kupopotera Mozisi nokuda kwomukadzi wake aiva muEtiopia, nokuti akanga awana muEtiopia."},{"book":"Numeri","chapter":"12","verse":"2","text":"“Ko, Jehovha akangotaura naMozisi oga here? Ko, haana kutaura kubudikidza nesuwo here?” Uye Jehovha akazvinzwa."},{"book":"Numeri","chapter":"12","verse":"3","text":"Zvino Mozisi akanga ari munhu akazvininipisa kwazvo, akazvininipisa kupfuura ani zvake pamusoro penyika."},{"book":"Numeri","chapter":"12","verse":"4","text":"Pakarepo Jehovha akati kuna Mozisi, Aroni naMiriamu, “Budai muuye kuTende Rokusangana, mose muri vatatu.” Saka vakabuda ivo vari vatatu."},{"book":"Numeri","chapter":"12","verse":"5","text":"Ipapo Jehovha akaburuka ari mushongwe yegore; akamira pamukova wokupinda kuTende akadana Aroni naMiriamu. Vakati vachibuda vari vaviri,"},{"book":"Numeri","chapter":"12","verse":"6","text":"akati kwavari, “Teererai mashoko angu:"},{"book":"Numeri","chapter":"12","verse":"7","text":"Asi hazvina kudaro kuna Mozisi muranda wangu;"},{"book":"Numeri","chapter":"12","verse":"8","text":"Ndinotaura naye takatarisana,"},{"book":"Numeri","chapter":"12","verse":"9","text":"Kutsamwa kwaJehovha kwakapfuta pamusoro pavo, uye akavasiya."},{"book":"Numeri","chapter":"12","verse":"10","text":"Gore rakati rabva pamusoro peTende, onei Miriamu amirepo ava namaperembudzi, akachena sechando. Aroni akatendeukira kwaari akaona kuti akanga ava namaperembudzi."},{"book":"Numeri","chapter":"12","verse":"11","text":"Ipapo akati kuna Mozisi, “Ndapota, ishe wangu, regai kuisa pamusoro pedu chivi chataita noupenzi."},{"book":"Numeri","chapter":"12","verse":"12","text":"Musarega achifanana nomwana akazvarwa akafa mudumbu ramai vake hafu yenyama yake yakadyiwa.”"},{"book":"Numeri","chapter":"12","verse":"13","text":"Saka Mozisi akachema kuna Jehovha akati, “Haiwa Mwari, ndapota hangu muporesei!”"},{"book":"Numeri","chapter":"12","verse":"14","text":"Jehovha akapindura Mozisi achiti, “Dai baba vake vanga vamupfira kumeso kwake, haazainyara kwamazuva manomwe here? Mubudise kunze kwomusasa kwamazuva manomwe; mugomudzosa henyu pashure.”"},{"book":"Numeri","chapter":"12","verse":"15","text":"Saka Miriamu akabudiswa kunze kwomusasa kwamazuva manomwe, uye vanhu havana kupfuurira mberi kusvikira adzoswa."},{"book":"Numeri","chapter":"12","verse":"16","text":"Shure kwaizvozvo, vanhu vakabva paHazeroti vakandodzika musasa muRenje reParani."}]}