{"data":[{"book":"Chongphuong","chapter":"21","verse":"1","text":"Hanchu invân thar le pilchung thar ku mua; invân masa le pilchung masa ngei ha ânmanga, male tuikhanglien khom ânmangrip zoi.21:1; Isa 65:17; 66:22; 2 Pet 3:13"},{"book":"Chongphuong","chapter":"21","verse":"2","text":"Male Khopuilien Inthieng, Jerusalem thar hah, moiin a pasal don ranga ânthoka ân zoisai anghan Pathien kôm invân renga juong chum ku mu sa.21:2: Isa 52:1; 61:10; Chph 3:12"},{"book":"Chongphuong","chapter":"21","verse":"3","text":"Rêngsukmun renga rôl inringtakin ahong chongin ki rieta: “Atûn Pathien in chu munisingei lâia ajuong om zoi! Ama chu an kôm om a ta, male anni ngei hah a mingei nîng an tih. Pathien lelên an kôm om a ta, male ama hah an Pathien nîng atih.21:3: Ezek 37:27; Och 26:11,12"},{"book":"Chongphuong","chapter":"21","verse":"4","text":"Ama'n an mitta mitrithingei murdi hûiminsâi pe ngei atih. Thina om khâi no nia, beidongnangei, chapnangei aninônchu natnangei khom om khâi no ni. Neinun muruo ngei hah ânmang suozoi.”21:4: Isa 25:8; 35:10; 65:19"},{"book":"Chongphuong","chapter":"21","verse":"5","text":"Hanchu rêngsukmuna insung ngâipu han a tia, “Male atûn chu neinunngei murdi ki sin minthar zoi!” Ama han ko kôm, “Ma hih miziek roh, asik chu hi chongngei hih adik le taksônom an ni, a ti sa.”"},{"book":"Chongphuong","chapter":"21","verse":"6","text":"Male ko kôm, “Ân zoi suozoi! Keima hih amotontak le anûktak, aphutna le amongna ki nih. Tukhom an tuiinrâl ngei murdi chu ringna tuikuong renga han amanboiin min nêk ngei ki tih, a tia.21:6: Isa 55:1"},{"book":"Chongphuong","chapter":"21","verse":"7","text":"Amenepu ngei ngân chu hima ngei hih ko kôm renga man an tih: keima an Pathien nîng ka ta, male anni ngei hah ka nâingei nîng an tih.21:7: 2 Sam 7:14; Lap 89:26-27"},{"book":"Chongphuong","chapter":"21","verse":"8","text":"Aniatachu mithâidôpngei, iemomloingei, pinkuohurngei, mithatngei, inditnasaloi thongei, dôichôingei, mirmil biekngei, le milakngei murdi—omna rang mun chu mei le Kât kângna dîl hah ani, maha thi inikna ani.”"},{"book":"Chongphuong","chapter":"21","verse":"9","text":"Vântîrton sari ngei lâia inkhat khuriâi saria sip ripuingei mongna chôipu han ko kôm a honga, “Hong roh, male Belrite lômnu rang Moi hah nang min mu ki tih,” ni tia."},{"book":"Chongphuong","chapter":"21","verse":"10","text":"Ratha'n mi manga, male vântîrton han muol insângtak sîpa ni tuonga. Pathien kôm invân renga juong chum Khopuilien Inthieng, Jerusalem hah mi min mua21:10: Ezek 40:2"},{"book":"Chongphuong","chapter":"21","verse":"11","text":"male Pathien roiinpuinân ântêrdapa. Khopuilien hah lungmantam jasper lung angin, crystal lung anghan avâra."},{"book":"Chongphuong","chapter":"21","verse":"12","text":"Kulpuilien roiinpui, insâng a dôna, mokotngei sômleinik hah vântîrtonngei sômleinik a enkol rang an oma. Mokotngei chunga han Israel jât sômleinik ngei riming ânzieka.21:12-13: Ezek 48:30-35"},{"book":"Chongphuong","chapter":"21","verse":"13","text":"Akângtieng zet han mokotngei inthum aom paka: nisuotieng inthum, simtieng inthum, mârtieng inthum, nitâktieng inthum."},{"book":"Chongphuong","chapter":"21","verse":"14","text":"Khopuilien kulpui hah lungphûm sômleinik chunga sin ania, mangei chunga han Belrite tîrton sômleinik ngei riming ânzieka."},{"book":"Chongphuong","chapter":"21","verse":"15","text":"Vântîrton mi chongpuipu han khopuilien mokotngei le a kulpuingei minkhî rangin rângkachak minkhîna rotuon a dôna. 21:15: Ezek 40:3"},{"book":"Chongphuong","chapter":"21","verse":"16","text":"Khopuilien hah arikil atabanga, adung akhang an êlbanga. Vântîrton han minkhîna rotuon leh khopuilien hah a minkhia: adung hah mile isângkhat raza rangnga ania, akhang le ânsâng khom adung dôr ani."},{"book":"Chongphuong","chapter":"21","verse":"17","text":"Vântîrton han kulpui khom a minkhi sa nôka, male ânsâng hah feet 216 ania,21:17: ânsâng; aninônchu abit. minkhîna an mang ngâi a chôi dungjûiin.21:17: Archang 16 le 17 Greek abupuiin ati chu “12,000 furlong” male “144 cubits” maha neinun imini aluttie aninônchu aomtie mintêkna adôn anithei."},{"book":"Chongphuong","chapter":"21","verse":"18","text":"A kulpui hah jasper lunga sin ania, male khopuilien hah rângkachak ânthârlaka sin ania, lîm-en dôra vârliei ani.21:18-21: Isa 54:11,12"},{"book":"Chongphuong","chapter":"21","verse":"19","text":"Khopuilien kulpui lungphûmngei hah lungmantamngei jât dadangngei leh minvo ani. Lungphûm motontak hah jasper ania, inikna hah sapphire ania, inthumna hah agate ania, minlina hah emerald ania,"},{"book":"Chongphuong","chapter":"21","verse":"20","text":"rangngana hah onyks ania, urukna hah carnelien ania, sarina hah kuartz eng ania, irietna hah beryl ania, ikuona hah topaz ania, sômna hah chalcedony ania, sômleikhatna hah turkuoise ania, sômleinikna hah amethyst ani."},{"book":"Chongphuong","chapter":"21","verse":"21","text":"Mokot sômleinik ngei hah lungintêrngei sômleinik an nia; mokot zet hah lungintêr inkhata sin chit an ni. Khopuilien lamlien hah rângkachak ânthârlaka sin ania, lîm-en eninlenpatthei anghan ani."},{"book":"Chongphuong","chapter":"21","verse":"22","text":"Khopuilien sûng han biekin reng mu ma unga, Pumapa Pathien Râtinchung le Belrite hih biekin an ni sikin."},{"book":"Chongphuong","chapter":"21","verse":"23","text":"Khopuilien chunga êlminvâr rangin nisa le thâ nâng khâi maka, Pathien roiinpuinân a êlminvâr ngâi sikin, le Belrite hih a châti ani.21:23: Isa 60:19,20"},{"book":"Chongphuong","chapter":"21","verse":"24","text":"Rammuola mingei hah avâra han lôn an ta, male pilchunga rêngngei an roiinpuinangei hong chôi lût an tih.21:24: Isa 60:3"},{"book":"Chongphuong","chapter":"21","verse":"25","text":"Khopuilien mokotngei hah sûntin mo-ongin om a ta; khârin om tet noni ngei, mahan jân aom khâiloi rang sikin.21:25-26: Isa 60:11"},{"book":"Chongphuong","chapter":"21","verse":"26","text":"Khopuilien sûnga han namtinngei roiinpuina le neinunsampâr hong chôi lût nîng atih."},{"book":"Chongphuong","chapter":"21","verse":"27","text":"Aniatachu neinun inthiengloi ngei, tukhom inzakpuiom sin thongei le milak thongei chu khopuilien sûnga han ite lûtpui thei no ni ngei. Belrite ringna lekhabua an rimingngei mizieka ompu ngei vai kêng ma khopuilien han an lût thei rang ani.21:27: Isa 52:1; Ezek 44:9"}]}