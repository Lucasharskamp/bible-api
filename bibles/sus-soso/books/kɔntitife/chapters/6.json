{"data":[{"book":"Kɔnti tife","chapter":"6","verse":"1","text":"Alatala naxa a masen Munsa bɛ,"},{"book":"Kɔnti tife","chapter":"6","verse":"2","text":"«A fala Isirayilakae bɛ, xa xɛmɛ nde, xa na mu ginɛ nde sa laayidi tongo Alatala bɛ, a xa lu a sago, na nan na ki a xa findi Nasari ra,"},{"book":"Kɔnti tife","chapter":"6","verse":"3","text":"na kanyi mu lan a xa wɛni nun beere min. A naxa sese min naxan kelixi wɛni bogi ma, xa na mu beere ma. A naxa wɛni bogi bunda don, a naxa a xare don."},{"book":"Kɔnti tife","chapter":"6","verse":"4","text":"A tɛmui naxan birin nabama a xa Nasariya kui, a naxa sese don naxan keli wɛni bili ma, keli a bogi ma a sa dɔxɔ a xɔri ra.»"},{"book":"Kɔnti tife","chapter":"6","verse":"5","text":"«A xa Nasariya kui, a mu lanma a xunyi xa bi. A xa lu sɛniyɛnyi kui, a xunsɛxɛ xa nu kuya ra tun."},{"book":"Kɔnti tife","chapter":"6","verse":"6","text":"Na waxati bun ma, a mu lan a xa a maso fure ra,"},{"book":"Kɔnti tife","chapter":"6","verse":"7","text":"hali a findi a baba ra, a nga, a taara, xa na mu a ra a xunya fure ra. A na Alatala nan sago tun, alɔ a xunsɛxɛ kɛɲa a masenxi ki naxɛ."},{"book":"Kɔnti tife","chapter":"6","verse":"8","text":"A tɛmui naxan birin nabama a xa Nasariya kui, a luma sɛniyɛnyi nan kui Alatala bɛ.»"},{"book":"Kɔnti tife","chapter":"6","verse":"9","text":"«Xa mixi nde sa faxa a fɛ ma a tɛrɛnna ki ma, a xunsɛxɛ bara findi se sɛniyɛntare ra. Na tɛmui a xa sɛniyɛn lɔxun keren bun ma, a man fa a xunyi bi na xi solofere lɔxɔɛ."},{"book":"Kɔnti tife","chapter":"6","verse":"10","text":"A xi solomasaxan lɔxɔɛ, a fogotara firin nan xaninma sɛrɛxɛdubɛ xɔn ma hɔrɔmɔlingira sode dɛ ra, xa na mu ganbɛ firin."},{"book":"Kɔnti tife","chapter":"6","verse":"11","text":"Sɛrɛxɛdubɛ xɔni keren nan bama yunubi xafari sɛrɛxɛ ra, boore findima a gan daaxi nan na, alako a xa yunubi xa xafari, barima a dinfe fure ra, na findima yunubi nan na. Na lɔxɔɛ a man xa a xunyi rasɛniyɛn."},{"book":"Kɔnti tife","chapter":"6","verse":"12","text":"A na gɛ na ra, a man xa gbilen a xa laayidi ma. Fo a xa yɛxɛɛ keren ba yɛtɛ ragbilen sɛrɛxɛ ra, naxan ɲɛ keren a ra a xa yunubi xafarife ra. Lɔxɔɛ naxee bara dangi, nee mu kɔntima sɔnɔn, barima a nu bara sɛniyɛntareɲa sɔtɔ.»"},{"book":"Kɔnti tife","chapter":"6","verse":"13","text":"«Mixi na gɛ Nasariya rabade, a xa bira yi sɛriyɛ nan fɔxɔ ra. A xa siga hɔrɔmɔlingira sode dɛ ra,"},{"book":"Kɔnti tife","chapter":"6","verse":"14","text":"a xa sɛrɛxɛ gan daaxi ba Alatala bɛ, yɛxɛɛ naxan bara ɲɛ keren sɔtɔ, lanyuru yo mu na naxan ma. A xa yunubi xafari sɛrɛxɛ fan ba, yɛxɛɛ ginɛ naxan bara ɲɛ keren sɔtɔ, lanyuru yo mu na naxan ma. A xa xanunteya sɛrɛxɛ ba, yɛxɛɛ kontonyi, lanyuru yo mu na naxan ma."},{"book":"Kɔnti tife","chapter":"6","verse":"15","text":"A xa sɛrɛxɛ ndee sa na fari, alɔ sansi xɔri dinxi sɛrɛxɛ, wɛni sɛrɛxɛ, taami lɛbinitare, lɛki yailanxi ture ra, nun lɛki ture masoxi naxee ma."},{"book":"Kɔnti tife","chapter":"6","verse":"16","text":"Sɛrɛxɛdubɛ na sɛrɛxɛ see nan dɛntɛgɛma Alatala bɛ, a fa yunubi xafari sɛrɛxɛ ba, a nun sɛrɛxɛ gan daaxi."},{"book":"Kɔnti tife","chapter":"6","verse":"17","text":"A xa na taami lɛbinitare masen Alatala bɛ, a xa na yɛxɛɛ kontonyi ba xanunteya sɛrɛxɛ ra, a xa sansi xɔri dinxi sɛrɛxɛ nun wɛni sɛrɛxɛ sa na fari.»"},{"book":"Kɔnti tife","chapter":"6","verse":"18","text":"«Na tɛmui Nasari xa a xunsɛxɛ bi hɔrɔmɔlingira sode dɛ ra, a naxan fixi Alatala ma. A xa na raso tɛ xɔɔra xanunteya sɛrɛxɛ na bafe dɛnnaxɛ."},{"book":"Kɔnti tife","chapter":"6","verse":"19","text":"Nasari na gɛ a xunsɛxɛ bide, sɛrɛxɛdubɛ yɛxɛɛ kontonyi bɛlɛxɛ ganxi keren nan tongoma a bɛlɛxɛ ra, a nun lɛki lɛbinitare firin naxee na debe kui."},{"book":"Kɔnti tife","chapter":"6","verse":"20","text":"A xa e dɛntɛgɛ Alatala bɛ e lintanfe ra. Na findi donse sɛniyɛnxi nan na sɛrɛxɛdubɛ bɛ, a nun na yɛxɛɛ ganyanyi nun a tabe. Na dangi xanbi, Nasari nɔma wɛni minde sɔnɔn."},{"book":"Kɔnti tife","chapter":"6","verse":"21","text":"Nasari sɛriyɛ nan na ki. A lanma a xa na sɛrɛxɛe ba Alatala bɛ alɔ a ɲanigexi ki naxɛ, a nun se gbɛtɛe a nɔma naxan na. Fo a xa a xa Nasari laayidi rakamali a sɛriyɛ ki ma.»"},{"book":"Kɔnti tife","chapter":"6","verse":"22","text":"Alatala naxa a masen Munsa bɛ,"},{"book":"Kɔnti tife","chapter":"6","verse":"23","text":"«A fala Haruna nun a xa die bɛ, e xa duba Isirayilakae bɛ yi ki nɛ:"},{"book":"Kɔnti tife","chapter":"6","verse":"24","text":"‹Alatala xa baraka sa i xa fe,"},{"book":"Kɔnti tife","chapter":"6","verse":"25","text":"Alatala yatagi xa nɔrɔ i ma,"},{"book":"Kɔnti tife","chapter":"6","verse":"26","text":"Alatala xa a ya rafindi i ma,"},{"book":"Kɔnti tife","chapter":"6","verse":"27","text":"E dubama Isirayilakae bɛ na ki nɛ, n fan baraka sama nɛ e ma.»"}]}