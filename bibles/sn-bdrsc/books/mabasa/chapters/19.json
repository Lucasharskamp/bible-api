{"data":[{"book":"Mabasa","chapter":"19","verse":"1","text":"Aporosi paakanga achiri paKorinde, Pauro akafamba nomugwagwa wakanga uchipinda nomukati menyika akasvika paEfeso. Akawana vamwe vadzidzi ipapo"},{"book":"Mabasa","chapter":"19","verse":"2","text":"akavabvunza akati, “Makagamuchira Mweya Mutsvene here pamakatenda?”"},{"book":"Mabasa","chapter":"19","verse":"3","text":"Saka Pauro akavabvunza akati, “Zvino makagamuchira rubhabhatidzo rupi?”"},{"book":"Mabasa","chapter":"19","verse":"4","text":"Pauro akati, “Rubhabhatidzo rwaJohani rwaiva rubhabhatidzo rwokutendeuka. Akaudza vanhu kuti vatende kuna iye aizouya mumashure make, iye Jesu.”"},{"book":"Mabasa","chapter":"19","verse":"5","text":"Vakati vanzwa izvi, vakabhabhatidzwa muzita raIshe Jesu."},{"book":"Mabasa","chapter":"19","verse":"6","text":"Pauro akati aisa maoko ake pamusoro pavo, Mweya Mutsvene wakauya pamusoro pavo, uye vakataura nendimi vakaprofita."},{"book":"Mabasa","chapter":"19","verse":"7","text":"Vakanga vari varume vanenge gumi navaviri vose."},{"book":"Mabasa","chapter":"19","verse":"8","text":"Pauro akapinda musinagoge akataura asingatyi imomo kwemwedzi mitatu, achikakavadzana navo zvinyoronyoro pamusoro poumambo hwaMwari."},{"book":"Mabasa","chapter":"19","verse":"9","text":"Asi vamwe vavo vakaomesa mwoyo yavo; vakaramba kutenda uye vakatsoropodza Nzira iyo pamberi pavanhu. Saka Pauro akabva pavari. Akatora vadzidzi akaenda navo akandoita hurukuro navo zuva nezuva pachikoro chaTirano."},{"book":"Mabasa","chapter":"19","verse":"10","text":"Izvi zvakaramba zvichiitwa kwamakore maviri, zvokuti vaJudha vose navaGiriki vaigara munyika yeEzhia vakanzwa shoko raShe."},{"book":"Mabasa","chapter":"19","verse":"11","text":"Mwari akaita mabasa anoshamisa kubudikidza naPauro,"},{"book":"Mabasa","chapter":"19","verse":"12","text":"zvokuti kunyange nehangachepfu namaapuroni akanga ari pamuviri wake zvakaendeswa kuvarwere, zvirwere zvavo zvikaporeswa uye mweya yakaipa ikabva pavari."},{"book":"Mabasa","chapter":"19","verse":"13","text":"Vamwe vaJudha vaifamba vachidzinga mweya yakaipa vakaedza kudana zita raJesu pamusoro paavo vakanga vakabatwa namadhimoni vachiti, “Muzita raJesu, anoparidzwa naPauro, ndinokurayira kuti ubude.”"},{"book":"Mabasa","chapter":"19","verse":"14","text":"Vanakomana vanomwe vaSikevha muprista mukuru wavaJudha, vakanga vachiita izvozvo."},{"book":"Mabasa","chapter":"19","verse":"15","text":"Rimwe zuva mweya wakaipa wakavapindura ukati, “Jesu ndinomuziva, uye ndinoziva nezvaPauro, asi imi ndimi vanaaniko?”"},{"book":"Mabasa","chapter":"19","verse":"16","text":"Ipapo murume akanga ane mweya wakaipa akasvetukira pavari akavakurira vose. Akavarova zvokuti vakamhanya vachibuda mumba vasina kupfeka uye vachibuda ropa."},{"book":"Mabasa","chapter":"19","verse":"17","text":"Izvi zvakati zvazivikanwa navaJudha navaGiriki vaigara muEfeso, vose vakabatwa nokutya, uye zita raIshe Jesu rakakudzwa nokukudzwa kukuru."},{"book":"Mabasa","chapter":"19","verse":"18","text":"Zvino vazhinji vavakanga vatenda vakauya vakareurura pachena mabasa avo akanga akaipa."},{"book":"Mabasa","chapter":"19","verse":"19","text":"Vazhinji vakanga vachiita zvounʼanga vakaunganidza mabhuku avo pamwe chete vakaapisa pamberi pavanhu. Vakati vaverenga mutengo wamabhuku acho, mari ikasvika madhirakema zviuru makumi mashanu19:19 dhirakema ndiro raiva mubayiro wokushanda kwezuva rose."},{"book":"Mabasa","chapter":"19","verse":"20","text":"Nenzira iyi shoko raMwari rakapararira kwazvo uye rikakura musimba."},{"book":"Mabasa","chapter":"19","verse":"21","text":"Shure kwokunge zvose izvi zvaitika, Pauro akafunga zvokuenda kuJerusarema achipfuura nokuMasedhonia, nokuAkaya achiti, “Kana ndambosvika ikoko, ndinofanira kushanyirawo Roma.”"},{"book":"Mabasa","chapter":"19","verse":"22","text":"Akatuma vabatsiri vake vaviri, Timoti naErastasi, kuMasedhonia, iye achimbosara munyika yeEzhia kwechinguva."},{"book":"Mabasa","chapter":"19","verse":"23","text":"Nenguva yakaita saiyoyo bope guru rakamuka pamusoro peNzira iyi."},{"book":"Mabasa","chapter":"19","verse":"24","text":"Mumwe mupfuri wesirivha ainzi Dhemetiri akanga achigadzira zvitemberi zvesirivha zvaAritemisi, zvakanga zvichipfumisa zvikuru mhizha dzavo."},{"book":"Mabasa","chapter":"19","verse":"25","text":"Akavaunganidza vose, pamwe chete navabati vaishanda mabasa akadaro, akati kwavari, “Varume, imi munoziva kuti takanga tichiwana pfuma yakanaka nebasa iri."},{"book":"Mabasa","chapter":"19","verse":"26","text":"Zvino munozvionawo nokuzvinzwira kuti murume uyu Pauro akadzidzisa uye akatsausa vanhu vazhinji muno muEfeso, uye zviri pachena kuti nomunyika yose yeEzhia zvayo, anoti vamwari vakaitwa navanhu havasi vamwari chaivo."},{"book":"Mabasa","chapter":"19","verse":"27","text":"Zvino njodzi iripo ndeyokuti harizi basa redu bedzi richarasikirwa nembiri yaro, asiwo temberi yamwari wedu mukuru, Aritemisi, ichazvidzwa uye iye mwarikadzi pachake, anova ndiye ari kunamatwa munyika yose yeEzhia uye nenyika yose, achatorerwa ukuru hwake.”"},{"book":"Mabasa","chapter":"19","verse":"28","text":"Vakati vanzwa izvi, vakashatirwa vakatanga kudanidzira vachiti, “Mukuru ndiAritemisi wavaEfeso!”"},{"book":"Mabasa","chapter":"19","verse":"29","text":"Pakarepo guta rose rakanyonganiswa. Vanhu vakabata Gayo naAristakusi, shamwari dzaPauro dzaaifamba nadzo dzaibva kuMasedhonia, vakamhanya navo nomwoyo mumwe vakapinda navo munhandare."},{"book":"Mabasa","chapter":"19","verse":"30","text":"Pauro akanga achida kuzviratidza pamberi pemhomho, asi vadzidzi vakamudzivisa."},{"book":"Mabasa","chapter":"19","verse":"31","text":"Kunyange vamwe vakuru veEzhia, shamwari dzaPauro, vakamutumira shoko vachimukumbirisa kuti arege kuedza kupinda munhandare."},{"book":"Mabasa","chapter":"19","verse":"32","text":"Ungano yakanga yanyonganiswa: vamwe vaidaidzira chimwe chinhu, vamwe chimwe. Vazhinji vavanhu vakanga vasingatongozivi kuti sei vakanga varipo."},{"book":"Mabasa","chapter":"19","verse":"33","text":"VaJudha vakasundidzira Arekizanda mberi, uye vamwe vazhinji vaidanidzira vachimurayira zvokuita. Akaninira vanhu kuti vanyarare kuitira kuti agone kuzvidavirira pamberi pavanhu."},{"book":"Mabasa","chapter":"19","verse":"34","text":"Asi pavakaona kuti iye aiva muJudha, vose vakadanidzira pamwe chete kwenguva dzinenge maawa maviri vachiti, “Mukuru ndiAritemisi wavaEfeso!”"},{"book":"Mabasa","chapter":"19","verse":"35","text":"Munyori weguta akanyaradza vanhu akati, “Varume veEfeso, ko, nyika yose haizivi here kuti guta reEfeso ndiro rinochengeta temberi yaAritemisi mukuru nomufananidzo wake, uyo wakawa uchibva kudenga?"},{"book":"Mabasa","chapter":"19","verse":"36","text":"Naizvozvo, sezvo izvi zvisingagoni kurambika, munofanira kuti munyarare murege kumhanyira kuita chinhu."},{"book":"Mabasa","chapter":"19","verse":"37","text":"Mauya navarume ava pano, kunyange zvavo vasina kuba temberi dzedu kana kumhura mwarikadzi wedu."},{"book":"Mabasa","chapter":"19","verse":"38","text":"Zvino, kana Dhemetiri nedzimwe mhizha dzaanadzo vakange vane mhosva naani zvake, matare edzimhosva akazarurwa uye vatongi varimo. Vanogona kuvakwirira havo."},{"book":"Mabasa","chapter":"19","verse":"39","text":"Kana pane chimwe chinhuzve chamungada kutaura, chinofanira kutaurwa paungano iri pamutemo."},{"book":"Mabasa","chapter":"19","verse":"40","text":"Asi sezvazviri izvi, tiri panjodzi yokuti tingangopiwa mhosva yokumutsa bongozozo nokuda kwezvaitika nhasi. Kana pane chimwezve chamungada kutaura, chinofanira kutaurwa paungano iri pamutemo.”"},{"book":"Mabasa","chapter":"19","verse":"41","text":"Akati ataura izvi, akarayira kuti ungano iparare."}]}