{"data":[{"book":"ДАНІІЛА","chapter":"3","verse":"1","text":"Цар Навухаданосар зрабіў залатога ідала, у вышыню шэсьцьдзясят локцяў, у шырыню шэсьць локцяў, паставіў яго ў даліне Дэіра, у Вавілонскім краі,"},{"book":"ДАНІІЛА","chapter":"3","verse":"2","text":"і паслаў цар Навухаданосар сабраць сатрапаў, намесьнікаў, ваяводаў, вышэйшых судоўцаў, скарбоўцаў, законазнаўцаў, судаўпраўцаў, і ўсіх акруговых валадароў, каб яны прыйшлі на ўрачыстае пасьвячэньне ідала, якога паставіў цар Навухаданосар."},{"book":"ДАНІІЛА","chapter":"3","verse":"3","text":"І сабраліся сатрапы, намесьнікі, ваеначальнікі, вышэйшыя судоўцы, скарбоўцы, законазнаўцы, судаўпраўцы і ўсе акруговыя валадары на пасьвячэньне ідала, якога паставіў цар Навухаданосар, і сталі перад ідалам, якога паставіў Навухаданосар."},{"book":"ДАНІІЛА","chapter":"3","verse":"4","text":"Тады спавесьнік голасна ўсклікнуў: «абвяшчаецца вам, народы, плямёны і роды:"},{"book":"ДАНІІЛА","chapter":"3","verse":"5","text":"у той час, як пачуеце гук трубы, жалейкі, цытры, цаўніцы, гусьляў і псалтыра, і ўсякай іншай музыкі, упадзеце і пакланецеся залатому ідалу, якога паставіў цар Навухаданосар,"},{"book":"ДАНІІЛА","chapter":"3","verse":"6","text":"а хто не ўпадзе і не паклоніцца, адразу ўкінуты будзе ў распаленую вогненную печ»."},{"book":"ДАНІІЛА","chapter":"3","verse":"7","text":"Пасьля таго, як усе народы пачулі голас трубы, жалейкі, цытры, цаўніцы, гусьляў і ўсякага роду музыкі, пападалі ўсе народы, плямёны і роды і пакланіліся залатому ідалу, якога паставіў цар Навухаданосар."},{"book":"ДАНІІЛА","chapter":"3","verse":"8","text":"У гэты самы час падступіліся некаторыя Халдэі і данесьлі на Юдэяў."},{"book":"ДАНІІЛА","chapter":"3","verse":"9","text":"Яны сказалі цару Навухаданосару: «цару, вавек жыві!"},{"book":"ДАНІІЛА","chapter":"3","verse":"10","text":"Ты, цару, выдаў загад, каб кожны чалавек, які пачуе голас трубы, жалейкі, цытры, цаўніцы, гусьляў і псалтыра і ўсякага роду музыкі, упаў і пакланіўся залатому ідалу;"},{"book":"ДАНІІЛА","chapter":"3","verse":"11","text":"а хто не ўпадзе і не паклоніцца, той будзе ўкінуты ў распаленую вогненную печ»."},{"book":"ДАНІІЛА","chapter":"3","verse":"12","text":"Ёсьць мужы Юдэйскія, якіх ты паставіў над справамі Вавілонскага краю, Сэдрах, Місах і Аўдэнага; гэтыя мужы не паслухаліся твайго загаду, цару, багам тваім ня служаць і залатому ідалу, якога ты паставіў, не пакланяюцца»."},{"book":"ДАНІІЛА","chapter":"3","verse":"13","text":"Тады Навухаданосар у гневе і лютасьці загадаў прывесьці Сэдраха, Місаха і Аўдэнага; і прывялі гэтых мужоў да цара."},{"book":"ДАНІІЛА","chapter":"3","verse":"14","text":"Навухаданосар сказаў ім: «ці з намыслам вы, Сэдрах, Місах і Аўдэнага, багам маім ня служыце і залатому ідалу, якога я паставіў, не пакланяецеся?"},{"book":"ДАНІІЛА","chapter":"3","verse":"15","text":"Ад сёньня, калі вы гатовыя, як толькі пачуеце голас трубы, жалейкі, цытры, цаўніцы, гусьляў, псалтыра і ўсякага роду музыкі, упадзеце і пакланецеся ідалу, якога я зрабіў; а як не паклоніцеся, дык у той самы час будзеце ўкінуты ў печ распаленую, вогненнную печ, і тады хто той Бог, Які ўратуе вас ад маёй рукі?»"},{"book":"ДАНІІЛА","chapter":"3","verse":"16","text":"І адказвалі Сэдрах, Місах і Аўдэнага і сказалі цару Навухаданосару: «няма нам патрэбы адказваць табе на гэта."},{"book":"ДАНІІЛА","chapter":"3","verse":"17","text":"Бог наш, Якому мы служым, мае сілу ўратаваць нас ад распаленай вогненнай печы, і ад тваёй рукі, цару, выбавіць."},{"book":"ДАНІІЛА","chapter":"3","verse":"18","text":"Калі ж і ня будзе таго, дык хай будзе вядома табе, цару, што мы багам тваім служыць ня будзем і залатому ідалу, якога ты паставіў, не паклонімся»."},{"book":"ДАНІІЛА","chapter":"3","verse":"19","text":"Тады Навухаданосар напоўніўся лютасьцю, і выгляд ягонага твару зьмяніўся перад Сэдрахам, Місахам і Аўдэнагам, і ён загадаў напаліць печ у сем разоў мацней, чым як трэба было напаліць яе,"},{"book":"ДАНІІЛА","chapter":"3","verse":"20","text":"і самым дужым мужам з войска свайго загадаў зьвязаць Сэдраха, Місаха і Аўдэнага і ўкінуць іх у распаленую вогненную печ."},{"book":"ДАНІІЛА","chapter":"3","verse":"21","text":"Тады мужы гэтыя былі зьвязаны ў сваім споднім і верхнім адзеньні, у галаўных павязках і ў іншым убраньні і ўкінуты ў распаленую вогненную печ."},{"book":"ДАНІІЛА","chapter":"3","verse":"22","text":"І як загад цара быў строгі, і печ напалена была вельмі моцна, дык вогненнае полымя забіла тых людзей, якія ўкідалі Сэдраха, Місаха і Аўдэнага."},{"book":"ДАНІІЛА","chapter":"3","verse":"23","text":"А гэтыя тры мужы - Сэдрах, Місах і Аўдэнага - упалі ў распаленую вогненную печ зьвязаныя."},{"book":"ДАНІІЛА","chapter":"3","verse":"24","text":"Навухаданосар цар вельмі зьдзівіўся і пасьпешна ўстаў і сказаў сваім вяльможам: «ці ня трох зьвязаных мужоў укінулі мы ў агонь?» Яны ў адказ сказалі цару: «сапраўды так, цару!»"},{"book":"ДАНІІЛА","chapter":"3","verse":"25","text":"На гэта Ён сказаў: «вось, я бачу чатырох мужоў нязьвязаных, якія ходзяць сярод агню, і шкоды ім няма; а чацьвёртага выглядам падобнага да сына Божага»."},{"book":"ДАНІІЛА","chapter":"3","verse":"26","text":"Тады Навухаданосар падышоў да вусьця распаленай вогненнай печы, і сказаў: «Сэдрах, Місах і Аўдэнага, рабы Бога Ўсявышняга! выйдзіце і падыдзеце!» Тады Сэдрах, Місах і Аўдэнага выйшлі зь сярэдзіны агню."},{"book":"ДАНІІЛА","chapter":"3","verse":"27","text":"І сабраўшыся, сатрапы, намесьнікі і царовыя радцы ўгледзелі, што над целамі гэтых мужоў агонь ня меў сілы, і валасы на галаве не абпалены, і вопратка іх не зьмянілася, і нават паху агню ня было ад іх."},{"book":"ДАНІІЛА","chapter":"3","verse":"28","text":"Тады Навухаданосар сказаў: «дабраславёны Бог Сэдраха, Місаха і Аўдэнага, Які паслаў Свайго анёла і ўратаваў Сваіх рабоў, якія спадзяваліся на Яго і не паслухаліся царскага загаду і аддалі свае целы ў агонь, абы ня служыць і не пакланяцца іншаму богу, акрамя Бога свайго!"},{"book":"ДАНІІЛА","chapter":"3","verse":"29","text":"І ад мяне даецца загад, каб з кожнага народу, племя і роду, хто скажа агуднае на Бога Сэдраха, Місаха і Аўдэнага, быў пасечаны на кавалкі, а дом яго ператвораны ў руіны, бо няма іншага Бога, Які мог бы так ратаваць»."},{"book":"ДАНІІЛА","chapter":"3","verse":"30","text":"Тады ж цар узвысіў Сэдраха, Місаха і Аўдэнага ў Вавілонскім краі."},{"book":"ДАНІІЛА","chapter":"3","verse":"31","text":"«Навухаданосар цар усім народам, плямёнам і родам, якія жывуць на ўсёй зямлі: хай вам мір памножыцца!"},{"book":"ДАНІІЛА","chapter":"3","verse":"32","text":"Азнакі і цуды, якія ўчыніў над мною Ўсявышні Бог, заўгодна мне абвясьціць вам."},{"book":"ДАНІІЛА","chapter":"3","verse":"33","text":"Якія вялікія азнакі Яго і якія магутныя цуды Яго! Царства Яго - царства вечнае, а валадарства Яго - у роды і роды»."}]}