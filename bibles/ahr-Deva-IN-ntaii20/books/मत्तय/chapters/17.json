{"data":[{"book":"मत्तय","chapter":"17","verse":"1","text":"मंग येशु सव दिन नंतर पेत्र, याकोब अनं त्याना भाऊ योहान यासले एक उंच डोंगरवर एकांतमा लई गया."},{"book":"मत्तय","chapter":"17","verse":"2","text":"तवय त्याना रूप त्यासनासमोर बदलनं; त्याना चेहरा सूर्यनामायक तेजस्वी व्हयना, त्याना कपडा धवळा शुभ्र व्हयनात."},{"book":"मत्तय","chapter":"17","verse":"3","text":"तवय दखा, मोशे अनं एलिया ह्या त्यानासंगे बोलतांना त्यासले दखायनात."},{"book":"मत्तय","chapter":"17","verse":"4","text":"मंग पेत्र येशुले बोलना, प्रभुजी आपण आठे राहसुत तर कितलं भारी व्हई; तुमनी ईच्छा व्हई तर मी आठे तिन मंडप बनाडस; तुमनासाठे एक, मोशेकरता एक, अनं एलियाकरता एक."},{"book":"मत्तय","chapter":"17","verse":"5","text":"१७:५ मत्तय ३:१७; १२:१८; मार्क १:११; लूक ३:२२१७:५ २ पेत्र १:१७,१८तो बोली राहिंता तेवढामा, दखा, तेजस्वी ढगनी त्यासले झाकी दिधं अनी दखा, ढगमातीन अशी वाणी व्हईनी; हाऊ मना पोऱ्या, माले परमप्रिय शे, ह्यानावर मी खूश शे; तुम्हीन यानं ऐका."},{"book":"मत्तय","chapter":"17","verse":"6","text":"हाई ऐकीन येशुना शिष्य भलता घाबरणात अनं पालथा पडी गयात."},{"book":"मत्तय","chapter":"17","verse":"7","text":"तवय येशु त्यासनाजोडे ईसन हात लाईन बोलना, ऊठा, घाबरू नका."},{"book":"मत्तय","chapter":"17","verse":"8","text":"मंग त्यासनी वर दखं तवय त्यासले येशुशिवाय कोणीच दखायनं नही."},{"book":"मत्तय","chapter":"17","verse":"9","text":"नंतर त्या डोंगरवरतीन खाल उतरी राहींतात तवय येशुनी त्यासले आज्ञा करी की, मनुष्यना पोऱ्या मरेल मातीन परत जिवत व्हई तोपावत हाई गोष्ट कोणलेच सांगु नका."},{"book":"मत्तय","chapter":"17","verse":"10","text":"त्यावर त्याना शिष्यसनी त्याले ईचारं की, एलिया पहिले येवाले पाहिजे अस शास्त्री का बर म्हणतस?"},{"book":"मत्तय","chapter":"17","verse":"11","text":"येशुनी उत्तर दिधं, “एलिया” ईसन सर्वकाही सुधारी हाई खरं शे."},{"book":"मत्तय","chapter":"17","verse":"12","text":"१७:१२ मत्तय ११:१४पण मी तुमले सांगस की, एलिया येल शे अनी त्यासनी त्याले न वळखता त्यासना मनले पटनं तसं त्यानासंगे करं; तसच मनुष्यना पोऱ्याले बी त्यासनाकडतीन छळ सहन करना पडी."},{"book":"मत्तय","chapter":"17","verse":"13","text":"तवय शिष्यसले समजनं, हाऊ बाप्तिस्मा करनारा योहानबद्दल बोली राहीना."},{"book":"मत्तय","chapter":"17","verse":"14","text":"नंतर त्या लोकसजोडे वनात तवय एक माणुस येशु समोर ईसन गुडघा टेकीन बोलना,"},{"book":"मत्तय","chapter":"17","verse":"15","text":"प्रभुजी मना पोऱ्यावर दया करा, कारण त्याले मिर्गी येस, त्याले भलता तरास व्हस; तो घडीघडी आगमा अनं पाणीमा पडस."},{"book":"मत्तय","chapter":"17","verse":"16","text":"म्हणीन मी त्याले तुमना शिष्यसकडे आणं, पण त्यासनाघाई तो बरा व्हयना नही."},{"book":"मत्तय","chapter":"17","verse":"17","text":"तवय येशुनी उत्तर दिधं, अरे ओ भ्रष्ट पिढी, कोठपावत मी तुमनासंगे ऱ्हासु? कोठपावत तुमनं सहन करसु? त्या पोऱ्याले मनाकडे लई या."},{"book":"मत्तय","chapter":"17","verse":"18","text":"मंग येशुनी दुष्ट आत्माले आज्ञा दिधी, तवय त्या पोऱ्यामातीन तो निंघी गया अनी त्याच येळले पोऱ्या बरा व्हयना."},{"book":"मत्तय","chapter":"17","verse":"19","text":"नंतर शिष्य एकांतमा येशुजोडे ईसन बोलणात, आमनाघाई तो दुष्ट आत्मा का बर नही निंघना?"},{"book":"मत्तय","chapter":"17","verse":"20","text":"१७:२० मत्तय २१:२१; मार्क ११:२३; १ करिंथ १३:२त्यानी त्यासले सांगं, तुमना बिनईश्वासमूये; कारण मी तुमले सत्य सांगस की, जर तुमनामा राईना दाणा एवढा जरी ईश्वास व्हई तर हाऊ डोंगरले आठेन तिकडे सरक अस तुम्हीन सांगं तर तो सरकी; अनं तुमले काहीच अशक्य ऱ्हावाव नही."},{"book":"मत्तय","chapter":"17","verse":"21","text":"तरी बी हाई भूतनी जात प्रार्थना अनं उपासशिवाय निंघस नही."},{"book":"मत्तय","chapter":"17","verse":"22","text":"त्या गालील नगरमा गोया व्हयनात तवय येशु त्यासले बोलना, मनुष्यना पोऱ्याले लोकसना हातमा धरीन देतीन."},{"book":"मत्तय","chapter":"17","verse":"23","text":"त्या माले मारी टाकतीन अनी तिसरा दिनले तो परत जिवत व्हई, तवय त्या भलताच नाराज व्हयनात."},{"book":"मत्तय","chapter":"17","verse":"24","text":"जवय त्या कफर्णहुम गावमा वनात तवय मंदिरना कर गोया करनारानी पेत्रले ईचारं, तुमना गुरू मंदिरना कर नही देस का?"},{"book":"मत्तय","chapter":"17","verse":"25","text":"तो बोलना, हा देस, मंग तो घरमा येवावर काही बोलाना पहिलेच येशुनी त्याले ईचारं, शिमोन, तुले काय वाटस? पृथ्वीवरला राजा कोणाकडतीन कर लेतस? आपला पोऱ्यासकडतीन की परकासकडतीन?"},{"book":"मत्तय","chapter":"17","verse":"26","text":"तो बोलना, परकासकडतीन मंग येशु त्याले बोलना, म्हणीन पोऱ्या कर भरापाईन मुक्त शेतस."},{"book":"मत्तय","chapter":"17","verse":"27","text":"पण त्यासनाकरता आपण अडथळा बनाले नको, म्हणीन तु समुद्रमा जाईसन गळ टाक; अनी जो मासा पहिले वर ई, तो मासा धरीन त्यानं तोंड उघाड; म्हणजे तुले दोन रूपया सापडतीन त्या लिसन मनाबद्दल अनं तुनाबद्दल त्यासले दे."}]}