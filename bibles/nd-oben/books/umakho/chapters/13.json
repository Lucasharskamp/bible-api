{"data":[{"book":"UMakho","chapter":"13","verse":"1","text":"Wathi esuka ethempelini omunye wabafundi wathi kuye, “Khangela, Mfundisi! Amatshe anganani! Bona ubuhle bezindlu!”"},{"book":"UMakho","chapter":"13","verse":"2","text":"UJesu waphendula wathi, “Liyazibona yini zonke lezi izindlu ezinkulu kangaka? Kakuyikusala litshe phezu kwelinye; wonke azaphoselwa phansi.”"},{"book":"UMakho","chapter":"13","verse":"3","text":"Kwathi uJesu ehlezi eNtabeni yama-Oliva malungana lethempeli uPhethro, loJakhobe, loJohane lo-Andreya bambuza ngasese bathi,"},{"book":"UMakho","chapter":"13","verse":"4","text":"“Sitshele, zizakwenzakala nini izinto lezi? Njalo kuzakuba lesibonelo bani ukuthi sezizagcwaliseka?”"},{"book":"UMakho","chapter":"13","verse":"5","text":"UJesu wathi kubo: “Qaphelani ukuze lingakhohliswa muntu."},{"book":"UMakho","chapter":"13","verse":"6","text":"Banengi abazakuza ngebizo lami, besithi, ‘Nginguye,’ bakhohlise abanengi."},{"book":"UMakho","chapter":"13","verse":"7","text":"Nxa lisizwa ngezimpi lamahungahunga ngezimpi, lingaze lethuka. Lezozinto kumele zenzakale, kodwa ukucina kulokhu kuseza."},{"book":"UMakho","chapter":"13","verse":"8","text":"Isizwe sizavukela isizwe, lombuso uvukele umbuso. Kuzakuba lokuzamazama komhlaba ezindaweni ezinengi, lezindlala. Lezi ziyikuqala kokuhelelwa."},{"book":"UMakho","chapter":"13","verse":"9","text":"Libohlala liqaphele. Bazalimangalela ezinkundleni zamacala njalo balibhaxabule emasinagogweni abo. Ngenxa yami lizamiswa phambi kwababusi lamakhosi libe ngofakazi kubo."},{"book":"UMakho","chapter":"13","verse":"10","text":"Njalo ivangeli kufanele liqale litshunyayelwe ezizweni zonke."},{"book":"UMakho","chapter":"13","verse":"11","text":"Lapho libotshwa njalo lilethwa emthethwandaba lingaze lazihlupha ngokuthi lizakuthini phambi kwabo. Khulumani ingqe yini eliyiphiwa ngalesosikhathi, ngoba kakusini elikhulumayo, kodwa nguMoya oNgcwele."},{"book":"UMakho","chapter":"13","verse":"12","text":"Umfowabo uzanikela umfowabo ukuthi abulawe, loyise anikele umntanakhe. Abantwana bazahlamukela abazali babo bababulalise."},{"book":"UMakho","chapter":"13","verse":"13","text":"Bonke abantu bazalizonda ngenxa yami, kodwa lowo oma aqine kuze kube sekupheleni uzasindiswa."},{"book":"UMakho","chapter":"13","verse":"14","text":"kumi lapho okungesikwakhona, ofundayo kezwisise, lapho-ke akuthi labo abaseJudiya babalekele ezintabeni."},{"book":"UMakho","chapter":"13","verse":"15","text":"Akungabikhona osephahleni lwendlu yakhe ozakwehla loba angene endlini ukuthatha ulutho."},{"book":"UMakho","chapter":"13","verse":"16","text":"Akungabi loyedwa osensimini ozabuyela emuva ukuyathatha ijazi lakhe."},{"book":"UMakho","chapter":"13","verse":"17","text":"Yeka ubulukhuni obuzakuba khona ngalezonsuku kwabesifazane abakhulelweyo labangabadlezane!"},{"book":"UMakho","chapter":"13","verse":"18","text":"Khulekani ukuthi lokhu kungenzakali ebusika,"},{"book":"UMakho","chapter":"13","verse":"19","text":"ngoba lezo zizakuba yizinsuku zokuhlukuluzeka okungakaze kube khona kwasekuqaleni, lapho uNkulunkulu adala umhlaba, kuze kube manje, njalo kakuzukubuye kube khona."},{"book":"UMakho","chapter":"13","verse":"20","text":"Nxa iNkosi yayingaziphungulanga lezinsuku, kwakungeyi kuphepha muntu. Kodwa ngenxa yabakhethiweyo, eyabakhethayo, iziphungulile."},{"book":"UMakho","chapter":"13","verse":"21","text":"Ngalesosikhathi nxa umuntu esithi kini, ‘Khangelani, nangu uKhristu!’ loba ‘Khangelani, nanguya,’ lingamkholwa."},{"book":"UMakho","chapter":"13","verse":"22","text":"Ngoba oKhristu bamanga labaphrofethi bamanga bazavela benze izibonakaliso lezimangaliso ukukhohlisa abakhethiweyo, nxa lokho kungenzeka."},{"book":"UMakho","chapter":"13","verse":"23","text":"Ngakho lilimuke; sengilitshelile konke ngaphambili."},{"book":"UMakho","chapter":"13","verse":"24","text":"Kodwa ngalezonsuku, kulandela lokho kuhlukuluzeka,"},{"book":"UMakho","chapter":"13","verse":"25","text":"izinkanyezi zizakuwa esibhakabhakeni,"},{"book":"UMakho","chapter":"13","verse":"26","text":"Ngalesosikhathi abantu bazayibona iNdodana yoMuntu isiza emayezini ilamandla amakhulu lobukhosi."},{"book":"UMakho","chapter":"13","verse":"27","text":"Izathuma izingilosi zayo ziqoqe abakhethiweyo bayo kumagumbi womane omhlaba, kusukela emikhawulweni yomhlaba kusiya emikhawulweni yamazulu."},{"book":"UMakho","chapter":"13","verse":"28","text":"Manje-ke, fundani lesisifundo esihlahleni somkhiwa: Amahlumela aso angaqalisa ukuba buthakathaka lamahlamvu aso ahlume, lihle lazi ukuthi ihlobo selisondele."},{"book":"UMakho","chapter":"13","verse":"29","text":"Kanjalo-ke nxa lingabona lezizinto sezisenzakala, lazi ukuthi sekusondele, khonapho emnyango."},{"book":"UMakho","chapter":"13","verse":"30","text":"Ngilitshela iqiniso, lesisizukulwane kasiyikudlula zize zenzakale zonke lezizinto."},{"book":"UMakho","chapter":"13","verse":"31","text":"Izulu lomhlaba kuzedlula, kodwa amazwi ami kawayikwedlula lanini.”"},{"book":"UMakho","chapter":"13","verse":"32","text":"“Kodwa kakho olwaziyo lolosuku lehola, loba izingilosi zasezulwini, kumbe iNdodana, kodwa uBaba kuphela."},{"book":"UMakho","chapter":"13","verse":"33","text":"Lindani! Qaphelani! Kalikwazi ukuthi sizafika nini lesosikhathi."},{"book":"UMakho","chapter":"13","verse":"34","text":"Kunjengomuntu ezathatha uhambo: utshiya indlu yakhe ayinikele izisebenzi zakhe ukuba ziyilinde, yileso sabelwe owaso umsebenzi, atshele lowo olinda emnyango ukuthi aqaphele."},{"book":"UMakho","chapter":"13","verse":"35","text":"Ngakho lindani ngoba kalikwazi ukuthi umninindlu uzabuya nini, mhlawumbe kusihlwa, kumbe phakathi kwamabili, loba inkukhu sezikhala kumbe emathathakusa."},{"book":"UMakho","chapter":"13","verse":"36","text":"Nxa efika masinyane, akangalifici lilele."},{"book":"UMakho","chapter":"13","verse":"37","text":"Engikutshoyo kini ngikutsho emuntwini wonke: ‘Lindani!’ ”"}]}