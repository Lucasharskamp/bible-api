{"data":[{"book":"Ahibirania","chapter":"10","verse":"1","text":"Rĩu-rĩ, watho no kĩĩruru kĩa maũndũ mega marĩa magooka, no ti mũhianĩre wa maũndũ marĩa mo mene. Nĩ ũndũ ũcio watho ndũngĩhota gũtũma magongona marĩa marutagwo o mwaka o mwaka mategũtigithĩrio matũme andũ arĩa mookaga kũhooya Ngai magĩrĩre kũna."},{"book":"Ahibirania","chapter":"10","verse":"2","text":"Tondũ korwo nĩ kwahotekire-rĩ, githĩ magongona macio matingĩagĩtigire kũrutagwo? Nĩgũkorwo arĩa maahooyaga nĩmangĩatheretio rĩmwe rĩa kũigana, na matingĩacookire gwĩcuukĩra mehia mao."},{"book":"Ahibirania","chapter":"10","verse":"3","text":"No rĩrĩ, magongona macio maarĩ ma kũririkanania mehia mwaka o mwaka,"},{"book":"Ahibirania","chapter":"10","verse":"4","text":"tondũ gũtingĩhoteka thakame ya ndegwa na ya mbũri yeherie mehia."},{"book":"Ahibirania","chapter":"10","verse":"5","text":"Nĩ ũndũ ũcio, hĩndĩ ĩrĩa Kristũ ookire gũkũ thĩ, oigire atĩrĩ:"},{"book":"Ahibirania","chapter":"10","verse":"6","text":"ndwakenirio nĩ maruta ma njino,"},{"book":"Ahibirania","chapter":"10","verse":"7","text":"Hĩndĩ ĩyo ngiuga atĩrĩ, ‘Niĩ ũyũ haha,"},{"book":"Ahibirania","chapter":"10","verse":"8","text":"Mbere oigire atĩrĩ, “Magongona na maruta, na maruta ma njino, o na maruta ma kũhoroherio mehia, ti mo weriragĩria, o na kana ũgakenio nĩmo” (o na gũtuĩka watho nĩwaathanĩte marutagwo)."},{"book":"Ahibirania","chapter":"10","verse":"9","text":"Ningĩ akiuga atĩrĩ, “Niĩ ũyũ haha, njũkĩte gwĩka wendi waku.” Eeheragia ũhoro wa mbere nĩguo ahaande ũcio wa keerĩ."},{"book":"Ahibirania","chapter":"10","verse":"10","text":"Na nĩ ũndũ wa kwenda kũu-rĩ, nĩtũtuĩtwo atheru nĩ ũndũ wa igongona rĩa mwĩrĩ wa Jesũ Kristũ rĩrĩa aarutire ihinda rĩmwe rĩa kũigana."},{"book":"Ahibirania","chapter":"10","verse":"11","text":"Mũthenya o mũthenya mũthĩnjĩri-Ngai o wothe arũgamaga na akaruta mawĩra make makoniĩ kĩrĩra kĩa Ngai, agakĩruta magongona o ro macio kaingĩ kaingĩ, no nĩ magongona matangĩhota kweheria mehia."},{"book":"Ahibirania","chapter":"10","verse":"12","text":"No rĩrĩ, mũthĩnjĩri Ngai ũyũ aarĩkia kũruta igongona rĩmwe rĩa kũigana rĩa kweheria mehia, nĩaikarire thĩ guoko-inĩ kwa ũrĩo kwa Ngai."},{"book":"Ahibirania","chapter":"10","verse":"13","text":"Kuuma hĩndĩ ĩyo nĩatũũraga etereire o nginya rĩrĩa thũ ciake igaatuuo gaturwa ka makinya make,"},{"book":"Ahibirania","chapter":"10","verse":"14","text":"nĩ tondũ na ũndũ wa igongona rĩu rĩmwe, nĩatũmĩte arĩa maratuuo atheru magĩrĩre kũna nginya tene."},{"book":"Ahibirania","chapter":"10","verse":"15","text":"O nake Roho Mũtheru nĩatumbũragĩra ũhoro ũyũ. O mbere akoiga atĩrĩ:"},{"book":"Ahibirania","chapter":"10","verse":"16","text":"“Gĩkĩ nĩkĩo kĩrĩkanĩro kĩrĩa ngaarĩkanĩra nao"},{"book":"Ahibirania","chapter":"10","verse":"17","text":"Ningĩ agacooka akoiga atĩrĩ:"},{"book":"Ahibirania","chapter":"10","verse":"18","text":"Na rĩrĩ, mehia marĩkia kũrekanĩrwo-rĩ, gũtingĩcooka kũrutwo igongona rĩngĩ rĩa kweheria mehia."},{"book":"Ahibirania","chapter":"10","verse":"19","text":"Nĩ ũndũ ũcio, ariũ na aarĩ a Ithe witũ, kuona atĩ tũrĩ na mwĩhoko wa gũtoonya Handũ-harĩa-Hatheru-Mũno, na ũndũ wa thakame ya Jesũ,"},{"book":"Ahibirania","chapter":"10","verse":"20","text":"tondũ nĩatũhingũrĩire njĩra njerũ na ĩrĩ muoyo ya kũhĩtũkĩra gĩtambaya-inĩ, nakĩo nĩkĩo mwĩrĩ wake,"},{"book":"Ahibirania","chapter":"10","verse":"21","text":"na kuona atĩ nĩ tũrĩ na mũthĩnjĩri-Ngai mũnene mũno ũrĩa ũrũgamĩrĩire nyũmba ya Ngai-rĩ,"},{"book":"Ahibirania","chapter":"10","verse":"22","text":"nĩtũkuhĩrĩrie Ngai tũrĩ na ngoro itarĩ na ũhinga, na tũiyũrĩtwo nĩ wĩtĩkio kũna, nacio ngoro ciitũ iminjaminjĩirio nĩguo tũtherio thamiri ciitũ ciage ũcuuke nayo mĩĩrĩ iitũ ĩthambĩtio na maaĩ matheru."},{"book":"Ahibirania","chapter":"10","verse":"23","text":"Ningĩ nĩtũrũmiei ũhoro wa kĩĩrĩgĩrĩro kĩrĩa tuumbũraga tũtegũthangania, nĩgũkorwo ũrĩa wĩranĩire kĩĩranĩro kĩu nĩ mwĩhokeku."},{"book":"Ahibirania","chapter":"10","verse":"24","text":"Hamwe na ũguo, nĩtwĩcũũranie ũrĩa tũngĩarahũrana o mũndũ na ũrĩa ũngĩ ũhoro-inĩ wa kwendana na gwĩka ciĩko njega."},{"book":"Ahibirania","chapter":"10","verse":"25","text":"Na ningĩ tũtigatige kũnganaga hamwe, ta ũrĩa andũ amwe mamenyerete gwĩkaga, no nĩtũmanagĩrĩriei mũndũ na ũrĩa ũngĩ, na makĩria mũno tondũ wa ũrĩa mũkuona atĩ Mũthenya ũcio nĩũrakuhĩrĩria."},{"book":"Ahibirania","chapter":"10","verse":"26","text":"Tondũ tũngĩthiĩ na mbere na kwĩhia na ũtũrĩka thuutha wa kũmenya ũhoro-ũrĩa-wa-ma-rĩ, gũtirĩ na igongona rĩngĩ rĩa kweheria mehia rĩtigaire,"},{"book":"Ahibirania","chapter":"10","verse":"27","text":"tiga o gweterera tũrĩ na guoya ciira o na mwaki ũrĩrĩmbũkaga ũrĩa ũkaaniina thũ cia Ngai."},{"book":"Ahibirania","chapter":"10","verse":"28","text":"Mũndũ ũrĩa wothe wareganaga na watho wa Musa ooragagwo atekũiguĩrwo tha na ũndũ wa ũira wa andũ eerĩ kana atatũ."},{"book":"Ahibirania","chapter":"10","verse":"29","text":"Mũgwĩciiria mũndũ aagĩrĩirwo nĩkũherithio mũno makĩria atĩa, ũrĩa ũrangĩrĩirie Mũrũ wa Ngai thĩ, na agatua atĩ thakame ya kĩrĩkanĩro ĩrĩa aatheretio nayo ti theru, na agacooka akaruma Roho ũrĩa ũheanaga wega wa Ngai?"},{"book":"Ahibirania","chapter":"10","verse":"30","text":"Nĩgũkorwo nĩtũũĩ ũrĩa woigire atĩrĩ, “Kũrĩhanĩria nĩ gwakwa, na nĩ niĩ ngaarĩhanĩria,” na ningĩ akiuga atĩrĩ, “Mwathani nĩwe ũgaatuĩra andũ ake ciira.”"},{"book":"Ahibirania","chapter":"10","verse":"31","text":"Nĩ ũndũ wa kũguoyohia mũno mũndũ gũkumbatwo nĩ Ngai ũrĩa ũrĩ muoyo."},{"book":"Ahibirania","chapter":"10","verse":"32","text":"Ririkanai matukũ ma tene thuutha wanyu kwarĩrwo nĩ ũtheri, ũrĩa mweyũmĩrĩirie mbaara nene rĩrĩa mwanyariiragwo."},{"book":"Ahibirania","chapter":"10","verse":"33","text":"Mahinda mamwe mwathĩĩnagio mbere ya kĩrĩndĩ mũkĩrumagwo; na mahinda mangĩ nĩmwanyiitanagĩra na arĩa meekagwo ũguo."},{"book":"Ahibirania","chapter":"10","verse":"34","text":"Ningĩ nĩmwaiguagĩra arĩa mohetwo njeera tha, na mũgetĩkagĩra gũtunywo indo cianyu mũkenete, tondũ nĩmwamenyete atĩ inyuĩ mwarĩ na ũtonga ũngĩ mwega makĩria na wa gũtũũra."},{"book":"Ahibirania","chapter":"10","verse":"35","text":"Nĩ ũndũ ũcio, mũtigate ũũmĩrĩru ũcio wanyu; nĩgũkorwo nĩũkamũrehere uumithio mũnene."},{"book":"Ahibirania","chapter":"10","verse":"36","text":"Mwagĩrĩirwo nĩgũkirĩrĩria, nĩguo mwarĩkia gwĩka ũrĩa Ngai endaga, mũkaamũkĩra kĩrĩa eeranĩire."},{"book":"Ahibirania","chapter":"10","verse":"37","text":"Nĩgũkorwo kahinda kanini gaathira-rĩ,"},{"book":"Ahibirania","chapter":"10","verse":"38","text":"No mũndũ wakwa ũrĩa mũthingu agaatũũra muoyo nĩ ũndũ wa gwĩtĩkia."},{"book":"Ahibirania","chapter":"10","verse":"39","text":"No ithuĩ tũtirĩ a thiritũ ya arĩa macookaga na thuutha makora, no tũrĩ a thiritũ ya arĩa metĩkagia, makahonokio."}]}