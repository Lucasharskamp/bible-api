{"data":[{"book":"Rom","chapter":"15","verse":"1","text":"No imnetiyon kúp wottswots, mawirwots kuro kurdek'o geyife bako no took mec'ro geneúshitu woto geyiratse,"},{"book":"Rom","chapter":"15","verse":"2","text":"no took tookon k'osh asho b́ imnetiyon b́ kup'ituwok'o bín t'ak'amituwonat geneúshit keewo k'aluwone."},{"book":"Rom","chapter":"15","verse":"3","text":"15:3 Dub. 69:9  Krstos b́ tooko geneúshratse, dab «Ashuwots neen boc'ashts c'asho ti'ats b́ oot'i» etiru S'ayn mas'aafotse eteetso bí ats b́ bodi."},{"book":"Rom","chapter":"15","verse":"4","text":"S'ayin mas'aafotse nodatsituwots k'amonat kup'on, noosh jángo b́beetuwok'o shin guut'ets jamo dano noosh b́ wotituwok'o guut'ere."},{"book":"Rom","chapter":"15","verse":"5-6","text":"Ik níbon wotde'er ik noonon Ik'o nodoonz Iyesus Krstos nihi, bín it mangitwok'o, k'amikonat angi kúp'iko Ik'o Izar Izewer Krstos Iyesus shunok'on it atsatsewo ik níbetsuwotsi woto itsh ime."},{"book":"Rom","chapter":"15","verse":"7","text":"Krstos Ik' mangosh itn b́ dek'tsok'o it jamets iko iko de'e."},{"book":"Rom","chapter":"15","verse":"8","text":"Hanowere t keewor Ik'o shints nihuwotssh b́ jangitso b́ wotituwok'onat Ik'o arikeewets b́ wotonwere b́ danetuwok'o Krstos ayhudiyotssh guutso wotere etee."},{"book":"Rom","chapter":"15","verse":"9","text":"15:9 2 Sam. 22:50; Dub. 18:49  Krstos ayhudiyots guutso b́ wottso k'osh jango Ik' ash woterawwots Ik'o b́ mhretiyosh bín bo údituwok'owe, hanuwere,"},{"book":"Rom","chapter":"15","verse":"10","text":"15:10 Iwi. 32:43  Aaninu"},{"book":"Rom","chapter":"15","verse":"11","text":"Aaninuwere,"},{"book":"Rom","chapter":"15","verse":"12","text":"Ando Isiyas,"},{"book":"Rom","chapter":"15","verse":"13","text":"It jangtso S'ayin shayiri angon eenfere b́ ametuwok'o jangetso Izar Izewer bín it amanetsosh gene'únat jeenon s'eenon itsh ime."},{"book":"Rom","chapter":"15","verse":"14","text":"Ti eshuwotso! doo woton s'eentsuwotsi, danon gaaltsuwotsnat it ik iketsuwots k'osho izosh falituwotsi itwottsok'o danre."},{"book":"Rom","chapter":"15","verse":"15","text":"Ik ik keewwotsi itsh gawiyosh geeyat woshan Ik'o taash b́ imts s'aatok'on ááwushuk'on itsh guut're."},{"book":"Rom","chapter":"15","verse":"16","text":"Deeranuwere taash b́ime Ik'o doo shishi keewo Ik'i ashwoterawwotssh shishiyosh kahniyo wotat Krstos Iyesush finoshe, Mansh Ik' ashwoteraw ashuwotssh S'ayin shayiro S'ayintsonat Ik'onowere gene'úshit wosho wotáár bot'inetuwok'o finiruwone."},{"book":"Rom","chapter":"15","verse":"17","text":"Manatse tuutson Krstos Iyesun Ik'osh fino tfaltsotse it'iruwee."},{"book":"Rom","chapter":"15","verse":"18","text":"Ik'i ash woterawwots bo aletwok'o woshosh Krstos ti aap'onat finatse tuutson b́ fints keewo wotiyalabako k'osho aap'osh aawo shu'atse."},{"book":"Rom","chapter":"15","verse":"19","text":"Hank'owere een adits milikit finuwotsn S'ayin shayiri angon Iyerusalemnat b gúúratse tuut Elwarik'oni b́ borfetso Krstos doo shishiyo danire."},{"book":"Rom","chapter":"15","verse":"20","text":"Jam aawu t tewuno k'osh asho b́ agtsats dabr ago b́woterawo Krstos shutso b́ shiyerawu beyok jamok sheeng doo shishiyi keewuman daniye."},{"book":"Rom","chapter":"15","verse":"21","text":"15:21 Isa. 52:15  Hanu,"},{"book":"Rom","chapter":"15","verse":"22","text":"Manshowere itmaants twarawok'o ayoto taan baziyeree."},{"book":"Rom","chapter":"15","verse":"23","text":"Andomó han gúúratsi fa'a datsuwotsatse t finit beeyokuwots bo beetsotse, hank'o ay dúrosh itn s'ilosh een tewuno tdetstsotse"},{"book":"Rom","chapter":"15","verse":"24","text":"Ispen maants t amor man weeron itn s'ilosh gawure. Muk' aawosh itnton gene'útsat tteshiyakon twerindo ttuwosh taan falit tep'o it k'alituwok'o jangere."},{"book":"Rom","chapter":"15","verse":"25","text":"Andomó Ik' jirwots tep'et gizo deshde'er Iyerusalem maants ametuwe."},{"book":"Rom","chapter":"15","verse":"26","text":"15:25-26 1 K'or. 16:1-4  Hanuwere Mek'odoniyonat Ak'yiyi datsatse fa'a Ik' jirwots Iyerusalemn beyiru tugúretsuwotssh boon tep'et gizo woshosh boshunon bogawutsotsne."},{"book":"Rom","chapter":"15","verse":"27","text":"15:27 1 K'or. 9:11  Tep'anowere bo shunon imo boosh geyik b́wottsotsne, Ik' ash woterawots ayhudiyotsnton shayiri deero kayosh b́wotiyal boowere bomeets deeron ayhudiyotsi tep'o boosh geyife."},{"book":"Rom","chapter":"15","verse":"28","text":"Eshe ko'iyets gizan Iyerusalem maants de'am boosh t imiyakon it weeron waar Ispen maants t ameti."},{"book":"Rom","chapter":"15","verse":"29","text":"Itok twoor Krstos deero s'eenon itsh de'er tweetuwok'o danfee."},{"book":"Rom","chapter":"15","verse":"30","text":"Tieshuwotso! t jangosh Ik'o maants k'onon tmaak'oriruwo taash itdabish nodoonz Iyesus Krstosnat S'ayin shayiri shunon iti k'oniruwe."},{"book":"Rom","chapter":"15","verse":"31","text":"Ik'o taash it k'onituwere Yihud datsatsi fa'a amanerawu ashuwots kishotse farr Iyeresalemitse t detsts fiinonuwere Ik'i jirwotsoke dek'eyo b́daatsituwok'owe."},{"book":"Rom","chapter":"15","verse":"32","text":"Han b́wotiyakon Ik'o bíetal geneúwon itok waarr itoke kashdek'o shunfee."},{"book":"Rom","chapter":"15","verse":"33","text":"Jeeniko Izar Izewer it únetsnton wotowe! Amen."}]}