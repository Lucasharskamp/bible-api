{"data":[{"book":"Nayohana","chapter":"17","verse":"1","text":"Yesu amalheke wulhumacha yayo, nkaaweha nchulhu wiirimu, nkeera, “Thithi, ikatema ihophiya! Munthimicheke Mwamwaninyu ni uyo Mwaana othimichekeni."},{"book":"Nayohana","chapter":"17","verse":"2","text":"Ukhalhawaya mwahonvaha Mwamwaninyu ikuru wa attu onkhaye, wiira aavahe ukumi wo uhimalha attu onkhaye munvanhe inyu ayo."},{"book":"Nayohana","chapter":"17","verse":"3","text":"Ni ukumi wo uhimalha unari wiira uuchuwelhani inyuva, nrii yeekha inyu Nlhuku e ikeekhene, ni unchuwelha Yesu Kuristo, munrumme inyu."},{"book":"Nayohana","chapter":"17","verse":"4","text":"Miyaano kihoothimichani velhaponi vaa, kihomalhiha ntheko ukivanhe inyu kipange."},{"book":"Nayohana","chapter":"17","verse":"5","text":"Thithi! Nkivaheke nthimicho vano, nthimicho kaarina aka ilhapo ihinaaya wuupiya."},{"book":"Nayohana","chapter":"17","verse":"6","text":"“Kihaachuwelhiha attu nchina ninyu, yayo nkivanhe inyu ukhuma velhaponi. Yaari attu awinyu, ni inyuva nkamwaakivaha. Ni ayo ahovara nlhove ninyu."},{"book":"Nayohana","chapter":"17","verse":"7","text":"Ahochuwelha vano wiira kila ittu ikivanhe inyu ikhumme uwaninyu."},{"book":"Nayohana","chapter":"17","verse":"8","text":"Miyaano kihaavaha nttenga ukivanhe inyu, ni ayo ahopochera, ahochuwelha wiira wo ikekhiaye kikhumme uwaninyu, ni ayo anoorumelhelha wiira inyuva nhokiruma."},{"book":"Nayohana","chapter":"17","verse":"9","text":"“Kinaalhapelhelha yayo, mena khakinaalhepelhelha attu o velhaponi, nansho kinaalhepelhelha attu akivanhe inyu, ukhalhawaya phiri awinyu."},{"book":"Nayohana","chapter":"17","verse":"10","text":"Attu onkhaye arina aka phi awinyu, ni awinyu phi awaka, ni nthimicho waka uhoonia wa attu akivanhe inyu."},{"book":"Nayohana","chapter":"17","verse":"11","text":"Vano kinoowa uwaninyu, kakihiwe tho ntu o velhaponi, nansho ayo arii velhaponi. Athithi atakatifu! Wo machiri o nchina ninyu nikivanhe inyu, chonte mwaashunge rata akhalhe ittu imoka thoko hiyaano chiri ihu amoka."},{"book":"Nayohana","chapter":"17","verse":"12","text":"Vaari aka ni ayo, miyaano kahaashunga rata wo machiri o nchina ninyu nikivahilhe inyu. Miyaano kiheenanelha, mena khaawo anakhalhaka mmoka aya kinrinhe aka, aahikhalhe ulhe ntu nohalha upotera, wiira Malhove Matakatifu atimire."},{"book":"Nayohana","chapter":"17","verse":"13","text":"Paahi etu vano kinowa uwaninyu, ni mii kihoolhumacha ulha mwaha ulha velhaponi va, wiira attu yoorie ulhutaana ni mii muuteelhiyani waka."},{"book":"Nayohana","chapter":"17","verse":"14","text":"“Miyaano kihaavaha nttenga inyu, ni attu o velhaponi nkayaapangelha ichimwa, ukhalhawaya yayo kaahiwe amoka aya attu o velhaponi, thoko ni mii kihiri aka ntu o velhaponi."},{"book":"Nayohana","chapter":"17","verse":"15","text":"Khakinolhapelha wiira mwaathamihe velhaponi, nansho kinolhapelha wiira mwenanelhe ni Nakare."},{"book":"Nayohana","chapter":"17","verse":"16","text":"Ayo kaahiwe o velhaponi, thoko ni mii kihiri aka o velhaponi."},{"book":"Nayohana","chapter":"17","verse":"17","text":"Mwaathanlheke mwaanene wo ikeekhene, nlhove ninyu nikhalhaka phi ikeekhene."},{"book":"Nayohana","chapter":"17","verse":"18","text":"Thoko chikirumme inyu velhaponi, ni mii chiicho kihaaruma ayo velhaponi,"},{"book":"Nayohana","chapter":"17","verse":"19","text":"ni wo yoyo nlhatu uyo, miyaano kimwanene kinowithanlha kikhalhe isadaka uwaninyu ni ayo chiicho eeshiye isadaka wo ikeekhene."},{"book":"Nayohana","chapter":"17","verse":"20","text":"“Khakinaalhapelhelha ayo vekha aya, nansho kinaalhepelhelha ni attu anohalha ukirumelhelha mii wo nlhatu no nttenga waya."},{"book":"Nayohana","chapter":"17","verse":"21","text":"Kinolhapelha wiira onkhaye akhalhe ittu imoka. Thithi, kinolhapelha wiira akhalhe nhina mwihu thoko inyuva chiri inyu nhina mwaka ni mii nhina mwinyu. Kinolhapelha wiira akhalhe ittu imoka, ilhapo iwe yaarumelhelha wiira inyuva mwaahokiruma."},{"book":"Nayohana","chapter":"17","verse":"22","text":"Miyaano kihaavaha nthimicho yoolhe ukivanhe inyu, wiira akhalhe ittu imoka thoko ni hiyaano chiri ihu amoka."},{"book":"Nayohana","chapter":"17","verse":"23","text":"Ilha ikhalhe wiira miyaano kikhalhe nhina mwaya, ni inyu Thithi nkhalhe nhina mwaka. Kinolhapelha wiira akhalhe ittu imoka, ilhapo ichuwelhe wiira inyuva mwaahokiruma, ni wiira, nnowaattuna ni ayo thoko chikittunne inyu mii."},{"book":"Nayohana","chapter":"17","verse":"24","text":"“Thithi, kinothanana ayo akivanhe inyu ayo akhalhe vamoka ni mii varii aka, awe yoona nthimicho waka ukivanhe inyu. Ukhalhawaya mwahokittuna ilhapo ihinaya wuupiya."},{"book":"Nayohana","chapter":"17","verse":"25","text":"Thithi orera nrima, attu o velhaponi khanoochuwelhani, nansho miyaano kinouchuwelhani. Alha ni ayo ahochuwelha wiira inyuva mwahokiruma."},{"book":"Nayohana","chapter":"17","verse":"26","text":"Kihaahimeria nchina ninyu, ni mii kinoothepa wiira chiicho, uttuna urina inyu uwannyaka uwe waakhalha nhina mwaya, ni mii kikhalhe nhina mwaya.”"}]}