{"data":[{"book":"Ndị Rom","chapter":"12","verse":"1","text":"Ya mere, ụmụnna m, eji m obi ebere Chineke na-arịọ ka unu chee anụ ahụ unu dịka aja dị ndụ, dịkwa nsọ, ma bụrụkwa nke na-atọ Chineke ụtọ, nke bụkwa ofufe nke ime mmụọ unu."},{"book":"Ndị Rom","chapter":"12","verse":"2","text":"Unu eyila ụwa nke a, kama bụrụnụ ndị enwoghara site nʼịgbanwe uche unu. Mgbe ahụ, unu ga-enwe ike nwapụta ihe bụ uche Chineke na ihe ọ na-achọ, nke bụ ezi ihe, nke na-atọ ya ụtọ na nke zukwara oke."},{"book":"Ndị Rom","chapter":"12","verse":"3","text":"Dịka onyinye amara e nyere m siri dị, ana m adọ onye ọbụla nʼime unu aka na ntị sị, Unu atụkwasịla uche nʼechiche banyere onwe unu karịa ka o si kwesi. Kama, jirinụ obi dị umeala lee onwe unu anya dịka okwukwe Chineke nyere unu ha."},{"book":"Ndị Rom","chapter":"12","verse":"4","text":"Dịka anyị niile nʼotu nʼotu si nwe anụ ahụ nke nwere akụkụ dị iche iche, bụ akụkụ ndị na-arụ ọrụ dị iche iche,"},{"book":"Ndị Rom","chapter":"12","verse":"5","text":"nʼotu aka ahụ, nʼime Kraịst anyị bụ otu, nʼagbanyeghị na anyị bụ akụkụ dị iche iche nke otu anụ ahụ. E jikọtara anyị niile nʼotu nʼotu nye ibe anyị."},{"book":"Ndị Rom","chapter":"12","verse":"6","text":"Anyị nwere onyinye dị iche iche nke e sitere nʼamara nye anyị, ọ bụrụ na onye ọbụla nwere onyinye ibu amụma, ya buo ya dịka okwukwe o nwere ha."},{"book":"Ndị Rom","chapter":"12","verse":"7","text":"Ọ bụrụ ije ozi, ya jee ozi, ya bụrụkwanụ izi ihe, ya zie ihe."},{"book":"Ndị Rom","chapter":"12","verse":"8","text":"Ka onye nwere onyinye ịgbaume, gbaa ndị ọzọ ume, ya bụrụkwanụ inyeaka, ka onye nwere onyinye a site nʼafọ ofufu mee ya, ọ bụrụ ịbụ onyendu, ka onye ahụ duo site nʼikpachapụ anya, ya bụrụkwanụ ime ebere, ka onye ahụ jiri obi ụtọ na-eme ya."},{"book":"Ndị Rom","chapter":"12","verse":"9","text":"Ka ịhụnanya bụrụ nke ihu abụọ nʼadịghị na ya, kpọọ ihe ọjọọ asị, jidesie ihe dị mma ike."},{"book":"Ndị Rom","chapter":"12","verse":"10","text":"Hụrịtanụ onwe unu nʼanya, dịka ụmụ nke otu nna. Ka ihe ibe unu na-eme na-atọ unu ụtọ. Na-asọpụkwaranụ ibe unu karịa otu ha si asọpụrụ unu."},{"book":"Ndị Rom","chapter":"12","verse":"11","text":"Unu abụla ndị umengwụ nʼọrụ unu. Kama werenụ mmụọ na obi na-anụ ọkụ na-ejere Onyenwe anyị ozi mgbe niile."},{"book":"Ndị Rom","chapter":"12","verse":"12","text":"Nweenụ obi aṅụrị nʼime olileanya, nweenụ ntachiobi nʼime nsogbu, na-ekpekwanụ ekpere mgbe niile."},{"book":"Ndị Rom","chapter":"12","verse":"13","text":"Na enyetụnụ ụfọdụ ndị nsọ12:13 Ndị nke Onyenwe anyị ihe site nʼihe unu nwere iji gboo mkpa dịrị ha. Na-elekọtakwanụ ndị ọbịa anya nke ọma."},{"book":"Ndị Rom","chapter":"12","verse":"14","text":"Gọzienụ ndị na-akpagbu unu, gọzienụ ha, unu abụkwala ha ọnụ."},{"book":"Ndị Rom","chapter":"12","verse":"15","text":"Mgbe ndị ọzọ na-aṅụrị ọṅụ, soronụ ha ṅụrịa ọṅụ. Mgbe ha nọ nʼiru ụjụ, soronụ ha ruo ụjụ."},{"book":"Ndị Rom","chapter":"12","verse":"16","text":"Na-ebinụ nʼudo. A bụla onye mpako, unu na ndị ọnọdụ ha dị ala na-enwe mmekọrịta, echekwala na ị maara ihe niile."},{"book":"Ndị Rom","chapter":"12","verse":"17","text":"Ejikwala ihe ọjọọ akwụghachi ihe ọjọọ e mere gị. Kama, na-echenụ otu unu ga-esi mee ihe dị mma nʼanya mmadụ niile."},{"book":"Ndị Rom","chapter":"12","verse":"18","text":"Dịka ike gị niile ha, mee ka gị na onye ọbụla biri nʼudo."},{"book":"Ndị Rom","chapter":"12","verse":"19","text":"Ndị enyi m, unu abọla ọbọ, kama hapụrụnụ Chineke ọrụ ịbọtara unu ọbọ. Nʼihi na e dere ya, “Ịbọ ọbọ dịrị m, aga m akwụghachi,”12:19 Dit 32:35 ka Onyenwe anyị kwuru."},{"book":"Ndị Rom","chapter":"12","verse":"20","text":"Ma otu ọ dị,"},{"book":"Ndị Rom","chapter":"12","verse":"21","text":"Unu ekwela ka ihe ọjọọ merie unu, kama werenụ ezi ihe merie ihe ọjọọ."}]}