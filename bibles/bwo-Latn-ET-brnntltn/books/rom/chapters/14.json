{"data":[{"book":"Rom","chapter":"14","verse":"1","text":"Ititse b́ imnetiyon maawuk wotts asho b́ keewo de'ere bako b́ took asaabiyats moosho tuuzk'ayere."},{"book":"Rom","chapter":"14","verse":"2","text":"Dab ash iko konnari keewo móósh faliyit imnetiyo detsetwe, b́ imnetiyon kup'eraw ashonmó worfi maay mec'ro meetuwe."},{"book":"Rom","chapter":"14","verse":"3","text":"Mansh jam keew meyiru asho mááraw asho gac'k'aye, máárawonwere meet asho ats angshk'aye, Ik'o bínowere dek're."},{"book":"Rom","chapter":"14","verse":"4","text":"Bére, ash k'oshi guutso ats angshiruwan nee kone? Bí b́ need'iyal wee b́ dihiyal b́ doonzo kis'e. Dab Ik'o bín need'iyo b́ falituwotse kup'ar need'ituwe."},{"book":"Rom","chapter":"14","verse":"5","text":"Mank'o aawu iko aawu ikoniyere bogo mangfe et gawiruwo beyo falituwe, ando k'oshonu aawu jamwots mango taale bako aawwotsitse bogabogo aaliye ett asaabirwe. Eshe hanan arts keewwotsatse asho ik ikon b́nibots bíamantsok'o woshuwe."},{"book":"Rom","chapter":"14","verse":"6","text":"14:1-6 K'ol. 2:16  Ik aawo k'osh aawoniyere bogshde'er mangiyituwo b́ beyal han b́ k'alirwe doonzo mangosha ettniye, jam naari mishono meyiruwo doonzo mangosha etniye b́meyiri, b́ meyiru mishosh Ik'o údituwe, jam naari mishono marawo doonzo mangosha err maratse, maa b́ k'aztsotsno Ik'o údituwe."},{"book":"Rom","chapter":"14","verse":"7","text":"Noyitsere ikonuworu b́ kashon wotowa b́ k'iron b́tokkaliye."},{"book":"Rom","chapter":"14","verse":"8","text":"Nobeyalo doonzosha nobeeti, no k'iriyalo doonzosha no k'iriti, eshe nobeyalo, nok'iriyalo doonzok noone,"},{"book":"Rom","chapter":"14","verse":"9","text":"Eshe Krstos k'irt k'irotse b́ tuu kashon betuwotsnat k'irtsuwotssh doonz wotoshe."},{"book":"Rom","chapter":"14","verse":"10","text":"14:10 2 K'or. 5:10  Bére, nee n eshuwats eegoshe n angshiri? Wee ni eshuwi eegishe n gac'iri? No únets Ik' angshi jori shinats ned'ituwone."},{"book":"Rom","chapter":"14","verse":"11","text":"Manwere, «Taa kashon betuwo taane etfe Ik'oni,"},{"book":"Rom","chapter":"14","verse":"12","text":"Eshe notook tookon no took fini jangosh Ik' shinats t'inr aatetwone."},{"book":"Rom","chapter":"14","verse":"13","text":"Eshe iko ikats angshk'aye, ernmó asho b́ eshuwsh weratse kambo wee t'úgo gedk'azosh no atso korde'one."},{"book":"Rom","chapter":"14","verse":"14","text":"Ik keewo kiime err asaabiru ashosh keew man kima b́ wotiti bako kon naari keewonworu b́ tookon kim b́ woterawok'o taa doonzo Iyesusn t'iwintsdek' danre."},{"book":"Rom","chapter":"14","verse":"15","text":"Nee n meyiru mishi jangon ni eshush t'ugo n wotiyal shúnonaliye nbeyiri, eshe Krstos bísh b́k'irts asho n meyiru mishi jangon b́ t'afitwok'o woshk'aye."},{"book":"Rom","chapter":"14","verse":"16","text":"Eshe itoke sheeng keew wotts keewo k'oshuwots bok'efetuwok'o woshk'ayere."},{"book":"Rom","chapter":"14","verse":"17","text":"Ik' mengsto S'ayin shayiron datsetsetk kááwe, jeenonat gene'ona bako, móónat úshi keewaliye."},{"book":"Rom","chapter":"14","verse":"18","text":"Han jangosh Krstissh guuts wotts asho Ik'o geneúshituwe, ashoknowere údeek wotituwe."},{"book":"Rom","chapter":"14","verse":"19","text":"Eshe jeenwoto bín datsetuwonat no ats atseyo bín nokup'it keewon sha'owone."},{"book":"Rom","chapter":"14","verse":"20","text":"Mishi jangosh Ik' fino gakk'ayone. Mish jamo s'ayine, ernmó k'osh ashosh t'ug wotitu mish móó dáree."},{"book":"Rom","chapter":"14","verse":"21","text":"Eshe ni eshúsh t'úg wotk'azosh meetso maak'azo, Weyinyon dútsets biro úsh k'azo, wee kon naari t'ug wotituwo fino fin k'azo sheenge b́ wotiti."},{"book":"Rom","chapter":"14","verse":"22","text":"Eshe imnetiyan itnat Ik' dagots wotowe, err n amants keewo b́k'alor b́ maac'o bín b́gac'erawu asho údekee."},{"book":"Rom","chapter":"14","verse":"23","text":"B́ amaneraniyere meyiru ashonmó b́ k'aliruwo imnetiyatse tuutson wot b́ k'aztsosh bíyats angshetuwe, imnetiyon k'aleraw keewu jamo morre."}]}