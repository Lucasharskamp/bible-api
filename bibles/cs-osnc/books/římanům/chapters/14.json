{"data":[{"book":"Římanům","chapter":"14","verse":"1","text":"Lidi, kteří mají příliš úzkostlivou víru, přijímejte mezi sebe, ale ne proto, abyste kritizovali a vyvraceli jejich názory."},{"book":"Římanům","chapter":"14","verse":"2","text":"Jeden je přesvědčený, že je nutno dodržovat celou řadu náboženských zákazů a příkazů, například nejí jídla, která pokládá za nečistá."},{"book":"Římanům","chapter":"14","verse":"3","text":"Jiný naopak věří, že na tom tolik nezáleží, že může jíst všechno. Kdo jí všechno, ať se nedívá spatra na toho, kdo třeba nejí vůbec maso. A kdo nepožívá maso, ať nekritizuje toho, kdo ho jí bez zábran: vždyť také on byl přijat Bohem."},{"book":"Římanům","chapter":"14","verse":"4","text":"Jakým právem chceš odsuzovat toho, jehož pánem nejsi ty, ale Bůh? Je jen Boží záležitostí, zda člověk stojí nebo padá – a i v pádu ho Bůh dokáže zadržet."},{"book":"Římanům","chapter":"14","verse":"5-6","text":"Někdo zase činí rozdíl mezi dny v týdnu, zatímco pro jiného je den jako den. Důležité je, aby v těchto věcech každý jednal podle svého přesvědčení a s touhou oslavit Boha."},{"book":"Římanům","chapter":"14","verse":"7-8","text":"Vždyť nikdo z nás nežije ani neumírá jen pro sebe."},{"book":"Římanům","chapter":"14","verse":"9","text":"Proto Kristus zemřel a zase vstal, aby si podmanil vše živé i mrtvé. Tak tedy v životě i ve smrti náležíme jemu."},{"book":"Římanům","chapter":"14","verse":"10","text":"Proč tedy odsuzovat bratra a pohrdat jím? Všichni se přece budeme muset postavit před Boží soud."},{"book":"Římanům","chapter":"14","verse":"11","text":"Vždyť je psáno:"},{"book":"Římanům","chapter":"14","verse":"12","text":"Každý sám za sebe bude skládat účty Bohu."},{"book":"Římanům","chapter":"14","verse":"13","text":"Nechte už tedy vzájemného kritizování; raději se mějte na pozoru, aby váš bratr neklopýtl a nepadl vaší vinou."},{"book":"Římanům","chapter":"14","verse":"14-16","text":"Vím a jsem o tom plně přesvědčen – tak mi to dal poznat Ježíš, že nic není nečisté samo o sobě. Nečistými se stávají věci jen tomu, kdo je za nečisté považuje. Ale rozhodujícím hlediskem ať je vždy láska. I když nám svědomí v tom či onom nebrání, důležitější je nepohoršit bratra. Co samo o sobě ještě není špatné, může vyvolat špatnou odezvu."},{"book":"Římanům","chapter":"14","verse":"17","text":"V Božím království nejde přece o jídlo a pití, ale o spravedlnost, pokoj a radost, jak je dává Duch svatý."},{"book":"Římanům","chapter":"14","verse":"18","text":"Kdo v tomto duchu slouží Kristu, líbí se Bohu a váží si ho i lidé."},{"book":"Římanům","chapter":"14","verse":"19","text":"Usilujme tedy především o to, co slouží všem k pokoji a ke vzájemnému duchovnímu prospěchu."},{"book":"Římanům","chapter":"14","verse":"20","text":"Nepoškozujme Boží dílo kvůli podružnostem a vyhýbejme se všemu, co by mohlo oslabit víru bratra."},{"book":"Římanům","chapter":"14","verse":"21","text":"Je lepší odepřít si, co vadí mému bratru, než někoho zranit."},{"book":"Římanům","chapter":"14","verse":"22-23","text":"Své přesvědčení však nezrazujme; Bůh o něm ví. Budeme šťastni a bez výčitek, když uposlechneme hlas svého svědomí. Neřídit se jím a zapřít své přesvědčení je hřích."}]}