{"data":[{"book":"مزامیر","chapter":"32","verse":"1","text":"خوشا به حال کسی که گناهش آمرزیده شد، و خطایش پوشانیده گردید."},{"book":"مزامیر","chapter":"32","verse":"2","text":"خوشا به حال کسی که خداوند او را مجرم نمی‌شناسد و حیله و تزویری در وجودش نیست."},{"book":"مزامیر","chapter":"32","verse":"3","text":"وقتی گناهم را اعتراف نمی‌کنم، استخوانهایم می‌پوسند و تمام شب غصه و گریه امانم نمی‌دهد!"},{"book":"مزامیر","chapter":"32","verse":"4","text":"تو، ای خداوند، شب و روز مرا تنبیه می‌کنی، به طوری که طراوت و شادابی خود را مانند بخار آب در گرمای تابستان از دست می‌دهم."},{"book":"مزامیر","chapter":"32","verse":"5","text":"اما وقتی در حضور تو به گناه خود اعتراف می‌کنم و خطایم را نمی‌پوشانم و به خود می‌گویم: «باید گناه خود را نزد خداوند اقرار کنم»، تو نیز گناه مرا می‌آمرزی."},{"book":"مزامیر","chapter":"32","verse":"6","text":"بنابراین، باشد که هر شخص با ایمانی، تا زمانی که فرصت باقی است، در حضور تو دعا کند. طوفان حوادث هرگز به چنین شخصی آسیب نخواهد رساند."},{"book":"مزامیر","chapter":"32","verse":"7","text":"تو پناهگاه من هستی و مرا از بلا حفظ خواهی کرد. دل مرا با سرودهای رهایی، شادمان خواهی ساخت!"},{"book":"مزامیر","chapter":"32","verse":"8","text":"خداوند می‌فرماید: «تو را هدایت خواهم نمود و راهی را که باید بروی به تو تعلیم خواهم داد؛ تو را نصیحت خواهم کرد و چشم از تو برنخواهم داشت!"},{"book":"مزامیر","chapter":"32","verse":"9","text":"پس، مانند اسب و قاطر نباش که با لگام و افسار، هدایت و رام می‌شوند و از خود فهم و شعوری ندارند!»"},{"book":"مزامیر","chapter":"32","verse":"10","text":"غم و غصهٔ اشخاص شرور پایان ندارد؛ اما هر که به خداوند توکل کند از محبت او برخوردار خواهد شد."},{"book":"مزامیر","chapter":"32","verse":"11","text":"ای عادلان، به سبب آنچه خداوند انجام داده است شادی کنید! ای پاکدلان، بانگ شادی برآورید!"}]}