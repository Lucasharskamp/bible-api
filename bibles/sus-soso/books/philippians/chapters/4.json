{"data":[{"book":"Philippians","chapter":"4","verse":"1","text":"N ngaxakerenyie, a xɔli n ma n xa siga wo xɛɛbude. N bara ɲɛlɛxin wo xa fe ra, naxan bara a niya n xa binyɛ sɔtɔ. N xanuntenyie, wo bira Marigi fɔxɔ ra alɔ wo darixi a ra ki naxɛ."},{"book":"Philippians","chapter":"4","verse":"2","text":"Ewodiye nun Sintike, yandi wo xa lan wo bore ma Marigi xa fe kui."},{"book":"Philippians","chapter":"4","verse":"3","text":"N malima fanyi, n bara i maxandi, i xa e mali, barima e fan bara n mali n ma kawandi tife geremaso kui. Kilementi fan bara n mali, alɔ n walibooree naxee xilie sɛbɛxi kisi buki kui."},{"book":"Philippians","chapter":"4","verse":"4","text":"Wo sɛɛwa Marigi ra tɛmui birin. N man xa a fala wo bɛ, wo xa sɛɛwa."},{"book":"Philippians","chapter":"4","verse":"5","text":"Wo xa bɔɲɛ bɛxi xa makɛnɛn birin bɛ. Marigi mu buma fafe ra sɔnɔn."},{"book":"Philippians","chapter":"4","verse":"6","text":"Wo naxa kɔntɔfili fefe ra, wo xa Ala maxandi fe birin kui, wo xa a mayandi, wo xa a tantu."},{"book":"Philippians","chapter":"4","verse":"7","text":"Na kui, Ala bɔɲɛsa nun xaxilisa fima nɛ wo ma naxan mɔɔli mu toma yi duniɲa fari. A na rabama a xa Mixi Sugandixi Isa nan saabui ra."},{"book":"Philippians","chapter":"4","verse":"8","text":"Dɔnxɔɛ ra, wo xa wo xaxili dɔxɔ yi fee nan xɔn ma: fe naxan yo findi nɔndi ra, naxan yo findi sɔɔbɛ ra, naxan yo tinxin, naxan yo sɛniyɛn, naxan yo fan, naxan yo findi sɛriyɛ ra, naxan yo rafan Ala ma. Wo xa wo xaxili dɔxɔ yi fee nan xɔn binyɛ nun tantui na naxee kui."},{"book":"Philippians","chapter":"4","verse":"9","text":"N naxan masenxi wo bɛ, wo naxan toxi n ma misaali kui, wo bira na fɔxɔ ra. Na kui, Bɔɲɛsa Mangɛ luma nɛ wo sɛɛti ma."},{"book":"Philippians","chapter":"4","verse":"10","text":"N bara Marigi tantu wo xa fe ra barima wo man bara wo ɲɔxɔ sa n xɔn. Singe wo nu bara wa n malife, kɔnɔ Ala mu a ragiri."},{"book":"Philippians","chapter":"4","verse":"11","text":"N mu yi falaxi xɛ barima n hayi to na se nde ma. N bara n matinkan n xa wasa so se naxan na n yi ra."},{"book":"Philippians","chapter":"4","verse":"12","text":"Xa sese yo mu na n yi ra, xa se gbegbe na n yi ra, a birin fan. Xa kaamɛ n suxuxi, xa n lugaxi, n bara wasa a birin na. Xa n bannaxi, xa n tɔɔrɔxi, n bara sɛɛwa a birin na."},{"book":"Philippians","chapter":"4","verse":"13","text":"N nɔma fe birin na n Marigi saabui ra, naxan sɛnbɛ fima n ma."},{"book":"Philippians","chapter":"4","verse":"14","text":"Kɔnɔ wo fan fe fanyi nan nabaxi n bɛ n malife ra n ma tɔɔrɛ kui."},{"book":"Philippians","chapter":"4","verse":"15","text":"Filipikae, wo a kolon, kabi n naxa keli Masedon bɔxi Inyila Isa kawandi tife ra, danxaniyatɔɛ ɲama yo mu n mali fe nde ra fo wo tan."},{"book":"Philippians","chapter":"4","verse":"16","text":"Wo tan nan na rabaxi. Wo naxa n mali sanya firin n nu na Tɛsaloniki tɛmui naxɛ."},{"book":"Philippians","chapter":"4","verse":"17","text":"N mu na sese fenfe n yɛtɛ bɛ. A xɔli n ma wo tan nan xa fe fanyi sɔtɔ a kui."},{"book":"Philippians","chapter":"4","verse":"18","text":"N hayi na naxan birin ma, n bara a sɔtɔ. Wo naxan nasanbaxi n ma Epaforodite saabui ra, a bara n wasa han a bara dangi a i. Na sɛrɛxɛ bara rafan Ala ma, a a kɛnɛn."},{"book":"Philippians","chapter":"4","verse":"19","text":"N Marigi Ala fama fe birin fide wo ma wo hayi na naxan ma. Fɛɛrɛ birin na a tan nan yi ra, a na birin nabama a xa Mixi Sugandixi Isa nan saabui ra."},{"book":"Philippians","chapter":"4","verse":"20","text":"Ala tantu, Ala tantu. Ala naxan findi won Baba ra, won a tantuma nɛ han duniɲa raɲɔnyi."},{"book":"Philippians","chapter":"4","verse":"21","text":"Wo xa Isa xa sɛniyɛntɔɛ birin xɛɛbu."},{"book":"Philippians","chapter":"4","verse":"22","text":"Sɛniyɛntɔɛ birin naxee na n sɛɛti ma, a gbengbenyi naxee walife Mangɛ Sesare xɔnyi, e bara wo xɛɛbu."},{"book":"Philippians","chapter":"4","verse":"23","text":"Marigi Isa, Ala xa Mixi Sugandixi, xa hinnɛ wo birin na."}]}