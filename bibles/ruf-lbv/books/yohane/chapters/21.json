{"data":[{"book":"Yohane","chapter":"21","verse":"1","text":"Hambele Yesu kawalawila keli iwanang'ina wake mmbalimbali mwa tsimbu Tiberiya. Tsakawalawila pfino,"},{"book":"Yohane","chapter":"21","verse":"2","text":"Simoni Petiri, Tomasi iyakemighwe Basa, Nasanaeli iyalawile Kana ghumji ghwa Galilaya, iwana wa Sebedayo, ne iwanang'ina wangi weli wa Yesu wose tsawakala hamwe."},{"book":"Yohane","chapter":"21","verse":"3","text":"Simoni Petiri kawalongela, “Noghenda kulowa iwasomba.”"},{"book":"Yohane","chapter":"21","verse":"4","text":"Nemitondotondo, Yesu tsakema mmbalimbali mwa tsimbu, lekeni iwanang'ina ng'awamtangile bae ka tsa Yesu."},{"book":"Yohane","chapter":"21","verse":"5","text":"Kuya Yesu kawaghutsa, “Sale tsangu, ng'ampatile chinu bae?”"},{"book":"Yohane","chapter":"21","verse":"6","text":"Kuya Yesu kawalongela, “Mwase ichelo lubali lwa kumoso lwe imnumbwi, mtsolowa iwasomba.” Apfo wasa ichelo mmatsi na ng'awadahile bae kukwegha kwaapfila tsawapata iwasomba wengi ng'ani."},{"book":"Yohane","chapter":"21","verse":"7","text":"Kuya imwanang'ina yumwe, iyanoghelighwe na Yesu kamlongela Petiri, “Ayuno ka Imtwatsa.” Bahala Simoni Petiri ayahulike yula tsakakala Imtwatsa, keyoha lighwanda lyake kwaapfila tsakalitsula. Kuya kadalukila mmatsi."},{"book":"Yohane","chapter":"21","verse":"8","text":"Iwanang'ina wangi watsa mne mnumbwi, kwaapfila ng'awakalile hatali ne isi, ila tsawakala utali wa ghamaghulu miya imwe, tsawakwegha ichelo ichimemile iwasomba."},{"book":"Yohane","chapter":"21","verse":"9","text":"Hawapfikile mmbalimbali mwa tsimbu, wona ghumoto na iwasomba wekighwa mchanya mwake, na chighate."},{"book":"Yohane","chapter":"21","verse":"10","text":"Yesu kawalongela, “Mngaye iwasomba wangi wamlowile.”"},{"book":"Yohane","chapter":"21","verse":"11","text":"Kuya Simoni Petiri kadina mne mnumbwi, kakwegha ichelo mmbalimbali mwe tsimbu, ichimemile iwasomba wakulu miya imwe na hamsini na tatu. Hata ka tsakukala ne iwasomba wengi, ichelo ng'achidegheke bae."},{"book":"Yohane","chapter":"21","verse":"12","text":"Yesu kawalongela, “Mtse mje.” Kuduhu imwanang'ina iyaghetsile kumghutsa, “Ghweghwe uli nani?” Kwaapfila wammanya tsakakala Imtwatsa."},{"book":"Yohane","chapter":"21","verse":"13","text":"Yesu katsa, kasola pfighate ne iwasomba wala, kaweng'a."},{"book":"Yohane","chapter":"21","verse":"14","text":"Aluno lukala lwakadatu Yesu kuwalawila iwanang'ina wake kulawa hayatsilihuke."},{"book":"Yohane","chapter":"21","verse":"15","text":"Hawamalitse ukuja, Yesu kamghutsa Simoni Petiri, “Simoni imwana wa Yohane, apfi kwoninoghela kubita wano?”"},{"book":"Yohane","chapter":"21","verse":"16","text":"Kuya Yesu kamghutsa lwa keli, “Simoni imwana wa Yohane, apfi kwoninoghela.”"},{"book":"Yohane","chapter":"21","verse":"17","text":"Yesu kamghutsa keli lwa kadatu, “Simoni mwana wa Yohane, kwoninoghela?”"},{"book":"Yohane","chapter":"21","verse":"18","text":"Nokulongela ghendo, haung'ali msongolo, tsakutsowela kupfala msipi imwenyegho na kughenda hanu haubamile, lekeni hautsolala kutsogholosa ghamoko ghako, imunu yungi katsokwoha na kukughala hanu ng'aubamile bae kughenda.”"},{"book":"Yohane","chapter":"21","verse":"19","text":"Yesu kalonga pfino, kulangusa Petiri pfayatsokufa na kumtunitsa Imulungu. Kuya Yesu kamlongela, “Niwinze!”"},{"book":"Yohane","chapter":"21","verse":"20","text":"Petiri kahunduka, kamwona imwanang'ina yula iyanoghelighwe na Yesu kowawinza. Imwanang'ina yuno tsakakala yula iyakalile na Yesu mne ichijo cha Ipasaka na iyamghutsile, “Mtwatsa, yuhi iyatsokuhunduka?”"},{"book":"Yohane","chapter":"21","verse":"21","text":"Petiri hamwonile, kamghutsa Yesu, “Imtwatsa, ayuno naye?”"},{"book":"Yohane","chapter":"21","verse":"22","text":"Yesu kamwidika, “Ka nombama akale mghima mbaka hanikuya, ghweghwe ubama choni? Ghwe niwinze!”"},{"book":"Yohane","chapter":"21","verse":"23","text":"Apfo mbuli tsenela kwa wandughu kuwa imwanang'ina yula ng'atsakufa bae. Lekeni Yesu ng'alongile ka imwanang'ina yuno ng'atsakufa. Bali kalonga, “Ka nombama akale mghima mbaka hanikuya, ghweghwe ubama choni?”"},{"book":"Yohane","chapter":"21","verse":"24","text":"Ayuno iyo imwanang'ina iyalongile agha ghose na kughandika, na twetwe twomanya ghano ghayalongile gholongesa."},{"book":"Yohane","chapter":"21","verse":"25","text":"Yesu tsakatenda pfinu pfingi. Pfinu pfose pfing'andikighwe chimwechimwe, isi yose ing'akalile yahela hanu he ukwika ipfitabu ipfandikighwe."}]}