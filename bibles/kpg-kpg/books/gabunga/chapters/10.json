{"data":[{"book":"Gabunga","chapter":"10","verse":"1","text":"I muli di made Abimelech, Tola, tama daane a Puah, go tama daane a Dodo, ga hanimoi belee haga mehede digau Israel. Mee tangada mai di madawaawa Issachar e noho i Shamir i lodo tenua gonduu o Ephraim."},{"book":"Gabunga","chapter":"10","verse":"2","text":"Mee nogo dagi Israel i nia ngadau e madalua maa dolu, gei mee gaa made gaa danu i Shamir."},{"book":"Gabunga","chapter":"10","verse":"3","text":"I muli Tola, gei ogo Jair, tangada mai Gilead, gaa dagi Israel i nia ngadau e madalua maa lua."},{"book":"Gabunga","chapter":"10","verse":"4","text":"Mee ana dama daane e motolu nogo lellele i hongo nia manu ‘donkey’ e motolu. Digaula nadau waahale e motolu i tenua go Gilead, e gahigahi hua igolo bolo nia waahale lligi a Jair."},{"book":"Gabunga","chapter":"10","verse":"5","text":"Gei Jair gaa made gaa danu i Kamon."},{"book":"Gabunga","chapter":"10","verse":"6","text":"Digau Israel gu ihala labelaa gi Dimaadua, e daumaha gi nia god dilikai go nia Baal mo nia Astarte mo nia god o Syria, Sidon, Moab, Ammon, mo Philistia. Digaula gu diiagi Dimaadua gu hagalee daumaha gi Mee."},{"book":"Gabunga","chapter":"10","verse":"7","text":"Gei Dimaadua gu hagawelewele gi digau Israel, gu dumaalia gi digau Philistia mo Ammon gi haga magedaa ina digau Israel."},{"book":"Gabunga","chapter":"10","verse":"8","text":"Nia ngadau e madangaholu maa walu, digaula nogo dagi mo di hagaduadua digau Israel ala nogo noho i tenua digau Amor i Gilead i bahi i dua Jordan."},{"book":"Gabunga","chapter":"10","verse":"9","text":"Digau Ammon gu lloo adu laa lodo di monowai Jordan belee heebagi gi nia madawaawa Judah, Benjamin mo Ephraim. Israel gu haingadaa huoloo."},{"book":"Gabunga","chapter":"10","verse":"10","text":"Gei digau Israel ga tangi anga gi Dimaadua, ga helekai, “Gimaadou gu ihala adu gi di Goe, idimaa, gimaadou gu diiagi Goe go di madau God, gu daumaha gi nia balu god go nia Baal.”"},{"book":"Gabunga","chapter":"10","verse":"11","text":"Dimaadua ga helekai, “Nia daangada o Egypt, Amor, Ammon, Philistia,"},{"book":"Gabunga","chapter":"10","verse":"12","text":"Sidon, Amalek, mo digau Maonite ne haga huaidu goodou i lodo di madagoaa gu doo gi daha, gei goodou ga tangi mai gi di Au. Au digi benabena ina goodou gi daha mo nia haingadaa mai digaula?"},{"book":"Gabunga","chapter":"10","verse":"13","text":"Gei goodou nogo diiagi hua Au i golo, ga daumaha gi nia balu ieidu, malaa, Au ga hagalee daa labelaa goodou gi daha mo nia haingadaa."},{"book":"Gabunga","chapter":"10","verse":"14","text":"Hula, tangi ang gi nia god ala ne hilihili go goodou. Heia digaula gi benabena ina goodou gi daha mo godou haingadaa!”"},{"book":"Gabunga","chapter":"10","verse":"15","text":"Gei digau Israel ga helekai gi Dimaadua, “Gimaadou gu ihala. Heia dau mee dela e hiihai ginai, gei benabena ina gimaadou dangi nei.”"},{"book":"Gabunga","chapter":"10","verse":"16","text":"Malaa, digaula gaa kili gi daha nadau balu god, ga daumaha gi Dimaadua, gei Dimaadua gu daamaha gi nia haingadaa digau Israel."},{"book":"Gabunga","chapter":"10","verse":"17","text":"Digau dauwa Ammon ga hagatogomaalia e heebagi, ga haga tuu nadau hale laa i Gilead. Digau Israel ga dagabuli mai gi di gowaa e dahi, ga haga tuu nadau hale laa i Mizpah i Gilead."},{"book":"Gabunga","chapter":"10","verse":"18","text":"Digau Israel mo nadau dagi ga heheeu i nadau mehanga, “Ma koai dela gaa dagi di heebagi ang gi digau Ammon? Tangada dela gaa dagi tauwa, go mee dela e dagi nia daangada huogodoo i Gilead.”"}]}