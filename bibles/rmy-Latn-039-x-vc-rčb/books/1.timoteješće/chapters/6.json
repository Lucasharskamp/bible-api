{"data":[{"book":"1. Timoteješće","chapter":"6","verse":"1","text":"Savora save si talo ropstvo neka pire gospodaren smatrin kaj si dostojne te primin potpuno poštuipe, te či bilače ćerelpe svato pale Devlesko alav thaj pale amaro sikavipe."},{"book":"1. Timoteješće","chapter":"6","verse":"2","text":"A okola roburja savenđe gospodarja si vernikurja, či troman majcara te poštuin pire gospodaren zato kaj si phral. Naprotiv, trubun te služin lenđe još majlačhe, kaj pire trudosa si korisne averenđe. Godova sikav thaj mang lendar te ćeren gajda."},{"book":"1. Timoteješće","chapter":"6","verse":"3","text":"Ako vareko averčhande sikavel e manušen thaj zanemaril o čačo sikavipe amare Gospodesko e Isuse Hristosko thaj o sikavipe savo si temelji te traisaras pobožno trajo,"},{"book":"1. Timoteješće","chapter":"6","verse":"4","text":"kasavo manuš si barikano thaj či džanen khanči. Patil katar e želja te samo prepirilpe thaj te bolden jek avrešće alava, zbog soste avel džike zavist, čingara, vređope, thaj bilače sumnje,"},{"book":"1. Timoteješće","chapter":"6","verse":"5","text":"godola si čingaraće manuša bilačhe gođasa save či džanen majbut so si čačipe, von smatrin kaj si e služba e Devlešće, način sar te zaradin."},{"book":"1. Timoteješće","chapter":"6","verse":"6","text":"O pobožnost si pravo barvalipe ako si o manuš zadovljno okoleja so siles."},{"book":"1. Timoteješće","chapter":"6","verse":"7","text":"Kaj amen khanči či andam pe akava them, pa khanči lestar či ni inđarasa."},{"book":"1. Timoteješće","chapter":"6","verse":"8","text":"Ali ako si amen habe thaj drze, godoleja šaj te avas zadovoljne."},{"book":"1. Timoteješće","chapter":"6","verse":"9","text":"A okola save kamen te barvavon, peren ando iskušenje, ande zamka thaj ande but aver nerazumne thaj štetne želje save strovalin e manušen ande propast thaj ando uništenje."},{"book":"1. Timoteješće","chapter":"6","verse":"10","text":"Kaj e pohlepa pale love si uzrok pale svako bilačhipe. Varesave predajisajle e pohlepaće thaj odlutisardine katar o paćipe, thaj korkoro pešće andine but bilačhipe."},{"book":"1. Timoteješće","chapter":"6","verse":"11","text":"Ali tu, e Devlešće manušeja, letu majdur katar sa godova. A dža pale pravda, palo pobožnost, pale paćipe, pale ljubav, strpljivost, thaj pale blagost."},{"book":"1. Timoteješće","chapter":"6","verse":"12","text":"Borisar tut lačhi borba ando paćipe. Težisar palo večno trajo savo o Del dija tut thaj pale savo gajda šukar svedočisardan angle but e svedokurja."},{"book":"1. Timoteješće","chapter":"6","verse":"13","text":"Zapovediv tuće anglo Del, savo sa džudarel thaj anglo Isuso Hristo, savo dijas šukar svedočanstvo anglo Poncije Pilato:"},{"book":"1. Timoteješće","chapter":"6","verse":"14","text":"Izvršisar akaja zapoved čisto thaj besprekorno dok či boldel pes amaro Gospod o Isuso Hristo."},{"book":"1. Timoteješće","chapter":"6","verse":"15","text":"Kaj kana pale godova avela e vrjama, o Del sikavela e Hristo. O Del savo si blagoslovime thaj jedino vladari, Caro e carengo thaj Gospodari e gospodarengo godova ćerela."},{"book":"1. Timoteješće","chapter":"6","verse":"16","text":"Vo si jedino besmrtno thaj trajil ande kasavo sjajno svetlo kaj khonik naštik avel leste paše. Khonik katar e manuša či dikhla les niti šaj dićhel les. Lešće neka si čast thaj moć zauvek. Amin."},{"book":"1. Timoteješće","chapter":"6","verse":"17","text":"Okolenđe save si barvale pe akava them zapovedisar te na aven barikane thaj te či uzdinpe ando nesigurno barvalipe, nego ando Del, savo barvale dela men sa te ande godova uživisaras."},{"book":"1. Timoteješće","chapter":"6","verse":"18","text":"Zapovedisar te ćeren lačhipe, te aven barvale e lačhe delenca, te aven darežljive thaj voljne te delin,"},{"book":"1. Timoteješće","chapter":"6","verse":"19","text":"gajda te ćiden pešće blago savo avela lačho temelji palo budućnost, te zadržin istinsko trajo."},{"book":"1. Timoteješće","chapter":"6","verse":"20","text":"Timoteje, le sama pe okova so si tuće poverime. Le tut majdur katar o isprazno brbljanje thaj katar e čingara zbog godova sikavipe so akhardol hohavno “Džanglipe” savo protivil pe e čačipešće."},{"book":"1. Timoteješće","chapter":"6","verse":"21","text":"Varesave save prihvatisardine godova “Džanglipe” thaj odlutisardine katar o paćipe. E Devlešći milost neka avel savorenca tumenca. Amin."}]}