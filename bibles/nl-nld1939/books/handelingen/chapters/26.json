{"data":[{"book":"Handelingen","chapter":"26","verse":"1","text":"Nu sprak Agrippa tot Paulus: Ge hebt verlof, u te verdedigen. Toen strekte Paulus zijn hand uit, en sprak te zijner verdediging:"},{"book":"Handelingen","chapter":"26","verse":"2","text":"Ik acht me gelukkig, koning Agrippa, dat ik heden in de gelegenheid ben, mij voor u te rechtvaardigen op alle punten, waarvan ik door de Joden beticht word;"},{"book":"Handelingen","chapter":"26","verse":"3","text":"en dit des te meer, omdat gij alle gebruiken en strijdvragen der Joden kent. Daarom bid ik u, mij geduldig aan te horen."},{"book":"Handelingen","chapter":"26","verse":"4","text":"Wat mijn vroeger leven betreft, dat is aan alle Joden bekend, daar ik het van jongsaf aan onder mijn volk te Jerusalem heb doorgebracht."},{"book":"Handelingen","chapter":"26","verse":"5","text":"Ze weten, als ze het maar willen getuigen, dat ik van de aanvang af naar de strengste richting van onze godsdienst als farizeër heb geleefd."},{"book":"Handelingen","chapter":"26","verse":"6","text":"En thans sta ik terecht om de verwachting van de Belofte, die God aan onze vaderen deed,"},{"book":"Handelingen","chapter":"26","verse":"7","text":"en wier vervulling onze twaalf stammen vol hoop tegemoet blijven zien, door God dag en nacht met ijver te dienen. Om die verwachting, o koning, word ik door de Joden beschuldigd."},{"book":"Handelingen","chapter":"26","verse":"8","text":"Wat ongelovigs vindt gij er in, dat God doden doet verrijzen?"},{"book":"Handelingen","chapter":"26","verse":"9","text":"Om op mijzelf terug te komen: ik meende dus, dat het mijn plicht was, zeer vijandig op te treden tegen de naam van Jesus van Názaret."},{"book":"Handelingen","chapter":"26","verse":"10","text":"Dat heb ik dan ook te Jerusalem gedaan. Door de opperpriesters gemachtigd, heb ik een groot aantal heiligen in de gevangenis geworpen; en als ze ter dood werden gebracht, stemde ik er voor."},{"book":"Handelingen","chapter":"26","verse":"11","text":"In alle synagogen heb ik ze vaak gekastijd, en ze tot godslastering trachten te dwingen. Mijn woede kende geen grenzen; ik heb ze vervolgd tot in de steden van het buitenland."},{"book":"Handelingen","chapter":"26","verse":"12","text":"Met dat doel reisde ik naar Damascus met volmacht en opdracht van de opperpriesters."},{"book":"Handelingen","chapter":"26","verse":"13","text":"Nog was ik op weg, toen ik, o koning, op klaarlichte dag een licht uit de hemel, dat de glans van de zon overtrof, om mij en mijn gezellen zag bliksemen."},{"book":"Handelingen","chapter":"26","verse":"14","text":"We vielen allen neer op de grond, en ik hoorde een stem, die in het hebreeuws tot mij sprak: “Saul, Saul, waarom vervolgt ge Mij? Het valt u hard, terug te slaan tegen de prikkel”."},{"book":"Handelingen","chapter":"26","verse":"15","text":"Ik antwoordde: “Wie zijt Gij, Heer”? En de Heer sprak: Ik ben Jesus, dien ge vervolgt."},{"book":"Handelingen","chapter":"26","verse":"16","text":"Maar richt u op, en sta op uw voeten. Want hiertoe ben Ik u verschenen, om u aan te stellen tot dienaar en getuige van wat ge gezien hebt, en van wat Ik u zal laten zien."},{"book":"Handelingen","chapter":"26","verse":"17","text":"Ik heb u afgezonderd van het volk en van de heidenen. Ik zend u tot hen,"},{"book":"Handelingen","chapter":"26","verse":"18","text":"om hun ogen te openen, hen van de duisternis tot het licht te bekeren, en van de macht van den satan tot God; opdat ze, door in Mij te geloven, vergiffenis der zonden bekomen, en een erfdeel te midden der heiligen."},{"book":"Handelingen","chapter":"26","verse":"19","text":"Daarom, koning Agrippa, ben ik nooit ongehoorzaam geweest aan dit hemels visioen."},{"book":"Handelingen","chapter":"26","verse":"20","text":"Maar ik heb gepreekt eerst aan de Joden van Damascus en van Jerusalem en van heel het joodse land, later ook aan de heidenen, dat ze zich zouden bekeren en zich wenden tot God, door waardige werken van boete te doen."},{"book":"Handelingen","chapter":"26","verse":"21","text":"En daarom hebben de Joden mij in de tempel gegrepen, en getracht mij te doden."},{"book":"Handelingen","chapter":"26","verse":"22","text":"Maar door Gods bijstand geholpen, houd ik stand tot op deze dag toe, en leg ik getuigenis af voor klein en groot. Maar ik leer niets anders, dan wat de profeten en Moses hebben voorspeld:"},{"book":"Handelingen","chapter":"26","verse":"23","text":"dat de Christus moest lijden, en als de eerste uit de opstanding der doden, het licht zou brengen aan het volk en de heidenen."},{"book":"Handelingen","chapter":"26","verse":"24","text":"Terwijl hij zich zó aan het verdedigen was, viel Festus uit: Ge raaskalt Paulus; uw grote geleerdheid maakt u waanzinnig."},{"book":"Handelingen","chapter":"26","verse":"25","text":"Maar Paulus sprak: Ik ben niet waanzinnig, edele Festus, maar ik spreek woorden van waarheid en wijsheid."},{"book":"Handelingen","chapter":"26","verse":"26","text":"Want de koning weet van al die dingen, en ik spreek er hem dus vrijmoedig over. Ik ben er zeker van, dat niets daarvan hem onbekend is gebleven; want het is niet in een uithoek gebeurd."},{"book":"Handelingen","chapter":"26","verse":"27","text":"Gelooft ge aan de profeten, koning Agrippa? Ik weet, dat ge er aan gelooft."},{"book":"Handelingen","chapter":"26","verse":"28","text":"Agrippa zeide tot Paulus: Ge zoudt me haast overhalen, christen te worden."},{"book":"Handelingen","chapter":"26","verse":"29","text":"En Paulus weer: Ik zou tot God willen bidden, dat nu of later gij niet alleen, maar allen, die mij heden aanhoren, mogen worden juist zoals ik, uitgezonderd deze boeien."},{"book":"Handelingen","chapter":"26","verse":"30","text":"Nu stonden de koning, de landvoogd, Bernike, en allen die bij hen hadden gezeten, op,"},{"book":"Handelingen","chapter":"26","verse":"31","text":"en zeiden bij het heengaan onder elkander: Deze man heeft niets gedaan, wat dood of boeien verdient."},{"book":"Handelingen","chapter":"26","verse":"32","text":"En Agrippa zeide tot Festus: Deze man had vrijgelaten kunnen worden, zo hij zich niet had beroepen op Caesar."}]}