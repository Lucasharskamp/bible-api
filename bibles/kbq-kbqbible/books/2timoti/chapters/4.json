{"data":[{"book":"2 Timoti","chapter":"4","verse":"1","text":"Hagi Timotiga Anumzamofo avufine, Krais Jisasi avufima kasefa huza mani'naza vahe'ene, fri vahe'ene refko huzmantesia ne'mofo avufi, Agra'ama eama nehinkeno, Agri'a mona kumamo efore hania knagura,"},{"book":"2 Timoti","chapter":"4","verse":"2","text":"knare nanekea huzamasmio, kva hu'nenka kna'arero amne knarero, havi knarera zamazeri fatgo nehunka, hazenke hanazana, hanave kefinti zamazeri fatgo nehunka, kzone kefinti zamazeri fru nehunka, kavesra osunka kazigazi hunka knare naneke huama huo."},{"book":"2 Timoti","chapter":"4","verse":"3","text":"Na'ankure mago knama enke'za vahe'mo'za knare kema antahizankura zamesra nehu'za, zamagra zamesiza nevariri'za zamesisia nanekema hanaza vahe zamage antegahaze."},{"book":"2 Timoti","chapter":"4","verse":"4","text":"Tamage kea zamesra hunente'za agafa'a omne kere zamagu'a ante'za zamavririgahaze."},{"book":"2 Timoti","chapter":"4","verse":"5","text":"Hu'neanagi kagra knare antahintahi e'nerinka, maka knaza fore hanifina katazana e'nerinka, kazigazi hunka Kraisintega vahera zamare anto, Anumzamo'a eri'zama kami'nea eri'zana erivagaro."},{"book":"2 Timoti","chapter":"4","verse":"6","text":"Na'ankure nagrira hago kofta knafi, waini ti ofama hazankna hu'za korani'a eri tagi atregahaze. Nagrama vanua knani'mo'a hago atupa nehie."},{"book":"2 Timoti","chapter":"4","verse":"7","text":"Nagra namentintia azeri hanavetina mani'nena, knare ha' hu'na nagiama re'na e'noana hago ehanatue."},{"book":"2 Timoti","chapter":"4","verse":"8","text":"Henka tagenoka hania zupa, fatgo avu'ava zamofo kini fetori antani nantesiana antenante'ne. E'i Ra Anumzama fatgo huno naneke refko nehia ne'mo, ana knama ehanatisia zupa namigahie, nagrikera onamigahie. Hagi maka veama avesi nente'za eama hanigu Agri avegamanentaza nagamozane erigahaze."},{"book":"2 Timoti","chapter":"4","verse":"9","text":"Nagrama mani'norega ame' hunka esnanegu nentahue."},{"book":"2 Timoti","chapter":"4","verse":"10","text":"Na'ankure Demasi'a, ama mopafi zanku avenesigeno, nagrira natreno Tesalonaika kumate vu'ne. Kreseni'a Galesia kumate vigeno, Taitusi'a Dalmatia kumatega vu'ne."},{"book":"2 Timoti","chapter":"4","verse":"11","text":"Luku agrake nagranena mani'ne. Makina esnunka avrenka eno, nagri'ma naza huno'ma eri'za erisigu egahie."},{"book":"2 Timoti","chapter":"4","verse":"12","text":"Hianagi Tikikusina nagra huntogeno Efesasi kumatega vu'ne."},{"book":"2 Timoti","chapter":"4","verse":"13","text":"Hanki Timotiga ne-enka anakre ku'nia Troas kumate Kapusi nompi atre'na e'noana e'nerinka, mago'a avontafe'ene, zagagafa akrute kre'naza avontafe ante'noane erinka eno."},{"book":"2 Timoti","chapter":"4","verse":"14","text":"Alexandama kopama kreno tuzampaza tro nehia ne'mo'a, tusiza huno natazana nami'ne. Ra Anumzamo anazantera nona'a huntegahie."},{"book":"2 Timoti","chapter":"4","verse":"15","text":"Kagra ana ne'kura kvagrio, na'ankure agra hanavetino tagrama huama nehuna kerera hara renerante."},{"book":"2 Timoti","chapter":"4","verse":"16","text":"Hianagi ese'ma nanekefima otuge'za magomo'e huno navega osu'ne, natre'za vu'za e'za hu'naze, ana zankure huno Agra nona'a huozmantesie."},{"book":"2 Timoti","chapter":"4","verse":"17","text":"Hianagi Ra Anumzamo onatreno nagrane mani'neno hanave nami'ne, ana higeno nagrama nehua nanekemo'a ama hanige'za, maka zamufga taga osu vahe'mo'za antahigahaze. Ananku huno nagrira nahoke aheno laionimofo agipintira navzu hutre'ne."},{"book":"2 Timoti","chapter":"4","verse":"18","text":"Ra Anumzamo maka havizampinti nahoke heno nenavreno, Agrama nemania kumate monafinka kva hunanteno navareno vugahie. Agra konaririnentake masa'afi nemanimofo agi'a maka zupa hentesga huvava hanune. Tamage."},{"book":"2 Timoti","chapter":"4","verse":"19","text":"Prisilane Akuila kizniregane, Onesiforus nompi nemaniza nagategane musenke vie."},{"book":"2 Timoti","chapter":"4","verse":"20","text":"Erastusi'a Korinti kumate manige'na, Trofimasi'a kri erige'na Miletusi kumate nagra atre'na e'noe."},{"book":"2 Timoti","chapter":"4","verse":"21","text":"Kafegafa hunka zasi ikana ohanati'nesigenka eno. Ebulusi'a musenke atregante, anazanke huno Pudensi'ene, Linusi'ma, Klaudia'ma, maka tafuhe'zane, tasarahe'zane muse ke atregantaze."},{"book":"2 Timoti","chapter":"4","verse":"22","text":"Ra Anumzamo kagri avamu'ene manisie. Asunku'zamo'a kagrane mesie."}]}