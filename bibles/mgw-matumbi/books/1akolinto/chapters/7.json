{"data":[{"book":"1 Akolinto","chapter":"7","verse":"1","text":"Bai, bu'kana na makowe galu' gamwaaniandikile, “Nantali nnalu'me kaneakobeke,”"},{"book":"1 Akolinto","chapter":"7","verse":"2","text":"lakini li'nga kuuyepa upege, bai, kila nnalu'me abe na nnyumbowe na nnwawa abe na nsengowe."},{"book":"1 Akolinto","chapter":"7","verse":"3","text":"Nnalu'me apalikwa ampangi nnyumbowe goti gagapalikwa mulisengele, nyinyonyo na nnwawa kwa nsengowe."},{"book":"1 Akolinto","chapter":"7","verse":"4","text":"Nnwawa nku'nda ntu'pu' utawala kwa yi'ga yake, ila kwa nsengowe, nyinyonyo na kwa nnalu'me ywakobike."},{"book":"1 Akolinto","chapter":"7","verse":"5","text":"Kanemuyimane, ila mupange kwo yi'ki'tyana panga kwa wakati nsene bai, li'nga mupate lipala lya kunnu'ba Nnu'ngu'. Bu'kapo muki'li'bu'kyane kai', li'nga Ibilisi aakane pata lipala lya kumpaya kwo kotoka li'ngi'lya mumakowe ginu."},{"book":"1 Akolinto","chapter":"7","verse":"6","text":"Makowe gano ganimmakia kwenda amuli lili, ila ninnyi'ki'tiye mulekangane kwa wakati nsene bai."},{"book":"1 Akolinto","chapter":"7","verse":"7","text":"Naapendi kila mundu abe kati mwanibile nenga, lakini ibileli nyo kwa mwanjaa kila mundu Nnu'ngu' ampei uweso wa kisake, aapangite ywi'ngi' apange nya, na ywi'ngi' nyalu'."},{"book":"1 Akolinto","chapter":"7","verse":"8","text":"Lakini naabakia balu' bangali kobeka na alwawa awi'li'kwa panga yaali'ngani batame ulu'mi'langa kati mwanibile nenga."},{"book":"1 Akolinto","chapter":"7","verse":"9","text":"Lakini mana bakombwali kwikanikiya bene, nantali bakobeke no ku'nda kulikoni tama na maminyikio ga payi'ga."},{"book":"1 Akolinto","chapter":"7","verse":"10","text":"Kwa balu' babayomwike kobekana, Nnu'ngu' aapeya amuli, kwenda nengali panga, nwawa nku'nda kanealekangane na nsengowe."},{"book":"1 Akolinto","chapter":"7","verse":"11","text":"Lakini mana alekangine nakwe, bai apalikwa atame pangali ku'nda, au aawane na nsengowe li'nga baki'li'bu'kyane, nyinyonyo na nnalu'me nkobeka kanealekane na nnyumbowe."},{"book":"1 Akolinto","chapter":"7","verse":"12","text":"Makowe gano nimmakia nenga, kwenda Bwanali, panga manaitei nnalu'me mwu'bi'lya ai na nnyumbowe ywangau'bi'lya, na aywo nnyumbowe kayi'ki'tya tama nakwe, kaneanneke nnwawa ywo."},{"book":"1 Akolinto","chapter":"7","verse":"13","text":"Nyinyonyo na nnwawa mwu'bi'lya mana ai na nsengowe ywangau'bi'lya na aywo nsengowe kayi'ki'tya tama nakwe, kaneanneke nnalu'me ywo."},{"book":"1 Akolinto","chapter":"7","verse":"14","text":"Kwa mwanjaa aywo nnalu'me ywangau'bi'lya aapeleteyelwa na Nnu'ngu' kwo pi'tya nnyumbowe, nyinyonyo na nnwawa ywangau'bi'lya aapeleteyelwa na Nnu'ngu' kwo pi'tya nsengowe. Kenda ikapangageli nyo bana binu bapelepangali apeleteu, lakini mwaibile nambi'yambi' bembe apeleteu."},{"book":"1 Akolinto","chapter":"7","verse":"15","text":"Lakini manaitei yu'lu' ywangau'bi'lya kapala kunneka nnyine, anneke bai, apo aywo nnwawa au nnalu'me ywau'bi'lile aapanga ayu'gu'lilwe kwa lisengele lyo. Kwa mwanjaa Nnu'ngu' ankemike li'nga mutame mumaisa ga amani."},{"book":"1 Akolinto","chapter":"7","verse":"16","text":"Muwesali tanga panga, kwo u'bi'lya kwa nnyumbowe au nsengowe, pi'ngi' yumo ywabe aawesa kunng'alambwa nnyine ywangau'bi'lya li'nga amwu'bi'li Kilisitu."},{"book":"1 Akolinto","chapter":"7","verse":"17","text":"Lakini kila mundu atame mumaisa gagabu'kana na Bwana, galu' gaakemilwe na Nnu'ngu'. Li'no nga lilagyo lyanilibi'ka mumakanisa goti."},{"book":"1 Akolinto","chapter":"7","verse":"18","text":"Manaitei mundu aakemilwe na Nnu'ngu' abile ainilwe, bai, kaneapange kati ywangainilwa. Kai' manaitei mundu aakemilwe na Nnu'ngu' abile ywangainilwa, bai kaneainilwe."},{"book":"1 Akolinto","chapter":"7","verse":"19","text":"Inilwa au kotoka inilwa kili'be sa ngamali, kili'be sakibile sa ngama kwikamwa amuli ya Nnu'ngu'."},{"book":"1 Akolinto","chapter":"7","verse":"20","text":"Bai, kila mundu atame kati mwaabile paakemilwe na Nnu'ngu'."},{"book":"1 Akolinto","chapter":"7","verse":"21","text":"Buli, Nnu'ngu' aakukemite nsimu pawaabile wa mmanda? Alyo kanelikuauye. Lakini mana upatike lipala lya kwibi'ka ulu, bai, utumi lipala lyo."},{"book":"1 Akolinto","chapter":"7","verse":"22","text":"Kwa mwanjaa ywembe ywaakemilwe na Bwana abile mmanda, aywo aalu'a ba ulu kwa Bwana, nyinyonyo na ywaakemilwe abile ulu aywo nga mmanda kwa Kilisitu."},{"book":"1 Akolinto","chapter":"7","verse":"23","text":"Mwaapi'milwe na Nnu'ngu' kwa bei, kwa nyo, kanemube mwaabanda ba bandu kai'."},{"book":"1 Akolinto","chapter":"7","verse":"24","text":"Mwalongo bangu', kila mundu aigale na Nnu'ngu' kati mwaabile nsimu waakemilwe."},{"book":"1 Akolinto","chapter":"7","verse":"25","text":"Bu'kana na alu'mi'langa nenga ntu'pu' amuli yaibu'ka kwa Bwana, lakini nibaya kati na mundu ywaniu'bi'like kwa kiya sa Bwana."},{"book":"1 Akolinto","chapter":"7","verse":"26","text":"Bu'kana na tabu yaibile nambi'yambi', nibona male muigale kati mwamubile."},{"book":"1 Akolinto","chapter":"7","verse":"27","text":"Manaitei ukobike bai kaneupale lekangana, na mana unakobekali bai kaneukobeke."},{"book":"1 Akolinto","chapter":"7","verse":"28","text":"Lakini ntu'pu' sambi kwa babakobeka au ku'nda, ila babakobike au ku'nda baalu'a pata tabu mumaisa ga, na nenga nipalage kanemwipate tabu yo."},{"book":"1 Akolinto","chapter":"7","verse":"29","text":"Lakini mwalongo bangu' nibaya nyinya, wakati wauigalile bu'ka nambi'yambi' mpaka buya kwa Kilisitu, nsene bai, kwa nyo balu' babakobike batame kati bangali kobeka li'nga bapange kasi ya Bwana,"},{"book":"1 Akolinto","chapter":"7","verse":"30","text":"na babali'la babe kati bangali li'la, na babapulaika babe kati bangali pulaika, nyinyonyo na babapi'ma, yi'lu' yabapi'mite ibe kati yabe lili,"},{"book":"1 Akolinto","chapter":"7","verse":"31","text":"na balu' babatumya mali ya dunia yi'no, babe kati baitumyali, kwa mwanjaa dunia yi'no kati mwatutangite yendapi'ta."},{"book":"1 Akolinto","chapter":"7","verse":"32","text":"Nipala kanemube na kyukala kwa abali ya makowe ga. Nnalu'me ywangalikobeka aiauya na makowe ga Bwana, na kwa ndi'la yaku' apange li'nga Bwana anapusike."},{"book":"1 Akolinto","chapter":"7","verse":"33","text":"Lakini nnalu'me ywakobike aiauya na makowe ga dunia, na kwa ndi'la yaku' apange li'nga ampulaise nnyumbowe,"},{"book":"1 Akolinto","chapter":"7","verse":"34","text":"na maganio gake gabaganike pabi'li'. Nnwawa ywangali ku'nda aiauya na makowe ga Bwana, li'nga apate baa mpeleteu kwa yi'ga na loo. Lakini yu'lu' ywaku'ndike, ywembe aiauya na makowe ga padunia, li'nga kumpulaisa nsengowe."},{"book":"1 Akolinto","chapter":"7","verse":"35","text":"Nilongela makowe ga kwa pwaila yinu mwabene, kwenda nendakunkanikiyali, ila nipala mutame mundi'la ya kakape yaipalikwa, li'nga mupate kuntumikia Bwana pangali minyikia makowe gi'ngi'."},{"book":"1 Akolinto","chapter":"7","verse":"36","text":"Nnalu'me mana aibweni ampangyali wiso mwi'nja ywapala kunkobeka, na mana kautilwa na maminyikio, apange mwapala. Bakobekane bai, wala apangali sambi."},{"book":"1 Akolinto","chapter":"7","verse":"37","text":"Lakini mundu mana aamuite mwene bu'ka pamwoyo wake kotoka kobeka, pangali li'ndi'ndi'lwa na mundu ywoywoti, ila awesa kwitawala mwene na maminyikio gake go kotoka kunkobeka aywo nnwawa, bai apanga kati mwaipalikwa."},{"book":"1 Akolinto","chapter":"7","verse":"38","text":"Kwa nyo, nnalu'me ywankobeka nnwawa ywapalage kunkobeka ywembe, aapanga likowe linogau, na nnalu'me ywaakotoka kobeka aapanga likowe linogau muno."},{"book":"1 Akolinto","chapter":"7","verse":"39","text":"Nnwawa apalikwa tama na nsengowe kwa nsimu woti wa baa mwu'mi. Lakini mana nnalu'me awile, nnwawa aapanga ulu kwo ku'nda na nnalu'me ywoywoti, ila aywo nnalu'me abe mpwasi wa Bwana."},{"book":"1 Akolinto","chapter":"7","verse":"40","text":"Manaitei aatama kisake aapanga na pulaa muno, ila aga maganio gangu', na niu'bi'lya panga, nanenga nibile na Loo wa Nnu'ngu' ywanilongoya longela go."}]}