{"data":[{"book":"Yakobo","chapter":"1","verse":"1","text":"Yakobo, mtumwa wa Mungu na wa Bwana Yesu Kristo:"},{"book":"Yakobo","chapter":"1","verse":"2","text":"Ndugu zangu, hesabuni kuwa ni furaha tupu mnapopatwa na majaribu mbalimbali,"},{"book":"Yakobo","chapter":"1","verse":"3","text":"kwa sababu mnajua ya kuwa kujaribiwa kwa imani yenu huleta saburi."},{"book":"Yakobo","chapter":"1","verse":"4","text":"Saburi na iwe na kazi timilifu, ili mpate kuwa wakamilifu, mmekamilishwa, bila kupungukiwa na kitu chochote."},{"book":"Yakobo","chapter":"1","verse":"5","text":"Kama mtu yeyote miongoni mwenu amepungukiwa na hekima na amwombe Mungu, yeye awapaye watu wote kwa ukarimu wala hana kinyongo, naye atapewa."},{"book":"Yakobo","chapter":"1","verse":"6","text":"Lakini anapoomba, lazima aamini wala asiwe na shaka, kwa sababu mtu aliye na shaka ni kama wimbi la bahari, lililochukuliwa na upepo na kutupwa huku na huku."},{"book":"Yakobo","chapter":"1","verse":"7","text":"Mtu kama huyo asidhani ya kuwa atapata kitu chochote kutoka kwa Bwana."},{"book":"Yakobo","chapter":"1","verse":"8","text":"Yeye ni mtu mwenye nia mbili, mwenye kusitasita katika njia zake zote."},{"book":"Yakobo","chapter":"1","verse":"9","text":"Ndugu asiye na cheo kikubwa yampasa ajivunie hali hiyo maana ametukuzwa."},{"book":"Yakobo","chapter":"1","verse":"10","text":"Lakini yeye aliye tajiri afurahi kwa kuwa ameshushwa, kwa sababu atatoweka kama ua la shambani."},{"book":"Yakobo","chapter":"1","verse":"11","text":"Kwa maana jua kali lenye kuchoma huchomoza na kuliunguza, likayakausha majani, na ua lake likapukutika, nao uzuri wake huharibika. Vivyo hivyo tajiri naye atanyauka akiwa anaendelea na shughuli zake."},{"book":"Yakobo","chapter":"1","verse":"12","text":"Heri mtu anayevumilia wakati wa majaribu, kwa sababu akiisha kushinda hilo jaribio atapewa taji la uzima Mungu alilowaahidia wale wampendao."},{"book":"Yakobo","chapter":"1","verse":"13","text":"Mtu anapojaribiwa asiseme, “Ninajaribiwa na Mungu.” Kwa maana Mungu hawezi kujaribiwa na maovu wala yeye hamjaribu mtu yeyote."},{"book":"Yakobo","chapter":"1","verse":"14","text":"Lakini kila mtu hujaribiwa wakati anapovutwa na kudanganywa na tamaa zake mwenyewe zilizo mbaya."},{"book":"Yakobo","chapter":"1","verse":"15","text":"Basi ile tamaa mbaya ikishachukua mimba, huzaa dhambi, nayo ile dhambi ikikomaa, huzaa mauti."},{"book":"Yakobo","chapter":"1","verse":"16","text":"Ndugu zangu wapendwa, msidanganyike."},{"book":"Yakobo","chapter":"1","verse":"17","text":"Kila kitolewacho kilicho chema na kilicho kamili, hutoka juu, na hushuka kutoka kwa Baba wa mianga, ambaye kwake hakuna kubadilika, wala kivuli cha kugeukageuka."},{"book":"Yakobo","chapter":"1","verse":"18","text":"Kwa mapenzi yake mwenyewe alituzaa kwa neno la kweli, kusudi tuwe kama mazao ya kwanza katika viumbe vyake vyote."},{"book":"Yakobo","chapter":"1","verse":"19","text":"Ndugu zangu wapendwa, fahamuni jambo hili: Kila mtu awe mwepesi wa kusikiliza, lakini asiwe mwepesi wa kusema wala wa kukasirika."},{"book":"Yakobo","chapter":"1","verse":"20","text":"Kwa maana hasira ya mwanadamu haitendi haki ya Mungu."},{"book":"Yakobo","chapter":"1","verse":"21","text":"Kwa hiyo, ondoleeni mbali uchafu wote na uovu ambao umezidi kuwa mwingi, mkalipokee kwa unyenyekevu lile Neno lililopandwa ndani yenu ambalo laweza kuokoa nafsi zenu."},{"book":"Yakobo","chapter":"1","verse":"22","text":"Basi kuweni watendaji wa Neno wala msiwe wasikiaji tu, huku mkijidanganya nafsi zenu."},{"book":"Yakobo","chapter":"1","verse":"23","text":"Kwa maana kama mtu ni msikiaji tu wa Neno wala hatendi kile linachosema, yeye ni kama mtu ajitazamaye uso wake kwenye kioo"},{"book":"Yakobo","chapter":"1","verse":"24","text":"na baada ya kujiona alivyo, huenda zake na mara husahau jinsi alivyo."},{"book":"Yakobo","chapter":"1","verse":"25","text":"Lakini yeye anayeangalia kwa bidii katika sheria kamilifu, ile iletayo uhuru, naye akaendelea kufanya hivyo bila kusahau alichosikia, bali akalitenda, atabarikiwa katika kile anachofanya."},{"book":"Yakobo","chapter":"1","verse":"26","text":"Kama mtu akidhani ya kuwa anayo dini lakini hauzuii ulimi wake kwa hatamu, hujidanganya moyoni mwake, wala dini yake mtu huyo haifai kitu."},{"book":"Yakobo","chapter":"1","verse":"27","text":"Dini iliyo safi, isiyo na uchafu, inayokubalika mbele za Mungu Baba yetu, ndiyo hii: Kuwasaidia yatima na wajane katika dhiki zao na kujilinda usitiwe madoa na dunia."}]}