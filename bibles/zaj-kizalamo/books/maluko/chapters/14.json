{"data":[{"book":"MALUKO","chapter":"14","verse":"1","text":"Gakala gasigale mazua mabili kuvikila Pasaka na Lusona lwa Imikate Ilibule Mela. Wakulu wa wakulu wa nhambiko na wafundiza Malagizo ga Musa wakala wozahila nzila ya kumgoga Yesu kinyele wamkome."},{"book":"MALUKO","chapter":"14","verse":"2","text":"Walonga, “Sambitutende gano mkipigiti cha ulusona, ama wanhu wosongeza mzahimzahi.”"},{"book":"MALUKO","chapter":"14","verse":"3","text":"Yesu viyakalile Betania, yoja hameza mng'anda ya munhu imwe yokemigwa Simoni yakalile na utamu wa dikulu, mtwanzi imwe keza na nyhupa ya alabasta ili na mavuta ga kunung'hila ga hela bwando, gatendigwe na nado inogile. Kaifungula inyhupa na kumwitila Yesu gamavuta mmwiti."},{"book":"MALUKO","chapter":"14","verse":"4","text":"Wanhu wayagwe wakalile haja wehilwa, wailongela, “Habali mavuta gano ga kunung'hila gobanangwa kamba vino?"},{"book":"MALUKO","chapter":"14","verse":"5","text":"Gahaguzigwe zihapatikane hela zidaha kuliha kitumetume cha mulao umwe, na zihela wahagweleligwe wakumbulu!” Wamkomhokela ng'hani mtwanzi ija."},{"book":"MALUKO","chapter":"14","verse":"6","text":"Ila Yesu kawalongela, “Mulekeni, habali mumgaza? Kanhendela kinhu kinogile ng'hani."},{"book":"MALUKO","chapter":"14","verse":"7","text":"Wakumbulu mokala nao mazua gose, na muhalonda kuwagwelela vinhu kipigiti chochose mowagwelela. Ila nie sikala na mweye mazua gose."},{"book":"MALUKO","chapter":"14","verse":"8","text":"Katenda chayadahile, kalubaka mavuta lukuli lwangu kulutanda na mazisi mazua ga hamwande."},{"book":"MALUKO","chapter":"14","verse":"9","text":"Nowalongela ikweli, kila hanhu hondaupetigwe Usenga Unogile muulumwengu wose, kino chayatendile mtwanzi ino cholongwa mkumkumbukila heyo.”"},{"book":"MALUKO","chapter":"14","verse":"10","text":"Abaho, Yuda Isikalioti, imwe wa wanahina longo dimwe na wabili, kachola ha wakulu wa wakulu wa nhambiko giladi yamuhonze Yesu kumwao."},{"book":"MALUKO","chapter":"14","verse":"11","text":"Wadeng'helela ng'hani viwahulike gaja gayalongile, wailagana kumgwelela hela. Avo kasonga kuzahila nzila ya kumgela mmakono gao."},{"book":"MALUKO","chapter":"14","verse":"12","text":"Muna dizua da mwanduso wa Ulusona lwa Imikate Ilibule Mela, idizua ajo wana ng'hondolo wa Pasaka vowochinjigwa, wanahina zake wamuuza, “Kwahi kuulonda tuchole tukakutandile mandia ga Pasaka?”"},{"book":"MALUKO","chapter":"14","verse":"13","text":"Yesu kawalagiza wanahina zake wabili kawalongela, “Gendeni mkiwambo, mom'vika mbigalo yapapile nongo ya mazi. Mkwelelezeni"},{"book":"MALUKO","chapter":"14","verse":"14","text":"mbaka hana ing'anda yondayengile, mulongeleni mwene ng'anda, ‘Mkulufunzi kouza, Dakwahi digati da wahenza kondanidile mandia ga Pasaka na wanahina zangu?’"},{"book":"MALUKO","chapter":"14","verse":"15","text":"Kowalagusila gati kulu da uchana, difagiligwe na kuhambigwa. Tutandileni mandia himo.”"},{"book":"MALUKO","chapter":"14","verse":"16","text":"Wanahina walawa, wachola hakiwambo, wavika kila kinhu kamba viyawalongele. Avo wagatanda gamandia ga Pasaka."},{"book":"MALUKO","chapter":"14","verse":"17","text":"Viivikile ichungulo, Yesu keza na wanahina zake longo dimwe na wabili."},{"book":"MALUKO","chapter":"14","verse":"18","text":"Viwakalile hameza woja, Yesu kalonga, “Nowalongela ikweli, munhu imwe mmwanza wenu yoja hamoja na nie, konihonza.”"},{"book":"MALUKO","chapter":"14","verse":"19","text":"Wanahina wona giogio, na wasonga kumuuza imweimwe, “Nie, Mndewa?”"},{"book":"MALUKO","chapter":"14","verse":"20","text":"Kawalongela, “Imwe mmwanza wenu mweye longo dimwe na wabili yozanhika mkate mkia hamoja na nie."},{"book":"MALUKO","chapter":"14","verse":"21","text":"Nie, Mwana wa Munhu, nodanganhika kamba Nyandiko Zing'alile vuzimulonga, ila kogaya ng'hani munhu ija yondayanihonze nie, Mwana wa Munhu! Vihanogile munhu ija sambiyaleligwe!”"},{"book":"MALUKO","chapter":"14","verse":"22","text":"Viwakalile woja, Yesu kasola mkate, kalonga hewela ha Mulungu, kaumogola kawagwelela wanahina zake, kawalongela, “Usoleni, uno uwo lukuli lwangu.”"},{"book":"MALUKO","chapter":"14","verse":"23","text":"Abaho, kasola kikasi, kalonga hewela ha Mulungu, abaho, kawagwelela wanahina zake, na wose wang'wa."},{"book":"MALUKO","chapter":"14","verse":"24","text":"Kawalongela, “Uno uwo mulopa wangu wa lagano witika sama ya wanhu bwando."},{"book":"MALUKO","chapter":"14","verse":"25","text":"Nowalongela ikweli, sing'wa kabili mulelo uno wa zabibu mbaka zua dija vondaniung'we wa sambi muna Undewa wa Mulungu.”"},{"book":"MALUKO","chapter":"14","verse":"26","text":"Viwamambukize kwimba wila, wachola kuna Ikigongo cha Mizaituni."},{"book":"MALUKO","chapter":"14","verse":"27","text":"Yesu kawalongela wanahina zake, “Mweye mose, mong'himbila na kundeka, kamba Zinyandiko Zing'alile vuzilonga, ‘Nomtoa imchunga, na iwang'hondolo wopwililika.’"},{"book":"MALUKO","chapter":"14","verse":"28","text":"Ila nihazuka kulawa mkudanganhika, nowalongola nochola Galilaya.”"},{"book":"MALUKO","chapter":"14","verse":"29","text":"Petulo kamulongela, “Kamba wose wahakuleka ila nie sikuleka!”"},{"book":"MALUKO","chapter":"14","verse":"30","text":"Yesu kamulongela, “Nokulongela ikweli, ikilo ya lelo, nzogolo hanakwika mianza mibili,14:30 Nyandiko ziyagwe za umwaka zabule mianza mibili. konibela mianza midatu.”"},{"book":"MALUKO","chapter":"14","verse":"31","text":"Ila Petulo kagangamiza yolonga, “Hata kamba nihadanganhika hamoja na gweye, nidanganhike, ila nie sidaha kukubela gweye!” Na wanahina wose wasigale walonga vivo."},{"book":"MALUKO","chapter":"14","verse":"32","text":"Wavika hanhu hakemigwe Getisemane, Yesu kalonga na wanahina zake, “Kaleni hano, nitambike.”"},{"book":"MALUKO","chapter":"14","verse":"33","text":"Kawasola Petulo, Yakobo, na Yohana na heyo mwenyego. Kasonga kudungwadungwa na kugaya mmoyo,"},{"book":"MALUKO","chapter":"14","verse":"34","text":"kawalongela, “Moyo wangu una giogio ng'hani behi na kudanganhika, kaleni hano mgonelele.”"},{"book":"MALUKO","chapter":"14","verse":"35","text":"Kachola hamwande kidogo, kafugama mavindi, katambika kalonga, vihadahika sambiyabitile muna ikipigiti cha mgayo."},{"book":"MALUKO","chapter":"14","verse":"36","text":"Katambika yolonga, “Tataangu! Gose godahika kumwako. Nisegezele kikasi kino cha mgayo. Ila sio kamba vinilonda nie, ila kamba vuulonda gweye.”"},{"book":"MALUKO","chapter":"14","verse":"37","text":"Abaho, kabwela ha wanahina zake kawavika wawasile. Kamulongela Petulo, “Simoni, kuwasa? Hudahile kugonelela hata saa dimwe?”"},{"book":"MALUKO","chapter":"14","verse":"38","text":"Kawalongela, “Goneleleni, na mtambike giladi sambimwingile mkugezigwa. Kwavija loho yolonda, ila lukuli lutepweta.”"},{"book":"MALUKO","chapter":"14","verse":"39","text":"Kachola mwanza uyagwe, katambika yolonga mbuli zizija."},{"book":"MALUKO","chapter":"14","verse":"40","text":"Viyabwelile kawavika wawasile kabili, kwavija meso gao gakala gamemile utulo. Wakala wabule da kumulongela."},{"book":"MALUKO","chapter":"14","verse":"41","text":"Viyawabwelele mwanza wa ikadatu, kawalongela, “Mng'hali wasa na kuhumula? Yotosha! Kwavija kipigiti kivika! Lola, nie, Mwana wa Munhu, nohonzigwa, mkugeligwa mmakono ga wanhu wali na vilozo."},{"book":"MALUKO","chapter":"14","verse":"42","text":"Lamukeni tuchole. Lola, munhu yonihonza ka mmabehi!”"},{"book":"MALUKO","chapter":"14","verse":"43","text":"Yesu viyakalile yogendelela kulonga, Yuda, imwe wa waja wanahina longo dimwe na wabili, kavika. Keza na dale da wanhu wapapile mizele na mimbwego, wakala watumigwe na wakulu wa wakulu wa nhambiko, wafundiza Malagizo ga Musa, na wakulu."},{"book":"MALUKO","chapter":"14","verse":"44","text":"Ija imunhu yamuhonzile kakala yawagwelele kilaguso kawalongela, “Munhu yondanimnonele iyo immulonda. Mgogeni mumsole mchole nayo kuno mmwimiliza ng'hani.”"},{"book":"MALUKO","chapter":"14","verse":"45","text":"Yuda viyavikile, hima kachola ha Yesu na kulonga, “Mkulufunzi!” Abaho, kamnonela."},{"book":"MALUKO","chapter":"14","verse":"46","text":"Avo wagolosa makono gao na kumgoga."},{"book":"MALUKO","chapter":"14","verse":"47","text":"Ila munhu imwe yakalile yemile hamoja na Yesu, kasomola zele jake na kumuyenza nyakadala wa Mkulu wa Wakulu wose wa Nhambiko na kumkanha gwiti jake."},{"book":"MALUKO","chapter":"14","verse":"48","text":"Yesu kawauza, “Mwiza na mizele na mimbwego kunigoga nie kamba vija nie na m'bavi?"},{"book":"MALUKO","chapter":"14","verse":"49","text":"Mazua gose nikala hamoja na mweye nifundiza kuna Ing'anda ya Mulungu, hamunigogile. Ila Nyandiko Zing'alile zolondigwa zivikile kamba vuzandikigwe.”"},{"book":"MALUKO","chapter":"14","verse":"50","text":"Abaho, wanahina zake wose wamuleka, wakimbila."},{"book":"MALUKO","chapter":"14","verse":"51","text":"Mmhale imwe yakalile yavalile guo da kuigubika kakala yomkweleleza Yesu. Wageza kumgoga,"},{"book":"MALUKO","chapter":"14","verse":"52","text":"ila kadileka idiguo da kuigubika kuchugu na kukimbila mwazi."},{"book":"MALUKO","chapter":"14","verse":"53","text":"Abaho, wamsola Yesu na kumgala ha Mkulu wa Wakulu wose wa Nhambiko, na wakulu wa wakulu wa nhambiko, na iwakulu na wafundiza Malagizo ga Musa, wose waiting'hanila."},{"book":"MALUKO","chapter":"14","verse":"54","text":"Petulo kamkoleleza Yesu kutalitali mbaka kengila mdikonhi da ing'anda ya Mkulu wa Wakulu wose wa Nhambiko. Kakala hasi hamoja na wemilizi, yokota moto."},{"book":"MALUKO","chapter":"14","verse":"55","text":"Wakulu wa wakulu wa nhambiko na Ikitala chose Kikulu cha Isi ya Wayahudi wageza kuzahila mbuli ya kumgela m'vilozo Yesu giladi wamkome, ila hawapatile."},{"book":"MALUKO","chapter":"14","verse":"56","text":"Wanhu bwando walava usindila wa uvwizi, ila usindila wao hauiduganye."},{"book":"MALUKO","chapter":"14","verse":"57","text":"Abaho, wanhu wenuka na kumulonga Yesu mbuli za uvwizi, walonga,"},{"book":"MALUKO","chapter":"14","verse":"58","text":"“Tumuhulika yolonga, ‘Noibomola Ng'anda ino ya Mulungu izengigwe na wanhu. Na gahabita mazua madatu noizenga iyagwe ayo haizengigwe na wanhu.’ ”"},{"book":"MALUKO","chapter":"14","verse":"59","text":"Vivija usindila wao hauiduganye."},{"book":"MALUKO","chapter":"14","verse":"60","text":"Abaho, Mkulu wa Wakulu wose wa Nhambiko kenuka haulongozi wao wose kamuuza Yesu, “Kwabule cha kwidika mnhaguso zino zose zowokutagusa?”"},{"book":"MALUKO","chapter":"14","verse":"61","text":"Ila Yesu kanyamala na halongile chochose. Mkulu wa Wakulu wose wa Nhambiko kamuuza Yesu mwanza uyagwe, “Gweye iyo Kilisto, Mwana wa Mulungu Mwene Yenzi?”"},{"book":"MALUKO","chapter":"14","verse":"62","text":"Yesu kalonga, “Iyo nene. Na monyona nie, Mwana wa Munhu, nikalile ng'ambu ya ukulume ya Ukulu, nikwiza na mawingu ga kuulanga!”"},{"book":"MALUKO","chapter":"14","verse":"63","text":"Mkulu wa Wakulu wose wa Nhambiko kasinhuka, kadega guo jake, kalonga, “Hatulonda wasindila wayagwe!"},{"book":"MALUKO","chapter":"14","verse":"64","text":"Muuhulika ufukuzi wake! Mweye molongaze?”"},{"book":"MALUKO","chapter":"14","verse":"65","text":"Wanhu wayagwe wasonga kumtemela mate, wamgubika ikihanga, abaho, wamtoa, walonga, “Zuza, yalihi yakutoile!” Na wemilizi wamsola wamtoa makofi."},{"book":"MALUKO","chapter":"14","verse":"66","text":"Petulo viyakalile yakalile hasi mdikonhi, mtwanzi imwe mtumigwa wa Mkulu wa Wakulu wose wa Nhambiko keza behi nayo."},{"book":"MALUKO","chapter":"14","verse":"67","text":"Viyamuwene Petulo yokota moto, kamulola ng'hani, abaho, kamulongela, “Gweye nagwe kukala hamoja na Yesu wa Nazaleti?”"},{"book":"MALUKO","chapter":"14","verse":"68","text":"Ila Petulo kabela, kamulongela, “Sikimanya, ama sikitanga chuulonga.” Abaho, kalawa kunze mkubitila mulwivi lwa haulongozi, kipigiti kikija nzogolo keka.14:68 Nyandiko ziyagwe za umwaka zabule kipigiti kikija nzogolo keka."},{"book":"MALUKO","chapter":"14","verse":"69","text":"Ija imtumigwa wa kitwanzi kamona Petulo mwanza uyagwe, kasonga kubwelela kulonga mbuli iija ha wanhu wemile behi nayo, “Ino ka mmwanza wao!”"},{"book":"MALUKO","chapter":"14","verse":"70","text":"Ila Petulo kabela mwanza uyagwe."},{"book":"MALUKO","chapter":"14","verse":"71","text":"Kasonga kudukumiza na kuiduila, “Simtangile munhu ino yummulonga mbuli zake!”"},{"book":"MALUKO","chapter":"14","verse":"72","text":"Abaho, bahaja nzogolo keka mwanza uyagwe, abaho, Petulo kakumbukila avija vayamulongele Yesu, “Nzogolo hanakwika mianza mibili,14:72 Nyandiko ziyagwe za umwaka zabule mianza mibili. konibela mianza midatu.” Kabemendeka kakala hasi kasonga kulila."}]}