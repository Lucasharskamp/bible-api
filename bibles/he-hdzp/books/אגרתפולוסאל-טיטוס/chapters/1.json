{"data":[{"book":"אגרת פולוס אל-טיטוס","chapter":"1","verse":"1-2","text":"מאת פולוס, עבדו של אלוהים ושליחו של ישוע המשיח. נשלחתי לחזק ולבנות את אמונתם של המשיחיים וללמדם את אמת אלוהים, שבה הכוח לשנות חיי אדם, כדי שיוכלו לקבל את מתנת חיי הנצח שהבטיח להם ה׳ עוד לפני בריאת העולם, ואלוהים אינו משקר."},{"book":"אגרת פולוס אל-טיטוס","chapter":"1","verse":"3","text":"אלוהים החליט כי עכשיו הזמן המתאים לגלות ברבים את הבשורה על אודות בנו, והוא עצמו הטיל עלי את המשימה הזאת וציווה עלי לבצעה למענו."},{"book":"אגרת פולוס אל-טיטוס","chapter":"1","verse":"4","text":"אל טיטוס, בני האמיתי באמונה."},{"book":"אגרת פולוס אל-טיטוס","chapter":"1","verse":"5","text":"השארתיך באי־כרתים כדי שתעזור כמיטב יכולתך לתיקון ולחיזוק הקהילות שם, וכדי שבכל עיר תמנה זקנים אשר ימלאו את ההוראות שנתתי לך."},{"book":"אגרת פולוס אל-טיטוס","chapter":"1","verse":"6-7","text":"אלה הן הדרישות מהזקנים – עליהם להיות: בעלי שם טוב וללא דופי (שהרי הם שליחי ה׳), בעלים לאישה אחת בלבד, שילדיהם אוהבים את אלוהים, בעלי תדמית טובה, מחונכים היטב וממושמעים, שלא אשמים בשום פשע, ענווים, לא רגזניים, שאינם מרבים בשתיית יין, לא אלימים, שונאי בצע,"},{"book":"אגרת פולוס אל-טיטוס","chapter":"1","verse":"8","text":"מכניסי אורחים, אוהבים כל דבר טוב, נבונים, ישרי, בעלי ריסון עצמי"},{"book":"אגרת פולוס אל-טיטוס","chapter":"1","verse":"9","text":"ובעלי אמונה חזקה ויציבה באמת (כדי שיוכלו לעמוד בוויכוח עם מתנגדיהם ולהוכיחם על טעותם)."},{"book":"אגרת פולוס אל-טיטוס","chapter":"1","verse":"10","text":"אנשים רבים מסרבים לשמוע בקול אלוהים, במיוחד בין אלה שטוענים שהמאמינים המשיחיים חייבים לעבור ברית מילה ולקיים את כל ההלכה כדי להיוושע."},{"book":"אגרת פולוס אל-טיטוס","chapter":"1","verse":"11","text":"עלינו לשים קץ לדבר, כי אנשים אלה הרחיקו משפחות רבות מן האמת אך ורק למען בצע כסף."},{"book":"אגרת פולוס אל-טיטוס","chapter":"1","verse":"12","text":"אחד מאנשיהם, נביא מכרתים, אמר עליהם: ”אנשי כרתים הם שקרנים, חיות אכזריות וגזלנים עצלנים!“"},{"book":"אגרת פולוס אל-טיטוס","chapter":"1","verse":"13","text":"וזוהי האמת. משום כך דבר אל המאמינים בחומרה הנדרשת ועורר אותם להתחזק באמונתם."},{"book":"אגרת פולוס אל-טיטוס","chapter":"1","verse":"14","text":"הזהר אותם שלא יקשיבו לסיפורים ולאגדות הרווחות בין היהודים, ושלא ישמעו לאנשים שדוחים את האמת."},{"book":"אגרת פולוס אל-טיטוס","chapter":"1","verse":"15","text":"אדם טוב מוצא מעלות ויתרונות בכל דבר, ואילו אדם רשע, שאי־אפשר לסמוך עליו, מוצא פגמים וחסרונות בכל דבר, בגלל מחשבותיו הטמאות ותכונותיו הרעות."},{"book":"אגרת פולוס אל-טיטוס","chapter":"1","verse":"16","text":"אנשים אלה טוענים שהם מאמינים באלוהים, אולם מעשיהם ואורח חייהם אינם מעידים על כך. הם כופרים, עושים מעשי תועבה ואינם מסוגלים לעשות כל מעשה טוב."}]}