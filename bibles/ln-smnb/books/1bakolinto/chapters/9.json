{"data":[{"book":"1 Bakolinto","chapter":"9","verse":"1","text":"Boni, nazali nsomi te ? Nazali ntoma te ? Namona te Yesu, Nkolo na biso ? Bozali mbuma ya mosala na ngai te kati na Nkolo ?"},{"book":"1 Bakolinto","chapter":"9","verse":"2","text":"Soki, mpo na bato mosusu, nazali ntoma te, kasi mpo na bino, nazali solo ntoma, pamba te bino bozali kashe ya bontoma na ngai kati na Nkolo."},{"book":"1 Bakolinto","chapter":"9","verse":"3","text":"Tala eyano na ngai epai ya bato oyo basambisaka ngai :"},{"book":"1 Bakolinto","chapter":"9","verse":"4","text":"Boni, tozangi makoki ya kolia mpe ya komela ?"},{"book":"1 Bakolinto","chapter":"9","verse":"5","text":"Tozangi makoki ya kotambola elongo na mwasi moklisto, ndenge bantoma mosusu mpe bandeko ya Nkolo mpe Petelo basalaka ?"},{"book":"1 Bakolinto","chapter":"9","verse":"6","text":"Boni, ezali kaka ngai mpe Barnabasi nde tosengeli kosala ?"},{"book":"1 Bakolinto","chapter":"9","verse":"7","text":"Nani asalaka mosala ya soda na mbongo na ye moko ? Nani alonaka elanga ya vino mpo alia mbuma na yango te ? Nani abatelaka etonga mpo amela miliki na yango te ?"},{"book":"1 Bakolinto","chapter":"9","verse":"8","text":"Boni, ezali kaka na bomoto nde nazali koloba bongo ? Boni, mobeko elobi mpe bongo te ?"},{"book":"1 Bakolinto","chapter":"9","verse":"9","text":"Solo, ekomama kati na mobeko ya Moyize : « Osengeli te kokanga monoko ya ngombe oyo ezali konika bambuma. » Boni, bokanisi ete Nzambe azalaki nde komitungisa mpo na bangombe ?"},{"book":"1 Bakolinto","chapter":"9","verse":"10","text":"Ezali te mpo na biso nde alobaki bongo ? Solo, ezali mpo na biso nde ekomamaki bongo ; pamba te moto oyo azali kotimola asengeli kosala yango na elikya, mpe oyo azali kobeta mbuma asengeli kosala yango na elikya ete akozwa eteni na ye."},{"book":"1 Bakolinto","chapter":"9","verse":"11","text":"Boni, soki tolonaki nkona ya molimo kati na bino, ezali penza mabe soki tobuki kati na bino mbuma ya biloko oyo maboko ekoki kosimba ?"},{"book":"1 Bakolinto","chapter":"9","verse":"12","text":"Soki bato mosusu bazali kosalela makoki wana ya kozwa biloko epai na bino, tosengeli te, biso, kosalela yango koleka ?"},{"book":"1 Bakolinto","chapter":"9","verse":"13","text":"Boyebi te ete bato oyo basalaka kati na Tempelo baliaka bilei kowuta na Tempelo, mpe ete ba-oyo basalaka na etumbelo bazwaka eteni na bango kati na mbeka oyo ebonzami na etumbelo ?"},{"book":"1 Bakolinto","chapter":"9","verse":"14","text":"Ndenge moko mpe, Nkolo apesaki mitindo ete bato oyo bateyaka Sango Malamu babika bomoi na bango na nzela ya Sango Malamu."},{"book":"1 Bakolinto","chapter":"9","verse":"15","text":"Kasi ngai, nasaleli makoki na ngai ata moke te, mpe ezali te mpo na kosenga yango nde nakomeli bino mokanda oyo ; pamba te nakosepela kutu kokufa na esika ete moto mosusu abebisa tina ya lokumu na ngai."},{"book":"1 Bakolinto","chapter":"9","verse":"16","text":"Koteya Sango Malamu ezali likambo oyo ngai nasengeli te komikumisa na yango, pamba te mosala yango epesamelaki ngai na makasi. Mawa na ngai soki nateyi te Sango malamu !"},{"book":"1 Bakolinto","chapter":"9","verse":"17","text":"Soki mokano ya koteya ewutaki epai na ngai moko, nalingaki solo kozwa lifuti ; kasi lokola mokano yango ewutaki epai na ngai te, nazali kaka kokokisa mosala oyo epesamelaki ngai."},{"book":"1 Bakolinto","chapter":"9","verse":"18","text":"Bongo lifuti na ngai ezali penza nini ? Ezali nde kokaba na ofele Sango Malamu oyo nazali koteya, na kozanga kozwa lifuti oyo Sango Malamu yango epesi ngai."},{"book":"1 Bakolinto","chapter":"9","verse":"19","text":"Solo, atako nazali nsomi na miso ya bato nyonso, kasi namikomisa mowumbu ya bato nyonso, mpo ete namema bato ebele koleka epai ya Yesu-Klisto."},{"book":"1 Bakolinto","chapter":"9","verse":"20","text":"Tango nazalaka elongo na Bayuda, nakomaka lokola Moyuda mpo ete namema bango epai ya Klisto ; tango nazalaka elongo na bato oyo bazali na se ya bokonzi ya Mibeko, nakomaka lokola moto oyo azali na se ya bokonzi ya Mibeko, mpo ete namema bango epai ya Klisto, atako ngai moko nazali na se ya bokonzi ya Mibeko te."},{"book":"1 Bakolinto","chapter":"9","verse":"21","text":"Tango nazalaka elongo na bato oyo bazali na se ya bokonzi ya Mibeko te, nakomaka mpe lokola moto oyo azali na se ya bokonzi ya Mibeko te, mpo ete namema bango epai ya Klisto ; nzokande natosaka Mibeko ya Nzambe, pamba te natosaka Mibeko ya Klisto."},{"book":"1 Bakolinto","chapter":"9","verse":"22","text":"Tango nazalaka elongo na bato oyo balenda te na kondima, nakomaka lokola moto alenda te na kondima, mpo ete namema bango kati na kondima epai ya Klisto. Namikomisaka nyonso epai ya bato nyonso, mpo na kobikisa ndambo ya bato kati na bango."},{"book":"1 Bakolinto","chapter":"9","verse":"23","text":"Mpe nasalaka makambo wana nyonso mpo na Sango Malamu, mpo ete ngai mpe nazwa mapamboli na ngai kati na yango."},{"book":"1 Bakolinto","chapter":"9","verse":"24","text":"Boni, boyebi te ete bato oyo bakimaka mbangu kati na lisano ya kopota mbangu, bango nyonso bapotaka mbangu, kasi moto moko kaka nde azwaka mbano ? Bino mpe bopota mbangu lokola ye, na lolenge ya kozwa mbano."},{"book":"1 Bakolinto","chapter":"9","verse":"25","text":"Bato nyonso oyo basalaka masano bamipekisaka makambo ebele ; basalaka bongo mpo na kozwa motole oyo ebebaka ; kasi biso, tosalaka bongo mpo na kozwa motole oyo ebebaka te."},{"book":"1 Bakolinto","chapter":"9","verse":"26","text":"Yango wana ngai, nazali kopota mbangu na bozoba te, nazali kobeta makofi bibetabeta te."},{"book":"1 Bakolinto","chapter":"9","verse":"27","text":"Kasi nakonzaka nzoto na ngai, nakomisaka yango lokola mowumbu, pamba te nabangaka kozanga mbano sima na ngai koteya bato mosusu."}]}