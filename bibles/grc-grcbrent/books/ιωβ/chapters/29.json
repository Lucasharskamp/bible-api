{"data":[{"book":"ΙΩΒ","chapter":"29","verse":"1","text":"Ἔτι δὲ προσθεὶς Ἰὼβ εἶπε τῷ προοιμίῳ,"},{"book":"ΙΩΒ","chapter":"29","verse":"2","text":"Τίς ἄν με θείη κατὰ μῆνα ἔμπροσθεν ἡμερῶν, ὧν με ὁ Θεὸς ἐφύλαξεν;"},{"book":"ΙΩΒ","chapter":"29","verse":"3","text":"Ὡς ὅτε ηὔγει ὁ λύχνος αὐτοῦ ὑπὲρ κεφαλῆς μου, ὅτε τῷ φωτὶ αὐτοῦ ἐπορευόμην ἐν σκότει·"},{"book":"ΙΩΒ","chapter":"29","verse":"4","text":"Ὅτε ἤμην ἐπιβρίθων ὁδοὺς, ὅτε ὁ Θεὸς ἐπισκοπὴν ἐποιεῖτο τοῦ οἴκου μου·"},{"book":"ΙΩΒ","chapter":"29","verse":"5","text":"Ὅτε ἤμην ὑλώδης λίαν, κύκλῳ δέ μου οἱ παῖδες·"},{"book":"ΙΩΒ","chapter":"29","verse":"6","text":"Ὅτε ἐχέοντο αἱ ὁδοί μου βουτύρῳ, τὰ δὲ ὄρη μου ἐχέοντο γάλακτι·"},{"book":"ΙΩΒ","chapter":"29","verse":"7","text":"Ὅτε ἐξεπορευόμην ὄρθριος ἐν πόλει, ἐν δὲ πλατείαις ἐτίθετό μου ὁ δίφρος."},{"book":"ΙΩΒ","chapter":"29","verse":"8","text":"Ἰδόντες με νεανίσκοι ἐκρύβησαν, πρεσβῦται δὲ πάντες ἔστησαν."},{"book":"ΙΩΒ","chapter":"29","verse":"9","text":"Ἁδροὶ δὲ ἐπαύσαντο λαλοῦντες, δάκτυλον ἐπιθέντες ἐπὶ στόματι."},{"book":"ΙΩΒ","chapter":"29","verse":"10","text":"Οἱ δὲ ἀκούσαντες ἐμακάρισάν με, καὶ γλῶσσα αὐτῶν τῷ λάρυγγι αὐτῶν ἐκολλήθη."},{"book":"ΙΩΒ","chapter":"29","verse":"11","text":"Ὅτι οὖς ἤκουσε καὶ ἐμακάρισέ με, ὀφθαλμὸς δὲ ἰδών με ἐξέκλινε."},{"book":"ΙΩΒ","chapter":"29","verse":"12","text":"Διέσωσα γὰρ πτωχὸν ἐκ χειρὸς δυνάστου, καὶ ὀρφανῷ ᾧ οὐκ ἦν βοηθὸς, ἐβοήθησα."},{"book":"ΙΩΒ","chapter":"29","verse":"13","text":"Εὐλογία ἀπολλυμένου ἐπʼ ἐμὲ ἔλθοι, στόμα δὲ χήρας με εὐλόγησε·"},{"book":"ΙΩΒ","chapter":"29","verse":"14","text":"Δικαιοσύνην δὲ ἐνδεδύκειν, ἠμφιασάμην δὲ κρίμα ἶσα διπλοΐδι."},{"book":"ΙΩΒ","chapter":"29","verse":"15","text":"Ὀφθαλμὸς ἤμην τυφλῶν, ποὺς δὲ χωλῶν."},{"book":"ΙΩΒ","chapter":"29","verse":"16","text":"Ἐγὼ ἤμην πατὴρ ἀδυνάτων, δίκην δὲ ἣν οὐκ ᾔδειν ἐξιχνίασα."},{"book":"ΙΩΒ","chapter":"29","verse":"17","text":"Συνέτριψα δὲ μύλας ἀδίκων, ἐκ μέσου τῶν ὀδόντων αὐτῶν ἅρπαγμα ἐξήρπασα."},{"book":"ΙΩΒ","chapter":"29","verse":"18","text":"Εἶπα δὲ, ἡ ἡλικία μου γηράσει ὥσπερ στέλεχος φοίνικος, πολὺν χρόνον βιώσω."},{"book":"ΙΩΒ","chapter":"29","verse":"19","text":"Ἡ ῥίζα διήνοικται ἐπὶ ὕδατος, καὶ δρόσος αὐλισθήσεται ἐν τῷ θερισμῷ μου."},{"book":"ΙΩΒ","chapter":"29","verse":"20","text":"Ἡ δόξα μου κενὴ μετʼ ἐμοῦ, καὶ τὸ τόξον μου ἐν χειρὶ αὐτοῦ πορεύεται."},{"book":"ΙΩΒ","chapter":"29","verse":"21","text":"Ἐμοῦ ἀκούσαντες προσέσχον, ἐσιώπησαν δὲ ἐπὶ τῇ ἐμῇ βουλῇ."},{"book":"ΙΩΒ","chapter":"29","verse":"22","text":"Ἐπὶ τῷ ἐμῷ ῥήματι οὐ προσέθεντο, περιχαρεῖς δὲ ἐγίνοντο ὁπόταν αὐτοῖς ἐλάλουν."},{"book":"ΙΩΒ","chapter":"29","verse":"23","text":"Ὥσπερ γῆ διψῶσα προσδεχομένη τὸν ὑετὸν, οὕτως οὗτοι τὴν ἐμὴν λαλιάν."},{"book":"ΙΩΒ","chapter":"29","verse":"24","text":"Ἐὰν γελάσω πρὸς αὐτοὺς, οὐ μὴ πιστεύσωσι, καὶ φῶς τοῦ προσώπου μου οὐκ ἀπέπιπτεν."},{"book":"ΙΩΒ","chapter":"29","verse":"25","text":"Ἐξελεξάμην ὁδὸν αὐτῶν, καὶ ἐκάθισα ἄρχων, καὶ κατεσκήνουν ὡσεὶ βασιλεὺς ἐν μονοζώνοις, ὃν τρόπον παθεινοὺς παρακαλῶν."}]}