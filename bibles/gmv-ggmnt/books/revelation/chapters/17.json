{"data":[{"book":"Revelation","chapter":"17","verse":"1","text":"Laapun xu7ata ba kushen oykida Laapun kiitanchatape issay haa taako yiid taas hizgides “Ha ya, daro haathata bolla uttida he iitta laymma maccashay bolla gakkiza pirda ta nena bessana” gides."},{"book":"Revelation","chapter":"17","verse":"2","text":"Biitta bolla diza kawoti wurka izira laymmatida. Biitta bolla diza asayka izi laymmatetha woyne cajen mathottides."},{"book":"Revelation","chapter":"17","verse":"3","text":"Hessape guye kiitanchazi tana ayanan duge bazzo biitta efides. Iza asatethazi kumethi casha sunthan xaafetida laapun hu7etine tamu kaceti diza issi zo7o do7aza bolla uttida issi macashayo beyadis."},{"book":"Revelation","chapter":"17","verse":"4","text":"He macashaya geela7o mala mayone zo7o mayo mayadus. Worqan, boncho shuchanine inqqo geetettiza ali7o miishi mayada polayasu. Izi ba kushen qass iitta shuuniza miishene ba tuna laymmatethazi izan kumida worqa xu7a oyka uttadus."},{"book":"Revelation","chapter":"17","verse":"5","text":"Izi liipho bolla “xuura, laymmatizaytasine biitta bolla tuna oothizaytas aayo wogga Babilono” geetettiza sunthi xaafeti uttides."},{"book":"Revelation","chapter":"17","verse":"6","text":"Hinna he maccashaya geeshata suuthanine Yesusa sunthan hayqida asa suuthan mathotidaro tani beyadis. Ta izo beyada daro malalistadis."},{"book":"Revelation","chapter":"17","verse":"7","text":"Gido attin kiitanchazi qass tana hizgides “Ne aazas malalistazii? Ha maccashaya xuura yoone iza istta bolla uttida laapun hu7istane tamu kaceti izas diza do7aza xuura ta nees qonccisana."},{"book":"Revelation","chapter":"17","verse":"8","text":"Ne be7ida do7azi kaseka dizayssako shin ha7i dena. Izi guyepe ciimma olla giddofe kezanane gede dhayo so baana alamey medhettosope istta sunthi deyo maxaafan xaafetontta biitta bolla diza asay he do7azi kaseka dizayssa ha7i qass donttayssa guyepe yaanayssa gididayssa beydi malalettana."},{"book":"Revelation","chapter":"17","verse":"9","text":"Yuushi qopiza era uray koyetizay haninko. Laapun hu7eti he macashaya istta bolla uttida laapun zumatakko."},{"book":"Revelation","chapter":"17","verse":"10","text":"Hessaththoka laapun kawotakko shin; Isttafe ichachati kundida. Issay ha7i dees. Hankoys qass buro yibeyna. Izi yiid guutha wode takanas besses."},{"book":"Revelation","chapter":"17","verse":"11","text":"Usupuntho kawozi kase dizade shin ha7i qass bayinda do7akko. Izi laapunatape issakko. Izika gede dayo so baana."},{"book":"Revelation","chapter":"17","verse":"12","text":"“Ne beyida tammu kaceti buro kawotontta tammu kawotakko. Gidikoka istti he do7azara issife issi saates do7azara kawotanas kawotetha wolqa demmana."},{"book":"Revelation","chapter":"17","verse":"13","text":"He tammu Kawotas issi qofay deyana. Istti ba wolqane ba godateth he do7azas aathi immana."},{"book":"Revelation","chapter":"17","verse":"14","text":"IstTI dorsaza bolla ola denthana shin dorsazi godatas Godane kawotas kawo gidida gishshi izi istta xoonana. Izara dizayti xeeyegetidayta, dooretidaytane ammanetidaytakko”"},{"book":"Revelation","chapter":"17","verse":"15","text":"He kiitanchazika taas hizgides “Ha laymma maccashaya istta bolla uttidi shin neni beyida haathati, dereti, asati, duma duma qomoti qasseka duma duma qaalan hasa7izaytakko."},{"book":"Revelation","chapter":"17","verse":"16","text":"He do7azine ne beyida tammu kaceti he laymma maccashayo ixxettes. Istti izo dhayo so gathana, kallo mela ashshana, istti izi asho maanane izo tamanka xuuggana."},{"book":"Revelation","chapter":"17","verse":"17","text":"Be qofa polanas hayssatho oothana mala hessa he qofa istta wozinan wothiday Xoossuko. Hessa gishshi Xoossa qaalay polettana gakanas istti qofan issino gidana. Be kawotetha godatethaka he do7azas aathi immana."},{"book":"Revelation","chapter":"17","verse":"18","text":"Ne beyida maccashaya biitta kawotape bollara kawotana diza wogga gita katamayokko”"}]}