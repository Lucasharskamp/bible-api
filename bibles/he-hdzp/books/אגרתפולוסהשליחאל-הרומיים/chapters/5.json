{"data":[{"book":"אגרת פולוס השליח אל-הרומיים","chapter":"5","verse":"1","text":"לכן עתה, לאחר שנסלחו לנו חטאינו והוצדקנו על־ידי האמונה, אנחנו נמצאים בשלום עם אלוהים, בזכות קורבנו של ישוע המשיח אדוננו."},{"book":"אגרת פולוס השליח אל-הרומיים","chapter":"5","verse":"2","text":"עקב אמונתנו העניק לנו המשיח את כל הזכויות הנפלאות שיש לנו עתה, ואנו שמחים בתקווה שניקח חלק בכבוד אלוהים."},{"book":"אגרת פולוס השליח אל-הרומיים","chapter":"5","verse":"3","text":"אם באים עלינו קשיים וצרות, אנו יכולים לשמוח ולהודות לאלוהים, כי אנו יודעים שהם מפתחים ומחזקים את סבלנותנו,"},{"book":"אגרת פולוס השליח אל-הרומיים","chapter":"5","verse":"4","text":"הסבלנות מפתחת ומחזקת את אופיינו, ואופי חזק מביא לאמונה יציבה ולתקווה בישועה הנצחית."},{"book":"אגרת פולוס השליח אל-הרומיים","chapter":"5","verse":"5","text":"תקווה זאת לעולם לא תבייש ולא תאכזב אותנו, שכן אנו יודעים מה רבה אהבת אלוהים אלינו, ואנו מרגישים באהבתו שממלאת אותנו. רוח הקודש הוא שיצק בנו אהבה זאת."},{"book":"אגרת פולוס השליח אל-הרומיים","chapter":"5","verse":"6","text":"בהיותנו עדיין חלשים וחסרי תושייה, בא המשיח בזמן המתאים ומת בעדנו – הרשעים."},{"book":"אגרת פולוס השליח אל-הרומיים","chapter":"5","verse":"7","text":"הרי איננו יכולים לצפות מאיש למות אף בעד אדם ישר וצדיק, אולם הבה נאמר שקיימת אפשרות כזאת."},{"book":"אגרת פולוס השליח אל-הרומיים","chapter":"5","verse":"8","text":"והנה הוכיח אלוהים את אהבתו הגדולה אלינו בשלחו את בנו – את ישוע המשיח – למות בעדנו, כאשר היינו עדיין חוטאים ורשעים."},{"book":"אגרת פולוס השליח אל-הרומיים","chapter":"5","verse":"9","text":"אם אלוהים עשה כל זאת למעננו עוד בהיותנו חוטאים, עתה, משהוצדקנו בעיניו בזכות דם המשיח שנשפך, אין לנו כל סיבה לפחד מזעמו של אלוהים."},{"book":"אגרת פולוס השליח אל-הרומיים","chapter":"5","verse":"10","text":"שכן אם בזמן שהיינו אויביו סלח אלוהים לחטאינו וריצה אותנו אליו על־ידי מות בנו, אנו בטוחים כי עתה, הוא גם יושיע אותנו מחטאינו בזכות תקומתו לחיים."},{"book":"אגרת פולוס השליח אל-הרומיים","chapter":"5","verse":"11","text":"עתה אנו שמחים על היחסים החדשים שבינינו לבין אלוהים – יחסים המקרבים אותנו אליו – וכל זאת בזכות קורבנו של ישוע המשיח בעד חטאינו."},{"book":"אגרת פולוס השליח אל-הרומיים","chapter":"5","verse":"12","text":"כאשר האדם הראשון הפר את הציווי של ה׳, פגע חטאו בכל המין האנושי – חטאו זרע מוות בכל העולם ובני־האדם מתו, כי כולם חטאו."},{"book":"אגרת פולוס השליח אל-הרומיים","chapter":"5","verse":"13","text":"אמנם החטא כבר היה בעולם זמן רב לפני מתן־התורה, אך איש לא יכול להיחשב חוטא לתורה אם טרם ניתנה התורה."},{"book":"אגרת פולוס השליח אל-הרומיים","chapter":"5","verse":"14","text":"אף־על־פי־כן, המוות, שהוא תוצאת החטא, שלט בבני־האדם מאדם ועד משה – גם באלה שלא חטאו בדיוק אותו חטא של אדם. אדם מסמל את ניגודו של בן־האדם העתיד לבוא."},{"book":"אגרת פולוס השליח אל-הרומיים","chapter":"5","verse":"15","text":"מאידך, מתנת האלוהים שניתנה לנו באמצעות המשיח שונה בתכלית ממה שהנחיל לנו האדם הראשון. בעוד שחטאו של אדם הביא מוות לאנושות, הביא בן־האדם ישוע המשיח לאנושות סליחת חטאים ברחמי אלוהים."},{"book":"אגרת פולוס השליח אל-הרומיים","chapter":"5","verse":"16","text":"חטאו האחד של אדם הביא עונש מוות על רבים, ואילו המשיח מזכה אותנו מחטאינו ומעניק לנו חיים חדשים – וכל זאת בחסד."},{"book":"אגרת פולוס השליח אל-הרומיים","chapter":"5","verse":"17","text":"אם על־ידי חטאו של אדם אחד ויחיד השתלט המוות על כל בני־האדם, אנו בטוחים כי אלה הזוכים בחסדו הרב של אלוהים ובסליחת חטאיהם, יחיו וימלכו בזכות אדם אחד – ישוע המשיח."},{"book":"אגרת פולוס השליח אל-הרומיים","chapter":"5","verse":"18","text":"לכן, כשם שחטאו של האדם הראשון הביא עונש על כל בני־האדם, כך מזכה צדקתו של המשיח את כל בני־האדם בעיני אלוהים, והם זוכים בחיי נצח."},{"book":"אגרת פולוס השליח אל-הרומיים","chapter":"5","verse":"19","text":"כשם שעל־ידי סרבנות ואי־ציות של אדם אחד נמצאים בני־האדם במעמד של חוטאים, כך על־ידי ציות לאלוהים הביא המשיח אנשים רבים למעמד של צדיקים וחפים־מפשע בעיני אלוהים."},{"book":"אגרת פולוס השליח אל-הרומיים","chapter":"5","verse":"20","text":"מדוע ניתנה התורה? כדי שבני־האדם יראו שאין הם מסוגלים לציית לכל חוקי אלוהים. אולם ככל שאנו רגישים יותר לחטאינו, כך אנו מעריכים יותר את גודל החסד והרחמים של אלוהים."},{"book":"אגרת פולוס השליח אל-הרומיים","chapter":"5","verse":"21","text":"לפנים שלט החטא על כל בני־האדם וגרם למותם, אולם עתה שולטים חסדו וצדקתו של אלוהים, והם מעניקים לנו חיי נצח על־ידי ישוע המשיח אדוננו."}]}