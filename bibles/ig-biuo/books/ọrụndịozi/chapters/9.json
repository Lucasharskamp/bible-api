{"data":[{"book":"Ọrụ Ndị Ozi","chapter":"9","verse":"1","text":"Ma ugbu a, Sọl, onye ume niile ọ na-ekupụta bụ naanị ịba mba na igbu ndị na-eso ụzọ Onyenwe anyị, gakwuuru onyeisi nchụaja,"},{"book":"Ọrụ Ndị Ozi","chapter":"9","verse":"2","text":"rịọ ya ka o nye ya akwụkwọ ozi nke ọ ga-eji jekwuru ndị ụlọ nzukọ ndị Juu dị na Damaskọs, nke ọ ga-abụ ọ hụ onye ọbụla na-eso Ụzọ ahụ ma ha bụ nwoke ma ha bụ nwanyị, ka ọdọkpụrụ ha nʼagbụ, kpụgaa Jerusalem."},{"book":"Ọrụ Ndị Ozi","chapter":"9","verse":"3","text":"Mgbe ọ na-aga nʼụzọ, ọ bịaruru ebe dị Damaskọs nso. Na mberede, ihe ìhè nke sitere nʼeluigwe chara ya gburugburu."},{"book":"Ọrụ Ndị Ozi","chapter":"9","verse":"4","text":"Ọ dara nʼala, nụ olu na-akpọ ya oku, “Sọl, Sọl, gịnị mere i ji na-akpagbu m?”"},{"book":"Ọrụ Ndị Ozi","chapter":"9","verse":"5","text":"Ọ sịrị, “Ị bụ onye, Onyenwe anyị?”"},{"book":"Ọrụ Ndị Ozi","chapter":"9","verse":"6","text":"Ugbu a, bilie, baa nʼime obodo, a ga-agwa gị ihe ị na-aghaghị imezu.”"},{"book":"Ọrụ Ndị Ozi","chapter":"9","verse":"7","text":"Ndị ikom ha na ya so aga guzoro nʼebe ahụ, ma ha enweghị ike ikwu okwu. Ha nụrụ olu ahụ, ma ha ahụghị onye ọbụla."},{"book":"Ọrụ Ndị Ozi","chapter":"9","verse":"8","text":"Sọl si nʼala bilie, ma nʼagbanyeghị nʼanya ya meghere emeghe, ọ dịghị ihe o nwere ike ịhụ. Nke a mere na ha sekpụrụ ya nʼaka dubata ya na Damaskọs."},{"book":"Ọrụ Ndị Ozi","chapter":"9","verse":"9","text":"Ọ hụghị ụzọ ụbọchị atọ, o nweghị ike iri nri maọbụ ṅụọ ihe ọṅụṅụ."},{"book":"Ọrụ Ndị Ozi","chapter":"9","verse":"10","text":"Otu onye nke na-eso ụzọ ya nọ na Damaskọs, a na-akpọ Ananayas. Onyenwe anyị gwara ya nʼọhụ, “Ananayas!”"},{"book":"Ọrụ Ndị Ozi","chapter":"9","verse":"11","text":"Onyenwe anyị gwara ya, “Gaa nʼụlọ Judas nke dị nʼokporoụzọ Guzoziri Eguzo, jụọ ajụjụ banyere onye a na-akpọ Sọl, onye si Tasọs, ọ nọ ugbu a na-ekpe ekpere."},{"book":"Ọrụ Ndị Ozi","chapter":"9","verse":"12","text":"Ọ hụla ọhụ na otu nwoke a na-akpọ Ananayas na-abịakwute ya, ibikwasị ya aka nʼisi ka ọ hụ ụzọ.”"},{"book":"Ọrụ Ndị Ozi","chapter":"9","verse":"13","text":"Ma Ananayas zara, “Onyenwe anyị, anụla m akụkọ ihe ọjọọ niile nwoke a mere ndị nsọ gị bi na Jerusalem."},{"book":"Ọrụ Ndị Ozi","chapter":"9","verse":"14","text":"Ugbu a, ọ natara ikike nʼaka ndịisi nchụaja bịa nʼebe a ka o jide ndị niile na-akpọku aha gị.”"},{"book":"Ọrụ Ndị Ozi","chapter":"9","verse":"15","text":"Ma Onyenwe anyị gwara ya, “Gaa, nʼihi na ahọpụtala m nwoke a ka ọ bụrụ ngwa ọrụ m, onye ga-ewegara mba ndị ọzọ, ndị eze na ụmụ Izrel aha m."},{"book":"Ọrụ Ndị Ozi","chapter":"9","verse":"16","text":"Mụ onwe m ga-egosi ya ụdị ahụhụ ọ na-aghaghị ịta nʼihi aha m.”"},{"book":"Ọrụ Ndị Ozi","chapter":"9","verse":"17","text":"Ya mere, Ananayas garuru nʼụlọ ahụ, banyekwa nʼime ya. Ọ bikwasịrị aka ya nʼisi Sọl, sị, “Nwanna Sọl, Onyenwe anyị Jisọs, onye gosiri gị onwe ya nʼụzọ, zitere m ka ị hụkwa ụzọ ọzọ, ka ị jupụtakwa na Mmụọ Nsọ.”"},{"book":"Ọrụ Ndị Ozi","chapter":"9","verse":"18","text":"Otu mgbe ahụ, ihe dịka akpịrịkpa sitere nʼanya ya dapụta, o bidokwara ịhụ ụzọ ọzọ. O biliri ọtọ, e mee ya baptizim."},{"book":"Ọrụ Ndị Ozi","chapter":"9","verse":"19","text":"Mgbe o richara nri, ọ nwetakwara ike ya."},{"book":"Ọrụ Ndị Ozi","chapter":"9","verse":"20","text":"Ngwangwa, o bidoro ikwusa Jisọs nʼụlọ nzukọ na-asị, Ọ bụ Ọkpara Chineke."},{"book":"Ọrụ Ndị Ozi","chapter":"9","verse":"21","text":"O juru ndị niile nụrụ ya anya, ha na asị, “Ọ bụghị nwoke a bụ onye ahụ na-emekpa ndị niile na-akpọku aha ahụ na Jerusalem? Ọ bụ na ọ bụghị maka nke a ka o ji bịa ebe a ịkpụrụkwa ha kpụgara ndịisi nchụaja?”"},{"book":"Ọrụ Ndị Ozi","chapter":"9","verse":"22","text":"Ma Sọl gara nʼihu baa ụba nʼike karịa na ikwu okwu nke gbara ndị Juu bi nʼobodo Damaskọs gharịị site nʼụzọ o siri gosi na Jisọs bụ Kraịst ahụ."},{"book":"Ọrụ Ndị Ozi","chapter":"9","verse":"23","text":"Mgbe ọtụtụ ụbọchị gasịrị ndị Juu gbara izu igbu ya."},{"book":"Ọrụ Ndị Ozi","chapter":"9","verse":"24","text":"Ma Sọl chọpụtara ihe ha zubere ime. Ehihie na abalị, ndị a nọ na-eche ụzọ niile e si apụ nʼobodo ahụ nche, ka ha nwe ike gbuo ya."},{"book":"Ọrụ Ndị Ozi","chapter":"9","verse":"25","text":"Ma ụmụazụ ya kunyere ya na nkata amanyere ụdọ bufee ya nʼofe mgbidi nke obodo."},{"book":"Ọrụ Ndị Ozi","chapter":"9","verse":"26","text":"Mgbe o rutere Jerusalem, ọ gbalịrị ịdịnyere ndị na-eso ụzọ Jisọs nọ nʼebe ahụ, ma ha tụrụ egwu. Ha ekwenyeghị na ọ ghọọla ezi onye na-eso ụzọ Jisọs dịka ha."},{"book":"Ọrụ Ndị Ozi","chapter":"9","verse":"27","text":"Ma Banabas duuru ya gaa nʼebe ndị ozi nọ. Ọ kọọrọ ha akụkọ otu o siri hụ Onyenwe anyị na otu o siri gwakwa ya okwu. Na otu o siri kwusaa oziọma nʼaha Jisọs na Damaskọs na-atụghị egwu."},{"book":"Ọrụ Ndị Ozi","chapter":"9","verse":"28","text":"O soro ha na-agagharị na Jerusalem. Ọ na-ekwusakwa okwu nʼaha Onyenwe anyị na-atụghị egwu."},{"book":"Ọrụ Ndị Ozi","chapter":"9","verse":"29","text":"Ya na ndị Juu na-asụ asụsụ Griik rụrịtakwara ụka. Nʼihi ya ndị a gbara izu igbu ya."},{"book":"Ọrụ Ndị Ozi","chapter":"9","verse":"30","text":"Mgbe ndị kwere ekwe nụrụ banyere nzube ha, ha duuru ya gaa Sizaria site nʼebe ahụ zipụ ya ka ọ laa obodo Tasọs."},{"book":"Ọrụ Ndị Ozi","chapter":"9","verse":"31","text":"Mgbe ahụ, nzukọ niile ndị nọ na Judịa, Galili na Sameria, nọọrọ nʼudo, guzosiekwa ike. Ha na-amụba nʼọnụọgụgụ site nʼịtụ egwu nke Onyenwe anyị na ịgbaume nke Mmụọ Nsọ."},{"book":"Ọrụ Ndị Ozi","chapter":"9","verse":"32","text":"Pita na-ejegharị nʼetiti ndị kwere ekwe, ọ gakwara leta ndị nsọ nọ nʼobodo Lida."},{"book":"Ọrụ Ndị Ozi","chapter":"9","verse":"33","text":"Nʼebe ahụ, ọ hụrụ otu nwoke aha ya bụ Ainias. Nwoke a anọọla nʼute ọrịa afọ asatọ. Ọ bụ onye ahụ ya kpọnwụrụ akpọnwụ."},{"book":"Ọrụ Ndị Ozi","chapter":"9","verse":"34","text":"Pita sịrị ya, “Ainias, Jisọs Kraịst agwọọla gị. Bilie mezie ute gị.” Ngwangwa, Ainias biliri ọtọ."},{"book":"Ọrụ Ndị Ozi","chapter":"9","verse":"35","text":"Ndị niile bi na Lida na Sharọn hụrụ ya. Nʼihi ya, ha nabatara Onyenwe anyị."},{"book":"Ọrụ Ndị Ozi","chapter":"9","verse":"36","text":"Nʼobodo Jopa, e nwere otu onye nwanyị na-eso ụzọ ya, nke aha ya bụ Tabita nke pụtakwara Dọkas na asụsụ Griik. O jupụtara nʼọrụ ọma, na ọrụ obi ebere nʼebe ụmụ ogbenye nọ."},{"book":"Ọrụ Ndị Ozi","chapter":"9","verse":"37","text":"Nʼoge a, ọ rịara ọrịa, nwụọ. Mgbe ha sachara ya ahụ, ha nibere ya nʼotu ime ụlọ dị nʼụlọ elu."},{"book":"Ọrụ Ndị Ozi","chapter":"9","verse":"38","text":"Jopa dịkwa nso na Lida. Mgbe ndị na-eso ụzọ ya nụrụ na Pita nọ nʼebe ahụ, ha ziri ụmụ nwoke abụọ ozi ka a rịọọ ya, sị, “Biko, ahapụla ịbịakwute anyị ngwangwa.”"},{"book":"Ọrụ Ndị Ozi","chapter":"9","verse":"39","text":"Pita biliri soro ha gawa, mgbe o ruru, ha duuru ya gbago nʼụlọ elu nʼime ụlọ ahụ. Ụmụ nwanyị niile di ha nwụrụ anwụ nọ nʼebe ahụ na-ebe akwa, na-egosi uwe Dọkas dụụrụ ha mgbe ọ dị ndụ."},{"book":"Ọrụ Ndị Ozi","chapter":"9","verse":"40","text":"Pita chụpụrụ ha niile nʼezi, gbuo ikpere nʼala, kpee ekpere. Ọ tụgharịrị chee ozu ahụ ihu sị, “Tabita, bilie.” O meghere anya ya, ma mgbe ọ hụrụ Pita, o biliri, nọdụ ala."},{"book":"Ọrụ Ndị Ozi","chapter":"9","verse":"41","text":"O nyeere ya aka ka ọ kwụrụ ọtọ. Ọ kpọrọ ndị nsọ niile nọ nʼebe ahụ, ha na ụmụ nwanyị ahụ di ha nwụrụ gosi ha na ọ dị ndụ."},{"book":"Ọrụ Ndị Ozi","chapter":"9","verse":"42","text":"A nụrụ akụkọ ihe a mere nʼebe niile na Jopa, nke mere ka ọtụtụ kwere nʼOnyenwe anyị."},{"book":"Ọrụ Ndị Ozi","chapter":"9","verse":"43","text":"Ọ nọgidere na Jopa ọtụtụ ụbọchị. Ọ nọdụrụ nʼụlọ Saimọn, onye ọrụ ya bụ idozi akpụkpọ anụ."}]}