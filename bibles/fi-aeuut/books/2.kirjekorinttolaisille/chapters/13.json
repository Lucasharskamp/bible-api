{"data":[{"book":"2. kirje korinttolaisille","chapter":"13","verse":"1","text":"Tulen nyt tapaamaan teitä kolmannen kerran. Raamatun mukaan »jokaisessa asiassa on kuultava kahta tai kolmea todistajaa». Tämä käyntini on kolmas varoitus.13:1 Sisältyy ajatukseen."},{"book":"2. kirje korinttolaisille","chapter":"13","verse":"2","text":"Varoitin jo viimeksi niitä, jotka olivat tehneet syntiä. Varoitan nyt heitä ja muitakin: tällä kertaa en aio heitä säästää."},{"book":"2. kirje korinttolaisille","chapter":"13","verse":"3","text":"Haluatte todisteen siitä, että Kristus puhuu minun välitykselläni. Annan sen. Kristus ei ole ollut teidän keskuudessanne voimaton, vaan hän on osoittanut valtavan voimansa."},{"book":"2. kirje korinttolaisille","chapter":"13","verse":"4","text":"Hänen heikko ihmisruumiinsa kuoli ristillä, mutta silti hän elää yhä Jumalan voimasta. Meidänkin ruumiimme on heikko, mutta me elämme Jumalan voimasta: kun olemme luonanne, se on käytettävissämme."},{"book":"2. kirje korinttolaisille","chapter":"13","verse":"5","text":"Tutkikaa itseänne. Oletteko todella kristittyjä? Koetteko elämässänne Kristuksen läsnäolon ja voiman? Ette kai pelkästään teeskentele kristillisyyttä?"},{"book":"2. kirje korinttolaisille","chapter":"13","verse":"6","text":"Toivottavasti olette kanssani samaa mieltä siitä, että minä läpäisen kokeen ja että olen todella Herran oma."},{"book":"2. kirje korinttolaisille","chapter":"13","verse":"7","text":"Rukoilen Jumalaa, että osaisitte elää oikein. En tahdo sillä kerätä pisteitä itselleni13:7 Sananmukaisesti: »ei siksi, että me näyttäisimme koetuksen kestäviltä»., vaan toivon, että tekisitte sitä, mikä on oikein, vaikka meitä sitten halveksittaisiinkin."},{"book":"2. kirje korinttolaisille","chapter":"13","verse":"8","text":"Velvollisuutemme on toimia aina totuuden ja oikeuden puolesta. Emme saa koskaan toivoa pahaa kenellekään.13:8 Sananmukaisesti: »emme näet voi mitään totuutta vastaan vaan totuuden puolesta»."},{"book":"2. kirje korinttolaisille","chapter":"13","verse":"9","text":"Olemme ilomielin heikkoja ja halveksittuja, kunhan te vain vahvistutte. Rukoilemme, että teistä tulisi kristittyinä täysikasvuisia."},{"book":"2. kirje korinttolaisille","chapter":"13","verse":"10","text":"Kirjoitin näistä asioista etukäteen, ettei minun tarvitsisi rangaista teitä, kun tulen. Haluaisin käyttää Herralta saamaani valtaa teidän tukemiseenne – enkä rankaisemiseen."},{"book":"2. kirje korinttolaisille","chapter":"13","verse":"11","text":"Ja lopuksi: Olkaa iloisia. Antakaa Kristuksen kasvaa teissä. Ottakaa neuvoni huomioon. Eläkää sovussa ja rauhassa. Silloin rakkauden ja rauhan Jumala on teidän kanssanne."},{"book":"2. kirje korinttolaisille","chapter":"13","verse":"12","text":"Jeesukseen uskovat, tervehtikää toisianne lämpimästi. Kaikki kristityt lähettävät teille täältä parhaat terveisensä."},{"book":"2. kirje korinttolaisille","chapter":"13","verse":"13","text":"Toivon kaikkien elämään Jeesuksen Kristuksen armon, Jumalan rakkauden ja Pyhän Hengen todellisuutta."}]}