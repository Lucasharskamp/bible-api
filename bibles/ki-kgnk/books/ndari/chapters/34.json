{"data":[{"book":"Ndari","chapter":"34","verse":"1","text":"Nake Jehova akĩĩra Musa atĩrĩ,"},{"book":"Ndari","chapter":"34","verse":"2","text":"“Atha andũ a Isiraeli, ũmeere atĩrĩ: ‘Rĩrĩa mũgaatoonya Kaanani-rĩ, bũrũri ũcio mũkaagaĩrwo ũtuĩke igai rĩanyu ũgaakorwo na mĩhaka ĩno:"},{"book":"Ndari","chapter":"34","verse":"3","text":"“ ‘Mwena wanyu wa gũthini ũkoima Werũ-inĩ wa Zini kũrigania na mũhaka wa Edomu. Mwena wa irathĩro, mũhaka wanyu wa mwena wa gũthini ũkaambĩrĩria mũthia-inĩ wa Iria rĩa Cumbĩ,"},{"book":"Ndari","chapter":"34","verse":"4","text":"ũtuĩkanĩirie mwena wa gũthini ũrorete Mwanya wa Akirabimu, ũthiĩte na mbere o nginya Zini, na ũikũrũke na mwena wa gũthini wa Kadeshi-Barinea. Ningĩ ũcooke ũkinye Hazoru-Adari, na uumĩrĩre Azimoni,"},{"book":"Ndari","chapter":"34","verse":"5","text":"kũrĩa ũkaarigiicũka, ũnyiitane na karũũĩ ka Misiri, na ũrĩkĩrie Iria-inĩ."},{"book":"Ndari","chapter":"34","verse":"6","text":"“ ‘Mũhaka wanyu wa mwena wa ithũĩro ũgaakorwo ũrĩ hũgũrũrũ cia Iria rĩrĩa Inene. Ũcio nĩguo ũgaatuĩka mũhaka wanyu wa mwena wa ithũĩro."},{"book":"Ndari","chapter":"34","verse":"7","text":"“ ‘Naguo mũhaka wanyu wa mwena wa gathigathini uumĩte Iria rĩrĩa Inene ũgaakinya Kĩrĩma-inĩ kĩa Horu,"},{"book":"Ndari","chapter":"34","verse":"8","text":"na kuuma Kĩrĩma kĩa Horu ũgaakinya Lebo-Hamathu. Ningĩ mũhaka ũcio ũgaakinya Zedadi,"},{"book":"Ndari","chapter":"34","verse":"9","text":"ũthiĩ na mbere nginya Zifironi, na ũgaathirĩra Hazoru-Enani. Ũcio nĩguo ũgaatuĩka mũhaka wanyu wa mwena wa gathigathini."},{"book":"Ndari","chapter":"34","verse":"10","text":"“ ‘Na rĩrĩ, mũhaka wanyu wa mwena wa irathĩro, ũkoima Hazoru-Enani ũkinye Shefamu."},{"book":"Ndari","chapter":"34","verse":"11","text":"Mũhaka ũcio ũgaaikũrũka kuuma Shefamu nginya Ribila, mwena wa irathĩro wa Aini, na ũthiĩ na mbere ũtwaranĩte na hurũrũka cia mwena wa irathĩro wa Iria rĩrĩa rĩa Kinerethu."},{"book":"Ndari","chapter":"34","verse":"12","text":"Ningĩ mũhaka ũcio ũikũrũkanie na Rũũĩ rwa Jorodani, ũrĩkĩrie Iria-inĩ rĩa Cumbĩ."},{"book":"Ndari","chapter":"34","verse":"13","text":"Musa agĩatha andũ a Isiraeli, akĩmeera atĩrĩ: “Mũkaagaya bũrũri ũcio na ũndũ wa kũũcukĩra mĩtĩ ũtuĩke igai rĩanyu Jehova nĩathanĩte akoiga ũkaaheeo mĩhĩrĩga ĩrĩa kenda na nuthu,"},{"book":"Ndari","chapter":"34","verse":"14","text":"Tondũ nyũmba cia mũhĩrĩga wa Rubeni, na mũhĩrĩga wa Gadi, na nuthu ya mũhĩrĩga wa Manase nĩmarĩkĩtie kwamũkĩra igai rĩao."},{"book":"Ndari","chapter":"34","verse":"15","text":"Mĩhĩrĩga ĩyo yeerĩ na nuthu nĩĩrĩkĩtie kwamũkĩra magai mayo mwena wa irathĩro wa Rũũĩ rwa Jorodani ya Jeriko, kwerekera irathĩro rĩa riũa.”"},{"book":"Ndari","chapter":"34","verse":"16","text":"Ningĩ Jehova akĩĩra Musa atĩrĩ,"},{"book":"Ndari","chapter":"34","verse":"17","text":"“Maya nĩmo marĩĩtwa ma andũ arĩa makaamũgayania bũrũri ũcio ũtuĩke igai rĩanyu: nĩ Eleazaru ũrĩa mũthĩnjĩri-Ngai na Joshua mũrũ wa Nuni."},{"book":"Ndari","chapter":"34","verse":"18","text":"Na ũthuure mũtongoria ũmwe kuuma kũrĩ o mũhĩrĩga nĩgeetha mateithĩrĩrie kũgayania bũrũri ũcio."},{"book":"Ndari","chapter":"34","verse":"19","text":"Maya nĩmo marĩĩtwa mao:"},{"book":"Ndari","chapter":"34","verse":"20","text":"na Shemueli mũrũ wa Amihudu,"},{"book":"Ndari","chapter":"34","verse":"21","text":"na Elidadi mũrũ wa Kisiloni,"},{"book":"Ndari","chapter":"34","verse":"22","text":"na Buki mũrũ wa Jogili,"},{"book":"Ndari","chapter":"34","verse":"23","text":"na Hanieli mũrũ wa Efodi,"},{"book":"Ndari","chapter":"34","verse":"24","text":"na Kemueli mũrũ wa Shifitani,"},{"book":"Ndari","chapter":"34","verse":"25","text":"na Elizafani mũrũ wa Paranaki,"},{"book":"Ndari","chapter":"34","verse":"26","text":"na Palitieli mũrũ wa Azani,"},{"book":"Ndari","chapter":"34","verse":"27","text":"na Ahihudu mũrũ wa Shelomi,"},{"book":"Ndari","chapter":"34","verse":"28","text":"na Pedaheli mũrũ wa Amihudu,"},{"book":"Ndari","chapter":"34","verse":"29","text":"Acio nĩo andũ arĩa Jehova aathanire makaagaĩra andũ a Isiraeli magai mao kũu bũrũri wa Kaanani."}]}