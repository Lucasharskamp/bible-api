{"data":[{"book":"اشعیا","chapter":"21","verse":"1","text":"این پیام برای بابِل است:"},{"book":"اشعیا","chapter":"21","verse":"2","text":"رؤیای ترسناکی می‌بینم، رویای خیانت و نابودی!"},{"book":"اشعیا","chapter":"21","verse":"3","text":"با دیدن و شنیدن این چیزها مدهوش شدم و دردی چون درد زایمان همهٔ وجودم را فرا گرفت."},{"book":"اشعیا","chapter":"21","verse":"4","text":"می‌ترسیدم و قلبم به شدت می‌تپید. آرزو می‌کردم هر چه زودتر شب فرا رسد، ولی آرامش شب نیز جای خود را به وحشت داده بود."},{"book":"اشعیا","chapter":"21","verse":"5","text":"در رؤیا دیدم فرشها پهن شده و سفره چیده شده است و عده‌ای مشغول خوردن و نوشیدنند. ناگهان فرمانی صادر می‌شود: «ای سرداران برخیزید و سپرهای خود را برای جنگ آماده سازید!»"},{"book":"اشعیا","chapter":"21","verse":"6","text":"در این هنگام خداوند به من فرمود: «یک دیدبان تعیین کن تا هر چه را می‌بیند، خبر دهد."},{"book":"اشعیا","chapter":"21","verse":"7","text":"هنگامی که ببیند سواران جفت‌جفت بر الاغ و شتر می‌آیند باید دقت کند.»"},{"book":"اشعیا","chapter":"21","verse":"8-9","text":"پس دیدبان را بالای حصار گذاشتم. یک روز او فریاد زد: «ای سرورم، روزها و شبها بر دیدبانگاه خود ایستاده دیدبانی کرده‌ام. اینک فوج سواران را می‌بینم که جفت‌جفت می‌آیند!»"},{"book":"اشعیا","chapter":"21","verse":"10","text":"ای قوم من اسرائیل، ای قومی که مانند گندم کوبیده و غربال شده‌اید، به این خبر خوشی که از جانب خداوند لشکرهای آسمان، خدای اسرائیل، به شما اعلام کردم، گوش دهید."},{"book":"اشعیا","chapter":"21","verse":"11","text":"این پیام برای دومَه21‏:11 واژۀ «دومَه» شبیه واژۀ «اَدوم» است و به معنی «سکوت» می‌باشد. است:"},{"book":"اشعیا","chapter":"21","verse":"12","text":"من جواب می‌دهم: «به‌زودی روز داوری شما فرا می‌رسد. به سوی خدا بازگشت کنید تا من خبر خوشی به شما دهم. او را بطلبید و دوباره بیایید و بپرسید.»"},{"book":"اشعیا","chapter":"21","verse":"13","text":"این پیام برای عربستان است:"},{"book":"اشعیا","chapter":"21","verse":"14","text":"به تشنگانی که نزد شما می‌آیند آب دهید؛ ای مردم تیما به فراریان خوراک دهید."},{"book":"اشعیا","chapter":"21","verse":"15","text":"اینها از شمشیر برهنه و کمان کشیده و از جنگِ سخت گریخته‌اند."},{"book":"اشعیا","chapter":"21","verse":"16","text":"خداوند به من گفت: «درست پس از یک سال قدرت و شوکت قبیلهٔ قیدار از بین خواهد رفت"},{"book":"اشعیا","chapter":"21","verse":"17","text":"و از تیراندازان و جنگاوران این قبیله بیش از چند نفر باقی نخواهند ماند. من که یهوه خدای اسرائیل هستم این را می‌گویم.»"}]}