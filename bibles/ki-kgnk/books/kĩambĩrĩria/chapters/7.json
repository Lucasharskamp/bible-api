{"data":[{"book":"Kĩambĩrĩria","chapter":"7","verse":"1","text":"Ningĩ Jehova akĩĩra Nuhu atĩrĩ, “Toonya thabina thĩinĩ, wee na nyũmba yaku yothe, tondũ nĩnyonete ũrĩ mũthingu rũciaro-inĩ rũrũ."},{"book":"Kĩambĩrĩria","chapter":"7","verse":"2","text":"Na ũtoonye thĩinĩ na nyamũ mũgwanja mũgwanja cia mĩthemba yothe ĩrĩa ĩtarĩ thaahu, o njamba na nga yayo, na igĩrĩ igĩrĩ cia mĩthemba yothe ĩrĩa ĩrĩ thaahu, o njamba na nga yayo,"},{"book":"Kĩambĩrĩria","chapter":"7","verse":"3","text":"o na ningĩ ũtoonye na nyoni mũgwanja mũgwanja cia mĩthemba yothe, o njamba na nga yayo, nĩgeetha mĩthemba yacio ĩtũũrio muoyo thĩ yothe."},{"book":"Kĩambĩrĩria","chapter":"7","verse":"4","text":"Thikũ mũgwanja kuuma rĩu, nĩnguuria mbura, yure gũkũ thĩ matukũ mĩrongo ĩna mũthenya na ũtukũ, na niine ciũmbe ciothe iria irĩ muoyo iria niĩ ndombire, ithire thĩ.”"},{"book":"Kĩambĩrĩria","chapter":"7","verse":"5","text":"Nake Nuhu agĩĩka ũrĩa wothe Mwathani aamwathĩte eeke."},{"book":"Kĩambĩrĩria","chapter":"7","verse":"6","text":"Nuhu aarĩ na mĩaka magana matandatũ rĩrĩa mũiyũro ũcio wa maaĩ waiyũrire thĩ."},{"book":"Kĩambĩrĩria","chapter":"7","verse":"7","text":"Nake Nuhu na ariũ ake na mũtumia wake na atumia a ariũ ake magĩtoonya thabina morĩre mũiyũro ũcio wa maaĩ."},{"book":"Kĩambĩrĩria","chapter":"7","verse":"8","text":"Nyamũ igĩrĩ igĩrĩ iria itarĩ thaahu na iria irĩ thaahu cia nyoni o na cia ciũmbe ciothe iria ithiiagĩra thĩ,"},{"book":"Kĩambĩrĩria","chapter":"7","verse":"9","text":"njamba na nga-rĩ, igĩũka kũrĩ Nuhu igĩtoonya thabina, o ta ũrĩa Ngai aathĩte Nuhu."},{"book":"Kĩambĩrĩria","chapter":"7","verse":"10","text":"Na thuutha wa matukũ mũgwanja mũiyũro wa maaĩ ũkĩiyũra thĩ."},{"book":"Kĩambĩrĩria","chapter":"7","verse":"11","text":"Na rĩrĩ, mũthenya wa ikũmi na mũgwanja, mweri wa keerĩ, mwaka ũrĩa Nuhu akinyirie mĩaka magana matandatũ-rĩ, mũthenya ũcio nĩguo ithima cia maaĩ ciothe cia kũrĩa kũriku ciatuthũkire, nacio ihingo cia mũiyũro wa igũrũ ikĩhingũrwo."},{"book":"Kĩambĩrĩria","chapter":"7","verse":"12","text":"Nayo mbura ĩkiura thĩ matukũ mĩrongo ĩna, mũthenya na ũtukũ."},{"book":"Kĩambĩrĩria","chapter":"7","verse":"13","text":"Mũthenya o ro ũcio nĩguo Nuhu na ariũ ake, Shemu, na Hamu na Jafethu, hamwe na mũtumia wake na atumia a ariũ ake atatũ maatoonyire thabina."},{"book":"Kĩambĩrĩria","chapter":"7","verse":"14","text":"Nao maarĩ na mĩthemba yothe ya nyamũ cia gĩthaka, o nyamũ kũringana na mũthemba wayo, na mahiũ mothe kũringana na mĩthemba yamo, na ciũmbe ciothe iria ithiiagĩra thĩ kũringana na mĩthemba yacio, na nyoni ciothe kũringana na mĩthemba yacio, na kĩndũ gĩothe kĩrĩ mathagu."},{"book":"Kĩambĩrĩria","chapter":"7","verse":"15","text":"Ciũmbe ciothe iria irĩ mĩhũmũ ya muoyo igĩũka kũrĩ Nuhu igĩtoonya thabina igĩrĩ igĩrĩ."},{"book":"Kĩambĩrĩria","chapter":"7","verse":"16","text":"Nyamũ iria ciatoonyire thĩinĩ ciarĩ njamba na nga cia mĩthemba yothe ya indo iria irĩ muoyo, o ta ũrĩa Ngai aathĩte Nuhu. Nake Jehova akĩmũhingĩrĩria thĩinĩ."},{"book":"Kĩambĩrĩria","chapter":"7","verse":"17","text":"Handũ ha matukũ mĩrongo ĩna, mũiyũro ũcio ũgĩthiĩ na mbere kuongerereka thĩ, na o ũrĩa maaĩ macio maingĩhaga makĩoya thabina ĩyo na igũrũ mũno na ĩkĩreera igũrũ rĩa maaĩ."},{"book":"Kĩambĩrĩria","chapter":"7","verse":"18","text":"Maaĩ macio makĩambatĩra na makĩongerereka mũno gũkũ thĩ, nayo thabina ĩkĩreera maaĩ igũrũ."},{"book":"Kĩambĩrĩria","chapter":"7","verse":"19","text":"Maaĩ macio makĩambatĩra mũno igũrũ wa thĩ, nacio irĩma ciothe iria ndaaya na igũrũ gũkũ mũhuro wa matu guothe ikĩhumbĩrwo nĩmo."},{"book":"Kĩambĩrĩria","chapter":"7","verse":"20","text":"Maaĩ macio maambatire makĩhumbĩra irĩma na makĩria ma buti mĩrongo ĩĩrĩ.7:20 nĩ ta mita 7."},{"book":"Kĩambĩrĩria","chapter":"7","verse":"21","text":"Kĩndũ gĩothe kĩarĩ muoyo na gĩathiiaga gũkũ thĩ gĩgĩkua, nyoni, na mahiũ na nyamũ cia gĩthaka, na ciũmbe ciothe iria ciahunjĩte thĩ, o na andũ othe."},{"book":"Kĩambĩrĩria","chapter":"7","verse":"22","text":"Kĩndũ gĩothe kĩarĩ thĩ nyũmũ na kĩarĩ na mĩhũmũ ya muoyo maniũrũ-inĩ makĩo gĩgĩkua."},{"book":"Kĩambĩrĩria","chapter":"7","verse":"23","text":"Kĩndũ gĩothe kĩarĩ muoyo gũkũ thĩ guothe gĩkĩniinwo biũ; andũ na nyamũ na ciũmbe iria ithiiagĩra thĩ na nyoni cia rĩera-inĩ ikĩniinwo ciothe gũkũ thĩ. No Nuhu watigarire hamwe na andũ arĩa maarĩ nake thĩinĩ wa thabina."},{"book":"Kĩambĩrĩria","chapter":"7","verse":"24","text":"Maaĩ macio magĩikara mahumbĩrĩte thĩ matukũ igana rĩmwe na mĩrongo ĩtano."}]}