{"data":[{"book":"Luka","chapter":"6","verse":"1","text":"Ligono la Kupumulila, Yesu apitayi mumigunda ya nganu. Vawuliwa vaki vakatumbula kudenya njechela za nganu, vakagayogola mumawoko gavi vakalya ngele zaki."},{"book":"Luka","chapter":"6","verse":"2","text":"Nambu Vafalisayu vangi vakavakota, “Ndava kyani nyenye mukita chindu chechibesiwi Ligono la Kupumulila?”"},{"book":"Luka","chapter":"6","verse":"3","text":"Yesu akavayangula, “Wu! Mwangasoma cheakitili Daudi na vayaki pevavi na njala?"},{"book":"Luka","chapter":"6","verse":"4","text":"Ayingili mu Nyumba ya Chapanga, akatola mabumunda gegavikiwi pandu pa Chapanga, akalya na akavagavila na vayaki. Mabumunda genago gavi ndava ya vamlota va Chapanga ndu, ndi vevalyayi.”"},{"book":"Luka","chapter":"6","verse":"5","text":"Kangi akavajovela, “Mwana wa Mundu ndi Bambu wa Ligono la Kupumulila.”"},{"book":"Luka","chapter":"6","verse":"6","text":"Ligono lingi la Kupumulila, Yesu akahamba munyumba ya kukonganekela Vayawudi kuwula. Kumbi mugati mula avili mundu mmonga mwaapopotwiki chiwoko chaki cha kulyelela."},{"book":"Luka","chapter":"6","verse":"7","text":"Vawula va malagizu ga Chapanga geampeli Musa na Vafalisayu vamlolokisi takataka Yesu, valola ngati akumlamisa mundu Ligono la Kupumulila muni valonda lilovi la kumtakila."},{"book":"Luka","chapter":"6","verse":"8","text":"Nambu Yesu agamanyili goha gavaholalela na akamjovela mweagogodili chiwoko yula, “Yimuka, uyima palongolo yavi.” Mundu yula akayima akahamba penapo."},{"book":"Luka","chapter":"6","verse":"9","text":"Yesu akavajovela, “Nikuvakota nyenye, malagizu gitu gijova wuli kuyivala Ligono la Kupumulila? Wu, tihotola kukita lijambu labwina amala tihotola kukita lijambu lihakau? Wu, tihotola kusangula wumi wa mundu amala tihotola kukoma?”"},{"book":"Luka","chapter":"6","verse":"10","text":"Akavalolokesa vandu voha vevavili penapo, akamjovela mwaapopotwiki chiwoko yula, “Golosa chiwoko chaku.” Mundu yula akagolosa, na akalama chiwoko chaki."},{"book":"Luka","chapter":"6","verse":"11","text":"Nambu vene vakayoma neju, vakajovesana, vamkitila kyani Yesu."},{"book":"Luka","chapter":"6","verse":"12","text":"Lukumbi luhupu palongolo, Yesu akahamba kuchitumbi kuyupa kwa Chapanga, akatama mihu kilu yoha kumuyupa Chapanga."},{"book":"Luka","chapter":"6","verse":"13","text":"Chilau yaki lukela, akavakemela vawuliwa vaki, ndi akavahagula vandu kumi na vavili ndi akavakemela vamitumi."},{"book":"Luka","chapter":"6","verse":"14","text":"Simoni mewa mwapewili liina lingi na Yesu la Petili, na mbena waki Andelea mlongo waki na Yakobo na Yohani na Filipi na Batolomei,"},{"book":"Luka","chapter":"6","verse":"15","text":"Na Matei na Tomasi na Yakobo mwana wa Alufayo na Simoni mweakemeliwi Zelote, ndava avili mundu wa kukengelela mulima waki,"},{"book":"Luka","chapter":"6","verse":"16","text":"Na Yuda mwana wa Yakobo na Yuda Isikalioti mweabweli kumung'anamukila Yesu."},{"book":"Luka","chapter":"6","verse":"17","text":"Yesu paahelili kuchitumbi pamonga nawu, akayima pamtambu, penapo pavi na vawuliwa vaki na msambi wa vandu vamahele vakuhuma ku Yudea yoha, na ku Yelusalemu na pamulima wa kumbwani ya ku Tilo na ku Sidoni."},{"book":"Luka","chapter":"6","verse":"18","text":"Vandu voha vabweli kumyuwanila Yesu na vevavi na utamu vagana valamisiwayi. Mewa ayihakalili mizuka kuhuma kwa vandu venavo."},{"book":"Luka","chapter":"6","verse":"19","text":"Ndi kila mundu alingayi kumpamisa, muni makakala gamuhumayi mwene na kuvalamisa vandu voha."},{"book":"Luka","chapter":"6","verse":"20","text":"Yesu akavalola vawuliwa vaki akavajovela,"},{"book":"Luka","chapter":"6","verse":"21","text":"Mhekayi nyenye mwemuvi na njala hinu,"},{"book":"Luka","chapter":"6","verse":"22","text":"Mhekayi, nyenye, ngati vandu vavagani lepi, amala kuvabagula, amala kuvaliga na kugahakasa mahina ginu ndava ya Mwana wa Mundu!"},{"book":"Luka","chapter":"6","verse":"23","text":"Lukumbi genago pegihumila, mhekayi na kukina, muni njombi yinu yivaha kunani kwa Chapanga. Ndava muni vagogo vavi vavakitili vamlota va Chapanga mewawa."},{"book":"Luka","chapter":"6","verse":"24","text":"“Nambu mwalachikolela nyenye mwemuvi na vindu vyamahele hinu, ndava mmali kupoleswa mitima,"},{"book":"Luka","chapter":"6","verse":"25","text":"Mwalachikolela nyenye mwemwiyukuta hinu,"},{"book":"Luka","chapter":"6","verse":"26","text":"“Mwalachikolela nyenye ngati vandu voha vakuvalumbalila, muni vagogo vavi vavalumbalili vamlota va Chapanga vaudese mewawa.”"},{"book":"Luka","chapter":"6","verse":"27","text":"“Nambu nikuvajovela nyenye mwemukuniyuwanila, muvagana vandu vevavi makoko vinu, muvakitila gabwina vandu vangavagana nyenye."},{"book":"Luka","chapter":"6","verse":"28","text":"Muvamotisa vala vevalapikisa likoto, muvawombelayi vala vevakuvakitila gahakau."},{"book":"Luka","chapter":"6","verse":"29","text":"Ngati mundu yoyoha yula akutovili mulitama, veve mung'anamusila na lingi. Ngati mundu akunyagili likoti laku, mewa veve mulekelayi na nyula."},{"book":"Luka","chapter":"6","verse":"30","text":"Mundu yoyoha yula mweakukuyupa chindu veve mpelayi, ngati mudu akunyagi vindu vyaku, veve kotoka kumjovela akuwuyisila."},{"book":"Luka","chapter":"6","verse":"31","text":"Ngati chemwigana vandu vangi vavakitilayi, na nyenye muvakitila vene mewawa.”"},{"book":"Luka","chapter":"6","verse":"32","text":"“Ngati mukuvagana nga vandu vevakuvagana nyenye mwavene, mwipata njombi yoki? Kawaka! Muni na vevakumbudila Chapanga na vene viganana mewa."},{"book":"Luka","chapter":"6","verse":"33","text":"Na, ngati mukuvakitila gakumganisa Chapanga nga vala vevakuvawuyisila, nyenye mwipata njombi yoki? Muni hati vandu vevakumbudila Chapanga, vikita mewawa,"},{"book":"Luka","chapter":"6","verse":"34","text":"na ngati mukuvayaika vandu vemuvahuvalila vavawuyisilayi ndu, mwipata njombi kiki? Muni na vandu vevakumbudila Chapanga vakuvayayika mewawa vayavi, ndava vawuyisiwayi."},{"book":"Luka","chapter":"6","verse":"35","text":"Nambu nyenye muvaganayi makoko vinu, mvakitila gabwina, na pemukuvayaika mkotoka kugana kuwuyisiwa kavili. Ndi penapo njombi yinu yati yivya yivaha na nyenye yati mwivya vana va Chapanga Mkulu. Muni mwene akuvagana vandu vangamsengusa na vahakau."},{"book":"Luka","chapter":"6","verse":"36","text":"Muvya na lipyana ngati Dadi winu cheavi na lipyana.”"},{"book":"Luka","chapter":"6","verse":"37","text":"“Mkotoka kuvahamula vangi, na Chapanga yati akuvahamula lepi, mkotoka kuvalaumu vayinu na nyenye yati mwilaumiwa lepi, muvalekelekesa vayinu na Chapanga yati avalekelekesa nyenye."},{"book":"Luka","chapter":"6","verse":"38","text":"Muvapela vangi gevigana, na Chapanga yati avapela nyenye, ndi mupokela mulihaku linu. Ndava muni chipimu chichocho chemvahengela vangi na nyenye yati mpokela kuhuma kwa Chapanga, chipimu cha bwina cha kumema na kuhindiliwa na kunyuguswa mbaka kuyitika.”"},{"book":"Luka","chapter":"6","verse":"39","text":"Yesu akavajovela luhumu ulu, “Wu, ngalola, ihotola kumlongosa ngalola muyaki? Lepi! Voha yati vidumbukila muligodi."},{"book":"Luka","chapter":"6","verse":"40","text":"Muwuliwa mkulu lepi kuliku muwula waki, nambu akawuliwayi na kumanya ndi iwanangana na muwula waki."},{"book":"Luka","chapter":"6","verse":"41","text":"Ndava kyani ulola lungoda lweluvi mulihu la mlongo waku, nambu wamwene uvi na lumbagalu mulihu laku?"},{"book":"Luka","chapter":"6","verse":"42","text":"Uhotola wuli kumjovela mlongo waku, ‘Chondi nikuwusayi lungoda mulihu laku,’ Kuni nakuluwona lumbagalu mulihu laku wamwene? Mweukujikita mbwina veve! Wusa hoti lumbagalu mulihu laku ndi yati ulola bwina kuwusa kabasi mulihu la mlongo waku.”"},{"book":"Luka","chapter":"6","verse":"43","text":"“Mewawa mkongo wabwina upambika lepi matunda gahakau na wala mkongo uhakau upambika lepi matunda gabwina."},{"book":"Luka","chapter":"6","verse":"44","text":"Mkongo wowoha wula umanyikana ndava ya matunda gaki. Muni vandu viyava lepi matunda ga tini mumkongo wa michongoma na wala viyava lepi zabibu mumbigili."},{"book":"Luka","chapter":"6","verse":"45","text":"Mundu mbwina iwusa vindu vyabwina kuhuma muvindu yveavikili muchibana cha mtima waki na mundu mhakau iwusa vindu vihakau kuhuma muchibana cha mtima waki. Ndava muni mundu ilongela gegamemili mumtima waki.”"},{"book":"Luka","chapter":"6","verse":"46","text":"“Ndava kyani mukunikemela ‘Bambu, Bambu,’ Kuni mwihenga lepi chenikuvajovela?"},{"book":"Luka","chapter":"6","verse":"47","text":"Nikuvapela luhumu lwa mundu yula mweibwela kwa nene, akugayuwana malovi gangu na kuhenga chenijova."},{"book":"Luka","chapter":"6","verse":"48","text":"Mwenuyo iwanangana ngati mundu mweijenga nyumba, mwe agimili mkingisa neju mbaka akaukolela litalau, akatumbula kujenga penapo. Peyaumili mfuleni kumema manji gana makakala na kuyitova nyumba yila, nambu nyumba yila yanyugusiki lepi, ndava yajengiwi chakukangamala."},{"book":"Luka","chapter":"6","verse":"49","text":"Nambu mundu yula mweiyuwana malovi gangu na ihenga lepi chindu chochoha, mwenuyo iwanangana na mundu mweajengili nyumba panani ya ludaka changali kugima mkingisa neju. Peyahumili mifuleni kumema manji gana makakala, gakayitova nyumba yila, yikagwa na kudenyekana nyiminyimi!”"}]}