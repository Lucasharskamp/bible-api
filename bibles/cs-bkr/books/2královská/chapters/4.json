{"data":[{"book":"2 Královská","chapter":"4","verse":"1","text":"Tedy žena jedna z manželek synů prorockých volala k Elizeovi, řkuci: Služebník tvůj, muž můj, umřel, ty pak víš, že služebník tvůj bál se Hospodina. A teď věřitel přišel, aby vzal dva syny mé sobě za služebníky."},{"book":"2 Královská","chapter":"4","verse":"2","text":"Řekl jí Elizeus: Což chceš, ať učiním? Oznam mi, co máš v domě? Ona řekla: Nemáť služebnice tvá nic v domě, jediné báni oleje."},{"book":"2 Královská","chapter":"4","verse":"3","text":"I řekl: Jdi, vyžádej sobě nádob vně ode všech sousedů svých, nádob prázdných tím více."},{"book":"2 Královská","chapter":"4","verse":"4","text":"A vejda, zavři za sebou dvéře i za syny svými, a nalévej do všech těch nádob, a kteráž bude plná, rozkážeš ji odstaviti."},{"book":"2 Královská","chapter":"4","verse":"5","text":"A tak odešla od něho a zavřela dvéře za sebou a za syny svými. Oni podávali jí, a ona nalévala."},{"book":"2 Královská","chapter":"4","verse":"6","text":"I stalo se, že když naplnila ty nádoby, řekla synu svému: Podej mi ještě nádoby. Kterýž odpověděl: Již není více nádob. I přestal olej."},{"book":"2 Královská","chapter":"4","verse":"7","text":"Tedy ona přišedši, oznámila to muži Božímu. On pak řekl: Jdi, prodej ten olej, a spokoj věřitele svého, ty pak s syny svými budeš se živiti z ostatku."},{"book":"2 Královská","chapter":"4","verse":"8","text":"Potom stalo se některého času, že šel Elizeus skrze Sunem, kdež byla jedna žena vzácná, kteráž ho pozdržela, aby jedl u ní. A od toho času chodívaje tudy, stavoval se tam, a jídal chléb."},{"book":"2 Královská","chapter":"4","verse":"9","text":"Nebo řekla byla muži svému: Aj, nyní vím, že ten muž Boží svatý jest, kterýž často tudyto chodívá."},{"book":"2 Královská","chapter":"4","verse":"10","text":"Medle, udělejme pokojík malý, a postavme tam jemu ložce, stůl, stolici a svícen, aby, když by koli k nám přišel, obrátil se tam."},{"book":"2 Královská","chapter":"4","verse":"11","text":"Některého tedy času přišel tam, a všed do toho pokojíku, odpočinul tu."},{"book":"2 Královská","chapter":"4","verse":"12","text":"I řekl Gézi služebníku svému: Zavolej té Sunamitské. Kterýž zavolal jí. I postavila se před ním."},{"book":"2 Královská","chapter":"4","verse":"13","text":"Přitom řekl jemu: Rci jí nyní: Hle, pečuješ a staráš se o nás všelijak. Co chceš, ať učiním? Máš-li jakou potřebu před králem aneb před hejtmanem vojska? Kteráž řekla: U prostřed lidu svého bydlím."},{"book":"2 Královská","chapter":"4","verse":"14","text":"Řekl on: Což tedy mám pro ni učiniti? Odpověděl Gézi: Hle, syna nemá, a muž její starý jest."},{"book":"2 Královská","chapter":"4","verse":"15","text":"Protož řekl: Zavolej jí. Takž jí zavolal, a ona stála u dveří."},{"book":"2 Královská","chapter":"4","verse":"16","text":"I řekl: V času jistém vedlé času života chovati budeš syna. Řekla ona: Nechtěj, pane můj, muži Boží, nechtěj se posmívati služebnici své."},{"book":"2 Královská","chapter":"4","verse":"17","text":"Zatím počala žena a porodila syna v času jistém vedlé času života, kterýž předpověděl jí Elizeus."},{"book":"2 Královská","chapter":"4","verse":"18","text":"I rostlo dítě. Stalo se pak některého času, že vyšedši k otci svému k žencům,"},{"book":"2 Královská","chapter":"4","verse":"19","text":"Řeklo otci svému: Hlava má, hlava má! I řekl služebníku: Dones jej k matce jeho."},{"book":"2 Královská","chapter":"4","verse":"20","text":"Kterýž když ho vzal a přinesl k matce jeho, seděl na klíně jejím až do poledne a umřel."},{"book":"2 Královská","chapter":"4","verse":"21","text":"Tedy ona vstoupivši, položila jej na ložce muže Božího, a zavřevši ho, vyšla."},{"book":"2 Královská","chapter":"4","verse":"22","text":"Potom zavolala muže svého a řekla: Medle, pošli mi jednoho z služebníků a jednu oslici, ať doběhnu až k muži Božímu, a zase se navrátím."},{"book":"2 Královská","chapter":"4","verse":"23","text":"Kterýž řekl: Proč chceš jíti k němu? Dnes není novměsíce, ani sobota. Odpověděla ona: Měj o to pokoj."},{"book":"2 Královská","chapter":"4","verse":"24","text":"Osedlavši tedy oslici, řekla služebníku svému: Pobádej a běž, a nemeškej se pro mne v jízdě, leč bych rozkázala tobě."},{"book":"2 Královská","chapter":"4","verse":"25","text":"A tak jela, až přijela k muži Božímu na horu Karmel. A když ji uzřel muž Boží zdaleka, řekl Gézi služebníku svému: Hle, Sunamitská tamto."},{"book":"2 Královská","chapter":"4","verse":"26","text":"Protož nyní běž jí v cestu a rci jí: Dobře-li se máš? Dobře-li se má muž tvůj? Dobře-li se má syn? Ona řekla: Dobře."},{"book":"2 Královská","chapter":"4","verse":"27","text":"V tom přišla k muži Božímu na horu, a chopila se noh jeho. I přistoupil Gézi, aby ji odehnal. Ale muž Boží řekl: Nechej jí; nebo v hořkosti jest duše její, a Hospodin zatajil to přede mnou, aniž mi oznámil."},{"book":"2 Královská","chapter":"4","verse":"28","text":"Ona pak řekla: Zdaliž jsem žádala syna od pána mého? Zdaliž jsem neřekla, abys mne nešálil?"},{"book":"2 Královská","chapter":"4","verse":"29","text":"Tedy řekl k Gézi: Přepaš bedra svá, a vezmi hůl mou v ruku svou a jdi. Jestliže potkáš koho, nepozdravuj ho, a jestliže tě kdo pozdraví, neodpovídej jemu, a přijda, polož hůl mou na tvář dítěte."},{"book":"2 Královská","chapter":"4","verse":"30","text":"I řekla matka dítěte: Živť jest Hospodin a živať jest duše tvá, žeť se tebe nespustím. Protož vstav, bral se za ní."},{"book":"2 Královská","chapter":"4","verse":"31","text":"Gézi pak byl předšel je, a položil hůl na tvář dítěte, ale nebylo hlasu, ani čitelnosti. Pročež vracuje se jemu vstříc, pověděl mu, řka: Neprobudilo se dítě."},{"book":"2 Královská","chapter":"4","verse":"32","text":"Všel tedy Elizeus do domu, a aj, dítě mrtvé leželo na ložci jeho."},{"book":"2 Královská","chapter":"4","verse":"33","text":"A když všel tam, zavřel dvéře před oběma, a modlil se Hospodinu."},{"book":"2 Královská","chapter":"4","verse":"34","text":"Zatím vstoupiv na lože, zpolehl na dítě, vloživ ústa svá na ústa jeho, a oči své na oči jeho, a ruce své na ruce jeho, a rozprostřel se nad ním. I zahřelo se tělo dítěte."},{"book":"2 Královská","chapter":"4","verse":"35","text":"A odvrátiv se, procházel se po domě jednak sem jednak tam; potom vstoupiv, rozprostřel se opět nad ním. I kýchalo dítě až do sedmikrát, a otevřelo to dítě oči své."},{"book":"2 Královská","chapter":"4","verse":"36","text":"Tedy zavolav Gézi, řekl: Zavolej Sunamitské. I zavolal jí. A když přišla k němu, řekl jí: Vezmiž syna svého."},{"book":"2 Královská","chapter":"4","verse":"37","text":"Kteráž jakž vešla, padla k nohám jeho a poklonila se k zemi. I vzala syna svého a vyšla."},{"book":"2 Královská","chapter":"4","verse":"38","text":"Potom Elizeus navrátil se do Galgala. Byl pak hlad v té zemi, a synové proročtí seděli před ním. I řekl mládenci svému: Přistav hrnec veliký, a navař kaše synům prorockým."},{"book":"2 Královská","chapter":"4","verse":"39","text":"Protož vyšel jeden na pole, aby nasbíral zelin, a nalezl rév polní, a nasbíral z něho tykví polních plnou sukni svou, a přišed, skrájel to do hrnce, aby navařil kaše; nebo neznali toho."},{"book":"2 Královská","chapter":"4","verse":"40","text":"I vylili mužům těm, aby jedli. Stalo se pak, když jedli tu kaši, že zkřikli a řekli: Smrt v hrnci, muži Boží! A nemohli jísti."},{"book":"2 Královská","chapter":"4","verse":"41","text":"Kterýžto řekl: Vezměte mouky. Kteréž nasypav do hrnce, rozkázal vyliti lidu. I jedli, aniž co zlého bylo v hrnci."},{"book":"2 Královská","chapter":"4","verse":"42","text":"V tom muž přišel z Balsalisa, kterýž přinesl muži Božímu chleby z prvotin, totiž dvadceti chlebů ječných, a klasů nových nevymnutých. I řekl: Dej lidu, ať jedí."},{"book":"2 Královská","chapter":"4","verse":"43","text":"Odpověděl služebník jeho: Což to mám předložiti sto mužům? Opět řekl: Dej lidu, ať pojedí. Nebo tak praví Hospodin: Jísti budou, a ještě zůstane."},{"book":"2 Královská","chapter":"4","verse":"44","text":"A tak předložil jim, i jedli, a zůstalo ještě vedlé řeči Hospodinovy."}]}