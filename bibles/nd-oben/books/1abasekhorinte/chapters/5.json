{"data":[{"book":"1 AbaseKhorinte","chapter":"5","verse":"1","text":"Kuyabikwa impela ukuthi kulokuhlobonga phakathi kwenu njalo obohlobo olungenzakaliyo laphakathi kwabangakholwayo: Umuntu uthatha umkayise."},{"book":"1 AbaseKhorinte","chapter":"5","verse":"2","text":"Njalo lina liyazigqaja! Kwakungamelanga libe buhlungu kakhulu yini limsuse enhlanganweni yenu umuntu owenze lokhu na?"},{"book":"1 AbaseKhorinte","chapter":"5","verse":"3","text":"Lanxa mina ngingekho mathupha, ngilani emoyeni. Njengomunye olani endaweni enje, sengimahlulele lowo owenze lokhu ebizweni lenkosi yethu uJesu."},{"book":"1 AbaseKhorinte","chapter":"5","verse":"4","text":"Lapho libuthene ebizweni leNkosi yethu uJesu ngilani ngomoya, lamandla eNkosi yethu uJesu akhona,"},{"book":"1 AbaseKhorinte","chapter":"5","verse":"5","text":"umuntu lo mnikeleni kuSathane ukuze umzimba wakhe wesono uchithwe lomoya wakhe usindiswe ngosuku lweNkosi."},{"book":"1 AbaseKhorinte","chapter":"5","verse":"6","text":"Ukuzincoma kwenu akulunganga. Kalikwazi yini ukuthi imvubelo encane ibilisa inhlama yonke?"},{"book":"1 AbaseKhorinte","chapter":"5","verse":"7","text":"Susani imvubelo endala ukuze libe yinhlama entsha engelamvubelo, njengoba linjalo impela. Ngoba uKhristu, iwundlu lethu lePhasika, lihlatshiwe."},{"book":"1 AbaseKhorinte","chapter":"5","verse":"8","text":"Ngakho, kasigcineni uMkhosi, hatshi kulemvubelo endala, imvubelo yenzondo lobubi, kodwa lesinkwa esingelamvubelo, isinkwa sobuqotho leqiniso."},{"book":"1 AbaseKhorinte","chapter":"5","verse":"9","text":"Ngalilobela encwadini yami ukuba lingahlanganyeli labantu abayizixhwali ngobufebe,"},{"book":"1 AbaseKhorinte","chapter":"5","verse":"10","text":"ngingatsho abantu bakulo umhlaba abagangileyo, loba abayizihwaba lamaqili, loba abakhonza izithombe. Nxa kunjalo kuzamele liwutshiye umhlaba lo."},{"book":"1 AbaseKhorinte","chapter":"5","verse":"11","text":"Kodwa khathesi ngililobela ukuba lingahlanganyeli lomuntu ozibiza ngokuthi ngumzalwane, kodwa exhwalile, eyisifebe, isihwaba, umkhonzi wezithombe loba onyeyayo, isidakwa loba iqili. Umuntu onjalo lingalokothi lidle laye."},{"book":"1 AbaseKhorinte","chapter":"5","verse":"12","text":"Kungumlandu wami na ukuba ngahlulele abangaphandle kwebandla? Akumelanga lahlulele labo abaphakathi na?"},{"book":"1 AbaseKhorinte","chapter":"5","verse":"13","text":"UNkulunkulu uzakwahlulela labo abangaphandle. “Mxotsheni umuntu omubi phakathi kwenu.”5.13 UDutheronomi 17.7; 19.19; 21.21; 22.21, 24; 24.7"}]}