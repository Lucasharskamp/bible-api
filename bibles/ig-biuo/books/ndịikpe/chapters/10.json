{"data":[{"book":"Ndị Ikpe","chapter":"10","verse":"1","text":"Mgbe Abimelek nwụsịrị, Tola nwa Pua, nwa nwa Dodo, biliri ịzọpụta Izrel. O si nʼebo Isaka pụta. Ọ bụkwa nʼobodo Shamia ka o bi, nʼime obodo e wukwasịrị nʼelu ugwu Ifrem."},{"book":"Ndị Ikpe","chapter":"10","verse":"2","text":"O kpere Izrel ikpe iri afọ abụọ na atọ. Mgbe ọ nwụrụ, e liri ya na Shamia."},{"book":"Ndị Ikpe","chapter":"10","verse":"3","text":"Onye ikpe ọzọ nọchiri ya bụ Jaịa, onye si Gilead pụta. O kpere Izrel ikpe iri afọ abụọ na abụọ."},{"book":"Ndị Ikpe","chapter":"10","verse":"4","text":"O nwere ụmụ ndị ikom iri atọ, ndị na-agba ịnyịnya ibu iri atọ. Ha nwekwara obodo iri atọ nke aka ha na Gilead, nke a na-akpọkwa Havọt Jaịa ruo taa."},{"book":"Ndị Ikpe","chapter":"10","verse":"5","text":"Ma mgbe Jaịa nwụrụ, e liri ya na Kamon."},{"book":"Ndị Ikpe","chapter":"10","verse":"6","text":"Ọzọkwa, ụmụ Izrel mere ihe jọrọ njọ nʼihu Onyenwe anyị, ha fere chi Baal na Ashtọret, chi ndị Aram, chi ndị Saịdọn, nke ndị Moab, nke ndị Amọn, na chi ndị Filistia ofufe. Ndị Izrel hapụrụ Onyenwe anyị, ha efekwaghị ya ofufe."},{"book":"Ndị Ikpe","chapter":"10","verse":"7","text":"Nke a mere ka Onyenwe anyị wee iwe megide ha. O nyefere ha nʼaka ndị Filistia na ndị Amọn,"},{"book":"Ndị Ikpe","chapter":"10","verse":"8","text":"ndị mekpara ha ahụ, chie ha ọnụ nʼala. Afọ iri na asatọ ka ndị Filistia megburu ndị Izrel bi nʼakụkụ ọwụwa anyanwụ osimiri Jọdan, nʼime ala ndị Amọrait, ya bụ na Gilead."},{"book":"Ndị Ikpe","chapter":"10","verse":"9","text":"Ndị Amọn gafekwara osimiri Jọdan ibuso ndị Juda, ndị Benjamin na ndị Ifrem agha. Ihe ndị a mere ka ọnọdụ ụmụ Izrel dị nnọọ njọ nke ukwuu."},{"book":"Ndị Ikpe","chapter":"10","verse":"10","text":"Nʼikpeazụ, ụmụ Izrel tikuru Onyenwe anyị mkpu akwa, rịọọ ya ka ọ gbapụta ha. Ha kwupụtara sị, “Anyị emehiela megide gị,10:10 Dit 1:10; 1Sa 12:10 anyị ahapụla gị Chineke anyị, fee arụsị Baal ofufe.”"},{"book":"Ndị Ikpe","chapter":"10","verse":"11","text":"Ma Onyenwe anyị sịrị ndị Izrel, “Mgbe ndị Ijipt, ndị Amọrait, ndị Amọn, ndị Filistia,"},{"book":"Ndị Ikpe","chapter":"10","verse":"12","text":"ndị Saịdọn, ndị Amalek na ndị Maon kpagburu unu; unu tikuru m mkpu akwa inyere unu aka, ọ bụ na m anapụtaghị unu site nʼaka ha?"},{"book":"Ndị Ikpe","chapter":"10","verse":"13","text":"Ma unu nọgidere na-agbakụta m azụ oge niile, na-efe chi ndị ọzọ ofufe. Ya mere, gawaranụ onwe unu, agaghị m anapụtakwa unu ọzọ."},{"book":"Ndị Ikpe","chapter":"10","verse":"14","text":"Kpọkuonụ chi ndị ahụ bụ ndị unu họpụtaara onwe unu, ka ha zọpụta unu mgbe ọbụla nsogbu dakwasịrị unu!”"},{"book":"Ndị Ikpe","chapter":"10","verse":"15","text":"Ma ndị Izrel sịrị Onyenwe anyị, “Anyị emehiela. Mee anyị ihe ọbụla i chere dị gị mma, ma biko, zọpụta anyị taa.”"},{"book":"Ndị Ikpe","chapter":"10","verse":"16","text":"Ha sitere nʼetiti ha wezuga chi ala ọzọ niile dị iche iche, fee Onyenwe anyị ofufe. O nweghịkwa ike nagide ọnọdụ ọjọọ ndị Izrel gaa nʼihu."},{"book":"Ndị Ikpe","chapter":"10","verse":"17","text":"Mgbe a kpọkọtara ndị Amọn maka ibu agha, ha mara ụlọ ikwu ha na Gilead, ndị Izrel zukọtakwara maa ụlọ ikwu nke ha na Mizpa."},{"book":"Ndị Ikpe","chapter":"10","verse":"18","text":"Ndị ndu obodo Gilead gwarịtara onwe ha sị, “Onye ọbụla ga-amalite agha megide ndị Amọn ga-abụ onyeisi ndị niile bi na Gilead.”"}]}