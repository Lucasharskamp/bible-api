{"data":[{"book":"प्रेरितों","chapter":"11","verse":"1","text":"तब प्रेरितों अऊर भाऊ न जो यहूदियों म होतो सुन्यो कि गैरयहूदियों न भी परमेश्वर को वचन मान लियो हय।"},{"book":"प्रेरितों","chapter":"11","verse":"2","text":"येकोलायी जब पतरस यरूशलेम म आयो, त खतना करयो हुयो लोग ओको सी वाद-विवाद करन लग्यो,"},{"book":"प्रेरितों","chapter":"11","verse":"3","text":"“तय न खतनारहित करयो लोगों को इत जाय क उन्को संग खायो।”"},{"book":"प्रेरितों","chapter":"11","verse":"4","text":"तब पतरस न उन्ख सुरूवात सी एक को बाद एक ख कह्य सुनायो:"},{"book":"प्रेरितों","chapter":"11","verse":"5","text":"“मय याफा नगर म प्रार्थना कर रह्यो होतो, अऊर बेहोश होय क एक दर्शन देख्यो कि एक चिज, बड़ो चादर को जसो चारों कोना सी लटकायो हुयो, आसमान सी उतर क मोरो जवर आयो।"},{"book":"प्रेरितों","chapter":"11","verse":"6","text":"जब मय न ओको पर ध्यान करयो, त ओको म धरती को चार पाय वालो अऊर जंगली पशु अऊर रेंगन वालो जन्तु अऊर आसमान को पक्षी देख्यो;"},{"book":"प्रेरितों","chapter":"11","verse":"7","text":"अऊर यो आवाज भी सुन्यो, ‘हे पतरस उठ, मार अऊर खा।’"},{"book":"प्रेरितों","chapter":"11","verse":"8","text":"मय न कह्यो, ‘नहीं प्रभु, नहीं; कहालीकि कोयी अपवित्र यां अशुद्ध चिज मोरो मुंह म कभी नहीं गयी।’"},{"book":"प्रेरितों","chapter":"11","verse":"9","text":"येको उत्तर म आसमान सी दूसरों बार आवाज भयो, ‘जो कुछ परमेश्वर न शुद्ध ठहरायो हय, ओख अशुद्ध मत कह्य।’"},{"book":"प्रेरितों","chapter":"11","verse":"10","text":"तीन बार असोच भयो; तब सब कुछ आसमान पर खीच लियो गयो।"},{"book":"प्रेरितों","chapter":"11","verse":"11","text":"अऊर देखो, तुरतच तीन आदमी जो कैसरिया सी मोरो जवर भेज्यो गयो होतो, ऊ घर पर जेको म हम होतो, आय खड़ो हुयो।"},{"book":"प्रेरितों","chapter":"11","verse":"12","text":"तब आत्मा न मोरो सी उन्को संग बिन शक सी होय जान कह्यो, अऊर हि छे भाऊ भी मोरो संग होय गयो; अऊर हम ऊ आदमी को घर गयो।"},{"book":"प्रेरितों","chapter":"11","verse":"13","text":"ओन हम्ख बतायो, कि ओन एक स्वर्गदूत ख अपनो घर म खड़ो देख्यो, जेन ओको सी कह्यो, ‘याफा नगर म आदमी भेज क शिमोन ख जो पतरस कहलावय हय, बुलाय लेवो।"},{"book":"प्रेरितों","chapter":"11","verse":"14","text":"ऊ तुम सी असी बाते कहेंन, जिन्को द्वारा तय अऊर तोरो पूरो घराना उद्धार पायेंन।’"},{"book":"प्रेरितों","chapter":"11","verse":"15","text":"जब मय बाते करन लग्यो, त पवित्र आत्मा उन पर उच तरह सी उतरयो जो तरह सी सुरूवात म हम पर उतरयो होतो।"},{"book":"प्रेरितों","chapter":"11","verse":"16","text":"११:१६ प्रेरितों १:५तब मोख प्रभु को ऊ वचन याद आयो; जो ओन कह्यो होतो, ‘यूहन्ना न त पानी सी बपतिस्मा दियो, पर तुम पवित्र आत्मा सी बपतिस्मा पावों।’"},{"book":"प्रेरितों","chapter":"11","verse":"17","text":"येकोलायी जब परमेश्वर न उन्ख भी उच दान दियो, जो हम्ख प्रभु यीशु मसीह पर विश्वास करन सी मिल्यो होतो; त मय कौन होतो जो परमेश्वर ख रोक सकत होतो?”"},{"book":"प्रेरितों","chapter":"11","verse":"18","text":"यो सुन क हि चुप रह्यो, अऊर परमेश्वर की बड़ायी कर क् कहन लग्यो, “तब त परमेश्वर न गैरयहूदियों ख भी जीवन लायी मन फिराव को दान दियो हय।”"},{"book":"प्रेरितों","chapter":"11","verse":"19","text":"जो लोग ऊ कठिनायी को मारे जो स्तिफनुस को वजह पड़्यो होतो, तितर-बितर भय गयो होतो, हि फिरतो-फिरतो फीनीके अऊर साइप्रस अऊर अन्ताकिया म पहुंच्यो; पर यहूदियों ख छोड़ कोयी अऊर ख वचन नहीं सुनावत होतो।"},{"book":"प्रेरितों","chapter":"11","verse":"20","text":"पर उन्म सी कुछ साइप्रस निवासी अऊर कुरेनी होतो, जो अन्ताकिया म आय क यूनानी भाषा बोलन वालो ख भी प्रभु यीशु को सुसमाचार सुनावन लग्यो।"},{"book":"प्रेरितों","chapter":"11","verse":"21","text":"प्रभु को हाथ उन पर होतो, अऊर बहुत लोग विश्वास कर क् प्रभु को तरफ फिरयो।"},{"book":"प्रेरितों","chapter":"11","verse":"22","text":"जब उन्की चर्चा यरूशलेम की मण्डली को सुनन म आयी, त उन्न बरनबास ख अन्ताकिया भेज्यो।"},{"book":"प्रेरितों","chapter":"11","verse":"23","text":"ऊ उत पहुंच क अऊर परमेश्वर को अनुग्रह ख देख क खुश भयो, अऊर सब ख उपदेश दियो कि तन मन लगाय क प्रभु सी लिपट्यो रहो।"},{"book":"प्रेरितों","chapter":"11","verse":"24","text":"ऊ एक अच्छो आदमी होतो, अऊर पवित्र आत्मा अऊर विश्वास सी परिपूर्न होतो; अऊर दूसरों बहुत सो लोग प्रभु म आय मिल्यो।"},{"book":"प्रेरितों","chapter":"11","verse":"25","text":"तब ऊ शाऊल ख ढूंढन लायी तरसुस ख चली गयो।"},{"book":"प्रेरितों","chapter":"11","verse":"26","text":"जब ऊ ओको सी मिल्यो त ओख अन्ताकिया लायो; अऊर असो भयो कि हि एक साल तक मण्डली को संग मिलत अऊर बहुत लोगों ख उपदेश देतो रह्यो; अऊर चेला सब सी पहिले अन्ताकियाच म मसीही कहलायो।"},{"book":"प्रेरितों","chapter":"11","verse":"27","text":"उनच दिनो म कुछ भविष्यवक्ता यरूशलेम सी अन्ताकिया आयो।"},{"book":"प्रेरितों","chapter":"11","verse":"28","text":"११:२८ प्रेरितों २१:१०उन्म सी अगबुस नाम को एक न खड़ो होय क आत्मा की प्रेरना सी यो बतायो कि पूरो जगत म बड़ो अकाल पड़ेंन ऊ अकाल क्लौदियुस को समय म पड़्यो।"},{"book":"प्रेरितों","chapter":"11","verse":"29","text":"तब चेलां न निर्णय करयो कि हर एक अपनी अपनी पूंजी को अनुसार यहूदियों म रहन वालो भाऊ की मदत लायी कुछ भेज्यो।"},{"book":"प्रेरितों","chapter":"11","verse":"30","text":"उन्न असोच करयो; अऊर बरनबास अऊर शाऊल को हाथ म बुजूर्गों को जवर कुछ भेज दियो।"}]}