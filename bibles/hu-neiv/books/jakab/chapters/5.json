{"data":[{"book":"Jakab","chapter":"5","verse":"1","text":"Tehát ti gazdagok, sírjatok, és jajgassatok, a rátok következő nyomorúságaitok miatt."},{"book":"Jakab","chapter":"5","verse":"2","text":"Gazdagságotok megrohadt, ruháitokat megette a moly."},{"book":"Jakab","chapter":"5","verse":"3","text":"Aranyotokat és ezüstötöket rozsda fogta meg, és azok rozsdája ellenetek tanúskodik, és megemészti testeteket, mint a tűz. Kincset gyűjtöttetek még az utolsó napokban is."},{"book":"Jakab","chapter":"5","verse":"4","text":"Íme, a ti mezőtöket learató munkások bére, amit visszatartottatok, az égre kiált. És az aratók kiáltásai eljutottak a Seregek Urának fülébe."},{"book":"Jakab","chapter":"5","verse":"5","text":"Dőzsöltetek e földön és tobzódtatok. Szíveteket hizlaltátok az áldozat bemutatásának napjára."},{"book":"Jakab","chapter":"5","verse":"6","text":"Elítéltétek, megöltétek az igazat, s ő nem állt ellen nektek."},{"book":"Jakab","chapter":"5","verse":"7","text":"Legyetek azért, atyámfiai, béketűrők az Úrnak eljöveteléig. Íme a szántóvető várja a földnek drága gyümölcsét. Béketűréssel várja, míg reggeli és esti esőt kap."},{"book":"Jakab","chapter":"5","verse":"8","text":"Legyetek ti is béketűrők, és erősítsétek meg szíveteket, mert az Úr eljövetele közel van."},{"book":"Jakab","chapter":"5","verse":"9","text":"Ne panaszkodjatok egymásra, testvéreim, hogy el ne ítéltessetek! Íme a bíró az ajtó előtt áll."},{"book":"Jakab","chapter":"5","verse":"10","text":"Vegyetek példát, atyámfiai, szenvedésben és tűrésben a prófétáktól, akik az Úr nevében szóltak."},{"book":"Jakab","chapter":"5","verse":"11","text":"Íme boldognak mondjuk a tűrni tudókat. Jób tűréséről hallottatok, és láttátok, hogyan intézte az Úr a sorsát. Mert igen irgalmas és könyörületes az Úr."},{"book":"Jakab","chapter":"5","verse":"12","text":"Mindenekelőtt pedig ne esküdjetek, atyámfiai, se az égre, se a földre, se semmi más egyébre. Hanem legyen a ti igenetek igen, és a nem nem, hogy ítélet alá ne essetek."},{"book":"Jakab","chapter":"5","verse":"13","text":"Szenved-e valaki köztetek? Imádkozzék. Öröme van-e valakinek? Dicséretet énekeljen."},{"book":"Jakab","chapter":"5","verse":"14","text":"Beteg-e valaki köztetek? Hívja magához a gyülekezet elöljáróit, és imádkozzanak érte, és kenjék meg olajjal az Úr nevében."},{"book":"Jakab","chapter":"5","verse":"15","text":"És a hitből való imádság megtartja a beteget, és az Úr felsegíti őt. És ha bűnt követett is el, megbocsáttatik neki."},{"book":"Jakab","chapter":"5","verse":"16","text":"Valljátok meg bűneiteket egymásnak és imádkozzatok egymásért, hogy meggyógyuljatok, mert igen hasznos az igaznak buzgóságos könyörgése."},{"book":"Jakab","chapter":"5","verse":"17","text":"Illés ember volt, hozzánk hasonló és imádságban kérte, hogy ne legyen eső, és nem volt eső a földön három esztendeig és hat hónapig."},{"book":"Jakab","chapter":"5","verse":"18","text":"És ismét imádkozott és az ég esőt adott és a föld megteremte gyümölcsét."},{"book":"Jakab","chapter":"5","verse":"19","text":"Atyámfiai, ha valaki közöttetek eltévelyedik az igazságtól, és megtéríti valaki,"},{"book":"Jakab","chapter":"5","verse":"20","text":"tudja meg, hogy aki megtérít egy bűnöst tévelygő útjáról, megmenti annak lelkét a haláltól, és sok bűnét elfedezi."}]}