{"data":[{"book":"Дила","chapter":"21","verse":"1","text":"Амэ пхэнлям лэнги: «Ачён Дэвлэса!», никлистям андэ моря тай гелям доврус ко острав Кос. Авэр дес амэ алям андэ Родос тай отхар гелям андэ Патара."},{"book":"Дила","chapter":"21","verse":"2","text":"Отхэ амэ аракхлям карабляс, кай джялас андэ Финикия, бэшлям андэ лэстэ тай гелям англэ."},{"book":"Дила","chapter":"21","verse":"3","text":"Амэ накхлям о Кипр, муклям лэс ки леви риг тай гелям андэ Сирия. Амэ тэрдилям андэ Тир. Отхэ амаро карабляс камэлас тэ ачявэл пхарипэ."},{"book":"Дила","chapter":"21","verse":"4","text":"Андэ Тир амэ аракхлям сиклярдэн тай ачилям лэндэ эфта дес. Катар Духос он пхэнэнас э Павлэски тэ на джял андэ Иерусалими."},{"book":"Дила","chapter":"21","verse":"5","text":"Кана адала деса накхлэ пашыло о вахыти, амэ гелям англэ. Алаи о сиклярдэ, лэнги ромня тай о пуя гелэнас амэн андар диз. Ко чети ки панеско амэ тэрдилям опэр кочендэ тай пхэнасас э Дэвлэски."},{"book":"Дила","chapter":"21","verse":"6","text":"Дэчи амэ пхэнлям лэнги: «Ачён Дэвлэса!» тай бэшлям андэ карабляс, ай он гелэ палэ кхерэ."},{"book":"Дила","chapter":"21","verse":"7","text":"Амэ ачявдям о Тир тай алям андэ Птолемаис. Отхэ амэ дикхлям э пхралэн тай ачилям лэнца екх дес."},{"book":"Дила","chapter":"21","verse":"8","text":"Ай авэр дес амэ гелям дром тай алям андэ Кесария. Отхэ амэ тэрдилям андэ кхер ко Филиппи, саво пхукавэл о Лошано Габэри, о екх андар эфта иргатя."},{"book":"Дила","chapter":"21","verse":"9","text":"Лэстэ сас штар чяя тэрнагаря, савэ пхэнэнас сар прарокя."},{"book":"Дила","chapter":"21","verse":"10","text":"Пал отхэ, сар амэ самас отхэ бут дес, андар Иудея ало прароки, саво бучёлас Агав."},{"book":"Дила","chapter":"21","verse":"11","text":"Ов пашыло амэндэ, лиляс э кустик э Павлэски, пханляс ласа пэ чянга тай пэ васта тай пхэнляс:"},{"book":"Дила","chapter":"21","verse":"12","text":"Амэ шунлям адава тай атхутнэ манушэнца лилям тэ мангас э Павлэс, тэ на джял андэ Иерусалими."},{"book":"Дила","chapter":"21","verse":"13","text":"Ай о Павел адалэски пхэнляс:"},{"book":"Дила","chapter":"21","verse":"14","text":"Кана амэ галилям, кай ов си зорало андэ пэ дилатэ, амэ тэныкисаилям, пхэнляс екх:"},{"book":"Дила","chapter":"21","verse":"15","text":"Пал отхэ кидинямамэн тай гелям андэ Иерусалими."},{"book":"Дила","chapter":"21","verse":"16","text":"Амэнца гелэ сарсавэ сиклярдэ андар Кесария. Он андэ амэн андэ кхер ко киприоти Мнасон, чёктанлыс сиклярдо, савэстэ амэ ачилям."},{"book":"Дила","chapter":"21","verse":"17","text":"Кана амэ алям андэ Иерусалими, о пхрала лошаса амэн муклэ пэстэ."},{"book":"Дила","chapter":"21","verse":"18","text":"Авэр дес о Павел екхетханэ амэнца гело ко Яков. Отхэ сас алаи о барэ мануша."},{"book":"Дила","chapter":"21","verse":"19","text":"О Павел диняс сэлями лэн тай алаи пхукавдяс одолэстар, со о Дэл кердяс машкарэ ко наиудея андар лэско иргатлыки."},{"book":"Дила","chapter":"21","verse":"20","text":"Он шунлэ лэс тай махтадылар э Дэвлэс. Дэчи он пхэнлэ э Павлэски:"},{"book":"Дила","chapter":"21","verse":"21","text":"Лэнги пхэнэн, кай ту сиклярэс э иудеен, савэ бэшэн машкарэ ко наиудея, он тэ на гинэн о Тхэдипэ э Маисееско, тэ на керэн абризания пумарэ чявэнги тай тэ на бэшэн, сар камэл амэндэ."},{"book":"Дила","chapter":"21","verse":"22","text":"Со тэ керас? Он, гэлбэтэм, кан шунэн одолэстар, кай ту алян."},{"book":"Дила","chapter":"21","verse":"23","text":"Оничин кер, со амэ туки кан пхэнас. Машкарэ амэндэ си штар мануша, савэ динэ збора ангал Дэл."},{"book":"Дила","chapter":"21","verse":"24","text":"Лэ лэн, нак екхетханэ лэнца о абряди э шужымаско тай покин андар лэндэ, он тэ моравэн пумарэ шэрэ. Дэчи алаи кан дикхен, кай о шунлипэ тутар нанай чячипэ тай ту керэс алаи, со си яздимэ андэ Тхэдипэ."},{"book":"Дила","chapter":"21","verse":"25","text":"Ай э пакялэнги наиудеенги амэ яздымус амарэ гиндимастар: он камэл тэ на хан о хапэ э курбанеско, саво андило э идолэски, мас тасавдэ гайваненго, тэ на пиен рат тай тэ астарэнпэс дур катар кахпэлыки."},{"book":"Дила","chapter":"21","verse":"26","text":"Авэр дес о Павел лиляс пэса адалэ манушэн тай накхло лэнца о шужыпэ, сар камэл тэ кердёл. Пал отхэ ов диняс андэ храми тай пхэнляс, кана кан бытиен о деса э шужымаски тай кана андар кажнестэ лэндэ кан овэл андо курбани."},{"book":"Дила","chapter":"21","verse":"27","text":"Кана бытиенас о эфта дес, набут иудея андар правинцыя Азия, кай дикхлэ э Павлэс андэ храми, ваздинэ алаи э дюняс тай астардэ лэс"},{"book":"Дила","chapter":"21","verse":"28","text":"бэбэряса:"},{"book":"Дила","chapter":"21","verse":"29","text":"Ангал атхэ андэ диз он дикхенас э Павлэс екхетханэ э эфесянеса э Трофимеса тай тюшундылар, кай о Павел андяс лэс андэ храми."},{"book":"Дила","chapter":"21","verse":"30","text":"Алаи э диз ваздиндили, кидиндило дюняс. Э Павлэс астардэ, сюрюдылар андар храми, тай э бар э храмески чяльти сас пханли."},{"book":"Дила","chapter":"21","verse":"31","text":"Он мангенас тэ мударэн э Павлэс, ай о габэри одолэстар, кай алаи о Иерусалими андэ трашатэ, гело джи ки бинеско баро ки римски кагортеско."},{"book":"Дила","chapter":"21","verse":"32","text":"Ов чяльти лиляс салдатен тай э шэлэнги барэн тай прастанило ко дюняс. Кана о иудея дикхлэ э бинески барэс тай лэски салдатен, он тэрдилэ тэ марэн э Павлэс."},{"book":"Дила","chapter":"21","verse":"33","text":"О баро пашыло, астардяс э Павлэс тай пхэнляс тэ пхандэн лэс до джянджирэнца. Ов пхучелас ко дюняс, кон си адава тай со ов кердяс."},{"book":"Дила","chapter":"21","verse":"34","text":"Сарсавэ андар дюняс дэнас бэбэря екх, авэра — авэр, тай асавке бэбэрятар ов ништо нащи галёлас. Дэчи ов пхэнляс тэ гелэн э Павлэс андэ салдатенго кхер."},{"book":"Дила","chapter":"21","verse":"35","text":"Кана он сас опэр басамакя, о дюняс лилэ тэ тасавэн аякха, кай о салдатя ваздинэ тай гелдэ э Павлэс."},{"book":"Дила","chapter":"21","verse":"36","text":"Бут дюняс джянас пал лэндэ тай дэнас бэбэря:"},{"book":"Дила","chapter":"21","verse":"37","text":"Ангал удар ко кхер ки салдатенго о Павел пхэнляс э бинески барэски:"},{"book":"Дила","chapter":"21","verse":"38","text":"— Самким, ту на одова египтяни, саво набут палэ ваздиняс чингар тай гелдяс пал пэстэ андэ ливади штар биня чёримарен?"},{"book":"Дила","chapter":"21","verse":"39","text":"О Павел пхэнляс:"},{"book":"Дила","chapter":"21","verse":"40","text":"О баро мукляс лэс. Дэчи о Павел тэрдило опэр басамакя тай вастэнца сикавдяс э дюняски тэ тэныкизэн. Кана уло тэныки, ов зборисаило еврейски чиб:"}]}