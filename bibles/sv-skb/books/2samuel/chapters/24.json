{"data":[{"book":"2 Samuel","chapter":"24","verse":"1","text":"Och igen upptändes Herrens (Jahves) vrede mot Israel och han [Herren tillät att Satan] lockade (förledde, eggade, hetsade) David mot dem och sade: ”Gå och räkna Israel och Juda.” [I parallellreferensen (1 Krön 21:1) är det en åklagare (hebr. Satan) som uppmanade David att räkna folket, men det är också tydligt att Herren tillåter Satan att pröva David.]"},{"book":"2 Samuel","chapter":"24","verse":"2","text":"Och kungen sade till Joav, arméns härförare som var med honom: ”Gå nu fram och tillbaka bland alla Israels stammar från Dan [i norr] till Beer-Sheva [i söder] och räkna folket, så att jag vet folkmängden.”"},{"book":"2 Samuel","chapter":"24","verse":"3","text":"Och Joav sade till kungen: ”Och Herren din Gud (Jahve Elohim) ska låta folket (armén) bli hundra gånger fler mitt framför min herre kungens ögon. Men varför behagar det min herre kungen att göra detta?”"},{"book":"2 Samuel","chapter":"24","verse":"4","text":"Men kungens ord stod fast (starkt, säkert) mot Joav och mot arméns härförare. Och Joav och arméns härförare gick ut från kungens ansikte och räknade Israels folk."},{"book":"2 Samuel","chapter":"24","verse":"5","text":"Och de passerade över Jordan och slog läger i Aroer på den högra sidan om staden som är mitt i Gads dal och till Jazer."},{"book":"2 Samuel","chapter":"24","verse":"6","text":"Och de kom till Gilead och till Tachtim-Chadshis land, och de kom till Dan-Jaan och runt om till Sidon,"},{"book":"2 Samuel","chapter":"24","verse":"7","text":"och kom till Tyros fästning och till alla hivéernas och kananéernas städer och de gick ut till södra Juda vid Beer-Sheva."},{"book":"2 Samuel","chapter":"24","verse":"8","text":"Och när de gått fram och tillbaka genom hela landet, kom de till Jerusalem efter 9 månader och 21 dagar."},{"book":"2 Samuel","chapter":"24","verse":"9","text":"Och Joav uppgav antalet på det räknade folket till kungen, och där var i Israel 800 000 tappra (modiga) män som kan dra svärdet, och Juda män var 500 000."},{"book":"2 Samuel","chapter":"24","verse":"10","text":"Och Davids hjärta slog honom efter att han hade räknat folket. Och David sade till Herren (Jahve): ”Jag har syndat stort i det jag har gjort, men nu Herre (Jahve) ta bort, jag ber dig, synden från din tjänare för jag har handlat mycket dåraktigt.”"},{"book":"2 Samuel","chapter":"24","verse":"11","text":"Och när David steg upp på morgonen kom Herrens (Jahves) ord till profeten Gad, Davids siare (profet – hebr. chose) [här används inte det vanliga ordet nevi], han sade:"},{"book":"2 Samuel","chapter":"24","verse":"12","text":"”Gå och tala till David: Så säger Herren (Jahve): Jag lägger på dig tre ting, välj en av dem som jag ska göra mot dig.”"},{"book":"2 Samuel","chapter":"24","verse":"13","text":"Och Gad kom till David och berättade för honom och sade: ”Ska sju år av hungersnöd komma till dig i landet? Eller vill du fly tre månader framför dina fiender när de jagar dig? Eller ska det vara tre dagar med pest i landet? Ta nu råd och tänk igenom vilket svar jag ska ge till honom som har sänt mig.”"},{"book":"2 Samuel","chapter":"24","verse":"14","text":"Och David sade till Gad: ”Jag är i stor vånda, låt oss falla i Herrens (Jahves) hand för hans nåd (evig nåd, barmhärtighet – hebr. rachamim) är stor och låt mig inte falla i en människas hand.”"},{"book":"2 Samuel","chapter":"24","verse":"15","text":"Och Herren (Jahve) sände en pest i Israel från morgonen till den utsatta tiden, och det dog folk från Dan till Beer-Sheva, 70 000 män."},{"book":"2 Samuel","chapter":"24","verse":"16","text":"Och när ängeln (budbäraren) sträckte ut sin hand mot Jerusalem för att fördärva det sörjde (ångrade, sörj-tröstade) Herren (Jahve) det onda och sade till ängeln som fördärvade folket: ”Det är nog, stoppa din hand.” Och Herrens (Jahves) ängel (budbärare) var vid jevusiten Araonas tröskplats."},{"book":"2 Samuel","chapter":"24","verse":"17","text":"Och David sade till Herren (Jahve) när han såg ängeln som slog folket och sade: ”Se jag har syndat och jag har handlat orättfärdigt, men dessa får, vad har de gjort? Låt din hand, jag ber dig, vara mot mig och mot min fars hus.”"},{"book":"2 Samuel","chapter":"24","verse":"18","text":"Och Gad kom den dagen till David och sade till honom: ”Gå upp, sätt upp ett altare till Herren (Jahve) på jevusiten Araonas tröskplats.”"},{"book":"2 Samuel","chapter":"24","verse":"19","text":"Och David gick upp i enlighet med vad Gad sagt, som Herren (Jahve) befallde."},{"book":"2 Samuel","chapter":"24","verse":"20","text":"Och Araona tittade upp och såg kungen och hans tjänare komma mot honom, och Araona gick ut och böjde sig ner framför kungen med sitt ansikte mot marken."},{"book":"2 Samuel","chapter":"24","verse":"21","text":"Och Araona sade: ”Varför har min herre kungen kommit till sin tjänare?” Och David sade: ”För att köpa tröskplatsen av dig till att bygga ett altare till Herren (Jahve) så att plågan håller sig borta från folket.”"},{"book":"2 Samuel","chapter":"24","verse":"22","text":"Och Araona sade till David: ”Låt min herre kungen ta och offra det som är gott i dina ögon. Se, här är oxen till brännoffer och tröskredskapen och oxens verktyg som ved.”"},{"book":"2 Samuel","chapter":"24","verse":"23","text":"Allt detta gav kungen Araona till kungen [David] och Araona sade till kungen [David]: ”Herren din Gud (Jahve Elohim) ska ge dig nåd (villkorad nåd – hebr. ratsa).”"},{"book":"2 Samuel","chapter":"24","verse":"24","text":"Men kungen [David] svarade Araona: ”Nej, men jag ska köpa det av dig för ett bestämt pris, jag ska inte offra brännoffer till Herren min Gud (Jahve Elohim) som inte har kostat mig något.”"},{"book":"2 Samuel","chapter":"24","verse":"25","text":"Och David byggde där ett altare till Herren (Jahve) och offrade brännoffer och shalomoffer. [1 Krön 22:1] Och Herren (Jahve) rördes av enträgen bön för landet och plågan var borta från Israel."}]}