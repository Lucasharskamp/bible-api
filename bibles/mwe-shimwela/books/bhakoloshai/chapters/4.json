{"data":[{"book":"Bhakoloshai","chapter":"4","verse":"1","text":"Bhakulungwanji bha bhatumwa, mwaatendelanje bhatumwa bhenunji aki na uguja, nnikumumanyanga kuti, nkali mmanganyanji nkwetenje Bhakulungwa kunnungu."},{"book":"Bhakoloshai","chapter":"4","verse":"2","text":"Nnonjeyanje kaje nkujuga nnaiibhukanje, na mwaatendelanje eja a Nnungu."},{"book":"Bhakoloshai","chapter":"4","verse":"3","text":"Ntujujilanje na uwe, nkupinga a Nnungu bhatupe malanga ga lunguya lilobhe lyabho, tushumye indu ya nng'iyo ya a Kilishitu, numbe kwa ligongo lya yeneyo, nne njitabhwa."},{"book":"Bhakoloshai","chapter":"4","verse":"4","text":"Kwa nneyo nnyujilanje kupinga ngombole kulunguya ga indu ya nng'iyo malinga shingupinjikwa."},{"book":"Bhakoloshai","chapter":"4","verse":"5","text":"Ntamangananje kwa lunda na bhandunji bhangalinginji ngulupai jimo na mmanganyanji, nnikugakamulilanga liengo ukoto, malanga gumpegwilwenje."},{"book":"Bhakoloshai","chapter":"4","verse":"6","text":"Mobha gowe malobhe genunji ganapinjikwa gabhe ga mboka, na ga pwaa, nkupinga mmumanyanje namuna ja kunnjangula kila mundu."},{"book":"Bhakoloshai","chapter":"4","verse":"7","text":"A Tikiko, apwetu bha mmbone, bhatumishi bha kulupalika na ajangu nniengo lya Bhakulungwa, shibhantashiyanje ngani jangu nne jowe."},{"book":"Bhakoloshai","chapter":"4","verse":"8","text":"Njikwaatuma kweneko kwa ligongo lya genego, nkupinga nngamanyanje getu uwe, na bhantaganje ntima."},{"book":"Bhakoloshai","chapter":"4","verse":"9","text":"Bhanakwiya pamo na a Oneshimushi apwetu bha mmbone na bha kulupalika, numbe ni bhashilambo ajenunji. Bhene bhanganyabho shibhantalashiyanje indu yowe itendeka kunngwetu kuno."},{"book":"Bhakoloshai","chapter":"4","verse":"10","text":"A Alishitako bhatabhilwe pamo na nne, bhanakunnjumushilanga, pamo na a Maliko aibhani bhabho a Bhanabha, bhumwaposhelenje malajilo ga bhenebho, bhaikaga kweneko mwaaposhelanje."},{"book":"Bhakoloshai","chapter":"4","verse":"11","text":"Na a Yoshua bhaashemwa a Yushitushi, nneila peila bhanakunnjumushilanga, bhene bhanganya pebha ni bhalinginji Bhayaudi, munkumbi gwa bhaakamulanga maengo pamo na nne, kwa ligongo lya upalume gwa a Nnungu, na bhashindaganga ntima kwa kaje."},{"book":"Bhakoloshai","chapter":"4","verse":"12","text":"A Epapula bhashilambo ajenunji na bhatumishi bha a Yeshu Kilishitu bhanakunnjumushilanga, mobha gowe bhanakunjujilanga gwangali totoshela, nkupinga ntamangananje kwa kamilika, na nkombolanje kwa kaje kutenda yowe ipinjikwa na a Nnungu."},{"book":"Bhakoloshai","chapter":"4","verse":"13","text":"Bhai ngunakong'ondela kuti bhanakamula liengo kwa tumbila, kwa ligongo lyenu mmanganyanji, na lya bhalinginji ku Laodikia na bhalinginji ku Ilapolishi."},{"book":"Bhakoloshai","chapter":"4","verse":"14","text":"Ambwiga ajetu a Luka a dakitali bhala, na a Dema bhanakunnjumushilanga."},{"book":"Bhakoloshai","chapter":"4","verse":"15","text":"Mwaajumushilanje ashaapwetu bha ku Laodikia na a Nimpa na bhandunji bha likanisha bhaimananga nnyumba jabho."},{"book":"Bhakoloshai","chapter":"4","verse":"16","text":"Jene bhaluwa jino jishomwaga na mmanganyanji, mwaapanganje na bha likanisha lya ku Laodikia bhajishomanje, na mmanganyanji nshomanje bhaluwa ja kopoka ku Laodikia."},{"book":"Bhakoloshai","chapter":"4","verse":"17","text":"Mwaabhalanjilanje a Alikipo, bhatende ukoto nkukamilisha liengo libhapegwilwe na Bhakulungwa."},{"book":"Bhakoloshai","chapter":"4","verse":"18","text":"Nne a Pauli, ngujandika shene shalamu shino kwa nkono gwangu. Nkumbushilanje kuti muni nkutabhwa. Nema ya a Nnungu ibhe na mmanganyanji."}]}