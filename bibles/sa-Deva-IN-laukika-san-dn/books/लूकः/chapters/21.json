{"data":[{"book":"लूकः","chapter":"21","verse":"1","text":"अथ धनिलोका भाण्डागारे धनं निक्षिपन्ति स तदेव पश्यति,"},{"book":"लूकः","chapter":"21","verse":"2","text":"एतर्हि काचिद्दीना विधवा पणद्वयं निक्षिपति तद् ददर्श।"},{"book":"लूकः","chapter":"21","verse":"3","text":"ततो यीशुरुवाच युष्मानहं यथार्थं वदामि, दरिद्रेयं विधवा सर्व्वेभ्योधिकं न्यक्षेप्सीत्,"},{"book":"लूकः","chapter":"21","verse":"4","text":"यतोन्ये स्वप्राज्यधनेभ्य ईश्वराय किञ्चित् न्यक्षेप्सुः, किन्तु दरिद्रेयं विधवा दिनयापनार्थं स्वस्य यत् किञ्चित् स्थितं तत् सर्व्वं न्यक्षेप्सीत्।"},{"book":"लूकः","chapter":"21","verse":"5","text":"अपरञ्च उत्तमप्रस्तरैरुत्सृष्टव्यैश्च मन्दिरं सुशोभतेतरां कैश्चिदित्युक्ते स प्रत्युवाच"},{"book":"लूकः","chapter":"21","verse":"6","text":"यूयं यदिदं निचयनं पश्यथ, अस्य पाषाणैकोप्यन्यपाषाणोपरि न स्थास्यति, सर्व्वे भूसाद्भविष्यन्ति कालोयमायाति।"},{"book":"लूकः","chapter":"21","verse":"7","text":"तदा ते पप्रच्छुः, हे गुरो घटनेदृशी कदा भविष्यति? घटनाया एतस्यसश्चिह्नं वा किं भविष्यति?"},{"book":"लूकः","chapter":"21","verse":"8","text":"तदा स जगाद, सावधाना भवत यथा युष्माकं भ्रमं कोपि न जनयति, खीष्टोहमित्युक्त्वा मम नाम्रा बहव उपस्थास्यन्ति स कालः प्रायेणोपस्थितः, तेषां पश्चान्मा गच्छत।"},{"book":"लूकः","chapter":"21","verse":"9","text":"युद्धस्योपप्लवस्य च वार्त्तां श्रुत्वा मा शङ्कध्वं, यतः प्रथमम् एता घटना अवश्यं भविष्यन्ति किन्तु नापाते युगान्तो भविष्यति।"},{"book":"लूकः","chapter":"21","verse":"10","text":"अपरञ्च कथयामास, तदा देशस्य विपक्षत्वेन देशो राज्यस्य विपक्षत्वेन राज्यम् उत्थास्यति,"},{"book":"लूकः","chapter":"21","verse":"11","text":"नानास्थानेषु महाभूकम्पो दुर्भिक्षं मारी च भविष्यन्ति, तथा व्योममण्डलस्य भयङ्करदर्शनान्यश्चर्य्यलक्षणानि च प्रकाशयिष्यन्ते।"},{"book":"लूकः","chapter":"21","verse":"12","text":"किन्तु सर्व्वासामेतासां घटनानां पूर्व्वं लोका युष्मान् धृत्वा ताडयिष्यन्ति, भजनालये कारायाञ्च समर्पयिष्यन्ति मम नामकारणाद् युष्मान् भूपानां शासकानाञ्च सम्मुखं नेष्यन्ति च।"},{"book":"लूकः","chapter":"21","verse":"13","text":"साक्ष्यार्थम् एतानि युष्मान् प्रति घटिष्यन्ते।"},{"book":"लूकः","chapter":"21","verse":"14","text":"तदा किमुत्तरं वक्तव्यम् एतत् न चिन्तयिष्याम इति मनःसु निश्चितनुत।"},{"book":"लूकः","chapter":"21","verse":"15","text":"विपक्षा यस्मात् किमप्युत्तरम् आपत्तिञ्च कर्त्तुं न शक्ष्यन्ति तादृशं वाक्पटुत्वं ज्ञानञ्च युष्मभ्यं दास्यामि।"},{"book":"लूकः","chapter":"21","verse":"16","text":"किञ्च यूयं पित्रा मात्रा भ्रात्रा बन्धुना ज्ञात्या कुटुम्बेन च परकरेषु समर्पयिष्यध्वे; ततस्ते युष्माकं कञ्चन कञ्चन घातयिष्यन्ति।"},{"book":"लूकः","chapter":"21","verse":"17","text":"मम नाम्नः कारणात् सर्व्वै र्मनुष्यै र्यूयम् ऋतीयिष्यध्वे।"},{"book":"लूकः","chapter":"21","verse":"18","text":"किन्तु युष्माकं शिरःकेशैकोपि न विनंक्ष्यति,"},{"book":"लूकः","chapter":"21","verse":"19","text":"तस्मादेव धैर्य्यमवलम्ब्य स्वस्वप्राणान् रक्षत।"},{"book":"लूकः","chapter":"21","verse":"20","text":"अपरञ्च यिरूशालम्पुरं सैन्यवेष्टितं विलोक्य तस्योच्छिन्नतायाः समयः समीप इत्यवगमिष्यथ।"},{"book":"लूकः","chapter":"21","verse":"21","text":"तदा यिहूदादेशस्था लोकाः पर्व्वतं पलायन्तां, ये च नगरे तिष्ठन्ति ते देशान्तरं पलायन्ता, ये च ग्रामे तिष्ठन्ति ते नगरं न प्रविशन्तु,"},{"book":"लूकः","chapter":"21","verse":"22","text":"यतस्तदा समुचितदण्डनाय धर्म्मपुस्तके यानि सर्व्वाणि लिखितानि तानि सफलानि भविष्यन्ति।"},{"book":"लूकः","chapter":"21","verse":"23","text":"किन्तु या यास्तदा गर्भवत्यः स्तन्यदाव्यश्च तामां दुर्गति र्भविष्यति, यत एताल्लोकान् प्रति कोपो देशे च विषमदुर्गति र्घटिष्यते।"},{"book":"लूकः","chapter":"21","verse":"24","text":"वस्तुतस्तु ते खङ्गधारपरिव्वङ्गं लप्स्यन्ते बद्धाः सन्तः सर्व्वदेशेषु नायिष्यन्ते च किञ्चान्यदेशीयानां समयोपस्थितिपर्य्यन्तं यिरूशालम्पुरं तैः पदतलै र्दलयिष्यते।"},{"book":"लूकः","chapter":"21","verse":"25","text":"सूर्य्यचन्द्रनक्षत्रेषु लक्षणादि भविष्यन्ति, भुवि सर्व्वदेशीयानां दुःखं चिन्ता च सिन्धौ वीचीनां तर्जनं गर्जनञ्च भविष्यन्ति।"},{"book":"लूकः","chapter":"21","verse":"26","text":"भूभौ भाविघटनां चिन्तयित्वा मनुजा भियामृतकल्पा भविष्यन्ति, यतो व्योममण्डले तेजस्विनो दोलायमाना भविष्यन्ति।"},{"book":"लूकः","chapter":"21","verse":"27","text":"तदा पराक्रमेणा महातेजसा च मेघारूढं मनुष्यपुत्रम् आयान्तं द्रक्ष्यन्ति।"},{"book":"लूकः","chapter":"21","verse":"28","text":"किन्त्वेतासां घटनानामारम्भे सति यूयं मस्तकान्युत्तोल्य ऊर्दध्वं द्रक्ष्यथ, यतो युष्माकं मुक्तेः कालः सविधो भविष्यति।"},{"book":"लूकः","chapter":"21","verse":"29","text":"ततस्तेनैतदृष्टान्तकथा कथिता, पश्यत उडुम्बरादिवृक्षाणां"},{"book":"लूकः","chapter":"21","verse":"30","text":"नवीनपत्राणि जातानीति दृष्ट्वा निदावकाल उपस्थित इति यथा यूयं ज्ञातुं शक्नुथ,"},{"book":"लूकः","chapter":"21","verse":"31","text":"तथा सर्व्वासामासां घटनानाम् आरम्भे दृष्टे सतीश्वरस्य राजत्वं निकटम् इत्यपि ज्ञास्यथ।"},{"book":"लूकः","chapter":"21","verse":"32","text":"युष्मानहं यथार्थं वदामि, विद्यमानलोकानामेषां गमनात् पूर्व्वम् एतानि घटिष्यन्ते।"},{"book":"लूकः","chapter":"21","verse":"33","text":"नभोभुवोर्लोपो भविष्यति मम वाक् तु कदापि लुप्ता न भविष्यति।"},{"book":"लूकः","chapter":"21","verse":"34","text":"अतएव विषमाशनेन पानेन च सांमारिकचिन्ताभिश्च युष्माकं चित्तेषु मत्तेषु तद्दिनम् अकस्माद् युष्मान् प्रति यथा नोपतिष्ठति तदर्थं स्वेषु सावधानास्तिष्ठत।"},{"book":"लूकः","chapter":"21","verse":"35","text":"पृथिवीस्थसर्व्वलोकान् प्रति तद्दिनम् उन्माथ इव उपस्थास्यति।"},{"book":"लूकः","chapter":"21","verse":"36","text":"यथा यूयम् एतद्भाविघटना उत्तर्त्तुं मनुजसुतस्य सम्मुखे संस्थातुञ्च योग्या भवथ कारणादस्मात् सावधानाः सन्तो निरन्तरं प्रार्थयध्वं।"},{"book":"लूकः","chapter":"21","verse":"37","text":"अपरञ्च स दिवा मन्दिर उपदिश्य राचै जैतुनाद्रिं गत्वातिष्ठत्।"},{"book":"लूकः","chapter":"21","verse":"38","text":"ततः प्रत्यूषे लाकास्तत्कथां श्रोतुं मन्दिरे तदन्तिकम् आगच्छन्।"}]}