{"data":[{"book":"Mateyu","chapter":"26","verse":"1","text":"Yesu atamaliza kuyankhula zonsezi, anati kwa ophunzira ake,"},{"book":"Mateyu","chapter":"26","verse":"2","text":"“Monga mukudziwa, kwatsala masiku awiri kuti Paska ifike ndipo Mwana wa Munthu adzaperekedwa kuti apachikidwe.”"},{"book":"Mateyu","chapter":"26","verse":"3","text":"Pamenepo akulu a ansembe ndi akuluakulu anasonkhana ku nyumba ya mkulu wa ansembe dzina lake Kayafa,"},{"book":"Mateyu","chapter":"26","verse":"4","text":"ndipo anapangana kuti amugwire Yesu mobisa ndi kumupha."},{"book":"Mateyu","chapter":"26","verse":"5","text":"Ndipo anati, “Osati nthawi yaphwando chifukwa pangabuke chipolowe pakati pa anthu.”"},{"book":"Mateyu","chapter":"26","verse":"6","text":"Yesu ali ku Betaniya mʼnyumba Simoni Wakhate,"},{"book":"Mateyu","chapter":"26","verse":"7","text":"mayi wina anabwera kwa Iye ndi botolo la mafuta onunkhira a mtengowapatali, amene anathira pa mutu pake Iye akudya pa tebulo."},{"book":"Mateyu","chapter":"26","verse":"8","text":"Ophunzira ataona izi anayipidwa nafunsa kuti, “Chifukwa chiyani akuwononga chotere?"},{"book":"Mateyu","chapter":"26","verse":"9","text":"Mafuta amenewa akanatha kugulitsidwa pa mtengo waukulu, ndipo ndalama zake zikanaperekedwa kwa osauka.”"},{"book":"Mateyu","chapter":"26","verse":"10","text":"Yesu podziwa izi anawawuza kuti, “Chifukwa chiyani mukumuvutitsa mayiyu? Wandichitira Ine chinthu chabwino."},{"book":"Mateyu","chapter":"26","verse":"11","text":"Osauka mudzakhala nawo nthawi zonse, koma simudzakhala ndi Ine nthawi zonse."},{"book":"Mateyu","chapter":"26","verse":"12","text":"Pamene wathira mafuta onunkhirawa pa thupi langa, wachita izi kukonzekera kuyikidwa kwanga mʼmanda."},{"book":"Mateyu","chapter":"26","verse":"13","text":"Zoonadi, ndikuwuzani kuti kulikonse kumene Uthenga Wabwinowu udzalalikidwa ku dziko lonse lapansi, zimene wachitazi zidzanenedwanso pomukumbukira.”"},{"book":"Mateyu","chapter":"26","verse":"14","text":"Pamenepo mmodzi wa khumi ndi awiriwo wotchedwa Yudasi Isikarioti anapita kwa akulu a ansembe"},{"book":"Mateyu","chapter":"26","verse":"15","text":"nafunsa kuti, “Kodi mundipatsa chiyani ngati nditamupereka Iye kwa inu?” Pamenepo anamuwerengera ndalama zokwanira masiliva makumi atatu."},{"book":"Mateyu","chapter":"26","verse":"16","text":"Kuyambira pamenepo Yudasi anafunafuna nthawi yabwino yoti amupereke Yesu."},{"book":"Mateyu","chapter":"26","verse":"17","text":"Pa tsiku loyamba laphwando la buledi wopanda yisiti, ophunzira anabwera kwa Yesu ndi kumufunsa kuti, “Kodi mukufuna tikakonze kuti malo odyera Paska?”"},{"book":"Mateyu","chapter":"26","verse":"18","text":"Iye anayankha kuti, “Pitani mu mzinda kwa munthu wakutiwakuti ndipo kamuwuzeni kuti, ‘Aphunzitsi akuti, nthawi yanga yoyikidwa yayandikira. Ine ndidzadya phwando la Paska ndi ophunzira anga ku nyumba kwako.’ ”"},{"book":"Mateyu","chapter":"26","verse":"19","text":"Pamenepo ophunzira ake anachita monga momwe Yesu anawawuzira ndipo anakonza Paska."},{"book":"Mateyu","chapter":"26","verse":"20","text":"Kutada, Yesu ndi ophunzira ake khumi ndi awiriwo anakhala pa tebulo nʼkumadya."},{"book":"Mateyu","chapter":"26","verse":"21","text":"Akudya, Iye anati, “Zoonadi, ndikuwuzani kuti mmodzi wa inu adzandipereka.”"},{"book":"Mateyu","chapter":"26","verse":"22","text":"Iwo anamva chisoni kwambiri ndipo anayamba kuyankhulana naye mmodzimmodzi nati, “Kodi nʼkukhala ine Ambuye?”"},{"book":"Mateyu","chapter":"26","verse":"23","text":"Yesu anayankha nati, “Iye amene akusunsa mʼmbale pamodzi ndi Ine, yemweyo adzandipereka."},{"book":"Mateyu","chapter":"26","verse":"24","text":"Mwana wa Munthu adzaphedwa monga mmene kunalembedwera za Iye. Koma tsoka kwa munthu amene apereka Mwana wa Munthu! Kukanakhala bwino kwa iye akanapanda kubadwa.”"},{"book":"Mateyu","chapter":"26","verse":"25","text":"Ndipo Yudasi amene anamupereka Iye anati, “Monga nʼkukhala ine Aphunzitsi?”"},{"book":"Mateyu","chapter":"26","verse":"26","text":"Pamene ankadya, Yesu anatenga buledi, nayamika ndipo anamunyema nagawira ophunzira ake nanena kuti, “Tengani, idyani; ili ndi thupi langa.”"},{"book":"Mateyu","chapter":"26","verse":"27","text":"Kenaka anatenga chikho, nayamika nachipereka kwa iwo nati, “Imwani nonsenu."},{"book":"Mateyu","chapter":"26","verse":"28","text":"Awa ndi magazi anga a pangano amene akhetsedwa chifukwa cha ambiri kuti akhululukidwe machimo."},{"book":"Mateyu","chapter":"26","verse":"29","text":"Ndikuwuzani kuti sindidzamwanso kuchokera ku chipatso cha mtengo wa mpesa kuyambira lero mpaka tsiku ilo pamene ndidzamwenso mwatsopano ndi inu mu ufumu wa Atate anga.”"},{"book":"Mateyu","chapter":"26","verse":"30","text":"Atayimba nyimbo, anatuluka kupita ku phiri la Olivi."},{"book":"Mateyu","chapter":"26","verse":"31","text":"Pamenepo Yesu anawawuza kuti, “Usiku omwe uno inu nonse mudzandithawa, pakuti kwalembedwa:"},{"book":"Mateyu","chapter":"26","verse":"32","text":"Koma ndikadzauka, ndidzatsogola kupita ku Galileya.”"},{"book":"Mateyu","chapter":"26","verse":"33","text":"Petro anayankha nati, “Ngakhale onsewa atakuthawani, ine ndekha ayi.”"},{"book":"Mateyu","chapter":"26","verse":"34","text":"Yesu anayankha nati, “Zoonadi, ndikukuwuza kuti usiku omwe uno, asanalire tambala, udzandikana Ine katatu.”"},{"book":"Mateyu","chapter":"26","verse":"35","text":"Koma Petro ananenetsa nati, “Ngakhale kutakhala kufa nanu pamodzi, sindidzakukanani.” Ndipo ophunzira onse ananena chimodzimodzi."},{"book":"Mateyu","chapter":"26","verse":"36","text":"Kenaka Yesu anapita ku malo otchedwa Getsemani, ndipo anawawuza kuti, “Khalani pano pamene Ine ndikukapemphera apo.”"},{"book":"Mateyu","chapter":"26","verse":"37","text":"Anatenga Petro ndi ana awiri a Zebedayo, ndipo anayamba kumva chisoni ndi kuvutika mu mtima."},{"book":"Mateyu","chapter":"26","verse":"38","text":"Pamenepo anawawuza kuti, “Moyo wanga uli ndi chisoni chofa nacho. Khalani pano ndipo dikirani pamodzi ndi Ine.”"},{"book":"Mateyu","chapter":"26","verse":"39","text":"Atapita patsogolo pangʼono, anagwa pansi chafufumimba napemphera kuti, “Atate anga, ngati ndikotheka, chikho ichi chichotsedwe kwa Ine. Koma osati monga mmene ndifunira, koma monga mufunira Inu.”"},{"book":"Mateyu","chapter":"26","verse":"40","text":"Kenaka anabwera kwa ophunzira ake nawapeza ali mtulo. Iye anafunsa Petro kuti, “Kodi anthu inu, simukanakhala maso pamodzi ndi Ine kwa ora limodzi lokha?"},{"book":"Mateyu","chapter":"26","verse":"41","text":"Khalani maso ndi kupemphera kuti musagwe mʼmayesero. Mzimu ukufuna koma thupi ndi lofowoka.”"},{"book":"Mateyu","chapter":"26","verse":"42","text":"Anachokanso nakapemphera kachiwiri kuti, “Atate anga, ngati chikhochi sichingandichoke, mpaka nditamwa, kufuna kwanu kuchitike.”"},{"book":"Mateyu","chapter":"26","verse":"43","text":"Atabweranso anawapeza ali mtulo chifukwa zikope zawo zinalemedwa ndi tulo."},{"book":"Mateyu","chapter":"26","verse":"44","text":"Choncho anawasiya napitanso kukapemphera kachitatu nanenanso chimodzimodzi."},{"book":"Mateyu","chapter":"26","verse":"45","text":"Kenaka anabwera kwa ophunzira ake nati kwa iwo, “Kodi mukanagonabe ndi kupumula? Taonani, ora layandikira ndipo Mwana wa Munthu akuperekedwa mʼmanja mwa ochimwa."},{"book":"Mateyu","chapter":"26","verse":"46","text":"Imirirani, tiyeni tizipita! Wondipereka Ine wafika!”"},{"book":"Mateyu","chapter":"26","verse":"47","text":"Akuyankhula choncho, Yudasi mmodzi mwa khumi ndi awiriwo anafika. Pamodzi ndi iye panali gulu lalikulu la anthu ali ndi mikondo ndi zibonga otumidwa ndi akulu a ansembe ndi akuluakulu."},{"book":"Mateyu","chapter":"26","verse":"48","text":"Womuperekayo anawawuziratu chizindikiro anthuwo kuti, “Amene ndidzapsompsona ndi iyeyo; mugwireni.”"},{"book":"Mateyu","chapter":"26","verse":"49","text":"Pamenepo Yudasi anapita kwa Yesu nati, “Moni, Aphunzitsi!” Ndipo anapsompsona Iye."},{"book":"Mateyu","chapter":"26","verse":"50","text":"Yesu anayankha kuti, “Bwenzi langa, chita chimene wabwerera.”"},{"book":"Mateyu","chapter":"26","verse":"51","text":"Pa chifukwa ichi, mmodzi wa anzake a Yesu anagwira lupanga lake, nalisolola ndi kutema wantchito wa mkulu wa ansembe, nadula khutu lake."},{"book":"Mateyu","chapter":"26","verse":"52","text":"Yesu anati kwa iye, “Bwezera lupanga lako mʼchimake, chifukwa onse amene amapha ndi lupanga adzafa ndi lupanga."},{"book":"Mateyu","chapter":"26","verse":"53","text":"Kodi mukuganiza kuti sindingathe kupempha Atate anga ndipo nthawi yomweyo nʼkundipatsa magulu a angelo oposa khumi ndi awiri?"},{"book":"Mateyu","chapter":"26","verse":"54","text":"Koma nanga malemba akwaniritsidwa bwanji amene akuti ziyenera kuchitika motere?”"},{"book":"Mateyu","chapter":"26","verse":"55","text":"Pa nthawi yomweyo Yesu anati kwa gululo, “Kodi ndine mtsogoleri wa anthu owukira kuti mwabwera ndi malupanga ndi zibonga kudzandigwira? Tsiku ndi tsiku ndimakhala mʼNyumba ya Mulungu kuphunzitsa, koma simunandigwire."},{"book":"Mateyu","chapter":"26","verse":"56","text":"Koma zonsezi zachitika kuti zolembedwa ndi aneneri zikwaniritsidwe.” Pamenepo ophunzira anamusiya nathawa."},{"book":"Mateyu","chapter":"26","verse":"57","text":"Iwo amene anamugwira Yesu anamutengera kwa Kayafa, mkulu wa ansembe, kumene aphunzitsi amalamulo ndi akuluakulu anasonkhana."},{"book":"Mateyu","chapter":"26","verse":"58","text":"Koma Petro anamutsatira Iye patali, mpaka ku bwalo la mkulu wa ansembe. Analowa nakhala pansi pamodzi ndi alonda kuti aone zotsatira."},{"book":"Mateyu","chapter":"26","verse":"59","text":"Akulu a ansembe ndi akulu olamulira Ayuda amafunafuna umboni wonama wofuna kuphera Yesu."},{"book":"Mateyu","chapter":"26","verse":"60","text":"Koma sanathe kupeza uliwonse, angakhale kuti mboni zambiri zabodza zinapezeka."},{"book":"Mateyu","chapter":"26","verse":"61","text":"Ndipo zinati, “Munthu uyu anati, ‘Ndikhoza kupasula Nyumba ya Mulungu ndi kuyimanganso mʼmasiku atatu.’ ”"},{"book":"Mateyu","chapter":"26","verse":"62","text":"Pamenepo mkulu wa ansembe anayimirira nati kwa Yesu, “Kodi suyankha? Kodi umboni umenewu ndi otani umene anthu awa akupereka kukutsutsa Iwe?”"},{"book":"Mateyu","chapter":"26","verse":"63","text":"Koma Yesu anakhalabe chete."},{"book":"Mateyu","chapter":"26","verse":"64","text":"Yesu anayankha nati, “Mwanena ndinu. Koma ndikunena kwa inu nonse: mʼtsogolomo mudzaona Mwana wa Munthu atakhala kudzanja lamanja la Wamphamvuzonse ndipo akubwera ndi mitambo ya kumwamba.”"},{"book":"Mateyu","chapter":"26","verse":"65","text":"Pamenepo mkulu wa ansembe anangʼamba zovala zake nati, “Wanyoza Mulungu! Tifuniranji mboni zina? Taonani, tsopano mwamva mwano wake."},{"book":"Mateyu","chapter":"26","verse":"66","text":"Mukuganiza bwanji?”"},{"book":"Mateyu","chapter":"26","verse":"67","text":"Kenaka anamulavulira kumaso namumenya ndi zibakera. Ena anamumenya makofi."},{"book":"Mateyu","chapter":"26","verse":"68","text":"Ndipo anati, “Tanenera kwa ife, Khristu. Wakumenya ndani?”"},{"book":"Mateyu","chapter":"26","verse":"69","text":"Tsopano Petro anakhala ku bwalo la nyumbayo, ndipo mtsikana wantchito anabwera kwa iye nati, “Iwenso unali ndi Yesu wa ku Galileya.”"},{"book":"Mateyu","chapter":"26","verse":"70","text":"Koma iye anakana pamaso pawo nati, “Sindikudziwa chimene ukunena.”"},{"book":"Mateyu","chapter":"26","verse":"71","text":"Kenaka anachoka kupita ku khomo la mpanda, kumene mtsikana wina anamuonanso nawuza anthu nati, “Munthu uyu anali ndi Yesu wa ku Nazareti.”"},{"book":"Mateyu","chapter":"26","verse":"72","text":"Iye anakananso molumbira kuti, “Sindimudziwa munthuyu!”"},{"book":"Mateyu","chapter":"26","verse":"73","text":"Patapita kanthawi pangʼono, amene anayimirira pamenepo anapita kwa Petro nati, “Zoonadi, ndiwe mmodzi wa iwo, popeza mayankhulidwe ako akukuwulula.”"},{"book":"Mateyu","chapter":"26","verse":"74","text":"Pamenepo anayamba kudzitemberera ndipo analumbira kwa iwo nati, “Sindimudziwa munthu ameneyo!”"},{"book":"Mateyu","chapter":"26","verse":"75","text":"Ndipo Petro anakumbukira mawu amene Yesu anayankhula kuti, “Tambala asanalire, udzandikana Ine katatu.” Ndipo anatuluka panja nakalira kwambiri."}]}