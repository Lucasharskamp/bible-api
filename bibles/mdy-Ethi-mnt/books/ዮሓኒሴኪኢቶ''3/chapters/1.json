{"data":[{"book":"ዮሓኒሴ ኪኢቶ'' 3","chapter":"1","verse":"1","text":"ታና፥ ጋርቻሢዳፓ ዳኪንቴ ኪኢታ፦ ታ ኮሺ'' ናሽካ ጋይዮሴም፤"},{"book":"ዮሓኒሴ ኪኢቶ'' 3","chapter":"1","verse":"2","text":"ታ ዒጊናሢዮ! ኔኤኒ ዓያኖ ናንጎና ኮሺ ዓኣሢ ታ ዔራኔ፤ ዬያጉዲ ሃሢ ናንጋ ኔኤም ኮሽካንዳጉዲና ዑፃኣ ኔኤኮ ኮሺ ናንጋንዳጉዲ ታ ሺኢቃኔ።"},{"book":"ዮሓኒሴ ኪኢቶ'' 3","chapter":"1","verse":"3","text":"ፔቴ'' ፔቴ'' ኑ ዒሾንሢ ሙኪ ጎኑሞም ኔ ጉሙርቂንታያና ሃሣ ጎኑሞና ኔ ናንጋሢ ማርካዻንቴ ታ ዋይዚ ሚርጌና ዎዛዼኔ።"},{"book":"ዮሓኒሴ ኪኢቶ'' 3","chapter":"1","verse":"4","text":"ዓይጎሮ ጌዔቴ ታኣኮ ናኣታ'' ጎኑሞና ናንጋሢ ዋይዚፓዓቴም ሜሌ'' ባሼ ታና ዎዛሳ ባኣዚ'' ባኣሢሮኬ።"},{"book":"ዮሓኒሴ ኪኢቶ'' 3","chapter":"1","verse":"5","text":"ታ ዒጊናሢዮ! ዎዚ ዔያታ ኔኤም ሾኦቺ ማዔቴያ ዒሾንሢም ኔ ጉሙርቂንቲ ማዻኔ።"},{"book":"ዮሓኒሴ ኪኢቶ'' 3","chapter":"1","verse":"6","text":"ዔያታ ኔ ዔያቶም ማዼ፥ ናሹሞ ማዾ'' ዛሎ'' ኪሪስቶሴ ጉሙርቃ፥ ዓሶ ዺቦ'' ቤርታ ማርካዼኔ፤ ሃሢያ ፆኦሲ ዎዛሳ ጎይሢና ዔያታ ፔኤኮ ጎይፆ ዓኣዻኣና ኔ ዔያቶ ማኣዴ''ቴ ኮሺኬ።"},{"book":"ዮሓኒሴ ኪኢቶ'' 3","chapter":"1","verse":"7","text":"ዔያታ ኪሪስቶሴም ማዻኒ ኬስካዖ፥ ዓይሁዴ ማዒባኣ ዓሶይዳፓ ፔቴ''ታዖ ማኣዶ ዴንቂባኣሴ።"},{"book":"ዮሓኒሴ ኪኢቶ'' 3","chapter":"1","verse":"8","text":"ጎኔ ማዾ ኑ ዎላ'' ዔያቶና ማዻያ ማዓንዳጉዲ ዬኖጉዴ ዓሶ ማኣዳ''ንዳያ ኑና ኮይሳኔ።"},{"book":"ዮሓኒሴ ኪኢቶ'' 3","chapter":"1","verse":"9","text":"ሓያኮ ቤርታ ሺኢጲፆ ማኣሮም ታ ኪኢታ ፃኣፔኔ፤ ጋዓንቴ ሺኢጲፆ ማኣሮ ዓሶ ዎይሣያ ማዓኒ ኮዓ፥ ዲዮፄራፄሴ ታ ማሊፆ ዔኪባኣሴ።"},{"book":"ዮሓኒሴ ኪኢቶ'' 3","chapter":"1","verse":"10","text":"ዬያሮ ታኣኒ ዒንሢ ኮይላ'' ሙካዖ ዒዚ ኑና ጫሽኬሢና ቶኦኮ'' ኑኡኮ ባይዜሢ፥ ሃሣ ዒ ማዼ ፑርቶ ማዾ'' ቢያ ዓሶ ቢያሢ ቤርታ ታ ኬኤዛንዳኔ፤ ዒዚ ማዼ ባካ ዬያ ሌሊቱዋሴ። ዒ ፔ ቶኦኪና ዒሾንሢ ሾኦቺንሢ ዔካያቱዋሴ፤ ሜሌ'' ዓሳ ሃሣ ሾኦቺንሢ ዔኩዋጉዲ ላኣጋኔ፤ ሺኢጲፆ ማኣሮይዳፓኣ ዳውሲ ዔያቶ ኬሳ''ኔ።"},{"book":"ዮሓኒሴ ኪኢቶ'' 3","chapter":"1","verse":"11","text":"ታ ዒጊናሢዮ! ኮዣሢ፥ ማዼ ጎይፆ ማዼ፤ ፑርታሢጉዲ ማዺፖ። ኮሺ ማዾ ማዻይ ቢያ ፆኦሲ ዓሲኬ፤ ፑርታ ማዾ ማዻሢ ጋዓንቴ ፆኦሲ ዛጊባኣያኬ።"},{"book":"ዮሓኒሴ ኪኢቶ'' 3","chapter":"1","verse":"12","text":"ዲሜፂሮሴ ዛሎ'' ዓሲ ቢያ «ኮሺኬ» ጌዒ ማርካዻኔ፤ ጎኑሞ ፔኤሮ ዒዛም ማርካዻኔ፤ ሃሣ ኑኡኒያ ዒዛም ማርካዻኔ፤ ኑኡኮ ማርካዺፃ ጎኔ ማዔሢ ኔ ዔራኔ።"},{"book":"ዮሓኒሴ ኪኢቶ'' 3","chapter":"1","verse":"13","text":"ታ ኔኤም ፃኣፓኒ ኮዓ ባኣዚ'' ሚርጌ ዓኣኔ፤ ጋዓንቴ ቢያ ፃኣፒ ጋፒሳኒ ታ ኮዑዋሴ።"},{"book":"ዮሓኒሴ ኪኢቶ'' 3","chapter":"1","verse":"14","text":"ዑኬ ታ ኔና ዛጋንዳኔ ጌዒ ታ ጉሙርቃኔ፤ ዬኖና ኑ ዎላ'' ካኣሚ ጌስታንዳኔ።"},{"book":"ዮሓኒሴ ኪኢቶ'' 3","chapter":"1","verse":"15","text":"ኮሹሞ ኔኤም ማዖንጎ፤ ኑኡኮ ዒሾንሢንታ ሚሾንሢንታ ማዓ ዓሳ ኔና «ኮሺዳ?» ጋዓኔ፤ ኔኤኒያ ኑኡኮ ዬካ ዓኣ ፔቴ'' ፔቴ'' ዒሾንሢንታ ሚሾንሢንታም «ኮሺዳ? ዒንሢ ጋዓኔ» ጌዔ።"}]}