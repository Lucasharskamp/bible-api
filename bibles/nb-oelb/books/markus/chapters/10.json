{"data":[{"book":"Markus","chapter":"10","verse":"1","text":"Jesus dro fra Galilea, gikk sørover mot Judea og kom inn i området øst for Jordan. Store folkemasser samlet seg rundt ham på nytt. Som vanlig underviste han alle som ville høre."},{"book":"Markus","chapter":"10","verse":"2","text":"Noen fariseere10:2 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. kom for å diskutere med Jesus og forsøkte å få ham til å si noe som de kunne sette ham fast for. De spurte: ”Mener du at en mann10:2 Det var bare mennene som hadde rett å ta ut skilsmisse. har rett til å skille seg fra kona si?”"},{"book":"Markus","chapter":"10","verse":"3","text":"Jesus svarte: ”Hvilke regler ga Moses dere om skilsmisse?”"},{"book":"Markus","chapter":"10","verse":"4","text":"De svarte: ”Han bestemte at det eneste en mann trenger å gjøre, er å skrive ut en attest som bevis på skilsmissen. Da kan han sende kvinnen fra seg.10:4 Se Femte Mosebok 24:1.”"},{"book":"Markus","chapter":"10","verse":"5","text":"”Hvorfor ga Moses denne regelen?” fortsatte Jesus. ”Jo, fordi han kjente deres harde og onde hjerter."},{"book":"Markus","chapter":"10","verse":"6","text":"Det var ikke slik Gud hadde tenkt det fra begynnelsen av. Gud skapte menneskene til mann og kvinne.10:6 Se Første Mosebok 1:27; 5:2."},{"book":"Markus","chapter":"10","verse":"7","text":"Derfor skal mannen forlate foreldrene sine og holde seg til kona si."},{"book":"Markus","chapter":"10","verse":"8","text":"De to skal være ett.10:8 Se Første Mosebok 2:24. De er altså ikke lenger to, livet deres er ett."},{"book":"Markus","chapter":"10","verse":"9","text":"Det Gud har forent, skal ikke menneskene skille.”"},{"book":"Markus","chapter":"10","verse":"10","text":"Noe seinere da de kom inn i huset der de bodde, ville disiplene vite mer om dette."},{"book":"Markus","chapter":"10","verse":"11","text":"Han sa: ”Den mannen som skiller seg fra kona si og gifter seg med en annen, han er utro.10:11 Etter som mannen ikke hadde rett å skille seg fra konen sin, var de i Guds øyne fortsatt gift med hverandre."},{"book":"Markus","chapter":"10","verse":"12","text":"Og dersom en fraskilt kvinne gifter seg på nytt med en annen, da er hun utro.”"},{"book":"Markus","chapter":"10","verse":"13","text":"Noen foreldre kom til Jesus med små barn for at han skulle røre ved dem og be for dem. Men disiplene jaget barna bort."},{"book":"Markus","chapter":"10","verse":"14","text":"Jesus så det som skjedde og ble sint: ”Send dem ikke fra oss”, sa han til disiplene. ”La barna komme til meg, for alle som vil tilhøre Guds eget folk, må bli som disse barna.10:14 På gresk: Guds rike tilhører slike som dem."},{"book":"Markus","chapter":"10","verse":"15","text":"Ja, jeg forsikrer dere at den som ikke blir som et lite barn, kommer slett ikke til å få tilhøre Guds eget folk.”"},{"book":"Markus","chapter":"10","verse":"16","text":"Så tok han barna i favnen, la hendene på dem og ba sin Far i himmelen om å gi dem alt godt."},{"book":"Markus","chapter":"10","verse":"17","text":"Da han skulle gå videre, kom en mann løpende og falt på kne for ham og sa: ”Gode Mester, hva skal jeg gjøre for å få evig liv?”"},{"book":"Markus","chapter":"10","verse":"18","text":"”Hvorfor kaller du meg god?” spurte Jesus. ”Det finnes bare en som er god, og det er Gud."},{"book":"Markus","chapter":"10","verse":"19","text":"Hans bud kan du allerede: ’Du skal ikke drepe. Du skal ikke være utro i ekteskapet. Du skal ikke stjele. Du skal ikke lyve eller vitne falskt. Du skal ikke bedra noen for det som er hans. Vis respekt for foreldrene dine.10:19 Se Andre Mosebok 20:12-16 og Femte Mosebok 5:16-20.’ ”"},{"book":"Markus","chapter":"10","verse":"20","text":"”Mester”, svarte mannen, ”alle disse budene har jeg holdt helt siden jeg var ung.”"},{"book":"Markus","chapter":"10","verse":"21","text":"Jesus ble fylt av kjærlighet til mannen, så på ham og sa: ”Det er bare en ting til du må gjøre. Alt det du eier må du gå og selge og gi pengene til de fattige. Da skal du få en skatt i himmelen. Kom så og følg meg.”"},{"book":"Markus","chapter":"10","verse":"22","text":"Da mannen hørte dette mørknet ansiktet hans i bitter skuffelse, og han gikk bedrøvet bort, for han var svært rik."},{"book":"Markus","chapter":"10","verse":"23","text":"Jesus så seg rundt, henvendte seg til disiplene og sa: ”Hvor vanskelig er det ikke for den som har mye penger, å få tilhøre Guds eget folk!10:23 På gresk: Komme inn i Guds rike. Også i vers 24 og 25.”"},{"book":"Markus","chapter":"10","verse":"24","text":"Jesus så at disiplene ble forskrekket over det han sa, og fortsatte: ”Ja, hvor vanskelig er det ikke å få tilhøre Guds eget folk."},{"book":"Markus","chapter":"10","verse":"25","text":"Det er faktisk lettere for en kamel å komme gjennom et nåløye enn for en rik å underordne seg Gud, slik at han får tilhøre Guds eget folk.”"},{"book":"Markus","chapter":"10","verse":"26","text":"Denne påstanden gjorde disiplene enda mer ute av seg, og de sa til hverandre: ”Hvem i all verden kan da bli frelst?”"},{"book":"Markus","chapter":"10","verse":"27","text":"Jesus så på dem og sa: ”Ingen, menneskelig sett. Men for Gud er alle ting mulig. Han kan frelse hvem som helst.”"},{"book":"Markus","chapter":"10","verse":"28","text":"Da sa Peter til ham: ”Vi har forlatt alt for å følge deg.”"},{"book":"Markus","chapter":"10","verse":"29","text":"”Ja”, svarte Jesus, ”og jeg forsikrer dere at hver og en som forlater hus, søsken, foreldre, barn eller gårder for å følge meg på grunn av troen på det glade budskapet,"},{"book":"Markus","chapter":"10","verse":"30","text":"han skal få mangedobbelt igjen. Han skal få hus, søsken, mødre, barn og gårder allerede her i tiden mens forfølgelsene står på. Og i tillegg skal han få evig liv i den kommende verden."},{"book":"Markus","chapter":"10","verse":"31","text":"Mange som i dag har lav status, skal være blant de fremste i Guds nye verden, mens andre, som her var betydningsfulle, der må holde seg i bakgrunnen.”"},{"book":"Markus","chapter":"10","verse":"32","text":"De var nå på vei til Jerusalem, og Jesus gikk fremst i flokken. Disiplene og alle de øvrige som gikk i følge med ham, var oppskaket og fylt av angst."},{"book":"Markus","chapter":"10","verse":"33","text":"”Vi er på vei til Jerusalem”, sa han. ”Der kommer jeg, Menneskesønnen10:33 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., til å bli forrådt og utlevert til øversteprestene og de skriftlærde10:33 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente.. De kommer til å dømme meg til døden og overgi meg til de romerske myndighetene10:33 På gresk: Hedningene. Det var jødene sin måte å beskrive fremmed folk på.."},{"book":"Markus","chapter":"10","verse":"34","text":"Romerne vil håne meg og spytte på meg, piske meg og til sist drepe meg. Men etter tre10:34 I det greske språket, og på mange andre språk, regner de den dagen da noe skjer, som dag nummer en. Jesus døde på en fredag og sto opp på søndagen. dager skal jeg stå opp fra de døde igjen.”"},{"book":"Markus","chapter":"10","verse":"35","text":"Da gikk Jakob og Johannes, som var sønnene til Sebedeus, fram til ham og sa: ”Mester, vi vil be deg om en ting.”"},{"book":"Markus","chapter":"10","verse":"36","text":"”Hva da?” spurte han."},{"book":"Markus","chapter":"10","verse":"37","text":"De sa: ”La oss få sitte på hedersplassene nærmest deg når du begynner å regjere som konge, en på høyre siden og den andre på venstre.”10:37 På gresk: Sitte på høyre og venstre siden av deg i din herlighet. Å sitte på høyre og venstre side innebar også en maktposisjon."},{"book":"Markus","chapter":"10","verse":"38","text":"Men Jesus sa til dem: ”Dere vet ikke hva dere ber om! Klarer dere virkelig å gå gjennom det jeg må gå gjennom? Kan dere holde ut de fryktelige lidelsene som jeg må holde ut?”"},{"book":"Markus","chapter":"10","verse":"39","text":"”Ja”, svarte de. ”Det kan vi!”"},{"book":"Markus","chapter":"10","verse":"40","text":"men jeg har ingen rett til å bestemme hvem som skal sitte på min høyre og på min venstre side. De plassene er reservert for dem som min Far i himmelen velger ut.”"},{"book":"Markus","chapter":"10","verse":"41","text":"Da de ti andre disiplene hørte det Jakob og Johannes hadde bedt om, ble de opprørt."},{"book":"Markus","chapter":"10","verse":"42","text":"Men Jesus samlet alle og sa: ”I denne verden opptrer kongene som tyranner, og herskerne har all makt over folket som står under dem."},{"book":"Markus","chapter":"10","verse":"43","text":"Slik må det ikke være blant dere. Den av dere som vil være leder, han må være de andre sin tjener."},{"book":"Markus","chapter":"10","verse":"44","text":"Den som vil være den første, han må være slave for alle."},{"book":"Markus","chapter":"10","verse":"45","text":"Følg mitt eksempel. Jeg, Menneskesønnen10:45 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., har ikke kommet for å bli betjent, men for å tjene andre. Jeg har kommet for å gi livet mitt og kjøpe menneskene fri fra deres slaveri under synden.”"},{"book":"Markus","chapter":"10","verse":"46","text":"På veien mot Jerusalem kom Jesus og disiplene til byen Jeriko. Da de igjen var på vei ut fra byen sammen med en stor folkemasse, satt en blind tigger ved kanten av veien. Han het Bartimeus og var sønn til Timaios."},{"book":"Markus","chapter":"10","verse":"47","text":"Da Bartimeus fikk høre at det var Jesus fra Nasaret som kom, begynte han rope: ”Jesus, du som skal arve kong Davids trone,10:47 På gresk: Davids sønn. Dette var en tittel som jødene ga Messias, den lovede kongen. ha medfølelse med meg!”"},{"book":"Markus","chapter":"10","verse":"48","text":"Folk forsøkte å få ham til å holde munn, men han ropte bare enda høyere: ”Du som skal arve kong Davids trone, ha medfølelse med meg!”"},{"book":"Markus","chapter":"10","verse":"49","text":"Da Jesus hørte dette, stanset han og sa: ”Be ham komme hit!” De ropte da på den blinde mannen og sa: ”Ro deg ned. Reis deg og kom, Jesus vil møte deg.”"},{"book":"Markus","chapter":"10","verse":"50","text":"Bartimeus kastet kappen av seg, spratt opp og kom fram til Jesus."},{"book":"Markus","chapter":"10","verse":"51","text":"”Hva vil du at jeg skal gjøre for deg?” spurte Jesus."},{"book":"Markus","chapter":"10","verse":"52","text":"Da sa Jesus til ham: ”Gå! Din tro har helbredet deg.” Og straks kunne mannen se! Etterpå fulgte han Jesus på veien."}]}