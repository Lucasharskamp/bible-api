{"data":[{"book":"МІХЕЯ","chapter":"7","verse":"1","text":"Гора мне! бо са мною цяпер - як пасьля збору летніх пладоў, як пасьля збору вінаграду: ніводнай ягадзіны на ежу, ні сьпелага плоду, якога жадае душа мая."},{"book":"МІХЕЯ","chapter":"7","verse":"2","text":"Ня стала міласэрных на зямлі, няма праўдзівых сярод людзей; усе куюць змусты, каб праліваць кроў; кожны ставіць на брата свайго сетку."},{"book":"МІХЕЯ","chapter":"7","verse":"3","text":"Рукі іхнія павернуты на тое, каб умець рабіць ліха; начальнік патрабуе дарункаў, і судзьдзя судзіць за хабар, а вяльможы выказваюць благія хаценьні душы сваёй і перакручваюць справу."},{"book":"МІХЕЯ","chapter":"7","verse":"4","text":"Лепшы зь іх - як цёрн і справядлівы - горшы за калючы плот. Дзень узьвяшчальнікаў Тваіх, адведзіны Твае настаюць; сёньня спасьцігне іх бянтэжа."},{"book":"МІХЕЯ","chapter":"7","verse":"5","text":"Ня верце сябру, не пакладайцеся на прыяцеля; ад той, што ляжыць на ўлоньні тваім, ахоўвае дзьверы вуснаў тваіх."},{"book":"МІХЕЯ","chapter":"7","verse":"6","text":"Бо сын ганьбуе бацьку, дачка паўстае супроць маці, нявестка - супроць сьвякрові сваёй; ворагі чалавека - хатнія ягоныя."},{"book":"МІХЕЯ","chapter":"7","verse":"7","text":"А я буду глядзець на Госпада, спадзявацца на Бога выратаваньня майго: Бог мой пачуе мяне."},{"book":"МІХЕЯ","chapter":"7","verse":"8","text":"Ня радуйся дзеля мяне, непрыяцелька мая! хоць я ўпаў, але ўстану; хоць я ў змроку, але Гасподзь сьвятло мне."},{"book":"МІХЕЯ","chapter":"7","verse":"9","text":"Гнеў Гасподні я буду несьці, бо зграшыў перад Ім, пакуль Ён ня вырашыць справы маёй і ня ўчыніць суд над мною; тады Ён вывядзе мяне на сьвятло, і я ўбачу праўду Ягоную."},{"book":"МІХЕЯ","chapter":"7","verse":"10","text":"І ўгледзіць гэта непрыяцелька мая, і сорам пакрые яе, якая казала мне: «дзе Гасподзь Бог твой?» Нагледзяцца на яе вочы мае, як яна будзе таптаная быццам бруд на вуліцах."},{"book":"МІХЕЯ","chapter":"7","verse":"11","text":"У дзень збудаваньня сьценаў тваіх - у гэты дзень аддаліцца вызначэньне."},{"book":"МІХЕЯ","chapter":"7","verse":"12","text":"У той дзень прыйдуць да цябе з Асірыі і гарадоў Егіпецкіх, і ад Егіпта да ракі Еўфрата, і ад мора да мора, і ад гары да гары."},{"book":"МІХЕЯ","chapter":"7","verse":"13","text":"А зямля тая будзе пустыняю за віну жыхароў яе, за плады дзеяў іхніх."},{"book":"МІХЕЯ","chapter":"7","verse":"14","text":"Пасьві народ Твой жазлом Тваім, авечак спадчыны Тваёй, якія жывуць самотна ў лесе сярод Карміла; хай пасьвяцца яны на Васане і Галаадзе, як у дні старадаўнія!"},{"book":"МІХЕЯ","chapter":"7","verse":"15","text":"Як у дні зыходу твайго зь зямлі Егіпецкай, яўлю яму дзівосныя дзеі."},{"book":"МІХЕЯ","chapter":"7","verse":"16","text":"Убачаць гэта народы і пасаромеюцца пры ўсёй магутнасьці сваёй: пакладуць руку на вусны, вушы іх зробяцца глухімі;"},{"book":"МІХЕЯ","chapter":"7","verse":"17","text":"будуць лізаць пыл, як зьмяя, як чэрві зямныя выпаўзуць яны з умацаваньняў сваіх; збаяцца Госпада Бога нашага, і збаяцца Цябе."},{"book":"МІХЕЯ","chapter":"7","verse":"18","text":"Хто Бог, як Ты, Які выбачаеш беззаконьне і не залічваеш злачынствы астатку спадчыны Тваёй? ня вечна гневаецца Ён, бо любіць літаваць."},{"book":"МІХЕЯ","chapter":"7","verse":"19","text":"Ён зноў умілажаліцца з нас, загладзіць беззаконьні нашыя. Ты ўкінеш у багну марскую ўсе грахі нашыя."},{"book":"МІХЕЯ","chapter":"7","verse":"20","text":"Ты явіш вернасьць Якаву, літасьць Абрагаму, якую з клятваю абяцаў бацькам нашым ад дзён першых."}]}