{"data":[{"book":"Mathayo","chapter":"20","verse":"1","text":"“Kwa maana Ufalme wa Mbinguni unafanana na mtu mwenye shamba aliyetoka alfajiri ili kwenda kuajiri vibarua kufanya kazi katika shamba lake la mizabibu."},{"book":"Mathayo","chapter":"20","verse":"2","text":"Baada ya kukubaliana na hao vibarua kuwalipa ujira wa dinari20:2 Dinari moja ilikuwa kama mshahara wa kibarua wa siku moja. moja kwa siku, akawapeleka kwenye shamba lake la mizabibu."},{"book":"Mathayo","chapter":"20","verse":"3","text":"“Mnamo saa tatu akatoka tena, akawakuta wengine wamesimama sokoni bila kazi."},{"book":"Mathayo","chapter":"20","verse":"4","text":"Akawaambia, ‘Ninyi nanyi nendeni mkafanye kazi katika shamba langu la mizabibu, nami nitawalipa chochote kilicho haki yenu.’"},{"book":"Mathayo","chapter":"20","verse":"5","text":"Kwa hiyo wakaenda."},{"book":"Mathayo","chapter":"20","verse":"6","text":"Mnamo saa kumi na moja akatoka tena akawakuta wengine bado wamesimama bila kazi. Akawauliza, ‘Kwa nini mmesimama hapa kutwa nzima pasipo kufanya kazi?’"},{"book":"Mathayo","chapter":"20","verse":"7","text":"“Wakamjibu, ‘Ni kwa sababu hakuna yeyote aliyetuajiri.’"},{"book":"Mathayo","chapter":"20","verse":"8","text":"“Ilipofika jioni, yule mwenye shamba la mizabibu akamwambia msimamizi, ‘Waite hao vibarua na uwalipe ujira wao, ukianzia na wale walioajiriwa mwisho na kuishia na wale walioajiriwa kwanza.’"},{"book":"Mathayo","chapter":"20","verse":"9","text":"“Wale vibarua walioajiriwa mnamo saa kumi na moja, wakaja na kila mmoja wao akapokea dinari moja."},{"book":"Mathayo","chapter":"20","verse":"10","text":"Hivyo wale walioajiriwa kwanza walipofika, walidhani watalipwa zaidi. Lakini kila mmoja wao pia alipokea dinari moja."},{"book":"Mathayo","chapter":"20","verse":"11","text":"Walipoipokea, wakaanza kulalamika dhidi ya yule mwenye shamba,"},{"book":"Mathayo","chapter":"20","verse":"12","text":"wakisema, ‘Hawa watu walioajiriwa mwisho wamefanya kazi kwa muda wa saa moja tu, nawe umewafanya sawa na sisi ambao tumestahimili taabu na joto lote la mchana kutwa?’"},{"book":"Mathayo","chapter":"20","verse":"13","text":"“Yule mwenye shamba akamjibu mmoja wao, ‘Rafiki, sijakudhulumu. Je, hukukubaliana nami kwa ujira wa kawaida wa dinari moja?"},{"book":"Mathayo","chapter":"20","verse":"14","text":"Chukua ujira wako na uende. Mimi nimeamua kumlipa huyu mtu aliyeajiriwa mwisho kama nilivyokupa wewe."},{"book":"Mathayo","chapter":"20","verse":"15","text":"Je, sina haki yangu kufanya kile nitakacho na mali yangu mwenyewe? Au unaona wivu kwa kuwa nimekuwa mkarimu?’"},{"book":"Mathayo","chapter":"20","verse":"16","text":"“Vivyo hivyo, wa mwisho watakuwa wa kwanza, na wa kwanza watakuwa wa mwisho.”"},{"book":"Mathayo","chapter":"20","verse":"17","text":"Basi Yesu alipokuwa anapanda kwenda Yerusalemu, aliwachukua kando wale wanafunzi wake kumi na wawili na kuwaambia,"},{"book":"Mathayo","chapter":"20","verse":"18","text":"“Tunapanda kwenda Yerusalemu, na Mwana wa Adamu atatiwa mikononi mwa viongozi wa makuhani na walimu wa sheria. Nao watamhukumu kifo"},{"book":"Mathayo","chapter":"20","verse":"19","text":"na kumtia mikononi mwa watu wa Mataifa ili wamdhihaki na kumpiga mijeledi na kumsulubisha msalabani. Naye atafufuliwa siku ya tatu!”"},{"book":"Mathayo","chapter":"20","verse":"20","text":"Kisha mama yao wana wa Zebedayo akamjia Yesu pamoja na wanawe, naye akapiga magoti mbele yake, akamwomba Yesu amfanyie jambo fulani."},{"book":"Mathayo","chapter":"20","verse":"21","text":"Yesu akamuuliza, “Unataka nini?” Akajibu, “Tafadhali, wajalie wanangu hawa ili mmoja aketi upande wako wa kuume, na mwingine upande wako wa kushoto katika Ufalme wako.”"},{"book":"Mathayo","chapter":"20","verse":"22","text":"Yesu akawaambia, “Ninyi hamjui mnaloliomba. Je, mnaweza kukinywea kikombe nitakachonywea mimi?”"},{"book":"Mathayo","chapter":"20","verse":"23","text":"Yesu akawaambia, “Kwa kweli kikombe changu mtakinywea, lakini kuketi upande wangu wa kuume au wa kushoto si langu mimi kuwapa. Nafasi hizo ni za wale ambao wameandaliwa na Baba yangu.”"},{"book":"Mathayo","chapter":"20","verse":"24","text":"Wale wanafunzi wengine kumi waliposikia haya, waliwakasirikia hao ndugu wawili."},{"book":"Mathayo","chapter":"20","verse":"25","text":"Lakini Yesu akawaita wote pamoja na kuwaambia, “Mnafahamu kuwa watawala wa watu wa Mataifa huwatawala kwa nguvu, nao wenye vyeo huonyesha mamlaka yao."},{"book":"Mathayo","chapter":"20","verse":"26","text":"Isiwe hivyo kwenu. Badala yake, yeyote anayetaka kuwa mkuu miongoni mwenu hana budi kuwa mtumishi wenu,"},{"book":"Mathayo","chapter":"20","verse":"27","text":"naye anayetaka kuwa wa kwanza miongoni mwenu hana budi kuwa mtumwa wenu:"},{"book":"Mathayo","chapter":"20","verse":"28","text":"kama vile ambavyo Mwana wa Adamu hakuja ili kutumikiwa, bali kutumika na kuutoa uhai wake uwe fidia kwa ajili ya wengi.”"},{"book":"Mathayo","chapter":"20","verse":"29","text":"Yesu na wanafunzi wake walipokuwa wakiondoka Yeriko, umati mkubwa wa watu ulimfuata."},{"book":"Mathayo","chapter":"20","verse":"30","text":"Vipofu wawili walikuwa wameketi kando ya barabara. Waliposikia kwamba Yesu alikuwa anapita, wakapiga kelele wakisema, “Bwana, Mwana wa Daudi, tuhurumie!”"},{"book":"Mathayo","chapter":"20","verse":"31","text":"Ule umati wa watu ukawakemea na kuwaambia wanyamaze, lakini wao wakazidi kupaza sauti, wakisema, “Bwana, Mwana wa Daudi, tuhurumie.”"},{"book":"Mathayo","chapter":"20","verse":"32","text":"Yesu akasimama na kuwaita, akawauliza, “Mnataka niwafanyie nini?”"},{"book":"Mathayo","chapter":"20","verse":"33","text":"Wakamjibu, “Bwana, tunataka kuona.”"},{"book":"Mathayo","chapter":"20","verse":"34","text":"Yesu akawahurumia na kuwagusa macho yao. Mara macho yao yakapata kuona, nao wakamfuata."}]}