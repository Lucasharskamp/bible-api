{"data":[{"book":"ሉቃሴ","chapter":"18","verse":"1","text":"ዬካፓ ቤልፃዹዋዖ ቢያ ኬሊ'' ሺኢቃንዳያ ኮይሳሢ ዔርዛኒ ዬሱሴ ኮኦኪንሢ ሂዚ ጌዒ ዔያቶም ኬኤዜኔ፦"},{"book":"ሉቃሴ","chapter":"18","verse":"2","text":"«ፔቴ'' ካታማይዳ ፆኦሲ ዒጊጩዋያ ሓሣ ‹ታና ዓሲ ዎዚ ጋዓንዳይ› ጎዑዋ ፔቴ'' ዎጌ ዎጋስኬይ ዓኣኔ።"},{"book":"ሉቃሴ","chapter":"18","verse":"3","text":"ዒማ''ና ፔቴ'' ዓኒ ሃይቄ ላኣሊስኬና ዬኖ ካታሜሎ''ይዳ ናንጋኔ፤ ዒዛ ዬያ ዎጎ ዎጋሢ ኮይሎ''ይዳ ሙኪ ሙኪ ‹ታኣና ዎላ'' ሞኦቶ ሞኦቲንታ ዓሲ ዓኣሢሮ ታኣም ዎጌ› ዒዛ ኮራ ጋዓኔ።"},{"book":"ሉቃሴ","chapter":"18","verse":"4","text":"ዒዚ ዒዞም ዎጉዋዖ ሚርጌ ኬሊ'' ዴዔስካፓ ጋዓንቴ፦ ‹ዎዚ ታ ፆኦሲ ዒጊጩዋቴያ ሃሣ «ዓሲ ታና ዎዚ ጋዓንዳይ» ጎዑዋቴያ፥"},{"book":"ሉቃሴ","chapter":"18","verse":"5","text":"ሃና ዓኒ ሃይቄ ላኣሌላ ታና ሜታሳሢሮ ሌሊ ታ ዒዞም ዎጋንዳኔ፤ ሃንጎ ቢያ ዎዴ ዒዞኮ ሙኪፃ ታኣኮ ጎጳ ዖይዻኔ› » ጌዒ ማሌኔ።"},{"book":"ሉቃሴ","chapter":"18","verse":"6","text":"ሄሊ''ሳዖ ጎዳ ዬሱሴ፦ «ሚጪንቱዋ፥ ፑርቶ ዎጋሢ ጌዔ ባኮ ሂንዳ ማሉዋቴ፤"},{"book":"ሉቃሴ","chapter":"18","verse":"7","text":"ፆኦሲ ዓካሪ ሮኦሪና ዋንቴና ዒላቲ ዒላቲ ሺኢቃ ፔ ዴሮ''ም ዎጋዓዳ? ‹ቻዓ› ጌይ ዔያቶም ዒንጎንዶ ባኮ ቃዚ ኔጊሳንዳ?"},{"book":"ሉቃሴ","chapter":"18","verse":"8","text":"ኔጉዋዖ ሩኡሪና ዔያቶም ዎጋንዳኔ፤ ታ ዒንሢም ጋዓኔ። ጋዓንቴ ዓሲኮ ናዓሢ ሙካ ዎዶ''ና ሳዖይዳ ጉሙርቂሢ ዴንቃንዳ ናንዳኖ?» ጌዔኔ።"},{"book":"ሉቃሴ","chapter":"18","verse":"9","text":"ዬካፓ ሃሣ ዬሱሴ ኑኡኒ ጌኤሺኬ ጌዒ ጌዒ ሄርሺንቲ፥ ሃንጎ ዓሶ ቦሃ ዓሶም ሃያ ኮኦኪንሦ ኬኤዜኔ፦"},{"book":"ሉቃሴ","chapter":"18","verse":"10","text":"«ላምዖ ዓሲ ሺኢቃኒ ጌኤዦ ማኣሪ ዴንዴኔ፤ ዔያቶይዳፓ ፔቴ''ሢ ፔርሴ ዓሲ ማዓዛ፥ ባጋሢ ኮርሞ ዓሶፓ ሚኢሼ ቡኩሳ ዓሲኬ።"},{"book":"ሉቃሴ","chapter":"18","verse":"11","text":"«ፔርሴ ዓሢ ሺኢቆሮ ዔቂጋፓ ዒኖና ‹ፆኦሲዮ! ታኣኒ ሃንጎ ዓሶጉዲ ቡሩዋያ፥ ፑርታ ዓይሢንቱዋያ ሃሣ ማቾ ማዒባኣ ላኣሊና ላሃያ ማዒባኣሢሮ ታ ኔና ጋላታኔ፤ ሃሣ ባሼ ሃያ ሚኢሾ ቡኩሳሢጉዲ ታ ማዒባኣሢሮዋ ኔና ጋላታኔ።"},{"book":"ሉቃሴ","chapter":"18","verse":"12","text":"ታኣኒ ቃልሾ ኬሎ'' ጋሮይዳ ላምዖ ኬሊ'' ሙኡዚ'' ሃሺ'' ሺኢቆ ሺኢጲፆ ሺኢቃኔ፤ ታ ዴንቃ ባኮይዳፓ ቢያ ታጳሢዳፓ ፔቴ''ማ ኬሲ'' ኬሲ'' ኔኤም ዒንጋኔ› ጌዒ ሺኢቄኔ።"},{"book":"ሉቃሴ","chapter":"18","verse":"13","text":"«ዬይ ሚኢሾ ቡኩሳሢ ጋዓንቴ ሃኬ ዔቃዖ፥ ዼ'ግ ጌዒ ሌካ ጫሪንጮ ዛጋኒታዖ ጫርቂባኣሴ፤ ጋዓንቴ ኩጮና ፔኤኮ ዳዶ'' ባዒ ባዒ ‹ታ ፆኦዛሢዮ! ታና ጎሞሲ ማኣሬ!› ጌዔኔ።"},{"book":"ሉቃሴ","chapter":"18","verse":"14","text":"ጌኤሹሞ ዴንቂ ማኣሪ ማዔሢ ዬያ፥ ዓሶፓ ሚኢሾ ቡኩሳሢ ማዓንዳኣፓዓቴም ፔርሴ ዓሢቱዋሴ። ፔ ቶኦኮ'' ዼ'ግዳሢ ቢያ ሂርኪ ጋዓንዳኔ፤ ፔ ቶኦኮ'' ሂርኪዳሢ ጋዓንቴ ዼ'ግ ጋዓንዳኔ» ታ ዒንሢም ጋዓኣኬ።"},{"book":"ሉቃሴ","chapter":"18","verse":"15","text":"ዬሱሴ ዔያቶ ፔ ኩጮና ካኣሚ ፒፃ''ንዳጉዲ ዓሳ ናኣቶ'' ዒዛ ኮይላ'' ዔኪ ሙካዛ ዒዛኮ ጊንፆ ሃንታ ናኣታ'' ጋዓንቴ ዬያ ዛጌ ዎዶ''ና ዓሶ ኮራ ጎሪ''ንቴኔ።"},{"book":"ሉቃሴ","chapter":"18","verse":"16","text":"ዬሱሴ ጋዓንቴ ናኣቶ'' ሃንጋ ፔ ባንሢ ዔኤላ''ዖ፦ «ፆኦሲ ካኣቱማ ሃንሢጉዴዞንሢም ማዔሢሮ ናኣታ'' ሃንጋ ታ ባንሢ ሙኮንጎ፤ ዔያቶ ላኣጊፖቴ።"},{"book":"ሉቃሴ","chapter":"18","verse":"17","text":"ጎኔ ታ ዒንሢም ጋዓኔ፤ ፆኦሲ ካኣቱሞ ናይጉዲ ሼሌዑሞና ዔኪባኣ ዓሲ ፔቴ''ታዖ ጌላዓኬ» ጌዔኔ።"},{"book":"ሉቃሴ","chapter":"18","verse":"18","text":"ዓይሁዶ ዓሶኮ ሱኡጎይዳፓ ፔቴ''ስኬይ ዬሱሴ ኮራ፦ «ኮዦ ዔርዛሢዮ! ናንጊና ናንጊ ዴንቃኒ ዓይጎ ማዻንዳያ ታና ኮይሳይ!» ጌዒ ዖኦጬኔ።"},{"book":"ሉቃሴ","chapter":"18","verse":"19","text":"ዬሱሴ ማሃዖ፦ «ዓይጎሮ ኔ ታና ኮሺ ጋዓይ? ፔቴ'' ፆኦሲዳፓ ዓታዛ ኮሺ ባኣሴ።"},{"book":"ሉቃሴ","chapter":"18","verse":"20","text":"ዓይሢፆንሢ ኔ ዔራኔ፤ ዬንሢያ፦ ‹ማቾ ሃሣ ዓኒ ማዒባኣያና ላሂፖ፥ ዓሲ ዎዺፖ፥ ዉኡቂፖ፥ ሉኡዙሞና ማርካዺፖ፥ ኔ ዓዶና ኔ ዒንዶና ቦንቼ› ጌይንቴዞንሢኬ» ጌዔኔ።"},{"book":"ሉቃሴ","chapter":"18","verse":"21","text":"ዓሢ ማሃዖ፦ «ዬንሢ ዓይሢፆንሢ ናኣቶፓ ዓርቂ ታ ካፓኔ» ጌዔኔ።"},{"book":"ሉቃሴ","chapter":"18","verse":"22","text":"ዬሱሴ ዬያ ዋይዛዖ ዓሢ ኮራ፦ «ዓካሪ ፔቴ'' ባኣዚ'' ኔ ማዻንዳያ ዓቴ''ኔ፤ ዬይያ ኔኤኮ ዓኣ ባኮ ቢያ ሻንቺ ሚኢሾ ማንቆ ዓሶም ዒንጌ፤ ጫሪንጮ ካኣቱሞይዳ ፃኣፒ ጌሦ ቤዞይዳፓ ኔ ዔካንዳኔ፤ ዬካፓ ሙኪ ታ ጊንፆ ሃንቴ» ጌዔኔ።"},{"book":"ሉቃሴ","chapter":"18","verse":"23","text":"ዓሢ ጋዓንቴ ኮሺ'' ዖርጎቺ ማዔሢሮ ዬያ ዋይዛዖ ሚርጌና ዖዬኔ።"},{"book":"ሉቃሴ","chapter":"18","verse":"24","text":"ዬሱሴያ ዓሢ' ዖዬሢ ዛጋዖ፦ «ዖርጎጮ ዓሶም ፆኦሲ ካኣቱሞይዳ ጌሊሢ ዎማጉዲ ሜታንዳይ!"},{"book":"ሉቃሴ","chapter":"18","verse":"25","text":"ዖርጎቺ ዓሲ ፆኦሲ ካኣቱሞይዳ ጌላንዳያይዳፓ ጋኣላ ናርፔ ፂኢናና ጌላኒ ሼሼሌዓንዳኔ» ጌዔኔ።"},{"book":"ሉቃሴ","chapter":"18","verse":"26","text":"ዬያ ዋይዜ ዓሳ፦ «ዓካሪ ዬይ ያዺ ማዔቶ ዖኦኒ ዻቃኒ ዳንዳዓንዳይ?» ጌዔኔ።"},{"book":"ሉቃሴ","chapter":"18","verse":"27","text":"ዬሱሴ ጋዓንቴ፦ «ዓሲም ዳንዳዒንቱዋ ባኣዚ'' ፆኦሲም ዳዳንዳዒንታኔ» ጌዔኔ።"},{"book":"ሉቃሴ","chapter":"18","verse":"28","text":"ጴፂሮሴ፦ «ሃይሾ ኑኡኒ ኑኡኮ ዓኣ ባኮ ቢያ ሃሺ'' ኔ ጊንፆ ሃንታኔ» ጌዔኔ።"},{"book":"ሉቃሴ","chapter":"18","verse":"29","text":"ዬሱሴ፦ «ጎኔ ታ ዒንሢም ጋዓኔ፦ ፆኦሲ ካኣቱሞሮ ጌዒ ፔኤኮ ማኣሮ፥ ማቾ፥ ጌርሲንሢ፥ ሾዔ ዓሶ፤ ሃሣ ናኣቶ''ዋ ሃሻ'' ዓሲ ባሼና ዴንቃንዳኔ።"},{"book":"ሉቃሴ","chapter":"18","verse":"30","text":"ዬይ ሃሢ ሃያ ዓጮ''ይዳኣ ሚርጌ ጳንጬና ዔካንዳኔ፤ ሃጊ ሙካ ዓጮ''ይዳኣ ናንጊና ናንጊ ዴንቃንዳኔ ጌይሢኬ» ጌዔኔ።"},{"book":"ሉቃሴ","chapter":"18","verse":"31","text":"ዬሱሴ ታጶ ላምዖንሢ ዱማሲ ዒዛ ባንሢ ሺኢሻዖ፦ «ሃይሾ ኑ ሃሢ ዬሩሳላሜ ዴንዳኔ፤ ዓሲ ናዓሢ ዛሎ'' ፆኦሲ ማሊፆ ኬኤዛ ዓሶና ፃኣፒንቴሢ ቢያ ዒኢካ ኩማንዳኔ።"},{"book":"ሉቃሴ","chapter":"18","verse":"32","text":"ዒዚ ዓይሁዴ ማዒባኣ ዓሶም ዓኣሢንቲ ዒንጊንታንዳኔ፤ ዔያታኣ ዒዛ ዓማሊ'' ቦሃንዳኔ፤ ጫሽኪ፥ ዒዛይዳ ጩቲያ ጩታንዳኔ።"},{"book":"ሉቃሴ","chapter":"18","verse":"33","text":"ዒዛ ዢራፓና ጳርቄሢኮ ጊንፃ ዔያታ ዎዻንዳኔ፤ ጋዓንቴ ሃይሣሳ ኬሎ''ና ሃይባ''ፓ ዒ ዔቃንዳኔ» ጌዔኔ።"},{"book":"ሉቃሴ","chapter":"18","verse":"34","text":"ዒዛኮ ጊንፆ ሃንታዞንሢ ዬያ ቢያ ባኮይዳፓ ፔቴ''ታዖ ማሊ ዒና ዔኪባኣሴ፤ ዒዛ ጌኤዞኮ ዓኣሺንቴ ቡሊ''ፃ ዔያቶም ዔርቲባኣሢሮ ዬይ ዒዛኮ ዎዚ ጌይፆታቴያ ዔያታ ዔሪባኣሴ።"},{"book":"ሉቃሴ","chapter":"18","verse":"35","text":"ዬሱሴ ዒያርኮኮ ሙኪ ዑካዛ ፔቴ'' ዓኣፒ ባይቄ ዓሲስኬይ ዒንጎ ሚኢሼ ሺኢቂ ሺኢቂ ጎይፆ ዓጫ ዴዒ ዓኣዖ፥"},{"book":"ሉቃሴ","chapter":"18","verse":"36","text":"ዒዛኮ ኮይሌና ዓኣዻ ሚርጌ ዓሶ ዑኡዞ ዋይዚ፦ «ሃይ ዓይጎዳይ?» ጌዒ ዖኦጬኔ።"},{"book":"ሉቃሴ","chapter":"18","verse":"37","text":"ዓሳ ማሃዖ፦ «ሓይሾ ናዚሬቶ ዬሱሴ ሃይና ዴንዳኔ» ጌዒ ዒዛም ኬኤዜኔ።"},{"book":"ሉቃሴ","chapter":"18","verse":"38","text":"ዬማና ዓኣፖ ባይቄሢ፦ «ዳውቴ ናዓሢዮ ዬሱሴ! ሃዳራ ታኣም ማሌ» ጌዒ ጌዒ ዒላቴኔ።"},{"book":"ሉቃሴ","chapter":"18","verse":"39","text":"ዬሱሴኮ ቤርታ ቤርታ ዓኣዻ ዓሳ፦ «ዚቲ ጌዔ!» ጌይ ዒዛ ጎራ''ዛ፥ ዒዚ ጋዓንቴ ዑኡዞ ኮሺ'' ዼ'ግዲ፦ «ዳውቴ ናዓሢዮ! ሃዳራ ታኣም ማሌ!» ጌዔኔ።"},{"book":"ሉቃሴ","chapter":"18","verse":"40","text":"ዬያሮ ዬሱሴ ዔቃዖ፦ «ሃኒ ዒዛ ታ ባንሢ ዔኪ ባውዋቴ» ጌዒ ዓይሣዛ፥ ዓኣፖ ባይቄሢ ዒዛ ኮይላ'' ሙኬም፥ ዬሱሴ ሂዚ ጌዒ ዒዛ ዖኦጬኔ፦"},{"book":"ሉቃሴ","chapter":"18","verse":"41","text":"«ዓይጎ ታ ኔኤም ማዻንዳጉዲ ኔ ኮዓይ?» ጌዔኔ።"},{"book":"ሉቃሴ","chapter":"18","verse":"42","text":"ዬሱሴ ዒዛም፦ «ዛጌ! ኔኤኮ ጉሙርቂፃ ኔና ዻቂሼኔ» ጌዔኔ።"},{"book":"ሉቃሴ","chapter":"18","verse":"43","text":"ዬማና ዓኣፖ ባይቄሢ ቤዞና ዛጋኒ ዳንዳዓዖ፥ ፆኦሲ ጋላቲ ጋላቲ ዬሱሴ ጊንፆ ሃንቲሢ ዓርቄኔ፤ ዴራ'' ቢያ ዬያ ዛጋዖ ፆኦሲ ጋላቴኔ።"}]}