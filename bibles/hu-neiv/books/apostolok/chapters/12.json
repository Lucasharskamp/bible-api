{"data":[{"book":"Apostolok","chapter":"12","verse":"1","text":"Abban az időben pedig Heródes király kegyetlenkedni kezdett némelyekkel, a gyülekezetből valók közül."},{"book":"Apostolok","chapter":"12","verse":"2","text":"Fegyverrel ölette meg Jakabot, Jánosnak testvérét."},{"book":"Apostolok","chapter":"12","verse":"3","text":"Amikor látta, hogy ez tetszik a zsidóknak, elhatározta magában, hogy elfogatja Pétert is. (Akkor pedig a kovásztalan kenyerek napjai voltak.)"},{"book":"Apostolok","chapter":"12","verse":"4","text":"El is fogatta, tömlöcbe vettette, átadta négy négyes katonai szakasznak, hogy őrizzék, mert húsvét után akarta a nép elé vezettetni."},{"book":"Apostolok","chapter":"12","verse":"5","text":"Pétert tehát a börtönben őrizték, a gyülekezet pedig szüntelen könyörgött az Istennek ő érte."},{"book":"Apostolok","chapter":"12","verse":"6","text":"Amikor pedig Heródes elő akarta vezettetni, azon az éjszakán Péter két vitéz között aludt, megkötözve két lánccal, és őrök őrizték az ajtó előtt a tömlöcöt."},{"book":"Apostolok","chapter":"12","verse":"7","text":"És íme, az Úrnak angyala eljött, és világosság fénylett a tömlöcben: meglökte Péter oldalát, felkeltette őt, és ezt mondta: „Kelj föl hamar!“ És leestek a láncok a kezeiről."},{"book":"Apostolok","chapter":"12","verse":"8","text":"Ezt mondta neki az angyal: „Övezd fel magadat, és kösd fel saruidat.“ És úgy cselekedett. Azután pedig ezt mondta neki: „Vedd fel felsőruhádat, és kövess engem!“"},{"book":"Apostolok","chapter":"12","verse":"9","text":"Ekkor kiment, és követte őt, de nem tudta, hogy valóság-e az, ami történik az angyallal, hanem azt hitte, hogy látomása van."},{"book":"Apostolok","chapter":"12","verse":"10","text":"Amikor pedig átmentek az első őrsön és a másodikon, a vaskapuhoz jutottak, amely a városba visz, az magától megnyílt előttük. Kimentek rajta, és egy utcán előrementek, és az angyal hirtelen eltávozott tőle."},{"book":"Apostolok","chapter":"12","verse":"11","text":"Péter pedig magához térve ezt mondta: „Most tudom igazán, hogy az Úr elküldte az ő angyalát, és megszabadított engem Heródes kezéből, és attól, amit az egész zsidó népnek várt.“"},{"book":"Apostolok","chapter":"12","verse":"12","text":"Miután ezt megértette, elment Máriának, János, más néven Márk anyjának házához, ahol sokan voltak összegyűlve, és imádkoztak."},{"book":"Apostolok","chapter":"12","verse":"13","text":"Mikor Péter zörgetett a tornác ajtaján, egy Rodé nevű szolgálóleány ment oda, hogy hallgatózzék."},{"book":"Apostolok","chapter":"12","verse":"14","text":"Megismerte Péter hangját, és örömében nem nyitotta ki a kaput, hanem befutott, és hírül adta, hogy Péter áll a kapu előtt."},{"book":"Apostolok","chapter":"12","verse":"15","text":"Azok pedig azt mondták neki: „Elment az eszed.“ Ő azonban erősítgette, hogy úgy van. Azok pedig azt mondták: „Az ő angyala az.“"},{"book":"Apostolok","chapter":"12","verse":"16","text":"Péter pedig szüntelen zörgetett. Amikor aztán kinyitották, meglátták őt, és elálmélkodtak."},{"book":"Apostolok","chapter":"12","verse":"17","text":"Miután pedig kezével intett nekik, hogy hallgassanak, elbeszélte nekik, hogyan hozta ki őt az Úr a tömlöcből. És ezt mondta: „Adjátok tudtára ezeket Jakabnak és az atyafiaknak.“ És kiment, és elment egy más helyre."},{"book":"Apostolok","chapter":"12","verse":"18","text":"Amikor megvirradt, nem csekély háborúság támadt a vitézek között, hogy mi történt Péterrel."},{"book":"Apostolok","chapter":"12","verse":"19","text":"Heródes pedig mikor előhívatta őt, és nem találta, kivallatta az őröket, és megparancsolta, hogy végezzék ki őket. Azután lement Júdeából Cézáreába, és ott időzött."},{"book":"Apostolok","chapter":"12","verse":"20","text":"Heródes pedig ellenséges indulattal volt a tírusziak és szidóniak iránt. De azok egy akarattal eljöttek hozzá, és Blásztuszt, a király kamarását megnyerték, és békességet kértek, mivel az ő tartományukat a királyéból élelmezték."},{"book":"Apostolok","chapter":"12","verse":"21","text":"Egy kitűzött napon pedig Heródes királyi ruhájába felöltözött, és székében ülve nyilvánosan szólt hozzájuk."},{"book":"Apostolok","chapter":"12","verse":"22","text":"A nép pedig felkiáltott: „Isten szava ez és nem emberé.“"},{"book":"Apostolok","chapter":"12","verse":"23","text":"És azonnal megverte őt az Úrnak angyala, azért, hogy nem az Istennek adta a dicsőséget. Férgek emésztették meg, és meghalt."},{"book":"Apostolok","chapter":"12","verse":"24","text":"Az Istennek igéje pedig növekedett és terjedt."},{"book":"Apostolok","chapter":"12","verse":"25","text":"Barnabás és Saul pedig betöltve szolgálatukat visszatértek Jeruzsálemből, maguk mellé vették Jánost is, akinek másik neve Márk volt."}]}