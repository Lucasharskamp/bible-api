{"data":[{"book":"प्रेरितां दे कम्म","chapter":"11","verse":"1","text":"प्रेरितां कने चेलयां जड़े यहूदिया प्रदेशे च थे, उना सुणाया, की होरनी जातियां भी परमेश्वरे दा बचन मनी लिया है।"},{"book":"प्रेरितां दे कम्म","chapter":"11","verse":"2","text":"कने जालू पतरस यरूशलेम शेहर च आया, तां यहूदी विश्वासी उसला शिकायत करणा लग्गे,"},{"book":"प्रेरितां दे कम्म","chapter":"11","verse":"3","text":"“तू होर जातियां दे लोकां दे घरे जाई करी उना सोगी रोटी खादी।”"},{"book":"प्रेरितां दे कम्म","chapter":"11","verse":"4","text":"तालू पतरसे उना जो शुरू ला सारियां गल्लां सुणाईयां, जड़ियां ओथु होइयां थियां;"},{"book":"प्रेरितां दे कम्म","chapter":"11","verse":"5","text":"“मैं याफा शेहरे च प्राथना करा दा था, कने बेसुध होईकरी इक दर्शण दिखया, की इक बडिया चादरा सांई कोई चीच चारो कुंणा ला रस्सियां ला बनूईयो अम्बरे ला धरती पासे उतरी करी मेरे बाल आई।"},{"book":"प्रेरितां दे कम्म","chapter":"11","verse":"6","text":"जालू मैं उस पर ध्यान दिता, तां मैं धरतिया दे चारा पैरां बाले जानवर कने जंगली जानवर कने रेंगणेबाले जीव कने अम्बरे दे पंछी दिखे;"},{"book":"प्रेरितां दे कम्म","chapter":"11","verse":"7","text":"कने मैं इक अबाज सुणी जड़ी मिंजो बोला दी थी की, हे पतरस उठ मार कने खा।"},{"book":"प्रेरितां दे कम्म","chapter":"11","verse":"8","text":"मैं बोलया, ‘नी प्रभु जी! क्योंकि कोई अपबित्र या अशुद्ध चीज मेरे मुऐ च कदी नी गेई।’"},{"book":"प्रेरितां दे कम्म","chapter":"11","verse":"9","text":"इदे जबाब च अम्बरे ला दूजी अबाज आई, जड़ा कुछ परमेश्वरे शुद्ध बणाया है, उसयो अशुद्ध मत बोल।"},{"book":"प्रेरितां दे कम्म","chapter":"11","verse":"10","text":"तिन बरी ऐदिया होया, तालू सारा कुछ अम्बरे पासे दोबारा चली गिया।"},{"book":"प्रेरितां दे कम्म","chapter":"11","verse":"11","text":"कने झट तिन माणु जड़े कैसरिया शेहरे ला मेरे बाल भेजयो थे, सै घरे दे दरबाजे पर आई खड़ोते, जिस घरे च असां थे।"},{"book":"प्रेरितां दे कम्म","chapter":"11","verse":"12","text":"तालू पबित्र आत्मा मिंजो बेझिझक उना सोगी चली जाणे जो बोलया, कने ऐ छे भाई भी मेरे सोगी चली पे, कने असां उस माणुऐ दे घरे पुज्जी गे।"},{"book":"प्रेरितां दे कम्म","chapter":"11","verse":"13","text":"कने उनी दसया, की मैं स्वर्गदूते जो अपणे घरे खड़ोतया दिखया, जिनी मिंजो बोलया, याफा शेहर जो इक माणु भेजी करी शमौने जो जिसयो पतरस बोलदे न, सदी ले।"},{"book":"प्रेरितां दे कम्म","chapter":"11","verse":"14","text":"उनी तिजो ने ऐसिया गल्लां बोलणियां न, जिना ने परमेश्वरे तिजो कने तेरे सारे घराने दे लोकां जो बचाणा।"},{"book":"प्रेरितां दे कम्म","chapter":"11","verse":"15","text":"जालू मैं गल्लां करणा लग्गा तां पबित्र आत्मा उना पर तियां ही उतरी, जियां शुरू च पिन्तेकुस दे त्योहारे दे बकत सांझो पर उतरियो थी।"},{"book":"प्रेरितां दे कम्म","chapter":"11","verse":"16","text":"तालू मिंजो प्रभु दा सै बचन याद आया, जड़ा उनी बोलया, यूहन्ना तां पांणिऐ ला बपतिस्मा दिता, पर परमेश्वरे तुहाड़े सोगी रेणे तांई पबित्र आत्मा जो भेजणा।"},{"book":"प्रेरितां दे कम्म","chapter":"11","verse":"17","text":"इस तांई ऐ साफ है की परमेश्वरे उना होर जातियां जो भी सेई दान दिता, जड़ा सांझो प्रभु यीशु मसीह दे नाऐ पर भरोसा करणे ला मिल्ला, तां मैं कुण था जड़ा परमेश्वरे जो रोकी सकदा था?”"},{"book":"प्रेरितां दे कम्म","chapter":"11","verse":"18","text":"ऐ सुणीकरी, यहूदी विश्वासी चुप रे, कने परमेश्वरे दी बड़ाई करी बोलणा लग्गे, “तां परमेश्वरे होर जातियां जो भी हमेशा दी जिन्दगी अपणे बुरे कम्मा जो छडी करी यीशु मसीह पर भरोसा करणे ने दान दिता है।”"},{"book":"प्रेरितां दे कम्म","chapter":"11","verse":"19","text":"स्तिफनुसे दे मारे जाणे बाद, केई यीशु मसीह पर भरोसा करणे बालयां यरूशलेम शेहरे जो छडी दिता कने तितर बितर होई गियो थे, सै चलदे-चलदे फीनीके इलाके कने साइप्रस द्वीप कने सीरिया प्रदेशे दे अन्ताकिया शेहर च पुज्जे, पर यहूदियां जो छडी करी कुसी होरसी जो परमेश्वरे दा बचन नी सुणादें थे।"},{"book":"प्रेरितां दे कम्म","chapter":"11","verse":"20","text":"पर उना च कुछ विश्वासी साइप्रस बासी कने कुरेनबासी थे, जड़े अन्ताकिया शेहरे च आऐ कने होर जातियां जो भी प्रभु यीशु दे शुभसमाचार दियां गल्लां सुणाणा लग्गे।"},{"book":"प्रेरितां दे कम्म","chapter":"11","verse":"21","text":"कने प्रभु दिया शक्तिया दा हथ उना पर था, कने मते लोकां उना दे प्रचार पर भरोसा किता कने प्रभु यीशु मसीह पर भरोसा करणा लगी पे।"},{"book":"प्रेरितां दे कम्म","chapter":"11","verse":"22","text":"तालू इना होईयां गल्लां दी खबर यरूशलेम शेहरे दिया कलीसिया सुणी, कने उना बरनबास जो अन्ताकिया शेहर भेजया।"},{"book":"प्रेरितां दे कम्म","chapter":"11","verse":"23","text":"सै ओथु पुज्जी करी, कने परमेश्वरे दे अनुग्रह जो दिखीकरी खुश होया, सारयां जो उपदेश दिता की तन मन लाईकरी प्रभु सोगी लिपटी रिया।"},{"book":"प्रेरितां दे कम्म","chapter":"11","verse":"24","text":"बरनबास इक भला माणु था, कने पबित्र आत्मा कने भरोसे ने भरुई गिया था, कने होर मते लोकां प्रभु यीशु मसीह पर भरोसा किता।"},{"book":"प्रेरितां दे कम्म","chapter":"11","verse":"25","text":"तालू बरनबास अन्ताकिया शेहर छडी करी शाऊल जो तोपणे तांई तरसुस शेहर जो चली गिया।"},{"book":"प्रेरितां दे कम्म","chapter":"11","verse":"26","text":"कने जालू उसने मिल्ला तां उसयो अन्ताकिया शेहर जो लेई आया, कने इयां होया की शाऊल कने बरनबास इक साले दीकर कलीसिया सोगी मिलदे कने मते लोकां जो यीशु मसीह दे बारे च सिखांदे रे, कने चेलयां जो सारयां ला पेहले अन्ताकिया शेहर च ही मसीही बोलया।"},{"book":"प्रेरितां दे कम्म","chapter":"11","verse":"27","text":"उना रोजां च केई भरोसा करणे बाले जड़े परमेश्वरे दा संदेश देणेबाले थे, यरूशलेम शेहर ला अन्ताकिया शेहर जो आऐ।"},{"book":"प्रेरितां दे कम्म","chapter":"11","verse":"28","text":"उना चे अगबुसे नाऐ दे परमेश्वरे दा संदेश देणेबाले खड़े होईकरी पबित्र आत्मा दिया प्रेरणा ला ऐ दसया, की सारे संसारे च बड़ा बड्डा अकाल पोंणा है, कने सै अकाल सम्राट क्लौदियुस दे बेले पिया।"},{"book":"प्रेरितां दे कम्म","chapter":"11","verse":"29","text":"तालू चेलयां यहूदिया प्रदेश दे मसीह पर भरोसा करणे बालयां तांई अपणी पौंच दे साबे ला सहायता देंणे दा फेसला किता।"},{"book":"प्रेरितां दे कम्म","chapter":"11","verse":"30","text":"कने उना इयां ही किता, कने बरनबास कने शाऊल दे हथे अगुवां बाल कुछ पैसे भेजी दिते।"}]}