{"data":[{"book":"1 Samuelova","chapter":"13","verse":"1","text":"Saul tedy prvního léta kralování svého, (kraloval pak dvě létě nad Izraelem),"},{"book":"1 Samuelova","chapter":"13","verse":"2","text":"Vybral sobě tři tisíce z Izraele. I bylo jich s Saulem dva tisíce v Michmas a na hoře Bethel, a tisíc bylo s Jonatou v Gabaa Beniaminově; ostatek pak lidu rozpustil jednoho každého do příbytku jeho."},{"book":"1 Samuelova","chapter":"13","verse":"3","text":"I pobil Jonata stráž Filistinských, kterouž měli na pahrbku, a uslyšeli to Filistinští. Tedy Saul troubil v troubu po vší zemi, řka: Ať to slyší Hebrejští."},{"book":"1 Samuelova","chapter":"13","verse":"4","text":"A tak slyšel všecken Izrael, že bylo praveno: Pobil Saul stráž Filistinských, pročež také zoškliven byl Izrael mezi Filistinskými. I svolán jest lid za Saulem do Galgala."},{"book":"1 Samuelova","chapter":"13","verse":"5","text":"Filistinští pak sebrali se k boji proti Izraelovi, třidceti tisíc vozů, a šest tisíc jezdců, a lidu ve množství, jako jest písku na břehu mořském. I vytáhli a položili se v Michmas na východ Betaven."},{"book":"1 Samuelova","chapter":"13","verse":"6","text":"A protož muži Izraelští vidouce, že jim úzko, (nebo byl ssoužen lid), skryl se lid v jeskyních a v ohradách, a v skalách a v horách, i v jamách."},{"book":"1 Samuelova","chapter":"13","verse":"7","text":"Hebrejští také přepravili se přes Jordán do země Gád a Galád. Saul pak ještě byl v Galgala, a všecken lid zastrašil se, jda za ním."},{"book":"1 Samuelova","chapter":"13","verse":"8","text":"I očekával tu za sedm dní vedlé času uloženého od Samuele; a když nepřicházel Samuel do Galgala, rozešel se lid od něho."},{"book":"1 Samuelova","chapter":"13","verse":"9","text":"Tedy řekl Saul: Přineste ke mně obět zápalnou a oběti pokojné. I obětoval oběti zápalné."},{"book":"1 Samuelova","chapter":"13","verse":"10","text":"Když pak již dokonal obětování oběti zápalné, aj, Samuel přicházel, a Saul vyšel proti němu, aby ho přivítal."},{"book":"1 Samuelova","chapter":"13","verse":"11","text":"I řekl Samuel: Co jsi učinil? Odpověděl Saul: Když jsem viděl, že se lid rozchází ode mne, a ty nepřicházíš k uloženému dni, a Filistinští byli shromážděni v Michmas:"},{"book":"1 Samuelova","chapter":"13","verse":"12","text":"I řekl jsem: Nyní připadnou Filistinští na mne v Galgala, a tváři Hospodinově nemodlil jsem se. Takž jsem se opovážil a obětoval jsem oběti zápalné."},{"book":"1 Samuelova","chapter":"13","verse":"13","text":"Tedy řekl Samuel Saulovi: Bláznivě jsi učinil, nezachovals přikázaní Hospodina Boha svého, kteréž přikázal tobě; nebo nyní byl by utvrdil Hospodin království tvé nad Izraelem až na věky."},{"book":"1 Samuelova","chapter":"13","verse":"14","text":"Ale již nyní království tvé neostojí. Vyhledalť jest Hospodin sobě muže vedlé srdce svého, jemuž rozkázal Hospodin, aby byl vůdce nad lidem jeho; nebo jsi nezachoval, cožť přikázal Hospodin."},{"book":"1 Samuelova","chapter":"13","verse":"15","text":"Vstav pak Samuel, vstoupil z Galgala do Gabaa Beniaminova. A Saul načetl lidu, kterýž zůstával při něm, okolo šesti set mužů."},{"book":"1 Samuelova","chapter":"13","verse":"16","text":"Saul tedy a Jonata syn jeho, i lid, kterýž zůstával s nimi, byli v Gabaa Beniaminově, Filistinští pak leželi v Michmas."},{"book":"1 Samuelova","chapter":"13","verse":"17","text":"I vyšli zhoubcové z vojska Filistinského na tré rozdělení. Houf jeden obrátil se k cestě Ofra, k zemi Sual;"},{"book":"1 Samuelova","chapter":"13","verse":"18","text":"A houf druhý obrátil se na cestu Betoron; houf pak třetí pustil se cestou krajiny, kteráž patří k údolí Seboim na poušť."},{"book":"1 Samuelova","chapter":"13","verse":"19","text":"Kováře pak žádného nenalézalo se ve vší zemi Izraelské; nebo byli řekli Filistinští: Aby sobě Hebrejští nenadělali mečů a kopí."},{"book":"1 Samuelova","chapter":"13","verse":"20","text":"Protož chodívali všickni Izraelští k Filistinským, aby ostřil sobě jeden každý radlici svou, a motyku svou, sekeru svou i vidly své,"},{"book":"1 Samuelova","chapter":"13","verse":"21","text":"Sic jinak byly štěrbiny na radlicích, motykách, vidlách třírohých a sekerách; také i o zaostření ostnu bývalo těžko."},{"book":"1 Samuelova","chapter":"13","verse":"22","text":"I bylo, že v čas boje nenalézalo se meče ani kopí u žádného z lidu toho, kterýž byl s Saulem a s Jonatou, toliko u Saule a u Jonaty syna jeho."},{"book":"1 Samuelova","chapter":"13","verse":"23","text":"Vyšla pak stráž Filistinských k cestám Michmas."}]}