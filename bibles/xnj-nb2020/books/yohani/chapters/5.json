{"data":[{"book":"Yohani","chapter":"5","verse":"1","text":"Pegamaliki genago, Yesu ahambili ku Yelusalemu kumselebuko wungi wa Vayawudi."},{"book":"Yohani","chapter":"5","verse":"2","text":"Kula ku Yelusalemu, papipi na mlyangu uvaha wa mambelele, kwavi na litanda lelikemelewa kwa Chiebulania Betizata, lelavi na mabanji mhanu gajengiwi kulitindila."},{"book":"Yohani","chapter":"5","verse":"3","text":"Mu mabanji genago kwavi na vatamu vamahele vatamili, vangalola na vevagogodili higa na vevapoli higa."},{"book":"Yohani","chapter":"5","verse":"4","text":"Valindilayi manji gatimbuganayi, muni luvi lukumbi, mtumu wa kunani kwa Chapanga ihelela na kuyingila mulitanda na kugatimbugana manji. Mundu mweatumbwili kuyingila mumanji pegamali kutimbugana, ndi alamili utamu wowoha wula weavi nawu5:4 Musitali wenuwu wipatika lepi mu mayandiku gangi ga kadeni."},{"book":"Yohani","chapter":"5","verse":"5","text":"Penapo pavi na mundu mmonga mweapoli higa kwa miyaka selasini na nane."},{"book":"Yohani","chapter":"5","verse":"6","text":"Yesu peamuwene mundu yula agonili na kuni imanya kuvya ilwala kwa magono gamahele, akamkota “Wu, ugana kulama?”"},{"book":"Yohani","chapter":"5","verse":"7","text":"Mwene akamyangula, “Bambu, nene nangali mundu wa kuniyingisa mulitanda lukumbi manji pegitimbuliwa. Penilinga kuyingila ndi mundu yungi akunilongolela.”"},{"book":"Yohani","chapter":"5","verse":"8","text":"Yesu akamjovela, “Yimuka, tola lusongwani lwaku ugenda.”"},{"book":"Yohani","chapter":"5","verse":"9","text":"Bahapo mundu yula akalama, akatola mpasa waki na kugenda."},{"book":"Yohani","chapter":"5","verse":"10","text":"Hinu vachilongosi va Vayawudi vakamjovela mundu yula mwealamili, “Lelu ndi Ligono la Kupumulila, malagizu gibesa veve kugega mpasa waku.”"},{"book":"Yohani","chapter":"5","verse":"11","text":"Nambu mwene akavayangula, “Mundu mweanilamisi ndi mweanijovili tola mpasa waku, ugendayi.”"},{"book":"Yohani","chapter":"5","verse":"12","text":"Vene vakamkota, “Wu, mundu mwenuyo mweakujovili, utola lusongwani lwaku ugendayi, ndi yani?”"},{"book":"Yohani","chapter":"5","verse":"13","text":"Nambu mundu yula mwealamiswi nakummanya Yesu kuvya ndi yani, muni Yesu amali kuwuka na kwavi na vandu vamahele vavi penapo."},{"book":"Yohani","chapter":"5","verse":"14","text":"Ndi mwanakandahi Yesu akamkolela mundu yula Munyumba ya Chapanga, akamjovela “Hinu, ulamili ukotoka kukita gahakau kavili, likoto kukukamula lijambu lihakau neju.”"},{"book":"Yohani","chapter":"5","verse":"15","text":"Mundu yula akawuka na kuhamba kuvajovela vachilongosi va Vayawudi kuvya, yula mweamlamisi ndi Yesu."},{"book":"Yohani","chapter":"5","verse":"16","text":"Ndava muni Vayawudi vakatumbula kumung'aha Yesu ndava akitili lijambu lenilo Ligono la Kupumulila."},{"book":"Yohani","chapter":"5","verse":"17","text":"Yesu akavayangula, “Dadi wangu ihenga lihengu kila ligono na nene niganikiwa nihenga lihengu.”"},{"book":"Yohani","chapter":"5","verse":"18","text":"Ndava ya malovi genago, vachilongosi va Vayawudi vayonjokisi kulonda mpangu wa kumkoma Yesu lepi ndava ya kudenya Malagizu ga Ligono la Kupumulila ndu, nambu mewa ndava ya kujova Chapanga ndi Dadi waki, muni ajovili mwene na Chapanga vamonga."},{"book":"Yohani","chapter":"5","verse":"19","text":"Yesu akavajovela, chakaka nikuvajovela, Mwana nakuhotola kukita chindu chochoha mwene, ihotola kukita chila cheachiwene kuvya Dadi waki ikita. Muni chila cheachikita Dadi na Mwana achikita chichocho."},{"book":"Yohani","chapter":"5","verse":"20","text":"Dadi akumgana Mwana, ndi akumlangisa kila chindu cheikita mwene, kangi yati amlangisa mambu gakulu kuliku aga na nyenye yati mwikangasa."},{"book":"Yohani","chapter":"5","verse":"21","text":"Ngati cheakuvayusa vevafwili na kuvapela wumi, mewawa Mwana akuvapela wumi vala veakuvagana."},{"book":"Yohani","chapter":"5","verse":"22","text":"Dadi akumhamula lepi mundu yoyoha, lihengu loha la kuhamula vandu amgotolili Mwana."},{"book":"Yohani","chapter":"5","verse":"23","text":"Muni vandu voha vamtopesa Mwana ngati chevakumtopesa Dadi. Angamtopesa Mwana akumtopesa lepi Dadi mweamtumili."},{"book":"Yohani","chapter":"5","verse":"24","text":"Chakaka nikuvajovela, mweakugayuwana malovi gangu na kumsadika yula mweanitumili yati ivya na wumi wa magono goha. Katu ihamuliwa lepi, ndi amali kukupuka mulifwa na kuyingila muwumi."},{"book":"Yohani","chapter":"5","verse":"25","text":"Chakaka nikuvajovela lukumbi lubwela, ndi lumali kubwela vevafwili yati vakugayuwana malovi ga Mwana wa Chapanga, vene vevakugayuwana, yati vivya na wumi."},{"book":"Yohani","chapter":"5","verse":"26","text":"Muni ngati mewa Dadi cheavili kutumbula kwa wumi. Mewawa ampeli mwana kuvya mtumbula wa wumi."},{"book":"Yohani","chapter":"5","verse":"27","text":"Kangi ampeli uhotola wa kuhamula ndava mwene ndi Mwana wa Mundu."},{"book":"Yohani","chapter":"5","verse":"28","text":"Mkoto kukangaswa kuyuwana malovi aga, muni lukumbi lubwela ndava ya vandu voha vevafwili yati viyuwana malovi gaki,"},{"book":"Yohani","chapter":"5","verse":"29","text":"vene yati viyuka, vevahengili gabwina yati viyuka na kuvya na wumi. Na vala vevahengili matendu gahakau yati viyuka na kuhamuliwa."},{"book":"Yohani","chapter":"5","verse":"30","text":"Nene nakuhotola kukita chindu kwa uhotola wangu namwene. Nene nihamula ngati cheniyuwana kuhuma kwa Dadi, na uhamula wangu ndi wa chakaka. Maganu gangu lepi kukita chenigana nanwene nambu cheigana yula mweanitumili."},{"book":"Yohani","chapter":"5","verse":"31","text":"Ngati nijova mambu gangu namwene, malovi gangu gihotola lepi kuyidakiliwa kuvya ga chakaka."},{"book":"Yohani","chapter":"5","verse":"32","text":"Nambu avi yungi mweijova ndava ya nene, na nene nimanyili kuvya goha geijova ndava yangu ndi gachakaka."},{"book":"Yohani","chapter":"5","verse":"33","text":"Nyenye mwatumili ujumbi kwa Yohani Mbatizaji mwene ajovili gachakaka ndava ya nene."},{"book":"Yohani","chapter":"5","verse":"34","text":"Nene nihuvalila lepi vandu vangi vajova ndava yangu, nambu nijova mambu genago muni nyenye msanguliwayi."},{"book":"Yohani","chapter":"5","verse":"35","text":"Yohani avili ngati hahi yeyiyaka na kulangasa, na nyenye mwahagwili kusangalukila lumuli lwenulo mulukumbi luhupi."},{"book":"Yohani","chapter":"5","verse":"36","text":"Nambu malovi gevijova vandu ndava yangu ndi gakulu neju kuliku gala gevijova kumvala Yohani. Muni malovi genikugahenga ndi anipelili Dadi nimala kuhenga, ndi gilangisa hotohoto kuvya Dadi ndi mweanitumili."},{"book":"Yohani","chapter":"5","verse":"37","text":"Dadi mweanitumili mewawa ijova ndava yangu. Nyenye katu nakuyuwana Chapanga kwa makutu ginu amala kupalola pamihu paki,"},{"book":"Yohani","chapter":"5","verse":"38","text":"ujumbi waki wangatama, mumitima yinu ndava mukumsadika lepi yula mweamtumili."},{"book":"Yohani","chapter":"5","verse":"39","text":"Nyenye mukugalola neju Mayandiku Gamsopi mwihololela kuvya mugati yaki mwipata wumi wa magono goha wangali mwishu, na kumbi mayandiku gagago gijova ndava yangu."},{"book":"Yohani","chapter":"5","verse":"40","text":"Nambu nyenye mwibela kubwela kwangu muni mupokela wumi wa magono goha."},{"book":"Yohani","chapter":"5","verse":"41","text":"“Nene nilonda lepi kulumbiwa na vandu."},{"book":"Yohani","chapter":"5","verse":"42","text":"Nambu nivamanyili nyenye, nimanyili kuvya uganu wa Chapanga uvili lepi mumitima hinu."},{"book":"Yohani","chapter":"5","verse":"43","text":"Nene nibweli ndava ya uhotola wa Dadi wangu, nambu munipokili lepi, nambu mundu yungi akabwelayi kwa uhotola waki mwene yati mukumpokela."},{"book":"Yohani","chapter":"5","verse":"44","text":"Muhotola wuli, kusadika kuni nyenye mwigana kulumbilana nyenye mwavene nambu mukuulonda lepi ukulu kuhuma kwa mwene mweavi Chapanga?"},{"book":"Yohani","chapter":"5","verse":"45","text":"Mkotoka kuholalela kuvya nene nikuvatakila kwa Dadi. Musa mwemukumuhuvalila ndi mweakuvatakila."},{"book":"Yohani","chapter":"5","verse":"46","text":"Ngati chakaka kuvya mukumusadiki Musa, ngamunisadiki na nene mewawa, muni Musa ayandiki malovi gegakunivala nene."},{"book":"Yohani","chapter":"5","verse":"47","text":"Nambu yikavyayi mwisadika lepi gala geagayandiki, muhotola wuli, kusadika genijova?”"}]}