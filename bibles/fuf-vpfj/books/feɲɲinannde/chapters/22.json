{"data":[{"book":"FEƝƝINANNDE","chapter":"22","verse":"1","text":"Ontuma malaa'ikaajo on hollimmi kadi maayo ndiyan ngurndan ɗan ka iwrata ka jullere laamu Alla e *Baalun kun, laaɓuɗan jalbiri wa jaaman,"},{"book":"FEƝƝINANNDE","chapter":"22","verse":"2","text":"no ila ka hakkunde ballaŋal saare nden. Leggal ngurndan ɗan no darii e cenɗe ɗiɗi maayo ngon, rimoowal ɓiɓɓe laabi sappoo e ɗiɗi, tetteteeɓe lewru bee, ngal leƴƴi ɗin ɲawndorta haako mun."},{"book":"FEƝƝINANNDE","chapter":"22","verse":"3","text":"Haray kuddi alaa hande kadi. Jullere laamu Alla nden e Baalun kun wonoyay e nden saare. Onsay jiyaaɓe makko ɓen kurkanto mo,"},{"book":"FEƝƝINANNDE","chapter":"22","verse":"4","text":"ɓe yi'a yeeso makko ngon, innde makko nden wona ka tiiɗe maɓɓe."},{"book":"FEƝƝINANNDE","chapter":"22","verse":"5","text":"Hara jemmataa han kadi, ɓe hatonjintaa e ndaygu lampu maa jalbeendi naange, ko fii Alla Joomiraaɗo on jalbinanay ɓe. Awa ɓe laamoyto kadi haa poomaa."},{"book":"FEƝƝINANNDE","chapter":"22","verse":"6","text":"O wi'immi: «Ɗii daaluyeeji ko holniiɗi e goongaaji. Joomiraaɗo on, on Alla Jom ruuhuuji annabaaɓe ɓen, imminii malaa'ikaajo mun on fii andingol jiyaaɓe makko ɓen fii kon ko saatii arude ko ɓooyaa.»"},{"book":"FEƝƝINANNDE","chapter":"22","verse":"7","text":"Iisaa wi'i: «Miɗo ara ko ɓooyaa! Haray maloore wonanii ɓen ɗoftotooɓe ɗii konguɗi feɲɲinaaɗi wonɗi e ndee deftere.»"},{"book":"FEƝƝINANNDE","chapter":"22","verse":"8","text":"Ko min Yuuhanna nani fii ɗii piiji, mi yi'i ɗi kadi. Nde mi nanunoo, mi yi'i ɗi, mi jiccino e ley koyɗe on malaa'ikaajo holluɗo lan ɗi fii sujjangol mo."},{"book":"FEƝƝINANNDE","chapter":"22","verse":"9","text":"Kono o wi'immi: «Wota waɗu ɗun! Min kadi ko mi kurkodoowo e maa, kurkoda e musiɓɓe maa annabaaɓe ɓen, e ɓen ɗoftotooɓe ɗii konguɗi wonɗi e ndee deftere. Sujjan Alla!»"},{"book":"FEƝƝINANNDE","chapter":"22","verse":"10","text":"O wi'immi kadi: «Wota ombu notaa ndee deftere nde ɗii konguɗi feɲɲinaaɗi wonɗi e mun, ko fii saa'i on ko ɓadiiɗo."},{"book":"FEƝƝINANNDE","chapter":"22","verse":"11","text":"Awa kadi ɓe feewaa ɓen yo duumo e jokkugol angal peewal mun, ɓe laaɓaa ɓen kadi duumoo e jokkugol angal laaɓal mun, feewuɓe ɓen duumoo e peewal mun, laaɓuɓe ɓen duumoo e laaɓal mun!»"},{"book":"FEƝƝINANNDE","chapter":"22","verse":"12","text":"Iisaa wi'i: «Miɗo ara ko ɓooyaa, mi arda e njoddi mo kala embere kuuɗe mun."},{"book":"FEƝƝINANNDE","chapter":"22","verse":"13","text":"Awa kadi ko min woni Halfeere aranere nden e sakkitorde nden, ko min woni Arano on e Sakkitoro on, ko min woni Fuɗɗoode nden e Rawnoode nden."},{"book":"FEƝƝINANNDE","chapter":"22","verse":"14","text":"«Maloore wonanii ɓen laɓɓinɓe conci mun fii heɓugol geɓal ka leggal ngurndan, e no ɓe naatira ka saare, hara ko ka dambuɗe ɓe rewi."},{"book":"FEƝƝINANNDE","chapter":"22","verse":"15","text":"Kono dawaaɗi ɗin e mbileeɓe ɓen e jinooɓe ɓen e ittooɓe ko'e ɓen e rewooɓe sanamu ɓen e kala on yiɗuɗo fenaande huutori yo wonu ka yaasi."},{"book":"FEƝƝINANNDE","chapter":"22","verse":"16","text":"«Min Iisaa mi imminii malaa'ikaajo an on fii seeditanagol on ɗii piiji ka mofte. Min ngol Ɗaɗol e Geeƴol Daawuuda, awa kadi ko min woni Jaawiire Jalboore Subaka nden.»"},{"book":"FEƝƝINANNDE","chapter":"22","verse":"17","text":"Ruuhu Allaahu on e jombajjo on wi'ii: «Aree!»"},{"book":"FEƝƝINANNDE","chapter":"22","verse":"18","text":"Awa mi fellintinanii kala on nanuɗo ɗii konguɗi feɲɲinaaɗi wonɗi e ndee deftere, si ɓeyditii goɗɗun e majji, Alla ɓeyditay e hoore makko ɗii albala'uuji ɗi fii mun windii e ndee deftere."},{"book":"FEƝƝINANNDE","chapter":"22","verse":"19","text":"Awa kadi, si goɗɗo aru ittude goɗɗun e ɗii konguɗi ndee deftere feɲɲinannde, Alla kadi ittay geɓal makko wongal ngal ka leggal ngurndan e ka saare hormorde, ɗe fii mun windii e ndee deftere."},{"book":"FEƝƝINANNDE","chapter":"22","verse":"20","text":"On Seediiɗo ɗun fow wi'i: «Ko goonga, miɗo ara ko ɓooyaa.»"},{"book":"FEƝƝINANNDE","chapter":"22","verse":"21","text":"Yo moƴƴere Iisaa Joomi on wonu e hoore fow."}]}