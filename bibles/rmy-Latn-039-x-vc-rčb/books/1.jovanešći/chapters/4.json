{"data":[{"book":"1. Jovanešći","chapter":"4","verse":"1","text":"Drage mungre drugarja, na paćan svakone duhošće, nego proverin e duhurja – dali si katar o Del – kaj but hohavne prorokurja pojavisajle ando them."},{"book":"1. Jovanešći","chapter":"4","verse":"2","text":"Pe akava pindžaren e Devlešće Duho: svako duho savo priznail kaj o Isus Hrist avilo ande manušesko telo, si katar o Del."},{"book":"1. Jovanešći","chapter":"4","verse":"3","text":"Thaj ni jek duho savo či priznajil e Isuse, naj katar o Del. A vo si katar o Antihrist pale savo ašundine kaj avel, thaj već akana si ando them."},{"book":"1. Jovanešći","chapter":"4","verse":"4","text":"Čhavralen, tumen sen katar o Del thaj pobedisardine e hohavne prorokonen, kaj si okova savo si ande tumende majbaro katar okova savo si ando them."},{"book":"1. Jovanešći","chapter":"4","verse":"5","text":"Von pripadin akale themešće thaj zato ćeren svato sago kaj ćeren svato okola save si andar akava them thaj e manuša akale themešće čhon kan lende."},{"book":"1. Jovanešći","chapter":"4","verse":"6","text":"Amen pripadis e Devlešće. Ko pindžarel e Devle, čhol kan amende. Ko či pripadil e Devlešće, či čhol kan amende. Pe godova džanasa dali si varekas čačo Duho ili hohavno duho."},{"book":"1. Jovanešći","chapter":"4","verse":"7","text":"Drage mungre drugarja, trubul te volisaras jek avren, kaj e ljubav si katar o Del. Svako savo volil, e Devlesko si čhavro thaj pindžarel e Devle."},{"book":"1. Jovanešći","chapter":"4","verse":"8","text":"Ko či volil, či pindžardas e Devle, kaj o Del si ljubav."},{"book":"1. Jovanešći","chapter":"4","verse":"9","text":"O Del gajda sikadas amenđe piri ljubav: bičhalda pire jedine Čhaves po them te trais prekal leste."},{"book":"1. Jovanešći","chapter":"4","verse":"10","text":"Ande akava si e ljubav: či amen volisardam e Devle, nego vo volisardas amen thaj bičhalda pire Čhaves te avel žrtva savi lel amare bezeha."},{"book":"1. Jovanešći","chapter":"4","verse":"11","text":"Drage mungre drugarja, ako o Del gaći zavolisarda amen, askal vi amen moraš te volisaras jek avren."},{"book":"1. Jovanešći","chapter":"4","verse":"12","text":"E Devles nikada khonikal či dikhlas, ali ako volisaras jek avres, o Del trail ande amende thaj lešći ljubav si ande amende savršeno."},{"book":"1. Jovanešći","chapter":"4","verse":"13","text":"Pe akava džanas kaj trais ando Del thaj vo ande amende: dija men katar piro Duho."},{"book":"1. Jovanešći","chapter":"4","verse":"14","text":"A amen dikhlam kaj o Dad bičhaldas pire Čhaves te avel Spasitelj e themesko thaj pale godova akana svedočis."},{"book":"1. Jovanešći","chapter":"4","verse":"15","text":"Ko priznail kaj si o Isus o Čhavo e Devlesko, ande leste trail o Del thaj vo trail ando Del."},{"book":"1. Jovanešći","chapter":"4","verse":"16","text":"A amen pindžardam e ljubav savi si e Devle pale amende thaj paćajam laće."},{"book":"1. Jovanešći","chapter":"4","verse":"17","text":"Pe akava e Devlešći ljubav postanil savršeno ande amende kaj već šaj avel amen pouzdanje pale Sudosko đes. Godova si zato kaj sam amen sago o Hristo pe akava them."},{"book":"1. Jovanešći","chapter":"4","verse":"18","text":"Ande ljubav naj dar, nego e savršeno ljubav tradel e dar andar o manuš. Okova savo daral, si les dar katar e kazna, so značil kaj naj savršeno ande ljubav."},{"book":"1. Jovanešći","chapter":"4","verse":"19","text":"Amen volis zato kaj o Del prvo volisardas amen."},{"book":"1. Jovanešći","chapter":"4","verse":"20","text":"Ako vareko phenel: “Voliv e Devles”, a mrzal pire phrales, hohavno si. Kaj ko či volil pire phrale, saves dićhel, naštik te volil ni e Devles, saves či dićhel."},{"book":"1. Jovanešći","chapter":"4","verse":"21","text":"A akaja zapoved siamen lestar: ko volil e Devle, trubul te volil vi pire phrale."}]}