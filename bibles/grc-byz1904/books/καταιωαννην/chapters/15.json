{"data":[{"book":"ΚΑΤΑ ΙΩΑΝΝΗΝ","chapter":"15","verse":"1","text":"Ἐγώ εἰμι ἡ ἄμπελος ἡ ἀληθινή, καὶ ὁ πατήρ μου ὁ γεωργός ἐστι."},{"book":"ΚΑΤΑ ΙΩΑΝΝΗΝ","chapter":"15","verse":"2","text":"πᾶν κλῆμα ἐν ἐμοὶ μὴ φέρον καρπόν, αἴρει αὐτό, καὶ πᾶν τὸ καρπὸν φέρον, καθαίρει αὐτό, ἵνα πλείονα καρπὸν φέρῃ."},{"book":"ΚΑΤΑ ΙΩΑΝΝΗΝ","chapter":"15","verse":"3","text":"ἤδη ὑμεῖς καθαροί ἐστε διὰ τὸν λόγον ὃν λελάληκα ὑμῖν."},{"book":"ΚΑΤΑ ΙΩΑΝΝΗΝ","chapter":"15","verse":"4","text":"μείνατε ἐν ἐμοί, κἀγὼ ἐν ὑμῖν. καθὼς τὸ κλῆμα οὐ δύναται καρπὸν φέρειν ἀφ᾽ ἑαυτοῦ, ἐὰν μὴ μείνῃ ἐν τῇ ἀμπέλῳ, οὕτως οὐδὲ ὑμεῖς, ἐὰν μὴ ἐν ἐμοὶ μείνητε."},{"book":"ΚΑΤΑ ΙΩΑΝΝΗΝ","chapter":"15","verse":"5","text":"ἐγώ εἰμι ἡ ἄμπελος, ὑμεῖς τὰ κλήματα. ὁ μένων ἐν ἐμοὶ κἀγὼ ἐν αὐτῷ, οὗτος φέρει καρπὸν πολύν, ὅτι χωρὶς ἐμοῦ οὐ δύνασθε ποιεῖν οὐδέν."},{"book":"ΚΑΤΑ ΙΩΑΝΝΗΝ","chapter":"15","verse":"6","text":"ἐὰν μή τις μείνῃ ἐν ἐμοί, ἐβλήθη ἔξω ὡς τὸ κλῆμα καὶ ἐξηράνθη, καὶ συνάγουσιν αὐτὰ καὶ εἰς τὸ πῦρ βάλλουσι, καὶ καίεται."},{"book":"ΚΑΤΑ ΙΩΑΝΝΗΝ","chapter":"15","verse":"7","text":"ἐὰν μείνητε ἐν ἐμοὶ καὶ τὰ ῥήματά μου ἐν ὑμῖν μείνῃ, ὃ ἐὰν θέλητε αἰτήσασθε, καὶ γενήσεται ὑμῖν."},{"book":"ΚΑΤΑ ΙΩΑΝΝΗΝ","chapter":"15","verse":"8","text":"ἐν τούτῳ ἐδοξάσθη ὁ πατήρ μου, ἵνα καρπὸν πολὺν φέρητε, καὶ γενήσεσθε ἐμοὶ μαθηταί."},{"book":"ΚΑΤΑ ΙΩΑΝΝΗΝ","chapter":"15","verse":"9","text":"καθὼς ἠγάπησέ με ὁ πατήρ, κἀγὼ ἠγάπησα ὑμᾶς· μείνατε ἐν τῇ ἀγάπῃ τῇ ἐμῇ."},{"book":"ΚΑΤΑ ΙΩΑΝΝΗΝ","chapter":"15","verse":"10","text":"ἐὰν τὰς ἐντολάς μου τηρήσητε, μενεῖτε ἐν τῇ ἀγάπῃ μου, καθὼς ἐγὼ τὰς ἐντολὰς τοῦ πατρός μου τετήρηκα καὶ μένω αὐτοῦ ἐν τῇ ἀγάπῃ."},{"book":"ΚΑΤΑ ΙΩΑΝΝΗΝ","chapter":"15","verse":"11","text":"Ταῦτα λελάληκα ὑμῖν ἵνα ἡ χαρὰ ἡ ἐμὴ ἐν ὑμῖν μείνῃ καὶ ἡ χαρὰ ὑμῶν πληρωθῇ."},{"book":"ΚΑΤΑ ΙΩΑΝΝΗΝ","chapter":"15","verse":"12","text":"αὕτη ἐστὶν ἡ ἐντολὴ ἡ ἐμή, ἵνα ἀγαπᾶτε ἀλλήλους καθὼς ἠγάπησα ὑμᾶς."},{"book":"ΚΑΤΑ ΙΩΑΝΝΗΝ","chapter":"15","verse":"13","text":"μείζονα ταύτης ἀγάπην οὐδεὶς ἔχει, ἵνα τις τὴν ψυχὴν αὐτοῦ θῇ ὑπὲρ τῶν φίλων αὐτοῦ."},{"book":"ΚΑΤΑ ΙΩΑΝΝΗΝ","chapter":"15","verse":"14","text":"ὑμεῖς φίλοι μού ἐστε, ἐὰν ποιῆτε ὅσα ἐγὼ ἐντέλλομαι ὑμῖν."},{"book":"ΚΑΤΑ ΙΩΑΝΝΗΝ","chapter":"15","verse":"15","text":"οὐκέτι ὑμᾶς λέγω δούλους, ὅτι ὁ δοῦλος οὐκ οἶδε τί ποιεῖ αὐτοῦ ὁ κύριος· ὑμᾶς δὲ εἴρηκα φίλους, ὅτι πάντα ἃ ἤκουσα παρὰ τοῦ πατρός μου ἐγνώρισα ὑμῖν."},{"book":"ΚΑΤΑ ΙΩΑΝΝΗΝ","chapter":"15","verse":"16","text":"οὐχ ὑμεῖς με ἐξελέξασθε, ἀλλ᾽ ἐγὼ ἐξελεξάμην ὑμᾶς, καὶ ἔθηκα ὑμᾶς ἵνα ὑμεῖς ὑπάγητε καὶ καρπὸν φέρητε, καὶ ὁ καρπὸς ὑμῶν μένῃ, ἵνα ὅ τι ἂν αἰτήσητε τὸν πατέρα ἐν τῷ ὀνόματί μου, δῷ ὑμῖν."},{"book":"ΚΑΤΑ ΙΩΑΝΝΗΝ","chapter":"15","verse":"17","text":"ταῦτα ἐντέλλομαι ὑμῖν, ἵνα ἀγαπᾶτε ἀλλήλους."},{"book":"ΚΑΤΑ ΙΩΑΝΝΗΝ","chapter":"15","verse":"18","text":"Εἰ ὁ κόσμος ὑμᾶς μισεῖ, γινώσκετε ὅτι ἐμὲ πρῶτον ὑμῶν μεμίσηκεν."},{"book":"ΚΑΤΑ ΙΩΑΝΝΗΝ","chapter":"15","verse":"19","text":"εἰ ἐκ τοῦ κόσμου ἦτε, ὁ κόσμος ἂν τὸ ἴδιον ἐφίλει· ὅτι δὲ ἐκ τοῦ κόσμου οὐκ ἐστέ, ἀλλ᾽ ἐγὼ ἐξελεξάμην ὑμᾶς ἐκ τοῦ κόσμου, διὰ τοῦτο μισεῖ ὑμᾶς ὁ κόσμος."},{"book":"ΚΑΤΑ ΙΩΑΝΝΗΝ","chapter":"15","verse":"20","text":"μνημονεύετε τοῦ λόγου οὗ ἐγὼ εἶπον ὑμῖν· οὐκ ἔστι δοῦλος μείζων τοῦ κυρίου αὐτοῦ. εἰ ἐμὲ ἐδίωξαν, καὶ ὑμᾶς διώξουσιν· εἰ τὸν λόγον μου ἐτήρησαν, καὶ τὸν ὑμέτερον τηρήσουσιν."},{"book":"ΚΑΤΑ ΙΩΑΝΝΗΝ","chapter":"15","verse":"21","text":"ἀλλὰ ταῦτα πάντα ποιήσουσιν ὑμῖν διὰ τὸ ὄνομά μου, ὅτι οὐκ οἴδασι τὸν πέμψαντά με."},{"book":"ΚΑΤΑ ΙΩΑΝΝΗΝ","chapter":"15","verse":"22","text":"εἰ μὴ ἦλθον καὶ ἐλάλησα αὐτοῖς, ἁμαρτίαν οὐκ εἶχον· νῦν δὲ πρόφασιν οὐκ ἔχουσι περὶ τῆς ἁμαρτίας αὐτῶν."},{"book":"ΚΑΤΑ ΙΩΑΝΝΗΝ","chapter":"15","verse":"23","text":"ὁ ἐμὲ μισῶν καὶ τὸν πατέρα μου μισεῖ."},{"book":"ΚΑΤΑ ΙΩΑΝΝΗΝ","chapter":"15","verse":"24","text":"εἰ τὰ ἔργα μὴ ἐποίησα ἐν αὐτοῖς ἃ οὐδεὶς ἄλλος πεποίηκεν, ἁμαρτίαν οὐκ εἶχον· νῦν δὲ καὶ ἑωράκασι καὶ μεμισήκασι καὶ ἐμὲ καὶ τὸν πατέρα μου."},{"book":"ΚΑΤΑ ΙΩΑΝΝΗΝ","chapter":"15","verse":"25","text":"ἀλλ᾽ ἵνα πληρωθῇ ὁ λόγος ὁ γεγραμμένος ἐν τῷ νόμῳ αὐτῶν, ὅτι ἐμίσησάν με δωρεάν."},{"book":"ΚΑΤΑ ΙΩΑΝΝΗΝ","chapter":"15","verse":"26","text":"ὅταν δὲ ἔλθῃ ὁ παράκλητος ὃν ἐγὼ πέμψω ὑμῖν παρὰ τοῦ πατρός, τὸ Πνεῦμα τῆς ἀληθείας ὃ παρὰ τοῦ πατρὸς ἐκπορεύεται, ἐκεῖνος μαρτυρήσει περὶ ἐμοῦ·"},{"book":"ΚΑΤΑ ΙΩΑΝΝΗΝ","chapter":"15","verse":"27","text":"καὶ ὑμεῖς δὲ μαρτυρεῖτε, ὅτι ἀπ᾽ ἀρχῆς μετ᾽ ἐμοῦ ἐστε."}]}