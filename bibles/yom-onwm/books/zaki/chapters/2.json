{"data":[{"book":"Zaki","chapter":"2","verse":"1","text":"Bakhomba baama, beno lunzingilanga bu lueti wilukila Pfumu Yesu Klisto, Pfumu yi nkembo, lubika ba thalu yi zizi."},{"book":"Zaki","chapter":"2","verse":"2","text":"Zimbukila mutu kotidi mu nzo eno yi lukutukunu, vueti pheti yi noloayi minledi milembo lezama. Bosi muna yawu thangu buela mona mutu wunkakawusukama, wiza kota ayi vueti minledi mimvindu."},{"book":"Zaki","chapter":"2","verse":"3","text":"Vayi bu lumueni mutu vueti minledi minlezama ayi lunkembi : “Yiza vuandi vava, va buangu ki luzitu” vayi lukembi kuidi nsukami : “Yenda telama kuna” voti “yiza vuandi va tsi, vava ndieti tula malu mama”."},{"book":"Zaki","chapter":"2","verse":"4","text":"Buna luisi tula luviakunu ko ayi, kituka mazuzi momo madimayindu mambimbi ko e ?"},{"book":"Zaki","chapter":"2","verse":"5","text":"Luwa bakhomba ziama zi luzolo : a buevi, Nzambi kasia sobula kominsukami va nza muingi mikituka zimvuama mu minu ayi mintambula kipfumu kioki kavanina tsila kuidi batu boso beti kunzola e ?"},{"book":"Zaki","chapter":"2","verse":"6","text":"Vayi beno lueti lenza nsukami. Luisi zaba ko ti zimvuama bawu beti lumonisa phasi ayi bawu beti kulufunda kuidi mazuzi mu zitilibinadu e ?"},{"book":"Zaki","chapter":"2","verse":"7","text":"Bosi, keti bawu beti vueza dizina di kitoko diluvana Nzambi e ?"},{"book":"Zaki","chapter":"2","verse":"8","text":"Muaki enati lulembo kinzika Muina wu kipfumu ki Nzambi boso buididi mu masonoko ti : wela zola ndiaku banga bu weti kizodila ngeyo veka ; buna dimbotilulembo vangi."},{"book":"Zaki","chapter":"2","verse":"9","text":"Vayi enati lulembo tudi luviakunu mu batu, buna lulembo vodi masumu ayi Muina wulembo kulubedisa bila lukadi kuwukinzika."},{"book":"Zaki","chapter":"2","verse":"10","text":"Bila woso mutu weti kinzika Mina mioso vayi bundudi Muina wumosi kaka buna Mina mioso miawu kabundudi."},{"book":"Zaki","chapter":"2","verse":"11","text":"Bila mutu wowo wukamba ti : wulendi vanga kitsuza ko, wubuela tuba diaka : wulendi vonda ko. Enati wukadi vanga kitsuza vayi vondidi mutu buna Mina mioso miawu bundudi."},{"book":"Zaki","chapter":"2","verse":"12","text":"Bika lutubanga ayi luvanganga banga batu bafueti sambusu kuidi Mina mimvananga kiphuanza."},{"book":"Zaki","chapter":"2","verse":"13","text":"Nzambi wela sambisa, mu kambu kiadi, mutu wowo wela kambu moninabankaka kiadi vayi kiadi kieti nunga tsambusulu."},{"book":"Zaki","chapter":"2","verse":"14","text":"Bakhomba baama, mutu mbi kalenda baka mu tuba ti minu kidi yandi enati kakadi monisa kiawu mu mavanga mandi e ? Minu ki phila yoyi kilendakumvukisa e ?"},{"book":"Zaki","chapter":"2","verse":"15","text":"Enati khomba yi bakala voti yi nketo kasi ko minledi ayi bidia bi kadika lumbu ;"},{"book":"Zaki","chapter":"2","verse":"16","text":"Vayi wumosi mu beno wuba kembi “A bakundi, yendanu mu ndembama ; luyota mbazu ayi ludia bumboti” mu kambu ku bavana bima biobi bavuidi mfunu mu zinitu ziawu ; buna mfunu mbi e ?"},{"book":"Zaki","chapter":"2","verse":"17","text":"Yidi phila yimosi mu diambu di minu. Enati minu kikadi monika mu mavanga buna kidi kifua."},{"book":"Zaki","chapter":"2","verse":"18","text":"Vayi mutu wulenda tuba : “Ngeyo minu kidi yaku, minu mavanga madi yama.” Bika wumbonisa minu kiaku kikambulu mavanga bosi minu ndiekakumonisa minu kiama kidi ayi mavanga."},{"book":"Zaki","chapter":"2","verse":"19","text":"Ngeyo weti wilukila ti Nzambi yimosi kaka yidi. Bomboti kuandi ; vayi ziphevi zimbimbi zieti wilukila ti Nzambi yimosi kaka yidi ayi zieti tita."},{"book":"Zaki","chapter":"2","verse":"20","text":"Tala ngeyo wukadi yindula ! Tidi zaba ti minu kikambulu mavanga kidi kifua e ?"},{"book":"Zaki","chapter":"2","verse":"21","text":"Abalahami, nkulu eto, kasia kitulu ko mutu wusonga mu diambu di mavanga mandi bu katambika muanꞌandi Isaki banga dikaba va diziku e ?"},{"book":"Zaki","chapter":"2","verse":"22","text":"Wummona, minu kiandi ayi mavanga mandi binsala va kimosi. Minu kiandi kimonika minu kifuana mu diambu di mavanga mandi."},{"book":"Zaki","chapter":"2","verse":"23","text":"Buawu bobo budedikinina masonama mu minkanda mu diambu diandi : Abalahami wuwilukila Nzambi, ayi diawu katangulu mutu wusonga ayi wutedolo nkundi wu Nzambi."},{"book":"Zaki","chapter":"2","verse":"24","text":"Lumueni buabu ti mutu weti kitulu wusonga va meso ma Nzambimu diambu di mavanga mandi vayi bika sia ti mu diambu di minu kiandi kaka."},{"book":"Zaki","chapter":"2","verse":"25","text":"Lahabi, ndumba leta, kasia monika wusonga ko va meso ma Nzambi mu diambu di mavanga mandi bu kayakula bumboti bamvuala ayi bu kaba tinisina mu nzila yinkaka e ?"},{"book":"Zaki","chapter":"2","verse":"26","text":"Banga nitu yikambulu Pheve yidi yifua. Minu kikambulu mavanga kidi kifua."}]}