{"data":[{"book":"Tito","chapter":"3","verse":"1","text":"Waaku'mbu'ki'ye bandu panga bapalikwa kwaisimu na kwayu'wa alongosi babaatawala. Mwibi'ke wiso kwa kila lyengo linogau."},{"book":"Tito","chapter":"3","verse":"2","text":"Waabakiye kanebantukane mundu ywoywoti, kanebayu'mane, ila babe anogau na atu'lya kwa bandu boti."},{"book":"Tito","chapter":"3","verse":"3","text":"Kwa mwanjaa twenga twabene nsimu nsi'si' twaabile twaalalo, twakingayu'wa, twaatikongelwa, na twaatabilwe na maminyikio ga kila sampuli. Twaatami muulau na bwigu, twaatisukilwa na twenga ngatusukwana twabene na bene."},{"book":"Tito","chapter":"3","verse":"4","text":"Lakini unogau na upendo wa Nnu'ngu', Nkosopoli witu pawaumukulilwe,"},{"book":"Tito","chapter":"3","verse":"5","text":"aatukosopoli lili kwo pi'tya makowe gitu ga aki gatupangite, ila kwa kiya sake. Aatukosopoli kwa kutupeletea kwo belekwa kai' na kutupanga twayambi' kwa ndi'la ya Loo Mpeleteu."},{"book":"Tito","chapter":"3","verse":"6","text":"Nnu'ngu' atuulukiye Loo wake pangali li'ngi'lya kwo pi'tya Yesu Kilisitu Nkosopoli witu,"},{"book":"Tito","chapter":"3","verse":"7","text":"li'nga tubalangilwe aki kwa ngu'ngu' yake, tupate panga twaalisi ku'no katuu'bi'lya tubile na ukoto wangayomoka."},{"book":"Tito","chapter":"3","verse":"8","text":"Mayi'gi'yo gano ga kakape. Nikupala wenga ugakong'ondeli makowe ga, li'nga boti babamwu'bi'lya Nnu'ngu' babe na kilu'lu' so panga makowe manogau. Mayi'gi'yo go manogau kai' gakumpwaika kila mundu."},{"book":"Tito","chapter":"3","verse":"9","text":"Lakini utame kuutalu na nnomo au mataukyano ga kilogeloge bu'kana na salya au ngolo. Ago goti gapwaikali, kai', gabule bai."},{"book":"Tito","chapter":"3","verse":"10","text":"Mundu ywayu'mania bandu, unkwi'li'ke mala yimo au ata mala ibi'li', mana aakana kukuyu'wa ulekane nakwe mpamo."},{"book":"Tito","chapter":"3","verse":"11","text":"Utangite panga mundu kati ywo aulei ukakape, na sambi yake impwatya mwene."},{"book":"Tito","chapter":"3","verse":"12","text":"Nibini yenda tama kukilambo sa Nikapoli kwa wu'no nsimu woti wa mbepo, lakini naalu'a kuntuma Atema au Tikiko kasako, mana aikite akwo wenga waabini isa Nikapoli li'nga tukwembane."},{"book":"Tito","chapter":"3","verse":"13","text":"Ukondamie kunnyangatia Zena yu'lu' mundu wa salya, na Apolo. Waapei ili'be yoti yaipalikwa mumwanja wabe."},{"book":"Tito","chapter":"3","verse":"14","text":"Ayi' nga ndi'la yaipalikwa bandu bitu baiyi'gane panga makowe manogau, li'nga kwayangatiya apaali mumakowe go imukya. Kwo panga nyo, maisa gabe gaapangali gabule."},{"book":"Tito","chapter":"3","verse":"15","text":"Bandu boti bababile nanenga pano bendakusalimia. Tumbwelelo, na wenga kai' wasalimie aumini boti babatupenda muimani."}]}