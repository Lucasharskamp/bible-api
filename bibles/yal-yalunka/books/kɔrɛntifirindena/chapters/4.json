{"data":[{"book":"Kɔrɛnti Firindena","chapter":"4","verse":"1","text":"Nanara, wanli ito to en yi Alaa kininkininni, nxu mi tunnaxɔlɔma nxu ma."},{"book":"Kɔrɛnti Firindena","chapter":"4","verse":"2","text":"Nxu bata nxu mɛ yagi fe luxunxine birin na, nxu mi fefe ligama yanfani, nxu mi Alaa falan maxɛtɛma. Koni nxu ɲɔndin nan mayitama, alogo muxune birin xa nxɔ lannayaan nakɔrɔsi e xaxinle yi Ala yɛtagi."},{"book":"Kɔrɛnti Firindena","chapter":"4","verse":"3","text":"Nxu Yesu a fe Xibaru Faɲin naxan nalima, xa na mɔn luxunxi, a luxunxi muxune nan ma naxanye halagima."},{"book":"Kɔrɛnti Firindena","chapter":"4","verse":"4","text":"Dunuɲani ito mangan Setana bata dɛnkɛlɛyatarene xaxinle yidimi alogo e nama Alaa Muxu Sugandixina fe Xibaru Faɲin nɔrɔn to dɛgɛ. Alaa Muxu Sugandixin nan Ala sawuran na."},{"book":"Kɔrɛnti Firindena","chapter":"4","verse":"5","text":"Nxu mi nxu yɛtɛ a fe kawandi xan bama, fɔ nxu a falama Alaa Muxu Sugandixin Yesu nan Marigin na, e nun nxu bata findi ɛ walikɛne nan na Yesu a fe ra."},{"book":"Kɔrɛnti Firindena","chapter":"4","verse":"6","text":"Amasɔtɔ Ala naxan a falaxi, a naxa, “Kɛnɛnna xa mini dimini,”4.6 Dunuɲa Fɔlɔn 1.3 na Ala nan a ligaxi kɛnɛnna yi lu en bɔɲɛni, alogo en xa Alaa binyen kɛnɛnna kolon, naxan a Muxu Sugandixin yɛtagin ma."},{"book":"Kɔrɛnti Firindena","chapter":"4","verse":"7","text":"Koni en na nafulu kɛndɛn namaraxi bɛndɛ fɛɲɛne nan kui naxanye findixi en fati bɛndɛne ra, naxan a yitama a sɛnbɛ fisamantenni ito findixi Ala gbeen nan na, a mi kelixi en tan ma."},{"book":"Kɔrɛnti Firindena","chapter":"4","verse":"8","text":"Nxu yigbɛtɛnxi kiin birin yi, koni nxu mi yilunburunxi! Nxu xaminxi koni nxu mi yigitɛgɛxi!"},{"book":"Kɔrɛnti Firindena","chapter":"4","verse":"9","text":"Nxu bɛsɛnxɔnyaxi, koni nxu mi rabeɲinxi! Nxu rabiraxi koni nxu mi halagixi!"},{"book":"Kɔrɛnti Firindena","chapter":"4","verse":"10","text":"Nxu Yesu a sayaan tɔrɔn tongoma nxu fatini waxatin birin, alogo Yesu a dunuɲa yi gidin fan xa makɛnɛn nxu fatin xɔn."},{"book":"Kɔrɛnti Firindena","chapter":"4","verse":"11","text":"Hali nxu to nxu nii ra, nxu sayaan dɛ waxatin birin Yesu a fe ra, alogo a dunuɲa yi gidin xa makɛnɛn nxu fati bɛndɛn xɔn."},{"book":"Kɔrɛnti Firindena","chapter":"4","verse":"12","text":"Na bunna nɛɛn fa fala sayaan walima nxu tan yi koni nii rakisin nan walima ɛ tan yi."},{"book":"Kɔrɛnti Firindena","chapter":"4","verse":"13","text":"A sɛbɛxi Kitabun kui, a naxa, “N dɛnkɛlɛyaxi, nanara n yi falan ti.”4.13 Yaburin 116.10 Nxu tan nan fan falan tima dɛnkɛlɛyani na xaxili kedenni amasɔtɔ nxu bata dɛnkɛlɛya."},{"book":"Kɔrɛnti Firindena","chapter":"4","verse":"14","text":"Bayo nxu a kolon fa fala Ala naxan Marigi Yesu rakelixi sayani, na nan en fan nakelima sayani Yesu xɔn, a yi en birin malan en bode xɔn a yɛtagi."},{"book":"Kɔrɛnti Firindena","chapter":"4","verse":"15","text":"Na birin ligama ɛ tan nan ma fe ra alogo Alaa hinanna xa siga warɛ, a yi muxu wuyaxi li, e barika biran yi gbo ayi, na yi findi Alaa binyen na."},{"book":"Kɔrɛnti Firindena","chapter":"4","verse":"16","text":"Nanara, nxu mi tunnaxɔlɔma nxu ma. Hali nxu fati bɛndɛn to danguma, koni niin naxan nxu yi, na findima nɛn a nɛnɛn na lɔxɔ yo lɔxɔ."},{"book":"Kɔrɛnti Firindena","chapter":"4","verse":"17","text":"Bayo, en tɔrɔdin naxan yi waxatidini ito bun ma dunuɲa yi, na mi gbo xa a sa habadan barayi gbeen ma, en naxan sɔtɔma e xɔn."},{"book":"Kɔrɛnti Firindena","chapter":"4","verse":"18","text":"Nxu bata nxu yigin sa se totarene fari. Bayo seen naxanye toma, ne mi buma, koni seen naxanye mi toma, ne luma nɛn habadan!"}]}