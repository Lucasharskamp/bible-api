{"data":[{"book":"লূক","chapter":"1","verse":"1","text":"যা কিছু ঘটে গেছে, আমাদের মধ্যে অনেকেই তার একটি বিবরণ দেওয়ার চেষ্টা করেছেন।"},{"book":"লূক","chapter":"1","verse":"2","text":"যাঁরা প্রথম থেকেই সবকিছু চাক্ষুষ দেখেছেন ও বাক্যের পরিচর্যা করেছেন, তাঁরাই সে সমস্ত আমাদের কাছে সমর্পণ করেছেন।"},{"book":"লূক","chapter":"1","verse":"3","text":"মহামান্য থিয়ফিল, সেইজন্য আমি প্রথম থেকে সবকিছু সযত্নে অনুসন্ধান করে আপনার জন্য একটি সুবিন্যস্ত বিবরণ রচনা করা সংগত বিবেচনা করলাম,"},{"book":"লূক","chapter":"1","verse":"4","text":"যেন আপনি যে শিক্ষা লাভ করেছেন, সে বিষয়ে আপনার জ্ঞান সুনিশ্চিত হয়।"},{"book":"লূক","chapter":"1","verse":"5","text":"যিহূদিয়ার রাজা হেরোদের রাজত্বকালে সখরিয় নামে একজন যাজক ছিলেন। তিনি ছিলেন অবিয়ের পুরোহিত অধীনস্থ যাজক-সম্প্রদায়ভুক্ত। তাঁর স্ত্রী ইলিশাবেতও ছিলেন হারোণ বংশীয়।"},{"book":"লূক","chapter":"1","verse":"6","text":"তাঁরা উভয়েই ছিলেন ঈশ্বরের দৃষ্টিতে ধার্মিক। তাঁরা প্রভুর সমস্ত আজ্ঞা ও বিধিনিয়ম নির্দোষরূপে পালন করতেন।"},{"book":"লূক","chapter":"1","verse":"7","text":"কিন্তু তাঁরা ছিলেন নিঃসন্তান, কারণ ইলিশাবেত বন্ধ্যা ছিলেন এবং তাঁদের দুজনেরই বেশ বয়স হয়েছিল।"},{"book":"লূক","chapter":"1","verse":"8","text":"একদিন সখরিয়ের দলের পালা ছিল এবং তিনি ঈশ্বরের সামনে যাজকীয় পরিচর্যা করছিলেন।"},{"book":"লূক","chapter":"1","verse":"9","text":"যাজকীয় কাজের রীতি অনুসারে, প্রভুর মন্দিরে গিয়ে ধূপ জ্বালাবার জন্য তিনিই গুটিকাপাতের দ্বারা মনোনীত হয়েছিলেন।"},{"book":"লূক","chapter":"1","verse":"10","text":"সেই ধূপ জ্বালাবার সময় যখন উপস্থিত হল, সমবেত উপাসকেরা তখন বাইরে প্রার্থনা করছিলেন।"},{"book":"লূক","chapter":"1","verse":"11","text":"সেই সময় প্রভুর এক দূত ধূপ জ্বালাবার বেদির ডানদিকে দাঁড়িয়ে তাঁর কাছে আবির্ভূত হলেন।"},{"book":"লূক","chapter":"1","verse":"12","text":"তাঁকে দেখে সখরিয় বিস্ময়ে বিহ্বল ও ভীত হলেন।"},{"book":"লূক","chapter":"1","verse":"13","text":"কিন্তু দূত তাঁকে বললেন, “সখরিয়, ভয় পেয়ো না, ঈশ্বর তোমার প্রার্থনা শুনেছেন। তোমার স্ত্রী ইলিশাবেত তোমার জন্য এক পুত্রসন্তানের জন্ম দেবেন। তুমি তার নাম রাখবে, যোহন।"},{"book":"লূক","chapter":"1","verse":"14","text":"সে তোমার আনন্দ ও উল্লাসের কারণ হবে এবং তার জন্মে অনেক মানুষ উল্লসিত হবে,"},{"book":"লূক","chapter":"1","verse":"15","text":"কারণ প্রভুর দৃষ্টিতে সে হবে মহান। সে কখনও দ্রাক্ষারস, বা অন্য কোনো উত্তেজক পানীয় গ্রহণ করবে না এবং জন্মমুহূর্ত1:15 বা, মায়ের গর্ভ থেকেই। থেকেই সে পবিত্র আত্মায় পূর্ণ হবে।"},{"book":"লূক","chapter":"1","verse":"16","text":"ইস্রায়েলের বহু মানুষকে সে তাদের প্রভু ঈশ্বরের কাছে ফিরিয়ে আনবে।"},{"book":"লূক","chapter":"1","verse":"17","text":"ভাববাদী এলিয়ের আত্মা ও পরাক্রমে সে প্রভুর অগ্রগামী হবে; সকল পিতৃহৃদয়কে তাদের সন্তানের দিকে ফিরিয়ে আনবে, অবাধ্যদের ধার্মিকদের প্রজ্ঞাপথে নিয়ে আসবে—প্রভুর জন্য এক প্রজাসমাজকে প্রস্তুত করে তুলবে।”1:17 মালাখি 4:5,6"},{"book":"লূক","chapter":"1","verse":"18","text":"সখরিয় দূতকে জিজ্ঞাসা করলেন, “আমি কী করে এ বিষয়ে সুনিশ্চিত হব? কারণ আমি বৃদ্ধ, আমার স্ত্রীরও অনেক বয়স হয়েছে।”"},{"book":"লূক","chapter":"1","verse":"19","text":"দূত উত্তর দিলেন, “আমি গ্যাব্রিয়েল, ঈশ্বরের সামনে দাঁড়িয়ে থাকি। এই শুভবার্তা ব্যক্ত করার জন্য ও তোমার সঙ্গে কথা বলার জন্য আমাকে তোমার কাছে পাঠানো হয়েছে।"},{"book":"লূক","chapter":"1","verse":"20","text":"কিন্তু তুমি আমার কথা বিশ্বাস করলে না, যদিও সেকথা যথাসময়ে সত্য হয়ে উঠবে। এজন্য তুমি বোবা হয়ে যাবে এবং যতদিন না এই ঘটনা ঘটে, তুমি কথা বলতে পারবে না।”"},{"book":"লূক","chapter":"1","verse":"21","text":"এদিকে সখরিয়ের জন্য অপেক্ষায় লোকেরা অবাক হয়ে ভাবছিল, তিনি মন্দিরে কেন এত দেরি করছেন।"},{"book":"লূক","chapter":"1","verse":"22","text":"বাইরে বেরিয়ে এসে তিনি তাদের সঙ্গে কোনো কথা বলতে পারলেন না। তারা উপলব্ধি করল, তিনি মন্দিরে কোনো দর্শন লাভ করেছেন, কারণ তিনি ক্রমাগত ইঙ্গিতে তাদের বোঝাচ্ছিলেন, কিন্তু কথা বলতে পারছিলেন না।"},{"book":"লূক","chapter":"1","verse":"23","text":"তাঁর পরিচর্যার কাজ সম্পূর্ণ হলে তিনি ঘরে ফিরে গেলেন।"},{"book":"লূক","chapter":"1","verse":"24","text":"এরপরে তাঁর স্ত্রী ইলিশাবেত অন্তঃসত্ত্বা হলেন এবং পাঁচ মাস গোপনে অবস্থান করলেন।"},{"book":"লূক","chapter":"1","verse":"25","text":"তিনি বললেন, “প্রভু আমার জন্য এ কাজ করেছেন। এই সময়ে তিনি আমার প্রতি করুণা প্রদর্শন করেছেন, লোকসমাজ থেকে আমার অপবাদ দূর করেছেন।”"},{"book":"লূক","chapter":"1","verse":"26","text":"ছয় মাস1:26 অর্থাৎ, ইলিশাবেতের গর্ভে যোহনের আসার সময় থেকে। পরে ঈশ্বর তাঁর দূত গ্যাব্রিয়েলকে গালীল প্রদেশের নাসরৎ-নগরে এক কুমারীর কাছে পাঠালেন।"},{"book":"লূক","chapter":"1","verse":"27","text":"তিনি দাউদ বংশের যোষেফ নামে এক ব্যক্তির সঙ্গে বাগদত্তা হয়েছিলেন। সেই কুমারী কন্যার নাম ছিল মরিয়ম।"},{"book":"লূক","chapter":"1","verse":"28","text":"দূত তাঁর কাছে গিয়ে বললেন, “মহান অনুগ্রহের অধিকারিণী1:28 কোনো কোনো সংস্করণে, “নারীগণের মধ্যে তুমি ধন্য”, তোমাকে অভিনন্দন! প্রভু তোমার সঙ্গে আছেন।”"},{"book":"লূক","chapter":"1","verse":"29","text":"তাঁর কথা শুনে মরিয়ম অত্যন্ত বিচলিত হলেন এবং অবাক হয়ে ভাবলেন, এ কী ধরনের অভিবাদন হতে পারে!"},{"book":"লূক","chapter":"1","verse":"30","text":"কিন্তু দূত তাঁকে বললেন, “মরিয়ম, ভয় পেয়ো না। তুমি ঈশ্বরের অনুগ্রহ লাভ করেছ।"},{"book":"লূক","chapter":"1","verse":"31","text":"তুমি অন্তঃসত্ত্বা হয়ে এক পুত্রের জন্ম দেবে, আর তুমি তাঁর নাম রাখবে যীশু।"},{"book":"লূক","chapter":"1","verse":"32","text":"তিনি মহান হবেন ও পরাৎপরের পুত্র নামে আখ্যাত হবেন। প্রভু ঈশ্বর তাঁর পিতা দাউদের সিংহাসন তাঁকে দেবেন"},{"book":"লূক","chapter":"1","verse":"33","text":"এবং তিনি যাকোব বংশে চিরকাল রাজত্ব করবেন। তাঁর রাজত্বের কখনও অবসান হবে না।”"},{"book":"লূক","chapter":"1","verse":"34","text":"মরিয়ম দূতকে জিজ্ঞাসা করলেন, “তা কী করে হবে? আমি যে কুমারী!”"},{"book":"লূক","chapter":"1","verse":"35","text":"উত্তর দিয়ে দূত তাঁকে বললেন, “পবিত্র আত্মা তোমার উপরে অবতরণ করবেন ও পরাৎপরের শক্তি তোমাকে আবৃত করবে। তাই যে পবিত্র পুরুষ জন্মগ্রহণ করবেন, তিনি ঈশ্বরের পুত্র1:35 অথবা, তাই যে শিশু জন্মগ্রহণ করবেন, তিনি পবিত্ররূপে আখ্যাত হবেন। বলে আখ্যাত হবেন।"},{"book":"লূক","chapter":"1","verse":"36","text":"আর তোমার আত্মীয় ইলিশাবেতও বৃদ্ধ বয়সে সন্তানের মা হতে চলেছেন। যাকে সকলে বন্ধ্যা বলে জানত, এখন তাঁর ছয় মাস চলছে।"},{"book":"লূক","chapter":"1","verse":"37","text":"কারণ ঈশ্বর যা বলেন তা সবসময় সত্যি হয়।”"},{"book":"লূক","chapter":"1","verse":"38","text":"মরিয়ম উত্তর দিলেন, “আমি প্রভুর দাসী। আপনি যে রকম বললেন, আমার প্রতি সেরকমই হোক।” এরপর দূত তাঁকে ছেড়ে চলে গেলেন।"},{"book":"লূক","chapter":"1","verse":"39","text":"তখন মরিয়ম যিহূদিয়ার পার্বত্য অঞ্চলের এক নগরের দিকে দ্রুত বেরিয়ে পড়লেন।"},{"book":"লূক","chapter":"1","verse":"40","text":"সেখানে এসে তিনি সখরিয়ের বাড়িতে প্রবেশ করে ইলিশাবেতকে অভিনন্দন জানালেন।"},{"book":"লূক","chapter":"1","verse":"41","text":"ইলিশাবেত যখন মরিয়মের অভিনন্দন শুনলেন, তাঁর গর্ভে শিশুটি লাফ দিয়ে উঠল এবং ইলিশাবেত পবিত্র আত্মায় পূর্ণ হলেন।"},{"book":"লূক","chapter":"1","verse":"42","text":"উচ্ছ্বসিত স্বরে তিনি বলে উঠলেন, “নারীকুলে তুমি ধন্য, আর যে শিশুকে তুমি গর্ভে ধারণ করবে, সেও ধন্য।"},{"book":"লূক","chapter":"1","verse":"43","text":"আর আমার প্রতিই বা এত অনুগ্রহের কারণ কী যে, আমার প্রভুর মা আমার কাছে এসেছেন?"},{"book":"লূক","chapter":"1","verse":"44","text":"তোমার অভিনন্দন আমার কানে প্রবেশ করা মাত্র, আমার গর্ভের শিশুটি আনন্দে নেচে উঠল।"},{"book":"লূক","chapter":"1","verse":"45","text":"ধন্য সেই নারী, যে বিশ্বাস করেছে, প্রভুর প্রতিশ্রুতি তাঁর জীবনে সার্থক হয়ে উঠবে।”"},{"book":"লূক","chapter":"1","verse":"46","text":"তখন মরিয়ম বললেন,"},{"book":"লূক","chapter":"1","verse":"47","text":"আমার পরিত্রাতা ঈশ্বরে আমার আত্মা উল্লাস করে।"},{"book":"লূক","chapter":"1","verse":"48","text":"কারণ তিনি তাঁর এই দীনদরিদ্র দাসীর প্রতি"},{"book":"লূক","chapter":"1","verse":"49","text":"কারণ যিনি পরাক্রমী, যিনি আমার জন্য কত মহৎ কাজ সাধন করেছেন—"},{"book":"লূক","chapter":"1","verse":"50","text":"যারা তাঁকে ভয় করে, তাদেরই জন্য"},{"book":"লূক","chapter":"1","verse":"51","text":"তাঁর বাহু সব পরাক্রম কাজ সাধন করেছে;"},{"book":"লূক","chapter":"1","verse":"52","text":"শাসকদের তিনি সিংহাসনচ্যূত করেছেন,"},{"book":"লূক","chapter":"1","verse":"53","text":"তিনি উত্তম দ্রব্যে ক্ষুধার্তদের তৃপ্ত করেছেন,"},{"book":"লূক","chapter":"1","verse":"54","text":"আপন করুণার কথা স্মরণ করে,"},{"book":"লূক","chapter":"1","verse":"55","text":"যেমন আমাদের পিতৃপুরুষদের কাছে বলেছিলেন,"},{"book":"লূক","chapter":"1","verse":"56","text":"মরিয়ম প্রায় তিন মাস ইলিশাবেতের কাছে রইলেন, তারপর তিনি বাড়িতে ফিরে এলেন।"},{"book":"লূক","chapter":"1","verse":"57","text":"প্রসবের সময় পূর্ণ হলে, ইলিশাবেত এক পুত্রসন্তানের জন্ম দিলেন।"},{"book":"লূক","chapter":"1","verse":"58","text":"তাঁর প্রতিবেশী এবং আত্মীয়পরিজনেরা শুনল যে, প্রভু তাঁর প্রতি মহৎ করুণা প্রদর্শন করেছেন, আর তারাও তাঁর আনন্দের অংশীদার হল।"},{"book":"লূক","chapter":"1","verse":"59","text":"অষ্টম দিনে তারা শিশুটিকে সুন্নত করার জন্য এসে তার পিতার নাম অনুসারে শিশুটির নাম সখরিয় রাখতে চাইল।"},{"book":"লূক","chapter":"1","verse":"60","text":"কিন্তু তার মা বলে উঠলেন, “না, ওর নাম হবে যোহন।”"},{"book":"লূক","chapter":"1","verse":"61","text":"তারা তাঁকে বলল, “কেন? আপনার আত্মীয়স্বজনদের মধ্যে কারও তো এই নাম নেই!”"},{"book":"লূক","chapter":"1","verse":"62","text":"তখন তারা তার পিতার কাছে ইশারায় জানতে চাইল, তিনি শিশুটির কী নাম রাখতে চান।"},{"book":"লূক","chapter":"1","verse":"63","text":"তিনি একটি লিপিফলক চেয়ে নিলেন এবং সবাইকে অবাক করে দিয়ে লিখলেন, “ওর নাম যোহন।”"},{"book":"লূক","chapter":"1","verse":"64","text":"সঙ্গে সঙ্গে তাঁর মুখ খুলে গেল, জিভের জড়তা চলে গেল, আর তিনি কথা বলতে লাগলেন ও ঈশ্বরের প্রশংসায় মুখর হলেন।"},{"book":"লূক","chapter":"1","verse":"65","text":"প্রতিবেশীরা সবাই ভীত হল এবং যিহূদিয়ার সমস্ত পার্বত্য অঞ্চলের লোকেরা এসব বিষয় নিয়ে আলোচনা করতে লাগল।"},{"book":"লূক","chapter":"1","verse":"66","text":"যারা শুনল, তারা প্রত্যেকেই বিস্মিত হয়ে বলাবলি করল, “এই শিশুটি তাহলে ভবিষ্যতে কী হবে?” কারণ প্রভুর হাত1:66 অর্থাৎ, প্রভুর সান্নিধ্য। ছিল তার সহায়।"},{"book":"লূক","chapter":"1","verse":"67","text":"তখন তার পিতা সখরিয় পবিত্র আত্মায় পরিপূর্ণ হয়ে ভাববাণী করলেন। তিনি বললেন:"},{"book":"লূক","chapter":"1","verse":"68","text":"“প্রভু, ইস্রায়েলের ঈশ্বরের নাম প্রশংসিত হোক,"},{"book":"লূক","chapter":"1","verse":"69","text":"তিনি তাঁর দাস দাউদের বংশে আমাদের জন্য"},{"book":"লূক","chapter":"1","verse":"70","text":"(বহুকাল আগে তাঁর পবিত্র ভাববাদীদের মাধ্যমে তিনি যেমন বলেছিলেন),"},{"book":"লূক","chapter":"1","verse":"71","text":"যেন আমরা আমাদের সব শত্রুর কবল থেকে উদ্ধার পাই,"},{"book":"লূক","chapter":"1","verse":"72","text":"আমাদের পিতৃপুরুষদের প্রতি করুণা প্রদর্শন"},{"book":"লূক","chapter":"1","verse":"73","text":"আমাদের পিতা অব্রাহামের কাছে তিনি যা শপথ করেছিলেন:"},{"book":"লূক","chapter":"1","verse":"74","text":"তিনি আমাদের সব শত্রুর হাত থেকে"},{"book":"লূক","chapter":"1","verse":"75","text":"যেন তাঁর সামনে পবিত্রতায় ও ধার্মিকতায় আমরা তাঁর সেবা করে যাই।"},{"book":"লূক","chapter":"1","verse":"76","text":"“আর তুমি, আমার শিশুসন্তান,"},{"book":"লূক","chapter":"1","verse":"77","text":"তাঁর প্রজাবৃন্দকে, তাদের পাপসমূহ ক্ষমার মাধ্যমে"},{"book":"লূক","chapter":"1","verse":"78","text":"আমাদের ঈশ্বরের স্নেহময় করুণার গুণে,"},{"book":"লূক","chapter":"1","verse":"79","text":"যারা অন্ধকারে, মৃত্যুচ্ছায়ায় বসবাস করছে,"},{"book":"লূক","chapter":"1","verse":"80","text":"আর বয়স বৃদ্ধির সঙ্গে সঙ্গে সেই শিশু আত্মাতে বলীয়ান হয়ে উঠলেন এবং ইস্রায়েলের জনসমক্ষে আত্মপ্রকাশ না করা পর্যন্ত, তিনি মরুপ্রান্তরে বসবাস করলেন।"}]}