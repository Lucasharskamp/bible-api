{"data":[{"book":"Exodus","chapter":"11","verse":"1","text":"Jahweh had tot Moses gezegd: Nog één plaag zal Ik over Farao en over Egypte brengen; dan zal hij u van hier laten gaan. En wanneer hij u eindelijk laat vertrekken, zal hij u zelfs met geweld verdrijven."},{"book":"Exodus","chapter":"11","verse":"2","text":"Zeg dus aan het volk, dat ze allen, mannen en vrouwen, van hun kennissen gouden en zilveren sieraden eisen."},{"book":"Exodus","chapter":"11","verse":"3","text":"Want reeds had Jahweh de Egyptenaren murw geslagen; bovendien was Moses een man van hoog aanzien in Egypte, zowel bij het hof van Farao als bij het volk."},{"book":"Exodus","chapter":"11","verse":"4","text":"En Moses vervolgde: Zo spreekt Jahweh! Te middernacht zal Ik door Egypte trekken."},{"book":"Exodus","chapter":"11","verse":"5","text":"Dan zullen alle eerstgeborenen in het land van Egypte sterven, van den eerstgeborene van Farao af, die op zijn troon is gezeten, tot den eerstgeborene van de slavin, die achter de handmolen zit; en al het eerstgeborene van het vee bovendien."},{"book":"Exodus","chapter":"11","verse":"6","text":"Er zal een zo luid geschrei over heel Egypte weerklinken, als er nog nooit is geweest, en ook nooit meer zal zijn."},{"book":"Exodus","chapter":"11","verse":"7","text":"Maar geen hond zal er tegen een van Israëls kinderen blaffen, tegen mens noch dier; opdat gij moogt weten, dat Jahweh onderscheid maakt tussen Egypte en Israël."},{"book":"Exodus","chapter":"11","verse":"8","text":"Dan zal heel dit hof hier naar mij toe komen, zich voor mij ter aarde werpen en zeggen: Ga heen met al het volk, dat u volgen wil. En dan zal ik gaan! Toen liep hij, ziedend van toorn, van Farao weg."},{"book":"Exodus","chapter":"11","verse":"9","text":"Want Jahweh had Moses en Aäron voorspeld: Farao zal niet naar u luisteren, opdat mijn wonderen in Egypte nog groter worden."},{"book":"Exodus","chapter":"11","verse":"10","text":"Moses en Aäron hadden al deze wonderen voor Farao verricht; maar Jahweh had het hart van Farao verhard, zodat hij de Israëlieten niet uit zijn land liet vertrekken."}]}