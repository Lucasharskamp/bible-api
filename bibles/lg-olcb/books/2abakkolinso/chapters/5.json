{"data":[{"book":"2 Abakkolinso","chapter":"5","verse":"1","text":"Kubanga tumanyi ng’ennyumba yaffe ey’ensiisira ey’oku nsi bw’erisaanyizibwawo, tulina ennyumba okuva eri Katonda, ennyumba etaakolebwa na mikono, ey’olubeerera ey’omu ggulu."},{"book":"2 Abakkolinso","chapter":"5","verse":"2","text":"Kubanga tusindira mu nnyumba eno, nga twegomba okwambazibwa ennyumba yaffe eriva mu ggulu."},{"book":"2 Abakkolinso","chapter":"5","verse":"3","text":"Kubanga bwe tulyambazibwa, tetulisangibwa nga tuli bwereere."},{"book":"2 Abakkolinso","chapter":"5","verse":"4","text":"Kubanga ffe abali mu nsiisira eno tusinda, nga tuzitoowererwa, nga tetwagala kusangibwa nga tetwambadde, wabula nga twambadde, omubiri ogufa gumiribwe obulamu."},{"book":"2 Abakkolinso","chapter":"5","verse":"5","text":"Oyo eyatuteekerateekera ekintu ekyo kyennyini ye Katonda oyo eyatuwa amazima g’Omwoyo."},{"book":"2 Abakkolinso","chapter":"5","verse":"6","text":"Noolwekyo tulina obwesige bulijjo nga tumanyi nti bwe tuba mu mubiri guno, tetuba waffe, olwo nga tetuli na Mukama waffe."},{"book":"2 Abakkolinso","chapter":"5","verse":"7","text":"Kubanga tutambula lwa kukkiriza so si lw’amaaso gaffe bye galaba."},{"book":"2 Abakkolinso","chapter":"5","verse":"8","text":"Noolwekyo tuli bagumu era tuli basanyufu, wakiri okuva mu mibiri guno ne tubeera ewaffe mu ggulu ne Mukama waffe."},{"book":"2 Abakkolinso","chapter":"5","verse":"9","text":"Noolwekyo kyetuva tunoonya oba nga tuli ewaffe oba nga tetuli waffe, tumusanyuse."},{"book":"2 Abakkolinso","chapter":"5","verse":"10","text":"Kubanga ffe ffenna kitugwanira okulabika mu maaso g’entebe ya Kristo ey’okusalirako omusango, buli muntu asalirwe olw’ebyo bye yakola ng’akyali mulamu, okusinziira ku ebyo bye yakola oba birungi oba bibi."},{"book":"2 Abakkolinso","chapter":"5","verse":"11","text":"Noolwekyo bwe tumanya entiisa ya Katonda, kyetuva tukola obutaweera okuleeta abantu eri Kristo, era kye tuli kimanyiddwa eri Katonda, era nsuubira nga bwe kiri ne mu mitima gyammwe."},{"book":"2 Abakkolinso","chapter":"5","verse":"12","text":"Tetugezaako kuddamu kubeenyumiririzaako, naye tubawa omukisa okwenyumiriza ku lwaffe, musobole okuba n’eky’okuddamu abo ababeewaanirako kyokka nga mu mitima gyabwe si ba mazima."},{"book":"2 Abakkolinso","chapter":"5","verse":"13","text":"Bwe tuwulikika ng’abagudde eddalu olw’ebyo bye tweyogerako, tukikoze ku bwammwe."},{"book":"2 Abakkolinso","chapter":"5","verse":"14","text":"Kubanga okwagala kwa Katonda kutuwaliriza, ng’omu bwe yafiirira bonna, bonna kyebaava bafa."},{"book":"2 Abakkolinso","chapter":"5","verse":"15","text":"Yafiirira abantu bonna; abalamu balemenga okubeera abalamu ku bwabwe bokka, wabula ku bw’oyo eyabafiirira era n’azuukira,"},{"book":"2 Abakkolinso","chapter":"5","verse":"16","text":"okuva kaakano, tuleme okumanya omuntu yenna mu mubiri, bwe tuba nga ddala twamanya Kristo mu mubiri. Naye kaakano tetukyamumanyi bwe tutyo."},{"book":"2 Abakkolinso","chapter":"5","verse":"17","text":"Noolwekyo omuntu yenna bw’abeera mu Kristo, aba kitonde kiggya; eby’edda nga bigenze, laba ng’afuuse muggya."},{"book":"2 Abakkolinso","chapter":"5","verse":"18","text":"Ebintu byonna biva eri Katonda eyatukomyawo gy’ali nga tuyita mu Kristo, era ne tuweebwa obuweereza obw’okutabaganya."},{"book":"2 Abakkolinso","chapter":"5","verse":"19","text":"Kubanga Katonda yali mu Kristo, ng’atabagana n’abantu, nga tababalira, bibi byabwe, n’atuteresa ffe obubaka obw’okutabaganya."},{"book":"2 Abakkolinso","chapter":"5","verse":"20","text":"Noolwekyo ku bwa Kristo tuli babaka, era Katonda atuma ffe okwogera nammwe. Kyetuva tubeegayirira, ku bwa Kristo, mutabagane ne Katonda."},{"book":"2 Abakkolinso","chapter":"5","verse":"21","text":"Kubanga oyo ataamanya kibi, yafuuka ekibi ku lwaffe, tulyoke tufune obutuukirivu obuva eri Katonda mu Yesu."}]}