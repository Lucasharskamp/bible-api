{"data":[{"book":"Marko","chapter":"11","verse":"1","text":"Atayandikira ku Yerusalemu, anafika ku Betifage ndi Betaniya ku phiri la Olivi. Yesu anatuma awiri a ophunzira ake"},{"book":"Marko","chapter":"11","verse":"2","text":"nati kwa iwo, “Pitani ku mudzi uli patsogolo panu, ndipo mukamakalowa, mukapeza mwana wabulu atamangiriridwa pamenepo, amene wina aliyense sanakwerepo. Kamumasuleni ndi kubwera naye kuno."},{"book":"Marko","chapter":"11","verse":"3","text":"Ngati wina aliyense akakufunsani kuti, ‘Mukuchita zimenezi chifukwa chiyani?’ Kamuwuzeni kuti, ‘Ambuye akumufuna ndipo akamutumiza kuno msanga.’ ”"},{"book":"Marko","chapter":"11","verse":"4","text":"Anapita ndipo anakapeza mwana wabulu ali kunja mu msewu waukulu atamumangirira pa chipata. Pamene anamumasula,"},{"book":"Marko","chapter":"11","verse":"5","text":"anthu ena amene anayima pomwepo anafunsa kuti, “Mukuchita chiyani, kumasula mwana wabuluyo?”"},{"book":"Marko","chapter":"11","verse":"6","text":"Iwo anayankha monga mmene Yesu anawawuzira, ndipo anthu aja anawalola kuti apite."},{"book":"Marko","chapter":"11","verse":"7","text":"Atafika naye mwana wabulu kwa Yesu, nayika mikanjo yawo pa buluyo, Iye anakwerapo."},{"book":"Marko","chapter":"11","verse":"8","text":"Anthu ambiri anayala mikanjo yawo pa msewu, pamene ena anayala nthambi zomwe anadula mʼminda."},{"book":"Marko","chapter":"11","verse":"9","text":"Amene anatsogola ndi iwo amene ankatsatira ankafuwula kuti,"},{"book":"Marko","chapter":"11","verse":"10","text":"“Odala ndi ufumu umene ukubwera wa abambo athu Davide!”"},{"book":"Marko","chapter":"11","verse":"11","text":"Yesu analowa mu Yerusalemu napita ku Nyumba ya Mulungu. Anayangʼana zonse, koma popeza kuti nthawi inali itapita, anatuluka kupita ku Betaniya pamodzi ndi khumi ndi awiriwo."},{"book":"Marko","chapter":"11","verse":"12","text":"Mmawa mwake pamene amachoka ku Betaniya, Yesu anamva njala."},{"book":"Marko","chapter":"11","verse":"13","text":"Ataonera patali mtengo wamkuyu uli ndi masamba, anapita kuti akaone ngati unali ndi chipatso chilichonse. Atafika, sanapezemo kanthu koma masamba, chifukwa sinali nthawi ya nkhuyu."},{"book":"Marko","chapter":"11","verse":"14","text":"Ndipo Iye anati kwa mtengo, “Palibe amene adzadyenso chipatso kuchokera kwa iwe.” Ndipo ophunzira ake anamva Iye akunena izi."},{"book":"Marko","chapter":"11","verse":"15","text":"Atafika ku Yerusalemu, Yesu analowa mʼbwalo lakunja la Nyumba ya Mulungu ndipo anayamba kupirikitsa anthu amene amagula ndi kugulitsa mʼmenemo. Anagubuduza matebulo a osintha ndalama ndi mipando ya ogulitsa nkhunda,"},{"book":"Marko","chapter":"11","verse":"16","text":"ndipo Iye sanalole aliyense kugulitsa malonda mʼmabwalo a Nyumba ya Mulungu."},{"book":"Marko","chapter":"11","verse":"17","text":"Ndipo pamene ankawaphunzitsa, Iye anati, “Kodi sikunalembedwe kuti, ‘Nyumba yanga idzatchedwa Nyumba ya mapemphero kwa anthu a mitundu yonse?’ Koma inu mwayisandutsa ‘phanga la achifwamba.’ ”"},{"book":"Marko","chapter":"11","verse":"18","text":"Akulu a ansembe ndi aphunzitsi amalamulo anamva izi ndipo anayamba kufuna njira yoti amuphere Iye, pakuti amamuopa, chifukwa gulu lonse la anthu linazizwa ndi chiphunzitso chake."},{"book":"Marko","chapter":"11","verse":"19","text":"Pofika madzulo, iwo anatuluka mu mzindamo."},{"book":"Marko","chapter":"11","verse":"20","text":"Mmamawa, pamene ankayenda, anaona mtengo wamkuyu uja utafota kuyambira ku mizu."},{"book":"Marko","chapter":"11","verse":"21","text":"Petro anakumbukira nati kwa Yesu, “Aphunzitsi, taonani! Mtengo wamkuyu munawutemberera uja wafota!”"},{"book":"Marko","chapter":"11","verse":"22","text":"Yesu anayankha kuti, “Khalani ndi chikhulupiriro mwa Mulungu."},{"book":"Marko","chapter":"11","verse":"23","text":"Zoonadi, Ine ndikuwuzani kuti ngati wina aliyense angalamule phiri ili kuti, ‘Pita, kadziponye mʼnyanja,’ ndipo wosakayika mu mtima mwake koma kukhulupirira kuti chimene akunena chidzachitika, chidzachitikadi kwa iyeyo."},{"book":"Marko","chapter":"11","verse":"24","text":"Nʼchifukwa chake ndikukuwuzani kuti chilichonse chimene mupempha mʼpemphero, khulupirirani kuti mwalandira, ndipo chidzakhala chanu."},{"book":"Marko","chapter":"11","verse":"25","text":"Pamene muyimirira kupemphera, ngati muli ndi chifukwa ndi wina, mukhululukireni, kuti Atate anu akumwamba akukhululukireni machimo anu.”"},{"book":"Marko","chapter":"11","verse":"26","text":"(Koma ngati simukhululukirana, ngakhale Atate anu akumwamba sadzakhululukira machimo anu)."},{"book":"Marko","chapter":"11","verse":"27","text":"Iwo anafikanso ku Yerusalemu, ndipo pamene Yesu amayenda mʼmabwalo a Nyumba ya Mulungu, akulu a ansembe, aphunzitsi amalamulo ndi akuluakulu anabwera kwa Iye."},{"book":"Marko","chapter":"11","verse":"28","text":"Iwo anafunsa kuti, “Mukuchita izi ndi ulamuliro wanji? Ndipo anakupatsani ulamuliro umenewu ndi ndani?”"},{"book":"Marko","chapter":"11","verse":"29","text":"Yesu anayankha kuti, “Ndikufunsani funso limodzi. Mundiyankhe, ndipo ndikuwuzani ndi ulamuliro wanji umene ndikuchitira izi."},{"book":"Marko","chapter":"11","verse":"30","text":"Ubatizo wa Yohane, unali wochokera kumwamba, kapena kwa anthu? Ndiwuzeni.”"},{"book":"Marko","chapter":"11","verse":"31","text":"Iwo anakambirana pakati pawo ndipo anati, “Tikati, ‘Wochokera kumwamba,’ atifunsa kuti, ‘Nanga nʼchifukwa chiyani simunamukhulupirire?’"},{"book":"Marko","chapter":"11","verse":"32","text":"Koma ife tikati, ‘Wochokera kwa anthu.’ ” (Amaopa anthu, pakuti aliyense amakhulupirira kuti Yohane analidi mneneri)."},{"book":"Marko","chapter":"11","verse":"33","text":"Ndipo anamuyankha Yesu kuti, “Sitikudziwa.”"}]}