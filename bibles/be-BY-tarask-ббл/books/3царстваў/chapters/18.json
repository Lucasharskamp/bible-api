{"data":[{"book":"3 ЦАРСТВАЎ","chapter":"18","verse":"1","text":"Як прайшло шмат дзён было слова Гасподняе Ільлю ў трэці год: ідзі і пакажыся Ахаву, і Я дам дождж на зямлю."},{"book":"3 ЦАРСТВАЎ","chapter":"18","verse":"2","text":"І пайшоў Ільля паказацца Ахаву. А голад вялікі быў у Самарыі."},{"book":"3 ЦАРСТВАЎ","chapter":"18","verse":"3","text":"І паклікаў Ахаў Аўдзія, які начальнічаў над палацам. А Аўдзій быў чалавек вельмі богабаязны,"},{"book":"3 ЦАРСТВАЎ","chapter":"18","verse":"4","text":"і калі Езавэль зьнішчала прарокаў Гасподніх, Аўдзій узяў сто прарокаў і хаваў іх, па пяцьдзясят чалавек, у пячорах і карміў іх хлебам і вадою."},{"book":"3 ЦАРСТВАЎ","chapter":"18","verse":"5","text":"І сказаў Ахаў Аўдзію: ідзі па зямлі да ўсіх крыніц водных і да ўсіх патокаў на зямлі, ці ня знойдзем дзе-небудзь травы, каб нам пракарміць коней і ня страціць быдла."},{"book":"3 ЦАРСТВАЎ","chapter":"18","verse":"6","text":"І падзялілі яны паміж сабою зямлю, каб абысьці яе: Ахаў асобна пайшоў адною дарогай, і Аўдзій асобна пайшоў другою дарогай."},{"book":"3 ЦАРСТВАЎ","chapter":"18","verse":"7","text":"Калі Аўдзій ішоў дарогаю, вось, насустрач яму ідзе Ільля. Ён пазнаў яго і ўпаў на аблічча сваё і сказаў: ці ты гэта, спадару мой Ільля?"},{"book":"3 ЦАРСТВАЎ","chapter":"18","verse":"8","text":"Той сказаў яму: я, ідзі, скажы гаспадару свайму: Ільля тут."},{"book":"3 ЦАРСТВАЎ","chapter":"18","verse":"9","text":"Ён сказаў: чым я правініўся, што ты перадаеш раба твайго ў рукі Ахаву, каб забіць мяне?"},{"book":"3 ЦАРСТВАЎ","chapter":"18","verse":"10","text":"Жывы Гасподзь Бог твой! няма ніводнага народу і царства, куды б ня пасылаў гаспадар мой шукаць цябе; і калі яму казалі, што цябе няма, ён браў клятву з таго, царства і народу, што не маглі знайсьці цябе;"},{"book":"3 ЦАРСТВАЎ","chapter":"18","verse":"11","text":"а ты цяпер кажаш: ідзі, скажы гаспадару свайму: Ільля тут."},{"book":"3 ЦАРСТВАЎ","chapter":"18","verse":"12","text":"Калі я пайду ад цябе, тады Дух Гасподні аднясе цябе, ня ведаю, куды; і калі я пайду паведаміць Ахаву, і ён ня знойдзе цябе, дык ён заб'е мяне; а раб твой богабаязны з маладосьці сваёй."},{"book":"3 ЦАРСТВАЎ","chapter":"18","verse":"13","text":"Хіба ня сказана гаспадару майму, што я зрабіў, калі Езавэль забівала прарокаў Гасподніх, як я хаваў сто чалавек прарокаў Гасподніх, па пяцьдзясят чалавек, у пячорах і карміў іх хлебам і вадою?"},{"book":"3 ЦАРСТВАЎ","chapter":"18","verse":"14","text":"А ты цяпер кажаш: ідзі, скажы гаспадару свайму: Ільля тут; ён заб'е мяне."},{"book":"3 ЦАРСТВАЎ","chapter":"18","verse":"15","text":"І сказаў Ільля: жывы Гасподзь Саваоф, прад Якім я стаю! сёньня я пакажуся яму."},{"book":"3 ЦАРСТВАЎ","chapter":"18","verse":"16","text":"І пайшоў Аўдзій насустрач Ахаву і данёс яму. І пайшоў Ахаў насустрач Ільлю."},{"book":"3 ЦАРСТВАЎ","chapter":"18","verse":"17","text":"Калі Ахаў убачыў Ільлю, дык сказаў Ахаў яму: ці ты гэта, хто бянтэжыць Ізраіля?"},{"book":"3 ЦАРСТВАЎ","chapter":"18","verse":"18","text":"І сказаў Ільля: ня я бянтэжу Ізраіля, а ты і дом бацькі твайго, тым, што вы пагардзілі загадамі Гасподнімі і ідзяце сьледам за Вааламі;"},{"book":"3 ЦАРСТВАЎ","chapter":"18","verse":"19","text":"цяпер пашлі і зьбяры да мяне ўсяго Ізраіля на гару Карміл, і чатырыста пяцьдзясят прарокаў Ваалавых, і чатырыста - прарокаў дуброўных, якія кормяцца ад стала Езавэлі."},{"book":"3 ЦАРСТВАЎ","chapter":"18","verse":"20","text":"І паслаў Ахаў да ўсіх сыноў Ізраілевых і сабраў усіх на гару Карміл."},{"book":"3 ЦАРСТВАЎ","chapter":"18","verse":"21","text":"І падышоў Ільля да ўсяго народу і сказаў: ці доўга вам кульгаць на абодва калены? Калі Гасподзь ёсьць Бог, дык ідзеце сьледам за Ім; калі Ваал, дык ідзеце сьледам за ім. І не адказваў народ яму ні слова."},{"book":"3 ЦАРСТВАЎ","chapter":"18","verse":"22","text":"І сказаў Ільля народу: я адзін застаўся прарок Гасподні, а прарокаў Ваалавых чатырыста пяцьдзясят чалавек;"},{"book":"3 ЦАРСТВАЎ","chapter":"18","verse":"23","text":"хай дадуць нам двух цялят, і хай яны выберуць сабе адно цяля, і расьсякуць яго, і пакладуць на дровы, але агню хай не падкладваюць; а я падрыхтую другое цяля і пакладу на дровы, а агню не падкладу;"},{"book":"3 ЦАРСТВАЎ","chapter":"18","verse":"24","text":"і паклічце вы імя бога вашага, а я паклічу імя Госпада Бога майго. Той Бог, Які дасьць адказ праз агонь, ёсьць Бог. І адказваў увесь народ і сказаў: добра."},{"book":"3 ЦАРСТВАЎ","chapter":"18","verse":"25","text":"І сказаў Ільля прарокам Ваалавым: выберце сабе адно цяля і падрыхтуйце вы раней, бо вас многа; і паклічце імя бога вашага, але агню не падкладвайце."},{"book":"3 ЦАРСТВАЎ","chapter":"18","verse":"26","text":"І ўзялі яны цяля, якое было дадзена ім, і прыгатавалі, і клікалі імя Ваала з раніцы да полудня, кажучы: Ваале, пачуй нас! Але ня было ні голасу, ні адказу. І скакалі яны каля ахвярніка, які зрабілі."},{"book":"3 ЦАРСТВАЎ","chapter":"18","verse":"27","text":"Аполудні Ільля пачаў сьмяяцца зь іх і казаў: крычэце гучным голасам, бо ён бог; магчыма, ён задумаўся, альбо заняты чым-небудзь, альбо ў дарозе, а можа, і сьпіць, дык ён прачнецца!"},{"book":"3 ЦАРСТВАЎ","chapter":"18","verse":"28","text":"І пачалі яны крычаць гучным голасам і калолі сябе як звычайна нажамі і дзідамі, так што кроў лілася па іх."},{"book":"3 ЦАРСТВАЎ","chapter":"18","verse":"29","text":"Прайшоў полудзень, а яны ўсё яшчэ шалелі да самага часу вечаровага ахвярапрынашэньня; але ня было ні голасу, ні адказу, ні почуту."},{"book":"3 ЦАРСТВАЎ","chapter":"18","verse":"30","text":"Тады Ільля сказаў усяму народу: хадземце да мяне. І падышоў увесь народ да яго. Ён аднавіў разбураны ахвярнік Гасподні."},{"book":"3 ЦАРСТВАЎ","chapter":"18","verse":"31","text":"І ўзяў Ільля дванаццаць камянёў, па колькасьці каленаў сыноў Якава, якому Гасподзь сказаў так: Ізраіль будзе імя тваё."},{"book":"3 ЦАРСТВАЎ","chapter":"18","verse":"32","text":"І пабудаваў з гэтых камянёў ахвярнік у імя Госпада, і зрабіў вакол ахвярніка роў, ёмістасьцю ў дзьве саты зерня,"},{"book":"3 ЦАРСТВАЎ","chapter":"18","verse":"33","text":"і паклаў дровы, і расьсек цяля, і паклаў яго на дровы,"},{"book":"3 ЦАРСТВАЎ","chapter":"18","verse":"34","text":"і сказаў: напоўніце чатыры вядры вады і вылівайце на ўсепальную ахвяру і на дровы. Потым сказаў: паўтарэце. І яны паўтарылі. І сказаў: зрабеце тое самае трэці раз. І зрабілі трэці раз,"},{"book":"3 ЦАРСТВАЎ","chapter":"18","verse":"35","text":"і вада палілася вакол ахвярніка, і роў напоўніўся вадою."},{"book":"3 ЦАРСТВАЎ","chapter":"18","verse":"36","text":"У час ахвярапрынашэньня вечаровай ахвяры падышоў Ільля прарок - і сказаў: Госпадзе Божа Абрагамаў, Ісаакаў і Ізраілеў! Хай спазнаюць у гэты дзень, што Ты адзін Бог у Ізраілі, і што я раб Твой і зрабіў усё паводле слова Твайго."},{"book":"3 ЦАРСТВАЎ","chapter":"18","verse":"37","text":"Пачуй мяне, Госпадзе, пачуй мяне! Хай спазнае народ гэты, што Ты, Госпадзе, Бог, і Ты павернеш сэрца іхняе да Цябе."},{"book":"3 ЦАРСТВАЎ","chapter":"18","verse":"38","text":"І апаў агонь Гасподні і зжэр цэласпаленьне і дровы, і камяні і пыл, і паглынуў ваду, якая ў рове."},{"book":"3 ЦАРСТВАЎ","chapter":"18","verse":"39","text":"Убачыўшы гэта, увесь народ упаў на аблічча сваё і сказаў: Гасподзь ёсьць Бог, Гасподзь ёсьць Бог!"},{"book":"3 ЦАРСТВАЎ","chapter":"18","verse":"40","text":"І сказаў ім Ільля: схапеце прарокаў Ваалавых, каб ніводзін зь іх не схаваўся. І схапілі іх, і завёў іх Ільля да патока Кісона і закалоў іх там."},{"book":"3 ЦАРСТВАЎ","chapter":"18","verse":"41","text":"І сказаў Ільля Ахаву: ідзі, еж і пі, бо чуцен шум дажджу."},{"book":"3 ЦАРСТВАЎ","chapter":"18","verse":"42","text":"І пайшоў Ахаў есьці і піць, а Ільля ўзышоў на верх Карміла і нахіліўся да зямлі, і паклаў аблічча сваё паміж каленяў сваіх,"},{"book":"3 ЦАРСТВАЎ","chapter":"18","verse":"43","text":"і сказаў хлопцу свайму: ідзі, паглядзі да мора. Той пайшоў і паглядзеў, і сказаў: нічога няма, і Ён сказаў: рабі гэта далей да сямі разоў."},{"book":"3 ЦАРСТВАЎ","chapter":"18","verse":"44","text":"На сёмы раз той сказаў: вось, невялікае воблака падымаецца ад мора, велічынёю ў далоню чалавечую. Ён сказаў: ідзі, скажы Ахаву: запрагай і едзь, каб не застаў цябе дождж."},{"book":"3 ЦАРСТВАЎ","chapter":"18","verse":"45","text":"Між тым неба спахмурнела ад хмар і ад ветру, і пайшоў вялікі дождж. А Ахаў сеў у калясьніцу, і паехаў у Ізрэель."},{"book":"3 ЦАРСТВАЎ","chapter":"18","verse":"46","text":"І была на Ільлі рука Гасподняя. Ён аперазаў сьцёгны свае і бег перад Ахавам да самага Ізрэеля."}]}