{"data":[{"book":"I. Þessaloníkubréf","chapter":"5","verse":"1","text":"Hvenær verður þetta? Reyndar er óþarfi fyrir mig að ræða það, kæru vinir,"},{"book":"I. Þessaloníkubréf","chapter":"5","verse":"2","text":"því að ykkur er sjálfum ljóst að það veit enginn. Dagur Drottins kemur fyrirvaralaust – eins og þjófur um nótt."},{"book":"I. Þessaloníkubréf","chapter":"5","verse":"3","text":"Fólk segir: „Nú er friður og ró og allt í besta lagi,“ – en þá mun skelfingin dynja yfir, eins og fæðingarhríðir hjá konu sem er að því komin að ala barn. Fólk þetta mun ekki sjá neina undankomuleið – hvergi mun skjól að finna."},{"book":"I. Þessaloníkubréf","chapter":"5","verse":"4","text":"Kæru vinir, ég veit að ykkur er þetta ljóst og þegar dagur Drottins kemur, kemur hann ykkur ekki í opna skjöldu eins og óvinur,"},{"book":"I. Þessaloníkubréf","chapter":"5","verse":"5","text":"því að öll eruð þið börn ljóssins og börn dagsins. Þið heyrið ekki nóttunni til né myrkrinu."},{"book":"I. Þessaloníkubréf","chapter":"5","verse":"6","text":"Verið því allsgáð og sofið ekki á verðinum eins og sumir. Vakið og væntið komu Drottins!"},{"book":"I. Þessaloníkubréf","chapter":"5","verse":"7","text":"Nóttina nota menn til svefns og sumir til að drekka sig fulla,"},{"book":"I. Þessaloníkubréf","chapter":"5","verse":"8","text":"en við, sem lifum í ljósinu skulum vera allsgáð, vernduð brynju trúar og kærleika og með hjálm hjálpræðisins á höfði."},{"book":"I. Þessaloníkubréf","chapter":"5","verse":"9","text":"Guð hefur ekki kallað okkur til refsingar,"},{"book":"I. Þessaloníkubréf","chapter":"5","verse":"10","text":"heldur til eilífs lífs með sér, hvort sem við verðum lífs eða liðin þann dag er Drottinn kemur aftur."},{"book":"I. Þessaloníkubréf","chapter":"5","verse":"11","text":"Uppörvið því hvert annað og hjálpist að, hér eftir sem hingað til."},{"book":"I. Þessaloníkubréf","chapter":"5","verse":"12","text":"Kæru vinir, sýnið leiðtogum safnaðar ykkar tilhlýðilega virðingu. Þeir leggja hart að sér ykkar vegna og vara ykkur við öllu því sem rangt er."},{"book":"I. Þessaloníkubréf","chapter":"5","verse":"13","text":"Hugsið vel til þeirra og berið umhyggju fyrir þeim, því að þeir gera sitt besta til að hjálpa ykkur. Haldið svo frið hvert við annað."},{"book":"I. Þessaloníkubréf","chapter":"5","verse":"14","text":"Kæru vinir, áminnið þá sem latir eru og uppörvið þá sem kjarklitlir eru. Sýnið nærgætni og umhyggjusemi þeim sem viðkvæmir eru og verið þolinmóð hvert við annað."},{"book":"I. Þessaloníkubréf","chapter":"5","verse":"15","text":"Gætið þess að enginn gjaldi illt fyrir illt, en reynið í hvívetna að gera hvert öðru gott og einnig þeim sem ekki eru kristnir."},{"book":"I. Þessaloníkubréf","chapter":"5","verse":"16","text":"Verið ávallt glöð."},{"book":"I. Þessaloníkubréf","chapter":"5","verse":"17","text":"Verið stöðug í bæninni."},{"book":"I. Þessaloníkubréf","chapter":"5","verse":"18","text":"Þakkið Guði í öllum kringumstæðum, því það er vilji Guðs með þá sem Kristi tilheyra."},{"book":"I. Þessaloníkubréf","chapter":"5","verse":"19","text":"Hindrið ekki heilagan anda"},{"book":"I. Þessaloníkubréf","chapter":"5","verse":"20","text":"með því að ávíta þá sem koma með spádóm frá Guði,"},{"book":"I. Þessaloníkubréf","chapter":"5","verse":"21","text":"en sannprófið það sem þeir segja í ljósi Guðs orðs, til að ganga úr skugga um hvort það sé rétt, og ef svo er, þá takið við því."},{"book":"I. Þessaloníkubréf","chapter":"5","verse":"22","text":"Haldið ykkur frá öllu sem illt er."},{"book":"I. Þessaloníkubréf","chapter":"5","verse":"23","text":"Ég bið þess að Guð friðarins hreinsi ykkur algjörlega og varðveiti líkama ykkar, sál og anda, allt til þess dags er Drottinn Jesús Kristur kemur aftur."},{"book":"I. Þessaloníkubréf","chapter":"5","verse":"24","text":"Guð, sem kallaði ykkur til að verða börn sín, mun koma þessu til leiðar, eins og hann hefur lofað."},{"book":"I. Þessaloníkubréf","chapter":"5","verse":"25","text":"Kæru vinir, biðjið fyrir okkur."},{"book":"I. Þessaloníkubréf","chapter":"5","verse":"26","text":"Skilið kveðju frá mér til allra bræðranna."},{"book":"I. Þessaloníkubréf","chapter":"5","verse":"27","text":"Ég bið þess og krefst í nafni Drottins að þið látið lesa þetta bréf upp fyrir öllum söfnuðinum."},{"book":"I. Þessaloníkubréf","chapter":"5","verse":"28","text":"Drottinn blessi ykkur ríkulega, eitt og sérhvert."}]}