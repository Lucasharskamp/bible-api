{"data":[{"book":"Hojii","chapter":"5","verse":"1","text":"Namni Anaaniyaas jedhamu tokko niitii isaa Safiiraa wajjin lafa gurgurate."},{"book":"Hojii","chapter":"5","verse":"2","text":"Innis utuma niitiin isaa beektuu horii sana irraa gartokko ofii isaatii hambifatee kan hafe immoo geessee miilla ergamootaa bira kaaʼe."},{"book":"Hojii","chapter":"5","verse":"3","text":"Phexros garuu akkana jedhe; “Yaa Anaaniyaas, akka ati Hafuura Qulqulluu sobdee horii lafa gurgurattee argate irraa gartokko hambifattuuf seexanni maaliif akkas garaa kee guute?"},{"book":"Hojii","chapter":"5","verse":"4","text":"Lafti sun utuu hin gurguramin iyyuu kan kee ture mitii? Erga gurguramee booddees horiin sun harkuma kee hin turree? Yoos akka ati waan akkasii gootu maalitu si yaachise? Ati Waaqa sobde malee nama hin sobne.”"},{"book":"Hojii","chapter":"5","verse":"5","text":"Anaaniyaasis yommuu waan kana dhagaʼetti kufee duʼe. Warri waan kana dhagaʼan hundinuus sodaa guddaan qabaman."},{"book":"Hojii","chapter":"5","verse":"6","text":"Dargaggoonnis dhufanii, reeffa isaa kafanan; gad baasaniis isa awwaalan."},{"book":"Hojii","chapter":"5","verse":"7","text":"Gara saʼaatii sadii booddee niitiin isaa utuu waan taʼe hin beekin dhuftee ol seente."},{"book":"Hojii","chapter":"5","verse":"8","text":"Phexrosis, “Gatiin isin Anaaniyaas wajjin lafa gurgurattan sana irraa argattan kanumaa? Mee natti himi!” jedhee ishee gaafate."},{"book":"Hojii","chapter":"5","verse":"9","text":"Phexrosis, “Isin akkam Hafuura Gooftaa qoruuf walii galuu dandeessan? Ilaa! miilli warra dhirsa kee awwaalanii balbala dura gaʼeera; sis gad si baasu” jedheen."},{"book":"Hojii","chapter":"5","verse":"10","text":"Isheenis yeruma sana miilla isaa jalatti lafa dhooftee duute; dargaggoonni sunis ol seenanii reeffa ishee argan; gad baasaniis dhirsa ishee biratti ishee awwaalan."},{"book":"Hojii","chapter":"5","verse":"11","text":"Waldaan kiristaanaa hundi, warri waan kana dhagaʼan hundinuus sodaa guddaan qabaman."},{"book":"Hojii","chapter":"5","verse":"12","text":"Ergamoonnis mallattoo fi dinqii baayʼee uummata gidduutti hojjetan. Amantoonni hundinuus iddoo gardaafoo Solomoon jedhamutti walitti qabamu turan."},{"book":"Hojii","chapter":"5","verse":"13","text":"Warra hafan keessaa namni tokko iyyuu isaanitti dabalamuuf ija hin jabaanne, uummanni garuu akka malee isaan ulfeessa ture."},{"book":"Hojii","chapter":"5","verse":"14","text":"Hamma duraa caalaas dhiironnii fi dubartoonni hedduun Gooftaatti amananii amantootatti dabalaman."},{"book":"Hojii","chapter":"5","verse":"15","text":"Kanaafis akka yommuu Phexros achiin darbutti gaaddiddumti isaa iyyuu isaan keessaa tokko tokko irra buʼuuf jedhanii namoonni dhukkubsattoota karaatti baasanii siree fi itillee irra ciciibsan."},{"book":"Hojii","chapter":"5","verse":"16","text":"Namoonnis magaalaawwan naannoo Yerusaalem jiran keessaa warra dhukkubsatanii fi warra hafuura xuraaʼaan dhiphatan fidanii achitti wal gaʼan; warri geeffaman hundinuus ni fayyifaman."},{"book":"Hojii","chapter":"5","verse":"17","text":"Lubni ol aanaanii fi miseensonni garee Saduuqotaa warri isa wajjin turan hundinuu hinaaffaan guutaman."},{"book":"Hojii","chapter":"5","verse":"18","text":"Isaanis ergamoota qabanii mana hidhaa uummataa keessa buusan."},{"book":"Hojii","chapter":"5","verse":"19","text":"Garuu ergamaan Gooftaa tokko halkaniin balbala mana hidhaa banee gad isaan baase."},{"book":"Hojii","chapter":"5","verse":"20","text":"Innis, “Dhaqaa mana qulqullummaa keessa dhadhaabadhaatii, dubbii jireenya haaraa kana hunda isaa uummatatti himaa” jedheen."},{"book":"Hojii","chapter":"5","verse":"21","text":"Isaanis akkuma isaanitti himame sanatti ganama barii mana qulqullummaa seenanii uummata barsiisuu jalqaban."},{"book":"Hojii","chapter":"5","verse":"22","text":"Qondaaltonni ergaman sun garuu yommuu mana hidhaa gaʼanitti jara achitti hin arganne; kanaafis deebiʼanii,"},{"book":"Hojii","chapter":"5","verse":"23","text":"“Mana hidhaa sana isaa sirriitti qollofamee jiru, eegdotas, utuu isaan balbala dura dhaabatanii jiranuu argine; yeroo bannetti garuu nama tokko illee achi keessatti hin arganne” jedhan."},{"book":"Hojii","chapter":"5","verse":"24","text":"Ajajaan eegdota mana qulqullummaatii fi luboonni hangafoonni yommuu oduu kana dhagaʼanitti dinqifachuudhaan waan jedhan wallaalanii, “Maaltu dhalate immoo?” jedhan."},{"book":"Hojii","chapter":"5","verse":"25","text":"Yommus namichi tokko dhufee, “Jarri isin mana hidhaatti galchitan sun kunoo, mana qulqullummaa keessa dhadhaabatanii uummata barsiisaa jiru!” jedhe."},{"book":"Hojii","chapter":"5","verse":"26","text":"Kana irratti ajajaan sun qondaaltota wajjin dhaqee ergamoota sana fide; isaanis sababii uummanni dhagaan nu tuma jedhanii sodaataniif humnatti hin fayyadamne."},{"book":"Hojii","chapter":"5","verse":"27","text":"Ergamootas fidanii, akka lubni ol aanaan isaan qoruuf fuula yaaʼii Yihuudootaa dura isaan dhadhaabachiisan."},{"book":"Hojii","chapter":"5","verse":"28","text":"Lubichi ol aanaanis, “Nu akka isin maqaa kanaan hin barsiisne jabeessinee isin ajajnee turre; isin garuu barsiisa keessaniin Yerusaalem guuttaniirtu; akka nu itti gaafatamtoota dhiiga namicha kanaa taanu nu gochuu barbaaddu” jedhe."},{"book":"Hojii","chapter":"5","verse":"29","text":"Phexrosii fi ergamoonni kaan garuu akkana jedhanii deebisan; “Nu namaaf ajajamuu irra Waaqaaf ajajamuu qabna!"},{"book":"Hojii","chapter":"5","verse":"30","text":"Yesuus isa isin fannoo irratti fanniftanii ajjeeftan sana Waaqni abbootii keenyaa warra duʼan keessaa isa kaaseera."},{"book":"Hojii","chapter":"5","verse":"31","text":"Waaqni akka inni Israaʼeliif qalbii jijjiirrachuu fi dhiifama cubbuu kennuuf jedhee bulchaa fi Fayyisaa godhee mirga ofiitti ol ol isa qabe."},{"book":"Hojii","chapter":"5","verse":"32","text":"Nu dhuga baatota waan kanaa ti; akkasumas Hafuurri Qulqulluun Waaqni warra isaaf ajajamaniif kenne sun dhuga baʼaa waan kanaa ti.”"},{"book":"Hojii","chapter":"5","verse":"33","text":"Isaanis yommuu waan kana dhagaʼanitti akka malee aariidhaan guggubatanii ergamoota ajjeesuuf mariʼatan."},{"book":"Hojii","chapter":"5","verse":"34","text":"Fariisichi Gamaaliyaal jedhamu, barsiisaan seeraa kan namni hundi kabaju tokko garuu waldaa Yihuudootaa keessa dhaabatee akka ergamoonni sun yeroof gad baafaman ajaje."},{"book":"Hojii","chapter":"5","verse":"35","text":"Innis akkana isaaniin jedhe; “Yaa namoota Israaʼel, waan jara kana gochuuf deemtan keessatti of eeggadhaa."},{"book":"Hojii","chapter":"5","verse":"36","text":"Bara dheeraan dura Toyidaas akka waan nama guddaa taʼeetti of ilaalee kaanaan namoonni gara dhibba afuriitti hedaman isa faana buʼan; inni ni ajjeefame; duuka buutonni isaa ni bittinneeffaman; akkasumaan badanis."},{"book":"Hojii","chapter":"5","verse":"37","text":"Namicha kana booddee immoo Yihuudaan, namni Galiilaa bara lakkoobsa sabaa keessa kaʼee nama baayʼee ofitti kutate; innis ni ajjeefame; warri isa faana buʼanis ni bittinnaaʼan."},{"book":"Hojii","chapter":"5","verse":"38","text":"Kanaafuu dubbii kana keessatti ani isinittin hima; namoota kana gad dhiisaa! Haa deemani! Mariin isaanii yookaan hojiin isaanii kun yoo waan nama irraa dhufe taʼe ni bada."},{"book":"Hojii","chapter":"5","verse":"39","text":"Yoo waan Waaqa irraa dhufe taʼe garuu jara kana dhowwuu hin dandeessan; isin mataan keessan iyyuu akka utuu Waaqaan wal loltanuu hin argamne of eeggadhaa!”"},{"book":"Hojii","chapter":"5","verse":"40","text":"Isaanis gorsa isaa fudhatan; ergamoota sanas ol waamanii garafan; akka isaan maqaa Yesuusiitiin waa hin dubbannes ajajanii gad isaan dhiisan."},{"book":"Hojii","chapter":"5","verse":"41","text":"Ergamoonnis akka maqaa sanaaf jedhanii qaanaʼaniif waan gaʼumsa argataniif akka malee gammadaa fuula waldaa duraa deeman."},{"book":"Hojii","chapter":"5","verse":"42","text":"Isaanis guyyuma guyyaan mana qulqullummaatti, mana namaattis utuu gargar hin kutin akka Yesuus Kiristoos5:42 yookaan Masiihii taʼe barsiisaa, lallabaas turan."}]}