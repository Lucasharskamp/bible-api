{"data":[{"book":"1 Akasesalonike","chapter":"3","verse":"1","text":"Putuchipula kujendeke kuimbalila, yene ngutuamu kutama jika jito Kuatene,"},{"book":"1 Akasesalonike","chapter":"3","verse":"2","text":"nukunkinga kachinu nnongo gwito Timoteo, ojwakiba nkamu maengo nnyito liengo lya Nnoongo lya katangachi bandu Nhwalo Gwambone gwa Yesu Kilisto. Tankinga kupala kumpe mwojo nu kunnimbia mu imani jinu."},{"book":"1 Akasesalonike","chapter":"3","verse":"3","text":"Kupala imani ja mundu jwajoa panakati jinu jakapolaje magambu gukupotekigwa kwenio. Mangwetomwe mmanyi kutenda tupaligwa kupotekigwa."},{"book":"1 Akasesalonike","chapter":"3","verse":"4","text":"Magambu, putukiba pamwe na mangweto, ngutunnengela kutenda tupakupotekigwa, andi pummanyi, ngapipitile."},{"book":"1 Akasesalonike","chapter":"3","verse":"5","text":"Magambu naotwije kuimbalila kabele nganankinga Timoteo kwinu. Nankinga kupala manye nhwalo gwa imani inu. Napwelela pangaje Mmaja atekunnondoya ni liengo lyoa elitutei panakati jinu kabi liobite jagi!"},{"book":"1 Akasesalonike","chapter":"3","verse":"6","text":"Ngoe Timoteo abujite, jwombe atulandulile minhalo jukuala mwojo nhwalo gwa imani jinu na mapalano ginu. Jwenio atulengi kutenda mangweto mutuwachi gambone kila machoba, kabe mmilingite na chuna chu kutubona twenga andi twe putubi na chuna chu kummonanga."},{"book":"1 Akasesalonike","chapter":"3","verse":"7","text":"Makalongo bito nhwalo gu imani jinu jitupi mwojo mukulaga nu kupotekigwa kwito kwoa."},{"book":"1 Akasesalonike","chapter":"3","verse":"8","text":"Gambu ngoe tubi kupomola anda mangweto nnyemanga ndii kukulondana na Angwana."},{"book":"1 Akasesalonike","chapter":"3","verse":"9","text":"Ngoe tuotwile kunnumba Nnoongo kwa magambu ginu mangweto. Tunnumba kukuala mwojo kutubinako nnongi jakwe kwa magambu ginu."},{"book":"1 Akasesalonike","chapter":"3","verse":"10","text":"Tujendeke kunnyopa Nnoongo kilo na mui kumwojo gwito gwoa kupala tammonange nu kunnyonjake ipungwike muimani inu."},{"book":"1 Akasesalonike","chapter":"3","verse":"11","text":"Tajopa ana Nnoongo Awabito na Angwana ana Yesu, butujogolele ndela jikuika kwinu."},{"book":"1 Akasesalonike","chapter":"3","verse":"12","text":"Angwana bannyonjakeye mangweto kupalana na kapala bandu boa, andi twe putumpala mangweto."},{"book":"1 Akasesalonike","chapter":"3","verse":"13","text":"Yene Timoteo majipa makakala myojo jinu na mangweto mma manga malemwa bachwapi nnongi ja Nnoongo na Angwana bito ana Yesu pabapakuika pamwe na boa ababi bakwe. Unhyo."}]}