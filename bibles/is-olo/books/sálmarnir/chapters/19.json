{"data":[{"book":"Sálmarnir","chapter":"19","verse":"1-2","text":"Himnarnir sýna okkur dýrð Guðs. Þeir eru þögull vitnisburður um mikilleik verka hans."},{"book":"Sálmarnir","chapter":"19","verse":"3","text":"Dagur og nótt vitna um vísdóm Drottins."},{"book":"Sálmarnir","chapter":"19","verse":"4-5","text":"Hljóðlaust og án orða bera þau boðin um gervalla jörðina. Sólin fer sína braut um loftin – einmitt þá sem Drottinn setti henni í upphafi."},{"book":"Sálmarnir","chapter":"19","verse":"6","text":"Hnarreist siglir hún yfir hvolfið, geislandi eins og brúður í brúðkaupi eða hlaupari sem hlakkar til að renna sitt skeið."},{"book":"Sálmarnir","chapter":"19","verse":"7","text":"Sólin fer um himininn frá austri til vesturs, ekkert fær dulist við geislaflóð hennar og yl."},{"book":"Sálmarnir","chapter":"19","verse":"8-9","text":"Lög Guðs eru fullkomin. Þau vernda og auka skilning, gleðja og lýsa."},{"book":"Sálmarnir","chapter":"19","verse":"10","text":"Lög Guðs eru eilíf, réttlát og hrein."},{"book":"Sálmarnir","chapter":"19","verse":"11","text":"Þau eru dýrmætari en gull. Þau eru sætari en hunang."},{"book":"Sálmarnir","chapter":"19","verse":"12","text":"Því að þau vara okkur við hættum og efla velgengni þeirra sem hlýða þeim."},{"book":"Sálmarnir","chapter":"19","verse":"13","text":"Hver verður var við syndina sem loðir við hjarta mitt? Hreinsa mig af leyndum syndum."},{"book":"Sálmarnir","chapter":"19","verse":"14","text":"Forða mér frá vondum mönnum, og stöðva hönd mína að ég geri ekkert ljótt. Sýknaðu mig af syndum mínum svo að ég lifi hreinu lífi."},{"book":"Sálmarnir","chapter":"19","verse":"15","text":"Ó, að orðin á vörum mér og hugsanir mínar geðjist þér, þú Guð, klettur minn og frelsari."}]}