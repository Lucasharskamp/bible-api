{"data":[{"book":"Philimon","chapter":"1","verse":"1","text":"Masi Isu chiang phatheg hà rai pha Phaul, chiih-è gethek khuiino Thimothi re-è."},{"book":"Philimon","chapter":"1","verse":"2","text":"2: Khol 4:17 chiih-è na hò shii charch rekpho chiih-è gethek bumuii Aphia, chiih-è gethek rog pha siphahi Archiphus:"},{"book":"Philimon","chapter":"1","verse":"3","text":"Gathek Aphuii Hamangkhung-aphuii chiih-è Ithong Isu Masi nathek shii bushun nane liijiing phi."},{"book":"Philimon","chapter":"1","verse":"4","text":"Khuiino Philimon, idang gu ne sia pha ishak shii, gune na beng soi ne chiih-è gui Hamangkhung-aphuii shii lasothek phi."},{"book":"Philimon","chapter":"1","verse":"5","text":"Ithong Isu shii naro migi um pha nane Hamangkhung-aphuii ro zab branthek shii na è miie pha ji ne gu è yoi ro."},{"book":"Philimon","chapter":"1","verse":"6","text":"Gu misia ne hì ro migipohthek duiine gathek ro òsia nathek rog shii nyie gethek ro chai Masi rog shii ò zab khirzey chiang jam ìd pha ji yie ruii phro."},{"book":"Philimon","chapter":"1","verse":"7","text":"Bushun khuiino, naro miie, re-è gu shii bajoboh lised yie phi chiih-è bajo lububo rek phi! Na è Hamangkhung-aphuii ro zab branthek shii lubuthek re-è sang yie."},{"book":"Philimon","chapter":"1","verse":"8","text":"Ji-è hì pha chiang è gu ne Masi shii naro khuiino duiine, nyie rek chid pha ji shii na shii nyayung muii ro."},{"book":"Philimon","chapter":"1","verse":"9","text":"Jishii nyieliieshii gu na shii miie, ji pha chiang shii gu ne khung. Phaul, gune Masi Isu ro khliie ro, chiih-è thuh shii gune ai chiang shii phathegpho ro, jimagunde gu ne hì pha blia rekramuii.9: Masi Isu ro khlei ro, chiih-è thuh shii gune ai chiang shii phathegpho; dinneFiriang, chiih-è Masi Isu, thuh shii gune ai chiang shii phathegpho."},{"book":"Philimon","chapter":"1","verse":"10","text":"10: Khol 4:9 Ji-è Onesimus, hanyie yi Masi shii guiro dufuii ro: Ai chiang è gu na shii khung; gu phatheg hà rai pha ishak ne airo ragung pha aphuii rey dun."},{"book":"Philimon","chapter":"1","verse":"11","text":"Ishak jia shii ai ne na shii nyie de aphua ro, jishii thuh ai ne phua sha ro,11: Grekh è Onesimus beng pha miyaosiu “kho.” na shii de gu shii de nyimanyi shii phua phro."},{"book":"Philimon","chapter":"1","verse":"12","text":"Gu thuh aishii iidoh nathek shii thoh ramuii ro, chiih-è ai rog shii guro lubu de wuiiramuii ro."},{"book":"Philimon","chapter":"1","verse":"13","text":"Gune aishii isa gui rog hà ruii yang shii, muawie chiang è gu phatheg hà rai pha ishak shii, ai ne nathek chiang è gu shii nong phi ro."},{"book":"Philimon","chapter":"1","verse":"14","text":"Ji è rek magun de, gune na shii nong bone bangchiie arek yang ro; ji phachiang, gune na shii nawailum ji rek bone yang ro. Ji-è gu de na anuii sapho ne gune nyie de arek phro."},{"book":"Philimon","chapter":"1","verse":"15","text":"Ji rek phade yangne um ruii phro, Onesimus ne ìujia ishak shii na re-è ruang rey dun chiih-è ai ne nathek rog shii idang rai pha dun mua din."},{"book":"Philimon","chapter":"1","verse":"16","text":"Chiih-è thuh ai ne khiao asi bie ro, jishii khiao re-è de bajo boh ro: ai ne Masi shii bushun khuiino ro. Ai ne gu shii bajo mugak ro! Chiih-è nyimanyi khiao duiine chiih-è Ithong shii ne khuiino duiine na shii ne din ne de huak ne mugak ro!"},{"book":"Philimon","chapter":"1","verse":"17","text":"Ji-è na ne gu shii nawai ijak duiine now arone gu shii wieho pha duiine aishii de iidoh wieho bo."},{"book":"Philimon","chapter":"1","verse":"18","text":"Ai è na shii ichiig chiih-è nyie muruii um arone gu ibeng shii sasab ruii muii bo."},{"book":"Philimon","chapter":"1","verse":"19","text":"Thuh, gu ne gui wad rog shii hì zey: Gu, Phaul, na shii iidoh nyaphi din (Gu ne na shii anow din yi phro, nyayao chak arone, nawai ne gu shii phi pha khe sha bie ro.)"},{"book":"Philimon","chapter":"1","verse":"20","text":"Ji-è, guro khuiino, Ithong chiang shii gu haro shii hì rek phi bo; Masi shii khuiino duiine, gu shii sang yi bo!"},{"book":"Philimon","chapter":"1","verse":"21","text":"Gu ne migi, hì pha zey pha duiine, na ne gu è nyie khung pha ji shii rek ruii phro—Zai gu ne thieg na de ji è huàk ne rek muii phro."},{"book":"Philimon","chapter":"1","verse":"22","text":"Hì pha rog shii gu shii ugud jia saro phi bo, nyieliieshii gu ne ji pha Hamangkhung-aphuii shii luthong, ai ne nathek ro zab misiathek shii chang chiih-è gu shii ne nathek shii phi din ruii phro."},{"book":"Philimon","chapter":"1","verse":"23","text":"Ephaphras, Masi Isu chiang, hanyie è gu rog diig rek ne phatheg hà um pha, ai è de nathek shii salam thoh ge ro,"},{"book":"Philimon","chapter":"1","verse":"24","text":"24: Blk 12:12,25—13:13; 15:37,39; Khol 4:10; Blk 19:29—27:2; Khol 4:10; Khol 4:14; 2Thi 4:10; Khol 4:14; 2Thi 4:11 chiih-è ji-è gu rog bliapho Marg, Aristharkhus, Demas, chiih-è Lug salamthek thoh ge ro."},{"book":"Philimon","chapter":"1","verse":"25","text":"Ithong Isu Masi ro bushun nathek zab rog shii um bo."}]}