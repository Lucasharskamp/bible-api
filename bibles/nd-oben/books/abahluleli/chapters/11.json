{"data":[{"book":"Abahluleli","chapter":"11","verse":"1","text":"UJeftha umGiliyadi wayelibutho elilamandla. Uyise wayenguGiliyadi; unina wayeyisifebe."},{"book":"Abahluleli","chapter":"11","verse":"2","text":"UmkaGiliyadi wamzalela amadodana, okwathi esekhulile asexotsha uJeftha. Athi kuye, “Wena akulalifa ozalithola emulini yakwethu ngoba uyindodana yomunye umfazi.”"},{"book":"Abahluleli","chapter":"11","verse":"3","text":"Ngakho uJeftha wabaleka kubafowabo wayahlala elizweni laseThobhi, lapho abuthanelwa khona lixuku lezigebenga zamlandela."},{"book":"Abahluleli","chapter":"11","verse":"4","text":"Emva kwalokho, kwathi ama-Amoni esesilwa labako-Israyeli,"},{"book":"Abahluleli","chapter":"11","verse":"5","text":"abadala baseGiliyadi bahamba bayathatha uJeftha elizweni laseThobhi."},{"book":"Abahluleli","chapter":"11","verse":"6","text":"Bathi kuye, “Woza ube ngumlawuli wamabutho ethu ukuze silwe lama-Amoni.”"},{"book":"Abahluleli","chapter":"11","verse":"7","text":"UJeftha wathi kubo, “Kalingizondanga yini langixotsha endlini kababa na? Kungani lisiza kimi khathesi seliphakathi kohlupho?”"},{"book":"Abahluleli","chapter":"11","verse":"8","text":"Abadala baseGiliyadi bathi kuye, “Lanxa kunjalo, khathesi sesiphendukela kuwe; hamba lathi ekulweni lama-Amoni, njalo uzakuba yinduna yabo bonke abahlala eGiliyadi.”"},{"book":"Abahluleli","chapter":"11","verse":"9","text":"UJeftha waphendula wathi, “Nxa lingabuyela lami ukuyakulwa lama-Amoni uThixo awanikele kimi, ngizakuba yinduna yenu sibili na?”"},{"book":"Abahluleli","chapter":"11","verse":"10","text":"Abadala baseGiliyadi baphendula bathi, “UThixo ungufakazi wethu; sizakwenza njengoba usitsho impela.”"},{"book":"Abahluleli","chapter":"11","verse":"11","text":"Ngakho uJeftha wahamba labadala baseGiliyadi, abantu bamenza waba yinduna lomlawuli wabo. Wawaphinda wonke amazwi akhe phambi kukaThixo eMizipha."},{"book":"Abahluleli","chapter":"11","verse":"12","text":"Emva kwalokho uJeftha wathuma izithunywa enkosini yama-Amoni lombuzo othi: “Kuyini osibangisa khona uze uhlasele ilizwe lethu na?”"},{"book":"Abahluleli","chapter":"11","verse":"13","text":"Inkosi yama-Amoni yaphendula izithunywa zikaJeftha yathi, “Abako-Israyeli sebesukile eGibhithe bathatha ilizwe lami kusukela e-Arinoni kusiya eJabhoki, umango wonke kusiya eJodani. Khathesi libuyiseleni ngokuthula.”"},{"book":"Abahluleli","chapter":"11","verse":"14","text":"UJeftha wazibuyisela izithunywa enkosini yama-Amoni"},{"book":"Abahluleli","chapter":"11","verse":"15","text":"esithi,"},{"book":"Abahluleli","chapter":"11","verse":"16","text":"Kodwa ekusukeni kwakhe eGibhithe, u-Israyeli wadabula enkangala esiya oLwandle oluBomvu eqonda eKhadeshi."},{"book":"Abahluleli","chapter":"11","verse":"17","text":"U-Israyeli wathuma izithunywa enkosini yase-Edomi esithi, ‘Ake usinike imvumo yokudabula phakathi kwelizwe lakho,’ kodwa inkosi yase-Edomi kayilalelanga. Bathumela lasenkosini yaseMowabi, layo yala. Ngakho u-Israyeli wahlala eKhadeshi."},{"book":"Abahluleli","chapter":"11","verse":"18","text":"Emva kwalokho bahamba bedabula phakathi kwenkangala, beceza ilizwe lase-Edomi lelaseMowabi, badlula beseceleni elingasempumalanga kwelizwe laseMowabi, bamisa ngakwelinye icele le-Arinoni. Kabangenanga elizweni laseMowabi, ngoba i-Arinoni yayingumngcele walo."},{"book":"Abahluleli","chapter":"11","verse":"19","text":"U-Israyeli wasethuma izithunywa kuSihoni inkosi yama-Amori, owayebusa eHeshibhoni, wathi kuye, ‘Akusivumele sidlule phakathi kwelizwe lakho sisiya endaweni yethu.’"},{"book":"Abahluleli","chapter":"11","verse":"20","text":"Kodwa uSihoni kamthembanga u-Israyeli ukuba adlule phakathi kwelizwe lakhe. Wabutha abantu bakhe bonke wamisa eJahazi walwa lo-Israyeli."},{"book":"Abahluleli","chapter":"11","verse":"21","text":"Ngakho uThixo, uNkulunkulu ka-Israyeli, wanikela uSihoni labantu bakhe bonke ezandleni zika-Israyeli, wabehlula. U-Israyeli walithatha lonke ilizwe lama-Amori ayehlala kulelolizwe,"},{"book":"Abahluleli","chapter":"11","verse":"22","text":"walithumba lonke elama-Amori kusukela e-Arinoni kusiya eJabhoki lokusuka enkangala kusiya eJodani."},{"book":"Abahluleli","chapter":"11","verse":"23","text":"Njengoba uThixo, uNkulunkulu ka-Israyeli, ewaxotshile ama-Amori phambi kwabantu bakhe u-Israyeli, wena ulelungelo bani lokulithatha na?"},{"book":"Abahluleli","chapter":"11","verse":"24","text":"Kawuyikuthatha lokho okuphiwa ngunkulunkulu wakho uKhemoshi na? Ngokunjalo, yiloba yikuphi uThixo uNkulunkulu wethu asiphe khona, sizakuthatha."},{"book":"Abahluleli","chapter":"11","verse":"25","text":"Wena ungcono yini kuloBhalaki indodana kaZiphori, inkosi yaseMowabi? Wake waxabana lo-Israyeli loba walwa laye na?"},{"book":"Abahluleli","chapter":"11","verse":"26","text":"U-Israyeli wahlala eHeshibhoni iminyaka engamakhulu amathathu, e-Aroweri, lasemizaneni eseduzane kanye lakuyo yonke imizi elinganisane le-Arinoni. Kungani ungazihlangulanga lezondawo ngalesosikhathi?"},{"book":"Abahluleli","chapter":"11","verse":"27","text":"Kangikonelanga, kodwa wena wenza okubi kimi ngokungihlasela ngempi. Akuthi uThixo, uMahluleli, ahlulele umbango ngalolosuku phakathi kwabako-Israyeli lama-Amoni.”"},{"book":"Abahluleli","chapter":"11","verse":"28","text":"Kodwa inkosi yama-Amoni kayilinakanga ilizwi eyayilithunyelwe nguJeftha."},{"book":"Abahluleli","chapter":"11","verse":"29","text":"Lapho-ke uMoya kaThixo wehlela kuJeftha. Wadabula eGiliyadi kanye lakoManase, wedlula eMizipha yaseGiliyadi, kuthe esuka lapho waqhubekela kuma-Amoni."},{"book":"Abahluleli","chapter":"11","verse":"30","text":"Njalo uJeftha wafunga isifungo kuThixo wathi, “Unganikela ama-Amoni ezandleni zami,"},{"book":"Abahluleli","chapter":"11","verse":"31","text":"loba kuyini okuphuma emnyango wendlu yami ukuba kungihlangabeze lapho ngibuya nginqobile ngivela kuma-Amoni kuzakuba ngokukaThixo, njalo ngizakunikela njengomnikelo wokutshiswa.”"},{"book":"Abahluleli","chapter":"11","verse":"32","text":"UJeftha waya ngaphetsheya ukuyakulwa lama-Amoni, njalo uThixo wawanikela ezandleni zakhe."},{"book":"Abahluleli","chapter":"11","verse":"33","text":"Watshabalalisa imizi engamatshumi amabili kusukela e-Aroweri kusiya eduze leMinithi, kusiyafika e-Abheli-Kheramimi. U-Israyeli wayinqoba kanjalo i-Amoni."},{"book":"Abahluleli","chapter":"11","verse":"34","text":"UJeftha esebuyele emzini wakhe eMizipha, ngubani owaphuma wamhlangabeza ngaphandle kwendodakazi yakhe, igida kukhala amagedla! Yayiyiyo yodwa umntanakhe. Ngaphandle kwakhe wayengelandodana loba indodakazi."},{"book":"Abahluleli","chapter":"11","verse":"35","text":"Kwathi eyibona wadabula izigqoko zakhe wakhala esithi, “Oh! Ndodakazi yami! Usungidabule wangenza ngaba lusizi, ngoba ngifunge isifungo kuThixo engingeke ngisephule.”"},{"book":"Abahluleli","chapter":"11","verse":"36","text":"Yona yaphendula yathi, “Baba, wethule ilizwi lakho kuThixo. Kimi yenza njengoba uthembisile, njengoba uThixo esephindisele ezitheni zakho, ama-Amoni.”"},{"book":"Abahluleli","chapter":"11","verse":"37","text":"Wasesithi, “Kodwa ngicela ungivumele kulokhu okukodwa nje. Nginika izinyanga ezimbili ukuba ngizulazule ezintabeni ngilile labangane bami, ngoba angiyikwenda.”"},{"book":"Abahluleli","chapter":"11","verse":"38","text":"Yena wathi, “Ungahamba.” Wayivumela ukuba ihambe okwezinyanga ezimbili. Yona lamantombazana lawo baya ezintabeni balila ngoba yayingasoze yende."},{"book":"Abahluleli","chapter":"11","verse":"39","text":"Emva kwezinyanga ezimbili yabuyela kuyise wasesenza lokho ayekufungile ngayo. Yayiyintombi egcweleyo."},{"book":"Abahluleli","chapter":"11","verse":"40","text":"wokuthi minyaka yonke izintombi zako-Israyeli ziyaphuma okwensuku ezine ukuba zikhumbule indodakazi kaJeftha umGiliyadi."}]}