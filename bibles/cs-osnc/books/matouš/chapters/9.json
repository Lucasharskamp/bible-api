{"data":[{"book":"Matouš","chapter":"9","verse":"1","text":"Ježíš tedy vstoupil opět do člunu, vrátil se na druhý břeh a přišel do Kafarnaum."},{"book":"Matouš","chapter":"9","verse":"2","text":"Na nosítkách k němu přinesli ochrnutého člověka. Ježíš viděl jejich víru, a tak řekl nemocnému: „Už se netrap, chlapče! Tvé hříchy jsou ti odpuštěny!“"},{"book":"Matouš","chapter":"9","verse":"3","text":"Ale někteří z učitelů zákona se nad tím pozastavovali: „To jsou prázdná slova. Na to má právo jen Bůh.“"},{"book":"Matouš","chapter":"9","verse":"4-7","text":"Ježíš však prohlédl jejich myšlenky a obrátil se k nim: „Myslíte si, že zůstalo jen při slovech, když jsem mu odpustil hříchy? Dokážu vám, že moje slovo má moc.“ Nato se obrátil k ochrnutému: „Vstaň a odnes svá nosítka domů!“"},{"book":"Matouš","chapter":"9","verse":"8","text":"Lidé nad tím žasli a děkovali Bohu, že dal člověku takovou moc."},{"book":"Matouš","chapter":"9","verse":"9","text":"Cestou odtud uviděl Ježíš muže jménem Matouš, jak vybírá poplatky. „Pojď se mnou a staň se mým učedníkem!“ vyzval ho. Matouš hned vstal a následoval ho."},{"book":"Matouš","chapter":"9","verse":"10","text":"Později při hostině v Matoušově domě přišlo také mnoho celníků a lidí pochybné pověsti, aby poznali Ježíše a jeho učedníky."},{"book":"Matouš","chapter":"9","verse":"11","text":"Zbožné farizeje to popudilo: „Jak si váš mistr může sednout k jednomu stolu s takovými lidmi?“"},{"book":"Matouš","chapter":"9","verse":"12","text":"Když to Ježíš uslyšel, řekl jim: „Lékaře potřebují nemocní a ne zdraví."},{"book":"Matouš","chapter":"9","verse":"13","text":"Zamyslete se nad tím, co znamená to staré slovo Písma: Nechci vaše oběti a dary, ale chci, abyste byli milosrdní. Nepřišel jsem schvalovat vaši bezúhonnost, ale zvát hříšníky k pokání.“"},{"book":"Matouš","chapter":"9","verse":"14","text":"Potom přišli za Ježíšem žáci Jana Křtitele s otázkou: „My a farizejové často držíme půst. Proč se tvoji učedníci také nepostí, jak je zvykem zbožných lidí?“"},{"book":"Matouš","chapter":"9","verse":"15","text":"Ježíš jim odpověděl: „Žádá někdo po svatebčanech, aby byli smutní a odmítali jídlo, dokud je ženich mezi nimi? Kdyby někdo ženicha odvlekl, bude po svatebním veselí. I moji učedníci se jednou postí, až přijde pravý čas. Nový život z Boha se nedá vtěsnat do starých zvyků a forem."},{"book":"Matouš","chapter":"9","verse":"16","text":"To je podobné, jako kdyby někdo přišil na staré šaty záplatu z neseprané látky. Co se stane? Záplata vytrhne chatrné tkanivo a díra se ještě zvětší."},{"book":"Matouš","chapter":"9","verse":"17","text":"Mladé víno přece také nedáváte do měchů ze staré kůže, jinak by popraskaly a obojí by přišlo nazmar. Nové víno potřebuje nové měchy!“"},{"book":"Matouš","chapter":"9","verse":"18","text":"Zatímco Ježíš mluvil, přišel jeden z představených místní synagogy a poklonil se mu. „Moje dcera právě zemřela,“ řekl, „ale ty jí můžeš zase vrátit život. Pojď, polož na ni ruku a vrátíš jí život.“"},{"book":"Matouš","chapter":"9","verse":"19","text":"Ježíš i jeho učedníci šli s ním."},{"book":"Matouš","chapter":"9","verse":"20","text":"Vtom však jedna žena, již dvanáct let postižená krvácením, se k Ježíšovi zezadu přiblížila a dotkla se okraje jeho roucha."},{"book":"Matouš","chapter":"9","verse":"21","text":"Myslela si: Když se alespoň dotknu jeho šatu, určitě se uzdravím."},{"book":"Matouš","chapter":"9","verse":"22","text":"Ježíš se však otočil, podíval se na ni a řekl: „Raduj se, tvá víra tě zachránila.“ A opravdu, v tu chvíli byla žena zbavena svého trápení."},{"book":"Matouš","chapter":"9","verse":"23","text":"Pak Ježíš došel k domu onoho představeného synagogy, kde hrála pohřební hudba a naříkal shromážděný dav."},{"book":"Matouš","chapter":"9","verse":"24","text":"Řekl jim: „Jděte všichni pryč! Smrt té dívky pomine jako spánek.“ Ale nikdo ho nebral vážně a vysmívali se mu."},{"book":"Matouš","chapter":"9","verse":"25","text":"Když byl dům konečně vyklizen, Ježíš vešel, vzal děvčátko za ruku a ono vstalo."},{"book":"Matouš","chapter":"9","verse":"26","text":"Zpráva o tom se rychle roznesla po celém kraji."},{"book":"Matouš","chapter":"9","verse":"27","text":"Na cestě odtud se k Ježíšovi přidali dva slepci a volali: „Kriste, králi, slituj se nad námi!“"},{"book":"Matouš","chapter":"9","verse":"28","text":"Šli za ním až do domu. Ježíš se jich zeptal: „Opravdu věříte, že vám mohu vrátit zrak?“"},{"book":"Matouš","chapter":"9","verse":"29","text":"„Určitě, Pane,“ ujišťovali ho slepci. Dotkl se jejich očí a řekl: „Staň se vám, jak věříte.“"},{"book":"Matouš","chapter":"9","verse":"30","text":"V tu chvíli prohlédli. Pak jim důrazně přikázal: „Nechte si to pro sebe, ať se nikdo o tom nedoví!“"},{"book":"Matouš","chapter":"9","verse":"31","text":"Ale oni chodili po celém kraji a všude o něm mluvili."},{"book":"Matouš","chapter":"9","verse":"32","text":"Sotva odešli, přivedli k Ježíšovi němého člověka, posedlého zlým duchem."},{"book":"Matouš","chapter":"9","verse":"33","text":"Ježíš démona vyhnal a němý začal mluvit. Zástupem proběhla vlna údivu: „Nikdy se v Izraeli nic podobného nedělo!“"},{"book":"Matouš","chapter":"9","verse":"34","text":"Farizejové to však vysvětlovali: „Vyhání ďábly, protože je ve spojení s jejich vládcem.“"},{"book":"Matouš","chapter":"9","verse":"35","text":"Potom Ježíš procházel všemi městy i vesnicemi, učil v tamních synagogách a kázal radostnou zvěst o Božím království. A kamkoliv přišel, všude uzdravoval nemoci všeho druhu."},{"book":"Matouš","chapter":"9","verse":"36","text":"Když se tak díval na zástupy lidí stojící před ním, bylo mu jich líto, protože nevěděli, na koho se obrátit a kde hledat pomoc. Byli jako ovce bez pastýře."},{"book":"Matouš","chapter":"9","verse":"37","text":"Svým učedníkům řekl: „Ti všichni patří Bohu jako úroda svému hospodáři. Je však málo ženců."},{"book":"Matouš","chapter":"9","verse":"38","text":"Proto proste Pána, ať pošle pracovníky na své žně.“"}]}