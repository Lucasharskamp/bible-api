{"data":[{"book":"Rzymian","chapter":"3","verse":"1","text":"Na czym więc polega przewaga Żyda nad poganinem? I jaką korzyść daje obrzezanie?"},{"book":"Rzymian","chapter":"3","verse":"2","text":"Ogromną i to pod każdym względem! Należy pamiętać, że to Żydom Bóg przekazał swoje słowa."},{"book":"Rzymian","chapter":"3","verse":"3","text":"Co z tego, że niektórzy z nich nie dochowali im wierności? Czy z tego powodu Bóg przestaje dotrzymywać swoich obietnic?"},{"book":"Rzymian","chapter":"3","verse":"4","text":"Oczywiście, że nie! Bóg bowiem jest prawdomówny, a każdy człowiek jest kłamcą, jak mówi Pismo:"},{"book":"Rzymian","chapter":"3","verse":"5","text":"Jeśli poprzez naszą nieprawość objawiona zostaje prawość Boga, to jaki stąd wniosek? Czy Bóg jest niesprawiedliwy, gdy okazuje gniew? Tak rozumują ludzie."},{"book":"Rzymian","chapter":"3","verse":"6","text":"Oczywiście, że nie jest niesprawiedliwy, bo gdyby tak było, to jak Bóg mógłby sądzić świat?"},{"book":"Rzymian","chapter":"3","verse":"7","text":"Zapytasz może: „Skoro moje kłamstwo sprawia, że objawiona zostaje Boża prawda i Bóg odbiera z tego chwałę, to dlaczego ja mam być sądzony za grzech?”."},{"book":"Rzymian","chapter":"3","verse":"8","text":"Czy mamy twierdzić: „Popełniajmy zło, aby pojawiło się dobro”? Niektórzy oskarżają nas, że tak mówimy. Nie unikną jednak kary."},{"book":"Rzymian","chapter":"3","verse":"9","text":"Czy wobec tego my, Żydzi, jesteśmy lepsi od pogan? Oczywiście, że nie. Wykazaliśmy już, że zarówno Żydzi, jak i poganie, są grzesznikami."},{"book":"Rzymian","chapter":"3","verse":"10","text":"Potwierdza to zresztą Pismo:"},{"book":"Rzymian","chapter":"3","verse":"11","text":"nie ma takiego, który byłby rozumny,"},{"book":"Rzymian","chapter":"3","verse":"12","text":"Wszyscy zbłądzili i upadli."},{"book":"Rzymian","chapter":"3","verse":"13","text":"Słowa ludzi są jak grób,"},{"book":"Rzymian","chapter":"3","verse":"14","text":"Wypowiadają przekleństwa i gorzkie słowa."},{"book":"Rzymian","chapter":"3","verse":"15","text":"Są skłonni do morderstwa,"},{"book":"Rzymian","chapter":"3","verse":"16","text":"zostawiają za sobą zniszczenie i nędzę."},{"book":"Rzymian","chapter":"3","verse":"17","text":"Nigdy nie weszli na ścieżkę pokoju"},{"book":"Rzymian","chapter":"3","verse":"18","text":"i nie odczuwają nawet lęku przed Bogiem”."},{"book":"Rzymian","chapter":"3","verse":"19","text":"Wiemy dobrze, że Prawo Mojżesza obowiązuje tych, którzy mu podlegają. I dlatego każde usta muszą zamilknąć i cały świat musi się uniżyć przed Bogiem."},{"book":"Rzymian","chapter":"3","verse":"20","text":"On bowiem nie uniewinni żadnego człowieka ze względu na to, że przestrzegał on Prawa Mojżesza. Prawo uświadamia nam tylko nasz grzech."},{"book":"Rzymian","chapter":"3","verse":"21","text":"Teraz jednak Bóg wskazał inny sposób uniewinnienia—bez przestrzegania Prawa Mojżesza, ale poświadczony przez to Prawo i przez proroków."},{"book":"Rzymian","chapter":"3","verse":"22","text":"Uniewinnienie to pochodzi od Boga i obejmuje tych, którzy wierzą Jezusowi Chrystusowi. Jest ono dostępne dla wszystkich, którzy Mu wierzą. Bo nie ma żadnej różnicy:"},{"book":"Rzymian","chapter":"3","verse":"23","text":"wszyscy ludzie zgrzeszyli i daleko im do Bożego ideału."},{"book":"Rzymian","chapter":"3","verse":"24","text":"A zostają uniewinnieni za darmo, dzięki Bożej łasce i dzięki odkupieniu, jakiego dokonał Jezus Chrystus."},{"book":"Rzymian","chapter":"3","verse":"25-26","text":"To Jego Bóg uczynił narzędziem przebłagania za grzechy. Aby dostąpić tego uniewinnienia, musimy uwierzyć, że Jego przelana krew może nas pojednać z Bogiem. Bóg ogłosił uniewinnienie, odpuszczając grzechy przeszłości. Cierpliwie czekał bowiem, aż Chrystus—w obecnym czasie—zgładzi je. Okazał się więc sprawiedliwy i uniewinnia każdego, kto uwierzy Jezusowi."},{"book":"Rzymian","chapter":"3","verse":"27","text":"Gdzie jest więc powód do dumy? Został uchylony! Czy przez Prawo uczynków? Nie, przez prawo wiary!"},{"book":"Rzymian","chapter":"3","verse":"28","text":"Jesteśmy bowiem przekonani, że człowiek zostaje uniewinniony dzięki wierze, a nie dzięki spełnianiu uczynków wymaganych przez Prawo."},{"book":"Rzymian","chapter":"3","verse":"29","text":"Czy Bóg przygotował to tylko dla Żydów? A może i dla pogan? Oczywiście, że również dla pogan!"},{"book":"Rzymian","chapter":"3","verse":"30","text":"Bóg jest jeden i w ten sam sposób—dzięki wierze!—uniewinnia zarówno Żydów, jak i pogan."},{"book":"Rzymian","chapter":"3","verse":"31","text":"Czy więc z powodu uniewinnienia, otrzymanego dzięki wierze, lekceważymy Prawo Mojżesza? Absolutnie nie! Umieszczamy je tylko we właściwym miejscu."}]}