{"data":[{"book":"Piyɛri Firindena","chapter":"2","verse":"1","text":"Koni wule nabine yi yamaan yɛ a fɔlɔni. A mɔn na kii nin to, wule karamɔxɔne fan ɛ yɛ iki. E wule xaranne rasoma ɛ tagi naxanye muxune halagima han e yi e mɛ e kanna ra naxan e xunbaxi. Ne halagin nan xilima e yɛtɛ ma xulɛn!"},{"book":"Piyɛri Firindena","chapter":"2","verse":"2","text":"Muxu wuyaxi birama nɛn e haramu feene fɔxɔ ra, na muxune yi a liga ɲɔndi dinan kiraan yi rayelefu."},{"book":"Piyɛri Firindena","chapter":"2","verse":"3","text":"Karamɔxɔni itoe ɛ rawalima nɛn mayendenni e fala yitɔnxine xɔn e milani. Koni e makiti feen bata fɔlɔ to mi na ra, e halagi feen mi fa buma."},{"book":"Piyɛri Firindena","chapter":"2","verse":"4","text":"Malekan naxanye yulubin liga a fɔlɔni, Ala mi ne ratanga, koni a e rawoli ayi nɛn yahannama yi. E maraxi yɔlɔnxɔnna ra dimini e kiti sa lɔxɔn yɛɛ ra."},{"book":"Piyɛri Firindena","chapter":"2","verse":"5","text":"Muxu singene dunuɲa yi, a mi ne fan natanga, a yi fufa gbeen nafa Ala kolontarene ma, koni a muxu solofere nan tun nakisi e nun Nuhan naxan yi tinxinyana fe kawandin bama.2.5 A mato Dunuɲa Fɔlɔn 6.1 han 7.24 kui."},{"book":"Piyɛri Firindena","chapter":"2","verse":"6","text":"Ala mɔn Sodoma nun Gomora taane fan halagi nɛn tɛɛn na, e findi xuben na. A yi e findi misaala ra Ala kolontarene xa, feen naxan fama ligadeni e ra.2.6 A mato Dunuɲa Fɔlɔn 19.24 kui."},{"book":"Piyɛri Firindena","chapter":"2","verse":"7","text":"Ala mɔn Loti tinxin muxun xunba nɛn, naxan bɔɲɛ tɔrɔ na sariyatare kanne haramu feene fe ra."},{"book":"Piyɛri Firindena","chapter":"2","verse":"8","text":"Bayo na tinxin muxun to yi dɔxi e tagi, a niin yi lu tɔrɛ lɔxɔ yo lɔxɔ e fe ɲaxine fe ra, a yi naxanye toma, a e mɛ."},{"book":"Piyɛri Firindena","chapter":"2","verse":"9","text":"Na feene birin nan a yitama fa fala Marigin nɔɛ dina muxune xunbɛ nɛn maratantan feene yi, a yi tinxintarene mara ɲaxankatan yɛɛ ra kiti sa lɔxɔni,"},{"book":"Piyɛri Firindena","chapter":"2","verse":"10","text":"katarabi na muxune ma, naxanye biraxi fe xɔsixine fɔxɔ ra, e fati bɛndɛn nafan feene, e yi murutɛ Marigina nɔɔn bun."},{"book":"Piyɛri Firindena","chapter":"2","verse":"11","text":"Hali malekan naxanye sɛnbɛn nun fangan gbo wule karamɔxɔni itoe xa, ne mi na sifane rayelefuma kitini Marigin yɛtagi."},{"book":"Piyɛri Firindena","chapter":"2","verse":"12","text":"Koni muxuni itoe feene rayelefuma e mi naxanye kolon, e lu alo sube xaxilitare suxu daxin naxanye halagima. Na muxune halagima nɛn alo subene,"},{"book":"Piyɛri Firindena","chapter":"2","verse":"13","text":"e tinxintareyaan birin yi saran e ra. A rafan e ma, e yi wasa e waxɔn fe kobine birin na yanyin na. E nɛma e dɛge ɛ fɛma, yagin nun xunnagodon nan a ra, e sɛwa e to ɛ yanfama."},{"book":"Piyɛri Firindena","chapter":"2","verse":"14","text":"E yalunyaan fenma e yɛɛn na. E mi wasan yulubin na mumɛ! E fangatarene mabandunma. E darixi milɛ feene nan na. Dangatɔne nan e ra."},{"book":"Piyɛri Firindena","chapter":"2","verse":"15","text":"E bata kira tinxinxin yiba, e yi bira Beyori a dii xɛmɛ Balami a kiraan fɔxɔ ra tantanni naxan ma tinxintareyaan saranna yi rafan a ma."},{"book":"Piyɛri Firindena","chapter":"2","verse":"16","text":"Koni a sofanla naxan mi nɔɛ falan tiyɛ, na a muxu xuiin namini nɛn, a yi nabiin danna sa a xaxilitareya wanli.2.16 A mato Yatɛne 31.16 kui."},{"book":"Piyɛri Firindena","chapter":"2","verse":"17","text":"Wule karamɔxɔni itoe luxi nɛn alo tigi yili raxarena, alo foyen kundaan naxan tuntunma kore, dimi tilinxi gbeen nan namaraxi e yɛɛ ra."},{"book":"Piyɛri Firindena","chapter":"2","verse":"18","text":"E waso fala fuune tima, e yi muxune rakunfa fati bɛndɛn nafan haramu feene xɔn, naxanye baxi e sɔtɔdeni muxu tantanxine ra."},{"book":"Piyɛri Firindena","chapter":"2","verse":"19","text":"E muxune tuli sama xɔrɔyaan na, anu, e tan yɛtɛɛn xɔsi feene konyiyani. Amasɔtɔ sese muxun nɔ, a bata findi na konyin na."},{"book":"Piyɛri Firindena","chapter":"2","verse":"20","text":"Xa e bata futuxulu dunuɲa xɔsi feene ma en Marigin nun en nakisimaan Yesu Alaa Muxu Sugandixin kolon feen xɔn, e mɔn yi tin na feene yi e nɔ, e raɲanna ɲaxuma ayi nɛn dangu e fɔlɔn na."},{"book":"Piyɛri Firindena","chapter":"2","verse":"21","text":"Bayo a yi fisa nun na kanne nama tinxinyaan kiraan kolon, benun e xa a kolon e mɔn yi e xun xanbi so yamari sariɲanxini e naxan sɔtɔxi."},{"book":"Piyɛri Firindena","chapter":"2","verse":"22","text":"Naxan ligaxi e ra, na bata sandani itoe ɲɔndin yita fa fala, “Baren xɛtɛma a baxunna ma.”2.22 Sandane 26.11 E nun “I nɛɛn fa xɔsɛn maxa tun, a mɔn bata sa a makutukutu boroni.”"}]}