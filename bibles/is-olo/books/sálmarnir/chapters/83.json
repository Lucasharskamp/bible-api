{"data":[{"book":"Sálmarnir","chapter":"83","verse":"1-2","text":"Guð, vertu ekki þögull og afskiptalaus þegar við biðjum til þín. Svaraðu okkur! Já, bjargaðu okkur!"},{"book":"Sálmarnir","chapter":"83","verse":"3","text":"Heyrirðu ekki skarkalann og ysinn í hópi óvina þinna? Sérðu ekki hvað þeir aðhafast, þessir hatursmenn þínir?"},{"book":"Sálmarnir","chapter":"83","verse":"4","text":"Þeir eru með ráðagerðir um að tortíma þeim sem þú elskar!"},{"book":"Sálmarnir","chapter":"83","verse":"5","text":"„Komum!“ segja þeir, „þurrkum út Ísrael, svo að þeir hætti að vera til og gleymist.“"},{"book":"Sálmarnir","chapter":"83","verse":"6","text":"Þetta var samþykkt af leiðtogum þeirra. Þessir undirrituðu sáttmála um að fylkja liði gegn almáttugum Guði:"},{"book":"Sálmarnir","chapter":"83","verse":"7","text":"Ísmaelítar, Edomítar, Móabítar og Hagrítar."},{"book":"Sálmarnir","chapter":"83","verse":"8","text":"Einnig Gebalmenn, Ammon, Amalek, Filistear og Týrusbúar."},{"book":"Sálmarnir","chapter":"83","verse":"9","text":"Assýría hefur líka slegist í hópinn og gjört bandalag við afkomendur Lots."},{"book":"Sálmarnir","chapter":"83","verse":"10","text":"Farðu með þá eins og Midíansmenn forðum, já eins og þú fórst með Sísera og Jabín við Kíshonlæk"},{"book":"Sálmarnir","chapter":"83","verse":"11","text":"og með óvini þína við Endór, en lík þeirra urðu að áburði á jörðina."},{"book":"Sálmarnir","chapter":"83","verse":"12","text":"Láttu höfðingja þeirra falla eins og Óreb og Seeb, foringja þeirra deyja líkt og Seba og Salmúna"},{"book":"Sálmarnir","chapter":"83","verse":"13","text":"sem sögðu: „Leggjum undir okkur haglendi Drottins!“"},{"book":"Sálmarnir","chapter":"83","verse":"14","text":"Þú, Guð minn, feyktu þeim burt eins og ryki, eins og hismi fyrir vindi"},{"book":"Sálmarnir","chapter":"83","verse":"15","text":"– eins og skógi sem brennur til ösku."},{"book":"Sálmarnir","chapter":"83","verse":"16","text":"Flæmdu þá burt í óveðri, skelfdu þá með fellibyl þínum."},{"book":"Sálmarnir","chapter":"83","verse":"17","text":"Drottinn, láttu þá kenna á andúð þinni uns þeir viðurkenna mátt þinn og vald."},{"book":"Sálmarnir","chapter":"83","verse":"18","text":"Láttu öll þeirra verk mistakast, svo að þeir skelfist og blygðist sín"},{"book":"Sálmarnir","chapter":"83","verse":"19","text":"og viðurkenni að þú einn, Drottinn, ert Guð yfir öllum guðum og að jörðin öll er á þínu valdi."}]}