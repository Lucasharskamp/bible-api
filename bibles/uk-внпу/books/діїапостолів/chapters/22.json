{"data":[{"book":"Дії Апостолів","chapter":"22","verse":"1","text":"«Брати та батьки! Послухайте тепер моє виправдання перед вами»."},{"book":"Дії Апостолів","chapter":"22","verse":"2","text":"Почувши, що він говорить єврейською, вони ще більше притихли."},{"book":"Дії Апостолів","chapter":"22","verse":"3","text":"«Я юдей! Народився в Тарсі в Килікії, але виховувався в цьому місті, біля ніг Гамалиїла, навчений докладно Закону батьків наших, ревнитель Бога, як і всі ви сьогодні."},{"book":"Дії Апостолів","chapter":"22","verse":"4","text":"Я переслідував до смерті послідовників цього Шляху, зв’язував та кидав у в’язницю чоловіків та жінок."},{"book":"Дії Апостолів","chapter":"22","verse":"5","text":"Свідки цього – первосвященник та всі старійшини, від яких я отримував листи до братів із Дамаска, щоб піти та привести до Єрусалима зв’язаними тих, хто там був, для покарання."},{"book":"Дії Апостолів","chapter":"22","verse":"6","text":"І сталося, коли я вже наближався до Дамаска, приблизно опівдні, навколо мене раптом засяяло велике світло з неба."},{"book":"Дії Апостолів","chapter":"22","verse":"7","text":"Я впав на землю й почув голос, який казав мені: „Савле! Савле! Чому ти переслідуєш Мене?“"},{"book":"Дії Апостолів","chapter":"22","verse":"8","text":"Я спитав: „Хто Ти, Господи?“ Він відповів: „Я Ісус із Назарета, Якого ти переслідуєш“."},{"book":"Дії Апостолів","chapter":"22","verse":"9","text":"Ті, що були зі мною, бачили світло, але не розуміли голосу Того, Хто промовляв."},{"book":"Дії Апостолів","chapter":"22","verse":"10","text":"Я запитав: „Господи, що мені робити?“ Господь сказав: „Підведися та йди в Дамаск. Там тобі буде сказано все, що тобі призначено робити“."},{"book":"Дії Апостолів","chapter":"22","verse":"11","text":"Ті, що були зі мною, за руки привели мене в Дамаск, тому що я осліп від того яскравого світла."},{"book":"Дії Апостолів","chapter":"22","verse":"12","text":"Чоловік, на ім’я Ананія, благочестивий за Законом, про якого добре свідчили всі юдеї, що мешкали там,"},{"book":"Дії Апостолів","chapter":"22","verse":"13","text":"прийшов до мене й, ставши поруч, сказав: „Брате Савле, прозрій!“ І тієї ж миті я побачив його."},{"book":"Дії Апостолів","chapter":"22","verse":"14","text":"Він сказав: „Бог наших батьків обрав тебе, щоб ти пізнав Його волю, побачив Праведного та почув голос із Його вуст."},{"book":"Дії Апостолів","chapter":"22","verse":"15","text":"Ти будеш перед усіма людьми Йому свідком того, що бачив та чув."},{"book":"Дії Апостолів","chapter":"22","verse":"16","text":"І тепер чому ти зволікаєш? Встань, прийми хрещення та обмий свої гріхи, прикликавши Його ім’я!“"},{"book":"Дії Апостолів","chapter":"22","verse":"17","text":"Коли я повернувся в Єрусалим і молився в Храмі, мені було видіння."},{"book":"Дії Апостолів","chapter":"22","verse":"18","text":"Я побачив Господа, Який казав мені: „Поспіши та скоріше вийди з Єрусалима, тому що не приймуть твого свідчення про Мене“."},{"book":"Дії Апостолів","chapter":"22","verse":"19","text":"Я відповів: „Господи, вони знають, що я кидав їх у в’язницю та бив у синагогах тих, хто вірив у Тебе."},{"book":"Дії Апостолів","chapter":"22","verse":"20","text":"Коли проливалася кров Твого свідка Стефана, я стояв там, і схвалював це, і охороняв одяг тих, хто вбивав його“."},{"book":"Дії Апостолів","chapter":"22","verse":"21","text":"Тоді Господь промовив до мене: „Іди, бо Я пошлю тебе далеко до язичників“»."},{"book":"Дії Апостолів","chapter":"22","verse":"22","text":"Натовп слухав Павла до цих слів, але тут вони почали кричати: «Геть такого із землі! Йому не слід жити!»"},{"book":"Дії Апостолів","chapter":"22","verse":"23","text":"Вони кричали, скидали одяг та кидали пил у повітря."},{"book":"Дії Апостолів","chapter":"22","verse":"24","text":"Тоді Трибун звелів відвести Павла до фортеці; він наказав бичувати та допитати його, щоб дізнатися, з якої підстави вони так на нього кричали."},{"book":"Дії Апостолів","chapter":"22","verse":"25","text":"Але коли прив’язали його ременями, Павло сказав сотникові, що стояв поруч: «Чи дозволено вам бичувати римського громадянина, та ще й без суду?»"},{"book":"Дії Апостолів","chapter":"22","verse":"26","text":"Почувши це, сотник пішов до Трибуна й сказав йому: «Що ти хочеш зробити? Цей чоловік – римський громадянин»."},{"book":"Дії Апостолів","chapter":"22","verse":"27","text":"Трибун прийшов до Павла та спитав:"},{"book":"Дії Апостолів","chapter":"22","verse":"28","text":"Трибун сказав:"},{"book":"Дії Апостолів","chapter":"22","verse":"29","text":"Ті, що мали його допитати, негайно відійшли від нього. Трибун дуже злякався, збагнувши, що він зв’язав римського громадянина."},{"book":"Дії Апостолів","chapter":"22","verse":"30","text":"Наступного дня, бажаючи дізнатися достеменно, чому юдеї звинувачують його, Трибун розв’язав його та наказав, щоб зібралися первосвященники й весь Синедріон. Потім він увів Павла та поставив перед ними."}]}