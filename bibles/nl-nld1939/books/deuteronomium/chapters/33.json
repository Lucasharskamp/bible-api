{"data":[{"book":"Deuteronomium","chapter":"33","verse":"1","text":"Dit is de zegen, die Moses, de man Gods, voor zijn dood over Israëls kinderen uitsprak."},{"book":"Deuteronomium","chapter":"33","verse":"2","text":"Hij zeide: Toen Jahweh van de Sinaï kwam, Voor zijn volk van Seïr oprees, Van het gebergte Paran verscheen, Van Meribat-Kadesj optrok: Schoot een laaiend vuur uit zijn rechterhand,"},{"book":"Deuteronomium","chapter":"33","verse":"3","text":"En vernielde zijn gramschap de volken. Maar al zijn heiligen waren in uw hand, En zaten neer aan uw voeten; Het volk nam uw uitspraken aan."},{"book":"Deuteronomium","chapter":"33","verse":"4","text":"En Moses gaf ons een wet. De gemeente van Jakob werd zijn bezit"},{"book":"Deuteronomium","chapter":"33","verse":"5","text":"Hij zelf werd koning in Jesjoeroen Toen de hoofden van het volk zich verzamelden, De stammen van Israël zich aaneen sloten. Over Ruben sprak hij:"},{"book":"Deuteronomium","chapter":"33","verse":"6","text":"Moge Ruben leven en niet sterven, Al telt hij slechts weinig mannen."},{"book":"Deuteronomium","chapter":"33","verse":"7","text":"Over Juda sprak hij aldus: Hoor Jahweh het smeken van Juda, En verenig hem met zijn volk, Strijd voor hem met eigen hand, En help hem tegen zijn vijand."},{"book":"Deuteronomium","chapter":"33","verse":"8","text":"Over Levi sprak hij: Geef aan Levi uw Toemmim, Uw Oerim aan uw gunsteling, Die Gij bij Massa op de proef hebt gesteld, Met wie Gij bij het water van Meriba hebt getwist;"},{"book":"Deuteronomium","chapter":"33","verse":"9","text":"Die van zijn vader en moeder zeide: Ik zie ze niet; Die zijn broeders niet erkende, En van zijn zoon niets wilde weten. Maar die uw woord hebben bewaard, Uw Verbond onderhouden!"},{"book":"Deuteronomium","chapter":"33","verse":"10","text":"Zij leren aan Jakob uw voorschriften, En uw Wet aan Israël. Zij brengen wierookgeur in uw neus, En brandoffers op uw altaar."},{"book":"Deuteronomium","chapter":"33","verse":"11","text":"Jahweh, zegen zijn kracht, Heb welgevallen aan het werk zijner handen, Verlam de heupen van zijn vijanden Van die hem haten, zodat ze geen stand houden."},{"book":"Deuteronomium","chapter":"33","verse":"12","text":"Over Benjamin sprak hij: De lieveling van Jahweh Zal in veiligheid bij Hem wonen; Hij beschermt hem voor immer, En woont tussen zijn heuvels."},{"book":"Deuteronomium","chapter":"33","verse":"13","text":"Over Josef sprak hij: Zijn land zij door Jahweh gezegend! Het kostelijkste van de hemel daarboven, En van de zee die zich uitstrekt omlaag,"},{"book":"Deuteronomium","chapter":"33","verse":"14","text":"Het kostelijkste dat de zon doet ontspruiten, Het kostelijkste dat de manen doen rijpen,"},{"book":"Deuteronomium","chapter":"33","verse":"15","text":"Het beste der oude bergen, Het kostelijkste der eeuwige heuvelen,"},{"book":"Deuteronomium","chapter":"33","verse":"16","text":"Het kostelijkste der aarde met wat zij bevat, En de genade van Hem, die in een doornstruik woonde, Mogen komen op het hoofd van Josef, Op de schedel van den vorst zijner broeders."},{"book":"Deuteronomium","chapter":"33","verse":"17","text":"Als het eerste jong van een stier is zijn pracht, Met hoornen als die van een buffel; Daarmee stoot hij volken neer, Allen, tot aan de grenzen der aarde. Zo zijn de tienduizenden van Efraïm, Zo de duizenden van Manasse!"},{"book":"Deuteronomium","chapter":"33","verse":"18","text":"Over Zabulon sprak hij: Verheug u, Zabulon, over uw tochten, Gij Issakar, over uw tenten."},{"book":"Deuteronomium","chapter":"33","verse":"19","text":"Volken nodigen zij uit op de berg, Om daar gerechte offers te brengen; Want de overvloed der zeeën zuigen zij in, Met de verborgen schatten van het strand."},{"book":"Deuteronomium","chapter":"33","verse":"20","text":"Over Gad sprak hij: Gezegend Hij, die Gad ruimte verschaft, Zodat hij zich neervlijt als een leeuwin, En arm en schedel verscheurt,"},{"book":"Deuteronomium","chapter":"33","verse":"21","text":"Maar voor zich het beste deel behoudt, Want een vorstelijk deel lag daar bewaard. Hij kwam met de hoofden van het volk Voltrok de gerechtigheid van Jahweh En zijn gerichten met Israël samen."},{"book":"Deuteronomium","chapter":"33","verse":"22","text":"Over Dan sprak hij: Dan is een jonge leeuw, Die opspringt uit Basjan."},{"book":"Deuteronomium","chapter":"33","verse":"23","text":"Over Neftali sprak hij: Neftali is verzadigd van gunst, En vervuld van de zegen van Jahweh, Het meer met de zuidstreek is zijn bezit."},{"book":"Deuteronomium","chapter":"33","verse":"24","text":"Over Aser sprak hij: De meest gezegende zoon is Aser, De meest begunstigde onder zijn broeders. Hij dompelt zijn voet in de olie."},{"book":"Deuteronomium","chapter":"33","verse":"25","text":"Van ijzer en koper zijn uw sloten, En heel uw leven woont gij veilig."},{"book":"Deuteronomium","chapter":"33","verse":"26","text":"Niemand is gelijk aan God, O Jesjoeroen: Die de hemelen bestijgt om u te helpen, De wolken in zijn majesteit!"},{"book":"Deuteronomium","chapter":"33","verse":"27","text":"Een toevlucht is de oude God, Met eeuwig uitgestrekte armen. Hij dreef den vijand voor u uit, En sprak: Verdelg!"},{"book":"Deuteronomium","chapter":"33","verse":"28","text":"Zo woonde Israël zonder zorg, Jakobs bron in veiligheid, In een land van koren en most, Waarop zijn hemel dauw laat druppelen."},{"book":"Deuteronomium","chapter":"33","verse":"29","text":"Israël, wie is gelukkig als gij, Een volk door Jahweh gered? Hij is het schild van uw hulp, Het zwaard van uw glorie: Vijanden zullen u vleien En gij zult hun toppen betreden."}]}