{"data":[{"book":"Deuteronomy","chapter":"29","verse":"1","text":"Aanei nnelekai hagamodongoohia di hagababa Dimaadua gi Moses bolo gi heia gi digau Israel, i lodo di guongo go Moab. Nnelekai aanei huogodoo e hagapuni gi di hagababa dela ne hai go Dimaadua gi digaula i di Gonduu Sinai."},{"book":"Deuteronomy","chapter":"29","verse":"2","text":"Moses ga gahi mai digau Israel huogodoo gi di gowaa e dahi, ga helekai gi digaula,"},{"book":"Deuteronomy","chapter":"29","verse":"3","text":"Goodou guu mmada gi nia hagaduadua huaidu huoloo, mono mogobuna, mo nia mee hagagoboina ala ne hai go Dimaadua."},{"book":"Deuteronomy","chapter":"29","verse":"4","text":"Malaa, gaa dae mai loo gi dangi nei, gei Mee digi heia goodou gi modongoohia godou mee ala ne gidee mo di longono ai."},{"book":"Deuteronomy","chapter":"29","verse":"5","text":"I nia ngadau e madahaa, gei Dimaadua nogo dagi goodou laa lodo di anggowaa, gei godou goloo gahu mo godou hii wae digi momooho."},{"book":"Deuteronomy","chapter":"29","verse":"6","text":"Goodou nogo godou palaawaa e gai ai, be godou waini be nia dagaao e inu ai, gei Dimaadua gu gowadu godou mee ala e hiihai ginai belee aago adu labelaa gi goodou bolo Ia go di godou God."},{"book":"Deuteronomy","chapter":"29","verse":"7","text":"Tadau dau mai gi di gowaa deenei, gei Sihon, di king o Heshbon, mo Og, di king o Bashan, ga lloomoi ga heebagi mai gi gidaadou. Gei gidaadou gu hagamagedaa digaula,29.7 Numbers 21.21-35"},{"book":"Deuteronomy","chapter":"29","verse":"8","text":"guu kumi nia gowaa digaula, gaa duwwe i nia madawaawa Reuben mo Gad, mo di baahi di madawaawa Manasseh.29.8 Numbers 32.33"},{"book":"Deuteronomy","chapter":"29","verse":"9","text":"Daudalia manawa dahi nia helekai hagamodongoohia huogodoo o di hagababa deenei, gii kila humalia ai godou mee huogodoo ala e hai."},{"book":"Deuteronomy","chapter":"29","verse":"10","text":"“Dangi nei goodou e tuu i mua o Dimaadua di godou God, goodou huogodoo, godou dagi, godou gau aamua, godou daane,"},{"book":"Deuteronomy","chapter":"29","verse":"11","text":"godou ahina, godou dama, mo digau henua gee ala e noho i godou mehanga, ala e duuduu nadau dohomu ge dagidagi godou wai."},{"book":"Deuteronomy","chapter":"29","verse":"12","text":"Goodou ala i kinei dangi nei belee daahi di hagababa deenei, dela e hai go Dimaadua di godou God adu gi goodou, bolo goodou gi hai mee gi ana hegau,"},{"book":"Deuteronomy","chapter":"29","verse":"13","text":"gei Dimaadua gaa dugu goodou bolo nia daangada ni aana, gei Ia gaa hai di godou God, be dana hagababa adu gi goodou, mo godou maadua mmaadua go Abraham, Isaac, mo Jacob."},{"book":"Deuteronomy","chapter":"29","verse":"14","text":"Ma hagalee go goodou hua ala e hai ginai di hagababa deenei, mo ono hegau."},{"book":"Deuteronomy","chapter":"29","verse":"15","text":"Mee e hai di maa mai gi gidaadou huogodoo ala e tuu i ono mua dangi nei, mo anga labelaa gi tadau hagadili ala digi haanau."},{"book":"Deuteronomy","chapter":"29","verse":"16","text":"“Goodou e langahia be di mouli la nogo hai behee i Egypt, mo di hula laa lodo la nogo hai behee i nia guongo o nia henua ala i golo."},{"book":"Deuteronomy","chapter":"29","verse":"17","text":"Goodou gu gidee nadau ada balu god hagaginagina dangada ala ne hai gi nia laagau, nia hadu, nia silber, mono goolo."},{"book":"Deuteronomy","chapter":"29","verse":"18","text":"Goodou gi dagatonu adu gi goodou bolo deai taane, be di ahina, di madahaanau, be di madawaawa i goodou ala e tuu i kinei dangi nei, e huli gi daha mo Dimaadua go tadau God, e daumaha gi nia god o nia henua ala i golo ai. Deenei la gaa hai be di aga dela e tomo gaa hai di laagau mmala ge honu poisin.29.18 Hebrews 12.15"},{"book":"Deuteronomy","chapter":"29","verse":"19","text":"Gii donu humalia dangi nei i kinei bolo deai tangada e hagalongo gi nia helekai hagalabagau aanei ai, ga nomuli, gaa hai bolo nia mee huogodoo la gaa kila humalia i dono baahi ma e aha maa ia e lodo hamaaloo e hai hua go dono hiihai. Deelaa la ga daaligi goodou hagatau, digau humalia mo huaidu, e hai hua be di mee e dahi."},{"book":"Deuteronomy","chapter":"29","verse":"20","text":"Dimaadua ga hagalee dumaalia gi tangada beelaa. Di hagawelewele o Maa ga ulaula ga hai baahi gi mee, gei nia haingadaa huogodoo ala e hii i lodo di beebaa deenei, la gaa hai gi mee, gaa dae loo gi dono made."},{"book":"Deuteronomy","chapter":"29","verse":"21","text":"Dimaadua gaa hai dana hagamodongoohia i di gili o maa i mua nia madawaawa Israel huogodoo, gaa wanga gi mee nia haingadaa, gii hai be nia haga halauwa huogodoo ala e hagatau i lodo di hagababa dela guu hihi i lodo di beebaa agoago Dimaadua deenei."},{"book":"Deuteronomy","chapter":"29","verse":"22","text":"“Nia adu dangada ala ma ga dagidilaangi, gei godou hagadili gi muli, gei digau henua gee mai nnenua mogowaa, la ga gidee nia haingadaa, mo nia hagaduadua Dimaadua ne gaamai gi godou guongo."},{"book":"Deuteronomy","chapter":"29","verse":"23","text":"Nia gowaa dogi mee la gaa hai di anggowaa, gaa gahu go nia ‘sulphur’ mono toolo, hagalee nia mee e dogi ai, nia geinga hogi hagalee tomo i golo. Godou gowaa la gaa hai be nia waahale Sodom mo Gomorrah, mo Admah mo Zeboiim, ala ne oho go Dimaadua, i dono madagoaa nogo hagawelewele huoloo.29.23 Genesis 19.24-25"},{"book":"Deuteronomy","chapter":"29","verse":"24","text":"Gei henuailala hagatau ga heeu, ‘Dimaadua la ne aha gaa hai dana hai deenei gi di gowaa digaula? Tadinga di hagawelewele damana o Maa la di aha?’"},{"book":"Deuteronomy","chapter":"29","verse":"25","text":"Gei deenei telekai gaa hai gi digaula, ‘Idimaa, nia daangada Dimaadua gu oho di nadau hagababa ne hai gi Mee, di God o nadau maadua mmaadua, i dono madagoaa ne laha mai digaula gi daha mo Egypt."},{"book":"Deuteronomy","chapter":"29","verse":"26","text":"Digaula gu hai hegau gi nia balu ieidu digi daumaha ginai ginaadou i mua, nia god ala ne bule go Dimaadua bolo gi de daumaha ginai."},{"book":"Deuteronomy","chapter":"29","verse":"27","text":"Malaa, Dimaadua gu hagawelewele gi ana daangada, ga gaamai nia haingadaa huogodoo ala gu hihi i lodo di beebaa deenei."},{"book":"Deuteronomy","chapter":"29","verse":"28","text":"Dimaadua gu hagawelewele huoloo, gei i lodo dono hagawelewele, Mee gu daagi digaula gi daha mo nadau gowaa, guu kili digaula gi hongo tuai henua, dela e noho ai digaula dangi nei.’"},{"book":"Deuteronomy","chapter":"29","verse":"29","text":"“Ma iai nia mee e hagammuni go tadau God go Dimaadua, gei Mee gu hagagila aga madammaa ana haganoho, gei gidaadou mo tadau hagadili gi muli la gi daudalia nia maa gaa hana hua beelaa."}]}