{"data":[{"book":"Yohana","chapter":"7","verse":"1","text":"Kibokachapena, Yesu ngajenda okwo kukilambo cha Ku Galilaya. Apaije kujenda kukilambo cha Yudea magambu akilongoi ba Akayahudi bakiba bapaila kunkoma."},{"book":"Yohana","chapter":"7","verse":"2","text":"Mpapala gwa Akayahudi ogukemigwa iteba, ukiba ubandikile."},{"book":"Yohana","chapter":"7","verse":"3","text":"Bai inuna yakwe nginnengela, “Mmoke pamba nnyende Kuyudea ili akinapunji binu bagabone maengo ga ntenda."},{"book":"Yohana","chapter":"7","verse":"4","text":"Mundu ukamulaje maengo gakwe kukuiya anda apala kumanyika na bandu. Yene nkamu ilebe yene, mikilaye kwa bandu boa.”"},{"book":"Yohana","chapter":"7","verse":"5","text":"Ata inuna yakwe yunhwaminije."},{"book":"Yohana","chapter":"7","verse":"6","text":"Bai Yesu ngabalengela, “Kingobu chango chanaikaje. Nambu kwinu mangweto kila kingobu cha mbone."},{"book":"Yohana","chapter":"7","verse":"7","text":"Bandu boa kunchimwaje mangweto, nambu ne kunjimwa kwa magambu nenga, njalakicha benia bandwa itendwa yabe ibaja."},{"book":"Yohana","chapter":"7","verse":"8","text":"Mangweto nnyendange ku mpapala gwenio. Ne nyendaje ku mpapala gwenio magambu kingobu chango chambone chanaikaje.”"},{"book":"Yohana","chapter":"7","verse":"9","text":"Alenga genia kimoka chapenia ngaigala kukilambo cha Ku Galilaya."},{"book":"Yohana","chapter":"7","verse":"10","text":"Kuboka pa inunu yakwe kujenda kusikukuu, najwombe Yesu ngajenda kusikukuu kwa kukiia."},{"book":"Yohana","chapter":"7","verse":"11","text":"Akilongoi ba Akayahudi bakibanga kumpala kusikukuu jene, ngabakonyanga, “Abiko?”"},{"book":"Yohana","chapter":"7","verse":"12","text":"Pakiba na indondo ijingi pankengeni gwa bandu. Bange ngabalenga, “Nga mundu jwambone.” Na bange ngabalenga, “Baoyanga bandu.”"},{"book":"Yohana","chapter":"7","verse":"13","text":"Nambu akibaje mundu ojwajigite kulenga nhwalo gwenio gwa Yesu pabandu kwa kajobokanga akilongoi ba Akayahudi."},{"book":"Yohana","chapter":"7","verse":"14","text":"Mpapala gwenio pagwaba panakati na kati, na jweno Yesu ngajabu kunyumba ja Nnoongo, ngatumbu kupundicha."},{"book":"Yohana","chapter":"7","verse":"15","text":"Akilongoi ba Akayahudi ngabaomongwa na kulenga, “Mundu ojo apatita ko ilimu kiti atekuchoma chuleje?”"},{"book":"Yohana","chapter":"7","verse":"16","text":"Penia Yesu ngajanga, “Mapundicho gambundicha gangoje nambu gabe benia abandumite."},{"book":"Yohana","chapter":"7","verse":"17","text":"Mundu andapai kutenda gaga gapai Nnoongo, mamanya mapundicho gango gaboka kwa Nnoongo, au ne ndenda kulongetu namwene."},{"book":"Yohana","chapter":"7","verse":"18","text":"Mundu jwa kilonge mwene apala kunnumbalila mundu mwene. Nambu jwa pala kibumo cha abatumite, jwenio nga kuaminika, na nkati jakwe ubije ubaja gwa gwoa gola."},{"book":"Yohana","chapter":"7","verse":"19","text":"Bo, Musa ampilingitije Malagilo? Ata yene, abije wala jumwe kwinu ojwa kamu malagano mpa kungomilanga nike?”"},{"book":"Yohana","chapter":"7","verse":"20","text":"Penia bandu ngabanyanga, “Mwe nkweti nchepela! Bene abapa kunkoma?”"},{"book":"Yohana","chapter":"7","verse":"21","text":"Yesu ngajanga, “Natendite kikobo chimwe, na mangweto ntenda kuomongwa."},{"book":"Yohana","chapter":"7","verse":"22","text":"Musa ampilingite lukobo lwalo lukuina. Ngiti lukobo lwenio luboka ku Musaje nambu luboka kwa akaokolo nambu ngoe mangweto kuwina mwana munalome ata Lichoba Lya Kupomolela."},{"book":"Yohana","chapter":"7","verse":"23","text":"Bai anda ibi yene mwana munalome kuwina Lichoba Lya Kupomolela kwa magambu Malagilo ga Musa gakaponiaje, mbona lele unjimwalanga magambu ga kunnamia mundu kube tegatega lichoba lya kupomalela?"},{"book":"Yohana","chapter":"7","verse":"24","text":"Makahukumu ilebe panjatuje, mpanganga hukumu ejipaligwa.”"},{"book":"Yohana","chapter":"7","verse":"25","text":"Bange bandu ba Kuyelusalemu ngabalenga, “Bo mundu jwajo jubampala kunkomajo jwajoje?"},{"book":"Yohana","chapter":"7","verse":"26","text":"Nnolange ngoe! Alongela pukongolou, wala abije mundu ojwannenge kilebe. Bo, au akiilongoi bamanyi jwenio nga Kilisto?"},{"book":"Yohana","chapter":"7","verse":"27","text":"Kilisto papakuika abije mundu jwapa kumanya aboke koo. Nambu twe tumanyi kwaboka mundu ojo!”"},{"book":"Yohana","chapter":"7","verse":"28","text":"Bai Yesu pakiba akapundichaga unyumba ja Nnoongo ngatondobea lilobe nu kulenga, “Mmanyangite ne na mukumanyi kumoka? Ne inkila ku amuli jango namweneje. Ila abo abandumite ne nga ba kweli, na mangweto mumanyije."},{"book":"Yohana","chapter":"7","verse":"29","text":"Nambu ne nummanyi kumagambu moka kachakwe, jwenio nga ojwandumite.”"},{"book":"Yohana","chapter":"7","verse":"30","text":"Bai bandu bapala kumeka mumakakala, nambu akibaje mundu ojwajigite kunkamula kumagambu kingobu chakwe kikiba tango chanaikaje."},{"book":"Yohana","chapter":"7","verse":"31","text":"Ajingi abakiba pankenga pala bunhwamininge, ngabalenganga, “Bo, andaike Kilisto matenda ikobo ikolongwa muno kupeta yatei ojo?”"},{"book":"Yohana","chapter":"7","verse":"32","text":"Mafalisayo gajowine bandu bakajojela malobe genia ga Yesu. Bai angweto pamwe na Akakung'i akolo ngabagakinga manjolinjoli gammeke Yesu mumakakala."},{"book":"Yohana","chapter":"7","verse":"33","text":"Yesu ngalenga, “Tango mbi namangweto kingobu tu kubokapenia mbakunyendelela jwajo jwandumite."},{"book":"Yohana","chapter":"7","verse":"34","text":"Mpakumbala nambu umonangaje, magambu papa pambakube namangweto kuotoje kuika.”"},{"book":"Yohana","chapter":"7","verse":"35","text":"Achilongochi ba Akayahudi ngabalonge bene kangweto kwa angweto, “Mundu ojo apa kujenda ko pangaoto kumpata? Apakujenda kukilambo cha Akagiliki kubabi bandu bito na kapundicha Akagiliki?"},{"book":"Yohana","chapter":"7","verse":"36","text":"Abi na mana gani palenga, ‘Mpakumbalanga nambu umbataje, na pamba kube ne mangweto kuotoje kuika?’ ”"},{"book":"Yohana","chapter":"7","verse":"37","text":"Lichoba lya kupela mpapala gwenio ngilikiba likolo, Yesu ngajema ngalenga kulilobe likolongwa, “Mundu ojwabi na nyota aiche kwango anywe."},{"book":"Yohana","chapter":"7","verse":"38","text":"Andi Majandiko Machwapi pagalenga, ‘Mundu ojwaamini ne, chembwe cha mache agaleta bwomi gaba kueluka kuboka umojo jakwe!’ ”"},{"book":"Yohana","chapter":"7","verse":"39","text":"Alenga genia kunenga Uhuke ba Nnoongo pikiba kube kwababala abanhwamini mabakipokela. Kingobu chenie Uhuke ba Nnoongo kikiba tango kuwika kwa magambu Yesu akiba tango anakoigwaje mukingwana."},{"book":"Yohana","chapter":"7","verse":"40","text":"Bandu bange ababi pankenga pala ngabajoa malobe genia, ngabalenga, “Kweli mundu ojo nga nnondoli!”"},{"book":"Yohana","chapter":"7","verse":"41","text":"Bandu bange ngabalenga, “Ojo nga Kilisto Nkomboi!”"},{"book":"Yohana","chapter":"7","verse":"42","text":"Majandiko Machwapi galenga bole? Galenga, “Kilisto aboka kulungolo lwa nngwana Daudi, na apakubelekwa ku Beteleemu kilambo cha nngwana Daudi.”"},{"book":"Yohana","chapter":"7","verse":"43","text":"Yene ngukupitila kupwilikana panakati jankengeni gwa bandu magambu ga Yesu."},{"book":"Yohana","chapter":"7","verse":"44","text":"Bandu bange bapala kummeka mumakakala, nambu akibaje mundu jwajigite kunkamula."},{"book":"Yohana","chapter":"7","verse":"45","text":"Kuboka penia manjolinjoli ngagabuja, akakung'i akolo na Mafalisayo ngabakonya, “Ku nike mannetangiteje?”"},{"book":"Yohana","chapter":"7","verse":"46","text":"Manjolinjoli ngagajanga, “Abije mundu ojwa akalongela andi palongela mundu ojo!”"},{"book":"Yohana","chapter":"7","verse":"47","text":"Mafalisayo ngagakonya, “Bo, namangwetomwe uyo nkoloigwe?"},{"book":"Yohana","chapter":"7","verse":"48","text":"Bo, mummanyije ata kilongoi jumwe au Mfalisayo jwajote jwombe munhwamini?"},{"book":"Yohana","chapter":"7","verse":"49","text":"Nambu nkengeni gongo umanyije Malagilo ga Musa kwa nyene ulanigwe na Nnoongo!”"},{"book":"Yohana","chapter":"7","verse":"50","text":"Jumwe kati ja Mafalisayo akiba Nikodemo, jwenio atumbwi kunyendelela Yesu. Jwenio ngabalengela,"},{"book":"Yohana","chapter":"7","verse":"51","text":"“Bo, Malagilo giito gutujeketela kuhukumu mundu tango nukunnyoaje nu kumanya gatendite?”"},{"book":"Yohana","chapter":"7","verse":"52","text":"Angweto ngabanyanga kukunkonya, “Bo, namwe uyo mmoka kukilambo cha Ku Galilaya? Aja makagaingikiye Majandiko Machwapi namwe mannola Ku Galilaya kubokeje nnondoli ngu!”"},{"book":"Yohana","chapter":"7","verse":"53","text":"Kuboka penia bandu boa ngabajabula, kila mundu kachakwe."}]}