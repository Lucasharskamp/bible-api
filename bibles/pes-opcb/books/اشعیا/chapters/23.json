{"data":[{"book":"اشعیا","chapter":"23","verse":"1","text":"پیامی برای صور:"},{"book":"اشعیا","chapter":"23","verse":"2-3","text":"زمانی بندر صور مرکز تجارت دنیا محسوب می‌شد. کشتیهای صیدون که از مصر غله و از رود نیل حصاد می‌آوردند تا تاجران صیدون با آن با تمام دنیا تجارت کنند، در این بندر لنگر می‌انداختند. اما اینک صور در سکوت مرگبار فرو رفته است!"},{"book":"اشعیا","chapter":"23","verse":"4","text":"شرم بر تو باد ای صیدون، ای فرزند مستحکم دریا! زیرا دریا می‌گوید: «من هرگز درد نکشیده و نزاییده‌ام و کودکی پرورش نداده‌ام.»"},{"book":"اشعیا","chapter":"23","verse":"5","text":"چون خبر خرابی صور به مصر رسد او نیز سخت خواهد ترسید."},{"book":"اشعیا","chapter":"23","verse":"6","text":"ای مردم فنیقیه، گریه‌کنان به ترشیش فرار کنید!"},{"book":"اشعیا","chapter":"23","verse":"7","text":"آیا این همان شهر تاریخی و پرشکوه شما، صور است که چنین ویران گشته؟ زمانی مردم صور به جاهای دور می‌رفتند تا سرزمینها را تصاحب کرده آنها را محل سکونت خود سازند."},{"book":"اشعیا","chapter":"23","verse":"8","text":"چه کسی این مصیبت را بر سر این شهر سلطنتی که تجار و بازرگانانش در تمام جهان معروفند، آورده است؟"},{"book":"اشعیا","chapter":"23","verse":"9","text":"خداوند لشکرهای آسمان این کار را کرده تا غرور صور را بشکند و آنانی را که در جهان معروفند خوار سازد."},{"book":"اشعیا","chapter":"23","verse":"10","text":"ای مردم ترشیش، سرزمین خود را مثل کناره‌های رود نیل حاصلخیز کنید، زیرا دیگر مانعی بر سر راه شما نیست."},{"book":"اشعیا","chapter":"23","verse":"11","text":"خداوند دست خود را بر دریا دراز کرده ممالک دنیا را تکان می‌دهد. او دستور داده که شهرهای تجاری فنیقیه را ویران کنند."},{"book":"اشعیا","chapter":"23","verse":"12","text":"ای مردم بلا دیدهٔ صیدون، شما دیگر از آسایش برخوردار نخواهید شد. اگر به قبرس نیز فرار کنید در آنجا راحت نخواهید بود."},{"book":"اشعیا","chapter":"23","verse":"13","text":"به بابِل نگاه کنید! ببینید چگونه مردم این سرزمین از بین رفتند! آشوری‌ها بابِل را به محلی جهت وحوش صحرا تبدیل کردند؛ آنها شهر را محاصره کرده، با منجنیقهایشان کاخهایش را در هم کوبیدند و این سرزمین را با خاک یکسان کردند."},{"book":"اشعیا","chapter":"23","verse":"14","text":"ای کشتی‌های ترشیش که در دریا هستید زاری کنید، زیرا بندرگاه شما ویران شده است."},{"book":"اشعیا","chapter":"23","verse":"15","text":"صور مدت هفتاد سال، که طول عمر یک پادشاه است، به فراموشی سپرده خواهد شد. پس از آن هفتاد سال، صور مانند فاحشهٔ آن سرودی خواهد بود که کلماتش چنین است:"},{"book":"اشعیا","chapter":"23","verse":"16","text":"«ای فاحشهٔ فراموش شده،"},{"book":"اشعیا","chapter":"23","verse":"17","text":"بله، پس از گذشت آن هفتاد سال، خداوند اجازه خواهد داد صور دوباره رونق یابد و با مشتریان خود در تمام دنیا تجارت کند."},{"book":"اشعیا","chapter":"23","verse":"18","text":"اما سودی که عاید صور شود در خزانهٔ او ذخیره نخواهد شد، بلکه وقف خداوند خواهد گردید تا به مصرف خوراک و پوشاک پیروان راه خداوند برسد."}]}