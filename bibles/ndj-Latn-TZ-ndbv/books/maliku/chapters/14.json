{"data":[{"book":"Maliku","chapter":"14","verse":"1","text":"Yavelili vasighala majuva mavili hela kufika lihungu lya Pasaka na lihungu lya mibumunda yingali simika. Vatambika vakomi na vawula va Malawu vaveli vakusaka ndambu ya kumkamula Yesu kwa chifisu, ili vamuwulayi."},{"book":"Maliku","chapter":"14","verse":"2","text":"Vawombili, “Tukotoo kumkamula chipindi cha lihungu, vandu vakotoo kuyisa kugola ndilingu.”"},{"book":"Maliku","chapter":"14","verse":"3","text":"Yesu paghaveyi Betaniya, kayaki Simoni dayili atamikili ukalava. Paghaveyi vakulya, mau yumoyu avelili na supa ya mafuta ya kunungilila na vatalama nendu kayisa, kadiwula supa yila na kumyitila Yesu mafuta vala kumutwi."},{"book":"Maliku","chapter":"14","verse":"4","text":"Vandu vamu vaveli pala vakalalili, vadeta, “Nongwa liki akuyananga hela mafuta vala?"},{"book":"Maliku","chapter":"14","verse":"5","text":"Angaweshili kuhemesha kwa mbiya siwesha kumuhomba mgola chichuku kwa mwaka wumu awu mbiya ya dinali mya tatu. Na mbiya sila vangavapili vagayu!” Pambeli vamlakalila mau yula."},{"book":"Maliku","chapter":"14","verse":"6","text":"Lakini Yesu avawombilili, “Mumleki kwanongwa liki mukumuyasha? Kagolela chindu cha nyanyi."},{"book":"Maliku","chapter":"14","verse":"7","text":"Vagaju muva pamu majuva vosi. Mukuwesha kuvatanga lakini dandivi pamu na yumwi majuva vosi ng'odu."},{"book":"Maliku","chapter":"14","verse":"8","text":"Mau ayu kagola chaweshili. Kayitilila mafuta mumvili wangu, wuva kala kwa kusikiwa."},{"book":"Maliku","chapter":"14","verse":"9","text":"Nguvawombela nakaka, kumlima wosi Chilongu cha Nyanyi dachilanduliwi, chindu achi chagolili davachitambuli kwa ngumbungumbu yaki.”"},{"book":"Maliku","chapter":"14","verse":"10","text":"Pambeli Yudasi Sikaliyoti, yumu wa vala lilongu na vavili, ayendili kwa vatambika vakomi ili kumshengeta Yesu."},{"book":"Maliku","chapter":"14","verse":"11","text":"Vatambika vakomi pavapikanishili afi, vasekelela, vajangili kumgayila mbiya. Topi Yuda akasakeyi fwasi nofu ya kumshengeta."},{"book":"Maliku","chapter":"14","verse":"12","text":"Lijuva lya kwaa lya lihungu lya mibumunda yingajila kutayiwa simika, chipindi vakuhinja mwana meni wa Pasaka, vanachuli vaki vamdashili, “Ukudayila kulila koti lihugu lya Pasaka?”"},{"book":"Maliku","chapter":"14","verse":"13","text":"Topi Yesu avalayishili vanachuli vaki vavili kavawombela, “Muyendi kumbwani na aku damutang'aniki na mlumi yumu kayitwika chiyungu cha machi. Mumukovikeli"},{"book":"Maliku","chapter":"14","verse":"14","text":"mbaka munyumba dayingili, mkamuwombeli muna nyumba, ‘Muwula akudasha, chiva koti chumbagati changu dandilyi lihungu pamu na vanachuli vangu?’"},{"book":"Maliku","chapter":"14","verse":"15","text":"Mweni davalangushi chumba chikomi kudali chiveli chilembiwa kala muyingili amu.”"},{"book":"Maliku","chapter":"14","verse":"16","text":"Vanachuli vawuka, vayenda kumbwani, vawona kila chindu chilingana kucha Yesu avawombilili vatandi Lihungu."},{"book":"Maliku","chapter":"14","verse":"17","text":"Payifikili palumihi, Yesu afikili pamu va vanachuli vaki lilongu na vavili."},{"book":"Maliku","chapter":"14","verse":"18","text":"Pavaveghi pamesa vakulya, Yesu kavawombela, “Nakaka nguvawombela, muyenu yumu ya ghalya pamu na nenga, dashengeti.”"},{"book":"Maliku","chapter":"14","verse":"19","text":"Pala vanachuli vaki vakanda kuwona lusungu, vamudasha yumu yumu, “Wuli nengapa?”"},{"book":"Maliku","chapter":"14","verse":"20","text":"Yesu kavawombela, “Yumu wa yumwi lilongu na vavili, yalikishila libumunda pamu na nenga muchimbundi."},{"book":"Maliku","chapter":"14","verse":"21","text":"Nakaka Mwana wa Mundu akuyenda kucha Mayandiku yivawomba. Lakini daachiwoni mundu yula damshengeti Mwana wa Mundu! Ingavelili ngiba mundu ayu kucha angawonikili ng'odu!”"},{"book":"Maliku","chapter":"14","verse":"22","text":"Pavaveghi vakulya, Yesu katola libumunda, kamlumba Chapanga kalimetula na kuvagayila vanachuli vaki padeta, “Mtoli, awu mvili wa nenga.”"},{"book":"Maliku","chapter":"14","verse":"23","text":"Kandi atolili lwindi, Kamulumba Chapanga, kavagayila, vosi valandila lwindi lula."},{"book":"Maliku","chapter":"14","verse":"24","text":"Avawombilili, mwasi awu ukuyitika kwa vandu vatangalili. “Awu mwasi wa nenga kucha paveli mulilaghanu na Chapanga,"},{"book":"Maliku","chapter":"14","verse":"25","text":"Nakaka nguvawombela, danandi kandi ng'odu difwayi mbaka lijuva lila danandi difwayi ya shonu muutwa wa Chapanga.”"},{"book":"Maliku","chapter":"14","verse":"26","text":"Kandi vasomulili lumbombu, vawuka, vayendili kuchidunda cha miseituni."},{"book":"Maliku","chapter":"14","verse":"27","text":"Yesu avawombilili vanachuli vaki, “Mwavosi damuvi na lyogha na nenga, nongwa Mayandiku Vang'alili vadeta, Chapanga damtovi mdima na vameni davamwayiki pwilili."},{"book":"Maliku","chapter":"14","verse":"28","text":"Lakini pashukuka, dandivalonguleli kula Galilaya.”"},{"book":"Maliku","chapter":"14","verse":"29","text":"Petili amuwombilili, “Mani kucha vosi davakuleki, nenga danikuleki ng'odu!”"},{"book":"Maliku","chapter":"14","verse":"30","text":"Yesu amuwombilili Petili, “Nakaka nguvawombela, pamihi pamu, njowolu akali hela kuvika mwanja wa pili, daunemi myanja mitatu.”"},{"book":"Maliku","chapter":"14","verse":"31","text":"Lakini Petili kamuwombela, “Hata sovi pamu na yuwi, danikuleki ng'odu.”"},{"book":"Maliku","chapter":"14","verse":"32","text":"Topi vafikili aku kuvakema Getisemani. Yesu avawombilili vanachuli vaki, “Muyikali apa chipindi nenga padadava.” 14:32Getisemani, mana yaki: Chitava chidokwa."},{"book":"Maliku","chapter":"14","verse":"33","text":"Pambeli avatolili Petili na Yakobi na Yohani, akandili kuyipwelesha nendu na kushushutika."},{"book":"Maliku","chapter":"14","verse":"34","text":"Avawombilili, “Nguwona lung'ongu lukomi mundima kucha dasovi. Muyikali apa na mugungi mesu.”"},{"book":"Maliku","chapter":"14","verse":"35","text":"Ayendili paulongolu padokwa, kayiyasilila pasi wuyifuma, kadadava naha, kucha payiweshikana unewushi payifika saa yila ya kugoboka."},{"book":"Maliku","chapter":"14","verse":"36","text":"Kadeta, “Aba, Tati wangu, kwa yuwi findu fyosi fikuweshikana ung'ushili lwindi alu, ila yikotoo kuva kucha padayilili nenga, ila ngimu wudayilili yuwi.”"},{"book":"Maliku","chapter":"14","verse":"37","text":"Yesu awuyili kwa vanachuli vaki vatatu, avawonili vawonja. Topi amuwombilili Petili, “Simoni, wuli, ukuwonja? Kulemwa kugunga mesu hata saa yimu?”"},{"book":"Maliku","chapter":"14","verse":"38","text":"Akavawombilili kandi, “Mgungi mesu na kudadava ili mukotoo kuyingila mumutambu wa kuyeshiwa. Mfuki yikudayila lakini mvili ukulemwa.”"},{"book":"Maliku","chapter":"14","verse":"39","text":"Ayendili kandi kudadava akawuyilileyi filongu fifila fila."},{"book":"Maliku","chapter":"14","verse":"40","text":"Kawuya kandi, avawonili vawonja. Kwanongwa mesu vawu vatopiliwa na ng'onju. Valemwili cha kumyangula."},{"book":"Maliku","chapter":"14","verse":"41","text":"Payisili mwanja wa tatu avawombilili, “Mukali muwonja na kupumulila? Ponopa saa yifika! Mwana wa Mundu vakumtawula kwa vandu vavipili."},{"book":"Maliku","chapter":"14","verse":"42","text":"Muyimuki, tuyendi. Mloli, yula dashengeti kava pabehi.”"},{"book":"Maliku","chapter":"14","verse":"43","text":"Yesu paghaveyi akali akudeta, Yudasi, muyawu wa vala lilongu na vavili, afikili na lipinga lya vandu vaveli na mimayi na fimbongu. Vandu ava vaveli valayishwa na vatambika vakomi na vawula va Malawu na vavaha."},{"book":"Maliku","chapter":"14","verse":"44","text":"Yuda avelili kavakupisha: “Yula yinumjambusha na danimunoneli ndi mweni, mumuvakuli na mumuyeghi na mumdimi nendu mumawoku va machonda.”"},{"book":"Maliku","chapter":"14","verse":"45","text":"Yuda pafikili hela, kamyendela Yesu, kamuwombela, “Muwula!” kumunonela."},{"book":"Maliku","chapter":"14","verse":"46","text":"Topi vala vandu vayisa kumuvakula Yesu, vamuwopa."},{"book":"Maliku","chapter":"14","verse":"47","text":"Yumu va vala vavelili vawoloka pamu na Yesu, akwemulili limayi lyaki, kamuhenga lijeji ndumindumi wa mtambika mkomi."},{"book":"Maliku","chapter":"14","verse":"48","text":"Yesu amuwombilili, “Wuli, muyisa na mimayi na fimbongu kungamula, kucha nenga mwifi?"},{"book":"Maliku","chapter":"14","verse":"49","text":"Majuva vosi naveli pamu na yumwi pang'ula munyumba ya Chapanga, mbona mwangamulili ng'odu. Lakini ponopa mayandiku mang'alili vavi.”"},{"book":"Maliku","chapter":"14","verse":"50","text":"Apa vanachuli, vatuvili vosi vamleka."},{"book":"Maliku","chapter":"14","verse":"51","text":"Kwavelili na msongolu yumu avelili akumkovekela Yesu kunu kayitanda yingwa ya chikoyi. Veni vayeshili kumkamula."},{"book":"Maliku","chapter":"14","verse":"52","text":"Lakini mweni kasulubuka, kayileka yila yingwa, katuva chipula."},{"book":"Maliku","chapter":"14","verse":"53","text":"Topi vamyeghili Yesu kwa mtambika mkomi na vatambika vamonga na vavaha na vawula va Malawu vosi vatanganikili."},{"book":"Maliku","chapter":"14","verse":"54","text":"Petili amkovikelili Yesu kwa kutali, vayingilili mgati ya luviwu lwa mtambika mkomi, ayikalili pamu na vadima vakayoteyi motu."},{"book":"Maliku","chapter":"14","verse":"55","text":"Vatambika vakomi na balasa lyosi lya Vayawudi vakasakeyi utovileli kwilata Yesu ili vamuhighi na kumuwulagha, lakini vapatili ng'odu."},{"book":"Maliku","chapter":"14","verse":"56","text":"Vandu vatangalili vamtovilelili udesi kwa Yesu, lakini utoveleli wau valinganili ha."},{"book":"Maliku","chapter":"14","verse":"57","text":"Vamonga vawoloka kandi kumtovelela udesi, vakawombaneyi:"},{"book":"Maliku","chapter":"14","verse":"58","text":"“Yufwi twampikanishili mundu ayu padeta, ‘Dabomoli ayi nyumba ya Chapanga yivajengili kwa mawoku, kwa majuva matatu dajengi yingi yingajila kujengiwa kwa mawoku.’ ”"},{"book":"Maliku","chapter":"14","verse":"59","text":"Hata naha, utovileli wau walinganili ng'odu."},{"book":"Maliku","chapter":"14","verse":"60","text":"Topi mtambika mkomi awolukili pagati ya vandu. Amdashili Yesu, “Wuli, ukuyangula ng'odu filongu? Vandu ava vakuhimulila liki fikuyilatili yuwi?”"},{"book":"Maliku","chapter":"14","verse":"61","text":"Lakini Yesu anyamalili, ayangulili hata chilongu chimu ha. Mtambika mkomi amdashili kandi, “Wuli yuwi kuva Kilistu, Mwana wa Chapanga ayu yivamjuma?”"},{"book":"Maliku","chapter":"14","verse":"62","text":"Yesu ayangulili, “Yina, nenga mweni. Kandi damung'oni Mwana wa Mundu kayikala mwambu wa mlilu wa Bambu yaveli na liwovi na payisa mumafundi va kumbindi kwa Chapanga.”"},{"book":"Maliku","chapter":"14","verse":"63","text":"Pala mtambika mkomi kademula lihabiti lyaki, kawomba, “Vatovilela va liki kandi?"},{"book":"Maliku","chapter":"14","verse":"64","text":"Mupikanisha, akumujowola Chapanga! Yumwi mukucha wuliwuli?”"},{"book":"Maliku","chapter":"14","verse":"65","text":"Topi vamonga vakandili kumtemela mita, vamgubika kuwushu, vamtovanga na kumuwombela, “Tungi ghani kakutova!” Mbaka vandumindumi vamtola na kumtova mbandi."},{"book":"Maliku","chapter":"14","verse":"66","text":"Petili aveli akali pasi ya luviwu, ndumindumi yumu mdala wa mtambika mkomi kayisa."},{"book":"Maliku","chapter":"14","verse":"67","text":"Pamuwonili Petili payota motu, kamlola! kamuwombela, “Hata yuwi waveli pamu na Yesu wa Nasaleti.”"},{"book":"Maliku","chapter":"14","verse":"68","text":"Lakini Petili akanili, kawomba, “Nimumanya ha, wala nguchimanya ng'o chimuwomba!” Pambeli Petili awukili kayenda panji ya luviwu. Pala njowolu kavika."},{"book":"Maliku","chapter":"14","verse":"69","text":"Yula ndumindumi pamuwonili kandi Petili, akandili kandi kuvawombela vandu vawolukili pala, “Mundu ayu muyawu.”"},{"book":"Maliku","chapter":"14","verse":"70","text":"Petili akanili kandi."},{"book":"Maliku","chapter":"14","verse":"71","text":"Lakini Petili akandili kwihongola na kuyilapa padeteyi, “Nenga nimumanya ng'odu mundu ayu yimuwomba womba filongu fyaki.”"},{"book":"Maliku","chapter":"14","verse":"72","text":"Bahala pala njowolu kavika mwanja wa pili. Topi Petili kakumbuka ndambu Yesu amuwombilili, “Njowolu akali kuvika mwanja wa pili, daunemi myanja mitatu.” Petili alilili."}]}