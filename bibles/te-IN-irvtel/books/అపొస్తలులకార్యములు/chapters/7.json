{"data":[{"book":"అపొస్తలుల కార్యములు","chapter":"7","verse":"1","text":"ప్రధాన యాజకుడు “ఈ మాటలు నిజమేనా?” అని అడిగాడు."},{"book":"అపొస్తలుల కార్యములు","chapter":"7","verse":"2","text":"అందుకు స్తెఫను చెప్పింది ఏమంటే, “సోదరులారా, తండ్రులారా, వినండి. మన పూర్వికుడైన అబ్రాహాము హారానులో నివసించక ముందు మెసపటేమియాలో ఉన్నప్పుడు మహిమగల దేవుడు అతనికి ప్రత్యక్షమై"},{"book":"అపొస్తలుల కార్యములు","chapter":"7","verse":"3","text":"‘నీవు నీ దేశాన్నీ, నీ సొంతజనాన్నీ విడిచి బయలుదేరి, నేను నీకు చూపించబోయే దేశానికి వెళ్ళు’ అని చెప్పాడు."},{"book":"అపొస్తలుల కార్యములు","chapter":"7","verse":"4","text":"“అప్పుడతడు కల్దీయుల దేశాన్ని విడిచి వెళ్ళి హారానులో నివసించాడు. అతని తండ్రి చనిపోయిన తరువాత అక్కడ నుండి మీరిప్పుడు నివసిస్తున్న ఈ దేశంలో నివసించడానికి దేవుడతన్ని తీసుకొచ్చాడు."},{"book":"అపొస్తలుల కార్యములు","chapter":"7","verse":"5","text":"ఆయన ఇందులో అతనికి కనీసం కాలుపెట్టేంత స్థలం కూడా సొంత భూమిగా ఇవ్వకుండా, అతడికి సంతానం లేనపుడు అతనికీ, అతని తరువాత అతని సంతానానికీ దీన్ని స్వాధీనం చేస్తానని వాగ్దానం చేశాడు."},{"book":"అపొస్తలుల కార్యములు","chapter":"7","verse":"6","text":"“అయితే దేవుడు అతని సంతానం పరాయి దేశంలో కొంతకాలం ఉంటారనీ, ఆ దేశస్థులు వారిని 400 ఏళ్ళు బానిసలుగా బాధపెడతారనీ చెప్పాడు."},{"book":"అపొస్తలుల కార్యములు","chapter":"7","verse":"7","text":"అంతేగాక వారు బానిసలుగా ఉండబోతున్న ఆ దేశాన్ని తాను శిక్షిస్తాననీ ఆ తరువాత వారు బయటికి వచ్చి ఈ స్థలం లో తనను ఆరాధిస్తారనీ దేవుడు చెప్పాడు."},{"book":"అపొస్తలుల కార్యములు","chapter":"7","verse":"8","text":"ఆయన అబ్రాహాముకు సున్నతితో కూడిన ఒక నిబంధనను ఇచ్చాడు. అతడు ఇస్సాకును కని ఎనిమిదవ రోజున సున్నతి చేశాడు. ఇస్సాకు యాకోబును, యాకోబు పన్నెండుమంది గోత్ర మూలపురుషులనూ కని వాళ్లకి సున్నతి చేశారు."},{"book":"అపొస్తలుల కార్యములు","chapter":"7","verse":"9","text":"“ఆ గోత్రకర్తలు అసూయతో యోసేపును ఐగుప్తులోకి అమ్మేశారు గాని, దేవుడతనికి తోడుగా ఉండి"},{"book":"అపొస్తలుల కార్యములు","chapter":"7","verse":"10","text":"అతడి బాధలన్నిటిలో నుండి తప్పించాడు. ఐగుప్తు రాజైన ఫరో ముందు అతనికి దయనూ జ్ఞానాన్నీ అనుగ్రహించాడు. ఫరో ఐగుప్తు మీదా తన ఇల్లంతటి మీదా అతనిని అధికారిగా నియమించాడు."},{"book":"అపొస్తలుల కార్యములు","chapter":"7","verse":"11","text":"ఆ తరువాత ఐగుప్తు దేశమంతటి మీదా, కనాను దేశమంతటి మీదా తీవ్రమైన కరువూ, గొప్ప బాధలూ వచ్చాయి. కాబట్టి మన పితరులకు ఆహారం దొరకలేదు."},{"book":"అపొస్తలుల కార్యములు","chapter":"7","verse":"12","text":"ఐగుప్తులో తిండి గింజలున్నాయని యాకోబు తెలుసుకుని మన పూర్వీకులను అక్కడికి మొదటిసారి పంపాడు."},{"book":"అపొస్తలుల కార్యములు","chapter":"7","verse":"13","text":"వారు రెండవసారి వచ్చినప్పుడు యోసేపు తన అన్నదమ్ములకు తనను తాను తెలియజేసుకున్నాడు. అప్పుడు యోసేపు కుటుంబం గురించి ఫరోకు తెలిసింది."},{"book":"అపొస్తలుల కార్యములు","chapter":"7","verse":"14","text":"“యోసేపు తన తండ్రి యాకోబునూ, తన సొంత వారందరినీ పిలిపించాడు. వారు మొత్తం 75 మంది."},{"book":"అపొస్తలుల కార్యములు","chapter":"7","verse":"15","text":"యాకోబు ఐగుప్తు వెళ్ళాడు. అతడూ మన పితరులూ అక్కడే చనిపోయారు."},{"book":"అపొస్తలుల కార్యములు","chapter":"7","verse":"16","text":"వారిని షెకెము అనే ఊరికి తెచ్చి హమోరు సంతతి దగ్గర అబ్రాహాము వెల ఇచ్చి కొన్న సమాధిలో ఉంచారు."},{"book":"అపొస్తలుల కార్యములు","chapter":"7","verse":"17","text":"అయితే దేవుడు అబ్రాహాముకు వాగ్దానం చేసిన సమయం దగ్గరపడే కొద్దీ ప్రజలు ఐగుప్తులో విస్తారంగా వృద్ధి చెందారు."},{"book":"అపొస్తలుల కార్యములు","chapter":"7","verse":"18","text":"చివరికి యోసేపును గూర్చి తెలియని వేరొక రాజు ఐగుప్తులో అధికారానికి వచ్చేవరకూ అలా జరిగింది."},{"book":"అపొస్తలుల కార్యములు","chapter":"7","verse":"19","text":"ఆ రాజు మన జాతి ప్రజలని మోసగించి, వారికి పుట్టిన పిల్లలు బతక్కుండా వారిని బయట పారేసేలా మన పూర్వీకులను బాధించాడు."},{"book":"అపొస్తలుల కార్యములు","chapter":"7","verse":"20","text":"“ఆ రోజుల్లో మోషే పుట్టాడు. అతడు చాలా అందగాడు. తన తండ్రి ఇంట్లో మూడు నెలలు పెరిగాడు."},{"book":"అపొస్తలుల కార్యములు","chapter":"7","verse":"21","text":"అతనిని బయట పారేస్తే ఫరో కుమార్తె ఆ బిడ్డను తీసుకుని తన స్వంత కుమారుడిగా పెంచుకుంది."},{"book":"అపొస్తలుల కార్యములు","chapter":"7","verse":"22","text":"మోషే ఐగుప్తీయుల అన్ని విద్యలూ నేర్చుకుని, మాటల్లో, చేతల్లో ఎంతో ప్రావీణ్యం సంపాదించాడు."},{"book":"అపొస్తలుల కార్యములు","chapter":"7","verse":"23","text":"అతనికి సుమారు నలభై ఏళ్ళ వయసప్పుడు ఇశ్రాయేలీయులైన తన స్వంత ప్రజలను చూడాలని నిశ్చయించుకున్నాడు."},{"book":"అపొస్తలుల కార్యములు","chapter":"7","verse":"24","text":"అప్పుడు వారిలో ఒకడు అన్యాయానికి గురి కావడం చూసి, అతనిని కాపాడి అతడి పక్షాన ఆ ఐగుప్తు వాణ్ణి చంపి ప్రతీకారం చేశాడు."},{"book":"అపొస్తలుల కార్యములు","chapter":"7","verse":"25","text":"తన ద్వారా తన ప్రజను దేవుడు విడుదల చేస్తున్నాడనే సంగతి తన ప్రజలు గ్రహిస్తారని అతడనుకున్నాడు గాని వారు గ్రహించలేదు."},{"book":"అపొస్తలుల కార్యములు","chapter":"7","verse":"26","text":"“ఆ తరువాత రోజు ఇద్దరు పోట్లాడుకుంటుంటే అతడు వారిని చూసి, ‘అయ్యలారా, మీరు సోదరులు. మీరెందుకు ఒకరికొకరు అన్యాయం చేసుకుంటున్నారు’ అని వారికి సర్ది చెప్పాలని చూశాడు."},{"book":"అపొస్తలుల కార్యములు","chapter":"7","verse":"27","text":"అయితే తన పొరుగువాడికి అన్యాయం చేసినవాడు, ‘మామీద అధికారిగా, న్యాయనిర్ణేతగా నిన్నెవరు నియమించారు?"},{"book":"అపొస్తలుల కార్యములు","chapter":"7","verse":"28","text":"నిన్న ఐగుప్తు వాణ్ణి చంపినట్టు నన్నూ చంపాలనుకుంటున్నావా?’ అని చెప్పి అతణ్ణి నెట్టేశాడు."},{"book":"అపొస్తలుల కార్యములు","chapter":"7","verse":"29","text":"మోషే ఆ మాట విని పారిపోయి మిద్యాను దేశంలో విదేశీయుడుగా ఉంటూ, అక్కడే ఇద్దరు కొడుకులను కన్నాడు."},{"book":"అపొస్తలుల కార్యములు","chapter":"7","verse":"30","text":"నలభై ఏళ్ళయిన తరువాత సీనాయి పర్వతారణ్యంలో, ఒక పొదలోని మంటల్లో దేవదూత అతనికి కనిపించాడు."},{"book":"అపొస్తలుల కార్యములు","chapter":"7","verse":"31","text":"మోషే అది చూసి ఆ దర్శనానికి ఆశ్చర్యపడి దాన్ని స్పష్టంగా చూడ్డానికి దగ్గరికి వచ్చినపుడు"},{"book":"అపొస్తలుల కార్యములు","chapter":"7","verse":"32","text":"‘నేను నీ పూర్వీకుల దేవుణ్ణి, అబ్రాహాము, ఇస్సాకు, యాకోబుల దేవుణ్ణి’ అన్న ప్రభువు మాట వినబడింది. మోషే వణికిపోతూ, అటు చూడడానికి సాహసించలేక పోయాడు."},{"book":"అపొస్తలుల కార్యములు","chapter":"7","verse":"33","text":"ప్రభువు అతనితో ఇలా అన్నాడు, ‘నీ చెప్పులు తీసివెయ్యి. నీవు నిలబడిన చోటు పవిత్ర స్థలం."},{"book":"అపొస్తలుల కార్యములు","chapter":"7","verse":"34","text":"ఐగుప్తులో ఉన్న నా ప్రజల యాతన చూశాను. వారి మూలుగులు విన్నాను. వారిని విడిపించడానికి దిగి వచ్చాను. రా, నేనిప్పుడు నిన్ను ఐగుప్తుకు పంపుతాను.’"},{"book":"అపొస్తలుల కార్యములు","chapter":"7","verse":"35","text":"“‘మాపై అధికారిగా, న్యాయనిర్ణేతగా నిన్ను నియమించినవాడు ఎవడు?’ అని వారు నిరాకరించిన ఈ మోషేను, అతనికి పొదలో కనబడిన దూత ద్వారా దేవుడు అధికారిగా విమోచకునిగా నియమించి పంపాడు."},{"book":"అపొస్తలుల కార్యములు","chapter":"7","verse":"36","text":"మోషే ఐగుప్తులో, ఎర్రసముద్రంలో, అరణ్యంలో నలభై ఏళ్ళు అనేక అద్భుతాలనూ మహత్కార్యాలనూ సూచక క్రియలనూ చేసి వారిని ఐగుప్తు నుండి తోడుకుని వచ్చాడు."},{"book":"అపొస్తలుల కార్యములు","chapter":"7","verse":"37","text":"‘నాలాటి ఒక ప్రవక్తను దేవుడు మీ సోదరుల్లో నుండి లేవనెత్తుతాడు’"},{"book":"అపొస్తలుల కార్యములు","chapter":"7","verse":"38","text":"సీనాయి పర్వతం మీద తనతో మాట్లాడిన దూతతోనూ మన పూర్వీకులతోనూ అరణ్యంలోని సంఘంలో ఉన్నదీ మనకు ఇవ్వడానికి జీవవాక్యాలను తీసుకున్నదీ ఇతడే."},{"book":"అపొస్తలుల కార్యములు","chapter":"7","verse":"39","text":"“మన పూర్వీకులు లోబడకుండా తిరస్కరించిన వ్యక్తి ఇతడే. వారు అతనిని తోసిపుచ్చి తమ హృదయాల్లో ఐగుప్తుకు తిరిగారు."},{"book":"అపొస్తలుల కార్యములు","chapter":"7","verse":"40","text":"అప్పుడు వారు ‘మా ముందర నడిచే దేవుళ్ళను మాకోసం ఏర్పాటు చెయ్యి. ఐగుప్తు దేశం నుండి మమ్మల్ని తోడుకుని వచ్చిన ఈ మోషే ఏమయ్యాడో మాకు తెలియదు’ అని అహరోనుతో అన్నారు."},{"book":"అపొస్తలుల కార్యములు","chapter":"7","verse":"41","text":"ఆ రోజుల్లో వారొక దూడను చేసుకుని ఆ విగ్రహానికి బలి అర్పించి, తమ చేతులతో చేసిన పనిలో ఆనందించారు."},{"book":"అపొస్తలుల కార్యములు","chapter":"7","verse":"42","text":"అందుకని దేవుడు ఆకాశ సమూహాలను పూజించడానికి వారిని విడిచిపెట్టేశాడు. ప్రవక్తల గ్రంథంలో రాసి ఉన్నట్టుగా"},{"book":"అపొస్తలుల కార్యములు","chapter":"7","verse":"43","text":"మీరు చేసుకున్న ప్రతిమలను అంటే మొలెకు గుడారాన్నీ,"},{"book":"అపొస్తలుల కార్యములు","chapter":"7","verse":"44","text":"మోషే చూసిన నమూనా చొప్పున సాక్షపు గుడారం చేయాలని దేవుడు అతనితో మాట్లాడి ఆజ్ఞాపించాడు. ఆ సాక్షపు గుడారం అరణ్యంలో మన పితరుల దగ్గర ఉండేది."},{"book":"అపొస్తలుల కార్యములు","chapter":"7","verse":"45","text":"మన పూర్వీకులు దాన్ని తీసుకుని, దేవుడు తమ ఎదుట నుండి వెళ్ళగొట్టిన జనాలను వారు స్వాధీనపర్చుకున్నప్పుడు, యెహోషువతో కూడ ఈ దేశంలోకి దాన్ని తీసుకొచ్చారు. అది దావీదు కాలం వరకూ ఉంది."},{"book":"అపొస్తలుల కార్యములు","chapter":"7","verse":"46","text":"దావీదు దేవుని అనుగ్రహం పొంది యాకోబు దేవునికి నివాస స్థలాన్ని నిర్మించాలని ఆశించాడు."},{"book":"అపొస్తలుల కార్యములు","chapter":"7","verse":"47","text":"కాని సొలొమోను మందిరం కట్టించాడు."},{"book":"అపొస్తలుల కార్యములు","chapter":"7","verse":"48","text":"“అయితే, ప్రవక్త చెప్పినట్టుగా సర్వోన్నతుడు మనుషుల చేతులతో చేసిన ఇళ్ళలో నివసించడు."},{"book":"అపొస్తలుల కార్యములు","chapter":"7","verse":"49","text":"‘ఆకాశం నా సింహాసనం,"},{"book":"అపొస్తలుల కార్యములు","chapter":"7","verse":"50","text":"ఇవన్నీ నా చేతిపనులు కావా?"},{"book":"అపొస్తలుల కార్యములు","chapter":"7","verse":"51","text":"“మీరు మెడ వంచనివారూ, హృదయంలో చెవులలో సున్నతి లేని వారు. మీరు కూడా మీ పూర్వీకుల లాగే ప్రవర్తిస్తున్నారు, ఎప్పుడూ పరిశుద్ధాత్మను ఎదిరిస్తున్నారు."},{"book":"అపొస్తలుల కార్యములు","chapter":"7","verse":"52","text":"మీ పూర్వీకులు ఏ ప్రవక్తను హింసించకుండా ఉన్నారు? ఆ నీతిమంతుని రాకను గూర్చి ముందే తెలియజేసిన వారిని చంపేశారు. ఆయనను కూడా మీరిప్పుడు అప్పగించి హత్య చేసిన వారయ్యారు."},{"book":"అపొస్తలుల కార్యములు","chapter":"7","verse":"53","text":"దూతలు అందించిన ధర్మశాస్త్రాన్ని పొందారు గాని దాన్ని మీరే పాటించలేదు” అని చెప్పాడు."},{"book":"అపొస్తలుల కార్యములు","chapter":"7","verse":"54","text":"మహాసభ వారు ఈ మాటలు విని కోపంతో మండిపడి స్తెఫనును చూసి పళ్ళు కొరికారు."},{"book":"అపొస్తలుల కార్యములు","chapter":"7","verse":"55","text":"అయితే అతడు పరిశుద్ధాత్మతో నిండి ఆకాశం వైపు తదేకంగా చూస్తూ, దేవుని తేజస్సును చూశాడు. దేవుని కుడి పక్కన యేసు నిలబడి ఉండడం చూసి"},{"book":"అపొస్తలుల కార్యములు","chapter":"7","verse":"56","text":"“ఆకాశం తెరుచుకోవడం, మనుష్య కుమారుడు దేవుని కుడి పక్క నిలిచి ఉండడం చూస్తున్నాను” అని పలికాడు."},{"book":"అపొస్తలుల కార్యములు","chapter":"7","verse":"57","text":"అప్పుడు వారు గట్టిగా కేకలు వేస్తూ చెవులు మూసుకుని మూకుమ్మడిగా అతని మీదికి వచ్చి"},{"book":"అపొస్తలుల కార్యములు","chapter":"7","verse":"58","text":"అతనిని పట్టణం బయటకు ఈడ్చుకు పోయి, రాళ్ళతో కొట్టారు. సాక్షులు సౌలు అనే యువకుని పాదాల దగ్గర తమ పైబట్టలు పెట్టారు."},{"book":"అపొస్తలుల కార్యములు","chapter":"7","verse":"59","text":"వారు స్తెఫనును రాళ్ళతో కొడుతూ ఉన్నపుడు అతడు ప్రభువును పిలుస్తూ, “యేసు ప్రభూ, నా ఆత్మను చేర్చుకో” అని చెప్పాడు."},{"book":"అపొస్తలుల కార్యములు","chapter":"7","verse":"60","text":"అతడు మోకరించి, “ప్రభూ, వీరి మీద ఈ పాపం మోపవద్దు” అని గొంతెత్తి పలికాడు. ఈ మాట పలికి కన్ను మూశాడు. సౌలు అతని చావుకు సమ్మతించాడు."}]}