{"data":[{"book":"LINJIILA MATTA","chapter":"12","verse":"1","text":"E on saa'i ɗon, tawi Iisaa no rewude e gese ngawri ɲande aseweere nden, ɗun ko *ɲalaande fowteteende nden. Tawi taalibaaɓe makko ɓen no woocora cawti ɗen gese, worsa ɗi ɲaama, ko fii hari hiɓe weelaa."},{"book":"LINJIILA MATTA","chapter":"12","verse":"2","text":"Ɓay *Fariisiyaaɓe ɓen yi'ii ɗun, ɓe wi'i mo kanko Iisaa: «E hino taalibaaɓe maa ɓen no waɗude ko dagaaki e ɲalaande fowteteende nden!»"},{"book":"LINJIILA MATTA","chapter":"12","verse":"3","text":"Kono Iisaa jaabii ɓe, wi'i: «Hara on jangaali ko Daawuuda waɗunoo kon fewndo o weelaa, kanko e yimɓe wondunooɓe e makko ɓen?"},{"book":"LINJIILA MATTA","chapter":"12","verse":"4","text":"O naati ka nder suudu Alla, onsay ɓe ɲaami bireediije weeɓitaaɗe fii sadaka ɗen, ɗe tawata hinaa kanko, hinaa ɓe o wondunoo ɓen daganinoo ɲaamugol, kono ko *yottinooɓe sadaka ɓen tun daganinoo ɲaamugol ɗe."},{"book":"LINJIILA MATTA","chapter":"12","verse":"5","text":"Kaa on jangaali ka Sariya wonde e aseweeje ɗen hooreeɓe yottinooɓe sadaka ɓen no bonna Sariya ɲalaande fowteteende nden ka nder *juulirde mawnde, hara fawaaki ɓe?"},{"book":"LINJIILA MATTA","chapter":"12","verse":"6","text":"Kono mi andinii on, ɓurɗo juulirde mawnde nden no ɗoo."},{"book":"LINJIILA MATTA","chapter":"12","verse":"7","text":"Allaahu on no daali: ‹Ko yurmeende mi faalaa, wonaa sadaka.›"},{"book":"LINJIILA MATTA","chapter":"12","verse":"8","text":"Ko fii ko *Ɓii-Aaden on woni jom ɲalaande fowteteende nden."},{"book":"LINJIILA MATTA","chapter":"12","verse":"9","text":"Onsay o iwi ɗon, o naatoyi ka nder juulirde maɓɓe."},{"book":"LINJIILA MATTA","chapter":"12","verse":"10","text":"Tawi maaya-jungoojo no nder ton. Nde tawnoo hiɓe faalaa tooɲude Iisaa, ɓe landii mo, ɓe wi'i: «E hara no dagii ka goɗɗo ɲawndee e asewe?»"},{"book":"LINJIILA MATTA","chapter":"12","verse":"11","text":"O jaabii ɓe, o wi'i: «Ko hombo e mon, si no mari baalii gootii, ngin ara e yanude e ngayka e aseweere, hara o ronkay ngii nangude, ƴawna?"},{"book":"LINJIILA MATTA","chapter":"12","verse":"12","text":"E ko haa honto non neɗɗo hitti ɓuri baalii! Awa no dagii waɗugol ko moƴƴi ɲande ɲalaande fowteteende nden.»"},{"book":"LINJIILA MATTA","chapter":"12","verse":"13","text":"Onsay o wi'i on neɗɗo: «Fontu jungo maa ngon.» On fonti ngo, ngo selliri wa ngoya."},{"book":"LINJIILA MATTA","chapter":"12","verse":"14","text":"Onsay Fariisiyaaɓe ɓen yalti, fewjodi no ɓe warira mo."},{"book":"LINJIILA MATTA","chapter":"12","verse":"15","text":"Ɓay Iisaa faamii nden eɓɓoore maɓɓe, o iwi ɗon. Buy jokki mo, o sellini ɓe fow."},{"book":"LINJIILA MATTA","chapter":"12","verse":"16","text":"O yamiri ɓe wota ɓe feɲɲin fii makko,"},{"book":"LINJIILA MATTA","chapter":"12","verse":"17","text":"fii no ko daaliranoo annabi Isaaya kon laatora, wonde:"},{"book":"LINJIILA MATTA","chapter":"12","verse":"18","text":"«E hino kurkaadu an ndu mi suɓii ndun,"},{"book":"LINJIILA MATTA","chapter":"12","verse":"19","text":"O yeddondiroytaa e goɗɗo, o sonkoytaa,"},{"book":"LINJIILA MATTA","chapter":"12","verse":"20","text":"O heloytaa kuɗol ɓaƴƴungol,"},{"book":"LINJIILA MATTA","chapter":"12","verse":"21","text":"Onsay leƴƴi ɗin tanƴinoroyay innde makko nden.»"},{"book":"LINJIILA MATTA","chapter":"12","verse":"22","text":"Ɓawto ɗun ɓe addani mo mo jinna nangi, tawi on ko mboboojo bunɗo, o sellini mo. Onsay on mboboojo wowli, yi'i."},{"book":"LINJIILA MATTA","chapter":"12","verse":"23","text":"Tawi ɗun no ŋalɗini jamaa on fota, ɓe wi'i: «Taw si ko oo woni *Almasiihu mo Daawuuda?»"},{"book":"LINJIILA MATTA","chapter":"12","verse":"24","text":"Ɓay Fariisiyaaɓe ɓen nanii ɗun, ɓe wi'i: «Oo neɗɗo ko e innde *Balzabuula lanɗo jinnaaji ɗin tun o woni raɗorde jinnaaji ɗin!»"},{"book":"LINJIILA MATTA","chapter":"12","verse":"25","text":"Nde tawnoo Iisaa no andi ko ɓe miijii, o wi'i ɓe: «Kala laamateeri liddondirndi, kayri tigi ndi caabay. E kala saare maa suudu, si liddondirii kaɲun tigi, haray waawataa tabitude."},{"book":"LINJIILA MATTA","chapter":"12","verse":"26","text":"Si tawii non Ibuliisa raɗike Ibuliisa, o liddike hoore makko kanko tigi. Haray ko honno laamateeri makko ndin tabitirta?"},{"book":"LINJIILA MATTA","chapter":"12","verse":"27","text":"Si tawii non min ko tippude e Balzabuula mi woni raɗorde jinnaaji ɗin, haray ɓe mon ɓen non ko tippude e hombo woni ɗi raɗorde? Ko ɗun waɗi si kamɓe tigi ɓe ɲaawoyay on."},{"book":"LINJIILA MATTA","chapter":"12","verse":"28","text":"Kono si tawii ko tippude e Ruuhu Alla on mi woni raɗorde jinnaaji ɗin, haray *laamu Alla ngun arii haa e mon."},{"book":"LINJIILA MATTA","chapter":"12","verse":"29","text":"«Maa ko honno goɗɗo waawirta naatude e nder suudu neɗɗo dolnuɗo, mooɓa keyeeji on ɗin, ado o haɓɓude on neɗɗo dolnuɗo taho. Ko onsay doo o waawata mooɓude ko woni ka suudu on kon."},{"book":"LINJIILA MATTA","chapter":"12","verse":"30","text":"Awa, kala mo aldaa e an haray ko gaɲo an, awa kadi kala mo wallataa lan mooɓitude haray ko saakoowo."},{"book":"LINJIILA MATTA","chapter":"12","verse":"31","text":"«Ko ɗun waɗi si mi wi'ay on, kala junuubu maa hoyre yaafante yimɓe ɓen, kono hoyre hoynuɗo Ruuhu Alla on yaafetaake few."},{"book":"LINJIILA MATTA","chapter":"12","verse":"32","text":"Kala wowluɗo Ɓii-Aaden on ko boni, no ara ka yaafanee. Kono kala wowluɗo *Ruuhu Seniiɗo on ko boni, o yaafantaake e oo aduna fewndiiɗo ɗoo, e aroyoowo on kadi.»"},{"book":"LINJIILA MATTA","chapter":"12","verse":"33","text":"«Si leggal no moƴƴi, haray ɓiɓɓe maggal on no moƴƴi. Si leggal moƴƴaa, haray ɓiɓɓe maggal on moƴƴaa. Ko fii leggal kala no anditiree ɓiɓɓe mun ɓen."},{"book":"LINJIILA MATTA","chapter":"12","verse":"34","text":"Ko onon yo iwdi kuura! Ko honno wowlirton ko moƴƴi, hara ko on bonɓe? Ko fii ko ko heewi e ɓernde woo hunduko wowlata."},{"book":"LINJIILA MATTA","chapter":"12","verse":"35","text":"Neɗɗo moƴƴo on yaltinay moƴƴere ka moƴƴuki mun, neɗɗo bonɗo on kadi yaltina bonki ka bonki mun."},{"book":"LINJIILA MATTA","chapter":"12","verse":"36","text":"Awa mi andinii on, ɲande ɲaawoore nden yimɓe ɓen hasborte kala konguɗi mehi ɗi ɓe wowlaynoo."},{"book":"LINJIILA MATTA","chapter":"12","verse":"37","text":"Ko fii ko konguɗi maa ɗin ɲaawirteɗaa feewuɗo maa bonɗo.»"},{"book":"LINJIILA MATTA","chapter":"12","verse":"38","text":"Onsay woɓɓe e jannooɓe fii Sariya on e Fariisiyaaɓe ɓen ƴetti haala kan, wi'i: «Karamoko, meɗen faalaa yo a waɗan men maande hawniinde, men yi'a.»"},{"book":"LINJIILA MATTA","chapter":"12","verse":"39","text":"O jaabii ɓe, o wi'i: «Jamaanu bonngu jinoowu no ɗaɓɓa maande, kono ngu jonnetaake maande si hinaa sifa ndee nde annabi Yuunusa."},{"book":"LINJIILA MATTA","chapter":"12","verse":"40","text":"Ko fii ko wano Yuunusa wonirnoo ka nder reedu lingii njanii ngin non balɗe tati"},{"book":"LINJIILA MATTA","chapter":"12","verse":"41","text":"Awa kadi ɲande ɲaawoore nden, nde yimɓe nguu jamaanu ɗoo no ɲaawee woo, yimɓe *Niinawa ɓen kadi immoyto, ɲaawoya ɓe sabu kon ko ɓe heɗinoo ngun waaju Yuunusa, ɓe tuubi, hara-le ɓurɗo Yuunusa no ɗoo."},{"book":"LINJIILA MATTA","chapter":"12","verse":"42","text":"Ɲande ɲaawoore nden, nde yimɓe nguu jamaanu ɗoo no ɲaawee woo, onsay oo debbo laaminooɗo ndii leydi hikkorndi ka sengo ɲaamo immoyto, ɲaawoya ɓe sabu iwugol mo haa ka kattudi leyɗe, ara heɗitoo ngun faamu Sulaymaana, hara-le ɓurɗo Sulaymaana no ɗoo."},{"book":"LINJIILA MATTA","chapter":"12","verse":"43","text":"«Nde jinnawii yalti e neɗɗo woo, ngii hammiray ka wulaa, hara hingii ɗaɓɓa nokkuure fowtorde. Si ngii tawii ngii heɓaali,"},{"book":"LINJIILA MATTA","chapter":"12","verse":"44","text":"ngii wi'ay: ‹Yo mi yiltito ka suudu ka mi iwnoo ɗon.› Nde ngii hewtiti, ngii tawa ndun suudu fittaama laɓɓinaama."},{"book":"LINJIILA MATTA","chapter":"12","verse":"45","text":"Onsay ngii yahay, ngii ɗaɓɓoya jinnaaji jeeɗiɗi ɓurɗi ngii hunƴude, ɗi naata ɗon, ɗi hoɗa. Onsay sakkitorde on neɗɗo ɓuray aranun ɗun bonude. Ko wano non woniranta nguu jamaanu bonngu.»"},{"book":"LINJIILA MATTA","chapter":"12","verse":"46","text":"E nder ko Iisaa yewtata jamaa on kon, tawi yumma makko e yumma-gootooɓe makko ɓen no darii ka yaasi, no faalaa yiidude e makko."},{"book":"LINJIILA MATTA","chapter":"12","verse":"47","text":"Onsay goɗɗo wi'i mo: «Yumma mon e yumma-gootooɓe mon ɓen no darii ka yaasi, hiɓe faalaa on yewtude.»"},{"book":"LINJIILA MATTA","chapter":"12","verse":"48","text":"Kono Iisaa jaabii mo, wi'i: «Ko hombo woni yumma an e ko homɓe woni yumma-gootooɓe an ɓen?»"},{"book":"LINJIILA MATTA","chapter":"12","verse":"49","text":"Onsay o sappii taalibaaɓe makko ɓen, o wi'i: «E hino yumma an e yumma-gootooɓe an ɓen."},{"book":"LINJIILA MATTA","chapter":"12","verse":"50","text":"Ko fii kala waɗuɗo faale Ben an Wonɗo ka kammu on, haray ko on woni yumma-gooto an on e bandiraawo an on e yumma an.»"}]}