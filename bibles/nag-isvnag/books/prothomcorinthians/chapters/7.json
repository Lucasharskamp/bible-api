{"data":[{"book":"Prothom Corinthians","chapter":"7","verse":"1","text":"Etiya juntu jinis khan nimite apnikhan amike likhise: “Ekjon mota manu pora ekjon mahila ke gaw-mangso te namilile he bhal ase.”"},{"book":"Prothom Corinthians","chapter":"7","verse":"2","text":"Eneka hoile bhi, bebichari nakoribole nimite, sob mota laga nijor maiki thaki bole dibi, aru sob maiki laga nijor mota thaki bole dibi."},{"book":"Prothom Corinthians","chapter":"7","verse":"3","text":"Mota pora maiki ki bhal lage etu koribi: aru maiki bhi mota logote eneka koribi."},{"book":"Prothom Corinthians","chapter":"7","verse":"4","text":"Maiki to tai laga nijor gaw uporte adhikar nai, hoile bhi mota laga adhikar ase: aru eneka nisena mota bhi tai laga nijor gaw uporte adhikar nai, hoile bhi maiki laga adhikar ase."},{"book":"Prothom Corinthians","chapter":"7","verse":"5","text":"Ekjon-ekjon ke mana na koribi, ekta homoi nimite hoile monjur hoi kene thakibi, titia apnikhan nijor nimite prathana te mon dibole paribo; aru etu piche eke logote ahibi, titia Saitan pora apnikhan ke porikha nakoribo, apnikhan nijor pora nijorke rukhabole napara nimite."},{"book":"Prothom Corinthians","chapter":"7","verse":"6","text":"Hoile bhi ami etu niyom diya nisena he koi ase, hukum nisena nohoi."},{"book":"Prothom Corinthians","chapter":"7","verse":"7","text":"Kilekoile ami bhabi ase sob manu khan ami nisena hobo7.7 Shadi nakora koi ase.. Hoile bhi sob manu logote thik pora Isor laga inam ase, ekjon eneka nisena, aru dusra utu nisena."},{"book":"Prothom Corinthians","chapter":"7","verse":"8","text":"Etu nimite ami shadi nakora aru bidhowa mahila khan ke koi ase, taikhan ami nisena thakile, etu he taikhan nimite bhal ase."},{"book":"Prothom Corinthians","chapter":"7","verse":"9","text":"Hoile bhi taikhan naparile, taikhan ke shadi kori bole dibi: kele koile itcha te thaka pora to shadi korile bhal ase."},{"book":"Prothom Corinthians","chapter":"7","verse":"10","text":"Aru shadi kora khan ke ami koi ase, etiya bhi ami nohoi, hoilebi Probhu koi ase, ekjon maiki tai laga mota ke chari kene jabole nalage"},{"book":"Prothom Corinthians","chapter":"7","verse":"11","text":"(kintu aru tai chari kene jaise koile, taike shadi nakori kene thaki bole dibi, nahoile tai laga mota logote wapas mili bole dibi), aru mota bhi tai laga maiki ke chari bole nadibi."},{"book":"Prothom Corinthians","chapter":"7","verse":"12","text":"Hoile bhi dusra khan sobke- Moi pora koi ase, Probhu pora nohoi- kunba bhai laga maiki ase jun biswasi nohoi, aru tai duijon thaki bole mon ase koile, tai to maiki ke chari bole nalage."},{"book":"Prothom Corinthians","chapter":"7","verse":"13","text":"Aru ekjon maiki jun laga mota biswasi nohoi, aru tai duijon thaki bole mon ase koile, tai to mota ke chari bole nalage."},{"book":"Prothom Corinthians","chapter":"7","verse":"14","text":"Kilekoile utu abiswasi mota to biswasi maiki pora pobitro hoijai, aru abiswas maiki bhi sapha kori loise. Eneka nohoile apnikhan laga bacha khan niyom pora moila hobo asele; hoile bhi etiya taikhan pobitro hoise."},{"book":"Prothom Corinthians","chapter":"7","verse":"15","text":"Kintu, jodi abiswas jon pora chari diye koile, taike jabo dibi. Ekjon bhai nahoile ekjon bhoini ke eku bandi kene rakha nohoi: hoile bhi Isor he amikhan ke shanti nimite matise."},{"book":"Prothom Corinthians","chapter":"7","verse":"16","text":"Kilekoile oh maiki, apuni jani ase apuni pora apuni laga mota ke bacha bole paribona nai? Nahoile apuni kineka pora jani ase, oh manu, apuni pora apnilaga maiki ke bacha bole paribona nai?"},{"book":"Prothom Corinthians","chapter":"7","verse":"17","text":"Hoilebi Isor jineka dise sob manu ke, Probhu jineka pora sobke matise, eneka he taike bera bole dibi. Aru eneka pora ami sob girja khan te pobitro kotha koi thake."},{"book":"Prothom Corinthians","chapter":"7","verse":"18","text":"Kunba manu ke sunnot kora pichete he matise? Taike sunnot nakoribole nadibi. Kunba ke sunnot nohoikena matise? Taike sunnot hobole nadibi."},{"book":"Prothom Corinthians","chapter":"7","verse":"19","text":"Sunnot kora to eku nohoi, aru sunnot nakora bhi eku nohoi, hoile bhi ki dorkar ase koile Isor laga hukum khan mani kene thaka."},{"book":"Prothom Corinthians","chapter":"7","verse":"20","text":"Jun manu ke jineka matise taike eneka he thaki bole dibi."},{"book":"Prothom Corinthians","chapter":"7","verse":"21","text":"Apuni ekjon noukar thaka homoi te matise? Etu hisab na koribi: hoile bhi apuni ajad hobole parise koile, etu kori lobi."},{"book":"Prothom Corinthians","chapter":"7","verse":"22","text":"Kilekoile tai junke Probhu bhitor te matise, ekta noukar hoilebi, Probhu laga ajad manu ase. Eneka pora tai bhi jun ajad thaka ke matise, tai bhi Khrista laga noukar ase."},{"book":"Prothom Corinthians","chapter":"7","verse":"23","text":"Apnikhan ke Isor pora ekta daam tirai kene kinise; apnikhan manu khan laga noukar nahobi."},{"book":"Prothom Corinthians","chapter":"7","verse":"24","text":"Bhai khan, sob manu ke, jineka taike matise, Isor logote eneka he thakibi."},{"book":"Prothom Corinthians","chapter":"7","verse":"25","text":"Etiya kumari mahila khan laga kotha nimite Probhu pora ami logote eku bhi hukum diya nai. Eneka hoilebi ami laga bhabona di ase, ekjon hoi kene jun biswasi huwa nimite Probhu pora daya paise."},{"book":"Prothom Corinthians","chapter":"7","verse":"26","text":"Etu nimite, ahibole din laga digdar nimite etu bhal ase, ekjon manu kineka ase eneka he thaki bole."},{"book":"Prothom Corinthians","chapter":"7","verse":"27","text":"Apuni ekjon maiki logot bandi kene ase? Khuli bole nabisaribi. Apuni ekjon maiki pora khuli kene ase? Ekjon maiki nabisaribi."},{"book":"Prothom Corinthians","chapter":"7","verse":"28","text":"Hoile bhi apuni shadi korise koile, apuni paap kora nohoi; aru ekta kumari pora shadi korise koile, tai paap kora nai. Eneka hoile bhi eitu khan mangso te digdar pabo:aru ami apuni khan etu digdar pora bacha bole itcha kori ase."},{"book":"Prothom Corinthians","chapter":"7","verse":"29","text":"Hoile bhi etu ami koi ase, bhai khan, homoi komti hoise: eneka thakibi, jineka jun khan maiki ase taikhan bhi maiki nathaka nisena;"},{"book":"Prothom Corinthians","chapter":"7","verse":"30","text":"Aru taikhan jun khan kandi ase, jineka taikhan kanda nai; aru taikhan jun khan khushi pai ase, jineka taikhan khushi pa-a nai; aru taikhan jun khan kini ase, jineka taikhan laga eku nai;"},{"book":"Prothom Corinthians","chapter":"7","verse":"31","text":"aru taikhan jun khan etu prithibi ke cholai ase, taikhan etu ke nachola nisena. Kilekoile etu prithibi thaka to jai-jai ase."},{"book":"Prothom Corinthians","chapter":"7","verse":"32","text":"Hoile bhi, apnikhan chinta pora ajad thakibi. Tai jun shadi kora nai utu khan nimite bhabi ase juntu Probhu laga ase, kineka pora tai Probhu ke khushi kori bole paribo."},{"book":"Prothom Corinthians","chapter":"7","verse":"33","text":"Hoile bhi tai jun shadi kori kene ase tai kineka pora tai laga maiki ke khushi koribo etu nimite bhabi thake, aru tai laga mon aru bhabona dui bhag hoijai. Ekjon shadi nakora nohoile kumari mahila"},{"book":"Prothom Corinthians","chapter":"7","verse":"34","text":"to khali Probhu laga kaam nimite bhabi thake, etu nimite tai gaw aru atma duita te bhi pobitro thake. Hoile bhi tai jun shadi kori kene ase prithibi laga jinis nimite bhabi ase, kineka pora tai tai laga mota ke khushi koribo."},{"book":"Prothom Corinthians","chapter":"7","verse":"35","text":"Aru etu ami apnikhan laga nijor labh nimite koi ase, apnikhan uporte ekta phang rakha nohoi, hoile bhi juntu sabole sundur ase etu hoi thakibo nimite, aru ta te apnikhan mon ulta nohoikena Probhu phine mon dibole paribo."},{"book":"Prothom Corinthians","chapter":"7","verse":"36","text":"Hoile bhi jodi kunba mota bhabi ase tai shadi kori bole thaka kumari mahila logote thik niyom pora thakibo napare,- jodi kumari mahila to shadi kori bole umor bisi hoi ase koile- tai laga itcha nisena kori bole dibi. Tai paap kora nohoi: taikhan ke shadi kori bole dibi."},{"book":"Prothom Corinthians","chapter":"7","verse":"37","text":"Hoile bhi tai jun mon bhitor te thik khara ase, aru taike dorkar nai, aru tai nijor bhabona te takot ase, aru tai monte mani loise tai shadi nakori kene thakibo, tai to ekdom thik kori ase."},{"book":"Prothom Corinthians","chapter":"7","verse":"38","text":"Etu nimite tai jun shadi kori ase, bhal kori ase; hoilebi tai jun shadi nakore, tai bisi bhal kori ase."},{"book":"Prothom Corinthians","chapter":"7","verse":"39","text":"Ekjon maiki tai laga mota jinda thaka tak tai logote niyom pora bandi kene ase; hoilebi tai laga mota morise koile, tai junke khushi ase eitu ke shadi kori bole azadi ase; hoile bhi khali Probhu te."},{"book":"Prothom Corinthians","chapter":"7","verse":"40","text":"Hoilebi tai eneka thakise koile he khushi thakibo, ami laga hisab te. Aru ami etu bhi bhabi ase ami logote Isor laga Atma ase."}]}