{"data":[{"book":"Kwan","chapter":"30","verse":"1","text":"Musa nowacho ne jotend dhout Israel niya, “Jehova Nyasaye ochiko kama:"},{"book":"Kwan","chapter":"30","verse":"2","text":"Ka ngʼato osingore ne Jehova Nyasaye kata kokwongʼore mar timo gimoro to kik olokre, to nyaka one ni ochopo singruokneno."},{"book":"Kwan","chapter":"30","verse":"3","text":"“Ka nyako ma rawera ma pod odak e od wuon mare osingore ne Jehova Nyasaye kata okwongʼore mar timo gimoro"},{"book":"Kwan","chapter":"30","verse":"4","text":"mi wuon mare owinjo singruokneno to ok owacho gimoro, to kwongʼruokneno nyaka siki."},{"book":"Kwan","chapter":"30","verse":"5","text":"To ka wuon mare okwero e kinde mosingoreno, to onge kwongʼruok kata singruok mare ma osingorego manitimre; Jehova Nyasaye noweye thuolo nikech wuon mare osedagi."},{"book":"Kwan","chapter":"30","verse":"6","text":"“Ka onywome bangʼ ka osekwongʼore kata orikni ochiwo singruok motweye"},{"book":"Kwan","chapter":"30","verse":"7","text":"mi chwore owinje to olingʼ alingʼa, to kwongʼruokneno nobed kamano."},{"book":"Kwan","chapter":"30","verse":"8","text":"To ka chwore owinjo wachni mokwere, to oketho kwongʼruok motweye kata singruok mane orikni chiwo, kendo Jehova Nyasaye kete thuolo."},{"book":"Kwan","chapter":"30","verse":"9","text":"“Kwongʼruok kata singruok moro amora ma dhako ma chwore otho kata dhako ma mowere gi chwore otimo nosiki."},{"book":"Kwan","chapter":"30","verse":"10","text":"“Ka dhako modak gi chwore okwongʼore kata otwere gi kwongʼruok"},{"book":"Kwan","chapter":"30","verse":"11","text":"mi chwore owinjo wachni to ok owachone gimoro kendo ok okwere, to kwongʼruokno nyaka siki."},{"book":"Kwan","chapter":"30","verse":"12","text":"To ka chwore odagi kwongʼruokneno, to onge gimoro amora mane chiege owacho manyalo make. Chwore osekethogi, kendo Jehova Nyasaye nokete thuolo."},{"book":"Kwan","chapter":"30","verse":"13","text":"Chwor dhako nyalo guro kata ketho singruok kata kwongʼruok ma chiege dwaro sandorego."},{"book":"Kwan","chapter":"30","verse":"14","text":"To ka chwore ok owacho gimoro kuom wachno odiechiengʼ ka odiechiengʼ, to nochop kwongʼruok mage kod singruok mage duto motwerego. Kwongʼruokgo nosiki nikech kane owinjogi to nolingʼ."},{"book":"Kwan","chapter":"30","verse":"15","text":"To ka dipo ni olokore bangʼe modagi kosewinjogi, to ketho mar chiege nobed e wiye owuon.”"},{"book":"Kwan","chapter":"30","verse":"16","text":"Magi e chike mane Jehova Nyasaye omiyo Musa kaluwore gidak manie kind dichwo gi dhako, kendo e kind wuoro gi nyare ma pod tin modak e odgi."}]}