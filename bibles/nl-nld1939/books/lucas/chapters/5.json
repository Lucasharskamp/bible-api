{"data":[{"book":"Lucas","chapter":"5","verse":"1","text":"Toen Hij eens aan de oever van het meer van Gennézaret stond, drong de menigte op Hem aan, om het woord Gods te horen."},{"book":"Lucas","chapter":"5","verse":"2","text":"Nu zag Hij twee boten liggen aan de oever van het meer; de vissers waren er uitgegaan, en spoelden de netten."},{"book":"Lucas","chapter":"5","verse":"3","text":"Hij stapte in een der boten, die aan Simon toebehoorde, en verzocht hem, een weinig van wal te steken. Hij zette Zich neer, en begon van de boot uit de menigte te onderrichten."},{"book":"Lucas","chapter":"5","verse":"4","text":"Toen Hij zijn toespraak had beëindigd, zei Hij tot Simon: Steek nu verder van wal, en werp uw netten uit voor de vangst."},{"book":"Lucas","chapter":"5","verse":"5","text":"Maar Simon antwoordde Hem: Meester, we hebben de hele nacht gewerkt, en niets gevangen; toch werp ik op uw woord de netten uit."},{"book":"Lucas","chapter":"5","verse":"6","text":"Ze deden het, en vingen zoveel vis, dat hun net er van scheurde."},{"book":"Lucas","chapter":"5","verse":"7","text":"Nu wenkten ze hun makkers in de andere boot, om hen te komen helpen. Ze kwamen, en vulden beide boten tot zinkens toe."},{"book":"Lucas","chapter":"5","verse":"8","text":"Toen Simon Petrus dit zag, viel hij Jesus te voet, en sprak: Heer, ga weg van mij, want ik ben een zondig mens."},{"book":"Lucas","chapter":"5","verse":"9","text":"Ontzetting had hem aangegrepen over de vangst, die ze hadden gedaan; hem en allen die bij hem waren,"},{"book":"Lucas","chapter":"5","verse":"10","text":"ook Jakobus en Johannes, de zonen van Zebedeüs, die tot de gezellen van Simon behoorden. Maar Jesus zei tot Simon: Vrees niet; van nu af zult ge mensen vangen."},{"book":"Lucas","chapter":"5","verse":"11","text":"Toen brachten ze de boten aan wal, verlieten alles, en volgden Hem."},{"book":"Lucas","chapter":"5","verse":"12","text":"Eens, dat Hij Zich in zekere stad bevond, was daar een man, die melaats was van onder tot boven. Toen hij Jesus zag, viel hij op zijn aangezicht neer, en smeekte Hem: Heer, zo Gij wilt, kunt Gij me reinigen."},{"book":"Lucas","chapter":"5","verse":"13","text":"Hij strekte de hand uit, raakte hem aan, en zeide: Ik wil, word gereinigd. En terstond was zijn melaatsheid verdwenen."},{"book":"Lucas","chapter":"5","verse":"14","text":"Hij beval hem, het niemand te zeggen, “maar ga heen, vertoon u aan den priester, en offer voor uw reiniging, wat Moses als bewijs voor hen heeft voorgeschreven.”"},{"book":"Lucas","chapter":"5","verse":"15","text":"Hoe langer hoe meer begon zich zijn faam te verbreiden. Talrijke scharen kwamen bijeen, om Hem te horen en van hun ziekten te worden genezen."},{"book":"Lucas","chapter":"5","verse":"16","text":"Maar Hij trok Zich in de eenzaamheid terug, om te bidden."},{"book":"Lucas","chapter":"5","verse":"17","text":"Op zekere dag was Hij bezig met onderricht te geven, toen er ook farizeën bij kwamen zitten en wetgeleerden, die uit alle dorpen van Galilea en Judea en uit Jerusalem waren gekomen. En de kracht des Heren deed Hem genezingen verrichten."},{"book":"Lucas","chapter":"5","verse":"18","text":"Zie, daar brachten enige mannen op een rustbed een man, die verlamd was; ze trachtten hem binnen te dragen, en voor Hem neer te leggen."},{"book":"Lucas","chapter":"5","verse":"19","text":"Daar ze hem echter wegens de menigte niet naar binnen konden brengen, klommen ze op het dak, en lieten hem met het bed door het dak naar beneden, midden in het huis en vóór Jesus."},{"book":"Lucas","chapter":"5","verse":"20","text":"Toen Hij hun geloof zag, zeide Hij: Mens, uw zonden zijn u vergeven."},{"book":"Lucas","chapter":"5","verse":"21","text":"Maar de schriftgeleerden en farizeën begonnen zich af te vragen: Wie is Hij dan toch? Hij zegt godslasteringen! Wie kan zonden vergeven, dan God alleen?"},{"book":"Lucas","chapter":"5","verse":"22","text":"Jesus, die hun gedachten kende, nam het woord en zei hun: Wat overlegt gij nog bij uzelf?"},{"book":"Lucas","chapter":"5","verse":"23","text":"Wat is gemakkelijker te zeggen: uw zonden zijn u vergeven, of te zeggen: sta op, en ga heen?"},{"book":"Lucas","chapter":"5","verse":"24","text":"Welnu, opdat gij weten moogt, dat de Mensenzoon macht heeft op aarde, om zonden te vergeven, (hier sprak Hij tot den lamme:) Ik zeg u: Sta op, neem uw bed, en ga naar huis."},{"book":"Lucas","chapter":"5","verse":"25","text":"Onmiddellijk stond hij op voor aller ogen, nam zijn bed, ging naar huis, en verheerlijkte God onderweg."},{"book":"Lucas","chapter":"5","verse":"26","text":"Allen stonden verbaasd, en loofden God; ze werden door vrees bevangen, en zeiden: We hebben heden wonderbare dingen gezien."},{"book":"Lucas","chapter":"5","verse":"27","text":"Toen Hij daarna verder ging, zag Hij een tollenaar, Levi genaamd, aan het tolhuis zitten. Hij zeide hem: Volg Mij."},{"book":"Lucas","chapter":"5","verse":"28","text":"En hij stond op, liet alles achter, en volgde Hem."},{"book":"Lucas","chapter":"5","verse":"29","text":"Nu richtte Levi in zijn huis een groot gastmaal voor Hem aan; en een talrijke menigte van tollenaars en anderen lagen met hen aan tafel aan."},{"book":"Lucas","chapter":"5","verse":"30","text":"De farizeën en schriftgeleerden morden daarover tegen zijn leerlingen, en zeiden: Waarom eet en drinkt gij met de tollenaars en zondaars?"},{"book":"Lucas","chapter":"5","verse":"31","text":"Jesus gaf hun ten antwoord: De gezonden hebben geen geneesheer nodig, wel de zieken."},{"book":"Lucas","chapter":"5","verse":"32","text":"Ik ben niet gekomen, om de rechtvaardigen te roepen, maar wel de zondaars, om ze te bekeren."},{"book":"Lucas","chapter":"5","verse":"33","text":"Ze zeiden tot Hem: De leerlingen van Johannes en die der farizeën vasten en bidden dikwijls, maar de uwen eten en drinken."},{"book":"Lucas","chapter":"5","verse":"34","text":"Jesus zei hun: Kunt gij dan de bruiloftsgasten laten vasten, zolang de bruidegom bij hen is?"},{"book":"Lucas","chapter":"5","verse":"35","text":"Maar er zullen dagen komen, dat de bruidegom van hen wordt weggenomen; in die dagen zullen ze vasten."},{"book":"Lucas","chapter":"5","verse":"36","text":"Ook sprak Hij tot hen de volgende gelijkenis: Niemand scheurt een lap uit een nieuw kleed, om hem op een oud kleed te zetten; anders scheurt hij het nieuwe kleed stuk, terwijl de lap van het nieuwe toch niet bij het oude past."},{"book":"Lucas","chapter":"5","verse":"37","text":"Ook giet niemand nieuwe wijn in oude zakken; anders doet de nieuwe wijn de zakken bersten; de wijn loopt weg, en de zakken gaan verloren."},{"book":"Lucas","chapter":"5","verse":"38","text":"Neen, nieuwe wijn moet men in nieuwe zakken doen."},{"book":"Lucas","chapter":"5","verse":"39","text":"En niemand, die oude wijn heeft te drinken, verlangt naar de nieuwe; want hij zegt: de oude is best."}]}