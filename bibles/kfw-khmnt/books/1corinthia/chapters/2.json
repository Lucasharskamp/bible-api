{"data":[{"book":"1 Corinthia","chapter":"2","verse":"1","text":"Ule nai ngai, kei'n nangnidiang kaheiwa laikhan, Pathian jarra sakhi kha2:1. chong inthuuk manuscript lekkhat inchu hintia injia Pathian jarra sakhi. kei'n chong inthuuk khat-um manmasi lungsing lungwar chongnga nangnidiang rilmong."},{"book":"1 Corinthia","chapter":"2","verse":"2","text":"Ajarchu kei'n nangnile kaom suungseng Jisu Christa khat-um cross-ah athina jarra elekleiya kei'n iteii jetzootmong."},{"book":"1 Corinthia","chapter":"2","verse":"3","text":"khawa jarra kei'n nangnidiang kaheiwa laikhan kei'n ranak kaboi, kachi khat-um intuul le inruoiya kaheiwa; Chuon 18:9"},{"book":"1 Corinthia","chapter":"2","verse":"4","text":"halli kei chongril khat-um chongpui ngaikha inthuuk khat-um manmasi lungsing lungwar chongnga rilmong, takkha Pathian Ratha ranak nuoiya kaleiril,"},{"book":"1 Corinthia","chapter":"2","verse":"5","text":"ajarchu nangni ngamna kha manmasi lungsing lungwarra elekleiya takkha Pathian ranak dungjuiya enasik eii."},{"book":"1 Corinthia","chapter":"2","verse":"6","text":"Ratha lamtiang kachangjei inmani ngaidiang chu keini'n lungsing lungwar chongnga kinril, takkha akalamangsik hiwa khangnga waikaroon ngai khat-um hiwa khangnga lungsing lungwar dungjuiya emak."},{"book":"1 Corinthia","chapter":"2","verse":"7","text":"Takkha Pathian'n manmasituol abool ma-ah eini lurna lianna sik-ah i-ngaidonjei mit-ah nimumak inthuuk Pathian lungsing lungwar dungjuiya kinril eii."},{"book":"1 Corinthia","chapter":"2","verse":"8","text":"Hiwa khangnga waikaroon tuteii innum hiwahi leijetmu; inmani'n inleijet inchu, inmani'n akalur Pumi kha cross-ah leithatnunu."},{"book":"1 Corinthia","chapter":"2","verse":"9","text":"Takkha, hintia lei-injiajei,"},{"book":"1 Corinthia","chapter":"2","verse":"10","text":"Takkha2:10. Takkha; manuscript lekkhat inchu hintia injia ajarchu. Pathian'n Ratha diangnga inphut einidiang hiwa ngaihi amalar ajarchu Ratha khan angrakip entok, Pathian inthuukna kha-um entok."},{"book":"1 Corinthia","chapter":"2","verse":"11","text":"Miring ratha khan ama i-ngaidon rakip kha ijet angnga, Pathian Ratha bitkhan Pathian i-ngaidon kha ajet."},{"book":"1 Corinthia","chapter":"2","verse":"12","text":"Eini'n niralaangjei Ratha hi manmasituol ratha kha emak takkha Pathian diangnga kajuo Ratha kha eii, hiwahi Pathian in einidiang inapejei rakip ngaihi nijet mintung nasik eii."},{"book":"1 Corinthia","chapter":"2","verse":"13","text":"Manmasi naminchu lungsing lungwar khan keini'n rilmung, takkha Ratha naminchuna chong ngaikhan Ratha kamujei mi ngaidiang ratha lamtiang kadikkha kinril.2:13. Ratha kaneijei miring ngaidiang; emakli Ratha'n inapeii chong ngaikhan."},{"book":"1 Corinthia","chapter":"2","verse":"14","text":"Ratha kaneimak mi ngaikha'n Pathian Ratha diangnga inphut kajuo kutchoi ngaikha mumatormu, khawa jarra inmani sik achu kutchoi ngaikha nemna ommak, ajarchu kutchoi ngaikha Ratha kamu ngai inbit jetmatorna innei."},{"book":"1 Corinthia","chapter":"2","verse":"15","text":"Ratha kanei miring kha'n angrakip chungnga chongtan, takkha ama chu manmasi tuteii chongtan nuoiya ommak."},{"book":"1 Corinthia","chapter":"2","verse":"16","text":"Pathian chong inthiang khan ati,"}]}