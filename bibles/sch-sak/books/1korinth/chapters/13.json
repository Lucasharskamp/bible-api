{"data":[{"book":"1 Korinth","chapter":"13","verse":"1","text":"Miriem chongngei le vântîrtonngei chongin thurchi misîr thei khom ronga lungkhamna ko dôn nônchu, ko chongngei hih jâmluong miring aninônchu sûmeng tôk miring angin kêng ani rang."},{"book":"1 Korinth","chapter":"13","verse":"2","text":"Thurchi misîr theina neinunpêk dôn khom ronga; chong inthupngei murdi rietheina le rietnangei nâm dôn khom ronga; muolngei thînpai theina taksônna dôn khom ronga aniatachu lungkhamna ko dôn nônchu, ite ni mu-ung.13:2: Mat 17:20; 21:21; Mk 11:23"},{"book":"1 Korinth","chapter":"13","verse":"3","text":"Inriengngei rangin ko dôn murdi pêk khom inlang, male ka takpum tena khom kâng13:3; kâng rangin; miziek senkhat ngei an dôn chu insongpui theina rangin. let rangin ka takpumpui pêk khom inlang, lungkhamna ko dôn nônchu ite a satna om mak."},{"book":"1 Korinth","chapter":"13","verse":"4","text":"Lungkhamna chu atuongdiera male moroina adôna; narsa ngâi maka, inpâk ngâi maka, omin-ân tho ngâi maka;"},{"book":"1 Korinth","chapter":"13","verse":"5","text":"Lungkhamnân chu omsaloingei tho ngâi maka, ama satna rang rok ngâi mak, a ningthik ngâi mak; dikloinangei mindon tit ngâi mak;"},{"book":"1 Korinth","chapter":"13","verse":"6","text":"Lungkhamnân chu saloina arâisân ngâi mak, aniatachu, chongdika kêng arâisân ngâi."},{"book":"1 Korinth","chapter":"13","verse":"7","text":"Lungkhamnân chu atuong zajâma; a taksônna ngei, a sabeina ngei le atuongtheina ngeia duoi ngâi mak."},{"book":"1 Korinth","chapter":"13","verse":"8","text":"Lungkhamna hih kumtuonga om ani. Thurchi misîrnangei hih om khom senla la min mong nîng atih; rietloi chongngeia manboipêkngei hih om khom senla, la mong an tih; rietna hih om khom senla lan mang atih."},{"book":"1 Korinth","chapter":"13","verse":"9","text":"Akiploiin ei rieta akiploiin thurchingei ei misîr ngâia;"},{"book":"1 Korinth","chapter":"13","verse":"10","text":"hannirese akipphar hih ajuong tika chu akiploi hih inmang atih zoi."},{"book":"1 Korinth","chapter":"13","verse":"11","text":"Nâipang ki ni lâihan chu, ko chongngei, ko khorietnangei le ki mindonnangei khom nâi ânpanga; aniatachu atûn chu ulien ki ni zoi sikin nâipang tho ngâi hah chu ka mâk zoi ani."},{"book":"1 Korinth","chapter":"13","verse":"12","text":"Atûna ei mu hih chu lîmena rimil ânlangdap angin ania; nangkana chu mâi-intongin la mûng ei tih. Atûna ki riet hih chu akiploi ania; nangkana chu kip atih zoi, Pathien'n keima ni rietna akipphar anghan."},{"book":"1 Korinth","chapter":"13","verse":"13","text":"Mangei inthum: taksôna, sabeina, le lungkhamna ngei hi chu omtit atih; male mangei lâia aroiinpuitak chu lungkhamna hih ani."}]}