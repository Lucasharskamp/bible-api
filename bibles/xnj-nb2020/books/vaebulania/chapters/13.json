{"data":[{"book":"Vaebulania","chapter":"13","verse":"1","text":"Muyendelela kuganana chiulongo."},{"book":"Vaebulania","chapter":"13","verse":"2","text":"Mkoto kukosiwa kuvapokela vayehe munyumba zinu, muni kwa kukita genago vandu vangi vavapokili vamitumu va kunani kwa Chapanga changamanya."},{"book":"Vaebulania","chapter":"13","verse":"3","text":"Mvakumbukayi vandu vevavi muchifungu ngati mukukungiwi nawu. Mewawa muvakumbukayi veving'aiswa ngati mung'aiswa pamonga nawu."},{"book":"Vaebulania","chapter":"13","verse":"4","text":"Mambu ga kugega mdala giganikiwa kutopeswa na vandu voha, mgosi na mdala vayepa uhakasa, ndava muni Chapanga yati akuvahamula vagoni na vakemi."},{"book":"Vaebulania","chapter":"13","verse":"5","text":"Mkoto kuvya vandu va kugana mashonga, mkola na vindu vyemuvili navyu. Chapanga mwene ajovili, “Katu yati nikukuleka lepi, amala kukutaga.”"},{"book":"Vaebulania","chapter":"13","verse":"6","text":"Ndava yeniyo tihotola kujova kwa ukekesi,"},{"book":"Vaebulania","chapter":"13","verse":"7","text":"Mvakumbuka vachilongosi vinu vevavakokosili lilovi la Chapanga. Mhololela ndava mwenendu wa kutama kwavi myiga sadika yavi."},{"book":"Vaebulania","chapter":"13","verse":"8","text":"Yesu Kilisitu ndi yulayula golo, lelu na magono goha gangali mwishu."},{"book":"Vaebulania","chapter":"13","verse":"9","text":"Mkoto kukongiwa na mawuliwu gayehe gegakuvayagisa, mitima yinu yisopewayi makakala kwa ubwina wa Chapanga, lepi kwa mawuliwu ga vyakulya, ndava mawuliwu genago gavatangatili lepi vala vevagalandili."},{"book":"Vaebulania","chapter":"13","verse":"10","text":"Tete tivii na lusanja lwa luteta lwa kuhinja hinyama na vala vevavili vakona vihengela mu lindanda la Vayawudi vabesiwi kulya vindu vyevivikiwi panani yaki."},{"book":"Vaebulania","chapter":"13","verse":"11","text":"Mteta Mkulu wa Vayawudi ipeleka ngasi ya hinyama Pandu Pamsopi Neju, ivika luteta ndava ya kumbudila Chapanga, nambu nyama za hinyama yeniyo yitinyiswa kuvala ya bwalu."},{"book":"Vaebulania","chapter":"13","verse":"12","text":"Ndava yeniyo mewawa Yesu mwene, muni ahotola kuvanyambisa vandu kwa ngasi yaki mwene, ang'aiswi na kufwa kuvala ya muji."},{"book":"Vaebulania","chapter":"13","verse":"13","text":"Hinu leka timuhambila kwenuko kuvala ya kambi, tigasindimala maligu ngati mwene cheasindimili maligu."},{"book":"Vaebulania","chapter":"13","verse":"14","text":"Muni pamulima apa tivii lepi na muji wa kusindimala, hinu tikuulindila muji wula weubwela."},{"book":"Vaebulania","chapter":"13","verse":"15","text":"Hinu kwa utangatila wa Yesu, tiyonjokesa kumpela Chapanga luteta lwa kumulumba, ndi ulumba weuwusiwa kwa milomo yeyisadika liina laki."},{"book":"Vaebulania","chapter":"13","verse":"16","text":"Mkoto kukosiwa kuhengelana gabwina na kutangatilana, muni luteta zenizi ndi zezimganisa Chapanga."},{"book":"Vaebulania","chapter":"13","verse":"17","text":"Muvayidakila vachilongosi vinu na kukamula Malagizu gavi. Vene vakuvayunga wumi winu kilu na muhi, ndava yati vakumjovela Chapanga chevavahengili. Ngati mvayidakili yati vihenga lihengu lavi mu luheku, ngati muvayidakili lepi yati vihenga lihengu kwa ungolongondi, ndava chindu chenicho chikuvatangatila lepi."},{"book":"Vaebulania","chapter":"13","verse":"18","text":"Mutiyupila. Tete tisadika njwe ngati mitima yitu yikutijovela lepi ngati tibudili, muni tigana kuhenga gabwina mu mambu magono goha."},{"book":"Vaebulania","chapter":"13","verse":"19","text":"Nikuvayupa neju mkangamala kuniyupila kwa Chapanga, muni aniwuyisa kanyata kwinu."},{"book":"Vaebulania","chapter":"13","verse":"20","text":"Chapanga wa uteke mweamyukisi Bambu witu Yesu, Mdimaji Mkulu wa mambelele kwa ngasi yeyilangisa lilaganu la chakaka magono goha gangali mwishu,"},{"book":"Vaebulania","chapter":"13","verse":"21","text":"avakita nyenye kuvya mukangala mukila chindu chabwina chemwikita, muhotola kukita maganu gaki munjila ya Kilisitu ahenga gala gegakumganisa mwene mugati yinu. Ukulu uvya kwa Yesu Kilisitu magono na magono goha gangali mwishu! Ena."},{"book":"Vaebulania","chapter":"13","verse":"22","text":"Hinu valongo, nikuvayupa neju mpokela ujumbi wenuwu wa kukangamalisa mtima. Yenivandikili mubalua yihupi."},{"book":"Vaebulania","chapter":"13","verse":"23","text":"Nigana kuvamanyisa kuvya mlongo witu Timoti amali kulekekeswa kuhuma muchifungu. Ngati akabwelayi hinu, yati nibwela nayu penibwela kwinu."},{"book":"Vaebulania","chapter":"13","verse":"24","text":"Muvajambusa vachilongosi vinu voha pamonga na vandu voha va Chapanga! Vamsadika va Italia vakuvajambusa."},{"book":"Vaebulania","chapter":"13","verse":"25","text":"Tikuvaganila mwavoha nyeye ubwina wa Chapanga."}]}