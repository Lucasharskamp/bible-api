{"data":[{"book":"Mateo","chapter":"13","verse":"1","text":"Musi mumwe chetewo, Jesu akabuda mumba akandogara nechokugungwa."},{"book":"Mateo","chapter":"13","verse":"2","text":"Vanhu vazhinji vakamuunganira zvokuti akapinda mugwa akagaramo, vanhu vose vakamira kumahombekombe."},{"book":"Mateo","chapter":"13","verse":"3","text":"Ipapo akavaudza zvinhu zvizhinji nemifananidzo, achiti, “Murimi akabuda kundokusha mbeu dzake."},{"book":"Mateo","chapter":"13","verse":"4","text":"Paakanga achikusha mbeu, dzimwe dzakawira munzira, shiri dzikauya dzikadzidya."},{"book":"Mateo","chapter":"13","verse":"5","text":"Dzimwe dzakawira parukangarahwe, padzakashaya ivhu rakakwana. Dzakamera nokukurumidza nokuti ivhu rakanga risina kudzika."},{"book":"Mateo","chapter":"13","verse":"6","text":"Asi zuva rakati rabuda, mbeu dzakatsva dzikaoma nokuti dzakanga dzisina midzi."},{"book":"Mateo","chapter":"13","verse":"7","text":"Dzimwe mbeu dzakawira muminzwa, minzwa ikakura ikadzivhunga."},{"book":"Mateo","chapter":"13","verse":"8","text":"Dzimwewo mbeu dzakawira pavhu rakanaka, dzikabereka zvakapetwa kazana, kana zvakapetwa makumi matanhatu kana makumi matatu pane dzainge dzakushwa."},{"book":"Mateo","chapter":"13","verse":"9","text":"Uyo ane nzeve dzokunzwa ngaanzwe.”"},{"book":"Mateo","chapter":"13","verse":"10","text":"Vadzidzi vakauya kwaari vakasvikomubvunza vachiti, “Ko, munotaurirei kuvanhu nemifananidzo?”"},{"book":"Mateo","chapter":"13","verse":"11","text":"Akapindura achiti, “Ruzivo rwezvakavanzika zvoumambo hwokudenga rwakapiwa kwamuri imi, asi kwete kwavari."},{"book":"Mateo","chapter":"13","verse":"12","text":"Kune anazvo achapiwazve zvimwe, uye achava nezvakawanda. Asi ani naani asina kunyange nezvishoma zvaanazvo achazvitorerwa."},{"book":"Mateo","chapter":"13","verse":"13","text":"Ndokusaka ndichitaura kwavari nemifananidzo:"},{"book":"Mateo","chapter":"13","verse":"14","text":"Mavari munozadzisa chiprofita chaIsaya chinoti:"},{"book":"Mateo","chapter":"13","verse":"15","text":"Nokuti mwoyo yavanhu ava mikukutu,"},{"book":"Mateo","chapter":"13","verse":"16","text":"Asi akaropafadzwa meso enyu nokuti anoona nenzeve dzenyu nokuti dzinonzwa."},{"book":"Mateo","chapter":"13","verse":"17","text":"Nokuti, ndinokuudzai chokwadi kuti vaprofita vazhinji navanhu vakarurama vaida kuona zvinhu zvamuri kuona asi havana kuzviona, nokunzwa zvamuri kunzwa asi havana kuzvinzwa."},{"book":"Mateo","chapter":"13","verse":"18","text":"“Teererai zvino munzwe zvinorehwa nomufananidzo womukushi:"},{"book":"Mateo","chapter":"13","verse":"19","text":"Kana munhu akanzwa shoko roumambo, akasarinzwisisa, akaipa anouya osvikobvuta zviya zvanga zvadyarwa mumwoyo make. Iyi ndiyo mbeu yakakushwa munzira."},{"book":"Mateo","chapter":"13","verse":"20","text":"Uyo akagamuchira mbeu yakawira parukangarahwe, ndiye munhu anonzwa shoko, pakarepo origamuchira norufaro."},{"book":"Mateo","chapter":"13","verse":"21","text":"Asi nokuti haana mudzi, anongorarama naro kwechinguva chipfupi. Kana nhamo kana kutambudzwa zvauya nokuda kweshoko, anokurumidza kugumburwa."},{"book":"Mateo","chapter":"13","verse":"22","text":"Uyo akagamuchira mbeu yakawira muminzwa, munhu anonzwa shoko asi kufunganya kwenyika nokunyengera kwepfuma zvinorivhunga robva rashaya zvibereko."},{"book":"Mateo","chapter":"13","verse":"23","text":"Asi uyo anogamuchira shoko rakawira muvhu rakanaka ndiye munhu anonzwa shoko orinzwisisa. Ndiye anobereka mbeu inoburitsa zana, kana makumi matanhatu kana makumi matatu ezvakakushwa.”"},{"book":"Mateo","chapter":"13","verse":"24","text":"Jesu akavaudza mumwe mufananidzo achiti, “Umambo hwokudenga hunofananidzwa nomunhu akakusha mbeu yakanaka mumunda make."},{"book":"Mateo","chapter":"13","verse":"25","text":"Asi munhu wose avete, muvengi wake akauya akakusha sawi pakati pegorosi, ndokubva aenda."},{"book":"Mateo","chapter":"13","verse":"26","text":"Asi kuzoti gorosi ramera rikatumbuka, ipapo sawi rakaonekwawo."},{"book":"Mateo","chapter":"13","verse":"27","text":"“Varanda vomuridzi womunda vakauya kwaari vakasvikoti, ‘Ishe, hamuna kukusha mbeu yakanaka mumunda menyu here? Ko, zvino sawi rakazobvepi?’"},{"book":"Mateo","chapter":"13","verse":"28","text":"“Akavapindura achiti, ‘Muvengi ndiye akaita izvi.’"},{"book":"Mateo","chapter":"13","verse":"29","text":"“Akapindura akati, ‘Kwete, nokuti paya pamunodzura sawi, mungazodzura pamwe chete nezviyo."},{"book":"Mateo","chapter":"13","verse":"30","text":"Regai zvikurirane pamwe chete, tozozviona pakukohwa. Panguva iyoyo ndinozoudza vakohwi kuti: Tangai kuunganidza sawi murisunge muzvisote zvichazopiswa. Mushure mozounganidza gorosi mugoriisa mudura rangu.’ ”"},{"book":"Mateo","chapter":"13","verse":"31","text":"Akavaudzazve mumwe mufananidzo achiti, “Umambo hwokudenga hwakafanana nembeu yemasitadhi iyo yakatorwa nomunhu akaidyara mumunda make."},{"book":"Mateo","chapter":"13","verse":"32","text":"Kunyange zvazvo iri iyo mbeu dukusa pambeu dzenyu, asi painokura ndiyo huru kwazvo pambeu dzose dzomubindu uye inova muti wokuti shiri dzedenga dzinouya dzichimhara pamapazi awo.”"},{"book":"Mateo","chapter":"13","verse":"33","text":"Akavaudzazve mumwe mufananidzo achiti, “Umambo hwokudenga hwakafanana nembiriso, iyo inotorwa nomunhukadzi oisanganisa nefurawa yakawanda, kusvikira yapinda muchikanyiwa chose.”"},{"book":"Mateo","chapter":"13","verse":"34","text":"Jesu akataura zvinhu izvi zvose kuvanhu nemifananidzo. Haana chaakataura kwavari asingashandisi mifananidzo."},{"book":"Mateo","chapter":"13","verse":"35","text":"Saizvozvo zvakazadziswa zvakanga zvataurwa kubudikidza nomuprofita zvichinzi:"},{"book":"Mateo","chapter":"13","verse":"36","text":"Ipapo akasiya vanhu vazhinji akapinda mumba. Vadzidzi vake vakauya kwaari vakasvikoti, “Titsanangurirei zvinorehwa nomufananidzo wamasawi mumunda.”"},{"book":"Mateo","chapter":"13","verse":"37","text":"Akapindura akati, “Uyo akadyara mbeu yakanaka ndiye Mwanakomana woMunhu."},{"book":"Mateo","chapter":"13","verse":"38","text":"Munda ndiyo nyika, uye mbeu yakanaka inomirira vanakomana voumambo. Masawi ndiwo vanakomana vowakaipa,"},{"book":"Mateo","chapter":"13","verse":"39","text":"muvengi anoadyara ndiye dhiabhori. Kukohwa ndiko kuguma kwenyika, uye vakohwi ndivo vatumwa."},{"book":"Mateo","chapter":"13","verse":"40","text":"“Sokudzurwa kunoitwa masawi achipiswa mumoto, ndizvo zvazvichaita pakuguma kwenyika."},{"book":"Mateo","chapter":"13","verse":"41","text":"Mwanakomana woMunhu achatuma vatumwa vake uye vachadzura kubva muumambo hwake zvose zvinokonzera chivi navose vanoita zvakaipa."},{"book":"Mateo","chapter":"13","verse":"42","text":"Vachavakanda muvira romoto umo muchava nokuchema nokurumanya kwameno."},{"book":"Mateo","chapter":"13","verse":"43","text":"Ipapo vakarurama vachapenya sezuva vari muumambo hwaBaba vavo. Uyo ane nzeve dzokunzwa ngaanzwe."},{"book":"Mateo","chapter":"13","verse":"44","text":"“Umambo hwokudenga hwakafanana nepfuma yakavigwa mumunda. Mumwe murume akati aiwana, akaivigazve, uye ipapo mukufara kwake, akaenda akandotengesa zvose zvaaiva nazvo ndokutenga munda iwoyo."},{"book":"Mateo","chapter":"13","verse":"45","text":"“Umambo hwokudenga hwakafananazve nomutengesi wezvinhu anotsvaka maparera akaisvonaka."},{"book":"Mateo","chapter":"13","verse":"46","text":"Akati awana rimwe rawo rinokosha akaenda akandotengesa zvose zvaakanga anazvo uye akaritenga."},{"book":"Mateo","chapter":"13","verse":"47","text":"“Zvakare umambo hwokudenga hwakafanana nousvasvi hwakakandwa mugungwa uye hukabata marudzi ose ehove."},{"book":"Mateo","chapter":"13","verse":"48","text":"Pahwakanga hwazara vabati vehove vakahukwevera kunze kumahombekombe. Ipapo vakagara pasi vakasarudza hove dzakanaka vakadziisa mumidziyo, asi dzakaipa vakadzirasa."},{"book":"Mateo","chapter":"13","verse":"49","text":"Izvi ndizvo zvazvichaita pakuguma kwenyika. Vatumwa vachauya vagotsaura vakaipa kubva kune vakarurama,"},{"book":"Mateo","chapter":"13","verse":"50","text":"uye vagovakanda muvira romoto, kuchava nokuchema nokurumanya kwameno.”"},{"book":"Mateo","chapter":"13","verse":"51","text":"Jesu akabvunza akati, “Manzwisisa zvinhu izvi zvose here?”"},{"book":"Mateo","chapter":"13","verse":"52","text":"Akati kwavari, “Naizvozvo mudzidzisi mumwe nomumwe womurayiro akadzidziswa nezvoumambo hwokudenga akafanana nomuridzi weimba anoburitsa pfuma itsva netsaru muimba yake yokuchengetera zvinhu.”"},{"book":"Mateo","chapter":"13","verse":"53","text":"Jesu akati apedza mifananidzo iyi, akabvapo."},{"book":"Mateo","chapter":"13","verse":"54","text":"Akapinda muguta rokwake akatanga kudzidzisa vanhu musinagoge ravo, uye vakashamiswa nazvo. Vakabvunza vachiti, “Murume uyu akawanepi uchenjeri uhu namasimba ezvishamiso aya?"},{"book":"Mateo","chapter":"13","verse":"55","text":"Ko, haasi mwanakomana womuvezi here? Mai vake havasi Maria here, navanunʼuna vake havasi Jakobho, Josefa, Simoni naJudhasi?"},{"book":"Mateo","chapter":"13","verse":"56","text":"Uye hanzvadzi dzake hadzisi pakati pedu dzose here? Ko, zvino murume uyu akawanepi zvinhu zvose izvi?”"},{"book":"Mateo","chapter":"13","verse":"57","text":"Vakagumburwa naye."},{"book":"Mateo","chapter":"13","verse":"58","text":"Uye haana kuzoita zvishamiso zvizhinji imomo nokuda kwokusatenda kwavo."}]}