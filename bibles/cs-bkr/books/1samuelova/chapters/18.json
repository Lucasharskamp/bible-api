{"data":[{"book":"1 Samuelova","chapter":"18","verse":"1","text":"I stalo se, že když přestal mluviti k Saulovi, duše Jonatova spojila se s duší Davidovou, tak že ho zamiloval Jonata jako sebe samého."},{"book":"1 Samuelova","chapter":"18","verse":"2","text":"A tak Saul vzal jej k sobě toho dne, a nedopustil mu navrátiti se do domu otce jeho."},{"book":"1 Samuelova","chapter":"18","verse":"3","text":"I učinil Jonata s Davidem smlouvu, proto že ho miloval jako duši svou."},{"book":"1 Samuelova","chapter":"18","verse":"4","text":"A složiv Jonata s sebe plášť, kterýmž byl odín, dal jej Davidovi, i roucho své, až do meče svého, a až do lučiště svého, i do pasu svého."},{"book":"1 Samuelova","chapter":"18","verse":"5","text":"Vycházel pak David, k čemuž ho koli posílal Saul, opatrně sobě počínaje. I ustanovil ho Saul nad vojáky, a líbil se všemu lidu, též i služebníkům Saulovým."},{"book":"1 Samuelova","chapter":"18","verse":"6","text":"Stalo se pak, když se oni domů brali, a David též se navracoval od zabití Filistinského, že vyšly ženy z každého města Izraelského, zpívajíce a plésajíce, vstříc Saulovi králi s bubny, s veselím a s husličkami."},{"book":"1 Samuelova","chapter":"18","verse":"7","text":"A prozpěvovaly jedny po druhých ženy ty, hrajíce, a řekly: Porazilť jest Saul svůj tisíc, ale David svých deset tisíců."},{"book":"1 Samuelova","chapter":"18","verse":"8","text":"I rozhněval se Saul náramně, nebo nelíbila se mu ta řeč. Pročež řekl: Dali Davidovi deset tisíc, a mně dali toliko tisíc. Co mu ještě přes to přivlastní, leč království?"},{"book":"1 Samuelova","chapter":"18","verse":"9","text":"Protož Saul zlobivě hleděl na Davida od toho dne i vždycky."},{"book":"1 Samuelova","chapter":"18","verse":"10","text":"Stalo se pak druhého dne, že duch Boží zlý napadl Saule, a prorokoval u prostřed domu svého, a David hral rukou svou jako i jindy vždycky. Saul pak měl kopí v ruce své."},{"book":"1 Samuelova","chapter":"18","verse":"11","text":"I vyhodil Saul kopí, řka: Prohodím Davida až do stěny. Ale David uhnul se jemu po dvakrát."},{"book":"1 Samuelova","chapter":"18","verse":"12","text":"A bál se Saul Davida, proto že Hospodin byl s ním, a od Saule odstoupil."},{"book":"1 Samuelova","chapter":"18","verse":"13","text":"Protož vybyl ho Saul od sebe, a učinil jej sobě hejtmanem nad tisíci; kterýžto vycházel i vcházel před lidem."},{"book":"1 Samuelova","chapter":"18","verse":"14","text":"David pak ve všech cestách svých opatrně sobě počínal, nebo Hospodin byl s ním."},{"book":"1 Samuelova","chapter":"18","verse":"15","text":"A když to viděl Saul, že sobě velmi opatrně počíná, bál se ho."},{"book":"1 Samuelova","chapter":"18","verse":"16","text":"Ale všecken Izrael i Juda miloval Davida, nebo vycházel i vcházel před nimi."},{"book":"1 Samuelova","chapter":"18","verse":"17","text":"Tedy řekl Saul Davidovi: Aj, dceru svou starší Merob dámť za manželku, toliko mi buď muž silný, a veď boje Hospodinovy. (Saul pak myslil: Nechť neschází od mé ruky, ale od ruky Filistinských.)"},{"book":"1 Samuelova","chapter":"18","verse":"18","text":"I řekl David Saulovi: Kdo jsem já, a jakýž jest rod můj a čeled otce mého v Izraeli, abych byl zetěm královým?"},{"book":"1 Samuelova","chapter":"18","verse":"19","text":"I stalo se, že když již Merob dcera Saulova měla dána býti Davidovi, dána jest Adrielovi Molatitskému za manželku."},{"book":"1 Samuelova","chapter":"18","verse":"20","text":"Milovala pak Míkol dcera Saulova Davida; což když oznámili Saulovi, líbilo se to jemu."},{"book":"1 Samuelova","chapter":"18","verse":"21","text":"(Nebo řekl Saul: Dámť mu ji, aby mu byla osídlem, a aby proti němu byla ruka Filistinských.) A tak řekl Saul Davidovi: Po této druhé budeš mi již zetěm."},{"book":"1 Samuelova","chapter":"18","verse":"22","text":"I rozkázal Saul služebníkům svým: Mluvte k Davidovi tajně, řkouce: Aj, libuje tě sobě král, a všickni služebníci jeho laskavi jsou na tebe; nyní tedy budiž zetěm královým."},{"book":"1 Samuelova","chapter":"18","verse":"23","text":"A když mluvili služebníci Saulovi v uši Davidovy slova ta, odpověděl David: Zdaliž se vám malá věc zdá, býti zetěm královým? A já jsem člověk chudý a opovržený."},{"book":"1 Samuelova","chapter":"18","verse":"24","text":"Tedy služebníci Saulovi oznámili jemu, řkouce: Taková slova mluvil David."},{"book":"1 Samuelova","chapter":"18","verse":"25","text":"I řekl Saul: Takto rcete Davidovi: Není žádostiv král věna, toliko sto obřízek Filistinských, aby byla pomsta nad nepřátely královskými. (Saul pak to obmýšlel, aby David upadl v ruku Filistinských.)"},{"book":"1 Samuelova","chapter":"18","verse":"26","text":"Protož oznámili služebníci jeho Davidovi slova ta, a líbilo se to Davidovi, aby byl zetěm královým. Ještě se pak nebyli vyplnili dnové ti,"},{"book":"1 Samuelova","chapter":"18","verse":"27","text":"Když vstav David, odšel, on i muži jeho, a zbil z Filistinských dvě stě mužů, jejichž obřízky přinesl David, a z úplna je dali králi, aby byl zetěm královým. I dal jemu Saul Míkol dceru svou za manželku."},{"book":"1 Samuelova","chapter":"18","verse":"28","text":"A vida Saul, nýbrž zkušené maje, že jest Hospodin s Davidem, a že Míkol dcera jeho miluje ho,"},{"book":"1 Samuelova","chapter":"18","verse":"29","text":"Ještě tím více Saul obával se Davida. I byl Saul nepřítelem Davidovým po všecky dny."},{"book":"1 Samuelova","chapter":"18","verse":"30","text":"Vtrhovali pak do země knížata Filistinská; i bývalo, že kdyžkoli vycházeli, opatrněji sobě počínal David proti nim nade všecky služebníky Saulovy, pročež i jméno jeho bylo velmi slavné."}]}