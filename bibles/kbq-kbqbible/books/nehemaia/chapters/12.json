{"data":[{"book":"Nehemaia","chapter":"12","verse":"1","text":"Hanki Sealtieli nemofo Zerubabeli'ene Jesua'enema Babiloniti e'naza pristi vahe'ene Livae vahera Seraia'ma, Jeremaia'ma, Ezra'ma,"},{"book":"Nehemaia","chapter":"12","verse":"2","text":"Amaria'ma, Maluku'ma, Hatusi'ma,"},{"book":"Nehemaia","chapter":"12","verse":"3","text":"Sekania'ma, Rehumu'ma, Meremoti'ma,"},{"book":"Nehemaia","chapter":"12","verse":"4","text":"Ido'ma, Ginetoni'ma, Abija'ma,"},{"book":"Nehemaia","chapter":"12","verse":"5","text":"Mijamini'ma, Ma'adia'ma, Bilga'ma,"},{"book":"Nehemaia","chapter":"12","verse":"6","text":"Semaia'ma, Joiaribi'ma, Jedaia'ma,"},{"book":"Nehemaia","chapter":"12","verse":"7","text":"Salu'ma, Amoki'ma, Hilkia'ene Jedaia'enena, zamagra pristi nagate'ene nagazmire kva vahe e'naze. Hagi ana maka vahe'ma Babiloniti'ma e'nazana vahe'mo'za Jesua'ma pristi nagamokizmi ugota kvama mani'nea knafi e'naze."},{"book":"Nehemaia","chapter":"12","verse":"8","text":"Hanki Livae nagara, Jesua'ma Binui'ma Katmieli'ma Serebia'ene Juda'ene Mataniakizmia zamafuhe'za zamaza hazage'za, muse zagamera hu'za Anumzamofona susu hunentaze."},{"book":"Nehemaia","chapter":"12","verse":"9","text":"Hagi anama nehazage'za Bakbuki'ene Uni'ene zamafuhe'zanena, zamavugosa ohumi ahumi hu'za oti'ne'za mono'ma hu knarera zamaza hu'za muse zagamera hugahaze."},{"book":"Nehemaia","chapter":"12","verse":"10","text":"Hanki ugota pristi ne' Jesua'a Joiakimi kasentegeno, Joiakimi'a Eliasibi kasentegeno, Eliasibi'a Joiada kasentegeno,"},{"book":"Nehemaia","chapter":"12","verse":"11","text":"Joiada'a Jonatani kasentegeno, Jonatani'a Jadua kasente'ne."},{"book":"Nehemaia","chapter":"12","verse":"12","text":"Hanki Joiakimi'ma ugota pristima mani'nea knafina, amama zamagima me'nea pristi vahe'mo'za naga'zamirera ugagota huzmantetere hu'naze. Seraia nagatera Meraia ugota higeno, Jeremaia nagatera Hanania ugota higeno,"},{"book":"Nehemaia","chapter":"12","verse":"13","text":"Ezra nagatera Mesulamu ugota higeno, Amaria nagatera Jehohanani ugota higeno,"},{"book":"Nehemaia","chapter":"12","verse":"14","text":"Maluki nagatera Jonatani ugota higeno, Sebania nagatera Josefe ugota higeno,"},{"book":"Nehemaia","chapter":"12","verse":"15","text":"Harimi nagatera Atna ugota higeno, Meraioti nagatera Helkai ugota higeno,"},{"book":"Nehemaia","chapter":"12","verse":"16","text":"Ido nagatera Zekaraia ugota higeno, Ginetoni nagatera Mesulamu ugota higeno,"},{"book":"Nehemaia","chapter":"12","verse":"17","text":"Abija nagatera Zikri ugota higeno, Miniamini nagate'ene, Moadia nagatera Piltai ugota kvazamia manigeno,"},{"book":"Nehemaia","chapter":"12","verse":"18","text":"Bilga nagatera Samua ugota higeno, Simaia nagatera Jehonatani ugota higeno,"},{"book":"Nehemaia","chapter":"12","verse":"19","text":"Joiaribi nagatera Matenai ugota higeno, Jedaia nagatera Uzzi ugota higeno,"},{"book":"Nehemaia","chapter":"12","verse":"20","text":"Salai nagatera Kalai ugota higeno, Amoku nagatera Eberi ugota higeno,"},{"book":"Nehemaia","chapter":"12","verse":"21","text":"Hilkia nagatera Hasabia ugota higeno, Jedaia nagatera Netaneli ugota hu'ne."},{"book":"Nehemaia","chapter":"12","verse":"22","text":"Hagi Eliasibi'ma, Joiada'ma, Johanani'ma, Jaduakima, hu'za pristi eri'zama eri'naza knafi Livae nagate'ma ugota huterema hu'naza kva vahe'mokizmi zamagine, pristi eri'zama eri'naza naga'mokizmi zamagia mago avontafepi krente'naze. Hagi anazanke hu'za Dariusi'ma Pesia kinima mani'nea knafina ete mago'ane ana vahe'mokizmi zamagia kre'za erinte fatgo hu'naze."},{"book":"Nehemaia","chapter":"12","verse":"23","text":"Hagi Livae nagate'ma ugotama hu'naza kva vahe'mokizmi zamagia, zamagi zamagenkema krenentaza avontafepi krenteme neazageno eno, Eliasibi nagapinti pristi ne' Johanani'ma fria knare emetre'ne."},{"book":"Nehemaia","chapter":"12","verse":"24","text":"Hagi Anumzamofo eri'za ne' Deviti'ma hiho huno'ma hu'nea kante ante'za, Hasabiaki Serebiaki, Katmieli nemofo Jesua'ene nagazmimo'zanena, tarefi refko hu'za zamavugosa ohumi ahumi hune'za muse zagamera hu'za Anumzamofona susu hunte'naze."},{"book":"Nehemaia","chapter":"12","verse":"25","text":"Hanki Mataniaki, Bakbukiaki, Obadiaki, Mesulamuki, Talmoni'ene Akubuki hu'za kuma kafantera fenozama nentaza nontaminte kegava hu'naze."},{"book":"Nehemaia","chapter":"12","verse":"26","text":"Hagi Jesua nemofo Jozadaki negeho, Joiakimi'ma ugota pristima manigeno, Juda moparera Nehemaia'ma gavana manigeno, kasegema rempima hunezamia ne' Ezra'ma hu'za mani'naza knafi ana Livae naga'mo'za ana eri'zana eri'naze."},{"book":"Nehemaia","chapter":"12","verse":"27","text":"Hagi Jerusalemi kuma keginama nunamu hu'za Anumzamofoma amiza zupa, musenkase nehu'za nasenasepane laeriema nehaza zavenaramine, hapuema nehaza zavenaramine nehe'za, muse zagame hihogu maka Juda mopafima mani'naza Livae nagara ke hazage'za Jerusalemi e'naze."},{"book":"Nehemaia","chapter":"12","verse":"28","text":"Ana zanke hu'za Jerusalemi kuma tvaonte'ma megagi'nea kumatamimpinti'ma zagame'ma hu Livae vahe'ma e'nazana, Netofa vahe'mokizmi kuma'ma,"},{"book":"Nehemaia","chapter":"12","verse":"29","text":"Bet-Gilgali kuma'ene, Geba kuma'ene Azmaveti kumatamimpinti e'naze. Na'ankure zagamema hu vahe'mo'za zamagra Jerusalemi kuma tva'onte nonkumara ante'za mani'nagu anara hu'naze."},{"book":"Nehemaia","chapter":"12","verse":"30","text":"Hagi pristi vahe'mo'zane Livae naga'mo'zama zamagra'a zamazeri agruma hute'za vahe'zagane kuma kafaramine, kuma keginanena zamazeri agru hu'naze."},{"book":"Nehemaia","chapter":"12","verse":"31","text":"Hagi nagra Nehemaia'na kva nagara, kuma keginamofo agofetu zamazeri atru hute'na, Ra Anumzamofontegama muse zagamema hu'za agima hentesgama hanaza vahera tarefi refko hu'noe. Hagi ana hutogeno mago kevumo'a nazantmaga kaziga kegina agofetu vu'za Kumapinti zama harafima hu'zama ome atre kafanema nehaza kafante vu'naze."},{"book":"Nehemaia","chapter":"12","verse":"32","text":"Hagi Hosaia'ene amu'nompinti Juda kva vahera refko hu'ne'za, ana vahe zamefira vu'naze."},{"book":"Nehemaia","chapter":"12","verse":"33","text":"Hagi ana zamage'ma pristi naga'ma vu'nazana, Azaria'ma, Ezra'ma, Mesulamu'ma,"},{"book":"Nehemaia","chapter":"12","verse":"34","text":"Juda'ma, Benzamini'ma, Semaia'ma, Jeremaiaki hu'za nevu'za,"},{"book":"Nehemaia","chapter":"12","verse":"35","text":"ana maka'mo'za ufe re'za vu'naze. Ana zamefira mago'a pristi vahe'mo'zane, Jonatani nemofo Zekaraia'ene, Simei negehoza, Mataniaki, Mikaiaki, Zakuriki, Asapu nagapinti ne' Jekaraia'ene,"},{"book":"Nehemaia","chapter":"12","verse":"36","text":"mago'a agri nagapinti vahe'ene vu'nazankino, ana vahe'mokizmi zamagi'a, Semaia'ma, Azareli'ma, Milalai'ma, Gilalai'ma, Ma'aima, Netaneli'ma, Juda'ene Hananiki hu'za vu'naze. Ana nehu'za Anumzamofo eri'za ne' Deviti'ma ahe'nea zavenaraminteti nehe'za, kasegema rempi hunezamia ne' Ezra ugota hige'za amefi vu'naze."},{"book":"Nehemaia","chapter":"12","verse":"37","text":"Hagi anante Tinkapu'i kafane nehaza rankafante uhanatite'za, latama hunte'nare mareri'za, Deviti rankumapi marerite'za, kini ne'mofo nona agatere'za vu'naze. Ana hute'za Jerusalemi kumamofo kuma keginarega ete vu'za, zage hanati kaziga Tima Afi kafanema nehaza rankafante uhanati'naze."},{"book":"Nehemaia","chapter":"12","verse":"38","text":"Hagi zagame'ma hu vahe'ma refko'ma hutre'naza nampa 2 kevu vahe'mo'za, rukrahe hu'za kuma keginamofo agofetu nevazage'na, nagra zamefi vu'noe. Ana nehuge'za mago'a nena azageta avenima me'nea zaza nona agatereta vuta Tusizankna Keginema nehazare uhanati'none."},{"book":"Nehemaia","chapter":"12","verse":"39","text":"Anantetira Efraemi Rankafanema nehazare vuteta, anantetira Jesana kafane huge korapa kafanema nehaza rankafante vuteta, anantetira Nozame kafante vuteta, anantetira Hananeli za'za nonte vuteta, anantetira 100'a sondia vahe'ma nemaniza za'za nonte eteta, evava huta Sipisipi Kafanema nehaza kafante eteta, evava huta kegavama hu kafanema nehaza kafante ehanati'none."},{"book":"Nehemaia","chapter":"12","verse":"40","text":"Hagi zamagra ana tare kevu vahe'ma, muse hu'za zagamema nehaza vahe'mo'za, Anumzamofo mono nompi umani'naze. Hige'za kva vahetamimo'za tarefi refko hune'za mago kevumo'za nagrane mani'naze."},{"book":"Nehemaia","chapter":"12","verse":"41","text":"Hagi anampima mago'ama mani'naza pristi vahera, Eliakimiki, Ma'aseiaki Miniaminiki, Mikaiaki, Elioenaiki Zekaraia'ene Hananiama hu'za anampina ufena re'naze."},{"book":"Nehemaia","chapter":"12","verse":"42","text":"Hanki Ma'aseia'ma, Simaia'ma, Eleazari'ma, Uzzi'ma, Jehohanani'ma, Malkija'ma, Elamu'ene Ezeriki hu'za anante oti'nazageno, Jezrahia'a ugota huzmantege'za zagamera hu'naze."},{"book":"Nehemaia","chapter":"12","verse":"43","text":"Ana hu'neankino ana zupa tusi'a Kresramana vu ofa nehu'za, tusi musenkase hu'naze. Na'ankure Anumzamo ra muse'za zamige'za anara hu'naze. A'nene mofavre zagamo'za zamagranena tusi muse hu'naze. Ana nehazage'za Jerusalemi kumapima musenkasema hazazamofo agasasana, afete'ma mani'naza vahe'mo'zanena antahi'naze."},{"book":"Nehemaia","chapter":"12","verse":"44","text":"Hanki ofama hanaza zantamine hoza'zamifinti ese ne'zama hamaresaza ne'zane 10nima hania kevuma eri'za Anumzamofoma eme ami'naza zantaminema antesaza nonte'ma kegava hanaza vene'nea ana kna zupa huhampri zamante'naze. Hagi venenemo'za kuma tvaonte'ma me'nesia mopafima antesaza hozafintira kasegemo'ma pristi vahe'ene Livae naga'ma zamihoma huno'ma hu'ne'nia avamente, pristi vahe'ene Livae nagamokizmi su'za ana nompina erita ome antegahaze. Hige'za ana maka Juda naga'mo'za pristi vahe'ene Livae nagakura muse hunezmante'za, eri'za zamigu'enena tusi muse hu'naze."},{"book":"Nehemaia","chapter":"12","verse":"45","text":"Hanki pristi vahe'mo'zane, Livae naga'mo'za Anumzazamimofo eri'zana eneri'za, vahe'ma zamazeri agruhu eri'zanena enerizage'za, zagame'ma hu vahe'mo'zane mono no kafante'ma kvama hu vahe'mo'za zamagranena ana zanke hu'za, Deviti'ene ne'mofo ne' Solomonike'ma hu'na'a kante ante'za eri'za zamia eri'naze."},{"book":"Nehemaia","chapter":"12","verse":"46","text":"Hanki korapara Devitike Asapukema mani'na'a knafina, Anumzamofontegama muse zagame'ma huno agima hentesgama hu vahe'ma kegavama hu vahera kora mani'nazane."},{"book":"Nehemaia","chapter":"12","verse":"47","text":"Hagi Zerubabeli'ene Nehemaiakema mani'na'a knafina, mago mago zupa Israeli vahe'mo'za zamazankakuti ne'zana eri'za zagamema hu vahe'ene mono nonkafante'ma kvama hu vahera eme zamitere hu'naze. Ana hazage'za ana ne'zantamina Livae naga'moza refko hu'neza, Aroni naga'ma pristi eri'zama eneriza vahera zami'naze."}]}