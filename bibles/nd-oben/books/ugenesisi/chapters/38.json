{"data":[{"book":"UGenesisi","chapter":"38","verse":"1","text":"Ngalesosikhathi uJuda watshiya abafowabo wahamba wayahlala lendoda yase-Adulami eyayithiwa nguHira."},{"book":"UGenesisi","chapter":"38","verse":"2","text":"Khonale uJuda wabonana lendodakazi yendoda engumKhenani eyayithiwa nguShuwa. Wayithatha wembatha layo;"},{"book":"UGenesisi","chapter":"38","verse":"3","text":"yathatha isisu yazala indodana yathiwa ngu-Eri."},{"book":"UGenesisi","chapter":"38","verse":"4","text":"Wazithwala njalo wazala indodana wayithi ngu-Onani."},{"book":"UGenesisi","chapter":"38","verse":"5","text":"Wazala njalo enye indodana wayithi nguShela. Le wayizalela eKhezibhi."},{"book":"UGenesisi","chapter":"38","verse":"6","text":"UJuda wazuzela u-Eri izibulo lakhe umfazi, ibizo lakhe linguThamari."},{"book":"UGenesisi","chapter":"38","verse":"7","text":"Kodwa u-Eri izibulo likaJuda, wayengcolile emehlweni kaThixo; uThixo wasembulala."},{"book":"UGenesisi","chapter":"38","verse":"8","text":"UJuda wasesithi ku-Onani, “Lala lomkamfowenu ugcwalise umlandu wakho njengomfowabo uzalele umfowenu abantwana.”"},{"book":"UGenesisi","chapter":"38","verse":"9","text":"Kodwa u-Onani wakwazi ukuthi inzalo leyo yayingezukuba ngeyakhe; ngakho kwakusithi sonke isikhathi angalala lomkamfowabo achithele inhlanyelo phansi emhlabathini ukuze angaze azalela umfowabo abantwana."},{"book":"UGenesisi","chapter":"38","verse":"10","text":"Lokho ayekwenza kwakukubi emehlweni kaThixo; ngakho uThixo wambulala."},{"book":"UGenesisi","chapter":"38","verse":"11","text":"UJuda wasesithi kumalukazana wakhe uThamari, “Hamba uyehlala njengomfelokazi emzini kayihlo indodana yami uShela ize ikhule.” Ngoba wanakana wathi, “Laye angafa njengabanewabo.” Ngakho uThamari wahamba wayahlala emzini kayise."},{"book":"UGenesisi","chapter":"38","verse":"12","text":"Ngemva kwesikhathi eside umkaJuda, indodakazi kaShuwa wafa. Kwathi uJuda eseduduzekile waya eThimina, emadodeni ayegunda izimvu zakhe, ehamba lomngane wakhe uHira umʼAdulami."},{"book":"UGenesisi","chapter":"38","verse":"13","text":"Kwathi uThamari esetsheliwe kwathiwa, “Uyihlozala uyeza eThimina ukuzagunda izimvu zakhe,”"},{"book":"UGenesisi","chapter":"38","verse":"14","text":"wakhulula izigqoko zakhe zokuzila wazimboza ngesimbombozo ukuzifihla, wasehlala phansi eduzane lesango lase-Enayimi, elisendleleni yaseThimina. Ngoba wabona ukuthi loba uShela wayesekhulile, yena wayelokhu engakamphiwa ukuthi abe ngumkakhe."},{"book":"UGenesisi","chapter":"38","verse":"15","text":"UJuda wathi embona wacabanga ukuthi yisifebe, ngoba wayezivale ubuso."},{"book":"UGenesisi","chapter":"38","verse":"16","text":"Kwathi ngoba engamboni ukuthi ngumalokazana wakhe waya kuye eceleni komgwaqo wathi, “Woza manje, ngifuna ukulala lawe.”"},{"book":"UGenesisi","chapter":"38","verse":"17","text":"Wathi, “Ngizakuthumezela izinyane lembuzi emhlambini wami.”"},{"book":"UGenesisi","chapter":"38","verse":"18","text":"Wathi, “Ngikuphe sibambiso bani?”"},{"book":"UGenesisi","chapter":"38","verse":"19","text":"Esesuka lapho uThamari wakhupha isimbombozo sakhe wagqoka izigqoko zakhe zokuzila njalo."},{"book":"UGenesisi","chapter":"38","verse":"20","text":"Kusenjalo uJuda wathumezela izinyane lembuzi ngomngane wakhe umʼAdulami ukuze abuyiselwe isibambiso sakhe esasikowesifazane lowo, kodwa wamswela."},{"book":"UGenesisi","chapter":"38","verse":"21","text":"Wabuza amadoda ayehlala lapho wathi, “Singaphi isifebe ebesilapha eceleni komgwaqo e-Enayimi na?”"},{"book":"UGenesisi","chapter":"38","verse":"22","text":"Ngakho wasebuyela kuJuda wayakuthi, “Kangimfumananga. Futhi amadoda lawo ahlala khona athi kakuzange kube lesifebe esasihlala lapho.”"},{"book":"UGenesisi","chapter":"38","verse":"23","text":"UJuda wasesithi, “Myekele ahle akugcine khonokho alakho funa sicine sesiyinhlekisa. Phezu kwalokho mina bengimthumezele izinyane lembuzi, kodwa kawusamfumananga.”"},{"book":"UGenesisi","chapter":"38","verse":"24","text":"Ngemva kwezinyanga ezintathu uJuda watshelwa ukuthi umalukazana wakhe uThamari wayesefebile wasethatha isisu."},{"book":"UGenesisi","chapter":"38","verse":"25","text":"Kwathi lapho ekhutshwa wathumela ilizwi kuyisezala wathi, “Ngoniwa yindoda engumnikazi walezizinto.” Wengeza ngokuthi, “Akubone ukuthi singaba ngesikabani isilengiso sophawu lesi lentambo kanye lodondolo lolu.”"},{"book":"UGenesisi","chapter":"38","verse":"26","text":"UJuda wazazi izinto lezo wathi, “Ulungile kulami, ngoba kangisamphanga endodaneni yami uShela.” Kasaphindanga wembatha laye njalo."},{"book":"UGenesisi","chapter":"38","verse":"27","text":"Kwathi isikhathi sakhe sokubeletha sesifikile, wayelamaphahla angabafana esiswini."},{"book":"UGenesisi","chapter":"38","verse":"28","text":"Wathi khonapho ebeletha omunye wawo wakhupha isandla; umbelethisi wathatha intambo ebomvu wayibophela esihlakaleni sesandla salo wathi, “Leli yilo eliphume kuqala.”"},{"book":"UGenesisi","chapter":"38","verse":"29","text":"Kodwa labuyisela isandla, umfowabo waphuma kuqala, wasesithi, “Le yiyo indlela ofohle ngayo!” Laseliphiwa ibizo elithi nguPherezi."},{"book":"UGenesisi","chapter":"38","verse":"30","text":"Ngakho umfowabo, owayelentambo esihlakaleni, waphuma wethiwa ibizo wathiwa nguZera."}]}