{"data":[{"book":"1 Samuel","chapter":"5","verse":"1","text":"Kane jo-Filistia osekawo Sandug Muma mar Nyasaye ne gigole Ebeneza mi gitere Ashdod."},{"book":"1 Samuel","chapter":"5","verse":"2","text":"Eka negitingʼo Sandug Muma mar Nyasaye mi gitero ei hekalu mar Dagon kendo negikete bath Dagon."},{"book":"1 Samuel","chapter":"5","verse":"3","text":"Kane jo-Ashdod ochiewo kinyne gokinyi mangʼich negiyudo ka Dagon, nogore piny auma e nyim Sandug Muma mar Jehova Nyasaye! Negichungo Dagon mi gidwoke kare."},{"book":"1 Samuel","chapter":"5","verse":"4","text":"To chiengʼ mar ariyo gokinyi kane gichiewo, negiyudo Dagon kanyo kosegore piny auma e nyim Sandug Muma mar Jehova Nyasaye. Wiye gi lwetene ne osetur kendo ne ni e ndiri, dende kende ema ne odongʼ."},{"book":"1 Samuel","chapter":"5","verse":"5","text":"Mano ema omiyo nyaka chil kawuono jodolo mag Dagon kata mana ngʼama donjo e hekalu mar Dagon e Ashdod ok nyon ndiri."},{"book":"1 Samuel","chapter":"5","verse":"6","text":"Lwet Jehova Nyasaye nosando jo-Ashdod kod kuonde machiegni kodgi, noketo luoro kuomgi, bende nogoyogi gi tuo mar buche."},{"book":"1 Samuel","chapter":"5","verse":"7","text":"Kane jo-Ashdod oneno gima ne timore, negiwacho niya, “Sandug Muma mar Nyasach jo-Israel kik bed kodwa ka, nikech lwete osesandowa kaachiel gi Dagon ma nyasachwa.”"},{"book":"1 Samuel","chapter":"5","verse":"8","text":"Omiyo negiluongo ruodhi duto mag jo-Filistia ma gipenjogi niya, “Watim angʼo gi Sandug Muma mar Nyasach jo-Israel?”"},{"book":"1 Samuel","chapter":"5","verse":"9","text":"Bangʼ kane gisegole, Jehova Nyasaye nokelo chandruok ne dala maduongʼno momiyo luoro malich omakogi. Ne ogoyo jomatindo gi jomadongo mar dala maduongʼno gi tuo buche."},{"book":"1 Samuel","chapter":"5","verse":"10","text":"Omiyo ne gitero Sandug Muma mar Nyasaye Ekron."},{"book":"1 Samuel","chapter":"5","verse":"11","text":"Omiyo negiluongo ruodhi duto mag jo-Filistia mi giwachonegi niya, “Goluru Sandug Muma mar Nyasach jo-Israel; dwokeuru kare owuon, ka ok kamano to obiro negowa kaachiel gi jowa.” Nikech tho nosepongʼo dala maduongʼ gi kihondko; lwet Nyasaye nosandogi ahinya."},{"book":"1 Samuel","chapter":"5","verse":"12","text":"Joma ne ok otho to tuo buche nomako kendo ywak mar dala maduongʼno nochopo nyaka e polo."}]}