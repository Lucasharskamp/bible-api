{"data":[{"book":"Yona","chapter":"3","verse":"1","text":"Yawe alobaki na Yona na mbala ya mibale :"},{"book":"Yona","chapter":"3","verse":"2","text":"— Telema, kende na Ninive, engumba monene, mpe sakola kuna maloba oyo nakopesa yo."},{"book":"Yona","chapter":"3","verse":"3","text":"Yona atosaki Liloba na Yawe ; atelemaki mpe akendeki na Ninive. Nzokande Ninive ezalaki engumba moko ya monene na miso ya Nzambe ; esengelaki kosala mikolo misato mpo na kosilisa kotambola kati na yango."},{"book":"Yona","chapter":"3","verse":"4","text":"Yona abandaki mosala na ye, atambolaki mokolo mobimba kati na engumba ; azalaki kosakola :"},{"book":"Yona","chapter":"3","verse":"5","text":"Bato ya Ninive bandimelaki Nzambe ; bazwaki mokano ya kokila bilei mpe ya kolata basaki, kobanda na oyo aleki na bozwi kino na oyo aleki na bobola."},{"book":"Yona","chapter":"3","verse":"6","text":"Tango sango yango ekomaki epai ya mokonzi ya Ninive, atelemaki longwa na kiti na ye ya bokonzi, alongolaki bilamba na ye ya bokonzi, alataki saki mpe amivandisaki na putulu."},{"book":"Yona","chapter":"3","verse":"7","text":"Apesaki mitindo ete bapanza sango oyo na Ninive :"},{"book":"Yona","chapter":"3","verse":"8","text":"Tika ete bato mpe bibwele balata basaki, babelela Nzambe makasi. Tika ete moko na moko atika nzela na ye ya mabe mpe mobulu oyo ekangami ye na maboko."},{"book":"Yona","chapter":"3","verse":"9","text":"Nani ayebi ? Tango mosusu Nzambe akobongola makanisi, akolongola kanda mpe akozongisa motema sima mpo ete tokufa te. »"},{"book":"Yona","chapter":"3","verse":"10","text":"Tango Nzambe amonaki makambo oyo basalaki mpe ndenge batikaki banzela na bango ya mabe, abongolaki makanisi na Ye mpe atindelaki bango lisusu te etumbu oyo akanaki kopesa bango."}]}