{"data":[{"book":"Matouš","chapter":"27","verse":"1","text":"A když bylo ráno, vešli v radu všickni přední kněží a starší lidu proti Ježíšovi, aby jej na smrt vydali."},{"book":"Matouš","chapter":"27","verse":"2","text":"I svázavše jej, vedli, a vydali ho Pontskému Pilátovi hejtmanu."},{"book":"Matouš","chapter":"27","verse":"3","text":"Tedy vida Jidáš, zrádce jeho, že by odsouzen byl, želeje toho, navrátil zase třidceti stříbrných předním kněžím a starším,"},{"book":"Matouš","chapter":"27","verse":"4","text":"Řka: Zhřešil jsem, zradiv krev nevinnou. Oni pak řekli: Co nám do toho? Ty viz."},{"book":"Matouš","chapter":"27","verse":"5","text":"A on povrh ty stříbrné v chrámě, odšel pryč, a odšed, oběsil se."},{"book":"Matouš","chapter":"27","verse":"6","text":"A přední kněží vzavše peníze, řekli: Neslušíť jich vložiti do pokladnice, nebo mzda krve jest."},{"book":"Matouš","chapter":"27","verse":"7","text":"A poradivše se, koupili za ně pole to hrnčířovo, ku pohřebu poutníků."},{"book":"Matouš","chapter":"27","verse":"8","text":"Protož nazváno jest pole to pole krve, až do dnešního dne."},{"book":"Matouš","chapter":"27","verse":"9","text":"A tehdy naplnilo se povědění skrze Jeremiáše proroka řkoucího: A vzali třidceti stříbrných, mzdu ceněného, kterýž šacován byl od synů Izraelských,"},{"book":"Matouš","chapter":"27","verse":"10","text":"A dali je za pole hrnčířovo, jakož mi ustanovil Pán."},{"book":"Matouš","chapter":"27","verse":"11","text":"Ježíš pak stál před vladařem. A otázal se ho vladař, řka: Ty-li jsi ten král Židovský? Řekl jemu Ježíš: Ty pravíš."},{"book":"Matouš","chapter":"27","verse":"12","text":"A když na něj přední kněží a starší žalovali, nic neodpověděl."},{"book":"Matouš","chapter":"27","verse":"13","text":"Tedy dí mu Pilát: Neslyšíš-li, kteraké věci proti tobě svědčí?"},{"book":"Matouš","chapter":"27","verse":"14","text":"Ale on neodpověděl jemu k žádnému slovu, takže se vladař tomu velmi divil."},{"book":"Matouš","chapter":"27","verse":"15","text":"Měl pak obyčej vladař v svátek propustiti lidu vězně jednoho, kteréhož by chtěli."},{"book":"Matouš","chapter":"27","verse":"16","text":"I měli v ten čas vězně jednoho znamenitého, kterýž sloul Barabbáš."},{"book":"Matouš","chapter":"27","verse":"17","text":"Protož když se lidé sešli, řekl: Kterého chcete, ať vám propustím? Barabbáše-li, čili Ježíše, jenž slove Kristus?"},{"book":"Matouš","chapter":"27","verse":"18","text":"Neboť věděl, že jej z závisti vydali."},{"book":"Matouš","chapter":"27","verse":"19","text":"A když seděl na soudné stolici, poslala k němu žena jeho, řkuci: Nic neměj činiti s spravedlivým tímto, nebo jsem mnoho trpěla dnes ve snách pro něho."},{"book":"Matouš","chapter":"27","verse":"20","text":"Ale přední kněží a starší navedli lid, aby prosili za Barabbáše, Ježíše pak aby zahubili."},{"book":"Matouš","chapter":"27","verse":"21","text":"I odpověděv vladař, řekl jim: Kterého chcete ze dvou, ať vám propustím? A oni řekli: Barabbáše."},{"book":"Matouš","chapter":"27","verse":"22","text":"Dí jim Pilát: Co pak učiním s Ježíšem, jenž slove Kristus? Řekli mu všickni: Ukřižován buď."},{"book":"Matouš","chapter":"27","verse":"23","text":"Vladař pak řekl: I což jest zlého učinil? Oni pak více volali, řkouce: Ukřižován buď."},{"book":"Matouš","chapter":"27","verse":"24","text":"A vida Pilát, že by nic neprospěl, ale že by větší rozbroj byl, vzav vodu, umyl ruce před lidem, řka: Èist jsem já od krve spravedlivého tohoto. Vy vizte."},{"book":"Matouš","chapter":"27","verse":"25","text":"A odpověděv všecken lid, řekl: Krev jeho na nás i na naše syny."},{"book":"Matouš","chapter":"27","verse":"26","text":"Tedy propustil jim Barabbáše, ale Ježíše zbičovav, vydal, aby byl ukřižován."},{"book":"Matouš","chapter":"27","verse":"27","text":"Tedy žoldnéři hejtmanovi, vzavše Ježíše do radného domu, shromáždili k němu všecku svou rotu."},{"book":"Matouš","chapter":"27","verse":"28","text":"A svlékše jej, přiodíli ho pláštěm brunátným."},{"book":"Matouš","chapter":"27","verse":"29","text":"A spletše korunu z trní, vstavili na hlavu jeho, a dali třtinu v pravou ruku jeho, a klekajíce před ním, posmívali se jemu, řkouce: Zdráv buď, ó králi Židovský."},{"book":"Matouš","chapter":"27","verse":"30","text":"A plijíce na něho, brali třtinu a bili jej v hlavu."},{"book":"Matouš","chapter":"27","verse":"31","text":"A když se mu naposmívali, svlékli s něho plášť, a oblékli jej v roucho jeho. I vedli ho, aby byl ukřižován."},{"book":"Matouš","chapter":"27","verse":"32","text":"A vyšedše, nalezli člověka Cyrenenského, jménem Šimona. Toho přinutili, aby nesl kříž jeho."},{"book":"Matouš","chapter":"27","verse":"33","text":"I přišedše na místo, kteréž slove Golgata, to jest popravné místo,"},{"book":"Matouš","chapter":"27","verse":"34","text":"Dali mu píti octa, smíšeného se žlučí. A okusiv ho, nechtěl píti."},{"book":"Matouš","chapter":"27","verse":"35","text":"Ukřižovavše pak jej, rozdělili roucha jeho, mecíce o ně los, aby se naplnilo povědění proroka, řkoucího: Rozdělili sobě roucho mé, a o můj oděv metali los."},{"book":"Matouš","chapter":"27","verse":"36","text":"A sedíce, ostříhali ho tu."},{"book":"Matouš","chapter":"27","verse":"37","text":"I vstavili nad hlavu jeho vinu jeho napsanou: Totoť jest Ježíš, ten král Židovský."},{"book":"Matouš","chapter":"27","verse":"38","text":"I ukřižováni jsou s ním dva lotři, jeden na pravici a druhý na levici."},{"book":"Matouš","chapter":"27","verse":"39","text":"Ti pak, kteříž chodili tudy, rouhali mu se, ukřivujíce hlav svých,"},{"book":"Matouš","chapter":"27","verse":"40","text":"A říkajíce: Hej, ty jako rušíš chrám Boží a ve třech dnech jej zase vzděláváš, pomoziž sám sobě. Jsi-li Syn Boží, sestupiž s kříže."},{"book":"Matouš","chapter":"27","verse":"41","text":"Tak podobně i přední kněží posmívajíce se s zákoníky a staršími, pravili:"},{"book":"Matouš","chapter":"27","verse":"42","text":"Jiným pomáhal, sám sobě nemůž pomoci. Jestliže jest král Židovský, nechať nyní sstoupí s kříže, a uvěříme jemu."},{"book":"Matouš","chapter":"27","verse":"43","text":"Doufalť v Boha, nechať ho nyní vysvobodí, chce-liť mu; nebo pravil: Syn Boží jsem."},{"book":"Matouš","chapter":"27","verse":"44","text":"Takž také i lotři, kteříž byli s ním ukřižováni, utrhali jemu."},{"book":"Matouš","chapter":"27","verse":"45","text":"Od šesté pak hodiny tma se stala po vší té zemi až do hodiny deváté."},{"book":"Matouš","chapter":"27","verse":"46","text":"A při hodině deváté zvolal Ježíš hlasem velikým, řka: Eli, Eli, lama zabachtani? To jest: Bože můj, Bože můj, proč jsi mne opustil?"},{"book":"Matouš","chapter":"27","verse":"47","text":"A někteří z těch, jenž tu stáli, slyšíce, pravili, že Eliáše volá tento."},{"book":"Matouš","chapter":"27","verse":"48","text":"A hned jeden z nich běžev, vzal houbu, naplnil ji octem a vloživ na tresť, dával jemu píti."},{"book":"Matouš","chapter":"27","verse":"49","text":"Ale jiní pravili: Nech tak, pohledíme, přijde-li Eliáš, aby ho vysvobodil."},{"book":"Matouš","chapter":"27","verse":"50","text":"Ježíš pak opět volaje hlasem velikým, vypustil duši."},{"book":"Matouš","chapter":"27","verse":"51","text":"A aj, opona chrámová roztrhla se na dvé, od vrchu až dolů, a země se třásla a skálé se pukalo,"},{"book":"Matouš","chapter":"27","verse":"52","text":"A hrobové se otvírali, a mnohá těla zesnulých svatých vstala jsou."},{"book":"Matouš","chapter":"27","verse":"53","text":"A vyšedše z hrobů, po vzkříšení jeho přišli do svatého města a ukázali se mnohým."},{"book":"Matouš","chapter":"27","verse":"54","text":"Tedy centurio a ti, kteříž s ním byli, ostříhajíce Ježíše, vidouce zemětřesení a to, co se dálo, báli se velmi, řkouce: Jistě Syn Boží byl tento."},{"book":"Matouš","chapter":"27","verse":"55","text":"Byly také tu ženy mnohé, zdaleka se dívajíce, kteréž byly přišly za Ježíšem od Galilee, posluhujíce jemu,"},{"book":"Matouš","chapter":"27","verse":"56","text":"Mezi nimiž byla Maria Magdaléna a Maria, matka Jakubova a Jozesova, a matka synů Zebedeových."},{"book":"Matouš","chapter":"27","verse":"57","text":"A když byl večer, přišel jeden člověk bohatý od Arimatie, jménem Jozef, kterýž také byl učedlník Ježíšův."},{"book":"Matouš","chapter":"27","verse":"58","text":"Ten přistoupil ku Pilátovi a prosil za tělo Ježíšovo. Tedy Pilát rozkázal dáti tělo."},{"book":"Matouš","chapter":"27","verse":"59","text":"A vzav tělo Ježíšovo Jozef, obvinul je v plátno čisté,"},{"book":"Matouš","chapter":"27","verse":"60","text":"A vložil do svého nového hrobu, kterýž byl vytesal v skále; a přivaliv kámen veliký ke dveřům hrobovým, odšel."},{"book":"Matouš","chapter":"27","verse":"61","text":"A byla tu Maria Magdaléna a druhá Maria, sedíce naproti hrobu."},{"book":"Matouš","chapter":"27","verse":"62","text":"Druhého pak dne, kterýž byl po velikém pátku, sešli se přední kněží a farizeové ku Pilátovi,"},{"book":"Matouš","chapter":"27","verse":"63","text":"Řkouce: Pane, rozpomenuli jsme se, že ten svůdce řekl, ještě živ jsa: Po třech dnech vstanu."},{"book":"Matouš","chapter":"27","verse":"64","text":"Rozkažiž tedy ostříhati hrobu až do třetího dne, ať by snad učedlníci jeho, přijdouce v noci, neukradli ho, a řekli by lidu: Vstalť jest z mrtvých. I budeť poslední blud horší nežli první."},{"book":"Matouš","chapter":"27","verse":"65","text":"Řekl jim Pilát: Máte stráž; jděte, ostříhejte, jakž víte."},{"book":"Matouš","chapter":"27","verse":"66","text":"A oni šedše, osadili hrob strážnými, zapečetivše kámen."}]}