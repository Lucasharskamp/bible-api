{"data":[{"book":"Apostolok","chapter":"6","verse":"1","text":"Azokban a napokban pedig, amikor a tanítványok száma szaporodott, a görög zsidók közt panaszkodás támadt a héberek ellen, hogy a közülük való özvegyasszonyokat mellőzik a mindennapi szolgálatban."},{"book":"Apostolok","chapter":"6","verse":"2","text":"Ezért a tizenkettő egybegyűjtve a tanítványok sokaságát, ezt mondták: „Nem helyes, hogy mi az Isten igéjét elhanyagoljuk, és az asztalok körül szolgálunk."},{"book":"Apostolok","chapter":"6","verse":"3","text":"Válasszatok ezért, atyámfiai, magatok közül hét férfit, akiknek jó hírük van, akik Szentlélekkel és bölcsességgel vannak megtelve, hogy őket erre az elfoglaltságra beállítsuk."},{"book":"Apostolok","chapter":"6","verse":"4","text":"Mi pedig foglalatosok maradunk az imádkozásban, és az igehirdetés szolgálatában.“"},{"book":"Apostolok","chapter":"6","verse":"5","text":"Tetszett ez a beszéd az egész gyülekezetnek, és kiválasztották Istvánt, aki hittel és Szentlélekkel telt férfi volt, Fülöpöt, Prokhoroszt, Nikánórt, Timónt, Parmenászt és Nikoláoszt, aki Antiókhiából való prozelita volt;"},{"book":"Apostolok","chapter":"6","verse":"6","text":"Őket az apostolok elé állították, és miután imádkoztak, kezeiket rájuk tették."},{"book":"Apostolok","chapter":"6","verse":"7","text":"És az Isten igéje növekedett, és sokasodott a tanítványok száma Jeruzsálemben, és a papok közül is nagyon sokan követték a hitet."},{"book":"Apostolok","chapter":"6","verse":"8","text":"István pedig – hittel és erővel telve – , nagy csodákat és jeleket cselekedett az emberek között."},{"book":"Apostolok","chapter":"6","verse":"9","text":"Néhányan azonban eljöttek, akik ahhoz a zsinagógához tartoztak, amelyet a szabadosok, a ciréneiek, az alexandriaiak, a Ciliciából és Ázsiából valókénak neveztek, és Istvánnal vitatkoztak."},{"book":"Apostolok","chapter":"6","verse":"10","text":"De nem tudtak ellenállni annak a bölcsességnek és a Léleknek, amellyel szólt."},{"book":"Apostolok","chapter":"6","verse":"11","text":"Ekkor felbujtottak néhány embert, akik ezt mondták: „Hallottuk őt káromló beszédeket szólni Mózes ellen és az Isten ellen.“"},{"book":"Apostolok","chapter":"6","verse":"12","text":"És fellázították a népet, a véneket és az írástudókat; és reá rohanva, magukkal ragadták őt, és elvitték a tanács elé."},{"book":"Apostolok","chapter":"6","verse":"13","text":"Hamis tanúkat állítottak, akik azt mondták: „Ez az ember nem szűnik meg káromló beszédeket szólni e szent hely ellen és a törvény ellen."},{"book":"Apostolok","chapter":"6","verse":"14","text":"Hallottuk, amint azt mondta, hogy az a Názáreti Jézus ezt a helyet lerombolja, és megváltoztatja a szertartásokat, amelyeket Mózes adott nékünk.“"},{"book":"Apostolok","chapter":"6","verse":"15","text":"A tanácsban ülők mindnyájan tekintetüket reá vetették, és olyannak látták az arcát, mint egy angyalé."}]}