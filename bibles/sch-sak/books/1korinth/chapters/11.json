{"data":[{"book":"1 Korinth","chapter":"11","verse":"1","text":"Khrista nunchan inchupu ki ni anghan, ku nunchan inchu ngei ni roi.11:1: 1 Kor 4:16; Phili 3:17"},{"book":"1 Korinth","chapter":"11","verse":"2","text":"Mi nin riettit ngâi sik le nangni ki minchunangei nin jûi tit ngâi sikin nangni ki minpâk."},{"book":"1 Korinth","chapter":"11","verse":"3","text":"Aniatachu, pasal lu chu Khrista ani, nupang lu chu pasal ani, male Khrista lu chu Pathien ani ti nin riet rangin ku nuom."},{"book":"1 Korinth","chapter":"11","verse":"4","text":"Masikin pasal lukhum inkhum puma inkhômna taka chubaitho ngâi mini, thurchi misîr ngâi ngei mini chu Khrista an lu hah mâimôk an shak ani."},{"book":"1 Korinth","chapter":"11","verse":"5","text":"Male nupang tukhom lukhum inkhum loia inkhômna taka chubaitho ngâi mini, thurchi misîr ngâi ngei mini khom an lu, an pasal mâimôk an shak ania; ma anga nupang chu nupang an sam zietminkol leh ateina om mak ani."},{"book":"1 Korinth","chapter":"11","verse":"6","text":"Nupangin lukhum ân khum nuom nônchu epin ep let rese, ma anga nupang rangin samep mo, luvoi mo hi inzakpui aomin chu lukhum tho rese."},{"book":"1 Korinth","chapter":"11","verse":"7","text":"Pasal chu Pathien rimil in-angpui le Pathien roiinpuina minlang ngâipu ani sikin lukhum ân khum rang nâng mak. Aniatachu nupang chu pasal roiinpuina minlang ngâinu ania;11:7: Aph 1:26-27"},{"book":"1 Korinth","chapter":"11","verse":"8","text":"pasal hih nupang renga sin nimaka, aninâka nupang chu pasal renga sin ani.11:8,9: Aph 2:18-23"},{"book":"1 Korinth","chapter":"11","verse":"9","text":"Pasal hih nupang jâra sin khom nimaka, aninâka nupang rêk chu pasal jâra sin ani."},{"book":"1 Korinth","chapter":"11","verse":"10","text":"Masikin vântîrtonngei sika han nupangin pasal rachamneina nuoia om ani ti indangna rangin lukhum a tho rang ani."},{"book":"1 Korinth","chapter":"11","verse":"11","text":"Nikhomrese, Pumapa taka ei ringnuna hin nupang hih pasal boiin chu om thei maka, pasal khom nupang boiin chu om thei mak."},{"book":"1 Korinth","chapter":"11","verse":"12","text":"Nupang hih pasal renga sin ani anghan pasal hih nupang renga suok ania; male jâttin hih Pathien renga ânzir let ani."},{"book":"1 Korinth","chapter":"11","verse":"13","text":"Mindon ta u, nupang lukhum inkhum loia inkhômna taka Pathien kôm chubaitho ânhoi mo?"},{"book":"1 Korinth","chapter":"11","verse":"14","text":"Pasal sam minsei chu ata rangin neinun inzakom ani ti nin inzirpui mulungrîl khomin a riet nimak mo?"},{"book":"1 Korinth","chapter":"11","verse":"15","text":"Nupang sam minsei chu ama roiinpuina ania, a sam hah ama inkhum rang piela pêk ani."},{"book":"1 Korinth","chapter":"11","verse":"16","text":"Aniatachu, tumakhatin hi roi hih a makhal an om lekhom, mapêna hi chu balam dang reng dôn mak me, Pathien koiindangngei khomin dôn mak ngei."},{"book":"1 Korinth","chapter":"11","verse":"17","text":"Nikhomrese, nangni ki rilnangei zomin chu nangni minpâk mu-ung, nin satna rang niloiin nin siet uolna rangin nin inkhôm ngâi sikin."},{"book":"1 Korinth","chapter":"11","verse":"18","text":"Amotontaka, nin intûpnangei han doi pâlngei an om ti mîn min rila; male ma hih dik lekhom ki iem ani."},{"book":"1 Korinth","chapter":"11","verse":"19","text":"(Midik ngei hah an inlang theina rangin nin lâia insenna aom rang piel ani.)"},{"book":"1 Korinth","chapter":"11","verse":"20","text":"Apâla nin intûp zora nin sâk ngâi hah Pumapa Jânbu nimak."},{"book":"1 Korinth","chapter":"11","verse":"21","text":"Nin nêkin nin bu pak motona nin nêk baka, senkhat nin inrûi lâiin senkhat nin von achâm ngâi sikin."},{"book":"1 Korinth","chapter":"11","verse":"22","text":"Nin sâk nin nêkna rangin inngei nin dônloi mo? Aninônchu, Pathien koiindang en min nuoiin mi intak ngei hah mâimôk nin shak mini? Hi chungroia hin imo ti-le mi nin minhoi? Nangni ki minpâk rang mini? Nangni minpâk tet mu-ung."},{"book":"1 Korinth","chapter":"11","verse":"23","text":"Inchuna nangni ke pêk ngei hah Pumapa kôm renga ka man kêng: Pumapa Jisua minsûra aom ni jâna han vâipôl hâr a lâka."},{"book":"1 Korinth","chapter":"11","verse":"24","text":"Pathien kôm râisânchong a misîr suole a khoia, “Hi ma hih ka taksa nin ruthûla pêk rang hah ani. Mi nin riettitna rangin ma hih tho ngâi roi,” a tia."},{"book":"1 Korinth","chapter":"11","verse":"25","text":"Ma angdên han, jânbu an nêk suole khuri khom a lâka, “Hi khuri hih Pathien chonginkhitna athar ki thisena mindet ani. Nin buong racham mi nin riettitna rangin tho ngâi roi,”11:25: Jôk 24:6-8; Jer 31:31-34 a tia."},{"book":"1 Korinth","chapter":"11","verse":"26","text":"Zoratin hi vâipôl hih nin sâka, khuri renga nin buong racham a juong nôk mâka chu Pumapa thina hah nin phuong ani."},{"book":"1 Korinth","chapter":"11","verse":"27","text":"Masikin tukhom chukloi pumin Pumapa vâipôl hih nin sâka, a khuri renga buong ngei kai chu Pumapa taksa le thisen chunga theiloi chang nin tih, tiin ajûi sa ngâi ani."},{"book":"1 Korinth","chapter":"11","verse":"28","text":"Masikin mitin inphuol bak ungla, masuole vâipôl hah sâkin male khuri renga hah buong roi."},{"book":"1 Korinth","chapter":"11","verse":"29","text":"Vâipôl sâkpu le khuri renga buongpu ngei han Pumapa taksa omtie nin riet minthâr nônchu nin sâk le nin buong sika han nin chunga roijêkna nin mintung ani."},{"book":"1 Korinth","chapter":"11","verse":"30","text":"Masika han kêng nin inzala, damloiin nin oma male mi tamtak nin thi."},{"book":"1 Korinth","chapter":"11","verse":"31","text":"Eini nanâkin inphuol bak ila chu Pathien roijêkna nuoia om no uh."},{"book":"1 Korinth","chapter":"11","verse":"32","text":"Aniatachu rammuol leh munkhata theiloi ei chang loina rangin Pumapa jêkin le dûkmintongin ei om ngâi."},{"book":"1 Korinth","chapter":"11","verse":"33","text":"Masikin, ka lâibungngei le sarnungei, Pumapa jânbu ot ranga nin intûpin inngâk inlôm ngâi roi."},{"book":"1 Korinth","chapter":"11","verse":"34","text":"Nin intûpin Pathien roijêkna nuoia nin omloina rangin tutu khom a vonchâmin chu a ina nêk rese. Roi dangngei nâm chu ko hong tika hong min sûk ki tih."}]}