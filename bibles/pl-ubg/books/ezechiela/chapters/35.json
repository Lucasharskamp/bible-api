{"data":[{"book":"Ezechiela","chapter":"35","verse":"1","text":"I doszło do mnie słowo PANA mówiące:"},{"book":"Ezechiela","chapter":"35","verse":"2","text":"Synu człowieczy, zwróć swoją twarz przeciwko górze Seir i prorokuj przeciwko niej."},{"book":"Ezechiela","chapter":"35","verse":"3","text":"Mów do niej: Tak mówi Pan BÓG: Oto jestem przeciwko tobie, góro Seir, wyciągnę moją rękę przeciwko tobie i wydam cię na wielkie spustoszenie."},{"book":"Ezechiela","chapter":"35","verse":"4","text":"Twoje miasta zamienię w ruiny i będziesz spustoszona. I poznasz, że ja jestem PANEM."},{"book":"Ezechiela","chapter":"35","verse":"5","text":"Ponieważ żywiłaś wieczną nienawiść i wydałaś synów Izraela pod ostrze miecza w czasie ich utrapienia, w czasie wykonywania ich kary;"},{"book":"Ezechiela","chapter":"35","verse":"6","text":"Dlatego, jak żyję, mówi Pan BÓG, wydam cię na zabicie i krew będzie cię ścigać. Ponieważ nie znienawidziłaś krwi, krew będzie cię ścigać."},{"book":"Ezechiela","chapter":"35","verse":"7","text":"I zamienię górę Seir w wielkie spustoszenie, wygubię z niej każdego, który przechodzi i który wraca."},{"book":"Ezechiela","chapter":"35","verse":"8","text":"Jej góry napełnię jej zabitymi. Na twoich pagórkach, na twoich dolinach i"},{"book":"Ezechiela","chapter":"35","verse":"9","text":"Zamienię cię w wieczne spustoszenie i twoje miasta nie będą zamieszkałe. I poznacie, że ja jestem PANEM."},{"book":"Ezechiela","chapter":"35","verse":"10","text":"Ponieważ powiedziałaś: Te dwa narody i te dwa kraje będą moje, weźmiemy je w posiadanie, chociaż PAN tam przebywał;"},{"book":"Ezechiela","chapter":"35","verse":"11","text":"Jak żyję, mówi Pan BÓG, uczynię według twego gniewu i według twojej zawiści, z jaką postąpiłaś w swej nienawiści względem nich, i dam się poznać wśród nich, gdy cię osądzę."},{"book":"Ezechiela","chapter":"35","verse":"12","text":"I poznasz, że ja jestem PANEM i słyszałem wszystkie twoje obelgi, które wypowiedziałaś przeciw górom Izraela, mówiąc: Są spustoszone, zostały nam dane na pożarcie."},{"book":"Ezechiela","chapter":"35","verse":"13","text":"Tak się wynosiliście swoimi ustami przeciwko mnie i mnożyliście swoje słowa przeciwko mnie. Ja"},{"book":"Ezechiela","chapter":"35","verse":"14","text":"Tak mówi Pan BÓG: Kiedy cała ziemia będzie się radować, wtedy zamienię cię w pustkowie."},{"book":"Ezechiela","chapter":"35","verse":"15","text":"Jak ty się radowałaś nad dziedzictwem domu Izraela, że zostało spustoszone, tak uczynię i tobie: będziesz spustoszona, góro Seir i cały Edomie. I poznają, że ja jestem PANEM."}]}