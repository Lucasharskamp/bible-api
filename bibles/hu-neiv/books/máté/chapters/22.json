{"data":[{"book":"Máté","chapter":"22","verse":"1","text":"Jézus ismét példázatokban beszélt nekik:"},{"book":"Máté","chapter":"22","verse":"2","text":"„Hasonlatos a mennyek országa a királyhoz, aki a fiának menyegzőt készített."},{"book":"Máté","chapter":"22","verse":"3","text":"Elküldte szolgáit, hogy meghívják azokat, akik a menyegzőre hivatalosak voltak; de nem akartak eljönni."},{"book":"Máté","chapter":"22","verse":"4","text":"Ismét küldött másik szolgákat, ezt mondva: Mondjátok meg a hivatalosoknak: Íme, ebédemet elkészítettem, ökreim és hizlalt állataim le vannak vágva, és kész minden: gyertek a menyegzőre."},{"book":"Máté","chapter":"22","verse":"5","text":"De azok nem törődtek vele, elmentek: az egyik a szántóföldjére, a másik a kereskedésébe."},{"book":"Máté","chapter":"22","verse":"6","text":"A többiek pedig megfogták szolgáit, bántalmazták, és megölték őket."},{"book":"Máté","chapter":"22","verse":"7","text":"Meghallotta ezt a király, megharagudott, és elküldte hadait, és ezeket a gyilkosokat megölette, és városaikat fölégette."},{"book":"Máté","chapter":"22","verse":"8","text":"Akkor ezt mondta szolgáinak: A menyegző ugyan készen van, de a hivatalosok nem voltak méltók."},{"book":"Máté","chapter":"22","verse":"9","text":"Menjetek azért a keresztutakra, és akit csak találtok, hívjátok be a menyegzőre."},{"book":"Máté","chapter":"22","verse":"10","text":"És kimentek a szolgák az utakra, begyűjtöttek mindenkit, akiket csak találtak, jókat és gonoszakat egyaránt. És megtelt a menyegző vendégekkel."},{"book":"Máté","chapter":"22","verse":"11","text":"Amikor bement a király, hogy megtekintse a vendégeket, látott ott egy embert, akinek nem volt menyegzői ruhája,"},{"book":"Máté","chapter":"22","verse":"12","text":"és ezt mondta neki: Barátom, hogyan jöttél ide, holott nincsen menyegzői ruhád? Az pedig hallgatott."},{"book":"Máté","chapter":"22","verse":"13","text":"Akkor mondta a király a szolgáknak: Kötözzétek meg lábait és kezeit, vigyétek és vessétek őt a külső sötétségre; ott lesz sírás és fogcsikorgatás."},{"book":"Máté","chapter":"22","verse":"14","text":"Mert sokan vannak a hivatalosak, de kevesen a választottak.“"},{"book":"Máté","chapter":"22","verse":"15","text":"Ekkor a farizeusok elmentek, és tanácsot tartottak, hogy szóval csalják tőrbe."},{"book":"Máté","chapter":"22","verse":"16","text":"Elküldték hozzá tanítványaikat a Heródes-pártiakkal, akik ezt mondták: „Mester, tudjuk, hogy igaz vagy, és az Isten útját igazán tanítod, és nem törődsz senkivel, mert nem emberek személyére nézel."},{"book":"Máté","chapter":"22","verse":"17","text":"Mondd meg nekünk tehát, mit gondolsz: szabad-e a császárnak adót fizetnünk vagy nem?“"},{"book":"Máté","chapter":"22","verse":"18","text":"Jézus pedig ismerve álnokságukat, ezt mondta: „Mit kísértetek engem, képmutatók?"},{"book":"Máté","chapter":"22","verse":"19","text":"Mutassátok nekem az adópénzt.“ Azok pedig odavittek neki egy dénárt."},{"book":"Máté","chapter":"22","verse":"20","text":"Ekkor ezt kérdezte tőlük: „Kié ez a kép és ez a felírás?“"},{"book":"Máté","chapter":"22","verse":"21","text":"Azt felelték neki: „A császáré.“ Akkor ezt mondta nekik: „Adjátok meg tehát a császárnak, ami a császáré, és Istennek, ami Istené.“"},{"book":"Máté","chapter":"22","verse":"22","text":"Ezt hallva elcsodálkoztak, otthagyták őt, és elmentek."},{"book":"Máté","chapter":"22","verse":"23","text":"Ugyanazon a napon mentek hozzá a szadduceusok, akik a feltámadást tagadják, és megkérdezték őt:"},{"book":"Máté","chapter":"22","verse":"24","text":"„Mester, Mózes azt mondta: »ha valaki gyermek nélkül hal meg, annak testvére vegye el feleségét, és támasszon utódot testvérének.«"},{"book":"Máté","chapter":"22","verse":"25","text":"Volt pedig nálunk hét testvér: és az első feleséget vett, meghalt, és mivelhogy nem volt gyermeke, feleségét a testvérére hagyta."},{"book":"Máté","chapter":"22","verse":"26","text":"Hasonlóképpen a második is, a harmadik is, mind a hetedikig."},{"book":"Máté","chapter":"22","verse":"27","text":"Legutoljára pedig az asszony is meghalt."},{"book":"Máté","chapter":"22","verse":"28","text":"A feltámadáskor azért a hét közül melyiké lesz az asszony? Mert mindegyiké volt.“"},{"book":"Máté","chapter":"22","verse":"29","text":"Jézus ezt felelte nekik: „Tévelyegtek, mivel nem ismeritek sem az írásokat, sem az Istennek hatalmát."},{"book":"Máté","chapter":"22","verse":"30","text":"Mert a feltámadáskor sem nem házasodnak, sem férjhez nem mennek, hanem olyanok lesznek, mint az Isten angyalai a mennyben."},{"book":"Máté","chapter":"22","verse":"31","text":"A halottak feltámadása felől pedig nem olvastátok-e, amit az Isten mondott nektek, amikor így szólt:"},{"book":"Máté","chapter":"22","verse":"32","text":"»Én vagyok Ábrahám Istene, Izsák Istene és Jákób Istene«? Az Isten nem holtaknak, hanem élőknek Istene.“"},{"book":"Máté","chapter":"22","verse":"33","text":"És a sokaság ezt hallva, csodálkozott az ő tudományán."},{"book":"Máté","chapter":"22","verse":"34","text":"A farizeusok pedig amikor meghallották, hogy a szadduceusokat elnémította, egybegyűltek,"},{"book":"Máté","chapter":"22","verse":"35","text":"és megkérdezte őt közülük az egyik törvénytudó, hogy kísértse:"},{"book":"Máté","chapter":"22","verse":"36","text":"„Mester, melyik a nagy parancsolat a törvényben?“"},{"book":"Máté","chapter":"22","verse":"37","text":"Jézus pedig ezt mondta neki: „»Szeresd az Urat, a te Istenedet teljes szívedből, teljes lelkedből és teljes elmédből.«"},{"book":"Máté","chapter":"22","verse":"38","text":"Ez az első és nagy parancsolat."},{"book":"Máté","chapter":"22","verse":"39","text":"A második pedig hasonlatos ehhez: »Szeresd felebarátodat, mint magadat.«"},{"book":"Máté","chapter":"22","verse":"40","text":"E két parancsolattól függ az egész törvény és a próféták.“"},{"book":"Máté","chapter":"22","verse":"41","text":"Mikor a farizeusok egybegyülekeztek, megkérdezte őket Jézus:"},{"book":"Máté","chapter":"22","verse":"42","text":"„Hogyan vélekedtek ti a Krisztus felől? Kinek a fia?“"},{"book":"Máté","chapter":"22","verse":"43","text":"Aztán megkérdezte tőlük: „Hogyan hívhatja tehát őt Dávid lélekben Urának, amikor ezt mondja:"},{"book":"Máté","chapter":"22","verse":"44","text":"»Mondta az Úr az én Uramnak:"},{"book":"Máté","chapter":"22","verse":"45","text":"Ha tehát Dávid »Urának« hívja őt, hogyan lehet akkor a Fia?“"},{"book":"Máté","chapter":"22","verse":"46","text":"És senki nem tudott neki felelni egyetlen szót sem, és megkérdezni sem merte őt többé senki ettől a naptól fogva."}]}