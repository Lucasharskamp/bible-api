{"data":[{"book":"ІСУСА","chapter":"1","verse":"1","text":"Пасьля сьмерці Майсея, раба Гасподняга, Гасподзь сказаў Ісусу, сыну Нава, слузе Майсееваму:"},{"book":"ІСУСА","chapter":"1","verse":"2","text":"Майсей, раб Мой, памёр; дык вось, устань, перайдзі цераз Ярдан гэты і ўвесь народ гэты, у зямлю, якую Я даю ім, сынам Ізраілевым."},{"book":"ІСУСА","chapter":"1","verse":"3","text":"Любое месца, на якое ступяць ступакі ног вашых, Я даю вам, як Я сказаў Майсею"},{"book":"ІСУСА","chapter":"1","verse":"4","text":"ад пустыні і Лівана гэтага да ракі вялікай, ракі Еўфрата, усю зямлю Хэтэяў; і да вялікага мора на захад сонца будуць межы вашыя."},{"book":"ІСУСА","chapter":"1","verse":"5","text":"Ніхто ня ўстоіць перад табою: не адступлюся ад цябе і не пакіну цябе."},{"book":"ІСУСА","chapter":"1","verse":"6","text":"Будзь цьвёрды і мужны; бо ты народу гэтаму перадаеш у валоданьне зямлю, якую Я прысягаўся бацькам іхнім даць ім;"},{"book":"ІСУСА","chapter":"1","verse":"7","text":"толькі будзь цьвёрды і вельмі мужны, і старанна захоўвай і выконвай увесь закон, які наказаў табе Майсей, раб Мой; ня ўхіляйся ад яго ні направа, ні налева, каб чыніць разумна ва ўсіх пачынаньнях тваіх."},{"book":"ІСУСА","chapter":"1","verse":"8","text":"Хай не адыходзіць гэтая кніга закона ад вуснаў тваіх: а павучайся ў ёй дзень і ноч, каб дакладна выконваць усё, што ў ёй напісана: тады ты мецьмеш посьпех на шляхах тваіх і будзеш дзеяць разумна."},{"book":"ІСУСА","chapter":"1","verse":"9","text":"Вось Я загадваю табе: будзь цьвёрды і мужны, ня бойся і не жахайся; бо з табою Гасподзь Бог твой усюды, куды ні пойдзеш."},{"book":"ІСУСА","chapter":"1","verse":"10","text":"І даў Ісус наказ наглядчыкам народу і сказаў:"},{"book":"ІСУСА","chapter":"1","verse":"11","text":"прайдзеце па табары і дайце наказ народу і скажэце: назапашвайце сабе ежы на дарогу, бо праз тры дні вы пройдзеце за Ярдан гэты, каб прыйсьці ўзяць зямлю, якую Гасподзь Бог бацькоў вашых дае вам у спадчыну."},{"book":"ІСУСА","chapter":"1","verse":"12","text":"А племю Рувімаваму, Гадаваму і палавіне племя Манасіінага Ісус сказаў:"},{"book":"ІСУСА","chapter":"1","verse":"13","text":"успомніце, што наказаў вам Майсей, раб Гасподні, кажучы: Гасподзь Бог ваш супакоіў вас і даў вам зямлю гэтую;"},{"book":"ІСУСА","chapter":"1","verse":"14","text":"жонкі вашыя, дзеці вашыя і быдла ваша няхай застануцца ў зямлі, якую даў вам Майсей за Ярданам; а вы ўсе, хто можа змагацца, узброіўшыся, ідзеце перад братамі вашымі і пасабляйце ім,"},{"book":"ІСУСА","chapter":"1","verse":"15","text":"пакуль Гасподзь не супакоіць братоў вашых, як і вас; пакуль і яны не атрымаюць у спадчыну зямлю, якую Гасподзь Бог ваш дае ім; тады вернецеся ў спадчыну вашую і валодайце зямлёю, якую Майсей, раб Гасподні, даў вам за Ярданам на ўсход сонца."},{"book":"ІСУСА","chapter":"1","verse":"16","text":"Яны адказалі Ісусу кажучы: усё, што ні загадаеш нам, зробім, і куды ні пашлеш нас, пойдзем;"},{"book":"ІСУСА","chapter":"1","verse":"17","text":"як слухалі мы Майсея, так будзем слухаць і цябе: толькі Гасподзь Бог твой хай будзе з табою, як Ён быў з Майсеем;"},{"book":"ІСУСА","chapter":"1","verse":"18","text":"кожны, хто ўсупрацівіцца загаду твайму і не паслухаецца слоў тваіх ва ўсім, што ты ні загадаеш яму, будзе аддадзены сьмерці. Толькі будзь цьвёрды і мужны!"}]}