{"data":[{"book":"John","chapter":"9","verse":"1","text":"Jitia Jisu jai thaka homoi te, jonom pora andha thaka ekjon ke Tai lok paise."},{"book":"John","chapter":"9","verse":"2","text":"Aru Tai chela khan Taike hudise, “Rabbi, kun paap korise, etu manu na tai baba ama khan karone jonom pora tai andha hoise?”"},{"book":"John","chapter":"9","verse":"3","text":"Jisu jowab dise, “Etu manu laga paap bhi nohoi, Tai baba-ama khan laga bhi nohoi, kintu tai karone Isor laga kaam dikhai dibole nimite."},{"book":"John","chapter":"9","verse":"4","text":"Din thaka homoi te he kun Moike pathaise Tai laga kaam kori thakibo lage. Kelemane rati ahi ase."},{"book":"John","chapter":"9","verse":"5","text":"Jitia Moi prithibi te ase, Moi he prithibi laga puhor ase.”"},{"book":"John","chapter":"9","verse":"6","text":"Jitia Tai etu sob koi diya hoise, Tai matite thuki kene buka bonai loise, aru etu buka pora andha manu laga suku te lagai dise."},{"book":"John","chapter":"9","verse":"7","text":"Aru Jisu taike koise, “Jabi, aru Siloam pukhuri te dhui lobi, ” -juntu laga motlob ase “pathai diya.” Karone tai jaise, aru dhui dise, aru dikhibo parikena wapas ghurai ahise."},{"book":"John","chapter":"9","verse":"8","text":"Karone tai laga ghor usor manu khan kunkhan pora taike age te bhikh mangi thaka dikhi thakise, etiya taike dikhi kene koise, “Etu manu to rasta te bohi bhikh mangi thaka to nohoi?”"},{"book":"John","chapter":"9","verse":"9","text":"Kunba koise, “Etu tai ase.” Dusra koise, “Nohoi, kintu tai nisena ase.” Kintu tai koise, “Etu moi ase.”"},{"book":"John","chapter":"9","verse":"10","text":"Titia taikhan taike hudise, “Kineka tumi laga suku khuli jaise?”"},{"book":"John","chapter":"9","verse":"11","text":"Tai jowab dise, “Jun laga naam Jisu ase Tai mati buka bonai kene moi laga suku te lagai dise, aru moike koise, ‘Siloam te jabi aru dhui dibi.’ Aru moi jai kene dhui dise, aru moi dikhibo paise.”"},{"book":"John","chapter":"9","verse":"12","text":"Taikhan taike koise, “Tai kot te ase?” Tai jowab dise, “Moi najane.”"},{"book":"John","chapter":"9","verse":"13","text":"Taikhan jun andha asele etu ke Pharisee khan logote loi anise."},{"book":"John","chapter":"9","verse":"14","text":"Etu Bisram din asele jitia Jisu mati pora buka bonai kene tai laga suku bhal kori disele."},{"book":"John","chapter":"9","verse":"15","text":"Titia Pharisee khan bhi taike aru hudise. Tai taikhan ke koise, “Tai ami laga suku te mati lagai dise aru etiya moi dikhise.”"},{"book":"John","chapter":"9","verse":"16","text":"Karone kunba Pharisee khan koise, “Etu manu to Isor pora nohoi kelemane Tai Bisram din ke namane.” Kintu kunba koise, “Kineka paapi manu eneka asurit kaam kori dikha bo paribo?” Aru taikhan bhag hoise."},{"book":"John","chapter":"9","verse":"17","text":"Taikhan aru andha manu ke hudise, “Tumi Tai karone ki kobo, kun tumi laga suku khuli dise?” Andha manu koise, “Tai to bhabobadi ase.”"},{"book":"John","chapter":"9","verse":"18","text":"Kintu Yehudi cholawta khan etu manu age te andha thakise aru etiya dikhibo pari ase koi kene biswas kora nai, jitia tak tai baba ama ke mati ani kene huda-hudi kora nai."},{"book":"John","chapter":"9","verse":"19","text":"Aru taikhan tai ama baba ke hudise, koise, “Etu tumikhan laga chokra jonom pora andha asele? Aru kineka kori etiya dikhi ase?”"},{"book":"John","chapter":"9","verse":"20","text":"Tai ama baba taikhan ke jowab di koise, “Amikhan jane etu amikhan laga chokra ase aru jonom pora andha thakise."},{"book":"John","chapter":"9","verse":"21","text":"Kintu amikhan etu najane tai kineka kori etiya dikhibo pari ase, aru kun tai laga suku khuli dise. Tai jawan hoise, taike hudi bhi. Tai nijor koi dibo.”"},{"book":"John","chapter":"9","verse":"22","text":"Tai ama baba khan Yehudi khan ke bhoi pora tineka koise, kelemane Yehudi khan age pora eneka koi kene ase jodi kunba Khrista naam kobo, etu manu laga naam mondoli pora ulai dibo."},{"book":"John","chapter":"9","verse":"23","text":"Etu karone, tai baba ama koise, “Tai jawan hoise, taike hudi bhi.”"},{"book":"John","chapter":"9","verse":"24","text":"Aru taikhan dusra bar etu andha thaka manu ke mati ani kene taike koise, “Isor ke mohima koribi. Amikhan jane etu to paapi manu ase.”"},{"book":"John","chapter":"9","verse":"25","text":"Tai jowab di koise, “Moi najane jodi Tai paapi manu ase. Ekta kotha moi jani ase; moi andha asele, aru etiya dikhi ase.”"},{"book":"John","chapter":"9","verse":"26","text":"Titia taikhan taike koise, “Tai tumike ki korise? Kineka kori tai tumi laga suku khuli dise?”"},{"book":"John","chapter":"9","verse":"27","text":"Tai taikhan ke koise, “Moi poila pora apuni khan ke koi dise, aru apuni khan huna nai! Kile apuni khan aru hunibo mon kori ase? Apnikhan bhi Tai chela hobole mon ase naki?”"},{"book":"John","chapter":"9","verse":"28","text":"Titia taikhan taike gali dikene koise, “Tumi to Tai laga chela ase, kintu amikhan to Moses laga chela ase."},{"book":"John","chapter":"9","verse":"29","text":"Amikhan jane Isor pora Moses logote prothom te kotha korise kintu etu manu to amikhan najane Tai kot pora ahise.”"},{"book":"John","chapter":"9","verse":"30","text":"Tai taikhan ke jowab di koise, “Etiya to asurit hoi ase, Tai kot pora ahise moi najane, hoilebi tai pora he ami laga suku bhal kori dise."},{"book":"John","chapter":"9","verse":"31","text":"Amikhan jane Isor paapi manu ke nahune, kintu kun Isor ke thik mane aru Tai itcha kore, eitu khan ke Tai hune."},{"book":"John","chapter":"9","verse":"32","text":"Prithibi shuru pora etiya tak kun bhi jonom pora andha manu suku bhal kori diya huna nai."},{"book":"John","chapter":"9","verse":"33","text":"Jodi etu manu Isor pora aha nohoile, Tai eku bhi koribo na paribo.”"},{"book":"John","chapter":"9","verse":"34","text":"Taikhan taike jowab di koise, “Tumi to hosa ke paap pora jonom hoise, aru tumi amikhan ke sikhabole ase?” Titia aru taikhan taike khedai dise."},{"book":"John","chapter":"9","verse":"35","text":"Aru etu manu ke taikhan mondoli pora ulai dise koi kene Jisu hunise. Jitia Jisu taike lok paise, Tai hudise, “Tumi Manu laga Putro ke biswas kore?”"},{"book":"John","chapter":"9","verse":"36","text":"Tai jowab dikene koise, “Aru Tai kun ase, Probhu, moi Taike biswas koribo karone?”"},{"book":"John","chapter":"9","verse":"37","text":"Aru Jisu taike koise, “Tumi Taike dikhi loise, aru tumi logote kotha kori thaka etu he Tai ase.”"},{"book":"John","chapter":"9","verse":"38","text":"Titia tai koise, “Probhu, moi biswas korise” aru Taike aradhana korise."},{"book":"John","chapter":"9","verse":"39","text":"Jisu koise, “Moi etu prithibi ke bisar kori bole ahise, jun manu nadikhe taikhan dikhi pabole, aru jun manu dikhe taikhan ke andha kori dibole.”"},{"book":"John","chapter":"9","verse":"40","text":"Kunba Pharisee jun khan Tai logote asele taikhan etu kotha huni kene taike koise, “Amikhan bhi andha ase naki?”"},{"book":"John","chapter":"9","verse":"41","text":"Jisu taikhan ke koise, “Jodi tumikhan andha thakise koile, tumi laga paap nathakibole asele, kintu etiya tumikhan koi ase, ‘Amikhan dikhi ase,’ karone tumikhan laga paap thaki jabo.”"}]}