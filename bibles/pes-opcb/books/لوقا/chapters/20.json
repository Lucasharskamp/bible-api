{"data":[{"book":"لوقا","chapter":"20","verse":"1","text":"در یکی از همان روزها که عیسی در معبد تعلیم می‌داد و پیغام نجاتبخش خدا را به مردم اعلام می‌کرد، کاهنان اعظم و علمای دین به همراه مشایخ نزد او آمدند،"},{"book":"لوقا","chapter":"20","verse":"2","text":"و گفتند: «با چه اختیاری این کارها را انجام می‌دهی؟ چه کسی این اختیار را به تو داده است؟»"},{"book":"لوقا","chapter":"20","verse":"3","text":"عیسی پاسخ داد: «پیش از آنکه جواب شما را بدهم، می‌خواهم از شما سؤالی بکنم:"},{"book":"لوقا","chapter":"20","verse":"4","text":"آیا اقتدار یحیی برای تعمید دادن مردم از آسمان بود یا از انسان؟»"},{"book":"لوقا","chapter":"20","verse":"5","text":"ایشان درباره این موضوع با یکدیگر مشورت کرده، گفتند: «اگر بگوییم از سوی خدا فرستاده شده بود، خود را به دام انداخته‌ایم، زیرا خواهد پرسید: پس چرا به او ایمان نیاوردید؟"},{"book":"لوقا","chapter":"20","verse":"6","text":"و اگر بگوییم از انسان بود، مردم ما را سنگسار خواهند کرد، چون یحیی را پیامبر می‌دانند.»"},{"book":"لوقا","chapter":"20","verse":"7","text":"سرانجام گفتند: «ما نمی‌دانیم از کجاست!»"},{"book":"لوقا","chapter":"20","verse":"8","text":"عیسی فرمود: «پس در این صورت من هم به سؤال شما جواب نمی‌دهم.»"},{"book":"لوقا","chapter":"20","verse":"9","text":"آنگاه عیسی رو به مردم کرده، این مَثَل را برای ایشان تعریف کرد: «شخصی تاکستانی درست کرد و آن را به چند باغبان اجاره داد و خودش به سفری طولانی رفت."},{"book":"لوقا","chapter":"20","verse":"10","text":"در فصل انگورچینی، خدمتکارش را فرستاد تا سهم خود را از محصول باغ بگیرد. ولی باغبانها او را زدند و دست خالی برگرداندند."},{"book":"لوقا","chapter":"20","verse":"11","text":"پس صاحب باغ یک نفر دیگر را فرستاد. اما باز هم بی‌فایده بود؛ او نیز کتک خورد، ناسزا شنید و دست خالی بازگشت."},{"book":"لوقا","chapter":"20","verse":"12","text":"سومی را فرستاد. او را نیز زدند و زخمی کردند و از باغ بیرون انداختند."},{"book":"لوقا","chapter":"20","verse":"13","text":"«صاحب باغ با خود گفت: حال چه باید کرد؟ فهمیدم چه کنم! پسر عزیزم را خواهم فرستاد. بدون شک به او احترام خواهند گذاشت."},{"book":"لوقا","chapter":"20","verse":"14","text":"«اما باغبانها وقتی پسر او را دیدند، با هم مشورت کرده، گفتند: ”او وارث است؛ پس بیایید او را بکشیم تا باغ مال ما شود.“"},{"book":"لوقا","chapter":"20","verse":"15","text":"«پس او را از باغ بیرون انداختند و کشتند. حال به نظر شما، صاحب باغ چه خواهد کرد؟"},{"book":"لوقا","chapter":"20","verse":"16","text":"او خواهد آمد و همۀ باغبانها را خواهد کشت و باغ را به دیگران اجاره خواهد داد.»"},{"book":"لوقا","chapter":"20","verse":"17","text":"عیسی نگاهی به ایشان کرد و گفت: «پس منظور کلام خدا چیست که می‌گوید: ”سنگی که معماران دور افکندند، سنگ اصلی ساختمان شده است؟“20‏:17 مزمور ۱۱۸‏:۲۲."},{"book":"لوقا","chapter":"20","verse":"18","text":"هر کس بر آن سنگ بیفتد، خرد خواهد شد و اگر آن سنگ بر کسی بیفتد، او را له خواهد کرد!»"},{"book":"لوقا","chapter":"20","verse":"19","text":"وقتی کاهنان اعظم و علمای دین این داستان را شنیدند، خواستند همان جا او را دستگیر کنند، چون فهمیدند که منظور عیسی از باغبانهای ظالم در این مَثَل، خود آنهاست. اما این کار را نکردند، زیرا از مردم ترسیدند."},{"book":"لوقا","chapter":"20","verse":"20","text":"از این رو می‌کوشیدند او را وادار کنند سخنی بگوید تا از آن، علیه خودش استفاده کنند و او را به مقامات رومی تحویل دهند. به همین منظور چند مأمور مخفی نزد او فرستادند که خود را صادق و درستکار نشان می‌دادند."},{"book":"لوقا","chapter":"20","verse":"21","text":"ایشان به عیسی گفتند: «استاد، ما می‌دانیم که آنچه تو می‌گویی و تعلیم می‌دهی، راست و درست است. ما می‌دانیم که تو بدون توجه به مقام و موقعیت افراد، همیشه حقیقت را می‌گویی و راه خدا را به‌درستی تعلیم می‌دهی."},{"book":"لوقا","chapter":"20","verse":"22","text":"آیا ما باید به دولت روم خَراج بدهیم یا نه؟»"},{"book":"لوقا","chapter":"20","verse":"23","text":"عیسی که متوجه مکر و حیلهٔ ایشان شده بود، گفت:"},{"book":"لوقا","chapter":"20","verse":"24","text":"«سکه‌ای به من نشان دهید. نقش و نام چه کسی بر روی آن است؟»"},{"book":"لوقا","chapter":"20","verse":"25","text":"فرمود: «مال قیصر را به قیصر بدهید، و مال خدا را به خدا!»"},{"book":"لوقا","chapter":"20","verse":"26","text":"به این ترتیب، تلاش آنان برای به دام انداختن عیسی بی‌نتیجه ماند و از جواب او مات و مبهوت ماندند و دیگر حرفی نزدند."},{"book":"لوقا","chapter":"20","verse":"27","text":"سپس عده‌ای از صدوقی‌ها که منکر قیامت هستند نزد او آمدند و پرسیدند:"},{"book":"لوقا","chapter":"20","verse":"28","text":"«استاد، در تورات موسی آمده است که اگر مردی بی‌اولاد فوت شود، برادر آن مرد باید آن زن بیوه را به همسری بگیرد، و برای برادر خود نسلی باقی بگذارد."},{"book":"لوقا","chapter":"20","verse":"29","text":"حال، هفت برادر بودند؛ اولی زنی گرفت و بی‌اولاد مُرد."},{"book":"لوقا","chapter":"20","verse":"30","text":"برادر کوچکترش با آن بیوه ازدواج کرد و او هم بی‌اولاد مرد."},{"book":"لوقا","chapter":"20","verse":"31","text":"به این ترتیب، تا برادر هفتم، همه یکی پس از دیگری، با آن زن ازدواج کردند و همه نیز بی‌اولاد مردند."},{"book":"لوقا","chapter":"20","verse":"32","text":"در آخر، آن زن نیز مرد."},{"book":"لوقا","chapter":"20","verse":"33","text":"حال در روز قیامت، آن زن، همسر کدام یک از این برادران خواهد بود؟ چون او در واقع زن همهٔ ایشان بوده است.»"},{"book":"لوقا","chapter":"20","verse":"34","text":"عیسی جواب داد: «ازدواج، برای مردم فانی این دنیاست؛"},{"book":"لوقا","chapter":"20","verse":"35","text":"اما کسانی که شایسته شمرده شوند که به عالَم آینده و قیامت مردگان برسند، نه زن خواهند گرفت و نه شوهر خواهند کرد،"},{"book":"لوقا","chapter":"20","verse":"36","text":"و دیگر نخواهند مُرد، زیرا همچون فرشتگان خواهند بود. ایشان فرزندان خدا هستند، زیرا فرزندان قیامت‌اند."},{"book":"لوقا","chapter":"20","verse":"37","text":"«اما دربارۀ زنده شدن مردگان، موسی به روشنی نشان داد که قیامت وجود خواهد داشت. زیرا وقتی موسی بازگو می‌کند که چگونه خدا در بوته سوزان بر او ظاهر شد، از خدا به عنوان خدای ابراهیم، خدای اسحاق و خدای یعقوب نام می‌برد."},{"book":"لوقا","chapter":"20","verse":"38","text":"بدین‌سان، خدا، خدای زندگان است و نه مردگان، زیرا در نظر خدا، همه زنده هستند!»"},{"book":"لوقا","chapter":"20","verse":"39","text":"چند نفر از علمای دین که آنجا ایستاده بودند، گفتند: «استاد، بسیار خوب جواب دادی!»"},{"book":"لوقا","chapter":"20","verse":"40","text":"پس از آن دیگر کسی جرأت نکرد سؤالی از او بپرسد."},{"book":"لوقا","chapter":"20","verse":"41","text":"اما این بار عیسی خود سؤالی از ایشان کرد. او فرمود: «چرا می‌گویند که مسیح موعود پسر داوود است؟"},{"book":"لوقا","chapter":"20","verse":"42","text":"در حالی که خود داوود، در کتاب زبور می‌گوید: ”خداوند به خداوند من گفت: به دست راست من بنشین"},{"book":"لوقا","chapter":"20","verse":"43","text":"تا دشمنانت را به زیر پایت بیفکنم.“20‏:43 مزمور ۱۱۰‏:۱."},{"book":"لوقا","chapter":"20","verse":"44","text":"اگر داوود مسیح را ”خداوند من“ می‌خواند، چگونه ممکن است مسیح پسر او باشد؟»"},{"book":"لوقا","chapter":"20","verse":"45","text":"سپس در حالی که مردم به او گوش می‌دادند، رو به شاگردان خود کرد و گفت:"},{"book":"لوقا","chapter":"20","verse":"46","text":"«از این علمای متظاهر دینی دوری کنید که دوست دارند با قباهای بلند، خودنمایی کنند و به هنگام عبور از کوچه و بازار، مردم به ایشان تعظیم کنند؛ و چقدر دوست دارند که در کنیسه‌ها بهترین جا را داشته باشند و در ضیافت‌ها بر صدر مجلس بنشینند."},{"book":"لوقا","chapter":"20","verse":"47","text":"اما حتی وقتی دعاهای طولانی می‌کنند و تظاهر به دینداری می‌نمایند، تمام هوش و حواسشان به این است که چگونه اموال بیوه‌زنان را تصاحب کنند. از این رو مجازات آنان بسیار شدید خواهد بود.»"}]}