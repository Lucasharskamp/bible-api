{"data":[{"book":"Luk","chapter":"2","verse":"1","text":"Ezɨ dughiar kam Sisar Ogastus akar gavgavim amadagha ghaze, “Rom garir nguibabar gumazamiziba bar mangɨ uan ziaba osir.”"},{"book":"Luk","chapter":"2","verse":"2","text":"Dughiar kam Kwirinius, a Sirian gumazir dapanimɨn itima, ziaba osirir dughiar faragha zuir kam oto.(2:2) Dughiar kam, Romɨn gavman Israelbar nguibaba bar dagh ativagha dar gari. Israelɨn nguibar ekiam, a Provins Sirian aven iti. Romɨn gavmanɨn gumaziba, me men garir atriviba dɨbora ghaze, “Sisar.”"},{"book":"Luk","chapter":"2","verse":"3","text":"Ezɨ gumazamiziba uan ziaba osirasa uan nguibabara zui."},{"book":"Luk","chapter":"2","verse":"4","text":"Ezɨ Josep uaghan Devitɨn anabar mam. Kamaghɨn a Galilin Distrighɨn itir nguibam Nasaret ategha, Judian Distrighɨn itir nguibam Betlehemɨn zui, kar Devitɨn nguibam."},{"book":"Luk","chapter":"2","verse":"5","text":"A mangɨva uan amuir inabazim Maria ko aning uan ziamning osirasa. Dughiar kam Maria borimɨn navim adai."},{"book":"Luk","chapter":"2","verse":"6","text":"Egha aning ghuava Betlehemɨn itima, Maria borim batamin dughiam oto."},{"book":"Luk","chapter":"2","verse":"7","text":"Ezɨ a uan otarir ivariam bate. Egha borim inir avɨzibar a nomke. Dughiar kam dɨpenir akuim izɨfa. Kamaghɨn amizɨ, aning borim isava bulmakauba apir danganimɨn anetɨ."},{"book":"Luk","chapter":"2","verse":"8","text":"Ezɨ sipsipbar garir gumazir maba nguibamɨn azenan ikiava, dɨmagaribar uan sipsipbar gara me geghufi."},{"book":"Luk","chapter":"2","verse":"9","text":"Ezɨ Ekiamɨn enselɨn mam pura me batozɨ, Ekiamɨn angazangarim me gisira. Ezɨ me bar atiatingi."},{"book":"Luk","chapter":"2","verse":"10","text":"Ezɨ ensel kamaghɨn me mɨgei, “Ia atiatingan markɨ. Ia oragh! Kɨ akar aghuim inigha ia bagha izi. Akar aghuir gumazamiziba bar me damightɨ, me bar akongegham."},{"book":"Luk","chapter":"2","verse":"11","text":"Datɨrɨghɨn Devitɨn nguibamɨn akurvazir gumazim ia bagha oto. A God Ua Gumazamiziba Iniasa Mɨsevezir Gumazim, a en Ekiam."},{"book":"Luk","chapter":"2","verse":"12","text":"Ia mangɨ kamaghɨn ganigh fogh, ia gantɨma me borim inir avɨzibar a nomkeghɨva bulmakauba apir danganim datɨghtɨma a irɨghɨv ikiam.”"},{"book":"Luk","chapter":"2","verse":"13","text":"Ezɨ maghɨra, Godɨn nguibamɨn enselɨn avɨrir bar dafam otogha enselɨn kam ko me Godɨn ziam fa kamaghɨn mɨgei,"},{"book":"Luk","chapter":"2","verse":"14","text":"“Ia bizibar pɨn itir Godɨn ziam fɨ."},{"book":"Luk","chapter":"2","verse":"15","text":"Ezɨ enselba sipsipbar garir gumaziba ategha Godɨn nguibamɨn ghuezɨma, ezɨ sipsipbar garir gumaziba uarira uariv gei, “Aria, e Betlehemɨn mangɨva Ekiam e mɨkemezir bizir otozimɨn ganika.”"},{"book":"Luk","chapter":"2","verse":"16","text":"Egha me zuamɨra ghuava Josep ko Marian api, egha borimɨn garima a bulmakauba apir danganim girɨghav iti."},{"book":"Luk","chapter":"2","verse":"17","text":"Egha sipsipbar garir gumaziba borimɨn ganigha, egha ensel borimɨn gun me mɨkemezir akabar gun gumazir igharazibav gei."},{"book":"Luk","chapter":"2","verse":"18","text":"Ezɨ gumazamiziba sipsipbar garir gumazibar eghaghanim baregha dɨgavir kuram gami."},{"book":"Luk","chapter":"2","verse":"19","text":"Ezɨ Maria bizir kaba uan navir averiam gatɨgha, egha dagh nɨghnɨghavɨra iti."},{"book":"Luk","chapter":"2","verse":"20","text":"Ezɨ sipsipbar garir gumaziba uamatenge. Ensel me mɨkemezɨ me oraghizɨ moghɨn bizibar gari, da otifi. Kamaghɨn me bar akuegha Godɨn ziam fa zui."},{"book":"Luk","chapter":"2","verse":"21","text":"Ezɨ 7 plan dughiaba gɨvazɨma an mɨkarzir mogomem aghoramin dughiam otozɨ me ziam Iesus a gatɨ. Maria tɨghar navim asangam, ensel faragha a gatɨzir ziam."},{"book":"Luk","chapter":"2","verse":"22","text":"Ezɨ Moses Osirizir Arazibar mɨn amebam Godɨn damazimɨn zueghamin dughiam otozɨma, Maria ko Josep borim inigha Ekiam danɨngasa Jerusalemɨn zui."},{"book":"Luk","chapter":"2","verse":"23","text":"Ekiam Moses ganɨngizir arazibar osizirim iti, borir otarir ivariaba me da isɨ ua Ekiam danɨngam."},{"book":"Luk","chapter":"2","verse":"24","text":"Ezɨ aning Ekiamɨn arazir osiriziba mɨkemezɨ moghɨn, aning ofa damuasa, kuarazir bunbar pumuning, o bunbamɨn mɨn gari kuarazir igiar pumuning inigha izi."},{"book":"Luk","chapter":"2","verse":"25","text":"Ezɨ Jerusalemɨn aven gumazir mam, an ziam Simeon, a Godɨn damazimɨn deragha God baghavɨra iti. A Israelɨn gumazamizibar osɨmtɨziba a gɨvamin dughiam bagha mɨzuai iti."},{"book":"Luk","chapter":"2","verse":"26","text":"Godɨn Duam bizir kam azenarama an akagha gɨfa, a faragh Ekiamɨn Krais (Gumazir God Ua Gumazamiziba Iniasa Mɨsevezim), an an ganighɨva, gɨn aremegham.(2:26) Kraisɨn mɨngarimra kara, God Ua E Iniasa Mɨsevezir Gumazim."},{"book":"Luk","chapter":"2","verse":"27","text":"Kamaghɨn amizɨma Godɨn Duam nɨghnɨzim a ganɨngizɨma a Godɨn Dɨpenir avɨzimɨn zui. Ezɨ Josep ko Maria Iesus inighava aven iza Ekiamɨn arazir osirizim mɨkemezɨ moghɨn, a damuasa."},{"book":"Luk","chapter":"2","verse":"28","text":"Ezɨ Simeon Iesus inighava uan dafarimningɨn a ifiraghava Godɨn ziam fa kamaghɨn mɨgei,"},{"book":"Luk","chapter":"2","verse":"29-32","text":"“Ekiam, kɨ nɨn ingangarir gumazim."},{"book":"Luk","chapter":"2","verse":"33","text":"Ezɨ borimɨn amebam ko afeziam Simeon an gun mɨkemezir mɨgɨrɨgɨaba baregha aning nɨghnɨzir avɨribagh ami."},{"book":"Luk","chapter":"2","verse":"34","text":"Ezɨ Simeon ghaze, God bizir aghuiba ia bagh a dar amu, egha Simeon an amebam Maria kamaghɨn a mɨgei, “Borir kam God a ginaba, eghtɨ Israelɨn avɨriba God bagh tugh gavgavigham. Eghtɨ avɨriba iregham. Eghtɨ gumazamiziba bizir an amibar ganɨva akar kurabar dav kɨmam."},{"book":"Luk","chapter":"2","verse":"35","text":"Kamaghɨn gumazir avɨribar nɨghnɨzir navimɨn aven itiba azenan otivam. Eghtɨ osɨmtɨzir ekiar mam uaghan nɨn mɨkarzimɨn otivam.”"},{"book":"Luk","chapter":"2","verse":"36","text":"Ezɨ Godɨn akam inigha izir amizir mam iti, an ziam Ana, a Panuelɨn guivim, Aserɨn anabam. A faragha pamɨn itima aningɨn 7 plan azeniba, ezɨ an pam aremezɨma, ezɨ datɨrɨghɨn a bar ghuri."},{"book":"Luk","chapter":"2","verse":"37","text":"Egha 84 plan azeniba, a odiarimɨn iti. A Godɨn Dɨpenim ataghrazir pu, egha dɨmagariba ko arueba Godɨn ziam fa, egha dagheba ataghragha God ko mɨgei."},{"book":"Luk","chapter":"2","verse":"38","text":"Egha dughiar kamra a uaghan iza men mɨriamɨn tu. A biziba bagha God mɨnabi. Egha borir kamɨn gun gumazamizir avɨribav gei, me God ua Jerusalemɨn itir gumaziba ko amiziba iniamin dughiam mɨzuai."},{"book":"Luk","chapter":"2","verse":"39","text":"Egha Josep ko Maria biziba bar Ekiamɨn arazir osirizim mɨkemezɨ moghɨn dagh amigha gɨvagha, egha uamategha Galilin Distrighɨn aven itir nguibam Nasaretɨn zui."},{"book":"Luk","chapter":"2","verse":"40","text":"Ezɨ borim aghuiga mɨkarzimɨn gavgafi. Ezɨ fofozir aghuim bar a gizɨfa. Ezɨ bizir aghuiba God a bagha dagh ami."},{"book":"Luk","chapter":"2","verse":"41","text":"Azeniba zurara Iesusɨn amebam ko afeziam, God Israelbagh Itazir Dughiamɨn Isam bagha Jerusalemɨn zui."},{"book":"Luk","chapter":"2","verse":"42","text":"Ezɨ an azenir 12 plan otogha, arazim mɨrara me isam bagha zui."},{"book":"Luk","chapter":"2","verse":"43","text":"Isam gɨvazɨma, an gɨn, an amebam ko afeziam uamategha nguibamɨn zuima, aningɨn otarim Iesus, a Jerusalemra itima aning a gɨfozir puvatɨ."},{"book":"Luk","chapter":"2","verse":"44","text":"Aning ghaze, a ti uan namakaba ko izi. Egha aruer kamɨn ghuavɨra iti. Egha aning maghɨra uan namakaba koma anababar torimɨn a bagha rui."},{"book":"Luk","chapter":"2","verse":"45","text":"Egha aning an apizir puvatɨ, egha aning a bagh ruiasa uamategha Jerusalemɨn zui."},{"book":"Luk","chapter":"2","verse":"46","text":"Dughiar mɨkezimɨn gɨn aning Godɨn Dɨpenimɨn avɨzimɨn an api. A tisabar torimɨn aperaghav iti, egha me baragha azangsɨzibar me gami."},{"book":"Luk","chapter":"2","verse":"47","text":"Gumazir kaba bar an fofozim ko akar ikarvazir kaba baragha egha dɨgavir kuram gami."},{"book":"Luk","chapter":"2","verse":"48","text":"Ezɨ an amebam ko afeziam an apigha, egha dɨgavir kuram gami. Egha an amebam kamaghɨn a mɨgei, “Nan otarim, nɨ tizim bagha arazir kurar kamɨn ga gami? Ga nɨ bagha bar osemegha nɨ buri.”"},{"book":"Luk","chapter":"2","verse":"49","text":"Ezɨ a kamaghɨn aningɨn azara, “Gua tizim bagha na buri? Gua ti fozir puvatɨ, kɨ uan Afeziamɨn Dɨpenimɨn aven ikiam?”"},{"book":"Luk","chapter":"2","verse":"50","text":"Ezɨ an aningɨn mɨgeir bizimɨn mɨngarim aning a gɨfozir puvatɨ."},{"book":"Luk","chapter":"2","verse":"51","text":"Egha a aningɨn akam baregha aning ko Nasaretɨn uaghiri. Ezɨ an amebam bizir kaba baregha dagh nɨghnɨghavɨra iti."},{"book":"Luk","chapter":"2","verse":"52","text":"Ezɨ Iesus fofozim ko mɨkarzim sarama aghui. Ezɨ an araziba God koma gumazibagh amima, me a gifonge."}]}