{"data":[{"book":"Mose 2","chapter":"26","verse":"1","text":"“Tsɔ avɔ ewo siwo wolɔ̃ kple ka nyuiwo, aɖabɛka blɔtɔ kple dzĩtɔ kple ka dzĩ la wɔ agbadɔ la, eye nàlɔ̃ Kerubiwo aɖaŋutɔe ɖe eme."},{"book":"Mose 2","chapter":"26","verse":"2","text":"Avɔ ɖe sia ɖe nadidi mita wuieve, eye wòakeke mita eve."},{"book":"Mose 2","chapter":"26","verse":"3","text":"Woatɔ avɔ atɔ̃, didime ɖe didime nu woazu avɔ ɖeka na agbadɔ la ƒe axa ɖeka. Woawɔ nenema ke kple avɔ atɔ̃ bubuawo hã."},{"book":"Mose 2","chapter":"26","verse":"4","text":"Tɔ aɖabɛka blɔtɔ kpuikpuikpui blaatɔ̃ ɖe xɔgbãvɔ ɖe sia ɖe ƒe axa ɖeka ƒe didime, na be gbãtɔ ƒe kawo nasɔ ɖe evelia tɔwo nu."},{"book":"Mose 2","chapter":"26","verse":"5","text":"Tɔ ka kpuikpuikpui blaatɔ̃ ɖe avɔ la ƒe go eve me, eye ka siwo le avɔwo me la nasɔ ɖe wo nɔewo dzi le go eveawo me."},{"book":"Mose 2","chapter":"26","verse":"6","text":"Tsɔ sika tu gavi blaatɔ̃ nàtsɔ ku avɔ eveawo ƒe nuwo ƒo ƒui ale be agbadɔ la, si nye Mawu ƒe nɔƒe la, nazu nu blibo ɖeka."},{"book":"Mose 2","chapter":"26","verse":"7","text":"“Tsɔ avɔ titri siwo wolɔ̃ kple gbɔ̃fu la ƒe teƒe wuiɖekɛ gbã agbadɔ la."},{"book":"Mose 2","chapter":"26","verse":"8","text":"Avɔ wuiɖekɛawo katã nasɔ; ɖe sia ɖe nadidi mita wuietɔ̃, eye wòakeke mita eve."},{"book":"Mose 2","chapter":"26","verse":"9","text":"Tɔ gbɔ̃fuvɔ atɔ̃ woazu avɔ keke ɖeka, eye nàgatɔ ade mamlɛawo hã woazu avɔ keke ɖeka."},{"book":"Mose 2","chapter":"26","verse":"10","text":"Ŋlɔ gbɔ̃fuvɔ adelia ɖe akpa eve le agbadɔ la ŋgɔ. Tɔ avɔ kpuikpuikpui blaatɔ̃ ɖe to na agbadɔ la ƒe axa ɖeka, eye nàgawɔe nenema ke ɖe axa evelia to le akpa kemɛ."},{"book":"Mose 2","chapter":"26","verse":"11","text":"Tu gavi blaatɔ̃ kple akɔbliga, eye nàtsɔ wo de ka kpuiwo me ate avɔawo akpe be avɔ keke eveawo nazu avɔ keke gã ɖeka."},{"book":"Mose 2","chapter":"26","verse":"12","text":"Ke hena avɔ si le agbadɔ la megbe la, woatsɔ avɔ afã si susɔ la atsi ɖe agbadɔ la megbe."},{"book":"Mose 2","chapter":"26","verse":"13","text":"Agbadɔwɔvɔ la nadidi mita eve le axa eveawo dzi, akpa mamlɛa naxe agbadɔ la ƒe axawo dzi be woaxe teƒeawo."},{"book":"Mose 2","chapter":"26","verse":"14","text":"Tsɔ agbogbalẽ siwo woɖa kple ama dzĩ la tsyɔ gbɔ̃fuvɔawo dzi, eye nàgatsɔ gbɔ̃gbalẽwo atsyɔ alẽgbalẽawo dzi."},{"book":"Mose 2","chapter":"26","verse":"15","text":"“Tsɔ akasiati wɔ agbadɔ la ƒe ʋuƒowo, axadzitiwo kple daɖedziwo."},{"book":"Mose 2","chapter":"26","verse":"16","text":"Ʋuƒo siwo woatu anyi la nadidi mita ene, eye woakeke sentimita blaade-vɔ-ade."},{"book":"Mose 2","chapter":"26","verse":"17","text":"Ɖe do ɖe atiawo ƒe nugbɔwo ale be woate ŋu atɔ ati eve ɖe wo nɔewo nu nyuie."},{"book":"Mose 2","chapter":"26","verse":"18","text":"Ʋuƒo blaeve nanɔ agbadɔ la ƒe dziehe lɔƒo."},{"book":"Mose 2","chapter":"26","verse":"19","text":"Woatsɔ klosalo awɔ afɔti blaene ɖe atiawo te: afɔti eve nanɔ ati ɖe sia ɖe te."},{"book":"Mose 2","chapter":"26","verse":"20","text":"Sɔti blaeve nanɔ agbadɔ la ƒe anyiehe gome hã."},{"book":"Mose 2","chapter":"26","verse":"21","text":"Zɔ blaene siwo wotu kple klosaloga la nanɔ sɔtiawo te, eve nanɔ ɖe sia ɖe te."},{"book":"Mose 2","chapter":"26","verse":"22","text":"Sɔti ade nanɔ agbadɔ la ƒe ɣetoɖoƒe lɔƒo. Afi siae nye agbadɔ la megbe,"},{"book":"Mose 2","chapter":"26","verse":"23","text":"eye sɔti eve nanɔ dzogoe ɖe sia ɖe dzi."},{"book":"Mose 2","chapter":"26","verse":"24","text":"Woatsɔ sikasigɛwo alé sɔtiawo kple dzogoedzitɔwo siaa ɖekae le eƒe dzigbe kple anyigbe siaa."},{"book":"Mose 2","chapter":"26","verse":"25","text":"Ale sɔti enyi nanɔ agbadɔ la ƒe akpa ma lɔƒo: klosalofɔti wuiade nanɔ wo te. Ale klosalofɔti eve nanɔ ʋuƒo ɖe sia ɖe te."},{"book":"Mose 2","chapter":"26","verse":"26","text":"“Dze akasiati tsɔ ɖo sɔtiawo ŋu. Atɔ̃ nanɔ agbadɔ la ƒe axa ɖeka dzi;"},{"book":"Mose 2","chapter":"26","verse":"27","text":"gameti atɔ̃ hã na sɔti siwo le agbadɔ la ƒe akpa evelia kple gameti atɔ̃ na ʋuƒo siwo le ɣetoɖoƒe lɔƒo le agbadɔ la ƒe ŋgɔgbe ɖaa."},{"book":"Mose 2","chapter":"26","verse":"28","text":"Na daɖedzi titinatɔwo nade nu wo nɔewo me aƒo xlã agbadɔ blibo la."},{"book":"Mose 2","chapter":"26","verse":"29","text":"Fa sika ɖe ʋuƒoawo ŋu nàtsɔ sika awɔ gaviwo be woalé ʋuƒoawo, eye nàfa sika ɖe daɖedziawo hã ŋuti."},{"book":"Mose 2","chapter":"26","verse":"30","text":"Tu agbadɔ la ɖe nɔnɔme si mefia wò le to la dzi la nu pɛpɛpɛ."},{"book":"Mose 2","chapter":"26","verse":"31","text":"“Tsɔ avɔ si wolɔ̃ kple aɖabɛ blɔtɔ kple dzĩtɔ ƒe ka kple ka dzĩ kple ɖetika ɣi la wɔ xɔmetsovɔ, eye nàna aɖaŋudɔwɔla nyuitɔ nalɔ̃ Kerubiwo ɖe eme."},{"book":"Mose 2","chapter":"26","verse":"32","text":"Tsi xɔmetsovɔ sia ɖe sɔti ene siwo ŋu wofa sika ɖo la ŋu, ɖe sikagatagbadzɛ ene ŋu. Na sɔti ɖe sia ɖe nanɔ afɔti ene siwo wowɔ kple klosalo la dzi."},{"book":"Mose 2","chapter":"26","verse":"33","text":"Tsi xɔmetsovɔ la ɖe sikagatagbadzɛ eneawo ŋu. Tsɔ Aɖaka si me kpe siwo dzi woŋlɔ Mawu ƒe seawo ɖo la da ɖe xɔmetsovɔ sia megbe. Xɔmetsovɔ la ama Kɔkɔeƒe la ɖa tso Kɔkɔeƒe Ƒe Kɔkɔeƒe la gbɔ."},{"book":"Mose 2","chapter":"26","verse":"34","text":"“Azɔ la, tsɔ amenuveve ƒe nutsyɔnu si nye Aɖaka la ƒe sikanutunu la da ɖe Kɔkɔeƒe Ƒe Kɔkɔeƒe la."},{"book":"Mose 2","chapter":"26","verse":"35","text":"Tsɔ kplɔ̃ la da ɖe xɔmetsovɔ la godo le agbadɔ la ƒe anyiehe gome, eye akaɖiti la nadze ŋgɔe le dziehe gome."},{"book":"Mose 2","chapter":"26","verse":"36","text":"“Tsɔ avɔ si wolɔ̃ aɖaŋutɔe kple aɖabɛ blɔtɔ kple dzĩtɔ ƒe ka, ka dzĩ kple ɖetika ɣi la wɔ xɔmemɔnuvɔ na agbadɔ kɔkɔe la."},{"book":"Mose 2","chapter":"26","verse":"37","text":"Tsi xɔmemɔnuvɔ sia ɖe akasiati la ƒe sɔti atɔ̃ siwo ŋu wofa sika ɖo la ŋu, eye nàtsɔ akɔbli awɔ zɔ atɔ̃ ɖe wo te.”"}]}