{"data":[{"book":"Gelati","chapter":"1","verse":"1","text":"Ashuwotsoke wee ash weeron b́ woterawo Iyesus Krstosnat bín k'irotse tizts Ik'o nihon wosheetso wotat wosheetso taa P'awlosoke,"},{"book":"Gelati","chapter":"1","verse":"2","text":"Tiyoke fa'a eshú jamwotsoke Gelati Ik'i moowwotssh wosheetso."},{"book":"Gelati","chapter":"1","verse":"3","text":"No nihi Ik'okere, no doonz Iyesus Krstos s'aatonat jeenon itsh wotowe."},{"book":"Gelati","chapter":"1","verse":"4","text":"Gond dúranitse noon kashiyosh noko Izar Izewernat no nihi bí eektsosh Krstos no morrosh b́ tooko beshidek't b́ imi."},{"book":"Gelati","chapter":"1","verse":"5","text":"Dúre dúrosh b́ borfetso Ik'osh mango wotowe! Amen."},{"book":"Gelati","chapter":"1","verse":"6","text":"Krstos s'aaton itn s'eegtso Izar Izeweratse káári it k'aletsonat k'osh doo shishiyo maants it aantsok'o taane bí adiri."},{"book":"Gelati","chapter":"1","verse":"7","text":"Hanowere ti etir itn dandirwotsnat Krstos doo shishiyonowere k'uriyosh geyiru ik ik ashuwots bobetsosha bako doo shishiyoniyere shinoor ik s'uzee."},{"book":"Gelati","chapter":"1","verse":"8","text":"Wotowa eree noon wotowá, daratsi melakiyo wotowa, no nonabtsonton gáwet k'osh doo shishiyo itsh nabitwo c'ashek wotowe!"},{"book":"Gelati","chapter":"1","verse":"9","text":"Haniyere shini t ettsok'o andoru aani eteetwe, it it dek'tsonton ik woteraw doo shishiyo konworu itsh b́ nabiyal c'ashek wotowe!"},{"book":"Gelati","chapter":"1","verse":"10","text":"Bére, taa t geyir asho taan b́ úditwok'owemó? Ik'o taan b́ úditwok'owe? Himó ashuwotsi geneúshosh t geetsok'oweya bí ariri? Ashuwotsi geneúshosh t geyiyal Krstossh guutso woterawnk'e b́ teshi."},{"book":"Gelati","chapter":"1","verse":"11","text":"Ti eshwwotso! taa itsh tnaabts doo shishiyo ashoke daatsek b́woterawok'o it danetwok'o geefe."},{"book":"Gelati","chapter":"1","verse":"12","text":"Doo shishiyanowere Iyesus Krstosi taash bek'shi bako konoknoor de'atse, wee asho konwor taash daniratse."},{"book":"Gelati","chapter":"1","verse":"13","text":"Joots ayhudiwots imnetiyots tteshor aawk'o tbefok'o shishrte, Ik' moowwotsi weeralo gishefetsat t'afi bazoshe tnokorefooni."},{"book":"Gelati","chapter":"1","verse":"14","text":"1:14 Wosh. 22:3  Ayhudiwots imnetiyo kotósh tdúron teshts t jir Ayhudi jamwotsiyere bogfe b́teshi, nih nihwots niwosho okoori eeno detsfe b́teshi."},{"book":"Gelati","chapter":"1","verse":"15","text":"Ernmó tind maac'otse tbeefere Ik'o taan galbdek'i, b́s'aatonowere taan s'eeg b́dek'i."},{"book":"Gelati","chapter":"1","verse":"16","text":"1:15-16 Wosh. 9:3-6; 22:6-10; 26:13-18  Ik'i ash woterawots b́ naay jangosh doo shishiyi aap'o t shishitwok'o Ik'o b́ naayi taash kitsosh b́geyor taa kontonwor shiyeratse,"},{"book":"Gelati","chapter":"1","verse":"17","text":"Taayere shin teshts woshetswotsi gonkeyono Iyerusalem maants amatse, ernmó shin Araawi datsomants k'az tiami, ando aaninwere Demask'o maantse k'az tiaani."},{"book":"Gelati","chapter":"1","verse":"18","text":"1:18 Wosh. 9:26-30  Maniyehakowere keez natoniye hakon Keefi eteefo P'et'rosnton daneyosh Iyerusalem maants ti ami, manoknowere bínton tatse úúts aawo tteshi."},{"book":"Gelati","chapter":"1","verse":"19","text":"Doonzo eshu Yak'obi tbek'i bako wosheets k'oshwotsitse konnor be'atse."},{"book":"Gelati","chapter":"1","verse":"20","text":"Itsh tguut'irwan kooto b́ woterawok'o Ik' shinatse itsh katsidek' danirwe."},{"book":"Gelati","chapter":"1","verse":"21","text":"Maniyere hakon Soriyi datsonat Kilk'i datso maants tiami."},{"book":"Gelati","chapter":"1","verse":"22","text":"Yhud Datsatse fa'a Krstos Ik'i moowwots t shiitso bek' danakne boteshi."},{"book":"Gelati","chapter":"1","verse":"23","text":"Bo boshishtsonu «Bali noon giishat teshts asho bali t'afiyosh b́geyiru imnetiyo and b́nabiri» etirwoniye."},{"book":"Gelati","chapter":"1","verse":"24","text":"Ti atse tuutsonowere Ik'o boúdi."}]}