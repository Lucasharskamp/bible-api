{"data":[{"book":"1 Akorinto","chapter":"11","verse":"1","text":"Tsatirani chitsanzo changa, monga inenso nditsatira chitsanzo cha Khristu."},{"book":"1 Akorinto","chapter":"11","verse":"2","text":"Ndikukuyamikani chifukwa chondikumbukira pa zonse ndiponso posunga ziphunzitso monga ndinakuphunzitsirani."},{"book":"1 Akorinto","chapter":"11","verse":"3","text":"Tsopano ndikufuna muzindikire kuti Khristu ndiye mutu wa munthu aliyense, ndipo mwamuna ndiye mutu wamkazi, ndipo mutu wa Khristu ndi Mulungu."},{"book":"1 Akorinto","chapter":"11","verse":"4","text":"Mwamuna aliyense wopemphera kapena kunenera ataphimba mutu wake akunyoza mutu wakewo."},{"book":"1 Akorinto","chapter":"11","verse":"5","text":"Ndipo mkazi aliyense wopemphera kapena kunenera asanaphimbe mutu wake sakulemekeza mutu wakewo. Kuli chimodzimodzi kumeta mutu wake."},{"book":"1 Akorinto","chapter":"11","verse":"6","text":"Ngati mkazi saphimba kumutu kwake, ndiye kuti amete tsitsi lake. Ngati nʼchamanyazi kwa mkazi kungoyepula kapena kumeta mpala, ndiye kuti aphimbe kumutu kwake."},{"book":"1 Akorinto","chapter":"11","verse":"7","text":"Mwamuna sayenera kuphimba kumutu popeza ndi chifaniziro ndi ulemerero wa Mulungu; pamene mkazi ndi ulemerero wa mwamuna."},{"book":"1 Akorinto","chapter":"11","verse":"8","text":"Pakuti mwamuna sachokera kwa mkazi, koma mkazi kwa mwamuna."},{"book":"1 Akorinto","chapter":"11","verse":"9","text":"Ndipo mwamuna sanalengedwe chifukwa cha mkazi, koma mkazi analengedwera mwamuna."},{"book":"1 Akorinto","chapter":"11","verse":"10","text":"Pa chifukwa ichi, ndiponso pa chifukwa cha angelo, mkazi akuyenera kukhala ndi chizindikiro cha ulamuliro wake."},{"book":"1 Akorinto","chapter":"11","verse":"11","text":"Komabe mwa Ambuye, mkazi amadalira mwamuna ndipo mwamuna amadalira mkazi."},{"book":"1 Akorinto","chapter":"11","verse":"12","text":"Pakuti monga mkazi anachokera kwa mwamuna, momwemonso mwamuna anabadwa mwa mkazi. Koma zonse zichokera kwa Mulungu."},{"book":"1 Akorinto","chapter":"11","verse":"13","text":"Dziweruzeni. Kodi nʼchabwino kuti mkazi apemphere kwa Mulungu wopanda chophimba kumutu?"},{"book":"1 Akorinto","chapter":"11","verse":"14","text":"Kodi chikhalidwe chathu sichitiphunzitsa kuti nʼchamanyazi kuti mwamuna akhale ndi tsitsi lalitali,"},{"book":"1 Akorinto","chapter":"11","verse":"15","text":"koma mkazi akakhala ndi tsitsi lalitali ndi ulemerero wake? Pakuti mkazi anapatsidwa tsitsi lalitali monga chophimba kumutu."},{"book":"1 Akorinto","chapter":"11","verse":"16","text":"Ngati wina akufuna kutsutsapo pa zimenezi, ife ndiponso mipingo ya Mulungu tilibe machitidwe ena apadera koma ndi omwewa."},{"book":"1 Akorinto","chapter":"11","verse":"17","text":"Koma popereka malangizo awa sindikufuna kukuyamikirani popeza mʼmisonkhano yanu mumachita zoyipa kuposa zabwino."},{"book":"1 Akorinto","chapter":"11","verse":"18","text":"Choyamba, ndikumva kuti mukasonkhana mu mpingo mumasankhana ndipo ndikukhulupirira kuti zimenezi kwinaku nʼzoona."},{"book":"1 Akorinto","chapter":"11","verse":"19","text":"Nʼzosakayikitsa kuti pali kugawikana pakati panu kuti adziwike amene ndi ovomerezeka ndi Mulungu."},{"book":"1 Akorinto","chapter":"11","verse":"20","text":"Tsono, mukasonkhana pamodzi, chimene mumadya si Mgonero wa Ambuye."},{"book":"1 Akorinto","chapter":"11","verse":"21","text":"Pakuti mukamadya, aliyense amangodzidyera zomwe anakonza. Wina amakhala ndi njala pamene wina amaledzera."},{"book":"1 Akorinto","chapter":"11","verse":"22","text":"Kodi mulibe nyumba zanu kumene mungamadyere ndi kumwa? Kapena mumapeputsa mpingo wa Mulungu ndi kuchititsa manyazi amene alibe kalikonse? Ndikunena chiyani kwa inu? Moti ndikuyamikireni pa zimenezi? Ayi, pa zinthu izi sindingakuyamikireni."},{"book":"1 Akorinto","chapter":"11","verse":"23","text":"Pakuti zimene ndinalandira kwa Ambuye ndi zomwe ndinakupatsani. Ambuye Yesu, usiku umene anaperekedwa uja, anatenga buledi."},{"book":"1 Akorinto","chapter":"11","verse":"24","text":"Atayamika ndi kumunyema ananena kuti, “Ili ndi thupi langa lomwe laperekedwa kwa inu; muzichita zimenezi pokumbukira Ine.”"},{"book":"1 Akorinto","chapter":"11","verse":"25","text":"Chimodzimodzi, atatha kudya, anatenga chikho, nati, “Chikho ichi ndi pangano latsopano la magazi anga; imwani nthawi zonse pokumbukira Ine.”"},{"book":"1 Akorinto","chapter":"11","verse":"26","text":"Pakuti nthawi zonse pamene mudya bulediyu ndikumwa chikhochi, mukulalikira imfa ya Ambuye mpaka Iye adzabweranso."},{"book":"1 Akorinto","chapter":"11","verse":"27","text":"Chifukwa chake, aliyense amene adya buledi kapena kumwa chikho cha Ambuye mʼnjira yosayenera adzachimwira thupi ndi magazi a Ambuye."},{"book":"1 Akorinto","chapter":"11","verse":"28","text":"Munthu adzisanthule yekha asanadye buledi kapena kumwa chikhochi."},{"book":"1 Akorinto","chapter":"11","verse":"29","text":"Popeza aliyense amene adya kapena kumwa mosazindikira thupi la Ambuye, amadya ndi kumwa chiweruzo chake chomwe."},{"book":"1 Akorinto","chapter":"11","verse":"30","text":"Nʼchifukwa chake pakati panu ambiri mwa inu ndi ofowoka ndi odwala, ndipo ambirinso agona tulo."},{"book":"1 Akorinto","chapter":"11","verse":"31","text":"Koma tikanadziyesa tokha sitikaweruzidwanso."},{"book":"1 Akorinto","chapter":"11","verse":"32","text":"Pamene tiweruzidwa ndi Ambuye, ndiye kuti akukonza khalidwe lathu kupewa kuti tingatsutsidwe pamodzi ndi anthu osakhulupirira."},{"book":"1 Akorinto","chapter":"11","verse":"33","text":"Ndiye tsono abale anga, pamene musonkhana pa chakudya, mudikirirane."},{"book":"1 Akorinto","chapter":"11","verse":"34","text":"Ngati wina ali ndi njala, adye ku nyumba kwake kuti pamene musonkhana pamodzi zisafike poti muweruzidwe nazo."}]}