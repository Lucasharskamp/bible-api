{"data":[{"book":"Akaloma","chapter":"10","verse":"1","text":"Makalongo bango, chambala umwojo gwango ajango Akasilaeli bakomboligwe. Kabe najope ku Nnoongo."},{"book":"Akaloma","chapter":"10","verse":"2","text":"Nhotwile kuchalakicha kulenga bandu benia kutenda babi kachana kung'ongale Nnoongo, nambu kugongale kwabe ngiti kukummanya Nnoongo jwa kwelije."},{"book":"Akaloma","chapter":"10","verse":"3","text":"Magambu bijimanyangitije ndela ja Nnoongo ejibabeka bandu babe bambone nnongi jakwe, bajigangite kubeka ndela jabe na nyene bijijeketelingije ndela ja Nnoongo ja kubeka babe bambone."},{"book":"Akaloma","chapter":"10","verse":"4","text":"Magambu kukuika kwakwe Kilisto, malagilo galenganile, kupala boa abaamini babekigwe bambone nnongi ja Nnoongo."},{"book":"Akaloma","chapter":"10","verse":"5","text":"Nhwalo gukutenda ilebe yapala Nnoongo kukujali malagilo, Musa aandika yene, “Mundu jwajoa jwalenganakia pagapala Malagilo malama.”"},{"book":"Akaloma","chapter":"10","verse":"6","text":"Nambu nhwalo gukutenda gapala Nnoongo ku ndela ja imani, ilenga yene, “Makalengaje umwojo gwinu, ‘Bene abapa kujenda mpaka kumbengu?’ Iboneka, munhuluya Kilisto pae,"},{"book":"Akaloma","chapter":"10","verse":"7","text":"na makalengaje, ‘Bene abapakuuluka mpaka kumambi?’ Iboneka, kunneta Kilisto kuboka kwa abawile.”"},{"book":"Akaloma","chapter":"10","verse":"8","text":"Majandiko Gachwapi galenga nyene, “Nhwalo gwenio gwa Nnoongo ubi papipi na mwenga, ubi nkano jinu na kumwojo gwinu” na gwenio nga imani ejitujitangacha."},{"book":"Akaloma","chapter":"10","verse":"9","text":"Anda nnyeketile kwa kano jinu kube Yesu nga Angwana nu kuamini kumwojo gwinu kube Nnoongo nganhyoya kuboka kwa abawile, mankomboka."},{"book":"Akaloma","chapter":"10","verse":"10","text":"Magambu umwojo mundu kuamini mpaka kujeketeligwa kube jwambone nnongi ja Nnoongo, na kwa kano mundu kujeketela mpaka koligwa."},{"book":"Akaloma","chapter":"10","verse":"11","text":"Majandiko Gachwapi galenga, “Kila ojwanhwamini Nnoongo akolaje oni.”"},{"book":"Akaloma","chapter":"10","verse":"12","text":"Nhwalo gongo kwa boa, kabe ulekinije kati ja Akayahudi na bandu banga Akayahudi, Angwana ba boa nga bamwe, bombe ukina muno kwa boa abannyopa."},{"book":"Akaloma","chapter":"10","verse":"13","text":"Magambu Majandiko Gachwapi galenga, “Kila mundu jwapakujopa ku liina lya Angwana, makomboligwa.”"},{"book":"Akaloma","chapter":"10","verse":"14","text":"Bannyopabole jwenio kongo kunhwaminije? Kabe, bunhwaminabo anda banajoaje nhwalo gwakwe? Na bajoabo nhwalo gwakwe anda abije mundu jukutangacha?"},{"book":"Akaloma","chapter":"10","verse":"15","text":"Na bandu batangachabo anda bakingigweje? Anda pagalenga Majandiko Gachwapi, “Kilebe chu kualala muno kuika kwa baba abatangacha Nhwalo Gwambone!”"},{"book":"Akaloma","chapter":"10","verse":"16","text":"Nambu boaje abajekatile Nhwalo Gwambone. Na Isaya alenga, “Angwana, nga beneke abaamine nhwalo gwito?”"},{"book":"Akaloma","chapter":"10","verse":"17","text":"Kuamini kuboke pu kujoa nhwalo, nu nhwalo gwenio uboke mulilobe lya Kilisto."},{"book":"Akaloma","chapter":"10","verse":"18","text":"Nambu ngonya, bo, bujoiningije nhwalo gwenio? Elo, bujoininge, anda Majandiko Gachwapi pagalenga,"},{"book":"Akaloma","chapter":"10","verse":"19","text":"Ngonya kabele, bo, iotwi kube bandu ba Kuisilaeli bamanyangitije? Mwene Musa nga jukutumbula kujanga,"},{"book":"Akaloma","chapter":"10","verse":"20","text":"Kabe Isaya ajiga kulenga,"},{"book":"Akaloma","chapter":"10","verse":"21","text":"Nambu kwa bandu ba Kuisilaeli alenga,"}]}