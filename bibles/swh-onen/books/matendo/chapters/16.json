{"data":[{"book":"Matendo","chapter":"16","verse":"1","text":"Paulo akafika Derbe na kisha Listra, ambako kulikuwa na mwanafunzi mmoja jina lake Timotheo, ambaye mama yake alikuwa Myahudi aliyeamini, lakini baba yake alikuwa Myunani."},{"book":"Matendo","chapter":"16","verse":"2","text":"Alikuwa amesifiwa sana na wale ndugu waliokuwa wameamini huko Listra na Ikonio"},{"book":"Matendo","chapter":"16","verse":"3","text":"Paulo alitaka Timotheo afuatane naye, hivyo akamchukua na kumtahiri kwa sababu ya Wayahudi waliokuwa wanaishi eneo lile kwa maana wote walimjua baba yake ni Myunani."},{"book":"Matendo","chapter":"16","verse":"4","text":"Walipokuwa wakienda mji kwa mji, wakawa wanawapa maamuzi yaliyotolewa na mitume na wazee huko Yerusalemu ili wayafuate."},{"book":"Matendo","chapter":"16","verse":"5","text":"Hivyo makanisa yakawa imara katika imani na kuongezeka kiidadi kila siku."},{"book":"Matendo","chapter":"16","verse":"6","text":"Paulo pamoja na wenzake wakasafiri sehemu za Frigia na Galatia, kwa kuwa Roho Mtakatifu hakuwaruhusu kulihubiri neno huko Asia."},{"book":"Matendo","chapter":"16","verse":"7","text":"Walipofika mpaka wa Misia, wakajaribu kuingia Bithinia lakini Roho wa Yesu hakuwaruhusu."},{"book":"Matendo","chapter":"16","verse":"8","text":"Kwa hiyo wakapita Misia, wakafika Troa."},{"book":"Matendo","chapter":"16","verse":"9","text":"Wakati wa usiku Paulo akaona maono, mtu wa Makedonia amesimama akimsihi, “Vuka uje huku Makedonia utusaidie.”"},{"book":"Matendo","chapter":"16","verse":"10","text":"Baada ya Paulo kuona maono haya, tulijiandaa kwa haraka kuondoka kwenda Makedonia tukiwa tumesadiki kuwa Mungu alikuwa ametuita kuhubiri habari njema huko."},{"book":"Matendo","chapter":"16","verse":"11","text":"Tukasafiri kwa njia ya bahari kutoka Troa na kwenda moja kwa moja hadi Samothrake, kesho yake tukafika Neapoli."},{"book":"Matendo","chapter":"16","verse":"12","text":"Kutoka huko tukasafiri hadi Filipi, mji mkuu wa jimbo hilo la Makedonia, uliokuwa koloni ya Warumi. Nasi tukakaa huko siku kadhaa."},{"book":"Matendo","chapter":"16","verse":"13","text":"Siku ya Sabato tukaenda nje ya lango la mji kando ya mto, mahali ambapo tulitarajia tungepata mahali pa kufanyia maombi. Tukaketi, tukaanza kuongea na baadhi ya wanawake waliokuwa wamekusanyika huko."},{"book":"Matendo","chapter":"16","verse":"14","text":"Mmoja wa wale wanawake waliotusikiliza aliitwa Lidia, mfanyabiashara wa nguo za zambarau, mwenyeji wa mji wa Thiatira, aliyekuwa mcha Mungu. Bwana akaufungua moyo wake akaupokea ujumbe wa Paulo."},{"book":"Matendo","chapter":"16","verse":"15","text":"Basi alipokwisha kubatizwa yeye na watu wa nyumba yake, alitukaribisha nyumbani kwake akisema, “Kama mmeona kweli mimi nimemwamini Bwana, karibuni mkae nyumbani mwangu.” Naye akatushawishi."},{"book":"Matendo","chapter":"16","verse":"16","text":"Siku moja, tulipokuwa tukienda mahali pa kusali, tulikutana na mtumwa mmoja wa kike ambaye alikuwa na pepo wa uaguzi. Naye alikuwa amewapa mabwana zake mapato makubwa ya fedha kwa ubashiri."},{"book":"Matendo","chapter":"16","verse":"17","text":"Huyu msichana alikuwa akimfuata Paulo na sisi akipiga kelele, “Watu hawa ni watumishi wa Mungu Aliye Juu Sana, wao wanawatangazieni njia ya wokovu.”"},{"book":"Matendo","chapter":"16","verse":"18","text":"Akaendelea kufanya hivi kwa siku nyingi, lakini Paulo akiwa ameudhika sana, akageuka na kumwambia yule pepo mchafu, “Ninakuamuru katika jina la Yesu Kristo, umtoke!” Yule pepo mchafu akamtoka saa ile ile."},{"book":"Matendo","chapter":"16","verse":"19","text":"Basi mabwana wa yule mtumwa wa kike walipoona kuwa tumaini lao la kuendelea kujipatia fedha limetoweka, wakawakamata Paulo na Sila wakawaburuta mpaka sokoni mbele ya viongozi wa mji."},{"book":"Matendo","chapter":"16","verse":"20","text":"Baada ya kuwafikisha mbele ya mahakimu wakawashtaki wakisema, “Hawa watu wanaleta ghasia katika mji wetu, nao ni Wayahudi."},{"book":"Matendo","chapter":"16","verse":"21","text":"Wanafundisha desturi ambazo sisi raiya wa Kirumi hatuwezi kuzikubali au kuzitimiza.”"},{"book":"Matendo","chapter":"16","verse":"22","text":"Umati wa watu waliokuwepo wakajiunga katika kuwashambulia Paulo na Sila na wale mahakimu wakaamuru wavuliwe nguo zao na wachapwe viboko."},{"book":"Matendo","chapter":"16","verse":"23","text":"Baada ya kuwachapa sana, wakawatupa gerezani na kumwagiza mkuu wa gereza awalinde kikamilifu."},{"book":"Matendo","chapter":"16","verse":"24","text":"Kufuata maelekezo haya, yule mkuu wa gereza akawaweka katika chumba cha ndani sana mle gerezani, na akawafunga miguu yao kwa minyororo."},{"book":"Matendo","chapter":"16","verse":"25","text":"Ilipokaribia usiku wa manane, Paulo na Sila walikuwa wakiomba na kuimba nyimbo za kumsifu Mungu, nao wafungwa wengine walikuwa wakiwasikiliza."},{"book":"Matendo","chapter":"16","verse":"26","text":"Ghafula pakatokea tetemeko kubwa la ardhi, hata msingi wa gereza ukatikisika. Mara milango ya gereza ikafunguka na ile minyororo iliyowafunga kila mmoja ikafunguka."},{"book":"Matendo","chapter":"16","verse":"27","text":"Yule mkuu wa gereza alipoamka na kuona milango ya gereza iko wazi, akachomoa upanga wake akataka kujiua, akidhani ya kuwa wafungwa wote wametoroka."},{"book":"Matendo","chapter":"16","verse":"28","text":"Lakini Paulo akapiga kelele kwa sauti kubwa, akasema, “Usijidhuru kwa maana sisi sote tuko hapa!”"},{"book":"Matendo","chapter":"16","verse":"29","text":"Yule askari wa gereza akaagiza taa ziletwe, akaingia ndani ya kile chumba cha gereza, akapiga magoti akitetemeka mbele ya Paulo na Sila."},{"book":"Matendo","chapter":"16","verse":"30","text":"Kisha akawaleta nje akisema, “Bwana zangu, nifanye nini nipate kuokoka?”"},{"book":"Matendo","chapter":"16","verse":"31","text":"Wakamjibu, “Mwamini Bwana Yesu Kristo, nawe utaokoka, pamoja na watu wa nyumbani mwako.”"},{"book":"Matendo","chapter":"16","verse":"32","text":"Wakamwambia neno la Bwana yeye pamoja na wote waliokuwako nyumbani mwake."},{"book":"Matendo","chapter":"16","verse":"33","text":"Wakati ule ule, yule mkuu wa gereza akawachukua, akawaosha majeraha yao, kisha akabatizwa yeye pamoja na wote waliokuwa nyumbani mwake bila kuchelewa."},{"book":"Matendo","chapter":"16","verse":"34","text":"Akawapandisha nyumbani mwake akawaandalia chakula, yeye pamoja na nyumba yake yote wakafurahi sana kwa kuwa sasa walikuwa wamemwamini Mungu."},{"book":"Matendo","chapter":"16","verse":"35","text":"Kulipopambazuka wale mahakimu wakawatuma maafisa wao kwa mkuu wa gereza wakiwa na agizo linalosema, “Wafungue wale watu, waache waende zao.”"},{"book":"Matendo","chapter":"16","verse":"36","text":"Mkuu wa gereza akamwambia Paulo “Mahakimu wameagiza niwaache huru, kwa hiyo tokeni na mwende zenu kwa amani.”"},{"book":"Matendo","chapter":"16","verse":"37","text":"Lakini Paulo akawaambia wale maafisa, “Wametupiga hadharani bila kutufanyia mashtaka na kutuhoji, nao wakatutupa gerezani, hata ingawa sisi ni raiya wa Rumi. Nao sasa wanataka kututoa gerezani kwa siri? Hapana! Wao na waje wenyewe watutoe humu gerezani.”"},{"book":"Matendo","chapter":"16","verse":"38","text":"Wale maafisa wakarudi na kuwaambia wale mahakimu maneno haya, wakaogopa sana walipofahamu kuwa Paulo na Sila ni raiya wa Rumi."},{"book":"Matendo","chapter":"16","verse":"39","text":"Kwa hiyo wakaja wakawaomba msamaha, wakawatoa gerezani, wakawaomba waondoke katika ule mji."},{"book":"Matendo","chapter":"16","verse":"40","text":"Baada ya Paulo na Sila kutoka gerezani walikwenda nyumbani kwa Lidia, ambapo walikutana na wale ndugu walioamini, wakawatia moyo, ndipo wakaondoka."}]}