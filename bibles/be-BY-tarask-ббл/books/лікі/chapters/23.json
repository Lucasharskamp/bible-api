{"data":[{"book":"ЛІКІ","chapter":"23","verse":"1","text":"І сказаў Валаам Валаку: пастаў мне тут сем ахвярнікаў і падрыхтуй мне сем цялят і сем бараноў."},{"book":"ЛІКІ","chapter":"23","verse":"2","text":"Валак зрабіў так, як казаў Валаам, і ўзьнесьлі Валак і Валаам па цяляці і па барану на кожным ахвярніку."},{"book":"ЛІКІ","chapter":"23","verse":"3","text":"І сказаў Валаам Валаку: пастой каля цэласпаленьня твайго, а я пайду; можа, Гасподзь выйдзе мне насустрач, і што Ён адкрые мне, я абвяшчу табе."},{"book":"ЛІКІ","chapter":"23","verse":"4","text":"І сустрэўся Бог з Валаамам, і сказаў яму Валаам: сем ахвярнікаў паставіў я і ўзьнёс па цяляці і па барану на кожным ахвярніку."},{"book":"ЛІКІ","chapter":"23","verse":"5","text":"І ўклаў Гасподзь слова ў вусны Валаамавыя і сказаў: вярніся да Валака і так кажы."},{"book":"ЛІКІ","chapter":"23","verse":"6","text":"І вярнуўся да яго, і вось, ён стаіць каля цэласпаленьня свайго, ён і ўсе князі Маавіцкія."},{"book":"ЛІКІ","chapter":"23","verse":"7","text":"І прамовіў прыпавесьць сваю і сказаў: зь Месапатаміі прывёў мяне Валак, цар Маава, ад гор усходніх: прыйдзі, пракляні мне Якава, прыйдзі, выкажы зло на Ізраіля!"},{"book":"ЛІКІ","chapter":"23","verse":"8","text":"Як пракляну я? Бог не праклінае яго. Як выкажу зло? Гасподзь не выказвае зла."},{"book":"ЛІКІ","chapter":"23","verse":"9","text":"Зь вяршыні скал бачу яго і з пагоркаў гляджу на яго: вось, народ жыве асобна і сярод народаў ня лічыцца."},{"book":"ЛІКІ","chapter":"23","verse":"10","text":"Хто палічыць пясок Якава і велічыню чацьвёртай часткі Ізраіля? Хай памрэ душа мая сьмерцю праведнікаў, і хай будзе скон мой, як і іхні!"},{"book":"ЛІКІ","chapter":"23","verse":"11","text":"І сказаў Валак Валааму: што ты са мною робіш? я ўзяў цябе, каб праклясьці ворагаў маіх, а ты, вось, дабраслаўляеш?"},{"book":"ЛІКІ","chapter":"23","verse":"12","text":"І адказваў ён і сказаў: ці не павінен я дакладна сказаць тое, што ўкладвае Гасподзь у вусны мае?"},{"book":"ЛІКІ","chapter":"23","verse":"13","text":"І сказаў яму Валак: ідзі са мною на другое месца, зь якога ты ўбачыш яго, але толькі частку яго ўбачыш, а ўсяго яго ня ўбачыш, і пракляні мне яго адтуль."},{"book":"ЛІКІ","chapter":"23","verse":"14","text":"І ўзяў яго на месца вартаўнікоў, на вяршыню гары Фасгі, і паставіў сем ахвярнікаў, і ўзьнёс па цяляці і па барану на кожным ахвярніку."},{"book":"ЛІКІ","chapter":"23","verse":"15","text":"І сказаў Валаку: пастой тут каля цэласпаленьня твайго, а я пайду туды насустрач."},{"book":"ЛІКІ","chapter":"23","verse":"16","text":"І сустрэўся Гасподзь з Валаамам, і ўклаў слова ў вусны ягоныя, і сказаў: вярніся да Валака і так кажы."},{"book":"ЛІКІ","chapter":"23","verse":"17","text":"І прыйшоў да яго, і вось, ён стаіць каля цэласпаленьня свайго, і зь ім князі Маавіцкія. І сказаў яму Валак: што сказаў Гасподзь?"},{"book":"ЛІКІ","chapter":"23","verse":"18","text":"Ён прамовіў прытчу сваю і сказаў: устань, Валак, і паслухай, уважай мне, сыне Сэпфораў."},{"book":"ЛІКІ","chapter":"23","verse":"19","text":"Бог не чалавек, каб няпраўду казаць, і ня сын чалавечы, каб Яму шкадаваць. Ці скажа Ён і ня зробіць? будзе казаць і ня выканае?"},{"book":"ЛІКІ","chapter":"23","verse":"20","text":"Вось, дабраслаўляць пачаў я, бо Ён дабраславіў, і я не магу зьмяніць гэтага."},{"book":"ЛІКІ","chapter":"23","verse":"21","text":"Ня відаць бяды ў Якаве, і ня прыкметна няшчасьця ў Ізраіле; Гасподзь, Бог ягоны, зь ім, і трубны царскі гук у яго;"},{"book":"ЛІКІ","chapter":"23","verse":"22","text":"Бог вывеў іх зь Егіпта, імклівасьць адзінарога ў яго;"},{"book":"ЛІКІ","chapter":"23","verse":"23","text":"няма чарадзейства ў Якаве і няма варажнечы ў Ізраілі. Сваім часам скажуць пра Якава і пра Ізраіля: вось, што творыць Бог!"},{"book":"ЛІКІ","chapter":"23","verse":"24","text":"Вось народ, як ільвіца ўстае, і як леў падымаецца; ня ляжа, пакуль ня зьесьць здабычы і пакуль не напэецца крыві забітых."},{"book":"ЛІКІ","chapter":"23","verse":"25","text":"І сказаў Валак Валааму: ні клясьці не кляні яго, ні дабраслаўляць не дабраслаўляй яго."},{"book":"ЛІКІ","chapter":"23","verse":"26","text":"І адказваў Валаам і сказаў Валаку: ці не казаў я табе, што я буду рабіць усё тое, што скажа мне Гасподзь?"},{"book":"ЛІКІ","chapter":"23","verse":"27","text":"І сказаў Валак Валааму: ідзі, я вазьму цябе на другое месца; можа, заўгодна будзе Богу, і адтуль праклянеш мне яго."},{"book":"ЛІКІ","chapter":"23","verse":"28","text":"І ўзяў Валак Валаама на верх Фегора, абернутага да пустыні."},{"book":"ЛІКІ","chapter":"23","verse":"29","text":"І сказаў Валаам Валаку: пастаў мне тут сем ахвярнікаў і падрыхтуй мне тут сем цялят і сем бараноў."},{"book":"ЛІКІ","chapter":"23","verse":"30","text":"І зрабіў Валак, як сказаў Валаам, і ўзьнёс па цяляці і барану на кожным ахвярніку."}]}