{"data":[{"book":"داوران","chapter":"2","verse":"1-2","text":"روزی فرشتهٔ خداوند از جلجال به بوکیم آمده، به قوم اسرائیل گفت: «من شما را از مصر به سرزمینی که وعدهٔ آن را به اجدادتان دادم آوردم و گفتم که هرگز عهدی را که با شما بسته‌ام نخواهم شکست، به شرطی که شما نیز با اقوامی که در سرزمین موعود هستند هم پیمان نشوید و مذبحهای آنها را خراب کنید؛ ولی شما اطاعت نکردید."},{"book":"داوران","chapter":"2","verse":"3","text":"پس من نیز این قومها را از این سرزمین بیرون نمی‌کنم و آنها چون خار به پهلوی شما فرو خواهند رفت و خدایان ایشان چون تله شما را گرفتار خواهند کرد.»"},{"book":"داوران","chapter":"2","verse":"4","text":"وقتی فرشته سخنان خود را به پایان رسانید، قوم اسرائیل با صدای بلند گریستند."},{"book":"داوران","chapter":"2","verse":"5","text":"آنها آن مکان را بوکیم2‏:5 «بوکیم» یعنی «کسانی که گریه می‌کنند». نامیده، در آنجا برای خداوند قربانی کردند."},{"book":"داوران","chapter":"2","verse":"6","text":"یوشع قوم اسرائیل را پس از ختم سخنرانی خود مرخص کرد و آنها رفتند تا زمینهایی را که به ایشان تعلق می‌گرفت، به تصرف خود درآورند."},{"book":"داوران","chapter":"2","verse":"7-9","text":"یوشع خدمتگزار خداوند، در سن صد و ده سالگی درگذشت و او را در ملکش در تمنه حارس واقع در کوهستان افرایم به طرف شمال کوه جاعش به خاک سپردند. قوم اسرائیل در طول زندگانی یوشع و نیز ریش‌سفیدان قوم که پس از او زنده مانده بودند و شخصاً اعمال شگفت‌انگیز خداوند را در حق اسرائیل دیده بودند، نسبت به خداوند وفادار ماندند."},{"book":"داوران","chapter":"2","verse":"10","text":"ولی سرانجام تمام مردم آن نسل مردند و نسل بعدی خداوند را فراموش کردند و هر آنچه که او برای قوم اسرائیل انجام داده بود، به یاد نیاوردند."},{"book":"داوران","chapter":"2","verse":"11","text":"ایشان نسبت به خداوند گناه ورزیدند و به پرستش بتهای بعل روی آوردند."},{"book":"داوران","chapter":"2","verse":"12","text":"آنها خداوند خدای پدران خود را که آنها را از مصر بیرون آورده بود ترک نموده، بتهای اقوام اطرافشان را عبادت و سجده می‌کردند، بنابراین خشم خداوند بر تمام اسرائیل افروخته شد،"},{"book":"داوران","chapter":"2","verse":"13","text":"زیرا آنها خداوند را ترک نموده، بتهای بعل و عشتاروت را عبادت کردند."},{"book":"داوران","chapter":"2","verse":"14","text":"پس خداوند آنها را به دست دشمنانشان سپرد تا غارت شوند، به حدی که توان مقابله با دشمنان را نداشتند."},{"book":"داوران","chapter":"2","verse":"15","text":"هرگاه قوم اسرائیل با دشمنان می‌جنگیدند، خداوند بر ضد اسرائیل عمل می‌کرد، همان‌طور که قبلاً در این مورد هشدار داده و قسم خورده بود. اما وقتی که قوم به این وضع فلاکت‌بار دچار گردیدند"},{"book":"داوران","chapter":"2","verse":"16","text":"خداوند رهبرانی فرستاد تا ایشان را از دست دشمنانشان برهانند."},{"book":"داوران","chapter":"2","verse":"17","text":"ولی از رهبران نیز اطاعت ننمودند و با پرستش خدایان دیگر، نسبت به خداوند خیانت ورزیدند. آنها برخلاف اجدادشان عمل کردند و خیلی زود از پیروی خداوند سر باز زده، او را اطاعت ننمودند."},{"book":"داوران","chapter":"2","verse":"18","text":"هر یک از رهبران در طول عمر خود، به کمک خداوند قوم اسرائیل را از دست دشمنانشان می‌رهانید، زیرا خداوند به سبب نالهٔ قوم خود و ظلم و ستمی که بر آنها می‌شد، دلش بر آنها می‌سوخت و تا زمانی که آن رهبر زنده بود به آنها کمک می‌کرد."},{"book":"داوران","chapter":"2","verse":"19","text":"اما وقتی که آن رهبر می‌مرد، قوم به کارهای زشت خود برمی‌گشتند و حتی بدتر از نسل قبل رفتار می‌کردند. آنها باز به سوی خدایان بت‌پرستان روی آورده، جلوی آنها زانو می‌زدند و آنها را عبادت می‌نمودند و با سرسختی به پیروی از رسوم زشت بت‌پرستان ادامه می‌دادند."},{"book":"داوران","chapter":"2","verse":"20","text":"پس خشم خداوند بر بنی‌اسرائیل افروخته شد و فرمود: «چون این قوم پیمانی را که با پدران ایشان بستم شکسته‌اند و از من اطاعت نکرده‌اند،"},{"book":"داوران","chapter":"2","verse":"21","text":"من نیز قبایلی را که هنگام فوت یوشع هنوز مغلوب نشده بودند، بیرون نخواهم کرد."},{"book":"داوران","chapter":"2","verse":"22","text":"بلکه آنها را برای آزمودن قوم خود می‌گذارم تا ببینم آیا آنها چون پدران خود، مرا اطاعت خواهند کرد یا نه.»"},{"book":"داوران","chapter":"2","verse":"23","text":"پس خداوند آن قبایل را در سرزمین کنعان واگذاشت. او ایشان را توسط یوشع به کلی شکست نداده بود و بعد از مرگ یوشع نیز فوری آنها را بیرون نکرد."}]}