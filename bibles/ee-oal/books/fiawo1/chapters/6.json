{"data":[{"book":"Fiawo 1","chapter":"6","verse":"1","text":"Le ƒe alafa ene blaenyilia me, le Israelviwo ƒe gododo le Egipte megbe, esi nye Solomo ƒe fiaɖuɖu le Israel ƒe ƒe enelia me le dzinu evelia, Zib me la, edze Yehowa ƒe gbedoxɔ la tutu gɔme."},{"book":"Fiawo 1","chapter":"6","verse":"2","text":"Gbedoxɔ si Fia Solomo tu na Yehowa la didi mita blaeve-vɔ-adre, keke mita asiekɛ eye wòkɔ mita wuietɔ̃ kple afã."},{"book":"Fiawo 1","chapter":"6","verse":"3","text":"Akpata si le gbedoxɔ la ƒe dodonuxɔ nu la didi sɔ kple gbedoxɔ la ƒe kekeme, si ƒe kekeme nye mita asiekɛ eye wòdo ɖe gbedoxɔ la ŋgɔ mita ene kple afã."},{"book":"Fiawo 1","chapter":"6","verse":"4","text":"Ewɔ fesre suesue siwo ƒe nugbɔ lɔ ɖe gotagome la ɖe gbedoxɔ la ŋu."},{"book":"Fiawo 1","chapter":"6","verse":"5","text":"Le gbedoxɔ la ƒe akpata gã kple xɔ titinatɔ ƒe gliwo megbe la, woɖo gli siwo me xɔŋuxɔewo le la ɖi godoo va kpe."},{"book":"Fiawo 1","chapter":"6","verse":"6","text":"Xɔ anyigbatɔ keke mita eve kple afã, xɔ titinatɔ keke mita etɔ̃ kloe eye xɔ tametɔ keke mita etɔ̃ kple nu sue aɖe. Le gbedoxɔ la godo la, eɖo gli kpui ƒo xlãe ale be womaŋɔ gbedoxɔ la ƒe gli la atsɔ naneke ade eme o."},{"book":"Fiawo 1","chapter":"6","verse":"7","text":"Wokpa kpe siwo ŋu dɔ wowɔ le gbedoxɔ la tutu me la le kpekuƒe la, ale womese zu, fia alo dɔwɔnu bubu aɖeke ŋu dɔ wɔwɔ ƒe ɖiɖi le xɔa tuƒe o."},{"book":"Fiawo 1","chapter":"6","verse":"8","text":"Wotoa gbedoxɔ la ƒe dziehe gome gena ɖe axadzixɔ anyigbatɔawo me. Atrakpui gɔdɔ̃gɔdɔ̃wo tso anyigbatɔawo me yi xɔtaxɔ gbãtɔwo me. Bubuwo hã gatso xɔtaxɔ eveliawo me yi etɔ̃liawo me."},{"book":"Fiawo 1","chapter":"6","verse":"9","text":"Esi wowu gbedoxɔa nu la, Solomo tsɔ sedati fa ɖe gliawo kple daɖedziawo kple sɔtiawo ŋu."},{"book":"Fiawo 1","chapter":"6","verse":"10","text":"Etu xɔŋuxɔewo ƒo xlã gbedoxɔ la, ɖe sia ɖe kɔ mita etɔ̃ eye wolé wo ɖe gbedoxɔ la ŋu kple sedatiwo."},{"book":"Fiawo 1","chapter":"6","verse":"11","text":"Yehowa ƒe nya va na Solomo be,"},{"book":"Fiawo 1","chapter":"6","verse":"12","text":"“Le gbedoxɔ si tum nèle ŋu la, ne èzɔ ɖe nye ɖoɖowo nu, nèwɔ nye kɔnuwo dzi, ne èlé nye sewo me ɖe asi eye nèwɔ wo dzi la, ekema mato dziwò awɔ ŋugbe si medo na fofowò, David la dzi."},{"book":"Fiawo 1","chapter":"6","verse":"13","text":"Manɔ Israelviwo dome eye nyemagblẽ wo ɖi akpɔ o.”"},{"book":"Fiawo 1","chapter":"6","verse":"14","text":"Ale Solomo wu gbedoxɔ la tutu nu mlɔeba."},{"book":"Fiawo 1","chapter":"6","verse":"15","text":"Efa sedaʋuƒowo ɖe gliawo ŋu le xɔawo me, tso anyigba ɖatɔ gbedoxɔ la ƒe dzisasã la eye wòɖo sesewuʋuƒowo ɖe gbedoxɔ la ƒe anyigba le xɔawo katã me."},{"book":"Fiawo 1","chapter":"6","verse":"16","text":"Eɖe mita asiekɛ ɖe gbedoxɔ la megbe eye wòtsɔ sedaʋuƒowo ma teƒe si wòɖe ɖe megbe la me tso anyigba ɖatɔ xɔ la ƒe dzisasã be wòanye xɔ anɔ gbedoxɔ la me, esia nye Kɔkɔeƒe ƒe Kɔkɔeƒe."},{"book":"Fiawo 1","chapter":"6","verse":"17","text":"Akpata si le Kɔkɔeƒe ƒe Kɔkɔeƒe la nu la didi mita ene kple afã."},{"book":"Fiawo 1","chapter":"6","verse":"18","text":"Le gbedoxɔ la me la, efa sedaʋuƒowo ɖe afi sia afi eye wòta goewo kple seƒoƒo siwo ke la ɖe ʋuƒoawo ŋu ale be nu sia nu si le gbedoxɔa me la nye sedaʋuƒo, gli aɖeke ŋuti medze o."},{"book":"Fiawo 1","chapter":"6","verse":"19","text":"Xɔ ememetɔ mee wotsɔ Aƒetɔ la ƒe nubablaɖaka la da ɖo."},{"book":"Fiawo 1","chapter":"6","verse":"20","text":"Xɔ sia me didi mita asiekɛ, keke mita asiekɛ eye wòkɔ mita asiekɛ. Etsɔ sika nyuitɔ fa ɖe gliawo kple dzisasã la ŋu. Solomo tsɔ sedati wɔ vɔsamlekpui da ɖe xɔ sia me,"},{"book":"Fiawo 1","chapter":"6","verse":"21","text":"Efa sika nyuitɔ ɖe gbedoxɔ la me, etsi sikakɔsɔkɔsɔ ɖe xɔ emetɔ ƒe ŋgɔgbe, afi si ŋu wòfa sika ɖo."},{"book":"Fiawo 1","chapter":"6","verse":"22","text":"Ale wòfa sika ɖe xɔ blibo la me. Efa sika ɖe vɔsamlekpui si le xɔa emetɔ me la hã ŋu."},{"book":"Fiawo 1","chapter":"6","verse":"23","text":"Wotsɔ amiti kpa kerubi eve eye Solomo tsɔ wo da ɖe Kɔkɔeƒe ƒe Kɔkɔeƒe la me. Ɖe sia ɖe kɔ mita ene kple afã."},{"book":"Fiawo 1","chapter":"6","verse":"24","text":"Kerubi gbãtɔ ƒe aʋala ɖeka didi mita etɔ̃, aʋala evelia didi mita atɔ̃ eye tso woƒe aʋalawo ƒe nugbɔ yi aʋala bubu gbɔ le mita ade."},{"book":"Fiawo 1","chapter":"6","verse":"25","text":"Eda wo ɖi ale be ɖeka ƒe aʋala tɔ gli le afii eye evelia hã ƒe aʋala tɔ gli le afi mɛ."},{"book":"Fiawo 1","chapter":"6","verse":"26","text":"Woƒe aʋala emetɔwo tɔ wo nɔewo le xɔ la titina."},{"book":"Fiawo 1","chapter":"6","verse":"27","text":"Woƒe aʋala ɖeka didi afɔ adre kple afã ale kerubi ɖeka kple eƒe aʋalawo ƒe kekeme de afɔ wuiatɔ̃."},{"book":"Fiawo 1","chapter":"6","verse":"28","text":"Kerubi eveawo sɔ goawo katã me. Efa sika ɖe ɖe sia ɖe ŋu."},{"book":"Fiawo 1","chapter":"6","verse":"29","text":"Ekpa kerubiwo, detiwo kple seƒoƒo siwo ke la ɖe gbedoxɔ la ƒe xɔ eveawo ƒe gliwo ŋu"},{"book":"Fiawo 1","chapter":"6","verse":"30","text":"eye wòfa sika ɖe xɔ eveawo ƒe anyigba."},{"book":"Fiawo 1","chapter":"6","verse":"31","text":"Ke hena mɔnu si ge ɖe Kɔkɔeƒe ƒe Kɔkɔeƒe la me la, etsɔ amiti sesẽ ƒe ʋuƒo kpa ʋɔtru si ŋena ɖe akpa eve la tsɔ xe mɔnu si ʋɔtruti atɔ̃ li na"},{"book":"Fiawo 1","chapter":"6","verse":"32","text":"eye wòkpa Kerubiwo, detiwo, seƒoƒo siwo ke la ɖe mɔnu la ƒe ʋɔtru eve siwo wòkpa kple amiti la ŋu hafi fa sika ɖe wo katã ŋu."},{"book":"Fiawo 1","chapter":"6","verse":"33","text":"Solomo tsɔ amiti wɔ ʋɔtruti eve siwo ƒe kɔkɔme sɔ kple woƒe kekeme la, na gbedoxɔ la ƒe mɔnu."},{"book":"Fiawo 1","chapter":"6","verse":"34","text":"Ewɔ ʋɔtru eve kple sesewuti eye wodana yia megbe le wo ɖokui si."},{"book":"Fiawo 1","chapter":"6","verse":"35","text":"Wokpa kerubiwo, detiwo kple seƒoƒo siwo ke la ɖe ʋɔtruawo ŋu eye wòfa sika ɖe wo ŋu."},{"book":"Fiawo 1","chapter":"6","verse":"36","text":"Etsɔ kpe fufu ɖoɖo etɔ̃ kple sedaʋuƒo ɖoɖo ɖeka fa ɖe akpata emetɔwo ƒe gli ŋu."},{"book":"Fiawo 1","chapter":"6","verse":"37","text":"Woɖo gbedoxɔ la gɔme anyi le dzinu evelia me le Solomo ƒe fiaɖuɖu ƒe ƒe enelia me."},{"book":"Fiawo 1","chapter":"6","verse":"38","text":"Wowu xɔ blibo la tutu nu le Solomo ƒe fiaɖuɖu ƒe ƒe wuiɖekɛlia ƒe ɣleti enyilia, Bul me. Ale gbedoxɔ la tutu xɔ ƒe adre."}]}