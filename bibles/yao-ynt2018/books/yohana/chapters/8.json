{"data":[{"book":"Yohana","chapter":"8","verse":"1","text":"Pakumala yeleyo Che Yesu ŵajawile ku chikwesya cha Miseituni."},{"book":"Yohana","chapter":"8","verse":"2","text":"Malaŵi jakwe kundaŵi pe, Che Yesu ŵajawile sooni pa Nyuumba ja Akunnungu. Ŵandu wose ŵansyungwile, nombewo ŵatemi ni kutanda kwajiganya."},{"book":"Yohana","chapter":"8","verse":"3","text":"Nipele Ŵakwiganya malajisyo pamo ni Mafalisayo ŵannyichenawo jwankongwe juŵakamwilwe ali nkutenda chikululu. Ŵanjimiche jwankongwe jo paujo pa ŵandu."},{"book":"Yohana","chapter":"8","verse":"4","text":"Nipele ŵambusisye Che Yesu, “Jwakwiganya, jwankongwe ju akamwilwe ali nkutenda chikululu."},{"book":"Yohana","chapter":"8","verse":"5","text":"Mmalajisyo getu che Musa ŵatulajisye yele, jwankongwe mpela aju aulajikwe kwa kuputikwa ni maganga. Nambi mmwejo nkuti uli?”"},{"book":"Yohana","chapter":"8","verse":"6","text":"Ŵatite yeleyo kuti ŵalinje Che Yesu akole chakumbechetela. Nambo Che Yesu ŵakoteme ni kulemba paasi ni chala chakwe."},{"book":"Yohana","chapter":"8","verse":"7","text":"Paŵapundile kumbusya, Che Yesu ŵajinamukwiche ni kwasalila, “Naga kwana mundu jwalijose mwa ŵanyamwe jwanganakola sambi aŵe jwaandanda kumponya liganga.”"},{"book":"Yohana","chapter":"8","verse":"8","text":"Nipele ŵakoteme sooni ni kulemba paasi."},{"book":"Yohana","chapter":"8","verse":"9","text":"Paŵapilikene yeleyo ŵatandite kutyoka jumo jumo achilongolelaga achachekulu. Che Yesu ŵasigele jikape ni jwankongwe jula ali ajimi palapala."},{"book":"Yohana","chapter":"8","verse":"10","text":"Ni Che Yesu paŵajinamukwiche ŵambusisye jwankongwe jula, “Amao, ŵandu ŵala alinji kwapi? Uli, ngapagwa jwanlamwile mmwejo?”"},{"book":"Yohana","chapter":"8","verse":"11","text":"Jwankongwe jula ŵajanjile, “Ambuje, ngapagwa namose jumo jwanamwile!” Nombe Che Yesu ŵansalile, “Uneji nombe ngangunlamula. Njaule, nambo kutandila sambano nkatenda sambi sooni.”"},{"book":"Yohana","chapter":"8","verse":"12","text":"Che Yesu ŵakungulwiche sooni ni ŵandu achitiji, “Uneji ndili lilanguka lya pachilambo pano. Mundu jwalijose jwakunguya uneji ngajenda mu chipi ng'o, nambo chakole ni lilanguka lya umi.”"},{"book":"Yohana","chapter":"8","verse":"13","text":"Nipele Mafalisayo ŵansalile, “Nkusala umboni wenu mwasyene, sambano umboni wenu uli wa unami.”"},{"book":"Yohana","chapter":"8","verse":"14","text":"Che Yesu ŵaajanjile, “Atamuno nasalaga umboni wangu nansyene, umboni wangu uli usyene ligongo uneji nakumanyi kungopochele ni kungwaula. Nambo mwanya ngankukumanyilila kungopochele ni kungwaula."},{"book":"Yohana","chapter":"8","verse":"15","text":"Ŵanyamwe nkulamula kwa ng'anisyo sya chiundu nambo uneji ngangunlamula mundu."},{"book":"Yohana","chapter":"8","verse":"16","text":"Naatamuno nalamulaga, ulamusi wangu uli usyene ligongo uneji ngangupanganya masengo jika, Atati ŵandumile une wo ali pamo ni une."},{"book":"Yohana","chapter":"8","verse":"17","text":"Ilembekwe mmalajisyo genu, umboni wa ŵandu ŵaŵili uli wa usyene."},{"book":"Yohana","chapter":"8","verse":"18","text":"Uneji ngusala umboni wangu nansyene, ni Atati ŵandumile nombe akusala umboni wangu.”"},{"book":"Yohana","chapter":"8","verse":"19","text":"Pelepo ŵambusisye, “Ana Atati ŵenu ali kwapi?” Che Yesu ŵajanjile, “Ŵanyamwe ngankuumanyilila uneji atamuno ngankummanyilila Atati ŵangu. Nkaamanyilile uneji nkaamanyilile Atati ŵangu nombe.”"},{"book":"Yohana","chapter":"8","verse":"20","text":"Che Yesu ŵaŵechete maloŵe go mu chuumba cha mbiko, paŵaliji nkwiganya pa Nyuumba ja Akunnungu. Ni nganapagwa mundu juŵankamwile pakuŵa katema kakwe kaliji kakanaŵe kwika."},{"book":"Yohana","chapter":"8","verse":"21","text":"Che Yesu ŵaasalile sooni, “Uneji ngwaula ni ŵanyamwe chimuusose, nambo chimmwe mu sambi syenu. Kungwaula uneji, ŵanyamwe ngankombola kwika.”"},{"book":"Yohana","chapter":"8","verse":"22","text":"Nipele, achakulu ŵa Ŵayahudi ŵatite, “Ana chaliulaje? Ana kwa ligongo chi akuti, ‘Kungwaula ŵanyamwe ngankombola kwika?’ ”"},{"book":"Yohana","chapter":"8","verse":"23","text":"Che Yesu ŵaasalile, “Ŵanyamwe nkopochele papapa pachilambo cha paasi, nambo uneji ngopochele kwinani. Ŵanyamwe nlinji ŵa pachilambo pano, nambo uneji nguniŵa jwa pachilambo pano."},{"book":"Yohana","chapter":"8","verse":"24","text":"Kwaligongo lyo nansalile kuti chimmwe mu sambi syenu. Pakuŵa ngankukulupilila kuti, ‘Uneji ndili jwelejo’ chimmwe mu sambi syenu.”"},{"book":"Yohana","chapter":"8","verse":"25","text":"Nombe ŵanyawo ŵambusisye, “Ana mmwejo ni ŵaani?” Che Yesu ŵajanjile, “Uneji ndili jwelejo, mpela inansalile chitandile kundanda!"},{"book":"Yohana","chapter":"8","verse":"26","text":"Ngwete yejinji yakuŵecheta ni kulamula nkati ŵanyamwe. Nambo ŵandumile une ali ŵausyene, none ngwasalila ŵandu wose ŵa pachilambo yeila pe imbilikene kutyochela kwa ŵelewo.”"},{"book":"Yohana","chapter":"8","verse":"27","text":"Ŵanyawo nganaimanyilila kuti Che Yesu ŵaŵechetaga nawo yankati ngani sya Akunnungu, Atati ŵao."},{"book":"Yohana","chapter":"8","verse":"28","text":"Nipele Che Yesu ŵaasalile, “Pachimunnyakule Mwana jwa Mundu, pelepo ni pachimmanyilile kuti, ‘Uneji ndili jwelejo,’ ni chimmanyilile kuti ngangupanganya chachili chose nansyene, nambo nguŵecheta yeila pe inyiganyikwe ni Atati."},{"book":"Yohana","chapter":"8","verse":"29","text":"Ŵandumile ŵala ali pamo ni uneji, nganaaneka jika, pakuŵa moŵa gose nguitendekanya aila yaikwanonyela.”"},{"book":"Yohana","chapter":"8","verse":"30","text":"Ŵandu ŵajinji ŵaŵampilikanile Che Yesu achiŵechetaga maloŵe ga ŵankulupilile."},{"book":"Yohana","chapter":"8","verse":"31","text":"Nipele Che Yesu ŵaasalile Ŵayahudi ŵaŵakulupilile ŵala kuti, “Mwaikamulichisyaga inanjigenye, chimme ŵakulijiganya ŵangu ŵa usyenesyene."},{"book":"Yohana","chapter":"8","verse":"32","text":"Chimuumanyilile usyene, ni usyene wo chiuntende ŵalecheleswe.”"},{"book":"Yohana","chapter":"8","verse":"33","text":"Nombe ŵanyawo ŵanjanjile, “Tuli uŵelesi u che Iblahimu ni nganituŵa achikapolo ŵa mundu jwalijose. Ana malumbo gakwe chichi pankuti, ‘Chinchilecheleswa?’ ”"},{"book":"Yohana","chapter":"8","verse":"34","text":"Che Yesu ŵaajanjile, “Ngunsalila isyene, mundu jwalijose jwakutendekanya sambi ali kapolo jwa sambi."},{"book":"Yohana","chapter":"8","verse":"35","text":"Kapolo ngakutama pamusi moŵa gose, nambo mwanache akutama pamusi moŵa gose."},{"book":"Yohana","chapter":"8","verse":"36","text":"Nipele Mwana annechelesyaga ŵanyamwe nombe chimbe ŵalecheleswe kusyenesyene."},{"book":"Yohana","chapter":"8","verse":"37","text":"Naimanyi kuti ŵanyamwe nlinji uŵelesi u che Iblahimu. Nambo nkusaka kumulaga ligongo nkugakana majiganyo gangu."},{"book":"Yohana","chapter":"8","verse":"38","text":"Uneji nguŵecheta aila pe yanosisye Atati ŵangu, nambo ŵanyamwe nkupanganya aila yansalile atati ŵenu.”"},{"book":"Yohana","chapter":"8","verse":"39","text":"Ŵanyawo ŵanjanjile, “Uweji Atati ŵetu ali che Iblahimu!” Che Yesu ŵaasalile, “Ŵanyamwe nkaŵe ŵanache ŵa che Iblahimu nkaitendekenye aila iŵaitendekenye che Iblahimu."},{"book":"Yohana","chapter":"8","verse":"40","text":"Uneji nansalile usyene unaupilikene kutyochela kwa Akunnungu, atamuno yeleyo ŵanyamwe nkusaka kumulaga. Che Iblahimu nganapanganya yeleyo!"},{"book":"Yohana","chapter":"8","verse":"41","text":"Ŵanyamwe nkutendekanya ilaila yaitesile atati ŵenu.” Ŵanyawo ŵansalile, “Uweji nganitupagwe kwa chikululu! Tukwete atati ŵamope, ŵelewo ali Akunnungu.”"},{"book":"Yohana","chapter":"8","verse":"42","text":"Che Yesu ŵaasalile, “Ikaŵe Akunnungu ali Atati ŵenu, nkaanonyele uneji pakuŵa uneji natyosile kwa Akunnungu ni sambano ndili papapa pepa. Nguniika kwa malamulo gangu nansyene nambo kwa malamulo ga ŵandumile une wo."},{"book":"Yohana","chapter":"8","verse":"43","text":"Ana kwachichi ngankugapilikanichisya ginguŵecheta ga? Ligongo ngankusaka kugapilikana maloŵe gangu."},{"book":"Yohana","chapter":"8","verse":"44","text":"Ŵanyamwe atati ŵenu Jwakulinga ni ŵanyamwe nkusaka kutendekanya yaikwanonyelesya atati ŵenu. Chitandile kundanda jwelejo ŵaliji jwakuulaga, ni nganawai kwima ku upande wa usyene, mwa jwelejo nganiupagwa usyene. Paakuŵecheta ya unami, akuŵecheta yatite kusyoŵelela, pakuŵa jwelejo ali jwa unami ni atati jwa unami wose."},{"book":"Yohana","chapter":"8","verse":"45","text":"Pakuŵa uneji ngunsalila usyene, ŵanyamwe ngankungulupilila."},{"book":"Yohana","chapter":"8","verse":"46","text":"Mwa ŵanyamwe nduni juchakombole kuŵalanga umboni kuti uneji ngwete sambi? Ana iŵaga nguŵecheta usyene, kwachichi ngankungulupilila?"},{"book":"Yohana","chapter":"8","verse":"47","text":"Ŵandu ŵa Akunnungu akugapilikana maloŵe gakuŵecheta Akunnungu, ŵanyamwe ngankupilikana pakuŵa ŵanyamwe nganimma ŵandu ŵa Akunnungu.”"},{"book":"Yohana","chapter":"8","verse":"48","text":"Ŵayahudi ŵanjanjile Che Yesu, “Ana nganitusala uchenene kuti mmwejo ndi Msamalia ni sooni nkwete lisoka?”"},{"book":"Yohana","chapter":"8","verse":"49","text":"Che Yesu ŵajanjile, “Uneji nganingola lisoka. Uneji ngwachimbichisya Atati ŵangu, nambo ŵanyamwe ngankunjimbichisya une."},{"book":"Yohana","chapter":"8","verse":"50","text":"Uneji ngangulisosela ukulu wangu nansyene. Apali jumo jwakuusosela ukulu wo, nombejo ali jwakulamula."},{"book":"Yohana","chapter":"8","verse":"51","text":"Ngunsalila isyene, mundu jwalijose jwakugakamulichisya majiganyo gangu ngaawa nambo chatame moŵa gose pangali mbesi.”"},{"book":"Yohana","chapter":"8","verse":"52","text":"Ŵayahudi ŵansalile Che Yesu, “Sambano twimanyi uchenene kuti mmwejo nkwete lisoka! Che Iblahimu ŵawile, ni ŵakulondola ŵa Akunnungu ŵawile iyoyo peyo, nomwe nkuti, ‘Mundu jwalijose agakamulichisyaga majiganyo gangu ngaawa!’"},{"book":"Yohana","chapter":"8","verse":"53","text":"Ana mmwejo nkulitenda ŵakulungwa kwapunda atati ŵetu che Iblahimu juŵawile jula? Natamuno ŵakulondola ŵa Akunnungu ŵawile nombewo. Sambano mmwejo nkulitenda ŵaani?”"},{"book":"Yohana","chapter":"8","verse":"54","text":"Che Yesu ŵajanjile, “Nalikusyaga une nansyene, ukulu wangu ngaŵa chindu. Atati ŵangu ŵankwaŵilanga Akunnungu ŵenu, ŵelewo ni ŵakungusya une."},{"book":"Yohana","chapter":"8","verse":"55","text":"Ŵanyamwe ngannaŵe kwamanyilila, nambo uneji naamanyi. Nombe nasalaga kuti ngangwamanyilila, chime jwaunami mpela ŵanyamwe. Uneji ngwamanyilila ni ngulikamulichisya liloŵe lyao."},{"book":"Yohana","chapter":"8","verse":"56","text":"Atati ŵenu che Iblahimu ŵasangalele aliwone lyuŵa lya kwika kwangu, nombewo ŵaliweni ni ŵasengwile.”"},{"book":"Yohana","chapter":"8","verse":"57","text":"Nipele Ŵayahudi ŵaasalile, “Mmwejo nkuti uli kuti mwaweni che Iblahimu nomwe nganinnyiche yaka makumi nsano?”"},{"book":"Yohana","chapter":"8","verse":"58","text":"Che Yesu ŵaasalile, “Ngunsalila isyene, akanaŵe kupagwa che Iblahimu uneji napali.”"},{"book":"Yohana","chapter":"8","verse":"59","text":"Pelepo ŵalokwete maganga achisakaga kwaponya, nambo Che Yesu ŵaalesile ni kutyoka pa Nyuumba ja Akunnungu."}]}