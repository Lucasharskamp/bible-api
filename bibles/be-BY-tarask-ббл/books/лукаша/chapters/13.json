{"data":[{"book":"ЛУКАША","chapter":"13","verse":"1","text":"У гэты час прыйшлі некаторыя і расказалі Яму пра Галілеянаў, чыю кроў Пілат зьмяшаў з ахвярамі іхнімі."},{"book":"ЛУКАША","chapter":"13","verse":"2","text":"Ісус сказаў ім на гэта: ці думаеце вы, быццам гэтыя Галілеяне сталі грашнейшыя за ўсіх Галілеянаў, што так пацярпелі?"},{"book":"ЛУКАША","chapter":"13","verse":"3","text":"Не, кажу вам; але калі не пакаецеся, усе гэтак сама загінеце."},{"book":"ЛУКАША","chapter":"13","verse":"4","text":"Альбо, ці думаеце, што тыя васямнаццаць чалавек, на якіх упала вежа Сілаамская і забіла іх, былі вінаватыя больш за ўсіх, хто жыве ў Ерусаліме?"},{"book":"ЛУКАША","chapter":"13","verse":"5","text":"Не, кажу вам; але калі не пакаецеся, усе гэтак сама загінеце."},{"book":"ЛУКАША","chapter":"13","verse":"6","text":"І сказаў гэтую прытчу: нехта меў у сваім вінаградніку пасаджаную смакоўніцу, і прыйшоў шукаць плоду на ёй, і не знайшоў;"},{"book":"ЛУКАША","chapter":"13","verse":"7","text":"і сказаў вінаградару: вось, я трэйці год прыходжу шукаць плоду на гэтай смакоўніцы і не знаходжу; сьсячы яе, навошта яна і зямлю займае?"},{"book":"ЛУКАША","chapter":"13","verse":"8","text":"Але той сказаў яму ў адказ: спадару! пакінь яе і на сёлета, пакуль я акапаю яе і абкладу гноем:"},{"book":"ЛУКАША","chapter":"13","verse":"9","text":"ці ня ўродзіць плоду; калі ж не, налета сьсячэш яе."},{"book":"ЛУКАША","chapter":"13","verse":"10","text":"У адной сынагозе Ён вучыў у суботу;"},{"book":"ЛУКАША","chapter":"13","verse":"11","text":"там была жанчына, якая васямнаццаць гадоў мела духа немачы: яна была скурчаная і не магла выпрастацца."},{"book":"ЛУКАША","chapter":"13","verse":"12","text":"Ісус, угледзеўшы яе, падышоў і сказаў ёй: жанчына! ты вызваляешся ад ндужы тваёй."},{"book":"ЛУКАША","chapter":"13","verse":"13","text":"І ўсклаў на яе рукі; і яна адразу выпрасталася і пачала славіць Бога."},{"book":"ЛУКАША","chapter":"13","verse":"14","text":"Пры гэтым начальнік сынагогі, абураючыся, што Ісус ацаліў у суботу, сказаў люду: ёсьць шэсьць дзён, у якія можна рабіць: у тыя і прыходзьце ацаляцца, а ня ў дзень суботні."},{"book":"ЛУКАША","chapter":"13","verse":"15","text":"Гасподзь сказаў яму ў адказ: крывадушнік! ці не адвязвае кожны з вас вала свайго альбо асла ад ясьляў у суботу, і ці не вядзе паіць?"},{"book":"ЛУКАША","chapter":"13","verse":"16","text":"а гэтую дачку Абрагамаву, якую зьвязаў сатана вось ужо васямнаццаць гадоў, ці ня трэба было вызваліць яе ад повязяў тых у дзень суботні?"},{"book":"ЛУКАША","chapter":"13","verse":"17","text":"І калі казаў Ён гэта, усе супраціўнікі Ягоныя пасароміліся; і ўвесь люд радаваўся за ўсе слаўныя дзеі Ягоныя."},{"book":"ЛУКАША","chapter":"13","verse":"18","text":"А Ён сказаў: на што падобнае Царства Божае, і да чаго прыпадобню яго?"},{"book":"ЛУКАША","chapter":"13","verse":"19","text":"яно падобнае на зерне гарчычнае, якое, узяўшы, чалавек пасадзіў у садзе сваім: і вырасла, і зрабілася вялікім дрэвам, і птушкі нябесныя хаваліся ў гольлі яго."},{"book":"ЛУКАША","chapter":"13","verse":"20","text":"Яшчэ сказаў: да чаго прыпадобню Царства Божае?"},{"book":"ЛУКАША","chapter":"13","verse":"21","text":"Яно падобнае на закваску, якую жанчына, узяўшы, паклала ў тры меры мукі, пакуль не закісла ўсё."},{"book":"ЛУКАША","chapter":"13","verse":"22","text":"І праходзіў гарадамі і селішчамі, вучачы і кіруючыся да Ерусаліма."},{"book":"ЛУКАША","chapter":"13","verse":"23","text":"Нехта сказаў Яму: Госпадзе! няўжо мала тых, што ратуюцца? А Ён сказаў ім:"},{"book":"ЛУКАША","chapter":"13","verse":"24","text":"імкнецеся ўвайсьці праз вузкую браму, бо, маўляю вам, многія паспрабуюць увайсьці і ня здолеюць."},{"book":"ЛУКАША","chapter":"13","verse":"25","text":"Калі гаспадар дома ўстане і зачыніць дзьверы, тады вы, стоячы знадворку, пачняце стукаць у дзьверы і казаць: «Госпадзе! Госпадзе! адчыні нам», але Ён скажа вам у адказ: «ня ведаю вас, адкуль вы»;"},{"book":"ЛУКАША","chapter":"13","verse":"26","text":"тады пачняце казаць: «мы елі і пілі перад Табою, і на вуліцах нашых вучыў Ты»."},{"book":"ЛУКАША","chapter":"13","verse":"27","text":"Але Ён скажа: «кажу вам: ня ведаю вас, адкуль вы; адыдзеце ад Мяне ўсе, хто ўчыняе няпраўду»."},{"book":"ЛУКАША","chapter":"13","verse":"28","text":"Там будзе плач і скрыгат зубоў, калі ўбачыце Абрагама, Ісаака і Якава і ўсіх прарокаў у Царстве Божым, а сябе выгнанцамі."},{"book":"ЛУКАША","chapter":"13","verse":"29","text":"І прыйдуць з усходу і з захаду, і поўначы і поўдня і ўзьлягуць у Царстве Божым."},{"book":"ЛУКАША","chapter":"13","verse":"30","text":"І вось, ёсьць апошнія, што будуць першымі, і ёсьць першыя, што будуць апошнімі."},{"book":"ЛУКАША","chapter":"13","verse":"31","text":"У той дзень прыйшлі некаторыя фарысэі і казалі Яму: выйдзі адгэтуль, бо Ірад хоча забіць Цябе."},{"book":"ЛУКАША","chapter":"13","verse":"32","text":"І сказаў ім: ідзеце, скажэце гэтаму лісу: вось, выганяю нячыстых і аздараўляю сёньня і ў наступны дзень, і ў трэйці дзень скончу;"},{"book":"ЛУКАША","chapter":"13","verse":"33","text":"а зрэшты, мне трэба хадзіць сёньня, заўтра і ў наступны дзень, бо ня бывае, каб прарок загінуў па-за Ерусалімам."},{"book":"ЛУКАША","chapter":"13","verse":"34","text":"Ерусаліме, Ерусаліме, што забіваеш прарокаў і камянямі пабіваеш пасланых да цябе! колькі разоў хацеў я сабраць дзяцей тваіх, як птушка птушанят сваіх пад крылы, і вы не схацелі!"},{"book":"ЛУКАША","chapter":"13","verse":"35","text":"Вось, застаецца вам дом ваш пусты, маўляю бо вам, што вы ня ўбачыце Мяне, пакуль ня прыйдзе час, калі скажаце: дабраславёны Той, Хто ідзе ў імя Госпада!"}]}