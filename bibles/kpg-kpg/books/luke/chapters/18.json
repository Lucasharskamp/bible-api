{"data":[{"book":"Luke","chapter":"18","verse":"1","text":"Jesus gaa kai dana ala kai gi ana dama agoago belee aago digaula gi di hai dalodalo i nia madagoaa huogodoo, gi de paagege digaula."},{"book":"Luke","chapter":"18","verse":"2","text":"Mee ga helekai, “I lodo dahi waahale nogo iai tangada hai gabunga, dela hagalee madagu i God, ge hagalee hagabau nia daangada."},{"book":"Luke","chapter":"18","verse":"3","text":"Di ahina guu made dono lodo i lodo di waahale deelaa, ga hanimoi gi mee, e dangidangi i di tonu, bolo gi hagamaamaa ina eia, e hai gii donu tangada dela e hai baahi ang gi deia."},{"book":"Luke","chapter":"18","verse":"4","text":"Gu waalooloo gei tangada hai gabunga deelaa digi haga gila ina tangidangi a maa. Muli mai hua, gei tangada hai gabunga gaa bida hagamaanadu i ono lodo boloo, ‘Au tangada hagalee madagu i God, ge hagalee hagabau nia daangada,"},{"book":"Luke","chapter":"18","verse":"5","text":"gei di maa nia haingadaa huogodoo di ahina deenei e haga deaadee au, au ga wanga gi mee di tonu, gi de hani hanimoi hua a mee, ga hagabuhi au!’”"},{"book":"Luke","chapter":"18","verse":"6","text":"Gei Tagi ga helekai, “Hagalongo gi nnelekai tangada hai gabunga huaidu deelaa."},{"book":"Luke","chapter":"18","verse":"7","text":"E hai behee? God la ga hagalee gabunga hagamaamaa ana daangada donu ala e tangi ang gi de Ia i nia hagamaamaa i di boo mo di aa? Mee ga hagalee duai dana hagamaamaa digaula!"},{"book":"Luke","chapter":"18","verse":"8","text":"Au e hagi adu gi goodou bolo Mee ga gabunga gii hai be nia hiihai digaula, ge e hai hogi gi limalima. Malaa, Tama Tangada la ga gidee di hagadonu i henuailala i dono hanimoi?”"},{"book":"Luke","chapter":"18","verse":"9","text":"Jesus ne kai labelaa dana ala kai i digau ala e hai bolo ginaadou e donu ge humalia, ge mmada hagahuaidu gi digau huogodoo ala i golo."},{"book":"Luke","chapter":"18","verse":"10","text":"Mee ga helekai, “Nia daane dogolua ne hula gi di Hale Daumaha belee dalodalo. Tangada e dahi di Pharisee, gei di hoo o maa la tangada hagabudu dagitedi."},{"book":"Luke","chapter":"18","verse":"11","text":"“Di Pharisee le e duu madatanga i daha modogoia, ga dalodalo boloo, ‘Au e danggee adu gi di Goe, meenei God, au hagalee hagagailaa, hagalee hai mee hala, be e hai be di manu be digau ala i golo. Au e danggee adu gi di Goe, au hagalee hai be tangada hagabudu dagitedi deelaa."},{"book":"Luke","chapter":"18","verse":"12","text":"Au e noho haga onge i nia laangi e lua i lodo tabu e dahi, gei au e gowadu gi di goe dahi baahi madangaholu o agu bahihadu ala e ulu mai.’"},{"book":"Luke","chapter":"18","verse":"13","text":"“Tangada hagabudu dagitedi le e duu madatanga i daha, ge hagalee hila gi di langi, geia ga paapaa dono hadahada, ga helekai boloo, ‘God, aloho mai gi di au, tangada huaidu!’”"},{"book":"Luke","chapter":"18","verse":"14","text":"Jesus ga helekai, “Au e hagi adu gi goodou bolo tangada hagabudu dagitedi la ne donu i baahi o God i mua dono hana gi dono hale, hagalee go di Pharisee. Idimaa, digau ala bolo ginaadou digau aamua, le e hai gii hila gi lala, gei digau ala e hila gi lala, le e hai gi aamua.”18.14 Matthew 23.12; Luke 14.11"},{"book":"Luke","chapter":"18","verse":"15","text":"Nia daangada ne laha mai nadau dama gi Jesus belee dugu ono lima gi nadau nua. Nia dama agoago a Maa ga gidee, gaa wwou gi digaula."},{"book":"Luke","chapter":"18","verse":"16","text":"Gei Jesus ga gahi mai nia dama, ga helekai, “Duguina mai nia dama gi lloomoi gi di Au. Hudee abaabalia digaula, idimaa, Teenua King o God la ni digau ala e lligi beenei."},{"book":"Luke","chapter":"18","verse":"17","text":"Au e hagi adu di tonu bolo tangada dela hagalee kae Teenua King o God be di tama dulii, geia e deemee di ulu i Teenua King o God.”"},{"book":"Luke","chapter":"18","verse":"18","text":"Tangada aamua o Judea ga heeu gi Jesus, “Tangada Agoago humalia, au e hai dagu aha, gei au ga hai mee gi di mouli dee odi?”"},{"book":"Luke","chapter":"18","verse":"19","text":"Jesus ga helekai, “Goe e hai bolo Au tangada humalia eiaha? Ma tangada e humalia ai, go God hua modogoia e humalia."},{"book":"Luke","chapter":"18","verse":"20","text":"Goe e iloo nia haganoho boloo,"},{"book":"Luke","chapter":"18","verse":"21","text":"Gei taane deelaa ga helekai, “Au gu daudali nnaganoho aanei huogodoo, aga i dogu damagiigi.”"},{"book":"Luke","chapter":"18","verse":"22","text":"Jesus ga longono ia nia mee aanei, ga helekai gi mee, “Di mee e dahi i golo e hai gii hai kooe: Huia gi daha au mee huogodoo ala e hai mee ginai. Wanga ina nia bahihadu gi digau hagaloale, gei goe ga hai mee gi nia maluagina ala i di langi, hanimoi, daudalia mai au.”"},{"book":"Luke","chapter":"18","verse":"23","text":"Taane deenei ne longono, gei mee gu manawa gee huoloo, i mee tangada maluagina huoloo."},{"book":"Luke","chapter":"18","verse":"24","text":"Jesus gaa mmada gi mee dela gu lodo huaidu, ga helekai, “E haingadaa huoloo go digau maluagina i di nadau ulu i Teenua King o God."},{"book":"Luke","chapter":"18","verse":"25","text":"E mada haingadaa go tangada maluagina i dono ulu i Teenua King o God, i di ‘camel’ ma ga ulu i di bongoo di iwi dui mee.”"},{"book":"Luke","chapter":"18","verse":"26","text":"Digau ala ne longono telekai a maa, ga heeu gi Mee, “Malaa, koai dela e mee di mouli?”"},{"book":"Luke","chapter":"18","verse":"27","text":"Jesus ga helekai, “Nia mee ala e haingadaa i baahi nia daangada, le e haingoohia hua i baahi o God.”"},{"book":"Luke","chapter":"18","verse":"28","text":"Gei Peter ga helekai, “Mmada, gimaadou gu diiagi madau hale belee daudali Goe.”"},{"book":"Luke","chapter":"18","verse":"29","text":"Jesus ga helekai, “Au e hagi adu gi goodou di tonu bolo tangada ma ga diiagi dono hale, dono lodo, ono duaahina daane, ono maadua, ana dama idimaa go Teenua King o God,"},{"book":"Luke","chapter":"18","verse":"30","text":"geia e hai mee gi nia mee e logo i di mouli dolomeenei mo di mouli e dee odi dela ga hanimoi.”"},{"book":"Luke","chapter":"18","verse":"31","text":"Jesus gaa lahi ana dama agoago dilongoholu maa lua gi mada ginaadou, ga helekai gi digaula, “Hagalongo, gidaadou e hula gi Jerusalem, di gowaa dela ga kila aga nia helekai huogodoo nia soukohp i di gili Tama Tangada."},{"book":"Luke","chapter":"18","verse":"32","text":"Mee gaa wanga gi digau tuadimee ga haganneennee, ga hagahuaidu, ga buibui ginai nia haawale."},{"book":"Luke","chapter":"18","verse":"33","text":"Digaula ga haga mamaawa a Mee, ga daaligi a Mee gii made, gei muli nia laangi e dolu, Mee ga mouli aga.”"},{"book":"Luke","chapter":"18","verse":"34","text":"Gei nia dama agoago a Maa e de iloo ana helekai, idimaa nia hadinga o ana helekai la gu hagammuni i digaula, gei digaula e de iloo be Jesus e helehelekai i di aha."},{"book":"Luke","chapter":"18","verse":"35","text":"Jesus ne hanimoi ga hoohoo gi Jericho, gei tangada deegida e noho i taalinga di ala, e madamadau ana mee."},{"book":"Luke","chapter":"18","verse":"36","text":"Taane deenei ga longono di longoaa digau dogologo ala e hula dalia a Mee, ga heeu, “Ma di aha deenei?”"},{"book":"Luke","chapter":"18","verse":"37","text":"Digaula ga helekai, “Jesus o Nazareth deenei e hana.”"},{"book":"Luke","chapter":"18","verse":"38","text":"Mee gaa wolo gi nua, “Jesus! Tama a David! Aloho mai gi di au!”"},{"book":"Luke","chapter":"18","verse":"39","text":"Digau ala e hula i mua o Jesus gaa wwou gi mee, ga helekai bolo gi hudee leelee, gei mee koia ne wolowolo gi nonua, “Tama a David, aloho mai gi di au!”"},{"book":"Luke","chapter":"18","verse":"40","text":"Gei Jesus gaa duu, ga helekai bolo gi laha mai taane deegida gi de Ia. Jesus ga heeu gi mee,"},{"book":"Luke","chapter":"18","verse":"41","text":"“Ma di aha dela e hiihai ginai goe bolo Au gi heia adu?”"},{"book":"Luke","chapter":"18","verse":"42","text":"Jesus ga helekai gi mee, “Mmada! Do hagadonu guu hai goe gi humalia.”"},{"book":"Luke","chapter":"18","verse":"43","text":"Di madagoaa hua deelaa, taane gu gidee tangada, ga daudali a Jesus mo di danggee ang gi God. Digau huogodoo ala ne mmada gi di mee deenei, la gu hagaamu a God."}]}