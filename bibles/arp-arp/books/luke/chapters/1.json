{"data":[{"book":"Luke","chapter":"1","verse":"1","text":"Hanau waunauthathee hadnedanuu hejadenenau hadjenanuu hauthase vavesee hauthedau hena hayauhuhau nanāe hājavaānethauwuthajauthaunin,"},{"book":"Luke","chapter":"1","verse":"2","text":"Hasevenānauau nanaa hehethee jasesee vasesā hāenuu nau nejaanuu hanadedaunau;"},{"book":"Luke","chapter":"1","verse":"3","text":"Hasethajaunau hethadee heee nananenau jea, vavesethaugudenau vahee hayauhuhau hehetheejasesee hadnewauthaunauwunathane nedānee, javaānethadee Theauthenus,"},{"book":"Luke","chapter":"1","verse":"4","text":"Hadeaenauwu hethauwuu hena hayauhuhau nesechauhauthehane."},{"book":"Luke","chapter":"1","verse":"5","text":"Hena hese Herod, naja Judea, jasaa vevethahehe Zacharias haseede, hadauchunanede Abia: nau henene hedaunāhene Aarauneau, nau heneseedaunin Elisabeth."},{"book":"Luke","chapter":"1","verse":"6","text":"Nau haenesauuthāhenauau hathaāhenith Hejavaneauthu, thaunaugudethee vahee nanavaavedaunau nau hauchuwudaunau Vahadāde dejauthauwuvade."},{"book":"Luke","chapter":"1","verse":"7","text":"Nau hehauwunesaunenauau, hanau henee hehauwunesaune Elisabeth; nau wauwu haenesauu vaehahenenauau."},{"book":"Luke","chapter":"1","verse":"8","text":"Nau hethauwuu, henee daunausuvadanedaude hathaāhenith Hejavaneauthu hāenauauchaude,"},{"book":"Luke","chapter":"1","verse":"9","text":"Nesedaunethe vevethahehehau, nesedaude hadnejaāde yehauthe hevadannauauwunene Vahadāhenith."},{"book":"Luke","chapter":"1","verse":"10","text":"Nau haunauude henanedanede haevevethahedaune jathee nauauchuu jaa."},{"book":"Luke","chapter":"1","verse":"11","text":"Nau haenauhauva hautheaune Vahadāde haetheaugune hejavese jaanaa."},{"book":"Luke","chapter":"1","verse":"12","text":"Nau hāenauhauwaude Zacharias, haejanethajau, nau nāthajaude haeedasaa."},{"book":"Luke","chapter":"1","verse":"13","text":"Hau nuu hautheaune, jevanāthajau hathāhuk, Zacharias: havevethahede nanedauwuhuu; nau hadasea Elisabeth hadjanesewaude hāau, nau Jaun hadeseau."},{"book":"Luke","chapter":"1","verse":"14","text":"Nau nananin hadaunauwuthajau nau hadeneethajau; nau hadnewauthathee neethajauthee hāejanesee."},{"book":"Luke","chapter":"1","verse":"15","text":"Hanau haudvasāthaa hathaāhenith Vahadāhenith, nau haudnehauwuvane daudause dadajevenenaje, wauāthe neauthunaje; nau haudnechauchaunaudede Hevadanauwauthauwunene Hejavaneauthu, haa hehethee hāejanesee."},{"book":"Luke","chapter":"1","verse":"16","text":"Nau haudnewauthaa dāeyaunenede Israel hadjaechuwauyāaunaude hesee Vahadāhenith Henesaunaunenau."},{"book":"Luke","chapter":"1","verse":"17","text":"Nau haudnedauwaunaude nauguu Vadanauwauthauwu nau neesenaudāhenith Elias hadjaechuwauyāauau vadauhau henesaunaunenau hesee dāeyaunauauau nau nejenedauvathee gaugauuthajaudenau hadauethadee; hadnesaanudede henanedanede hesanaa hesee Vahadāhenith."},{"book":"Luke","chapter":"1","verse":"18","text":"Nau Zacharias naudedusaene nuu? wauwu vanaehahenenau nau nadasea wauwu vadavehahenede, hathauhuk hautheaune."},{"book":"Luke","chapter":"1","verse":"19","text":"Nau hautheaune hanaāauchuhananadethāde, Nananenau Gabriel henee theaugudaunauau hathaāhede Hejavaneauthau; nau janeautheavānau haudnāedauwunathana, nau hadnauhauthehathana nuu neethajaude waunauyauau."},{"book":"Luke","chapter":"1","verse":"20","text":"Nau, naune, nananin haudnejanadene nau haudnehauwuneanade, haunaude hese nuu hayauhuhau nauauchaugu hethauwuu, hanau nananin daujethauwaudauwu nadanadede, nuu hadnethauwunauauchuu nauauchaugaune."},{"book":"Luke","chapter":"1","verse":"21","text":"Nau henanedanede haedauyauhauvanauau Zacharias, nau haegaugauanadauwu henee dauguthetheaugude vadannauauwuu."},{"book":"Luke","chapter":"1","verse":"22","text":"Nau hāejenauāhede, haejeneanadetha: nau haeaenauwu daunauhauthāde vadannauauwuu: haevathasauwuna nau haejanade."},{"book":"Luke","chapter":"1","verse":"23","text":"Nau hethauwuu, henee, chauchaunu hese hāesevadanedaude haeyehau hesee nehayau hedauauwuu."},{"book":"Luke","chapter":"1","verse":"24","text":"Nau heee hena hese henene Elisabeth hanaāenesaunenith, nau haegauduse nehayau hayauthaunenethe hesese heee, hanaāenehede,"},{"book":"Luke","chapter":"1","verse":"25","text":"Hesau Vahadāde naasehānau hesee hāedaugauhauvānau hadgudanauwunānau nāedayāhede henanedaa."},{"book":"Luke","chapter":"1","verse":"26","text":"Nau nanedaudauchuauwaude hesese hautheaun Gabriel haejeautheawau hehethee Hejavaneauthu hesee hedan Gananee haseenaugu Nazareth,"},{"book":"Luke","chapter":"1","verse":"27","text":"Hesāhedāeyaun haeenenehauwaune henanin Joseph haenaneeseenith, hehethee hedauauwuu David; nau hesāhedāeyaun Mare haenaaseede."},{"book":"Luke","chapter":"1","verse":"28","text":"Nau hautheaun haeedasaa, nau hanaāenehethāde, Haunauwuthajau, nananin vechauthane, Vahadāde hanedaudaunāne: hauwunaunane hesānaa."},{"book":"Luke","chapter":"1","verse":"29","text":"Nau hāenauhauwaude, haejanethajaude hedanadedaunin, nau haegaugauanade daun hadnesenaunenechuhude nuu hadnesauau."},{"book":"Luke","chapter":"1","verse":"30","text":"Nau hautheaun, Jevanāthajau, hathāhuk, Mare: hanau nananin vechauthāne Hejavaneauthau."},{"book":"Luke","chapter":"1","verse":"31","text":"Nau, naune, nananin hadnenesaunin, nau hadneahene, nau JESUS hadeseau."},{"book":"Luke","chapter":"1","verse":"32","text":"Hadvasāthaa, nau Vāā Hejavaa hadethauva: nau Vahadāde Hejavaneauthau hadvenaude naja theaugudau henesaunaune David:"},{"book":"Luke","chapter":"1","verse":"33","text":"Nau hadnajawaudauau hededanin Jacob jethauujenee; nau henajanede hadnehauwuthauuvadauaune."},{"book":"Luke","chapter":"1","verse":"34","text":"Hanaāenehethaude Mare nuu hautheaune, Haddusenesau nuu hanau nāhauwāenaunau henane?"},{"book":"Luke","chapter":"1","verse":"35","text":"Nau hautheaun hanaāauchuhananadethāde, Hejavaneauthau Hevadanauwauthauwu hadnedasāne: nau naunauthauau Hejavaa haddugauyāaunāne; henaheee jea henee Naunaudāde hadnenesaunewaude Heau Hejavaneauthau hadnethade."},{"book":"Luke","chapter":"1","verse":"36","text":"Nau, naune, have Elisabeth, jea wauwu henesaunede hadneahede wauwu dauvadavehahenede: nau nuu nanedaudauchunethe hesese wauwu hehauwunesaune neethade."},{"book":"Luke","chapter":"1","verse":"37","text":"Hanau Hejavaneauthau vahee neneedede hayauhuhau."},{"book":"Luke","chapter":"1","verse":"38","text":"Nau naune, Vahadāde daununānau hahagu Mare, hadnaasauau nuu hasenehene, nau hautheaun hanaāenauthāde."},{"book":"Luke","chapter":"1","verse":"39","text":"Nau Mare hanaāethauwauthede hena hese, nau hanaāehaude jauaudanenauauwuu nauhauhaunee hesee hedan Juda;"},{"book":"Luke","chapter":"1","verse":"40","text":"Nau hanaejedāde hedauauwunene Zacharias, nau haenaunenechautha Elisabeth."},{"book":"Luke","chapter":"1","verse":"41","text":"Nau hethauwuu, henee, Elisabeth hāenedauwauthaude daunaunenechuhunith Mare, dāeyaunaa haenauauwuja hethauwaudauau; nau Elisabeth haeechauchaunaude Vadanauwauthauwu:"},{"book":"Luke","chapter":"1","verse":"42","text":"Nau haevasanade, nau hanaāenehede, Hauwunaunane hesānaa, nau hauwunaunade dāeyaunaa hethauwaudauau."},{"book":"Luke","chapter":"1","verse":"43","text":"Nau naudauhuthedasaa nuu, henee henaune Navahadāhewaunāde hadnedasānau?"},{"book":"Luke","chapter":"1","verse":"44","text":"Hanau, naune, chauchaunu hanadedaunau haunaunenechauhude hāenedauwaudauwau naunaudaunuu, dāeyaunaa naunauauwujahede naunaudauau heee haunauwuthajaude."},{"book":"Luke","chapter":"1","verse":"45","text":"Nau hauwunaunade hesā henee hethauwuthajaude: hanau hena hayauhuhau hadnethauwunaasauau neethāedauwunade hehethee Vahadāhenith."},{"book":"Luke","chapter":"1","verse":"46","text":"Nau Mare hanaāenehede, Navadathuwu hauwaunehāde Vahadāhenith,"},{"book":"Luke","chapter":"1","verse":"47","text":"Nau navadathuwu neethajaudaunaude Hejavaneauthu Nānayauhāde."},{"book":"Luke","chapter":"1","verse":"48","text":"Hanau nedaugauhauwaude hadavenuhuhau hedaununaunau: hanau, naune, hewaunehaa heejasesee vahee henaededaunau hauwunaunade hadnethanau."},{"book":"Luke","chapter":"1","verse":"49","text":"Hanau hena Naunaudāde vanasaunee hayauhuhau hasehānau; nau vadanaunee heneseede."},{"book":"Luke","chapter":"1","verse":"50","text":"Nau nauwunaunaude henee headaunādaunau henajāthee henaedede nau nausunee henaedede."},{"book":"Luke","chapter":"1","verse":"51","text":"Nenauhauthethāde hedāahede hejadenaa; neneāsauaunaude hesāethajauhuhau hedāhene."},{"book":"Luke","chapter":"1","verse":"52","text":"Nejananaude naunaudāhenethe hehethee hetheaugudaunene, nau nejejenanaude hadavenuhuhau."},{"book":"Luke","chapter":"1","verse":"53","text":"Negaudauhaude hasenahehau nauguu hethadenee; nau nethauyādahehehau negudanaude jessaa."},{"book":"Luke","chapter":"1","verse":"54","text":"Nenedahewaude heau Israel, nedauyewuwude hedauwuyau;"},{"book":"Luke","chapter":"1","verse":"55","text":"Neesenehethaude havasevāene, Abraham nau hedāeyaunewau jethauujenee."},{"book":"Luke","chapter":"1","verse":"56","text":"Nau Mare haenedauguva hanāenethe hesese heee, nau hanaāejaehaude nehayau hedauauwuu."},{"book":"Luke","chapter":"1","verse":"57","text":"Wauhā Elisabeth hanaāevadauaudaude hadneejanesāde; nau hanaāeahede."},{"book":"Luke","chapter":"1","verse":"58","text":"Nau henedaudevādaunau nau henethesaunau haenedauwauthaa hasauwunaunāde Vahadāhenith haenauhauthehaa vanasaunee hauwunaunadede, nau haenetheneethajauvaa."},{"book":"Luke","chapter":"1","verse":"59","text":"Nau hethauwuu, henee hāenasaudauchunesee haejenauusanauau hadgauguusenith dāeyaunauau; nau haeadethanauau Zacharias, thauguu heneseedaunin henesaunaune."},{"book":"Luke","chapter":"1","verse":"60","text":"Nau henaune hegau, hāheyaugaune, Jaun hadnethade,"},{"book":"Luke","chapter":"1","verse":"61","text":"Nau hathauhaugaunee hehauwuseenauau hādauānauau nuu neseede,"},{"book":"Luke","chapter":"1","verse":"62","text":"Nau haevathasauwunanauau henesaunaunin, haadeneseenethe."},{"book":"Luke","chapter":"1","verse":"63","text":"Nau haenaudede dasewauthaunauha, nau haewauthaunauhā, Jaun haseede, hahagu. Nau haunauude haegaugauuthajaudene,"},{"book":"Luke","chapter":"1","verse":"64","text":"Nau haegaunadenanauau, nau henethaune haegauchauunauaune, nau hanaāanadede, nau haevaveenethedauna Hejavaneathu."},{"book":"Luke","chapter":"1","verse":"65","text":"Nau nāthajaude haeedasā haunauude henee hathāeauchaunauthee: nau vahee nuu nehedaunau haegaugauudedaune jedauwuu hathāauau jauaudanenauauwuu Judea."},{"book":"Luke","chapter":"1","verse":"66","text":"Nau yahee hathāenedauvade haejenanauwu hedahenauau, haudduthā naa dāeyaunaa, hahagaunee? Nau hejadenene Vahadānith haeanedaudaunaa."},{"book":"Luke","chapter":"1","verse":"67","text":"Nau henesaunaune Zacharias haeechauchaunaudene Vadanauwauthauwu, nau haeaeyānautheda,"},{"book":"Luke","chapter":"1","verse":"68","text":"Vaveenethedaunaa Vahadāde Hejavaneauthau Israel; hanau haenauujāda nau daujauaudaunaudauau hedenanedanede,"},{"book":"Luke","chapter":"1","verse":"69","text":"Nau thauwaudanaude henenese hadnenayauhānauau jedauwuu hedauauwunene hedaununaune David;"},{"book":"Luke","chapter":"1","verse":"70","text":"Dau nausunanadede hedenaa Hevadanaeyāhewau neenaedenethe hāejeenaedenauau:"},{"book":"Luke","chapter":"1","verse":"71","text":"Henee hadnenanedanenauau hehethe haujauthavene, nau hehethee hejadenaa vahee hāthāasānavādaunene;"},{"book":"Luke","chapter":"1","verse":"72","text":"Hethauwuu hauwunaunadede nesayānāedauwunaude havasevāene, nau hadnedauyewuwude Hevadanenesedauwau;"},{"book":"Luke","chapter":"1","verse":"73","text":"Deneauwauhude yesee havasevāene Abraham,"},{"book":"Luke","chapter":"1","verse":"74","text":"Henee hadvenānauau, jenāthajaude hehethee hejadenene haujauthavene hadnenayauhānauau hadnevevethedaunaunauau."},{"book":"Luke","chapter":"1","verse":"75","text":"Nauguu vadanaunee nau chuwuu hathaāhede, vahee hesee hadenaededaunene."},{"book":"Luke","chapter":"1","verse":"76","text":"Nau nananin, dāeyaunaa, haeyāhe Hejavaa haudnethane: hanau nananin hadnedauwaudauwu Vahadāde hadnesaanudene hevaunaa;"},{"book":"Luke","chapter":"1","verse":"77","text":"Hadvāde haeyaude hadnenanedanedaunee hededane hadjaegudanauwunaude hewauchudaudenenenau,"},{"book":"Luke","chapter":"1","verse":"78","text":"Hehethee havathee hauwunaunadede Hāsaunaunene; nanaa Naugusaje hehethee hejavaa hadnenauujādaunānauau,"},{"book":"Luke","chapter":"1","verse":"79","text":"Hadvenaude hesee hathāetheaugunethe hadauveeyaunee nau hadaudugauyāsaa gaujauaudahede, hadnedauwaudauau hauauthene hesee hadaudādauyaunee."},{"book":"Luke","chapter":"1","verse":"80","text":"Nau dāeyaunaa haeeseau, nau hevadathuwu haedāeaune, nau haenaadaude hadaunechaudanee haunaude hesee hadneenauhauthethāde Israel."}]}