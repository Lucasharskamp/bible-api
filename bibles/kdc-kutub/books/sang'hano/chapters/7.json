{"data":[{"book":"Sang'hano","chapter":"7","verse":"1","text":"Mulava nhosa mkulu kamuuza Sitefano, “Mbuli zino za ukweli?”"},{"book":"Sang'hano","chapter":"7","verse":"2","text":"Sitefano kawedika, “Tata zangu na ndugu zangu, nhegelezeni! Muhenga wetu Abulahamu yang'hali hanachola kukala isi ya Halani, Imulungu wa ukulu kamulawilila mwiisi ya Mesopotamia."},{"book":"Sang'hano","chapter":"7","verse":"3","text":"Imulungu kamulongela, ‘Segela mwiisi yako, waleke wanhu wa lubuga lwako uchole isi yonda nikulagusile.’"},{"book":"Sang'hano","chapter":"7","verse":"4","text":"Avo kalawanya mwiisi ya Wakalidayo kachola kukala kudibuga da Halani. Tatake Abulahamu viyafile, Imulungu kamulongela Abulahamu yeze mwiisi ino yumukala sambi."},{"book":"Sang'hano","chapter":"7","verse":"5","text":"Imulungu hamgwelele Abulahamu hata kimhongwe kidodo kiwe chake mwenyego, lakini Imulungu kamulongela komgwaa, iwe yake na lukolo lwake. Imulungu viyamulongele avo, Abulahamu kakala kabule wana."},{"book":"Sang'hano","chapter":"7","verse":"6","text":"Vino vivo Imulungu viyamulongele Abulahamu, ‘Lukolo lwako lokala mwiisi ya ugeni, ako okuwa watumwa na otendigwa vihile kwa miyaka magana mane."},{"book":"Sang'hano","chapter":"7","verse":"7","text":"Lakini nowatagusa wanhu ondawawatende watumwa. Abaho lukolo lwako lolawa mwiisi iyo na onigwaa ukulu niye hanhu hano.’"},{"book":"Sang'hano","chapter":"7","verse":"8","text":"Abaho Imulungu kamgwaa Abulahamu kihendo cha kwingila kumbi kamba kilaguso cha lagano. Avo Abulahamu kamwingiza kumbi Isaka siku ya nane toka viyavumbuke. Vivija Isaka kamwingiza kumbi mwanage, yakemigwe Yakobo, na Yakobo kawengiza kumbi waja wahenga zetu longo na wabili.”"},{"book":"Sang'hano","chapter":"7","verse":"9","text":"“Wanage Yakobo wamonela migongo mdodo wao Yusufu na wamchuuza yawe mtumwa mwiisi ya Misili. Lakini Imulungu kakala hamoja nayo,"},{"book":"Sang'hano","chapter":"7","verse":"10","text":"kamuhonya na magayo gake. Yusufu viyagaligwe kwa Falao mndewa wa Misili, Imulungu kamtenda yanogeligwe, na nzewele zake zoneka, avo mndewa wa Misili kamtenda yawe mkulu wa wakulu wa Isi, na mkulu wa wasang'hanaji wa mng'anda."},{"book":"Sang'hano","chapter":"7","verse":"11","text":"Abaho kukala na lufilili lwa nzala mwiisi yose ya Misili na Kanaani, itendile wanhu wadununzike. Wahenga zetu wakala waduhu ndiya."},{"book":"Sang'hano","chapter":"7","verse":"12","text":"Yakobo viyahulike ako Misili kukala na ndiya, kawatuma wanage, wahenga zetu, mwanza wa ichanduso kuvika ako."},{"book":"Sang'hano","chapter":"7","verse":"13","text":"Viwacholile mwanza wa kabili, Yusufu kailagusa kwa ndugu zake, na mndewa Falao kalujuwa lukolo lwa Yusufu."},{"book":"Sang'hano","chapter":"7","verse":"14","text":"Avo Yusufu kawatuma wasenga kwa tatake Yakobo, wamulongele heyo na lukolo lose weze Misili, wose kwa wose wakala malongo saba na tano."},{"book":"Sang'hano","chapter":"7","verse":"15","text":"Abaho Yakobo kachola Misili, ako heyo na wanage wafa."},{"book":"Sang'hano","chapter":"7","verse":"16","text":"Ng'huli zao zigaligwa Shekemu, ako wazikigwa mna gamapanga gayagulile Abulahamu kwa sente kulawa kuna ulukolo lwa Hamoli.”"},{"book":"Sang'hano","chapter":"7","verse":"17","text":"“Kipindi cha Imulungu kutenda gayamulongele Abulahamu vikikalile behi, wanhu zetu ongezeka ng'hani mwiisi ya Misili."},{"book":"Sang'hano","chapter":"7","verse":"18","text":"Abaho mndewa iyagwe yalekile kumjuwa Yusufu kasonga kutawala mwiisi ya Misili."},{"book":"Sang'hano","chapter":"7","verse":"19","text":"Kawatendela usede wahenga zetu na kuwatenda vihile, kawalagiza waweke kunze wanao ving'hele, ili wafe."},{"book":"Sang'hano","chapter":"7","verse":"20","text":"Musa kavumbuka mna ikipindi acho, kakala mwana yanogile. Kaleligwa na mamake kwa miyezi midatu,"},{"book":"Sang'hano","chapter":"7","verse":"21","text":"na viyekigwe kutali na ukae, mndele wa Falao kamsola na kamulela kamba mwanage."},{"book":"Sang'hano","chapter":"7","verse":"22","text":"Musa kafundizigwa ubala wose wa Wamisili na kawa munhu mkulu kwa kulonga na sang'hano.”"},{"book":"Sang'hano","chapter":"7","verse":"23","text":"“Musa viyavikize miyaka malongo mane, kachola kuwalola ndugu zake Waizilaeli."},{"book":"Sang'hano","chapter":"7","verse":"24","text":"Kamona imoja wao kotendiligwa vihile na Mmisili, avo kachola kumtaza Mwiizilaeli kwa kumuliha gehile Mmisili kwa kumkoma."},{"book":"Sang'hano","chapter":"7","verse":"25","text":"Kagesa ndugu zake Waizilaeli wahajuwile kamba Imulungu yahawakombole kubitila heyo, lakini wao hawajuwile."},{"book":"Sang'hano","chapter":"7","verse":"26","text":"Imitondo yake kawona Waizilaeli wabili oitowa, kageza kuwagombeleza kawalongela, ‘Nhegelezeni mweye mwa ndugu habali moitowa kamba avo?’"},{"book":"Sang'hano","chapter":"7","verse":"27","text":"Lakini ayo yakalile yomtowa miyage kamsung'ha Musa kumgwazo. Kamuuza, ‘Nani yakutendile kilongozi na mulamuzi wetu?"},{"book":"Sang'hano","chapter":"7","verse":"28","text":"Hebu kolonda kunikoma kamba viumkomile ija Mmisili jana?’"},{"book":"Sang'hano","chapter":"7","verse":"29","text":"Musa viyahulike avo, kalawanya mwiisi ya Misili kachola mwiisi ya Midiani. Ako kapata wana wabili.”"},{"book":"Sang'hano","chapter":"7","verse":"30","text":"“Viibitile miyaka malongo mane, msenga wa kuulanga kamulawilila Musa kuna ikisolo kikalile chokwaka kuluwala behi na lugongo lwa Sinai."},{"book":"Sang'hano","chapter":"7","verse":"31","text":"Musa kakanganya ng'hani kija kiyone, kachola behi ya kisolo yalole goya. Lakini kahulika sauti ya Mndewa,"},{"book":"Sang'hano","chapter":"7","verse":"32","text":"‘Niye na Imulungu wa wahenga zako, Imulungu wa Abulahamu na Imulungu wa Isaka na Imulungu wa Yakobo.’ Musa kagwaya kwa bwembwe na hagezile kulola kabili."},{"book":"Sang'hano","chapter":"7","verse":"33","text":"Mndewa kamulongela, ‘Vula vilatu vako, kwavija hanhu aho hawimile hong'ala."},{"book":"Sang'hano","chapter":"7","verse":"34","text":"Niwona wanhu zangu viwodununzigwa mwiisi ya Misili. Nihulika viwogutilila, nihumuluka niwahonye. Avo sambi nokutuma uchole Misili.’ ”"},{"book":"Sang'hano","chapter":"7","verse":"35","text":"“Musa iyo yalemigwe na wanhu wa Izilaeli, viwamulongile, ‘Nani yakutendile kilongozi na mulamuzi kumwetu?’ Musa iyo yatumigwe na Imulungu kuwalanguliza wanhu na kuwakombola kubitila msenga wa kuulanga yamulawilile hana ikisolo kikwaka."},{"book":"Sang'hano","chapter":"7","verse":"36","text":"Kawalongoza wanhu walawe Misili, kwa kutenda unzonza na vilaguso mwiisi ya Misili na hana Ibahali ya Shamu7:36 Shamu fambulo jake ndung'hu kwa miyaka malongo mane kuluwala."},{"book":"Sang'hano","chapter":"7","verse":"37","text":"Musa iyo yawalongele wanhu wa Izilaeli, ‘Imulungu kowasagulileni mtula ndagu wake, kamba viyanhumile niye na kokuwa imoja wa wanhu zenu.’"},{"book":"Sang'hano","chapter":"7","verse":"38","text":"Musa iyo yakalile na lung'husesa lwa wanhu wa Izilaeli kuluwala, kakala ako na wahenga zetu na msenga wa kuulanga yalongile nayo hana Ulugongo lwa Sinai, na kabokela mbuli za ugima wa Imulungu yatugwelele siye.”"},{"book":"Sang'hano","chapter":"7","verse":"39","text":"“Lakini wahenga zetu walema kumtogola, wamsung'ha kumgwazo na walonga yahanogile kumwao wahabweleganye Misili."},{"book":"Sang'hano","chapter":"7","verse":"40","text":"Avo wamulongela Haluni, ‘Tutendele mulungu yonda yatulongoze. Hatujuwa kinhu gani kimulawilile Musa, yatulavile Misili.’"},{"book":"Sang'hano","chapter":"7","verse":"41","text":"Avo watenda kinyago cha ng'ombe wa kimbigalo, wakitambikila, watenda nyimwilinyimwili kudeng'helela kija kiwatendile."},{"book":"Sang'hano","chapter":"7","verse":"42","text":"Imulungu kawaleka na kawatenda wazigwee ukulu nhondo za kuulanga, kamba viyandikigwe mna ikitabu cha watula ndagu wa Imulungu.”"},{"book":"Sang'hano","chapter":"7","verse":"43","text":"Mweye mdipapa hema da mulungu Moleki,"},{"book":"Sang'hano","chapter":"7","verse":"44","text":"“Wahenga zetu wakala na hema dilagusa kamba Imulungu kabaho ako kuluwala. Ditendigwa kamba Imulungu viyamulongele Musa yaditende, diigalile na kija kiyone."},{"book":"Sang'hano","chapter":"7","verse":"45","text":"Abaho, wahenga zetu wadibokele ajo dihema kwa wahenga zao. Wadipapa viwacholile hamoja na Yoshua na wachola najo mna ziisi ziyawabitize Imulungu. Disigala kuko mbaka kipindi cha Daudi."},{"book":"Sang'hano","chapter":"7","verse":"46","text":"Daudi kanogeligwa na Imulungu na kampula Imulungu yamtogolele yatende hanhu hakukala Imulungu wa Yakobo."},{"book":"Sang'hano","chapter":"7","verse":"47","text":"Lakini Sulemani iyo yamzengele Imulungu ng'anda.”"},{"book":"Sang'hano","chapter":"7","verse":"48","text":"Lakini Imulungu yeli Uchanha Ng'hani hakala mng'anda izengigwe kwa makono ga wanhu, kamba mtula ndagu wa Imulungu viyolonga,"},{"book":"Sang'hano","chapter":"7","verse":"49","text":"“Ulanga acho kigoda changu"},{"book":"Sang'hano","chapter":"7","verse":"50","text":"Niye mwenyego iyo nhendile vinhu vose vino.”"},{"book":"Sang'hano","chapter":"7","verse":"51","text":"Abaho Sitefano kalonga, “Mweye muli na mizoyo midala, na mulekile kumjuwa Imulungu, mweye musitile magwiti genu kutegeleza usenga wa Imulungu! Mwiigala na wahenga zenu na mweye vivija momulema Loho Yang'alile!"},{"book":"Sang'hano","chapter":"7","verse":"52","text":"Vino hana mtula ndagu yoyose wa Imulungu wahenga zenu wamulekile kumdununza? Wawakoma wasenga wa Imulungu wao kulawa umwaka walongile kwiza kwa Msang'hanaji wake Yanogile. Na sambi mumuhinduka na kumkoma."},{"book":"Sang'hano","chapter":"7","verse":"53","text":"Mweye wao mubokele malagizo ga Imulungu, gamgweleligwe na wasenga wa kuulanga, lakini hamgagogile bule!”"},{"book":"Sang'hano","chapter":"7","verse":"54","text":"Wanhu wa mkitala viwamtegeleze Sitefano, wagevuzika ng'hani, wadafuna meno gao."},{"book":"Sang'hano","chapter":"7","verse":"55","text":"Lakini Sitefano kuno kamema Loho Yang'alile, kalola uchanha kuulanga kawona ukulu wa Imulungu na Yesu kema mwambu wa mkono wa ukudila wa Imulungu."},{"book":"Sang'hano","chapter":"7","verse":"56","text":"Kalonga, “Loleni, nowona ulanga ugubuka na Mwana wa Munhu kema mwambu wa mkono wa kudila wa Imulungu!”"},{"book":"Sang'hano","chapter":"7","verse":"57","text":"Kwa nyangi wanhu wa mkitala wasila magwiti gao. Bahaja wanhu wose wamzumhila Sitefano,"},{"book":"Sang'hano","chapter":"7","verse":"58","text":"wamulava kunze ya dibuga, wamtowa mabwe. Waja wakalile omtowa mabwe waleka viwalo vao kwa mbwanga imoja twaga jake Sauli."},{"book":"Sang'hano","chapter":"7","verse":"59","text":"Viwakalile omtowa mabwe Sitefano kapula, “Mndewa Yesu, ibokele loho yangu!”Munhu kokomigwa kwa mabwe"},{"book":"Sang'hano","chapter":"7","verse":"60","text":"Kafugama kaguta, “Mndewa! ugele kumgongo nzambi yao ino!” Viyalongile avo kafa."}]}