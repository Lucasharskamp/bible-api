{"data":[{"book":"निर्गमन","chapter":"7","verse":"1","text":"तब यहोवा ने मूसा से कहा, “सुन, मैं तुझे फ़िरौन के लिये परमेश्वर सा ठहराता हूँ7:1 मैं तुझे .... परमेश्वर सा ठहराता हूँ: यह परिच्छेद महत्त्वपूर्ण है क्योंकि यह नबी की प्राथमिक और आवश्यक चरित्र विशेषताओं के बारे में बताता है, वह परमेश्वर की इच्छा और उद्देश्य को बतानेवाला है। ; और तेरा भाई हारून तेरा नबी ठहरेगा।"},{"book":"निर्गमन","chapter":"7","verse":"2","text":"जो-जो आज्ञा मैं तुझे दूँ वही तू कहना, और हारून उसे फ़िरौन से कहेगा जिससे वह इस्राएलियों को अपने देश से निकल जाने दे।"},{"book":"निर्गमन","chapter":"7","verse":"3","text":"परन्तु मैं फ़िरौन के मन को कठोर कर दूँगा, और अपने चिन्ह और चमत्कार मिस्र देश में बहुत से दिखलाऊँगा। (प्रेरि. 7:36)"},{"book":"निर्गमन","chapter":"7","verse":"4","text":"तो भी फ़िरौन तुम्हारी न सुनेगा; और मैं मिस्र देश पर अपना हाथ बढ़ाकर मिस्रियों को भारी दण्ड देकर अपनी सेना अर्थात् अपनी इस्राएली प्रजा को मिस्र देश से निकाल लूँगा।"},{"book":"निर्गमन","chapter":"7","verse":"5","text":"और जब मैं मिस्र पर हाथ बढ़ाकर इस्राएलियों को उनके बीच से निकालूँगा तब मिस्री जान लेंगे, कि मैं यहोवा हूँ।”"},{"book":"निर्गमन","chapter":"7","verse":"6","text":"तब मूसा और हारून ने यहोवा की आज्ञा के अनुसार ही किया।"},{"book":"निर्गमन","chapter":"7","verse":"7","text":"तब जब मूसा और हारून फ़िरौन से बात करने लगे तब मूसा तो अस्सी वर्ष का था, और हारून तिरासी वर्ष का था।"},{"book":"निर्गमन","chapter":"7","verse":"8","text":"फिर यहोवा ने मूसा और हारून से इस प्रकार कहा,"},{"book":"निर्गमन","chapter":"7","verse":"9","text":"“जब फ़िरौन तुम से कहे, ‘अपने प्रमाण का कोई चमत्कार दिखाओ,’ तब तू हारून से कहना, ‘अपनी लाठी7:9 अपनी लाठी: स्पष्ट रूप यह वह लाठी थी जिसका वर्णन (निर्ग. 4:2) में किया गया, जिसको मूसा ने इस अवसर पर अपने प्रतिनिधि के रूप में दिया था।  को लेकर फ़िरौन के सामने डाल दे, कि वह अजगर बन जाए।’”"},{"book":"निर्गमन","chapter":"7","verse":"10","text":"तब मूसा और हारून ने फ़िरौन के पास जाकर यहोवा की आज्ञा के अनुसार किया; और जब हारून ने अपनी लाठी को फ़िरौन और उसके कर्मचारियों के सामने डाल दिया, तब वह अजगर बन गई।"},{"book":"निर्गमन","chapter":"7","verse":"11","text":"तब फ़िरौन ने पंडितों और टोनहा करनेवालों को बुलवाया; और मिस्र के जादूगरों ने आकर अपने-अपने तंत्र-मंत्र से वैसा ही किया।"},{"book":"निर्गमन","chapter":"7","verse":"12","text":"उन्होंने भी अपनी-अपनी लाठी को डाल दिया, और वे भी अजगर बन गई। पर हारून की लाठी उनकी लाठियों को निगल गई।"},{"book":"निर्गमन","chapter":"7","verse":"13","text":"परन्तु फ़िरौन का मन और हठीला हो गया, और यहोवा के वचन के अनुसार उसने मूसा और हारून की बातों को नहीं माना।"},{"book":"निर्गमन","chapter":"7","verse":"14","text":"तब यहोवा ने मूसा से कहा, “फ़िरौन का मन कठोर हो गया है और वह इस प्रजा को जाने नहीं देता।"},{"book":"निर्गमन","chapter":"7","verse":"15","text":"इसलिए सवेरे के समय फ़िरौन के पास जा, वह तो जल की ओर बाहर आएगा; और जो लाठी सर्प बन गई थी, उसको हाथ में लिए हुए नील नदी के तट पर उससे भेंट करने के लिये खड़े रहना।"},{"book":"निर्गमन","chapter":"7","verse":"16","text":"और उससे इस प्रकार कहना, ‘इब्रियों के परमेश्वर यहोवा ने मुझे यह कहने के लिये तेरे पास भेजा है कि मेरी प्रजा के लोगों को जाने दे कि जिससे वे जंगल में मेरी उपासना करें; और अब तक तूने मेरा कहना नहीं माना।"},{"book":"निर्गमन","chapter":"7","verse":"17","text":"यहोवा यह कहता है, इससे तू जान लेगा कि मैं ही परमेश्वर हूँ; देख, मैं अपने हाथ की लाठी को नील नदी के जल पर मारूँगा, और जल लहू बन जाएगा,"},{"book":"निर्गमन","chapter":"7","verse":"18","text":"और जो मछलियाँ नील नदी में हैं वे मर जाएँगी, और नील नदी से दुर्गन्ध आने लगेगी, और मिस्रियों का जी नदी का पानी पीने के लिये न चाहेगा।’”"},{"book":"निर्गमन","chapter":"7","verse":"19","text":"फिर यहोवा ने मूसा से कहा, “हारून से कह कि अपनी लाठी लेकर मिस्र देश में जितना जल है, अर्थात् उसकी नदियाँ, नहरें, झीलें, और जलकुण्ड, सब के ऊपर अपना हाथ बढ़ा कि उनका जल लहू बन जाए; और सारे मिस्र देश में काठ और पत्थर दोनों भाँति के जलपात्रों में लहू ही लहू हो जाएगा।” (प्रका. 8:8, प्रका. 11:6)"},{"book":"निर्गमन","chapter":"7","verse":"20","text":"तब मूसा और हारून ने यहोवा की आज्ञा ही के अनुसार किया, अर्थात् उसने लाठी को उठाकर फ़िरौन और उसके कर्मचारियों के देखते नील नदी के जल पर मारा, और नदी का सब जल लहू बन गया।"},{"book":"निर्गमन","chapter":"7","verse":"21","text":"और नील नदी में जो मछलियाँ थीं वे मर गई; और नदी से दुर्गन्ध आने लगी, और मिस्री लोग नदी का पानी न पी सके; और सारे मिस्र देश में लहू हो गया। (प्रका. 16:3)"},{"book":"निर्गमन","chapter":"7","verse":"22","text":"तब मिस्र के जादूगरों ने भी अपने तंत्र-मंत्रों से वैसा ही किया; तो भी फ़िरौन का मन हठीला हो गया, और यहोवा के कहने के अनुसार उसने मूसा और हारून की न मानी।"},{"book":"निर्गमन","chapter":"7","verse":"23","text":"फ़िरौन ने इस पर भी ध्यान नहीं दिया, और मुँह फेरकर अपने घर में चला गया।"},{"book":"निर्गमन","chapter":"7","verse":"24","text":"और सब मिस्री लोग पीने के जल के लिये नील नदी के आस-पास खोदने लगे, क्योंकि वे नदी का जल नहीं पी सकते थे।"},{"book":"निर्गमन","chapter":"7","verse":"25","text":"जब यहोवा ने नील नदी को मारा था तब से सात दिन हो चुके थे।"}]}