{"data":[{"book":"2 Korintiers","chapter":"8","verse":"1","text":"Broeders, we stellen u in kennis van de genade Gods, die aan de kerken van Macedónië is geschonken;"},{"book":"2 Korintiers","chapter":"8","verse":"2","text":"zodat te midden van veel beproeving en wederwaardigheden haar hoogste blijdschap en haar diepste armoede een rijke overvloed van milddadigheid deden ontstaan."},{"book":"2 Korintiers","chapter":"8","verse":"3","text":"Want ze gaven naar vermogen; ik durf zeggen, boven vermogen. Uit vrije beweging,"},{"book":"2 Korintiers","chapter":"8","verse":"4","text":"en met grote aandrang verzochten ze zelfs het ons als een gunst, te mogen meedoen aan de ondersteuning der heiligen."},{"book":"2 Korintiers","chapter":"8","verse":"5","text":"Maar wat meer was dan we hadden durven verwachten: ze gaven zelfs hun eigen persoon, eerst aan den Heer, toen aan ons, overeenkomstig de wil van God."},{"book":"2 Korintiers","chapter":"8","verse":"6","text":"Daarom hebben we Titus verzocht, dit liefdewerk, waarmee hij vroeger onder u was begonnen, nu ook tot een goed einde te brengen;"},{"book":"2 Korintiers","chapter":"8","verse":"7","text":"maar ú, om ook in dit liefdewerk uit te munten, zoals gij uitmunt in alles: in geloof, spreken, kennis, in ijver op allerlei gebied, in uw liefde tot ons."},{"book":"2 Korintiers","chapter":"8","verse":"8","text":"Ik bedoel dit niet als een bevel, maar als een toets uwer waarachtige liefde aan de toewijding van anderen."},{"book":"2 Korintiers","chapter":"8","verse":"9","text":"Gij kent toch de liefdedaad van onzen Heer Jesus Christus:hoe Hij om uwentwil arm is geworden, terwijl Hij rijk was, opdat gij rijk zoudt worden door zijn armoede."},{"book":"2 Korintiers","chapter":"8","verse":"10","text":"Ik geef dus slechts een raad in deze aangelegenheid; dit is voor u voldoende. Want verleden jaar zijt gij de eerste geweest niet alleen in het handelen, maar zelfs in het willen."},{"book":"2 Korintiers","chapter":"8","verse":"11","text":"Nu dan, brengt ook de daad zelf tot een goed einde, opdat aan ijver naar de wil ook de daad naar draagkracht mag beantwoorden."},{"book":"2 Korintiers","chapter":"8","verse":"12","text":"Zo de goedgeefsheid evenredig is aan wat men bezit, is ze welgevallig; zo niet, dan is ze het niet."},{"book":"2 Korintiers","chapter":"8","verse":"13","text":"Want gij behoeft uzelf niet in verlegenheid te brengen, om anderen te verlichten, maar het geschiede volgens een zeker evenwicht."},{"book":"2 Korintiers","chapter":"8","verse":"14","text":"Uw overvloed moet thans hun gebrek ten goede komen, opdat eens ook hun overvloed uw gebrek mag verhelpen. Zó blijft er evenwicht bestaan,"},{"book":"2 Korintiers","chapter":"8","verse":"15","text":"gelijk geschreven staat: “Hij die veel had, had niet te veel; en hij die weinig had, kwam niet te kort.”"},{"book":"2 Korintiers","chapter":"8","verse":"16","text":"God zij dank, die in Titus’ hart zulk een ijver voor u heeft neergelegd,"},{"book":"2 Korintiers","chapter":"8","verse":"17","text":"dat hij niet slechts aan onze oproep gehoor gaf, maar geheel uit vrije beweging en zelfs met geestdrift naar u toe is gegaan."},{"book":"2 Korintiers","chapter":"8","verse":"18","text":"Tegelijk met hem zenden we den broeder mee, die door alle kerken om zijn evangeliewerk geprezen wordt,"},{"book":"2 Korintiers","chapter":"8","verse":"19","text":"en die bovendien door de kerken aangewezen is tot onzen reisgezel bij het liefdewerk, dat we tot glorie des Heren en tot bewijs onzer bereidvaardigheid hebben ondernomen."},{"book":"2 Korintiers","chapter":"8","verse":"20","text":"Hierdoor voorkomen we, dat iemand ons zou verdenken bij het beheer van deze rijke gave;"},{"book":"2 Korintiers","chapter":"8","verse":"21","text":"want we zijn bedacht op de goede schijn, niet slechts in de ogen des Heren, maar ook in de ogen der mensen."},{"book":"2 Korintiers","chapter":"8","verse":"22","text":"Met hen beiden zenden we onzen broeder mee, dien we vaak in veel zaken vol ijver bevonden, en die thans met nog meer ijver is bezield door zijn groot vertrouwen op u."},{"book":"2 Korintiers","chapter":"8","verse":"23","text":"Wat Titus betreft, hij is mijn metgezel en medearbeider bij u; wat de broeders aangaat, ze zijn afgevaardigden der kerken, de glorie van Christus."},{"book":"2 Korintiers","chapter":"8","verse":"24","text":"Welnu dan, levert hun ten overstaan der kerken het onomstotelijk bewijs van úw liefde, en van òns recht, om te roemen op u."}]}