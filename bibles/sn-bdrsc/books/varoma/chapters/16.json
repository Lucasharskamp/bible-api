{"data":[{"book":"VaRoma","chapter":"16","verse":"1","text":"Ndinoreverera kwamuri hanzvadzi yedu Febhi, muranda wekereke iri paSeniseria."},{"book":"VaRoma","chapter":"16","verse":"2","text":"Ndinokukumbirai kuti mumugamuchire muna She sezvinofanira vatsvene uye mumubatsire pazvinhu zvose zvaangashayiwa, nokuti akabatsira zvikuru vanhu vazhinji, kusanganisira neniwo."},{"book":"VaRoma","chapter":"16","verse":"3","text":"Kwazisai Pirisira naAkwira, vanobata neni muna Kristu Jesu."},{"book":"VaRoma","chapter":"16","verse":"4","text":"Vakaisa upenyu hwavo panjodzi nokuda kwangu. Kwete ini ndoga asi kuti nekereke dzose dzavaHedheni dzinovatenda zvikuru."},{"book":"VaRoma","chapter":"16","verse":"5","text":"Kwazisaiwo kereke inosangana mumba mavo."},{"book":"VaRoma","chapter":"16","verse":"6","text":"Kwazisai Maria, akakushandirai kwazvo."},{"book":"VaRoma","chapter":"16","verse":"7","text":"Kwazisai Adhironikasi naJuniasi, hama dzangu vakanga vari mutorongo pamwe chete neni. Vakakurumbira pakati pavapostori, uye vakanditangirawo kuva muna Kristu."},{"book":"VaRoma","chapter":"16","verse":"8","text":"Kwazisai Amupiratasi, uyo wandinoda muna She."},{"book":"VaRoma","chapter":"16","verse":"9","text":"Kwazisai Uribhanusi, anobata nesu muna Kristu, uye naSitakisi mudikani wangu."},{"book":"VaRoma","chapter":"16","verse":"10","text":"Kwazisai Aperesi, akaedzwa uye akaonekwa akakwana muna Kristu."},{"book":"VaRoma","chapter":"16","verse":"11","text":"Kwazisai Herodhioni, hama yangu."},{"book":"VaRoma","chapter":"16","verse":"12","text":"Kwazisai Tirifena naTirifosa, vakadzi vanobata nesimba muna She."},{"book":"VaRoma","chapter":"16","verse":"13","text":"Kwazisai Rufusi, akasanangurwa muna She uye namai vake, vakanga vari mai vanguwo."},{"book":"VaRoma","chapter":"16","verse":"14","text":"Kwazisai Asingiritasi, naFeregoni, naHerimesi, naPatirobhasi, naHerimasi, uye nehama dzavanadzo."},{"book":"VaRoma","chapter":"16","verse":"15","text":"Kwazisai Firorogasi naJuria, naNerea nehanzvadzi yake naOrimbasi uye navatsvene vose vavanavo."},{"book":"VaRoma","chapter":"16","verse":"16","text":"Kwazisanai nokutsvodana kutsvene."},{"book":"VaRoma","chapter":"16","verse":"17","text":"Ndinokukumbirai zvikuru, hama dzangu, kuti muchenjerere vaya vanopesanisa uye vanoisa zvigumbuso pamberi penyu vanopikisana nedzidziso yamakadzidza imi. Muve kure navo."},{"book":"VaRoma","chapter":"16","verse":"18","text":"Nokuti vanhu vakadaro havasi kushumira Ishe wedu Kristu, asi dumbu ravo. Nokutaura kwakanaka uye nokubata kumeso, vanonyengera vanhu vane pfungwa dzisina uchenjeri."},{"book":"VaRoma","chapter":"16","verse":"19","text":"Vanhu vakanzwa zvokuteerera kwenyu, naizvozvo ndine mufaro mukuru pamusoro penyu; asi ndinoda kuti muve vakachenjera pane zvakanaka, uye muve vasina chavanopomerwa pane zvakaipa."},{"book":"VaRoma","chapter":"16","verse":"20","text":"Mwari worugare achakurumidza kupwanya Satani pasi petsoka dzenyu."},{"book":"VaRoma","chapter":"16","verse":"21","text":"Timoti, anobata neni, anokukwazisai, sezvinoita Rusiasi naJasoni naSosipata, hama dzangu."},{"book":"VaRoma","chapter":"16","verse":"22","text":"Ini Teritiasi, ndanyora tsamba iyi ndinokukwazisai muna She."},{"book":"VaRoma","chapter":"16","verse":"23","text":"Gayasi, uyo akandigamuchira ini nekereke yose iri kuno, anokukwazisai."},{"book":"VaRoma","chapter":"16","verse":"24","text":"Nyasha dzaIshe wedu Jesu Kristu ngadzive nemi mose. Ameni."},{"book":"VaRoma","chapter":"16","verse":"25","text":"Zvino kuna iye anogona kukusimbisai nevhangeri rangu, uye nokuparidzwa kwaJesu Kristu, maererano nokuzarurwa kwechakanga chakavanzika kwamakore namakore akapfuura,"},{"book":"VaRoma","chapter":"16","verse":"26","text":"asi zvino chakaratidzwa uye chikaziviswa kubudikidza nezvinyorwa zvavaprofita nokurayira kwaMwari anogara nokusingaperi, kuti ndudzi dzose dzigomuteerera uye dzimutende,"},{"book":"VaRoma","chapter":"16","verse":"27","text":"kuna iye oga Mwari akachenjera ngakuve nokubwinya nokusingaperi kubudikidza naJesu Kristu. Ameni."}]}