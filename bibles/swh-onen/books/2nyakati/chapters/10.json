{"data":[{"book":"2 Nyakati","chapter":"10","verse":"1","text":"Rehoboamu akaenda Shekemu, kwa kuwa Waisraeli wote walikuwa wamekwenda huko kumfanya yeye kuwa mfalme."},{"book":"2 Nyakati","chapter":"10","verse":"2","text":"Yeroboamu mwana wa Nebati aliposikia hili (alikuwa bado yuko Misri alikokuwa amekimbilia awe mbali na Mfalme Solomoni), akarudi kutoka Misri."},{"book":"2 Nyakati","chapter":"10","verse":"3","text":"Kwa hiyo wakatuma watu kumwita Yeroboamu, yeye na kusanyiko lote la Israeli wakamwendea Rehoboamu na kumwambia,"},{"book":"2 Nyakati","chapter":"10","verse":"4","text":"“Baba yako aliweka nira nzito, lakini sasa tupunguzie kazi za kikatili na nira nzito aliyoweka juu yetu, nasi tutakutumikia.”"},{"book":"2 Nyakati","chapter":"10","verse":"5","text":"Rehoboamu akajibu, “Nendeni kwa muda wa siku tatu na kisha mnirudie.” Basi watu wakaenda zao."},{"book":"2 Nyakati","chapter":"10","verse":"6","text":"Kisha Mfalme Rehoboamu akataka shauri kwa wazee ambao walimtumikia Solomoni baba yake wakati wa uhai wake akawauliza, “Mnanishauri nini katika kuwajibu watu hawa?”"},{"book":"2 Nyakati","chapter":"10","verse":"7","text":"Wakajibu, “Kama leo utakuwa mtumishi wa watu hawa na kuwahudumia na kuwapa jibu linaloridhisha, watakuwa watumishi wako daima.”"},{"book":"2 Nyakati","chapter":"10","verse":"8","text":"Lakini Rehoboamu akakataa shauri alilopewa na wazee na akataka ushauri kwa vijana wanaume rika lake waliokuwa wakimtumikia."},{"book":"2 Nyakati","chapter":"10","verse":"9","text":"Akawauliza, “Ninyi ushauri wenu ni nini? Tutawajibuje watu hawa wanaoniambia, ‘Ifanye nyepesi nira baba yako aliyoweka juu yetu?’ ”"},{"book":"2 Nyakati","chapter":"10","verse":"10","text":"Wale vijana wa rika lake wakamjibu, “Waambie watu hawa waliokuambia, ‘Baba yako aliweka nira nzito juu yetu, lakini ifanye nira yetu nyepesi,’ kuwa, ‘Kidole changu kidogo ni kinene kuliko kiuno cha baba yangu."},{"book":"2 Nyakati","chapter":"10","verse":"11","text":"Baba yangu aliweka nira nzito juu yenu, mimi nitaifanya hata iwe nzito zaidi. Baba yangu aliwachapa kwa mijeledi; mimi nitawachapa kwa nge.’ ”"},{"book":"2 Nyakati","chapter":"10","verse":"12","text":"Siku tatu baadaye, Yeroboamu na watu wote wakamrudia Rehoboamu, kama mfalme alivyokuwa amesema, “Rudini kwangu baada ya siku tatu.”"},{"book":"2 Nyakati","chapter":"10","verse":"13","text":"Mfalme akawajibu watu kwa ukatili. Akikataa shauri alilopewa na wazee,"},{"book":"2 Nyakati","chapter":"10","verse":"14","text":"akafuata shauri la vijana wa rika lake na kusema, “Baba yangu alifanya nira yenu kuwa nzito, mimi nitaifanya kuwa nzito zaidi. Baba yangu aliwachapa kwa mijeledi, mimi nitawachapa kwa nge.”"},{"book":"2 Nyakati","chapter":"10","verse":"15","text":"Kwa hiyo mfalme hakuwasikiliza watu, kwa kuwa jambo hili lilitoka kwa Mungu ili kutimiza neno ambalo Bwana alikuwa amenena kwa Yeroboamu mwana wa Nebati kupitia Ahiya Mshiloni."},{"book":"2 Nyakati","chapter":"10","verse":"16","text":"Israeli wote walipoona kuwa mfalme amekataa kuwasikiliza, wakamjibu mfalme:"},{"book":"2 Nyakati","chapter":"10","verse":"17","text":"Lakini kwa habari ya Waisraeli waliokuwa wakiishi katika miji ya Yuda, Rehoboamu akaendelea kuwatawala bado."},{"book":"2 Nyakati","chapter":"10","verse":"18","text":"Mfalme Rehoboamu akamtuma Adoniramu10:18 Kiebrania ni Hadoramu. aliyekuwa msimamizi wa wale waliofanya kazi ngumu kwa kulazimishwa, lakini Israeli wote wakampiga kwa mawe hadi akafa. Hata hivyo, Mfalme Rehoboamu, akafanikiwa kuingia kwenye gari lake na kutorokea Yerusalemu."},{"book":"2 Nyakati","chapter":"10","verse":"19","text":"Hivyo Israeli wakaasi dhidi ya nyumba ya Daudi hadi leo."}]}