{"data":[{"book":"Yesaia","chapter":"37","verse":"1","text":"Bere a ɔhene Hesekia tee eyinom no, osunsuan ne ntade mu, na ofuraa atweaatam, na ɔkɔɔ Awurade asɔredan mu."},{"book":"Yesaia","chapter":"37","verse":"2","text":"Na ɔsomaa Eliakim a ɔhwɛ ahemfi ntotoe so, Sebna, a ɔyɛ ɔkyerɛwfo ne asɔfo akunini a wɔn nyinaa furafura atweaatam, kɔɔ Amos babarima Odiyifo Yesaia nkyɛn."},{"book":"Yesaia","chapter":"37","verse":"3","text":"Wɔka kyerɛɛ no se, “Sɛnea ɔhene Hesekia ka ni: Saa da yi yɛ ɔhaw, animka ne animguase da. Ayɛ te sɛ nea mmofra awo du so, na ahoɔden a wɔde bɛwo wɔn nni hɔ."},{"book":"Yesaia","chapter":"37","verse":"4","text":"Nanso ebia Awurade, mo Nyankopɔn ate sɛ Asiria nanmusini no regu Onyankopɔn teasefo no anim ase, na wɔbɛtwe nʼaso wɔ ne nsɛnkeka no ho. Enti bɔ mpae ma yɛn a yɛaka no!”"},{"book":"Yesaia","chapter":"37","verse":"5","text":"Bere a Ɔhene Hesekia mpanyimfo no de ɔhene no nkra brɛɛ Yesaia no,"},{"book":"Yesaia","chapter":"37","verse":"6","text":"Yesaia ka kyerɛɛ wɔn se, “Ka kyerɛ wo wura se, ‘Sɛnea Awurade se ni: Mma abususɛm a Asiriahene asomafo no ka tiaa me no nhaw wo."},{"book":"Yesaia","chapter":"37","verse":"7","text":"Muntie! Mede honhom bi rebɛhyɛ ne mu, sɛnea ɛbɛyɛ a sɛ ɔte asɛm bi a ɔbɛsan akɔ ne man mu na hɔ na mɛma wɔde afoa akum no.’ ”"},{"book":"Yesaia","chapter":"37","verse":"8","text":"Bere a ɔsahene no tee sɛ Asiriahene afi Lakis no, ɔsan nʼakyi kohuu sɛ ɔhene no ne Libna reko."},{"book":"Yesaia","chapter":"37","verse":"9","text":"Ankyɛ, ɔhene Sanaherib nyaa nkra se, Tirhaka Etiopiani a ɔyɛ Misraimhene di asraafo anim rebɛko atia no. Bere a ɔtee no, ɔsomaa abɔfo kɔɔ Hesekia nkyɛn de nkra kɔmaa no se,"},{"book":"Yesaia","chapter":"37","verse":"10","text":"“Monka nkyerɛ Yudahene Hesekia se: Mma onyame a wode wo ho ato no so no nnaadaa mo nka se, ‘Wɔremfa Yerusalem mma Asiriahene.’"},{"book":"Yesaia","chapter":"37","verse":"11","text":"Moate nea Asiria ahemfo ayɛ amanaman no nyinaa. Wɔasɛe wɔn pasaa. Na mo de, wobegye mo ana?"},{"book":"Yesaia","chapter":"37","verse":"12","text":"Anyame a wɔwɔ aman a me nenanom sɛee wɔn no, aman te sɛ, Gosan, Haran, Resef ne Edenfo a na wɔwɔ Talasar no anyame gyee wɔn ana?"},{"book":"Yesaia","chapter":"37","verse":"13","text":"Nsɛm bɛn na ɛtotoo Hamathene ne Arpadhene? Nsɛm bɛn nso na ɛtotoo Sefarwaim, Hena ne Iwa ahemfo?”"},{"book":"Yesaia","chapter":"37","verse":"14","text":"Hesekia nsa kaa krataa a abɔfo no de bae no, ɔkenkanee. Afei ɔforo kɔɔ Awurade asɔredan no mu kɔtrɛw mu wɔ Awurade anim."},{"book":"Yesaia","chapter":"37","verse":"15","text":"Na Hesekia bɔɔ mpae kyerɛɛ Awurade se,"},{"book":"Yesaia","chapter":"37","verse":"16","text":"“Asafo Awurade, Israel Nyankopɔn a wɔasi wo hene wɔ Kerubim ntam. Wo nko ara na woyɛ Onyankopɔn wɔ asase so ahenni nyinaa so. Wo na wobɔɔ ɔsoro ne asase."},{"book":"Yesaia","chapter":"37","verse":"17","text":"Brɛ wʼaso ase, Awurade, na tie! Bue wʼani, Awurade, na hwɛ. Tie nsɛm a Sanaherib asoma de abɛsopa Onyankopɔn teasefo no."},{"book":"Yesaia","chapter":"37","verse":"18","text":"“Awurade, ɛyɛ nokware sɛ Asiria ahemfo asɛe aman yi nyinaa, sɛnea nkra no ka no."},{"book":"Yesaia","chapter":"37","verse":"19","text":"Na wɔatow anyame a wɔwɔ saa aman yi so no agu gya mu, ahyew wɔn, efisɛ wɔnyɛ anyame, na mmom wɔyɛ nnua ne abo a nnipa de wɔn nsa ayɛ."},{"book":"Yesaia","chapter":"37","verse":"20","text":"Afei Awurade, yɛn Nyankopɔn, gye yɛn fi ne nsam, na ama ahenni a ɛwɔ asase so nyinaa ahu sɛ, wo nko ara, Awurade, ne Onyankopɔn.”"},{"book":"Yesaia","chapter":"37","verse":"21","text":"Na Amos babarima Yesaia de saa nkra yi kɔmaa Hesekia se, “Sɛɛ na Awurade, Israel Nyankopɔn se: Esiane sɛ woabɔ me mpae afa Asiriahene Sanaherib ho nti,"},{"book":"Yesaia","chapter":"37","verse":"22","text":"eyi ne asɛm a Awurade aka atia no:"},{"book":"Yesaia","chapter":"37","verse":"23","text":"Hena na wugye di sɛ woyeyaw no, di ne ho fɛw nso?"},{"book":"Yesaia","chapter":"37","verse":"24","text":"Wonam wʼasomafo so"},{"book":"Yesaia","chapter":"37","verse":"25","text":"Matutu mmura wɔ ahɔho nsase bebree so"},{"book":"Yesaia","chapter":"37","verse":"26","text":"“Na Montee ɛ?"},{"book":"Yesaia","chapter":"37","verse":"27","text":"Wɔn nkurɔfo a tumi afi wɔn nsa no"},{"book":"Yesaia","chapter":"37","verse":"28","text":"“Nanso minim nea wote"},{"book":"Yesaia","chapter":"37","verse":"29","text":"Na esiane sɛ wo bo huru tia me"},{"book":"Yesaia","chapter":"37","verse":"30","text":"“Eyi na ɛbɛyɛ nsɛnkyerɛnne ama wo, Hesekia:"},{"book":"Yesaia","chapter":"37","verse":"31","text":"Bio, nkae bi a ofi Yuda fi"},{"book":"Yesaia","chapter":"37","verse":"32","text":"Na nkae bi befi Yerusalem aba,"},{"book":"Yesaia","chapter":"37","verse":"33","text":"“Eyi ne asɛm a Awurade ka fa Asiriahene ho:"},{"book":"Yesaia","chapter":"37","verse":"34","text":"Ɔhene no kwan a ɔfaa so bae no ara so na ɔbɛsan afa akɔ nʼankasa man mu.”"},{"book":"Yesaia","chapter":"37","verse":"35","text":"Esiane mʼankasa mʼanuonyam ne mʼakoa Dawid nti,"},{"book":"Yesaia","chapter":"37","verse":"36","text":"Afei Awurade bɔfo fii adi na okunkum asraafo mpem ɔha aduɔwɔtwe anum wɔ Asiria nsraban mu. Bere a nnipa no sɔree anɔpa no, wohuu sɛ amu gugu baabiara!"},{"book":"Yesaia","chapter":"37","verse":"37","text":"Enti Asiriahene Sanaherib pɔn nʼakofo. Ɔsan kɔɔ Ninewe kɔtenaa hɔ."},{"book":"Yesaia","chapter":"37","verse":"38","text":"Da bi a na ɔresɔre ne nyame Nisrok wɔ abosonnan mu no, ne mma mmarima baanu, Adramelek ne Sareser de afoa kokum no, na woguan kɔɔ Ararat asase so. Na ne babarima Esarhadon bedii nʼade sɛ Asiriahene."}]}