{"data":[{"book":"4 Mose","chapter":"3","verse":"1","text":"Ɛberɛ a Awurade kasa kyerɛɛ Mose wɔ Sinai Bepɔ so no."},{"book":"4 Mose","chapter":"3","verse":"2","text":"Na yeinom ne Aaron ne Mose abusua. Aaron mmammarima edin na ɛdidi soɔ yi: Nadab, nʼabakan, Abihu, Eleasa ne Itamar."},{"book":"4 Mose","chapter":"3","verse":"3","text":"Yeinom ne Aaron mma a wɔasra wɔn ngo na wɔayi wɔn asi hɔ sɛ asɔfoɔ."},{"book":"4 Mose","chapter":"3","verse":"4","text":"Nadab ne Abihu deɛ, wɔwuwuu wɔ Awurade anim ɛberɛ a wɔhyee afɔrebɔdeɛ wɔ ogya a ɛmfata so wɔ Sinai ɛserɛ so. Na wɔnni mma enti, Eleasa ne Itamar nko ara na wɔsomm sɛ asɔfoɔ, ɛberɛ a wɔn agya Aaron te ase."},{"book":"4 Mose","chapter":"3","verse":"5","text":"Awurade ka kyerɛɛ Mose sɛ:"},{"book":"4 Mose","chapter":"3","verse":"6","text":"“Frɛ Lewifoɔ no, na fa wɔn ma ɔsɔfoɔ Aaron sɛ nʼaboafoɔ."},{"book":"4 Mose","chapter":"3","verse":"7","text":"Wɔbɛyɛ adwuma wɔ Ahyiaeɛ Ntomadan no mu ama ɔsɔfoɔ Aaron ne nnipa no nyinaa."},{"book":"4 Mose","chapter":"3","verse":"8","text":"Afei, wɔbɛhwɛ nneɛma a wɔde siesie Ahyiaeɛ Ntomadan mu no so, de asi Israelfoɔ no no anan mu ayɛ asodie a wɔyɛ wɔ Ahyiaeɛ Ntomadan no mu."},{"book":"4 Mose","chapter":"3","verse":"9","text":"Fa Lewifoɔ no ma Aaron ne ne mmammarima; wɔn ne Israelfoɔ a wɔde wɔn bɛma no korakora."},{"book":"4 Mose","chapter":"3","verse":"10","text":"Ma Aaron ne ne mmammarima no nsom sɛ asɔfoɔ; onipa foforɔ biara a ɔbɛbɛne kronkronbea hɔ no, ɛsɛ sɛ wɔkum no.”"},{"book":"4 Mose","chapter":"3","verse":"11","text":"Awurade ka kyerɛɛ Mose sɛ,"},{"book":"4 Mose","chapter":"3","verse":"12","text":"“Mayi Lewifoɔ no afiri Israelfoɔ no mu de wɔn asi Israel babaa biara abakan a ɔyɛ ɔbarima anan mu. Lewifoɔ no yɛ me dea,"},{"book":"4 Mose","chapter":"3","verse":"13","text":"ɛfiri sɛ abakan biara wɔ me. Ɛberɛ a mekunkum mmakan wɔ Misraim no, megyaa Israel mmakan, sɛ wɔyɛ nnipa anaa mmoa. Wɔyɛ me dea. Mene Awurade.”"},{"book":"4 Mose","chapter":"3","verse":"14","text":"Afei, Awurade ka kyerɛɛ Mose wɔ Sinai ɛserɛ so sɛ,"},{"book":"4 Mose","chapter":"3","verse":"15","text":"“Kan Lewifoɔ no wɔ wɔn mmusua ne afie mu. Kan ɔbarima biara firi deɛ wadi bosome baako so.”"},{"book":"4 Mose","chapter":"3","verse":"16","text":"Enti Mose kanee wɔn sɛdeɛ Awurade hyɛɛ no no."},{"book":"4 Mose","chapter":"3","verse":"17","text":"Yeinom ne Lewi mmammarima:"},{"book":"4 Mose","chapter":"3","verse":"18","text":"Gerson asefoɔ nie:"},{"book":"4 Mose","chapter":"3","verse":"19","text":"Kohat asefoɔ:"},{"book":"4 Mose","chapter":"3","verse":"20","text":"Merari asefoɔ:"},{"book":"4 Mose","chapter":"3","verse":"21","text":"Gerson asefoɔ no na wɔyɛ mmusua a wɔfiri Libni ne Simei ase."},{"book":"4 Mose","chapter":"3","verse":"22","text":"Na Gersonfoɔ mmarima a wɔadi bosome ne deɛ ɛboro saa a wɔfiri Gerson mmusua mu no dodoɔ yɛ mpem ahanson ne ahanum (7,500)."},{"book":"4 Mose","chapter":"3","verse":"23","text":"Wɔn atenaeɛ wɔ Ahyiaeɛ Ntomadan no akyi wɔ atɔeɛ fam."},{"book":"4 Mose","chapter":"3","verse":"24","text":"Na Gersonfoɔ no ntuanoni ne Lael babarima Eliasaf."},{"book":"4 Mose","chapter":"3","verse":"25","text":"Saa mmusuakuo mmienu yi na na wɔhwɛ Ahyiaeɛ Ntomadan no ne ne nkataho no ne ɛkwan nsɛnanotam no so."},{"book":"4 Mose","chapter":"3","verse":"26","text":"Afei, na wɔhwɛ adihɔ nsɛnanotam a ɛtwa Ahyiaeɛ Ntomadan no ho ne afɔrebukyia ne adihɔ nsɛnanotam, nhoma ne ɛhɔ nneɛma a wɔde di dwuma ahodoɔ no nyinaa so."},{"book":"4 Mose","chapter":"3","verse":"27","text":"Kohat asefoɔ yɛ mmusua a wɔfiri Amram, Ishar, Hebron ne Usiel ase."},{"book":"4 Mose","chapter":"3","verse":"28","text":"Na Kehat mmusua no mu mmarima a wɔadi bosome ne deɛ ɛboro saa dodoɔ yɛ mpem aha nwɔtwe ne ahansia (8,600)."},{"book":"4 Mose","chapter":"3","verse":"29","text":"Wɔmaa wɔn atenaeɛ wɔ Ahyiaeɛ Ntomadan no anafoɔ fam."},{"book":"4 Mose","chapter":"3","verse":"30","text":"Na Kohatfoɔ ntuanoni no ne Usiel babarima Elisafan."},{"book":"4 Mose","chapter":"3","verse":"31","text":"Saa mmusua ɛnan yi na na wɔhwɛ apam adaka, ɛpono, kaneadua, afɔrebukyia hodoɔ, ne deɛ ɛkeka ho a na wɔde di dwuma wɔ kronkronbea hɔ, mfimfini ntwamutam ne nneɛma a wɔde di dwuma ahodoɔ wɔ hɔ nyinaa no so."},{"book":"4 Mose","chapter":"3","verse":"32","text":"Aaron babarima ɔsɔfoɔ Eleasa no na na ɔyɛ ɔpanin wɔ Lewifoɔ no nyinaa so. Ɔyɛɛ no panin wɔ asɔfoɔ a wɔhwɛ kronkronbea no so."},{"book":"4 Mose","chapter":"3","verse":"33","text":"Na Merari asefoɔ no yɛ mmusua a wɔfiri Mahli ne Musi ase."},{"book":"4 Mose","chapter":"3","verse":"34","text":"Merarifoɔ mmusua no mu na mmarima a wɔadi bosome ne deɛ ɛboro saa dodoɔ yɛ mpem nsia ne ahanu (6,200)."},{"book":"4 Mose","chapter":"3","verse":"35","text":"Merari abusua no ntuanoni ne Abihail babarima Suriel,"},{"book":"4 Mose","chapter":"3","verse":"36","text":"Dwumadie a wɔde hyɛɛ saa mmusuakuo mmienu yi nsa ne sɛ, wɔbɛhwɛ Ahyiaeɛ Ntomadan no nnyinasoɔ so. Afei, wɔbɛhwɛ mmeamu nnua, mpunan, nsisisoɔ ne ɛho nneɛma a wɔde di dwuma nyinaa."},{"book":"4 Mose","chapter":"3","verse":"37","text":"Afei, mpunan a ɛwɔ adihɔ hɔ nyinaa ne ne nsisisoɔ, mpɛɛwa, ne ntampehoma nyinaa, wɔbɛhwɛ so."},{"book":"4 Mose","chapter":"3","verse":"38","text":"Ahyiaeɛ Ntomadan no apueeɛ fam, deɛ owia pue firi no, wɔgya maa Mose ne Aaron ne ne mmammarima sɛ wɔnsisi wɔn ntomadan wɔ hɔ."},{"book":"4 Mose","chapter":"3","verse":"39","text":"Lewifoɔ a Awurade hyɛɛ Mose ne Aaron sɛ wɔnkan wɔn sɛdeɛ wɔn mmusua teɛ a ɔbarima biara a wɔadi bosome ne deɛ ɛboro saa ka ho no dodoɔ yɛ mpem aduonu mmienu (22,000)."},{"book":"4 Mose","chapter":"3","verse":"40","text":"Awurade ka kyerɛɛ Mose sɛ, “Kan Israelfoɔ mmakan a wɔyɛ mmarima na wɔadi bosome ne deɛ ɛboro saa no, na twerɛ wɔn edin."},{"book":"4 Mose","chapter":"3","verse":"41","text":"Lewifoɔ no bɛyɛ me dea. Ma wɔnsi Israelfoɔ mmakan nyinaa anan mu, na Lewifoɔ nyɛmmoa mmakan nsi Israelfoɔ nyɛmmoa mmakan anan mu. Mene Awurade.”"},{"book":"4 Mose","chapter":"3","verse":"42","text":"Enti Mose kanee Israelfoɔ mmakan nyinaa sɛdeɛ Awurade hyɛɛ no no."},{"book":"4 Mose","chapter":"3","verse":"43","text":"Mmammarima mmakan a wɔadi bosome ne deɛ ɛboro saa no a ɔtwerɛɛ wɔn edin no ano si mpem aduonu mmienu ahanu ne aduɔson mmiɛnsa (22,273)."},{"book":"4 Mose","chapter":"3","verse":"44","text":"Afei, Awurade ka kyerɛɛ Mose sɛ,"},{"book":"4 Mose","chapter":"3","verse":"45","text":"“Ma Lewifoɔ nsi Israelfoɔ mmakan ananmu. Na Lewifoɔ nyɛmmoa mmakan nso nsi Israelfoɔ nyɛmmoa mmakan ananmu. Lewifoɔ yɛ me dea. Mene Awurade."},{"book":"4 Mose","chapter":"3","verse":"46","text":"Ansa na mobɛgye Israelfoɔ mmakan ahanu aduɔson mmiɛnsa no a wɔboro Lewifoɔ no dodoɔ so no,"},{"book":"4 Mose","chapter":"3","verse":"47","text":"momma wɔntua tiadeɛ, sɛdeɛ hyiadan mu nnwetɛbena teɛ, a emu duru yɛ gram aduonum nson."},{"book":"4 Mose","chapter":"3","verse":"48","text":"Fa tiadeɛ sika no ma Aaron ne ne mma.”"},{"book":"4 Mose","chapter":"3","verse":"49","text":"Enti Mose gyegyee Israelfoɔ ahanu aduɔson mmiɛnsa a na wɔboro Lewifoɔ no dodoɔ so no tiadeɛ."},{"book":"4 Mose","chapter":"3","verse":"50","text":"Sika a wɔgyegyeeɛ no nyinaa ano sii dwetɛ kilogram dunum ne fa."},{"book":"4 Mose","chapter":"3","verse":"51","text":"Na Mose de maa Aaron ne ne mmammarima sɛdeɛ Awurade hyɛɛ no no."}]}