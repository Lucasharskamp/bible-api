{"data":[{"book":"Luka","chapter":"12","verse":"1","text":"Maelufu ga bandu ngabakongananga pamwe mpaka kulebatana, Yesu ngabalenge oti akinapunji bakwe, “Mme maha na maboulo ga Mafalisayo ga uwangi."},{"book":"Luka","chapter":"12","verse":"2","text":"Kila chikiekeligwe kiba kuekuligwa, na changamanyikana makimanyikana."},{"book":"Luka","chapter":"12","verse":"3","text":"Uyo goa agannongi pulubendu, bandu mabagajoa pukongolou, na gowa agannyojela kingobu milyango mujigale, magatangachigwa pikinyanga."},{"book":"Luka","chapter":"12","verse":"4","text":"“Nannenge makaganja bango, makajogopaje abakoma mmele, kubapenia kuotolangaje kutenda chenge kilebe."},{"book":"Luka","chapter":"12","verse":"5","text":"Mananangila ju kunnyogopa, mannyogopange Nnoongo jwombe kuboka pukoma, akweti kinala chu kunneke kumwoto gwangaimika machoba goa. Nhwamina ne, jwenio nga ju kunnyogopa!"},{"book":"Luka","chapter":"12","verse":"6","text":"“Imanyakine kube iyebele nhwano iyuchigwa kwa yumuni komi, yeneje? Nambu Nnoongo kikilibalije wala chimwe."},{"book":"Luka","chapter":"12","verse":"7","text":"Nambu ata nywili ya mutwe gwinu aibalangigwe yoa. Yene makapwelelaje, mangweto mambone kupeta iyebele ijingi."},{"book":"Luka","chapter":"12","verse":"8","text":"“Nannenge kweli, kila mundu ojwanyeketela pabandu kutenda jwenio nga jwango, Mwana jwa Mundu mannyeketela nnongi ja akapakachi ba Nnoongo kutenda mundu ojo nga jwango."},{"book":"Luka","chapter":"12","verse":"9","text":"Nambu mundu jwajotijola ojwambakungana nnongi ja bandu, jwombe makanaligwa nnongi ja akapakachi ba Nnoongo."},{"book":"Luka","chapter":"12","verse":"10","text":"“Jwajotijola ojwalenga lilobe lyu kunkana Mwana jwa Mundu malekekiigwa, nambu ojwantukana Uhuke jwa Chwapi alekekiigwaje."},{"book":"Luka","chapter":"12","verse":"11","text":"“Pabampeleka mangweto nnongi ja nyumba ja kugongalela nnongi ja akatawala na bina kinala, makapweleje kilebe champakulongela andaje champakulongela."},{"book":"Luka","chapter":"12","verse":"12","text":"Magambu Uhuke jwa Chwapi, kingobucho mammola mangweto chu kulongela.”"},{"book":"Luka","chapter":"12","verse":"13","text":"Mundu jumwe ojwakiba pamwe na bandu bala ngannenge Yesu, “Aboli, mannengele nunugwango tubagane ulichi ugubutuleki Awawa bito.”"},{"book":"Luka","chapter":"12","verse":"14","text":"Yesu nganyanga, “Maganja bango, beneke abambi ne kube nahakimu ba ilebe andaje nachikachani panakati jinu?”"},{"book":"Luka","chapter":"12","verse":"15","text":"Ngabalengela boa, “Mmagange maha na tama, gambu bwomi gwa mundu uhyobale kube ni milebe eiyakwetije, wala uloi guba kube.”"},{"book":"Luka","chapter":"12","verse":"16","text":"Kubokapenia ngabalengela kulandanakia gongo, “Pakiba na mundu juna uloi ojwakweti nng'onda guipambike ilyo ndu."},{"book":"Luka","chapter":"12","verse":"17","text":"Mundu jwenio ngawacha kumojo gwakwe, ‘Ndenda bo nenga? Ngwetije paali pa kubeka mauno goa gano?"},{"book":"Luka","chapter":"12","verse":"18","text":"Ngakilenge mwene, ndenda yene,’ ‘Momolana ikokwe yango nukuchenga kikokwe kikolongwa muno, mwenio mameka ilyo yango yoa ni ilebe yango."},{"book":"Luka","chapter":"12","verse":"19","text":"Kuboka penia nikilengela namwene. Ngoeno nkweti lupambo lwa kutumia kwa yaka na yaka. Kutama na bwomi kutama kwa mbone, kulye, nukunywe nukube na laa!’"},{"book":"Luka","chapter":"12","verse":"20","text":"Nambu Nnoongo ngannengela, ‘Mwe majinga! Lele kilo bwomi gwinu mautoligwa. Na ilebe yoa yenie eimikibekile maiba yabeneke?’ ”"},{"book":"Luka","chapter":"12","verse":"21","text":"Yesu ngajomole kulenga, “Ngapibile kwa mundu ojwakibekela uloi magambu gakwe mwene, nambu jwenio kileje nnongi ja Nnoongo.”"},{"book":"Luka","chapter":"12","verse":"22","text":"Kubokapenia Yesu ngabalenge akinapunji bakwe, “Na yene nannenge makapwelejekwa nhwalo gwa chakulya chimikipala kwa bwomi gwinu na ngobo imipala kwa mmele gwinu."},{"book":"Luka","chapter":"12","verse":"23","text":"Bwomi kilebe cha mbone kupeta chakulya nammele nga gwambone kupeta ngobo."},{"book":"Luka","chapter":"12","verse":"24","text":"Milibone likongolo, kupandaje mbeju, wala kuunaje na wala ikokwe gakwetije Nnoongo kagalichanga ilyo genia! Mangweto mmi mambone kupeta ijuni!"},{"book":"Luka","chapter":"12","verse":"25","text":"Bene kati jinu kwa kube na mbwele kuotola kujonjekea bwomi gwakwe? Anda kuotojekilebe hata kichokochoko kwa nike kupwelela kwa ilebe yenge?"},{"book":"Luka","chapter":"12","verse":"26","text":"Anda kuotojekilebe hata kichokochoko kwa nike kupwelela kwa ilebe yenge?"},{"book":"Luka","chapter":"12","verse":"27","text":"Magabonange maloba ga mpongote apagamalika, kamwaje maengo na kulokaje. Nambu nannenge, mwene Nngwana Solomoni mukibumo chakwe choa akwinditije chwapi andi maloba aga."},{"book":"Luka","chapter":"12","verse":"28","text":"Anda Nnoongo alikwindia yene manyai ga mung'onda agabi leleno na malabo galekeligwa pa mwoto, bo bantendelangaje muno mangweto? Mangweto mabandu bina imani njoko yankweti!”"},{"book":"Luka","chapter":"12","verse":"29","text":"“Yene makapweleje nukuwacha, nniaganga nike andaje nywaganga nike."},{"book":"Luka","chapter":"12","verse":"30","text":"Kwa bandu boa bangammanya Nnoongo machoba goa bagabegelela genia goa. Awawa binu bukumbengu bagamanyi goa gampalanga."},{"book":"Luka","chapter":"12","verse":"31","text":"Mikibegelelange oti Kingwana cha Nnoongo, na genia gowa mabampaganga.”"},{"book":"Luka","chapter":"12","verse":"32","text":"“Makajogopangaje, mangweto kikuta kichoko cha akinapunji bango! Gambu Awawa binu bukumbengu bapala kumpe Kingwana."},{"book":"Luka","chapter":"12","verse":"33","text":"Nhwuchange yoa eyankwetingite makapegange akanhocho ela yenie. Mijibeke miuku jinu kube chwapi na kukibekela lupambo kumbengu jenie Kwenio jipungukaje, magambu kwenio akabwii kuotoje kujipata na gabije mabongo agaotwi kualabia."},{"book":"Luka","chapter":"12","verse":"34","text":"Penia apalubi lupambo lwinu nga apaupakube mwojo gwinu.”"},{"book":"Luka","chapter":"12","verse":"35","text":"“Mmegange tela kwa goa na muli yinu ibe ikajaka,"},{"book":"Luka","chapter":"12","verse":"36","text":"mmegange anda akabanda abalendela angwana babe babuje kuboka kumpapala bajogolele nniango kingobucho echikipaligwe pabapakugomba oti."},{"book":"Luka","chapter":"12","verse":"37","text":"Mbaya akabanda ababakakole angwana babe babilingite mio kalenda! Nannenge kweli, benia mabikipangania kabegelela, nakalenge ntamange pukulye na benia kabegelela."},{"book":"Luka","chapter":"12","verse":"38","text":"Anda bakabuja panakati ja kilo andaje puiku na kakolela bakakelukianga mbaya jabe akabanda benia!"},{"book":"Luka","chapter":"12","verse":"39","text":"Mmanyange kube ikabi nkolanyumba akamanyi kingobu mwihi chapakuika, kabi akelukie, na kabi ajilekitije nyumba jakwe jibomaligwe."},{"book":"Luka","chapter":"12","verse":"40","text":"Ata mangweto mmegange tela, gambu Mwana jwa Mundu maika mangobu gangamanyika.”"},{"book":"Luka","chapter":"12","verse":"41","text":"Petulo ngalenga, “Angwana, kulandanakia kwenio magambu ga bandu boa?”"},{"book":"Luka","chapter":"12","verse":"42","text":"Angwana ngabajanga, “Meneke ojwabi mpakachi jwaaminike na jwambone? Jwenio ananhota bakwe mabammeka alolele akabanda bakwe ibe bape chakulya kingobu echikipaligwa."},{"book":"Luka","chapter":"12","verse":"43","text":"Mbaya mpakachi jwojo jubakunkole ananhota mundu akakamula genia!"},{"book":"Luka","chapter":"12","verse":"44","text":"Kweli mampa kugoya ilebe yakwe yoa."},{"book":"Luka","chapter":"12","verse":"45","text":"Nambu anda mpakachi jwenio akilenge mwene, ‘Ananhota bango batenda kuchelwa kubuja,’ kingobucho nu kutumbu kaputanga abanda ajakwe, akinalome na akikege, nukulye nukunywe nukulobela,"},{"book":"Luka","chapter":"12","verse":"46","text":"ananhota mundu bibuja lichoba lyangamanyika ni kingobu changamanyika, nu kunhweketa ipande ibena, nu kummeke lipungu lyakwe pamwe na bandu banga amini."},{"book":"Luka","chapter":"12","verse":"47","text":"“Mmanda ojwamanyi echibapala ananhota bakwe nambu kamwaje andi ipabapala ananhotamundu abakuputigwa muno."},{"book":"Luka","chapter":"12","verse":"48","text":"Nambu mmanda jwenio ojwatenda gangapala ananhota bakwe nambu amanyije agabapala anahota bakwe maputigwa kachoko. Ojubampi ijingi malongigwa ijingi, ojubampi kachoko malongigwa kachoko."},{"book":"Luka","chapter":"12","verse":"49","text":"“Nhikila kupamba mwoto padunia, mbaya gwakabi ujakite!"},{"book":"Luka","chapter":"12","verse":"50","text":"Ngweti ubaticho gwa kupoteka ogumbaligwa nupokele, nubegelela kibegele nike ulenganile!"},{"book":"Luka","chapter":"12","verse":"51","text":"Nkitanga nhikila kuleta tengela padunia? Na kachokochokoje, tengelaje nambu kulekana."},{"book":"Luka","chapter":"12","verse":"52","text":"Kutumbu ngoe, lungolo lwa bandu lukibagana, akatatu kati ja akabele, akabele kati ja akatatu."},{"book":"Luka","chapter":"12","verse":"53","text":"Awawa bankana mwana jwabe munalome, mwana bakana Awamundu, Amama bankana mwana jwabe munkege, mwana munkege bakana amamamundu, akimundu akege bakana ajumbo na ajumbo bakana aniamundu akege.”"},{"book":"Luka","chapter":"12","verse":"54","text":"Yesu ngaulenge kabe nkengeni gwa bandu, “Apamagabona maunde gakapitila kingonu cha kundonde, nnenganga, ‘Ula majikoma,’ nakweli ukoma."},{"book":"Luka","chapter":"12","verse":"55","text":"Apamubona upepo gukubanda gukagugumaga, nnenganga, ‘Mapaba niliuke lele,’ na kweli kube."},{"book":"Luka","chapter":"12","verse":"56","text":"Mangwetomwe makandendemundu mmanyangite kulondola upepo na maunde ni ilebe yu kumbengu kwa nike kumanyaje mangobu ganga?"},{"book":"Luka","chapter":"12","verse":"57","text":"“Mbone kuotolangaje mmene kumanya minhalo ja mbone jukamula?"},{"book":"Luka","chapter":"12","verse":"58","text":"Maana anda jumunnemwite ampeleka kamaakama yakabi mbaya kwinu kuchikachana nakwe milingiti tango undela, ibe akaikaje kumpeleka nnongi ja akimu na akimu akampange ku nkolongwa jwa manjolinjoli, na angweto kummeka mukipungo."},{"book":"Luka","chapter":"12","verse":"59","text":"Nannengela kweli, mpitaje mwenio mpaka apampakujomole kulepa senti ja kujomola ligambo linu.”"}]}