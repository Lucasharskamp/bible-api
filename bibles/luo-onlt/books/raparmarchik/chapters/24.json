{"data":[{"book":"Rapar Mar Chik","chapter":"24","verse":"1","text":"Ka ngʼato okendo dhako, to bangʼe oyudo ni ok ohere nikech osetimo gimoro ma ok nikare, onyalo ndikone barup weruok mar ketho keny, kendo oriembe oa e ode."},{"book":"Rapar Mar Chik","chapter":"24","verse":"2","text":"Bangʼe ka dhakono osea e ode, mi obedo chi ngʼat machielo,"},{"book":"Rapar Mar Chik","chapter":"24","verse":"3","text":"to chwore mar ariyono bende ojok kode, mondiko barup weruok momiye, kendo oriembe, kata ka chwore mar ariyono otho,"},{"book":"Rapar Mar Chik","chapter":"24","verse":"4","text":"to chwore mokwongo mane oriembe cha kik kende kendo nikech osedoko mogak. Tim ma kamano en kwero e wangʼ Jehova Nyasaye. Kik umi richo bedi e piny ma Jehova Nyasaye ma Nyasachu miyou kaka girkeni."},{"book":"Rapar Mar Chik","chapter":"24","verse":"5","text":"Ka ngʼato okendo machiegni, kik tere e lweny kata kete e tich moro. Kuom higa achiel miuru ngʼatno thuolo momiyogi chiege mokendono mor."},{"book":"Rapar Mar Chik","chapter":"24","verse":"6","text":"Kik ngʼato omak pongʼ rego kata nyapongʼ kaka gir singo mar gowi, nikech mano chalo kaka ngʼama okawo ngima ngʼato owuon kaka gir singo."},{"book":"Rapar Mar Chik","chapter":"24","verse":"7","text":"Ka ngʼato oyudi ka mako ja-Israel wadgi moketo obedo misumbane kata ongʼiewe gi ngʼato, ngʼat motimo kamano nyaka tho. Nyaka ugol tim marachno e dieru."},{"book":"Rapar Mar Chik","chapter":"24","verse":"8","text":"E weche mag tuoche malandore mag del, neuru ni utimo kaka jodolo ma gin jo-Lawi opuonjou. Nyaka utim adimba gik moko duto ma anyisogi."},{"book":"Rapar Mar Chik","chapter":"24","verse":"9","text":"Paruru gima ne Jehova Nyasaye ma Nyasachu otimo ne Miriam e yo kane uwuok e piny Misri."},{"book":"Rapar Mar Chik","chapter":"24","verse":"10","text":"Ka iholo ja-Israel wadu gimoro amora, to kik iyie idhi kode e ode kodwaro chiwoni gir singo."},{"book":"Rapar Mar Chik","chapter":"24","verse":"11","text":"Dongʼ oko kendo we en ema odonjie ode ogol gima odwa singonino."},{"book":"Rapar Mar Chik","chapter":"24","verse":"12","text":"Ka ngʼatno en jachan, to kik iwe gire mosingonino nindi e odi."},{"book":"Rapar Mar Chik","chapter":"24","verse":"13","text":"Dwokne lawe mar abolano kapok chiengʼ opodho mondo oyud gima oumorego. Eka enogoni erokamano kendo nokwan gino kaka ranyisi mar tim makare e nyim Jehova Nyasaye ma Nyasachu."},{"book":"Rapar Mar Chik","chapter":"24","verse":"14","text":"Kik itim marach ni jatich mabiro tiyoni kata obed ja-Israel wadu kata japiny moro manie gwengʼu kata dalau."},{"book":"Rapar Mar Chik","chapter":"24","verse":"15","text":"Odiechiengʼ ka odiechiengʼ kapok chiengʼ opodho chule kar tichne mosetiyo, nikech odhier ma chudono ema ogeno, ka ok kamano to onyalo ywak ne Jehova Nyasaye nikech in kendo inibed jaketho."},{"book":"Rapar Mar Chik","chapter":"24","verse":"16","text":"Wuone ok nonegi nikech ketho mag nyithindgi, bende nyithindo kik negi nikech ketho mag wuonegi, to ngʼato ka ngʼato nonegi nikech richone owuon."},{"book":"Rapar Mar Chik","chapter":"24","verse":"17","text":"Kik uketh buch japiny moro, kata mar nyathi kich kata mako law dhako ma chwore otho kaka gir singo."},{"book":"Rapar Mar Chik","chapter":"24","verse":"18","text":"Paruru nine un wasumbini e piny Misri kendo Jehova Nyasaye ma Nyasachu ne oresou kua kuno. Mano emomiyo achikou mondo utim kamano."},{"book":"Rapar Mar Chik","chapter":"24","verse":"19","text":"Ka ikayo cham e puothi ma cham moro odongʼni ka ok ikayo, to kik idog iome. Weye ne jodak, nyithind kiye kod mon ma chwogi otho, mondo Jehova Nyasaye ma Nyasachi ogwedhi e kuom gik mitimo."},{"book":"Rapar Mar Chik","chapter":"24","verse":"20","text":"Ka uyiengo yiend zeituni, kik utengʼ bedene diriyo, to weuru olembe modongʼ e zeituni ne jodak, nyithind kiye kod mon ma chwogi otho."},{"book":"Rapar Mar Chik","chapter":"24","verse":"21","text":"Ka usepono mzabibu e puothu, kik uchak udog utengʼ yiendgi, to weuru modongʼne jodak, nyithind kiye kod mon ma chwogi otho."},{"book":"Rapar Mar Chik","chapter":"24","verse":"22","text":"Paruru nine un wasumbini e piny Misri. Mano emomiyo achikou mondo utim kamano."}]}