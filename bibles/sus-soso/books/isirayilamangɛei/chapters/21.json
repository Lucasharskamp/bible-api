{"data":[{"book":"Isirayila Mangɛe I","chapter":"21","verse":"1","text":"Yisireelika nde nu na naxan xili Naboti. Sansi yire nu na a yi ra Samari mangɛ Akabu xa bɔxi fɛ ma."},{"book":"Isirayila Mangɛe I","chapter":"21","verse":"2","text":"Akabu naxa a fala Naboti bɛ, «I xa i xa sansi yire so n yi ra, n xa a findi n ma laakɔɛ yire ra, barima a makɔrɛ n ma banxi ra. N sansi yire gbɛtɛ soma i yi ra a ɲɔxɔɛ ra naxan fan na bɛ, xa na mu a ra, n xa a sara kɔbiri ra.»"},{"book":"Isirayila Mangɛe I","chapter":"21","verse":"3","text":"Naboti naxa Akabu yaabi, a naxɛ, «Alatala xa n natanga n benbae kɛ sofe ra i yi.»"},{"book":"Isirayila Mangɛe I","chapter":"21","verse":"4","text":"Akabu naxa so a xɔnyi, a sunnunxi ra, a bɔɲɛ maɲaaxuxi Yisireelika Naboti xa masenyi xa fe ra, a falafe ra, «N mu n benbae kɛ soma i yi ra.» A naxa a sa, a a kobe raso mixie ra, a mu tin donse donde."},{"book":"Isirayila Mangɛe I","chapter":"21","verse":"5","text":"A xa ginɛ Yesabela naxa siga a yire, a a maxɔrin, «Munfe ra i bɔɲɛ maɲaaxuxi, i mu tin i dɛgede?»"},{"book":"Isirayila Mangɛe I","chapter":"21","verse":"6","text":"A naxa a yaabi, «N bara a fala Yisireelika Naboti bɛ a xa a xa sansi yire so n yi ra, n xa a sara, xa na mu a ra, n xa sansi yire gbɛtɛ so a yi ra, kɔnɔ a mu tin na ra fefe ma.»"},{"book":"Isirayila Mangɛe I","chapter":"21","verse":"7","text":"Na kui, a xa ginɛ Yesabela naxa a fala a bɛ. «Pe, i tan xa mu findixi Isirayila mangɛ ra? Awa, mangɛ, keli, i xa i dɛge ɲɛlɛxinyi kui. N tan Yisireelika Naboti xa sansi yire soma nɛ i yi ra!»"},{"book":"Isirayila Mangɛe I","chapter":"21","verse":"8","text":"A xa ginɛ naxa bataaxɛ sɛbɛ Akabu xili ra, a mangɛ Akabu xa tɔnxuma sa a ma, a fa a rasanba forie nun kuntigie ma, naxee nu sabatixi Naboti xa taa kui."},{"book":"Isirayila Mangɛe I","chapter":"21","verse":"9","text":"A sɛbɛxi bataaxɛ kui, «Wo sunyi nun sali rabafe ti ɲama bɛ, Naboti xa dɔxɔ ɲama birin ya i."},{"book":"Isirayila Mangɛe I","chapter":"21","verse":"10","text":"Wo xa fuyante firin dɔxɔ a ya i, naxee a tɔɔɲɛgɛma, a falafe ra a bara Ala nun mangɛ konbi. Na kui wo xa a ramini taa kui, wo a magɔnɔ gɛmɛ ra han a xa faxa.»"},{"book":"Isirayila Mangɛe I","chapter":"21","verse":"11","text":"Naboti xa taa mixie, forie nun kuntigie naxa a raba, alɔ Yesabela a yamarixi ki naxɛ na bataaxɛ kui."},{"book":"Isirayila Mangɛe I","chapter":"21","verse":"12","text":"E naxa sun e sali, e Naboti dɔxɔ ɲama birin ya tode ra,"},{"book":"Isirayila Mangɛe I","chapter":"21","verse":"13","text":"e fa fuyante firinyi radɔxɔ a yire. Na fuyante firinyie naxa Naboti tɔɔɲɛgɛ ɲama ya i, a falafe ra, «Naboti bara Ala nun mangɛ konbi.» Ɲama naxa Naboti xanin taa fari ma, e a magɔnɔ han a faxa."},{"book":"Isirayila Mangɛe I","chapter":"21","verse":"14","text":"E naxa xɛɛrae xɛɛ Yesabela ma, a falafe ra, «Naboti bara magɔnɔ gɛmɛ ra, a bara faxa.»"},{"book":"Isirayila Mangɛe I","chapter":"21","verse":"15","text":"Yesabela to a mɛ a Naboti bara magɔnɔ gɛmɛ ra han a bara faxa, a naxa siga Akabu yire, a a fala a bɛ, «Yakɔsi keli, i xa Naboti xa sansi yire tongo, Naboti Yisireelika tondi naxan sarade i ma kɔbiri ra. Naboti a mu na sɔnɔn, a bara faxa.»"},{"book":"Isirayila Mangɛe I","chapter":"21","verse":"16","text":"Akabu to a mɛ, a Naboti bara faxa, a naxa keli keren na, a sa Naboti xa sansi yire findi a gbe ra."},{"book":"Isirayila Mangɛe I","chapter":"21","verse":"17","text":"Alatala naxa a masen Annabi Eliya Tisibeka bɛ, a naxɛ,"},{"book":"Isirayila Mangɛe I","chapter":"21","verse":"18","text":"«Siga Isirayila mangɛ Akabu yire Samari. A na Naboti xa sansi yire, a naxan findixi a gbe ra."},{"book":"Isirayila Mangɛe I","chapter":"21","verse":"19","text":"I xa a fala a bɛ, ‹Alatala xa masenyi nan ya: «I bara faxɛ ti, i bara mixi kɛ muɲa! Baree fama i wuli makɔnde, e Naboti wuli makɔnxi dɛnnaxɛ.»›»"},{"book":"Isirayila Mangɛe I","chapter":"21","verse":"20","text":"Akabu naxa Eliya yaabi, «I tan n yaxui, i bara n to?» A naxa a fala a bɛ, «Iyo, n bara i to. I to i yɛtɛ fi fe ɲaaxi rabafe ma, naxan mu rafanxi Alatala ma,"},{"book":"Isirayila Mangɛe I","chapter":"21","verse":"21","text":"n gbaloe ragoroma nɛ i ma, n i bama nɛ Isirayila, n xɛmɛ birin faxa xɔrɛ nun konyi i bɔnsɔɛ ya ma Isirayila."},{"book":"Isirayila Mangɛe I","chapter":"21","verse":"22","text":"N i xa fɔxɛ luma nɛ, alɔ Nebati xa di Yerobowami nun Ahiya xa di Baasa xa fɔxɛe, barima i bara n naxɔnɔ, i man bara Isirayila ɲama birin naɲɛrɛ yunubi kui.»"},{"book":"Isirayila Mangɛe I","chapter":"21","verse":"23","text":"«Alatala xa masenyi nan ya Yesabela xa fe ra, a naxɛ, ‹Baree fama nɛ Yesabela donde Yisireeli tɛtɛ fɛ ma."},{"book":"Isirayila Mangɛe I","chapter":"21","verse":"24","text":"Akabu xa mixi naxan na faxa taa kui, baree nan na donma. Naxan na faxa wula i, yubɛe nan na donma.›»"},{"book":"Isirayila Mangɛe I","chapter":"21","verse":"25","text":"Mixi yo mu na naxan a yɛtɛ fi fe ɲaaxi rabafe ma alɔ Akabu. A xa ginɛ Yesabela nu a bɔɲɛ ratema na fe kui."},{"book":"Isirayila Mangɛe I","chapter":"21","verse":"26","text":"A nu fe ɲaaxi rabama dangi mixi birin na. A nu kuyee batuma alɔ Amorikae, Alatala naxee keri Isirayilakae ya ra."},{"book":"Isirayila Mangɛe I","chapter":"21","verse":"27","text":"Akabu to Annabi Eliya xa masenyi mɛ, a naxa a xa donma ibɔɔ sunnunyi kui, a naxa sunnun dugi ragoro a ma, a sunyi suxu. A nu a sama sade ma, na sunnun dugi ragoroxi a ma, xa na mu a nu ɲɛrɛ dɔyi dɔyi a sunnunxi ra."},{"book":"Isirayila Mangɛe I","chapter":"21","verse":"28","text":"Alatala naxa a masen Eliya Tisibeka bɛ, a naxɛ,"},{"book":"Isirayila Mangɛe I","chapter":"21","verse":"29","text":"«I bara a to Akabu a yɛtɛ magoroxi n bɛ ki naxɛ? A to bara a yɛtɛ magoro n bɛ, n mu gbaloe ragoroma a ma fanni a baloxi. N gbaloe ragoroma a bɔnsɔɛ ma a xa di xa waxati nɛ.»"}]}