{"data":[{"book":"Mani'zanti mofo nanekee","chapter":"18","verse":"1","text":"Agra'aku'ma nemanisia vahe'mo'a, agraguke agesa nentahie. Knare antahizama eri'nea vaheku'enena ana ne'mo'a avesiozmantegahie."},{"book":"Mani'zanti mofo nanekee","chapter":"18","verse":"2","text":"Neginagi vahe'mo'a ama' antahintahima erizankura, musena osugosie. Hianagi agra'a antahi'zanke hu'netreno manigahie."},{"book":"Mani'zanti mofo nanekee","chapter":"18","verse":"3","text":"Kefo avu'ava'ene vahe'mo'a, mago'a vahekura antahi amane'za neseno, zamagi'a eri haviza nehuno, zamagaze erinezamie."},{"book":"Mani'zanti mofo nanekee","chapter":"18","verse":"4","text":"Knare antahi'zane vahe'mofo agipinti ke'mo'a, tiru kna hu'ne. Hianagi mika knare antahizamo'a, timo kerifinti aviteno herafiramino neviankna nehie."},{"book":"Mani'zanti mofo nanekee","chapter":"18","verse":"5","text":"Hazenkema huteno keagahu trate'ma otisigenka, hazenkema hu'nesia vahera aza osutfa huo. Hagi fatgo vahe'ma keagafima oti'nenigenka havigema huntenka azeri atre'zankura kva huo."},{"book":"Mani'zanti mofo nanekee","chapter":"18","verse":"6","text":"Neginagi vahe'mofo kemo'a, hafra hu'za eri fore nehigeno, ana ke'zmimo'a kanonkevegu meme nehie."},{"book":"Mani'zanti mofo nanekee","chapter":"18","verse":"7","text":"Neginagi vahe'mofo agi'mo'a, havi ke'agage nehanigeno, krifu agra'a avufare anaginente'ankna nehiakino, agrira azeri haviza hugahie."},{"book":"Mani'zanti mofo nanekee","chapter":"18","verse":"8","text":"Vahe agenkema hu'zamo'a, haga ne'zankna hu'neankino, ame huno vahe agu'afina ufregahie."},{"book":"Mani'zanti mofo nanekee","chapter":"18","verse":"9","text":"Zaferina omane feru vahe'mo'a, maka'zama eri havizama nehia vahe'mofo nefu manine."},{"book":"Mani'zanti mofo nanekee","chapter":"18","verse":"10","text":"Ra Anumzamofo agimo'a hanavenentake vihugna hu'neankino, fatgo vahe'mo'za agritega zamagare'za nevazageno, zamagu nevazie."},{"book":"Mani'zanti mofo nanekee","chapter":"18","verse":"11","text":"Feno vahe'mofo fenomo'a ra kuma zmimofo vihugna hu'neakino, kegava hurantenkenta knare huta manigahune hu'za nentahize."},{"book":"Mani'zanti mofo nanekee","chapter":"18","verse":"12","text":"Avufga ra hu'zamo'a, henka hazenkefi kavrentena manigahane. Hianagi knare hunka anteraminka mani'zamo'a, kazerisga huno knare kagi kamigahie."},{"book":"Mani'zanti mofo nanekee","chapter":"18","verse":"13","text":"Iza'o kema antahi anke ore'neno ke'nonama hanimo'a, agra neginagi avu'ava nehuno agaze zana agra'a erigahie."},{"book":"Mani'zanti mofo nanekee","chapter":"18","verse":"14","text":"Krima eri'nesimo'ma ana zankuma antahintahi hakarema osaniana, ana krifina amane manino vugahie. Hianagi vahe'mofo antahintahimoma havizama haniana, iza knarera huno manigahie?"},{"book":"Mani'zanti mofo nanekee","chapter":"18","verse":"15","text":"Maka'zama antahi ankere vahe'mo'a, knare antahintahima erinakura muse nehie. Knare vahe'mo'a agesazofo huteno nemanie."},{"book":"Mani'zanti mofo nanekee","chapter":"18","verse":"16","text":"Musezama eri'neno esimofona, kafana anagisigeno keagama hukuma hania rankva nera negesigeno, keaga humigahie."},{"book":"Mani'zanti mofo nanekee","chapter":"18","verse":"17","text":"Keagafima otinesia ne'ma ese'ma keagama refkoma huno kesiana tamage hugahazanagi, anantema antahigesia ne'mo, hazenke'a keno erifore hugahie."},{"book":"Mani'zanti mofo nanekee","chapter":"18","verse":"18","text":"Taisi zokagoma re'zamo ha' frama hu'zana eri fru nehuno, hanave netremoke'ma ha'ma hu'zana zanazeri netane."},{"book":"Mani'zanti mofo nanekee","chapter":"18","verse":"19","text":"Kagrama negafu'ma arimpama azeri havizama hu'nenana ne'ma avare'zamo'a, rankumamofo hanavenentake vihu hunteankna huno negafu'ma avare'zamo'a amuho hu'ne. Ha' frama hu'zamo'a, rone ka'a hanavenentake kafa erigino rentroko huno, refko hiankna hugahie."},{"book":"Mani'zanti mofo nanekee","chapter":"18","verse":"20","text":"Knare kema kagipintima atiramisuno'a, knare ne'zama nankeno kamuma hiankna huno kaza hugahie. Fatgo kema hanana kemo'a, kazeri knare hugahie."},{"book":"Mani'zanti mofo nanekee","chapter":"18","verse":"21","text":"Kekamo'a vahera zamazeri so'e nehuno, zamazeri havizana hugahie. Hagi kema huzantema avesima nentesimo'a, ana ke'amoma rentesia raga'a agra'a erigahie."},{"book":"Mani'zanti mofo nanekee","chapter":"18","verse":"22","text":"Iza'o a'ma hakreno erinesimo'a, knare'za hakreno eri'neankino, Ra Anumzamo'a avesinente."},{"book":"Mani'zanti mofo nanekee","chapter":"18","verse":"23","text":"Amunte omane vahe'mo'a, asumaraginteno azama hanigu meme nehianagi, feno vahe'mo'a, hanave kefinti kenona nehie."},{"book":"Mani'zanti mofo nanekee","chapter":"18","verse":"24","text":"Rama'a ronekamo'a kazeri haviza hugahianagi, tamage ronekamo'a negafuma nehiaza huno tava'onkare manigahie."}]}