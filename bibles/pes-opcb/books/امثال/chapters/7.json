{"data":[{"book":"امثال","chapter":"7","verse":"1","text":"پسرم، نصایح مرا بشنو و همیشه آنها را به یاد داشته باش."},{"book":"امثال","chapter":"7","verse":"2","text":"اوامر مرا به جا آور تا زنده بمانی. تعلیم مرا مانند مردمک چشم خود حفظ کن."},{"book":"امثال","chapter":"7","verse":"3","text":"آن را آویزهٔ گوش خود بساز و در اعماق دل خود نگه دار."},{"book":"امثال","chapter":"7","verse":"4","text":"حکمت را خواهر خود بدان و بصیرت را دوست خود."},{"book":"امثال","chapter":"7","verse":"5","text":"بگذار حکمت، تو را از رفتن به دنبال زنان هرزه و گوش دادن به سخنان فریبندهٔ آنان باز دارد."},{"book":"امثال","chapter":"7","verse":"6","text":"یک روز از پنجرهٔ خانه‌ام بیرون را تماشا می‌کردم."},{"book":"امثال","chapter":"7","verse":"7-9","text":"یکی از جوانان نادان و جاهل را دیدم که در تاریکی شب از کوچه‌ای که در آن زنی بدکار منزل داشت، می‌گذشت."},{"book":"امثال","chapter":"7","verse":"10","text":"آن زن در حالی که لباس وسوسه‌انگیزی بر تن داشت و نقشه‌های پلیدی در سر می‌پروراند، به سویش آمد."},{"book":"امثال","chapter":"7","verse":"11-12","text":"او زن گستاخ و بی‌شرمی بود و اغلب در کوچه و بازار پرسه می‌زد تا در هر گوشه و کناری مردان را بفریبد."},{"book":"امثال","chapter":"7","verse":"13","text":"آن زن بازوان خود را به دور گردن جوان حلقه کرده، او را بوسید و با نگاهی هوس‌انگیز به او گفت:"},{"book":"امثال","chapter":"7","verse":"14","text":"«امروز نذر خود را ادا کردم و گوشت قربانی در خانه آماده است."},{"book":"امثال","chapter":"7","verse":"15","text":"پس برای یافتن تو از خانه بیرون آمدم. در جستجوی تو بودم که تو را دیدم."},{"book":"امثال","chapter":"7","verse":"16-17","text":"بر رختخوابم ملافه‌های رنگارنگ از پارچهٔ حریر مصر پهن کرده‌ام و آن را با عطرهای خوشبو معطر ساخته‌ام."},{"book":"امثال","chapter":"7","verse":"18","text":"بیا از یکدیگر لذت ببریم و تا صبح از عشق سیر شویم."},{"book":"امثال","chapter":"7","verse":"19","text":"شوهرم در خانه نیست و به سفر دوری رفته است."},{"book":"امثال","chapter":"7","verse":"20","text":"به اندازهٔ کافی با خود پول برده و تا آخر ماه برنمی‌گردد.»"},{"book":"امثال","chapter":"7","verse":"21","text":"به این ترتیب با سخنان فریبنده و وسوسه‌انگیزش آن جوان را اغوا کرد؛"},{"book":"امثال","chapter":"7","verse":"22-23","text":"و او مثل گاوی که به کشتارگاه می‌رود و گوزن به دام افتاده‌ای که در انتظار تیری باشد که قلبش را بشکافد، به دنبال آن فاحشه رفت. او مثل پرنده‌ای است که به داخل دام می‌پرد و نمی‌داند در آنجا چه سرنوشتی در انتظارش است."},{"book":"امثال","chapter":"7","verse":"24","text":"پس ای پسرانم، به من گوش دهید و به سخنانم توجه کنید."},{"book":"امثال","chapter":"7","verse":"25","text":"نگذارید چنین زنی دل شما را برباید. از او دور شوید، مبادا شما را به گمراهی بکشد."},{"book":"امثال","chapter":"7","verse":"26","text":"او بسیاری را خانه خراب کرده است و مردان زیادی قربانی هوسرانی‌های او شده‌اند"},{"book":"امثال","chapter":"7","verse":"27","text":"خانهٔ او راهی است به سوی مرگ و هلاکت."}]}