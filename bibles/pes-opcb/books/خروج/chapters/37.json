{"data":[{"book":"خروج","chapter":"37","verse":"1","text":"بِصَلئیل، صندوق عهد را از چوب اقاقیا که درازای آن یک متر و ۲۵ سانتی متر و پهنا و بلندی آن هر کدام هفتاد و پنج سانتی متر بود، ساخت."},{"book":"خروج","chapter":"37","verse":"2","text":"بیرون و درون آن را با طلای خالص پوشانید و نواری از طلا دور لبهٔ آن کشید."},{"book":"خروج","chapter":"37","verse":"3","text":"برای صندوق چهار حلقه از طلا آماده کرد و آنها را در چهار گوشهٔ قسمت پایین آن متصل نمود، یعنی در هر طرف دو حلقه."},{"book":"خروج","chapter":"37","verse":"4","text":"سپس دو چوب بلند از درخت اقاقیا ساخت و آنها را با طلا پوشاند."},{"book":"خروج","chapter":"37","verse":"5","text":"برای برداشتن و حمل صندوق، چوبها را در داخل حلقه‌های دو طرف صندوق گذاشت."},{"book":"خروج","chapter":"37","verse":"6","text":"سرپوش صندوق یعنی تخت رحمت را به درازای یک متر و ده سانتیمتر و پهنای هفتاد سانتیمتر، از طلای خالص درست کرد."},{"book":"خروج","chapter":"37","verse":"7","text":"سپس دو مجسمهٔ کروبی از طلا بر دو سر تخت رحمت ساخت."},{"book":"خروج","chapter":"37","verse":"8","text":"کروبی‌ها را بر دو سر تخت رحمت طوری قرار داد که با آن یکپارچه شد."},{"book":"خروج","chapter":"37","verse":"9","text":"مجسمهٔ کروبی‌ها، روبروی هم و نگاهشان به طرف تخت و بالهایشان بر بالای آن گسترده بود."},{"book":"خروج","chapter":"37","verse":"10","text":"آنگاه بِصَلئیل، میز نان حضور را از چوب اقاقیا به درازای یک متر و پهنای نیم متر و بلندی ۷۵ سانتی متر ساخت."},{"book":"خروج","chapter":"37","verse":"11","text":"آن را با روکشی از طلای خالص پوشانید و قابی از طلا بر دور تا دور لبهٔ آن نصب کرد."},{"book":"خروج","chapter":"37","verse":"12","text":"حاشیهٔ دور لبهٔ میز را به پهنای چهار انگشت درست کرد و دور حاشیه را با قاب طلا پوشانید."},{"book":"خروج","chapter":"37","verse":"13","text":"همچنین چهار حلقه از طلا برای میز ساخت و حلقه‌ها را به چهار گوشهٔ بالای پایه‌های میز نصب کرد."},{"book":"خروج","chapter":"37","verse":"14","text":"این حلقه‌ها برای چوبهایی بود که به هنگام برداشتن و جابه‌جا کردن میز می‌بایست در آنها قرار گیرد."},{"book":"خروج","chapter":"37","verse":"15","text":"این چوبها را از درخت اقاقیا با روکش طلا ساخت."},{"book":"خروج","chapter":"37","verse":"16","text":"همچنین بشقابها، کاسه‌ها، جامها و پیاله‌هایی از طلای خالص برای ریختن هدایای نوشیدنی درست کرد تا آنها را روی میز بگذارند."},{"book":"خروج","chapter":"37","verse":"17","text":"چراغدان را نیز از طلای خالص درست کرد. پایه و بدنهٔ آن را یکپارچه و از طلای خالص ساخت و نقش گلهای روی آن را نیز که شامل کاسبرگ و غنچه بود از طلا درست کرد."},{"book":"خروج","chapter":"37","verse":"18","text":"بر بدنهٔ چراغدان شش شاخه قرار داشت، یعنی در هر طرف سه شاخه."},{"book":"خروج","chapter":"37","verse":"19","text":"روی هر شش شاخه که از چراغدان بیرون می‌آمد، گلهای بادام با جوانه‌ها وغنچه‌های مربوط به آن قرار داشت."},{"book":"خروج","chapter":"37","verse":"20","text":"خود بدنه چراغدان با چهار گل بادامی شکل با جوانه‌ها و غنچه‌هایش تزیین شده بود."},{"book":"خروج","chapter":"37","verse":"21","text":"یک جوانه زیر هر جفت شاخه بود جایی که شش شاخه از بدنۀ چراغدان بیرون می‌آمد و همه یکپارچه بود."},{"book":"خروج","chapter":"37","verse":"22","text":"تمام این نقشها و شاخه‌ها و بدنه از یک تکه طلای خالص بود."},{"book":"خروج","chapter":"37","verse":"23","text":"هفت چراغ آن و انبرها و سینی‌هایش را از طلای خالص ساخت."},{"book":"خروج","chapter":"37","verse":"24","text":"برای ساختن این چراغدان و لوازمش سی و چهار کیلو طلا به کار رفت."},{"book":"خروج","chapter":"37","verse":"25","text":"مذبح بخور را به شکل مربع به ضلع نیم متر و بلندی یک متر از چوب اقاقیا درست کرد. آن را طوری ساخت که در چهار گوشهٔ آن چهار برجستگی به شکل شاخ بود."},{"book":"خروج","chapter":"37","verse":"26","text":"روکش مذبح و شاخهای آن از طلای خالص بود. قابی دور تا دور آن از طلا درست کرد."},{"book":"خروج","chapter":"37","verse":"27","text":"در دو طرف مذبح، زیر قاب طلایی، دو حلقه از طلا برای قرار گرفتن چوبها ساخت تا با آنها مذبح را حمل کنند."},{"book":"خروج","chapter":"37","verse":"28","text":"این چوبها از درخت اقاقیا تهیه شده بود و روکش طلا داشت."},{"book":"خروج","chapter":"37","verse":"29","text":"سپس روغن مسح مقدّس و بخور خالص معطر را با مهارت عطّاران تهیه کرد."}]}