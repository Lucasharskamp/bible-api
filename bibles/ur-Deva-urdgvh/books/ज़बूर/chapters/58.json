{"data":[{"book":"ज़बूर","chapter":"58","verse":"1","text":"दाऊद का सुनहरा गीत। मौसीक़ी के राहनुमा के लिए। तर्ज़ : तबाह न कर।"},{"book":"ज़बूर","chapter":"58","verse":"2","text":"हरगिज़ नहीं, तुम दिल में बदी करते और मुल्क में अपने ज़ालिम हाथों के लिए रास्ता बनाते हो।"},{"book":"ज़बूर","chapter":"58","verse":"3","text":"बेदीन पैदाइश से ही सहीह राह से दूर हो गए हैं, झूट बोलनेवाले माँ के पेट से ही भटक गए हैं।"},{"book":"ज़बूर","chapter":"58","verse":"4","text":"वह साँप की तरह ज़हर उगलते हैं, उस बहरे नाग की तरह जो अपने कानों को बंद कर रखता है"},{"book":"ज़बूर","chapter":"58","verse":"5","text":"ताकि न जादूगर की आवाज़ सुने, न माहिर सपेरे के मंत्र।"},{"book":"ज़बूर","chapter":"58","verse":"6","text":"ऐ अल्लाह, उनके मुँह के दाँत तोड़ डाल! ऐ रब, जवान शेरबबरों के जबड़े को पाश पाश कर!"},{"book":"ज़बूर","chapter":"58","verse":"7","text":"वह उस पानी की तरह ज़ाया हो जाएँ जो बहकर ग़ायब हो जाता है। उनके चलाए हुए तीर बेअसर रहें।"},{"book":"ज़बूर","chapter":"58","verse":"8","text":"वह धूप में घोंगे की मानिंद हों जो चलता चलता पिघल जाता है। उनका अंजाम उस बच्चे का-सा हो जो माँ के पेट में ज़ाया होकर कभी सूरज नहीं देखेगा।"},{"book":"ज़बूर","chapter":"58","verse":"9","text":"इससे पहले कि तुम्हारी देगें काँटेदार टहनियों की आग महसूस करें अल्लाह उन सबको आँधी में उड़ाकर ले जाएगा।"},{"book":"ज़बूर","chapter":"58","verse":"10","text":"आख़िरकार दुश्मन को सज़ा मिलेगी। यह देखकर रास्तबाज़ ख़ुश होगा, और वह अपने पाँवों को बेदीनों के ख़ून में धो लेगा।"},{"book":"ज़बूर","chapter":"58","verse":"11","text":"तब लोग कहेंगे, “वाक़ई रास्तबाज़ को अज्र मिलता है, वाक़ई अल्लाह है जो दुनिया में लोगों की अदालत करता है!”"}]}