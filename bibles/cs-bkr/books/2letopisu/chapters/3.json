{"data":[{"book":"2 Letopisu","chapter":"3","verse":"1","text":"I začal stavěti Šalomoun domu Hospodinova v Jeruzalémě na hoře Moria, kteráž byla ukázána Davidovi otci jeho, na místě, kteréž byl připravil David, na humně Ornana Jebuzejského."},{"book":"2 Letopisu","chapter":"3","verse":"2","text":"A počal stavěti druhého měsíce, dne druhého, království svého léta čtvrtého."},{"book":"2 Letopisu","chapter":"3","verse":"3","text":"A toto jest vyměření Šalomounovo při stavení domu Božího: Dlouhost loktů podlé první míry bylo šedesáti loket, a šíř dvadcíti loket."},{"book":"2 Letopisu","chapter":"3","verse":"4","text":"A síň, kteráž byla v čele, jakž široký dům, byla na dvadceti loktů, vysokost pak sto a dvadcíti, a obložil ji vnitř zlatem čistým."},{"book":"2 Letopisu","chapter":"3","verse":"5","text":"Dům pak veliký opažil dřívím jedlovým, kteréž obložil zlatem nejčistším, na němž po vrchu dal nadělati palm a řetízků."},{"book":"2 Letopisu","chapter":"3","verse":"6","text":"Přikryl také dům ten kamenem drahým ozdobně; zlato pak to bylo zlato Parvaimské."},{"book":"2 Letopisu","chapter":"3","verse":"7","text":"Obložil, pravím, dům, trámy, veřeje i stěny jeho, i dvéře jeho zlatem, a vyryl cherubíny na stěnách."},{"book":"2 Letopisu","chapter":"3","verse":"8","text":"Udělal i dům svatyně svatých, jehož dýlka byla jako šířka domu, dvadcíti loktů, a šířka loktů dvadcíti, a obložil ji zlatem výborným šesti sty centnéři."},{"book":"2 Letopisu","chapter":"3","verse":"9","text":"Hřebíkové též vážili padesát lotů zlata, ano i síňce obložil zlatem."},{"book":"2 Letopisu","chapter":"3","verse":"10","text":"Udělal také v domě svatyně svatých dva cherubíny dílem řemeslným, a obložil je zlatem."},{"book":"2 Letopisu","chapter":"3","verse":"11","text":"Dlouhost křídel těch cherubínů byla na dvadceti loket. Křídlo jedno na pět loket, a dotýkalo se stěny domu, a druhé křídlo na pět loket dotýkalo se křídla cherubína druhého."},{"book":"2 Letopisu","chapter":"3","verse":"12","text":"A tak křídlo cherubína jednoho na pět loket dotýkalo se stěny domu, a křídlo druhé na pět loket dosahovalo křídla cherubína druhého."},{"book":"2 Letopisu","chapter":"3","verse":"13","text":"A tak křídla cherubínů těch roztažená byla na dvadceti loktů, a stáli na nohách svých, tváří svou obráceni do domu."},{"book":"2 Letopisu","chapter":"3","verse":"14","text":"Udělal také i oponu z postavce modrého, z šarlatu, z červce a z kmentu, a udělal na ní cherubíny."},{"book":"2 Letopisu","chapter":"3","verse":"15","text":"Udělal též před domem sloupy dva na třidceti a pět loktů zvýší, a makovice, kteréž byly na každém svrchu, na pět loket."},{"book":"2 Letopisu","chapter":"3","verse":"16","text":"Zdělal též i řetízky jako v svatyni svatých, a otočil je okolo makovic těch sloupů, a udělav jablek zrnatých sto, dal mezi řetízky."},{"book":"2 Letopisu","chapter":"3","verse":"17","text":"A tak postavil ty sloupy před chrámem, jeden po pravé a druhý po levé straně, a dal jméno tomu, kterýž byl po pravici Jachin, a jméno tomu, kterýž byl po levici, Boaz."}]}