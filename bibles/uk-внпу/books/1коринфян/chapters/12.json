{"data":[{"book":"1 Коринфян","chapter":"12","verse":"1","text":"Брати, я б не хотів, щоб ви були необізнані щодо духовних дарів."},{"book":"1 Коринфян","chapter":"12","verse":"2","text":"Ви знаєте, що коли ви були ще язичниками, то були ведені до німих ідолів, ніби хтось тягнув вас."},{"book":"1 Коринфян","chapter":"12","verse":"3","text":"Тому запевняю вас, що ніхто, говорячи в Дусі Божому, не каже: «Ісус проклятий», і ніхто не може сказати: «Ісус – Господь», хіба тільки через Святого Духа."},{"book":"1 Коринфян","chapter":"12","verse":"4","text":"Є різні дари, але той самий Дух,"},{"book":"1 Коринфян","chapter":"12","verse":"5","text":"і служіння є різні, але той самий Господь,"},{"book":"1 Коринфян","chapter":"12","verse":"6","text":"є також різні дії, але той самий Бог, Який творить12:6 Або: діє. усе й в усіх."},{"book":"1 Коринфян","chapter":"12","verse":"7","text":"Кожному дається прояв Духа для спільної користі."},{"book":"1 Коринфян","chapter":"12","verse":"8","text":"Одному через Духа дається слово мудрості, іншому – слово пізнання за тим самим Духом,"},{"book":"1 Коринфян","chapter":"12","verse":"9","text":"іншому – віра тим самим Духом, іншому – дари зцілення тим самим Духом,"},{"book":"1 Коринфян","chapter":"12","verse":"10","text":"іншому – сили робити чудеса, іншому – пророцтво, іншому – розрізнення духів, іншому – різні мови12:10 Або: говоріння різними мовами., а ще іншому – тлумачення мов."},{"book":"1 Коринфян","chapter":"12","verse":"11","text":"Усе це робить один і той самий Дух, даючи кожному окремо, як Він хоче."},{"book":"1 Коринфян","chapter":"12","verse":"12","text":"Бо як тіло одне і має багато частин, а всі частини тіла, хоч їх і багато, є одним тілом, так само і з Христом."},{"book":"1 Коринфян","chapter":"12","verse":"13","text":"Адже всі ми хрещені в одному Дусі, щоби бути одним тілом: чи юдеї, чи греки, чи раби, чи вільні – усі ми напоєні одним Духом."},{"book":"1 Коринфян","chapter":"12","verse":"14","text":"Бо тіло складається не з однієї частини, а з багатьох."},{"book":"1 Коринфян","chapter":"12","verse":"15","text":"Якби нога сказала: «Оскільки я не рука, то не належу тілу», хіба через це не належала б до тіла?"},{"book":"1 Коринфян","chapter":"12","verse":"16","text":"І якби вухо сказало: «Оскільки я не око, то не належу тілу», хіба через це не належало б до тіла?"},{"book":"1 Коринфян","chapter":"12","verse":"17","text":"Якби все тіло було оком, то де був би слух? Якби все тіло було слухом, то де був би нюх?"},{"book":"1 Коринфян","chapter":"12","verse":"18","text":"Правда в тому, що Бог розмістив частини, кожну з них, у тіло так, як Він того захотів."},{"book":"1 Коринфян","chapter":"12","verse":"19","text":"Та якби всі були одною частиною, то де було б тіло?"},{"book":"1 Коринфян","chapter":"12","verse":"20","text":"А так тіло одне, проте частин багато."},{"book":"1 Коринфян","chapter":"12","verse":"21","text":"Не може око сказати руці: «Ти мені не потрібна», і тим більше голова своїм ногам: «Ви мені не потрібні»."},{"book":"1 Коринфян","chapter":"12","verse":"22","text":"Навпаки, ті частини тіла, які здаються слабшими, насправді значно потрібніші,"},{"book":"1 Коринфян","chapter":"12","verse":"23","text":"і ті, що, на нашу думку, не такі почесні, ми цінуємо більше. Тож наші непристойні частини тіла одержують більше уваги,"},{"book":"1 Коринфян","chapter":"12","verse":"24","text":"а пристойні цього не потребують. Але Бог склав тіло так, що дав більше пошани тим, кому її бракує,"},{"book":"1 Коринфян","chapter":"12","verse":"25","text":"щоб у тілі не було розділення, але щоб усі частини однаково піклувалися одна про одну."},{"book":"1 Коринфян","chapter":"12","verse":"26","text":"Якщо одна з частин страждає, то всі частини страждають разом із нею; якщо одна з частин у пошані, то всі частини радіють разом із нею."},{"book":"1 Коринфян","chapter":"12","verse":"27","text":"Ви – Христове тіло, і кожен окремо є Його частиною."},{"book":"1 Коринфян","chapter":"12","verse":"28","text":"Бог призначив у церкві першими апостолів, другими пророків, третіми вчителів, потім дива, потім дари зцілення, допомоги, управління, різні мови12:28 Або: говоріння різними мовами.."},{"book":"1 Коринфян","chapter":"12","verse":"29","text":"Хіба всі є апостолами? Хіба всі є пророками? Хіба всі є вчителями? Хіба всі є чудотворцями?"},{"book":"1 Коринфян","chapter":"12","verse":"30","text":"Хіба всі мають дари зцілення? Хіба всі розмовляють мовами? Хіба всі перекладають?"},{"book":"1 Коринфян","chapter":"12","verse":"31","text":"Прагніть же більших дарів."}]}