{"data":[{"book":"Ƙidaya","chapter":"20","verse":"1","text":"A watan fari, dukan jama’ar Isra’ilawa suka iso Hamadan Zin. Suka sauka a Kadesh. A nan ne Miriyam ta mutu, aka kuma bizne ta."},{"book":"Ƙidaya","chapter":"20","verse":"2","text":"Sai aka rasa ruwa da jama’a za su sha, mutane suka taru, suka tayar wa Musa da Haruna."},{"book":"Ƙidaya","chapter":"20","verse":"3","text":"Suka yi gunaguni wa Musa suka ce, “Da ma mun mutu sa’ad da ’yan’uwanmu suka mutu a gaban Ubangiji!"},{"book":"Ƙidaya","chapter":"20","verse":"4","text":"Don me ka kawo jama’ar Ubangiji a wannan hamada, don mu da dabbobinmu mu mutu a nan ke nan?"},{"book":"Ƙidaya","chapter":"20","verse":"5","text":"Don me ka fitar da mu daga Masar zuwa wannan banzan wuri, inda babu hatsi ko ɓaure, inabi ko rumman. Kuma babu ruwan da za a sha?”"},{"book":"Ƙidaya","chapter":"20","verse":"6","text":"Sai Musa da Haruna suka tashi daga taron, suka tafi ƙofar Tentin Sujada, suka fāɗi rubda ciki, sai ɗaukakar Ubangiji ta bayyana musu."},{"book":"Ƙidaya","chapter":"20","verse":"7","text":"Ubangiji ya ce wa Musa,"},{"book":"Ƙidaya","chapter":"20","verse":"8","text":"“Ka ɗauki sandanka, kai da Haruna, ɗan’uwanka, ku tara jama’a, ku yi magana da dutsen a gabansu ya ba da ruwan da yake cikinsa. Za ka sa ruwa ya ɓuɓɓugo musu daga dutsen. Ta haka za ka ba taron jama’a da garkunansu ruwan sha.”"},{"book":"Ƙidaya","chapter":"20","verse":"9","text":"Sai Musa ya je ya ɗauki sandan kamar yadda Ubangiji ya umarce shi."},{"book":"Ƙidaya","chapter":"20","verse":"10","text":"Shi da Haruna, suka tara jama’a a gaban dutsen, Musa ya ce musu, “Ku saurara, ku ’yan tawaye, dole mu kawo muku ruwa daga wannan dutse?”"},{"book":"Ƙidaya","chapter":"20","verse":"11","text":"Sai Musa ya ɗaga hannu, ya bugi dutsen sau biyu da sandansa. Ruwa kuwa ya yi ta kwararowa, jama’a da dabbobinsu suka sha."},{"book":"Ƙidaya","chapter":"20","verse":"12","text":"Amma Ubangiji ya ce wa Musa da Haruna. “Tun da yake ba ku gaskata ni ba, ba ku kuwa ɗaukaka ni a idon Isra’ilawa ba, to, ba za ku kai taron jama’an nan a ƙasar da na ba su ba.”"},{"book":"Ƙidaya","chapter":"20","verse":"13","text":"Waɗannan su ne ruwan Meriba,20.13 Meriba yana nufin faɗa. inda Isra’ilawa suka yi wa Ubangiji gunaguni, inda kuma ya nuna kansa mai tsarki a cikinsu."},{"book":"Ƙidaya","chapter":"20","verse":"14","text":"Musa ya aiki manzanni daga Kadesh zuwa wurin sarkin Edom cewa,"},{"book":"Ƙidaya","chapter":"20","verse":"15","text":"Kakanninmu sun gangaro zuwa Masar, muka zauna can shekaru da yawa. Masarawa suka wulaƙanta mu, da kuma kakanninmu,"},{"book":"Ƙidaya","chapter":"20","verse":"16","text":"amma da muka yi kuka a gaban Ubangiji, ya kuwa ji mu, sai ya aiko mala’ika, ya fitar da mu daga Masar."},{"book":"Ƙidaya","chapter":"20","verse":"17","text":"Muna roƙonka, ka yarda mana mu bi ta ƙasarka. Ba za mu bi ta wani fili, ko gonar inabi ba, ko mu sha ruwa daga wata rijiya ba. Za mu bi ta babban hanyar sarki, ba kuwa za mu kauce dama, ko hagu ba, har mu wuce yankinka.”"},{"book":"Ƙidaya","chapter":"20","verse":"18","text":"Amma Edom ya amsa ya ce,"},{"book":"Ƙidaya","chapter":"20","verse":"19","text":"Sai Isra’ilawa suka amsa, suka ce,"},{"book":"Ƙidaya","chapter":"20","verse":"20","text":"Sai mutanen Edom suka sāke amsa suka ce,"},{"book":"Ƙidaya","chapter":"20","verse":"21","text":"Da yake Edom suka ƙi su bar su su ratsa yankinsu, sai Isra’ila suka juya suka janye daga gare su."},{"book":"Ƙidaya","chapter":"20","verse":"22","text":"Dukan Jama’ar Isra’ilawa suka tashi daga Kadesh, suka zo Dutsen Hor."},{"book":"Ƙidaya","chapter":"20","verse":"23","text":"A Dutsen Hor, kusa da iyakar Edom, Ubangiji ya ce wa Musa da Haruna,"},{"book":"Ƙidaya","chapter":"20","verse":"24","text":"“Haruna zai rasu. Ba zai shiga ƙasar da na ba Isra’ilawa ba, domin ku biyu, kun ƙi ku bi umarnina a ruwan Meriba."},{"book":"Ƙidaya","chapter":"20","verse":"25","text":"Ka kawo Haruna da ɗansa Eleyazar, ka kai su a bisan Dutsen Hor."},{"book":"Ƙidaya","chapter":"20","verse":"26","text":"Ka tuɓe taguwar Haruna ka sa wa ɗansa Eleyazar, gama Haruna zai rasu a can.”"},{"book":"Ƙidaya","chapter":"20","verse":"27","text":"Musa ya yi yadda Ubangiji ya umarta. Suka hau Dutsen Hor a idon dukan jama’a."},{"book":"Ƙidaya","chapter":"20","verse":"28","text":"Musa ya tuɓe taguwar Haruna, ya kuma sa wa Eleyazar ɗan Haruna. Nan kuwa Haruna ya mutu a bisa dutsen. Sa’an nan Musa da Eleyazar suka sauka daga dutsen,"},{"book":"Ƙidaya","chapter":"20","verse":"29","text":"sa’ad da dukan jama’a kuwa suka ji cewa Haruna ya mutu, sai dukan gidan Isra’ila suka yi makoki dominsa har kwana talatin."}]}