{"data":[{"book":"مزامیر","chapter":"79","verse":"1","text":"ای خدا، قومهای خدانشناس، سرزمین قوم برگزیدهٔ تو را تسخیر نمودند؛ خانهٔ مقدّس تو را بی‌حرمت کردند و شهر اورشلیم را خراب نمودند."},{"book":"مزامیر","chapter":"79","verse":"2","text":"جنازه‌های بندگانت را خوراک پرندگان و جانوران ساختند."},{"book":"مزامیر","chapter":"79","verse":"3","text":"خون آنها را مانند آب در اطراف اورشلیم جاری کردند؛ کسی باقی نماند تا آنها را دفن کند."},{"book":"مزامیر","chapter":"79","verse":"4","text":"ای خدا، نزد قومهای اطراف رسوا و مایهٔ ریشخند شده‌ایم."},{"book":"مزامیر","chapter":"79","verse":"5","text":"خداوندا، تا به کی بر ما خشمگین خواهی بود؟ آیا آتش خشم تو تا به ابد بر سر ما زبانه خواهد کشید؟"},{"book":"مزامیر","chapter":"79","verse":"6","text":"خدایا، خشم خود را بر سرزمینها و قومهایی که تو را نمی‌شناسند و عبادت نمی‌کنند، بریز."},{"book":"مزامیر","chapter":"79","verse":"7","text":"همین قومها بودند که دست به کشتار قوم تو79‏:7 عبری: یعقوب. زدند و خانه‌هایشان را خراب نمودند."},{"book":"مزامیر","chapter":"79","verse":"8","text":"ای خدا، ما را به سبب گناهانی که اجدادمان مرتکب شده‌اند مجازات نکن. بر ما رحم فرما، زیرا بسیار دردمندیم."},{"book":"مزامیر","chapter":"79","verse":"9","text":"ای خدایی که نجا‌ت‌دهندۀ ما هستی، به خاطر حرمت نام خودت ما را یاری فرما؛ ما را نجات ده و گناهان ما را بیامرز."},{"book":"مزامیر","chapter":"79","verse":"10","text":"چرا قومهای خدانشناس بگویند: «خدای ایشان کجاست؟»"},{"book":"مزامیر","chapter":"79","verse":"11","text":"خداوندا، نالهٔ اسیران را بشنو و با دست توانای خود آنانی را که محکوم به مرگ هستند، برهان."},{"book":"مزامیر","chapter":"79","verse":"12","text":"از قومهای مجاور ما، به سبب بی‌حرمتی‌ای که نسبت به تو روا داشته‌اند، هفت برابر شدیدتر انتقام بگیر."},{"book":"مزامیر","chapter":"79","verse":"13","text":"آنگاه ما که قوم برگزیده و گوسفندان گلهٔ تو هستیم، تو را تا به ابد شکر خواهیم گفت و تمام نسلهای آیندهٔ ما تو را ستایش خواهند کرد."}]}