{"data":[{"book":"1 Tesaloniczan","chapter":"2","verse":"1","text":"Przyjaciele, dobrze wiecie, że nasza wizyta u was nie poszła na marne."},{"book":"1 Tesaloniczan","chapter":"2","verse":"2","text":"Chociaż wcześniej, w Filippi, prześladowano nas i poniżano, to dzięki Bogu nie zabrakło nam odwagi, aby i wam, mimo wielu sprzeciwów, przedstawić dobrą nowinę."},{"book":"1 Tesaloniczan","chapter":"2","verse":"3","text":"Zapewniam was, że czyniąc to, nie próbowaliśmy was oszukać i nie kierowaliśmy się jakimiś nieczystymi pobudkami. Nie planowaliśmy też żadnego podstępu."},{"book":"1 Tesaloniczan","chapter":"2","verse":"4","text":"Bóg, powierzając nam misję głoszenia dobrej nowiny, uznał nas za godnych tego zadania. Nie zależy nam więc na popularności wśród ludzi, ale na uznaniu ze strony Tego, który zna najskrytsze myśli każdego człowieka."},{"book":"1 Tesaloniczan","chapter":"2","verse":"5","text":"Sami dobrze wiecie, że nigdy nie zabiegaliśmy o czyjeś poparcie i nie byliśmy zachłanni. Bóg jest tego świadkiem."},{"book":"1 Tesaloniczan","chapter":"2","verse":"6","text":"Nie zabiegaliśmy o ludzkie uznanie—ani u was, ani u nikogo innego."},{"book":"1 Tesaloniczan","chapter":"2","verse":"7","text":"Chociaż jako apostołowie Chrystusa moglibyśmy żądać od was szacunku i pomocy, byliśmy dla was raczej jak matka opiekująca się dziećmi."},{"book":"1 Tesaloniczan","chapter":"2","verse":"8","text":"Staliście się nam tak bliscy, że byliśmy gotowi nie tylko przekazać wam Bożą dobrą nowinę, ale nawet oddać za was własne życie—tak bardzo was pokochaliśmy."},{"book":"1 Tesaloniczan","chapter":"2","verse":"9","text":"Przyjaciele, dobrze wiecie, jak ciężko i w pocie czoła pracowaliśmy. Dniem i nocą zarabialiśmy na własne utrzymanie, aby—głosząc dobrą nowinę—nie być dla was finansowym obciążeniem."},{"book":"1 Tesaloniczan","chapter":"2","verse":"10","text":"Zarówno wy, jak i sam Bóg, byliście świadkami tego, jak bezinteresownie, uczciwie i nienagannie postępowaliśmy będąc wśród was, wierzących Panu."},{"book":"1 Tesaloniczan","chapter":"2","verse":"11","text":"Przecież wiecie, że każdego z was podnosiliśmy na duchu i pocieszaliśmy—jak ojciec własne dzieci."},{"book":"1 Tesaloniczan","chapter":"2","verse":"12","text":"Gorąco też zachęcaliśmy was do życia w sposób podobający się Bogu—On zaprosił was przecież do swojego królestwa i chwały!"},{"book":"1 Tesaloniczan","chapter":"2","verse":"13","text":"Dlatego nieustannie dziękujemy Bogu za to, że nasze przesłanie przyjęliście nie jako zwykłą informację, ale jako prawdziwe słowa Boga, które teraz działają w waszym życiu."},{"book":"1 Tesaloniczan","chapter":"2","verse":"14","text":"Przyjaciele, poszliście w ślady wierzących z kościołów Jezusa Chrystusa w Judei. Podobnie jak oni, byliście bowiem prześladowani przez własnych rodaków."},{"book":"1 Tesaloniczan","chapter":"2","verse":"15","text":"Ich rodacy, Żydzi, dawniej zabijali proroków; oni również zamordowali naszego Pana, Jezusa, a teraz prześladują także nas. To, co czynią, nie podoba się ani Bogu, ani ludziom."},{"book":"1 Tesaloniczan","chapter":"2","verse":"16","text":"Oni to usiłują przeszkodzić nam w głoszeniu poganom dobrej nowiny o zbawieniu. W ten sposób coraz dalej posuwają się w swoich grzechach, ale teraz nadszedł już czas, w którym Bóg okaże im swój gniew."},{"book":"1 Tesaloniczan","chapter":"2","verse":"17","text":"Przyjaciele, ten krótki czas rozstania wzbudził w nas jeszcze większe pragnienie ponownego spotkania z wami—choć sercem ciągle jesteśmy z wami."},{"book":"1 Tesaloniczan","chapter":"2","verse":"18","text":"Postanowiliśmy więc odwiedzić was. Ja, Paweł, wybierałem się do was już dwa razy, ale za każdym razem przeszkodził mi w tym szatan."},{"book":"1 Tesaloniczan","chapter":"2","verse":"19","text":"Gdy nasz Pan, Jezus Chrystus, ponownie powróci na ziemię, kto inny będzie naszym powodem do dumy i radości, jeśli nie wy? Kto inny daje nam teraz tyle nadziei i radości?"},{"book":"1 Tesaloniczan","chapter":"2","verse":"20","text":"To wy jesteście naszą dumą i radością."}]}