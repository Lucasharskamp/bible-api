{"data":[{"book":"SANG'HANO","chapter":"15","verse":"1","text":"Weza wanhu kulawa Yudea wakala wowafundiza wanhu wamtogole Kilisto, wolonga, “Kamba hamwingile kumbi kamba viyafundize Musa, havidahika mweye kukomboligwa.”"},{"book":"SANG'HANO","chapter":"15","verse":"2","text":"Mbuli ino iwatenda Paulo na Banaba waibamilile nao na kuiuzagiza nao ng'hani. Avo Paulo na Banaba wasaguligwa, hamoja na wanhu wayagwe wamtogole Kilisto, wachole Yelusalemu ha watumigwa wa Kilisto na wavyele wakawauze mbuli ino."},{"book":"SANG'HANO","chapter":"15","verse":"3","text":"Wanhu wamtogole Kilisto wawatuma, na viwakalile wochola kubitila Foinike na Samalia, wawalongela avija Wamhazi viwautogole Usenga wa Mndewa. Mbuli zino ziwatenda wanhu wose wamtogole Kilisto wadeng'he ng'hani."},{"book":"SANG'HANO","chapter":"15","verse":"4","text":"Viwavikile Yelusalemu, wabokelwa na wanhu wamtogole Kilisto, watumigwa wa Kilisto, na wavyele. Wawasimulila gose gayatendile Mulungu kubitila hewo."},{"book":"SANG'HANO","chapter":"15","verse":"5","text":"Abaho, wanhu wayagwe wamtogole Kilisto wakalile ng'ambu ya Mafalisayo wema na kulonga, “Wamhazi wolondigwa wengizigwe kumbi na wagawinze Malagizo ga Musa.”"},{"book":"SANG'HANO","chapter":"15","verse":"6","text":"Watumigwa wa Kilisto na wavyele waiting'hana wailole goya mbuli ino."},{"book":"SANG'HANO","chapter":"15","verse":"7","text":"Viwagendelele ng'hani kulongelela, Petulo kenuka na kuwalongela, “Ndugu zangu, movitanga kamba mazua gabitile Mulungu kanisagula nie kulawa mmwanza wenu niwapetele Wamhazi Usenga Unogile giladi wahulike na watogole."},{"book":"SANG'HANO","chapter":"15","verse":"8","text":"Na Mulungu, yoitanga mioyo ya wanhu, kalagusa kamba kawatogola mkuwagwelela Loho wake, kamba viyatendile kumwetu."},{"book":"SANG'HANO","chapter":"15","verse":"9","text":"Mkuing'aliza mioyo yao na nhamanila, katutenda tweye na hewo tuilinge."},{"book":"SANG'HANO","chapter":"15","verse":"10","text":"Avo habali mulonda kumgeza Mulungu mkuwekila wanahina nila msingo ayo wahenga zetu ama tweye hatuidaha kuipapa?"},{"book":"SANG'HANO","chapter":"15","verse":"11","text":"Si vivo! Totogola kamba tokomboligwa kubitila ngekewa ya Mndewa wetu Yesu, kamba vija hewo viwokomboligwa.”"},{"book":"SANG'HANO","chapter":"15","verse":"12","text":"Wanhu wose waiting'hane haja wanyamala, wawategeleza Paulo na Banaba viwakalile wowalongela vilaguso na mikanganyo Mulungu iyatendile mwa Wamhazi kubitila hewo."},{"book":"SANG'HANO","chapter":"15","verse":"13","text":"Viwamambukize kulonga, Yakobo kalonga, “Ndugu zangu, nhegelezeni!"},{"book":"SANG'HANO","chapter":"15","verse":"14","text":"Simoni Petulo katusimulila avija tanhu Mulungu viimnogele kuwasola wanhu kulawa mwa Wamhazi sama ya twaga jake."},{"book":"SANG'HANO","chapter":"15","verse":"15","text":"Mbuli za wahokozi zoigondanya na mbuli ino kamba vizandikwe,"},{"book":"SANG'HANO","chapter":"15","verse":"16","text":"‘Zihamala mbuli zino, nobweleganya,"},{"book":"SANG'HANO","chapter":"15","verse":"17","text":"Avo wanhu wose wasigale wamzahile Mndewa,"},{"book":"SANG'HANO","chapter":"15","verse":"18","text":"zitangigwe songela mwaka."},{"book":"SANG'HANO","chapter":"15","verse":"19","text":"“Avo, vino vivo nilamule kamba, sambituwagaze Wamhazi wamtogole Mulungu,"},{"book":"SANG'HANO","chapter":"15","verse":"20","text":"ila tuwandikile kamba wakale kutali na vakuja vilavigwe nhosa ha miwegu, ugoni, kuja nyama ifile mkubotigwa, na kuja na kung'wa mulopa."},{"book":"SANG'HANO","chapter":"15","verse":"21","text":"Kwavija Musa kapetwa m'viwambo vose songela mwaka na mwaka, na mbuli zake zisomigwa mzing'anda za nhambiko Mmazua gose ga Mhumulo.”"},{"book":"SANG'HANO","chapter":"15","verse":"22","text":"Abaho, watumigwa wa Kilisto na wavyele na wanhu wose wamtogole Kilisto walamula kuwasagula wanhu kulawa mmwanza wao, wawatume wachole kudiwambo da Antiokia hamoja na Paulo na Banaba. Avo wawasagula wanhu wabili, Yuda, yakalile na twaga da ikabili dikemigwa Balisaba, na Sila, wakalile vilangizi wa wanhu wamtogole Kilisto."},{"book":"SANG'HANO","chapter":"15","verse":"23","text":"Wawagwelela na lupwilili luno lwandikigwe vino,"},{"book":"SANG'HANO","chapter":"15","verse":"24","text":"Tuhulika kamba kuna wanhu walawa kunze ya gaja gatufundize bila kulongeligwa na tweye walonga mbuli za kuwagaza na kuzizungulusa ngelegeza zenu,"},{"book":"SANG'HANO","chapter":"15","verse":"25","text":"avo wose tuitogolela kuwasagula wanhu tuwatume kumwenu na wambwiga zetu wanogelwa Banaba na Paulo,"},{"book":"SANG'HANO","chapter":"15","verse":"26","text":"wauhonzile ugima wao sama ya Mndewa wetu Yesu Kilisto."},{"book":"SANG'HANO","chapter":"15","verse":"27","text":"Avo tuwatuma Yuda na Sila awo wenyego wowalongela na mulomo wao mbuli zino zitwandike."},{"book":"SANG'HANO","chapter":"15","verse":"28","text":"Imnogela Loho wa Mulungu na tweye sambituwadikwe kinhu kiyagwe chochose hanze ya malagizo gano,"},{"book":"SANG'HANO","chapter":"15","verse":"29","text":"kamba muleke kuja vakuja vilavigwe nhosa ha miwegu, muleke kuja na kung'wa mulopa, muleke kuja nyama ibotigwe, na muleke ugoni. Kamba muhainega na vinhu vino, motenda goya. Tokiibona.”"},{"book":"SANG'HANO","chapter":"15","verse":"30","text":"Waja wanhu watumigwa wachola kudiwambo da Antiokia, viwavikile wawakema hamoja wanhu wamtogole Kilisto na kuwagwelela ulupwilili."},{"book":"SANG'HANO","chapter":"15","verse":"31","text":"Wanhu viwalusomile, wadeng'helela sama ya Usenga uja wa kugangamiza."},{"book":"SANG'HANO","chapter":"15","verse":"32","text":"Yuda na Sila wakala wahokozi walonga mbuli bwando za kuwagangamiza na kuwagela mhiko wanhu wamtogole Kilisto."},{"book":"SANG'HANO","chapter":"15","verse":"33","text":"Wakala haja kipigiti kiguhi, abaho, wanhu wamtogole Kilisto wawabweza na tindiwalo ha awo wawatumile."},{"book":"SANG'HANO","chapter":"15","verse":"34","text":"Ila Sila kanogelwa kukala haja."},{"book":"SANG'HANO","chapter":"15","verse":"35","text":"Ila Paulo na Banaba wasigala mdiwambo da Antiokia, hamoja na wanhu wayagwe bwando wafundiza na kuupeta Usenga wa Mndewa."},{"book":"SANG'HANO","chapter":"15","verse":"36","text":"Mazua madodo hamwande Paulo kamulongela Banaba, “Na tubweleganye kuchugu tuwatembelele wanhu wose wamtogole Kilisto m'viwambo vose kutuupetile Usenga wa Mndewa tukawalole vija vowogendelela.”"},{"book":"SANG'HANO","chapter":"15","verse":"37","text":"Banaba kalonda kumsola Yohana, yakalile na twaga diyagwe dikemigwa Maluko, wachole wose,"},{"book":"SANG'HANO","chapter":"15","verse":"38","text":"Ila Paulo kalema kwavija Yohana vivija yokemigwa Maluko kakala yawalekile Pamfilia na kulema kugendelela na hewo msang'hano."},{"book":"SANG'HANO","chapter":"15","verse":"39","text":"Avo wakala wokiibamilila ng'hani mbaka waigola. Banaba kamsola Maluko wengila mmeli na kuchola Sipulo."},{"book":"SANG'HANO","chapter":"15","verse":"40","text":"Ila Paulo kasagula kuchola na Sila, na wanhu wamtogole Kilisto wawatambikila wachole na ngekewa ya Mulungu."},{"book":"SANG'HANO","chapter":"15","verse":"41","text":"Kachola kubitila isi za Silia na Kilikia yowagangamiza wanhu wamtogole Kilisto."}]}