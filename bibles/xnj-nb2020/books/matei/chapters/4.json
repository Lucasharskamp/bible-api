{"data":[{"book":"Matei","chapter":"4","verse":"1","text":"Kangi Mpungu Msopi wamlongwisi Yesu mbaka kulugangatu muni alingiwa na Setani."},{"book":"Matei","chapter":"4","verse":"2","text":"Ajihinisi chakulya lukumbi lwa magono alobaini kilu na muhi pamwishu njala yamvinili."},{"book":"Matei","chapter":"4","verse":"3","text":"Hinu Setani akabwela na kumjovela, “Ngati veve wa Mwana wa Chapanga amula aga maganga gavyai libumunda.”"},{"book":"Matei","chapter":"4","verse":"4","text":"Nambu Yesu akayangula, “Yiyandikwi mu Mayandiku Gamsopi, ‘Mundu itama lepi ndava ya libumunda lene, nambu kwa kulanda kila lilovi leijova Chapanga.’ ”"},{"book":"Matei","chapter":"4","verse":"5","text":"Kangi Setani akamtola Yesu mbaka Yelusalemu weuvi muji wa msopi, akamkita ayima panani pa chituvilu cha Nyumba ya Chapanga,"},{"book":"Matei","chapter":"4","verse":"6","text":"akamjovela, “Ngati veve mwana wa Chapanga ujitagayi pahi, ndava vayandiki,"},{"book":"Matei","chapter":"4","verse":"7","text":"Yesu akamyangula, mewawa “Mayandiku Gamsopi gijova, ‘Kotoka kumlinga Bambu Chapanga waku.’ ”"},{"book":"Matei","chapter":"4","verse":"8","text":"Kangi Setani akamtola na kuhamba nayu panani pachitumbi chitali, na kumlangisa unkosi woha wa pamulima na ukulu waki,"},{"book":"Matei","chapter":"4","verse":"9","text":"akamjovela, “Goha aga yati nikupela, ngati ukunigundamila na kunifugamila.”"},{"book":"Matei","chapter":"4","verse":"10","text":"Penapo, Yesu akayangula, “Wuka Setani! Vayandiki, mu Mayandiku Gamsopi yati ‘Umgundamila Bambu Chapanga waku, na kumhengela mwene ndu!’”"},{"book":"Matei","chapter":"4","verse":"11","text":"Hinu Setani, akamleka Yesu na vamitumu va kunani kwa Chapanga vakabwela vakamhengela."},{"book":"Matei","chapter":"4","verse":"12","text":"Yesu peayuwini kuvya Yohani vamkungili muchifungu akahamba ku Galilaya."},{"book":"Matei","chapter":"4","verse":"13","text":"Akawuka ku Nazaleti akahamba ku Kapelanaumu, muji wa kumwambu ya nyanja Galilaya mumilima ya Zebuloni na Nafutali, akatama kwenuko."},{"book":"Matei","chapter":"4","verse":"14","text":"Ndi gatimili gala geajovili Isaya, mweavi mlota wa Chapanga,"},{"book":"Matei","chapter":"4","verse":"15","text":"“Mulima wa Zebuloni na mulima wa Nafutali,"},{"book":"Matei","chapter":"4","verse":"16","text":"Vandu vevatami kuchitita."},{"book":"Matei","chapter":"4","verse":"17","text":"Kuhumila lukumbi lwenulo Yesu atumbwili kukokosa, “Mumuwuyila Chapanga, muni Unkosi wa kunani kwa Chapanga uvi papipi!”"},{"book":"Matei","chapter":"4","verse":"18","text":"Yesu peagendayi mumhana wa nyanja Galilaya, avaweni valongo vavili vevilova somba Simoni, mweikemiwa Petili na Andelea mlongo waki, valova somba na ngwanda munyanja ndava vavi valova."},{"book":"Matei","chapter":"4","verse":"19","text":"Yesu akavajovela, ngati chamwilova somba, “Munilandayi, nene yati nikuvakita nyenye kuvya vakuvaleta vandu kwa Bambu.”"},{"book":"Matei","chapter":"4","verse":"20","text":"Bahapo vazilekili ngwanda zavi, vakamlanda."},{"book":"Matei","chapter":"4","verse":"21","text":"Peahegalili kulongolo, avaweni valongo vangi vavili, Yakobo na Yohani, vana va Zebedayo. Vene vavi mugati ya watu pamonga na dadi wavi Zebedayo, vatengenezayi ngwanda za kulovela somba. Yesu akavakemela,"},{"book":"Matei","chapter":"4","verse":"22","text":"navene kanyata vakauleka watu pamonga na dadi wavi, vakamlanda Yesu."},{"book":"Matei","chapter":"4","verse":"23","text":"Yesu ahambili kila pandu ku Galilaya, iwula munyumba za kukonganekela Vayawudi na kuvakokosela Lilovi la Bwina la Unkosi wa Chapanga. Akavalamisa matamu ndalindali gevavi nagu vandu."},{"book":"Matei","chapter":"4","verse":"24","text":"Malovi gaki gadandasiki pandi zoha za ku Silia. Vandu voha vevavi na matamu na mang'ahiso, mewa vevatalaliwi na mizuka na vevihinduka na vevagogodili higa vavapeliki kwaki na mwene akavalamisa."},{"book":"Matei","chapter":"4","verse":"25","text":"Msambi wa vandu kuhuma ku Galilaya na Dekapoli ndi miji kumi, mewa Yelusalemu na Yudea na kumwambu ya mfuleni Yoludani vakamlanda."}]}