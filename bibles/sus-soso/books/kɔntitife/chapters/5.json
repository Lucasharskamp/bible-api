{"data":[{"book":"Kɔnti tife","chapter":"5","verse":"1","text":"Alatala naxa a masen Munsa bɛ,"},{"book":"Kɔnti tife","chapter":"5","verse":"2","text":"«Isirayilakae yamari e xa kunɛ kanyi nun kɔrɔsila kanyi birin namini e yonkinde, a nun mixi naxee dinxi fure nde ra, e fa findi sɛniyɛntaree ra."},{"book":"Kɔnti tife","chapter":"5","verse":"3","text":"A findi xɛmɛ ra, a findi ginɛ ra, wo e ramini wo ya ma, e xa sa lu e xati ma alako e naxa sɛniyɛntareɲa raso wo ya ma, n sabatixi dɛnnaxɛ.»"},{"book":"Kɔnti tife","chapter":"5","verse":"4","text":"Isirayilakae naxa a raba alɔ Alatala a yamarixi ki naxɛ, e naxa na mixie ramini e ya ma. Alatala a yamari ki naxɛ Munsa bɛ, e naxa a raba na ki."},{"book":"Kɔnti tife","chapter":"5","verse":"5","text":"Alatala naxa a masen Munsa bɛ,"},{"book":"Kɔnti tife","chapter":"5","verse":"6","text":"«A fala Isirayilakae bɛ, a findi xɛmɛ ra, a findi ginɛ ra, naxan yo na haakɛ nde raba a boore ra, haakɛ naxan findima Alatala xui matandife ra, na fe dɔxɔxi a xun ma."},{"book":"Kɔnti tife","chapter":"5","verse":"7","text":"A lan nɛ a xa a ti na haakɛ ra, a xa na fe yailan a nun na kanyi tagi, a man fa na fe kanaxi dɔxɔ suuli nde sa na fari."},{"book":"Kɔnti tife","chapter":"5","verse":"8","text":"Xa a sa li a haakɛ rabaxi naxan na, a bara faxa, a xa mixi yo mu na naxan nɔma na fe yailanxi rasuxude, na findima Alatala nan gbe ra, a so sɛrɛxɛdubɛ yi ra. Fe kanɛ man fa yɛxɛɛ kontonyi keren ba a xa yunubi xafari ra, a a so sɛrɛxɛdubɛ yi ra."},{"book":"Kɔnti tife","chapter":"5","verse":"9","text":"Isirayilakae na sɛrɛxɛ ba, e a fi sɛrɛxɛdubɛ ma, na sɛrɛxɛ findima na sɛrɛxɛdubɛ nan gbe ra."},{"book":"Kɔnti tife","chapter":"5","verse":"10","text":"Naxan birin sɛrɛxɛ bama, a naxan bama, a gbe nan na ki, kɔnɔ a naxan fima sɛrɛxɛdubɛ ma, sɛrɛxɛdubɛ gbe nan na ki.»"},{"book":"Kɔnti tife","chapter":"5","verse":"11","text":"Alatala naxa a masen Munsa bɛ,"},{"book":"Kɔnti tife","chapter":"5","verse":"12","text":"«A fala Isirayilakae bɛ, e yi nan nabama xa ginɛ nde sa yɛnɛ raba."},{"book":"Kɔnti tife","chapter":"5","verse":"13","text":"Xa e nun xɛmɛ gbɛtɛ bara e sa gundo ra, ginɛ xa mɔri mu na kolon, seede mu na, mixi mu a suxu a kui,"},{"book":"Kɔnti tife","chapter":"5","verse":"14","text":"kɔnɔ a xa mɔri bara a xa ginɛ tɔɔnɛ fɔlɔ, xa a xa ginɛ sɛniyɛnxi, xa na mu a mu sɛniyɛnxi,"},{"book":"Kɔnti tife","chapter":"5","verse":"15","text":"a xa a xa ginɛ xanin sɛrɛxɛdubɛ yire, a mɛngi kilo saxan ba a bɛ sɛrɛxɛ ra ture nun surayi mu na naxan xun, barima tɔɔnɛ sɛrɛxɛ nan a ra naxan bama a kolonfe ra xa yunubi rabaxi.»"},{"book":"Kɔnti tife","chapter":"5","verse":"16","text":"«Sɛrɛxɛdubɛ xa na ginɛ ti Alatala ya i,"},{"book":"Kɔnti tife","chapter":"5","verse":"17","text":"a fa xube makɔ bɔxi ma hɔrɔmɔlingira kui, a a masunbu ye sɛniyɛnxi ra fɛɲɛ kui."},{"book":"Kɔnti tife","chapter":"5","verse":"18","text":"Ginɛ na ti Alatala ya i, sɛrɛxɛdubɛ xa a xunsɛxɛ fulun, a fa tɔɔnɛ sɛrɛxɛ sa ginɛ bɛlɛxɛ maratuse ra. Sɛrɛxɛdubɛ tan xa na ye tongo naxan findima danka ra, a a lintan ginɛ ya i.»"},{"book":"Kɔnti tife","chapter":"5","verse":"19","text":"«Sɛrɛxɛdubɛ ginɛ rakalima nɛ, a a fala, ‹Xa a sa li i tan nun xɛmɛ gbɛtɛ mu kafuxi, i mu i xa mɔri yanfa, i mu sɛniyɛntareɲa sɔtɔ futi kui, i xa ratanga dankɛ ma yi ye fama naxan na."},{"book":"Kɔnti tife","chapter":"5","verse":"20","text":"Kɔnɔ xa a sa li, i bara i xa mɔri yanfa wo xa futi kui, i nun xɛmɛ gbɛtɛ bara kafu sɛniyɛntareɲa kui,"},{"book":"Kɔnti tife","chapter":"5","verse":"21","text":"Alatala xa a ragiri i furi xa kana. Na kui i ngaxakerenyie i dankama nɛ, e i konbi."},{"book":"Kɔnti tife","chapter":"5","verse":"22","text":"Yi ye naxan fama dankɛ ra, a xa i furi mafuntu, a i xɔrɛ maba.› Ginɛ xa a ratin a falafe ra, ‹Amina, amina.›»"},{"book":"Kɔnti tife","chapter":"5","verse":"23","text":"«Sɛrɛxɛdubɛ na gɛ na dankɛ sɛbɛde kiri ma, a xa na kiri xa na ye sɛniyɛnxi ra,"},{"book":"Kɔnti tife","chapter":"5","verse":"24","text":"a fa a fi ginɛ ma, a xa a min. Na ye naxan nɔma findide dankɛ ra, a soma a fate i."},{"book":"Kɔnti tife","chapter":"5","verse":"25","text":"Sɛrɛxɛdubɛ tɔɔnɛ sɛrɛxɛ rasuxuma nɛ ginɛ yi ra, a a dɛntɛgɛ Alatala bɛ sɛrɛxɛbade yire."},{"book":"Kɔnti tife","chapter":"5","verse":"26","text":"Sɛrɛxɛdubɛ xa mɛngi suxui keren gan sɛrɛxɛbade fari, a findi sɛrɛxɛ tɔnxuma ra. A na gɛ na ra, a xa na ye fi ginɛ ma, a xa a min."},{"book":"Kɔnti tife","chapter":"5","verse":"27","text":"A na na ye min, xa a sa li na ginɛ bara findi sɛniyɛntare ra, a bara a xa mɔri yanfa, na ye naxan findima dankɛ ra, a soma nɛ a fate i, a a tɔɔrɔ ki fanyi ra. A furi funtuma nɛ, a xɔrɛ mabama nɛ, a ngaxakerenyie fama nɛ a dankade.»"},{"book":"Kɔnti tife","chapter":"5","verse":"28","text":"«Kɔnɔ xa a sa li a mu sɛniyɛntareɲa yo rabaxi, tɔɔɲɛgɛ bama nɛ a xun ma, a man nɔma di baride."},{"book":"Kɔnti tife","chapter":"5","verse":"29","text":"Tɔɔnɛ sɛriyɛ nan na ki naxan nawalima xa ginɛ findima sɛniyɛntare ra, a a xa mɔri yanfa futi kui,"},{"book":"Kɔnti tife","chapter":"5","verse":"30","text":"xa na mu a ra, tɔɔnɛ xaxili na so xɛmɛ furi, a fa siikɛ a xa ginɛ ma. A a xa ginɛ xaninma Alatala ya i, sɛrɛxɛdubɛ fa na sɛriyɛ rabatu a xa fe ra."},{"book":"Kɔnti tife","chapter":"5","verse":"31","text":"Na kui yunubi mu na na xɛmɛ ma, kɔnɔ ginɛ tan a xa yunubi sare sɔtɔma nɛ.»"}]}