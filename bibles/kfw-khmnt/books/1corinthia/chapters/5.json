{"data":[{"book":"1 Corinthia","chapter":"5","verse":"1","text":"Nangni karra zool-inthai chuonkatho omjei iti chonghi keidiang hongtungjei, Pathian kajetmak mi ngai diang-um kasuokmak; khachu pasal inkhat in apa numei kha azaalpui. Innidan 22:30"},{"book":"1 Corinthia","chapter":"5","verse":"2","text":"Halli nangni'n ninglalok-or! Ningmalungnga kahoimak-in sipsik suokmak abe? hiwa katho miringkha ning-inchunna makheiya ningpuutsik kha eii."},{"book":"1 Corinthia","chapter":"5","verse":"3","text":"Kataksa nangnile ommak innum, kei karathachu nangnile aom, halli kei-um hiwa suungnga kiom eii tia kaleiya hiwa katho ama chungnga kei'n eini Pumi Jisu ramingnga chong katansuojei."},{"book":"1 Corinthia","chapter":"5","verse":"4","text":"Kei karatha kha'n Pumi Jisu ranak khale inruoiya nangnile aom, halli nangni'n ning-intuup phakhan,"},{"book":"1 Corinthia","chapter":"5","verse":"5","text":"nangni'n khawa miring pakha Seitan diang ataksa thinasik peru, tichu ama ratha kha Pumi Nikhuo nikhan sanminringna amunasik eii."},{"book":"1 Corinthia","chapter":"5","verse":"6","text":"Nangni ninglok orkha dikmak. Chol lekteii-in cholkhol rakip aminpuor maneii tihi nangni jetmakchube? Gal 5:9"},{"book":"1 Corinthia","chapter":"5","verse":"7","text":"Nangni'n chol inchelmak akathar cholpi ning-enasik, akamaruo chol kha khairu. Ajarchu Christa, eini Rakaanna kahoi keelngamteii kha inthatjei. Suok 12:5"},{"book":"1 Corinthia","chapter":"5","verse":"8","text":"Rakaanna kahoi kha eini'n thotui, cholmaruo ah inbool waipool khan thomui ajarchu khawa kha manu khat-um inthiangmak kha eii, takkha inthiang khat-um akadik chol inchelmak waipool khan thotui. Suok 13:7; Innidan 16:3"},{"book":"1 Corinthia","chapter":"5","verse":"9","text":"Zool-inthai mi ngai khale inlopmaru tia kei larik khan nangnidiang kamajia;"},{"book":"1 Corinthia","chapter":"5","verse":"10","text":"Kei'n hiwa manmasituolla zool-inthai, phaamrai kase, inruup, emakli ramil chubei katho ngai katina emak. Hiwa ngai katina e-inchu nangni manmasituol makheiya ningsuoksik eii."},{"book":"1 Corinthia","chapter":"5","verse":"11","text":"Takkha Pathian kajet kin eii intili zool-inthai, phaamrai kase, ramil chubei katho, mikarilsiat, jukinrui khat-um inruup katho inmani ngaile inlopmak nasik kei'n nangnidiang kimajia eii. Khawa ka-ang mi ngai khale kabak suomsik-um in-ongsuom maru."},{"book":"1 Corinthia","chapter":"5","verse":"12","text":"Kei'n koisuok ka-emak mi ngaidiang chong katansik suok-abe? Koisuok suungnga kaom mi ngaikha emak abe nangni'n chong ningtansik kasuok?"},{"book":"1 Corinthia","chapter":"5","verse":"13","text":"Pathian'n tuolmi ngaikha chong atansik eii. “Kathamak miring kha ningkar makheiya puutru.” Innidan 13:5; 17:7"}]}