{"data":[{"book":"مزامیر","chapter":"89","verse":"1","text":"ای خداوند، محبت تو را همواره خواهم ستود و با زبان خود پیوسته از وفاداری تو سخن خواهم گفت،"},{"book":"مزامیر","chapter":"89","verse":"2","text":"زیرا محبت تو همیشگی است و وفاداری تو چون آسمانها پایدار است."},{"book":"مزامیر","chapter":"89","verse":"3","text":"تو با خادم برگزیده‌ات داوود عهد بسته‌ای و وعده کرده‌ای که"},{"book":"مزامیر","chapter":"89","verse":"4","text":"تخت سلطنت او را تا ابد، نسل اندر نسل، پایدار خواهی داشت."},{"book":"مزامیر","chapter":"89","verse":"5","text":"خداوندا، آسمانها از کارهای شگفت‌انگیز تو تعریف می‌کنند و امانت و وفاداری تو را می‌ستایند."},{"book":"مزامیر","chapter":"89","verse":"6","text":"در آسمانها کیست که با تو، ای خداوند، برابری کند؟ در میان موجودات آسمانی چه کسی را می‌توان به تو تشبیه کرد؟"},{"book":"مزامیر","chapter":"89","verse":"7","text":"تو در میان مقدّسین مورد ستایش هستی؛ آنان با ترس و احترام گرداگرد تو ایستاده‌اند."},{"book":"مزامیر","chapter":"89","verse":"8","text":"ای یهوه، خدای لشکرهای آسمان، کیست مانند تو؟ تو در قدرت و امانت بی‌نظیری!"},{"book":"مزامیر","chapter":"89","verse":"9","text":"بر امواج دریاها مسلط هستی و طغیان آنها را آرام می‌گردانی."},{"book":"مزامیر","chapter":"89","verse":"10","text":"تو مصر را در هم کوبیدی و با دست توانای خود دشمنانت را تار و مار ساختی."},{"book":"مزامیر","chapter":"89","verse":"11","text":"آسمانها و زمین و هر آنچه در جهان است از آن تو می‌باشند؛ زیرا تو آنها را آفریده‌ای."},{"book":"مزامیر","chapter":"89","verse":"12","text":"شمال و جنوب را تو به وجود آورده‌ای. کوه تابور و حرمون، مظهر قدرت تو می‌باشند."},{"book":"مزامیر","chapter":"89","verse":"13","text":"دست تو بسیار تواناست. تو خدای متعال هستی."},{"book":"مزامیر","chapter":"89","verse":"14","text":"فرمانروایی تو بر اساس عدل و انصاف است. در تمام کارهایت محبت و وفاداری مشاهده می‌شود."},{"book":"مزامیر","chapter":"89","verse":"15","text":"خوشا به حال مردمی که می‌دانند چگونه تو را تحسین و تمجید کنند، زیرا آنها در نور حضورت راه خواهند رفت."},{"book":"مزامیر","chapter":"89","verse":"16","text":"آنها تمام روز به نام تو شادی می‌کنند و به سبب عدالت تو سربلند می‌باشند."},{"book":"مزامیر","chapter":"89","verse":"17","text":"تو به ما قدرت می‌بخشی و به لطف خویش ما را پیروز و سرافراز می‌گردانی."},{"book":"مزامیر","chapter":"89","verse":"18","text":"ای خداوند، تو از ما حمایت کردی؛ ای خدای مقدّس اسرائیل، تو به ما پادشاه بخشیدی."},{"book":"مزامیر","chapter":"89","verse":"19","text":"در عالم رویا با نبی خود سخن گفتی و فرمودی: «در میان اسرائیل جوانی را برگزیده‌ام و او را سرافراز نموده‌ام تا پادشاه شود؛"},{"book":"مزامیر","chapter":"89","verse":"20","text":"او خدمتگزار من داوود است. من او را با روغن مقدّس مسح کرده‌ام"},{"book":"مزامیر","chapter":"89","verse":"21","text":"و او را پایدار و توانا خواهم ساخت."},{"book":"مزامیر","chapter":"89","verse":"22","text":"دشمنانش بر او پیروز نخواهند شد و آسیبی از مخالفانش به او نخواهد رسید."},{"book":"مزامیر","chapter":"89","verse":"23","text":"در برابر چشمان وی بدخواهانش را از بین خواهم برد و آنانی را که از او نفرت داشته باشند هلاک خواهم نمود."},{"book":"مزامیر","chapter":"89","verse":"24","text":"از وفاداری و محبت من برخوردار خواهد بود و من او را پیروز و سرافراز خواهم ساخت."},{"book":"مزامیر","chapter":"89","verse":"25","text":"قلمرو فرمانروایی او را از دریای بزرگ تا رود فرات وسعت خواهم بخشید."},{"book":"مزامیر","chapter":"89","verse":"26","text":"او مرا پدر خود و خدا و صخرهٔ نجات خویش خواهد خواند."},{"book":"مزامیر","chapter":"89","verse":"27","text":"من نیز با او چون پسر ارشد خویش رفتار خواهم کرد و او را برتر از تمام پادشاهان جهان خواهم ساخت."},{"book":"مزامیر","chapter":"89","verse":"28","text":"محبت خود را هرگز از او دریغ نخواهم داشت، زیرا عهد من با او عهدی ابدی می‌باشد."},{"book":"مزامیر","chapter":"89","verse":"29","text":"نسل او را تا ابد باقی خواهم گذاشت و سلطنت او جاودانی خواهد بود."},{"book":"مزامیر","chapter":"89","verse":"30","text":"«اما اگر فرزندانش از دستورهای من سرپیچی کنند و احکام مرا بشکنند،"},{"book":"مزامیر","chapter":"89","verse":"31","text":"اگر فرایض مرا زیر پا بگذارند، و احکام مرا نگاه ندارند،"},{"book":"مزامیر","chapter":"89","verse":"32","text":"آنگاه ایشان را تنبیه خواهم نمود."},{"book":"مزامیر","chapter":"89","verse":"33","text":"با این حال او را از محبت خود محروم نخواهم کرد و نسبت به قولی که داده‌ام، وفادار خواهم ماند."},{"book":"مزامیر","chapter":"89","verse":"34","text":"آری، عهد خود را نخواهم شکست و آنچه را که گفته‌ام تغییر نخواهم داد."},{"book":"مزامیر","chapter":"89","verse":"35","text":"یک بار به داوود به نام مقدّس خود وعده دادم و هرگز آن را باطل نخواهم کرد"},{"book":"مزامیر","chapter":"89","verse":"36","text":"که نسل او تا ابد باقی خواهد ماند و سلطنت وی تا زمانی که خورشید بدرخشد دوام خواهد داشت"},{"book":"مزامیر","chapter":"89","verse":"37","text":"و مانند ماه که شاهد باوفایی در آسمان است، پایدار خواهد بود.»"},{"book":"مزامیر","chapter":"89","verse":"38","text":"اما ای خداوند، تو بر پادشاه برگزیدهٔ خود غضبناکی و او را ترک کرده‌ای."},{"book":"مزامیر","chapter":"89","verse":"39","text":"آیا عهد خود را با خدمتگزار خویش باطل نموده‌ای؟ تو تاج او را بر زمین انداخته‌ای و آن را بی‌حرمت ساخته‌ای!"},{"book":"مزامیر","chapter":"89","verse":"40","text":"حصار شهر او را شکسته‌ای و قلعه‌هایش را خراب کرده‌ای."},{"book":"مزامیر","chapter":"89","verse":"41","text":"هر که از راه می‌رسد اموال او را غارت می‌کند. او نزد همسایگان خود رسوا شده است."},{"book":"مزامیر","chapter":"89","verse":"42","text":"دشمنانش را بر او پیروز ساخته‌ای."},{"book":"مزامیر","chapter":"89","verse":"43","text":"شمشیر او را کند کرده‌ای. در جنگ به او کمک نکرده‌ای."},{"book":"مزامیر","chapter":"89","verse":"44","text":"تخت سلطنتش را واژگون ساخته، به شکوه و عظمتش خاتمه داده‌ای."},{"book":"مزامیر","chapter":"89","verse":"45","text":"پیری زودرس به سراغش فرستاده‌ای و نزد همه رسوایش کرده‌ای."},{"book":"مزامیر","chapter":"89","verse":"46","text":"ای خداوند، تا به کی روی خود را پنهان می‌کنی؟ آیا تا ابد خشم تو چون آتش افروخته خواهد بود؟"},{"book":"مزامیر","chapter":"89","verse":"47","text":"به یاد آور که عمر انسان چقدر کوتاه است. تو همهٔ انسانها را فناپذیر آفریده‌ای."},{"book":"مزامیر","chapter":"89","verse":"48","text":"کیست که بتواند نمیرد و تا ابد زنده بماند؟"},{"book":"مزامیر","chapter":"89","verse":"49","text":"ای خداوند، کجاست محبت نخستین تو؟ کجاست وعدهٔ محبت تو که در نهایتِ وفاداری به داوود دادی؟"},{"book":"مزامیر","chapter":"89","verse":"50","text":"ببین مردم چگونه مرا ملامت می‌کنند. بار ملامتهای آنها را بر دوش می‌کشم."},{"book":"مزامیر","chapter":"89","verse":"51","text":"دشمنانت پادشاه برگزیده‌ات را ریشخند می‌کنند و هر جا پای می‌نهد به او توهین می‌کنند."},{"book":"مزامیر","chapter":"89","verse":"52","text":"شکر و سپاس بر نام خداوند تا ابد! آمین! آمین!"}]}