{"data":[{"book":"1 Korintofoɔ","chapter":"2","verse":"1","text":"Anuanom, ɛberɛ a mebaa mo nkyɛn bɛkaa Onyankopɔn ho ahintasɛm a ɛyɛ nokorɛ kyerɛɛ mo no, manka asɛm a ɛkyere adwene anaa nyansa a ɛtra mo so."},{"book":"1 Korintofoɔ","chapter":"2","verse":"2","text":"Meyɛɛ mʼadwene sɛ ɛberɛ a me ne mo wɔ hɔ no, mɛma me werɛ afiri biribiara gye Yesu Kristo nko na ne titire no, ne wuo wɔ asɛnnua no so no."},{"book":"1 Korintofoɔ","chapter":"2","verse":"3","text":"Enti, ɛberɛ a mebaa mo hɔ no, na meyɛ mmerɛ a ehu ne ahopopoɔ aka me."},{"book":"1 Korintofoɔ","chapter":"2","verse":"4","text":"Na me nkyerɛkyerɛ a mekyerɛkyerɛeɛ no nso mannyina anyansasɛm ne nnipa adwene so na mekyerɛkyerɛeɛ, na mmom, menam kasa pa so daa tumi a ɛwɔ Onyankopɔn Honhom Kronkron no mu no adi."},{"book":"1 Korintofoɔ","chapter":"2","verse":"5","text":"Enti, mo gyidie nnyina onipa nyansa so, na mmom, ɛgyina Onyankopɔn tumi so."},{"book":"1 Korintofoɔ","chapter":"2","verse":"6","text":"Mekasa nyansa mu kyerɛ wɔn a wɔanyini wɔ Honhom mu. Nanso, saa nyansa no nyɛ ewiase nyansa anaa ewiase yi mu tumi ahodoɔ a wɔn tumi resa no."},{"book":"1 Korintofoɔ","chapter":"2","verse":"7","text":"Nyansasɛm a meka no yɛ Onyankopɔn nyansa a wɔde ahinta nnipa. Ɛno na Onyankopɔn ayi ato hɔ ama yɛn dada sɛ yɛn animuonyam ahyɛdeɛ ansa na wɔrebɔ ewiase."},{"book":"1 Korintofoɔ","chapter":"2","verse":"8","text":"Aman sodifoɔ biara nnim saa nyansa no. Sɛ wɔnim a, anka wɔremmɔ Awurade a animuonyam ahyɛ no ma no asɛnnua mu."},{"book":"1 Korintofoɔ","chapter":"2","verse":"9","text":"Atwerɛsɛm no ka sɛ,"},{"book":"1 Korintofoɔ","chapter":"2","verse":"10","text":"Na yɛn na Onyankopɔn nam ne Honhom Kronkron no so ada nʼahintasɛm yi adi akyerɛ yɛn."},{"book":"1 Korintofoɔ","chapter":"2","verse":"11","text":"Onipa deɛ, ɔno ara ne honhom a ɛte ne mu no na ɛnim ne ho nsɛm nyinaa; saa ara nso na Onyankopɔn Honhom no nko ara na ɛnim Onyankopɔn ho nsɛm nyinaa."},{"book":"1 Korintofoɔ","chapter":"2","verse":"12","text":"Ɛnyɛ ewiase yi mu honhom na yɛanya; Honhom Kronkron a Onyankopɔn somaa no no na yɛanya sɛdeɛ ɛbɛma yɛahunu deɛ Onyankopɔn de ama yɛn no nyinaa."},{"book":"1 Korintofoɔ","chapter":"2","verse":"13","text":"Enti, ɛnyɛ nsɛm a nnipa de wɔn nyansa akyerɛ yɛn no na yɛka, na mmom, nsɛm a Honhom no akyerɛ yɛn no na yɛnam Honhom no mu nokorɛ reda saa honhom mu nsɛm yi adi akyerɛ wɔn a wɔwɔ Honhom no."},{"book":"1 Korintofoɔ","chapter":"2","verse":"14","text":"Nanso, obi a ɔnni Honhom no rentumi nnya akyɛdeɛ a ɛfiri Onyankopɔn Honhom no mu. Ɔrente aseɛ da biara da; ɔfa no sɛ nsɛm a aba nni mu, ɛfiri sɛ, wɔgyina Honhom no nko so na wɔbɛtumi anya nteaseɛ a ɛsɛ."},{"book":"1 Korintofoɔ","chapter":"2","verse":"15","text":"Onipa a Honhom no te ne mu no tumi sese biribiara nanso obiara rentumi mmu no atɛn."},{"book":"1 Korintofoɔ","chapter":"2","verse":"16","text":"Atwerɛsɛm no ka sɛ,"}]}