{"data":[{"book":"ВЫХАД","chapter":"20","verse":"1","text":"І прамовіў Бог усе словы гэтыя, кажучы:"},{"book":"ВЫХАД","chapter":"20","verse":"2","text":"Я Гасподзь, Бог твой, Які вывеў цябе зь зямлі Егіпецкай, з дома рабства;"},{"book":"ВЫХАД","chapter":"20","verse":"3","text":"хай ня будзе ў цябе іншых багоў перад абліччам Маім."},{"book":"ВЫХАД","chapter":"20","verse":"4","text":"Не рабі сабе куміра і ніякай выявы таго, што на небе ўгары, і што на зямлі ўнізе і што ў вадзе ніжэй зямлі;"},{"book":"ВЫХАД","chapter":"20","verse":"5","text":"не пакланяйся ім і ня служы ім, бо Я Гасподзь, Бог твой, Бог руплівец, Які карае дзяцей за віну бацькоў да трэцяга і чацьвёртага роду, што ненавідзяць мяне,"},{"book":"ВЫХАД","chapter":"20","verse":"6","text":"і Які чыніць мілату тысячам родаў, што любяць Мяне і шануюць запаведзі Мае."},{"book":"ВЫХАД","chapter":"20","verse":"7","text":"Не вымаўляй імя Госпада, Бога твайго, марна, бо Гасподзь не пакіне без пакараньня таго, хто вымаўляе імя Яго марна."},{"book":"ВЫХАД","chapter":"20","verse":"8","text":"Але памятай дзень суботні, каб сьвяціць яго;"},{"book":"ВЫХАД","chapter":"20","verse":"9","text":"шэсьць дзён працуй і рабі ўсякія дзеі твае,"},{"book":"ВЫХАД","chapter":"20","verse":"10","text":"а дзень сёмы - субота Госпаду, Богу твайму: не рабі ў гэты ніякай працы ні ты, ні сын твой, ні дачка твая, ні раб твой, ні рабыня твая, ні быдла тваё, ні прыхадзень, які ў брамах тваіх;"},{"book":"ВЫХАД","chapter":"20","verse":"11","text":"бо за шэсьць дзён стварыў Гасподзь неба і зямлю, мора і ўсё, што ў іх, а ў дзень сёмы спачыў; таму дабраславіў Гасподзь дзень суботні і асьвяціў яго."},{"book":"ВЫХАД","chapter":"20","verse":"12","text":"Шануй бацьку твайго і маці тваю, каб падоўжыліся дні твае на зямлі, якую Гасподзь, Бог твой, дае табе."},{"book":"ВЫХАД","chapter":"20","verse":"13","text":"Не забівай."},{"book":"ВЫХАД","chapter":"20","verse":"14","text":"Ня чыні пералюбу."},{"book":"ВЫХАД","chapter":"20","verse":"15","text":"Ня крадзь."},{"book":"ВЫХАД","chapter":"20","verse":"16","text":"Не кажы ілжывага сьведчаньня на блізкага твайго."},{"book":"ВЫХАД","chapter":"20","verse":"17","text":"Ня прагні дому блізкага твайго; ня прагні жонкі блізкага твайго, ні раба ягонага, ні рабыні ягонай, ні вала ягонага, ні асла ягонага, нічога, што ў блізкага твайго."},{"book":"ВЫХАД","chapter":"20","verse":"18","text":"Увесь народ бачыў грымоты і полымя, і гук трубны і гару, што дымілася; і ўбачыўшы тое, народ адступіў і спыніўся спадалёк."},{"book":"ВЫХАД","chapter":"20","verse":"19","text":"І сказалі Майсею: гавары ты з намі, і мы будзем слухаць, але каб не гаварыў з намі Бог, каб нам не памерці."},{"book":"ВЫХАД","chapter":"20","verse":"20","text":"І сказаў Майсей народу: ня бойцеся; Бог прыйшоў, каб выпрабаваць вас і каб страх Ягоны быў перад абліччам вашым, каб вы не грашылі."},{"book":"ВЫХАД","chapter":"20","verse":"21","text":"І стаяў народ спадалёк, а Майсей уступіў у змрок, дзе Бог."},{"book":"ВЫХАД","chapter":"20","verse":"22","text":"І сказаў Гасподзь Майсею: так скажы сынам Ізраілевым: вы бачылі, як Я зь неба казаў вам;"},{"book":"ВЫХАД","chapter":"20","verse":"23","text":"не рабеце перад Мною багоў срэбраных, альбо багоў залатых не рабеце сабе:"},{"book":"ВЫХАД","chapter":"20","verse":"24","text":"зрабі Мне ахвярнік зь зямлі і прынясі на ім цэласпаленьні твае і мірныя ахвяры твае, авечак тваіх і валоў тваіх; на кожным месцы, дзе Я ўчыню памяць імя Майго, Я прыйду да цябе і дабраслаўлю цябе;"},{"book":"ВЫХАД","chapter":"20","verse":"25","text":"калі ж будзеш рабіць Мне ахвярнік з камянёў, дык не кладзі яго з часовых, бо як толькі накладзеш на іх разец твой, дык апаганіш іх;"},{"book":"ВЫХАД","chapter":"20","verse":"26","text":"і ня ўзыходзь па прыступках да ахвярніка Майго, каб не адкрылася пры ім сарамата твая."}]}