{"data":[{"book":"1 VaKorinde","chapter":"11","verse":"1","text":"Teverai muenzaniso wangu, sezvandinotevera muenzaniso waKristu."},{"book":"1 VaKorinde","chapter":"11","verse":"2","text":"Ndinokurumbidzai nokuti munondirangarira pazvinhu zvose, uye muchichengeta dzidziso, sezvandakakudzidzisai."},{"book":"1 VaKorinde","chapter":"11","verse":"3","text":"Zvino ndinoda kuti muzive kuti musoro womurume wose ndiKristu, uye musoro womukadzi murume, uye musoro waKristu ndiye Mwari."},{"book":"1 VaKorinde","chapter":"11","verse":"4","text":"Murume mumwe nomumwe anonyengetera kana kuprofita musoro wake wakafukidzwa, anoninipisa musoro wake."},{"book":"1 VaKorinde","chapter":"11","verse":"5","text":"Uye mukadzi mumwe nomumwe anonyengetera kana kuprofita musoro wake usina kufukidzwa, anoninipisa musoro wake, zvakangofanana nokuva nomusoro wakaveurwa."},{"book":"1 VaKorinde","chapter":"11","verse":"6","text":"Kana mukadzi asingafukidzi musoro wake, anofanira kugera bvudzi rake; asi kana zvichinyadzisa mukadzi kuti agerwe bvudzi rake, anofanira kufukidza musoro wake."},{"book":"1 VaKorinde","chapter":"11","verse":"7","text":"Murume haafaniri kufukidza musoro wake, sezvo ari mufananidzo nokubwinya kwaMwari; asi mukadzi kubwinya kwomurume."},{"book":"1 VaKorinde","chapter":"11","verse":"8","text":"Nokuti murume haana kubva pamukadzi, asi mukadzi ndiye akabva pamurume;"},{"book":"1 VaKorinde","chapter":"11","verse":"9","text":"uye murume haana kusikirwa mukadzi, asi mukadzi ndiye akasikirwa murume."},{"book":"1 VaKorinde","chapter":"11","verse":"10","text":"Nokuda kwechikonzero ichi, uye nokuda kwavatumwa, mukadzi anofanira kuva nechiratidzo chesimba pamusoro wake."},{"book":"1 VaKorinde","chapter":"11","verse":"11","text":"Kunyange zvakadaro, muna She mukadzi haazi kunze kwomurume, nomurume haazi kunze kwomukadzi."},{"book":"1 VaKorinde","chapter":"11","verse":"12","text":"Nokuti mukadzi sezvaakabva pamurume, saizvozvowo murume anozvarwa nomukadzi asi zvose zvinobva kuna Mwari."},{"book":"1 VaKorinde","chapter":"11","verse":"13","text":"Tongai imi pachenyu kuti: Zvakafanira here kuti mukadzi anyengetere kuna Mwari asina kufukidza musoro wake?"},{"book":"1 VaKorinde","chapter":"11","verse":"14","text":"Ko, hamudzidziswi namasikirwo ezvinhu kuti kana murume ane bvudzi refu, anonyadziswa nazvo here,"},{"book":"1 VaKorinde","chapter":"11","verse":"15","text":"asi kuti kana mukadzi ane bvudzi refu, ndiko kubwinya kwake? Nokuti bvudzi refu rakapiwa kwaari kuti rive chifukidzo."},{"book":"1 VaKorinde","chapter":"11","verse":"16","text":"Zvino kana pane anoda kuita gakava pazviri, hatina tsika dzakadaro kunyange kereke dzaMwari."},{"book":"1 VaKorinde","chapter":"11","verse":"17","text":"Pane zvakarayirwa zvinotevera handikurumbidzei, nokuti hamuunganiri zvakanaka asi zvakaipa."},{"book":"1 VaKorinde","chapter":"11","verse":"18","text":"Chokutanga, ndakanzwa kuti pamunoungana pamwe chete sekereke, pane kupesana pakati penyu, uye ndingangozvitenda."},{"book":"1 VaKorinde","chapter":"11","verse":"19","text":"Nokuti dzidziso dzakatsaukana dzinofanira kuva pakati penyu, kuti zvionekwe kuti vakatendeka kuna Mwari ndavapi."},{"book":"1 VaKorinde","chapter":"11","verse":"20","text":"Pamunoungana, hachisi chirariro chaShe chamunodya,"},{"book":"1 VaKorinde","chapter":"11","verse":"21","text":"nokuti kana modya, mumwe nomumwe wenyu anongotanga kudya asingamiriri vamwe. Mumwe anosara ane nzara, mumwewo anodhakwa."},{"book":"1 VaKorinde","chapter":"11","verse":"22","text":"Ko, hamuna dzimba kwamungadyira nokunwira here? Kana kuti munozvidza kereke yaMwari nokunyadzisa vasina chinhu here? Zvino ndichatiiko kwamuri? Ndingakurumbidzai nokuda kwaizvozvi here? Zvirokwazvo kwete!"},{"book":"1 VaKorinde","chapter":"11","verse":"23","text":"Nokuti ndakagamuchira kubva kuna She icho chandakakupai kuti Ishe Jesu, usiku hwaakapandukirwa, akatora chingwa,"},{"book":"1 VaKorinde","chapter":"11","verse":"24","text":"uye mushure mokunge avonga, akachimedura akati, “Uyu ndiwo muviri wangu, unomedurirwa imi; itai izvi muchindirangarira.”"},{"book":"1 VaKorinde","chapter":"11","verse":"25","text":"Saizvozvowo, mushure mechirariro akatora mukombe, achiti, “Mukombe uyu ndiwo sungano itsva muropa rangu; itai izvi nguva dzose kana muchiunwa, muchindirangarira.”"},{"book":"1 VaKorinde","chapter":"11","verse":"26","text":"Nokuti nguva dzose kana muchidya chingwa ichi nokunwa mukombe uyu, munoparidza rufu rwaShe kusvikira achidzoka."},{"book":"1 VaKorinde","chapter":"11","verse":"27","text":"Naizvozvo ani naani anodya chingwa nokunwa mukombe waShe nomutoo usina kufanira achabatwa nemhosva yokutadzira muviri neropa raShe."},{"book":"1 VaKorinde","chapter":"11","verse":"28","text":"Munhu anofanira kuti azviedze asati adya chingwa nokunwa mukombe."},{"book":"1 VaKorinde","chapter":"11","verse":"29","text":"Nokuti ani naani anodya nokunwa asingacherechedzi muviri waShe anozvidyira nokuzvinwira kutongwa kwake."},{"book":"1 VaKorinde","chapter":"11","verse":"30","text":"Ndokusaka vazhinji pakati penyu vasina simba uye vachirwara, uye vamwe venyu vavete."},{"book":"1 VaKorinde","chapter":"11","verse":"31","text":"Asi kana tikazviedza pachedu, hatingazotongwi."},{"book":"1 VaKorinde","chapter":"11","verse":"32","text":"Kana tikatongwa naShe, tiri kurangwa kuitira kuti tirege kuzoraswa pamwe chete nenyika."},{"book":"1 VaKorinde","chapter":"11","verse":"33","text":"Saka naizvozvo, hama dzangu, kana muchiungana pakudya, miriranai."},{"book":"1 VaKorinde","chapter":"11","verse":"34","text":"Kana mumwe aine nzara, anofanira kudya kumba kwake, kuitira kuti pamunoungana pamwe chete murege kutongwa."}]}