{"data":[{"book":"БЫЦЦЁ","chapter":"29","verse":"1","text":"І ўстаў Якаў і пайшоў у зямлю сыноў усходу."},{"book":"БЫЦЦЁ","chapter":"29","verse":"2","text":"І ўгледзеў: вось, на полі калодзеж, і там тры статкі дробнага быдла, якія ляжалі каля яго таму, што з таго калодзежа паілі статкі. Над вусьцем калодзежа быў вялікі камень."},{"book":"БЫЦЦЁ","chapter":"29","verse":"3","text":"Калі зьбіраліся туды ўсе статкі, адвальвалі камень ад вусьця калодзежа і паілі авечкі; пасьля зноў клалі камень на сваё месца, на вусьце калодзежа."},{"book":"БЫЦЦЁ","chapter":"29","verse":"4","text":"Якаў сказаў ім: братове мае, адкуль вы? Яны сказалі: мы з Харана."},{"book":"БЫЦЦЁ","chapter":"29","verse":"5","text":"Ён сказаў ім: ці ведаеце вы Лавана, сына Нахоравага? Яны сказалі: ведаем."},{"book":"БЫЦЦЁ","chapter":"29","verse":"6","text":"Ён яшчэ сказаў ім: ці здаровіцца яму? Яны сказалі: здаровіцца; і вось, Рахіль, дачка ягоная, ідзе з авечкамі."},{"book":"БЫЦЦЁ","chapter":"29","verse":"7","text":"І сказаў: вось, дня яшчэ многа; ня час зьбіраць быдла; напаеце авечак і ідзеце, пасеце."},{"book":"БЫЦЦЁ","chapter":"29","verse":"8","text":"Яны сказалі: ня можам, пакуль не зьбяруцца ўсе статкі, і не адваляць каменя ад вусьця калодзежа; тады будзем мы паіць авечкі."},{"book":"БЫЦЦЁ","chapter":"29","verse":"9","text":"Яшчэ ён гаварыў зь імі, як прыйшла Рахіль з дробным быдлам бацькі свайго, бо яна пасьвіла."},{"book":"БЫЦЦЁ","chapter":"29","verse":"10","text":"Калі Якаў убачыў Рахіль, дачку Лавана, брата маці сваёй, дык падышоў Якаў, адваліў камень ад вусьця калодзежа і напаіў авечкі Лавана, брата маці сваёй."},{"book":"БЫЦЦЁ","chapter":"29","verse":"11","text":"І пацалаваў Якаў Рахіль і ўзвысіў голас свой і заплакаў."},{"book":"БЫЦЦЁ","chapter":"29","verse":"12","text":"І сказаў Якаў Рахілі, што ён родзіч бацьку яе і што ён сын Рэбэкі. А яна пабегла і сказала бацьку свайму."},{"book":"БЫЦЦЁ","chapter":"29","verse":"13","text":"Лаван, пачуўшы пра Якава, сына сястры сваёй, выбег яму насустрач, абняў яго і пацалаваў яго, і ўвёў яго ў дом свой; і ён расказаў Лавану ўсё гэта."},{"book":"БЫЦЦЁ","chapter":"29","verse":"14","text":"А Лаван сказаў яму: сапраўды ты косьць мая і плоць мая. І жыў у яго Якаў цэлы месяц."},{"book":"БЫЦЦЁ","chapter":"29","verse":"15","text":"І Лаван сказаў Якаву: няўжо ты дарма будзеш служыць мне, бо ты родзіч? скажы мне, чым заплаціць табе?"},{"book":"БЫЦЦЁ","chapter":"29","verse":"16","text":"А ў Лавана было дзьве дачкі, імя старэйшай: Лія; імя малодшай Рахіль."},{"book":"БЫЦЦЁ","chapter":"29","verse":"17","text":"Лія была слабая вачыма, а Рахіль была прыгожая станам і прыгожая тварам."},{"book":"БЫЦЦЁ","chapter":"29","verse":"18","text":"Якаў пакахаў Рахіль і сказаў: Я буду служыць табе сем гадоў за Рахіль, малодшую дачку тваю."},{"book":"БЫЦЦЁ","chapter":"29","verse":"19","text":"Лаван сказаў: лепш мне аддаць яе за цябе, чым аддаць яе за каго іншага; жыві ў мяне."},{"book":"БЫЦЦЁ","chapter":"29","verse":"20","text":"І служыў Якаў за Рахіль сем гадоў; і яны здаліся яму як некалькі дзён, бо ён кахаў яе."},{"book":"БЫЦЦЁ","chapter":"29","verse":"21","text":"І сказаў Якаў Лавану: дай жонку маю, бо мне ўжо час прысьпеў, каб увайсьці да яе."},{"book":"БЫЦЦЁ","chapter":"29","verse":"22","text":"Лаван склікаў усіх людзей таго месца і зладзіў гасьціну."},{"book":"БЫЦЦЁ","chapter":"29","verse":"23","text":"А ўвечары ўзяў Лаван дачку сваю Лію і ўвёў яе да яго; і ўвайшоў да яе Якаў."},{"book":"БЫЦЦЁ","chapter":"29","verse":"24","text":"І даў Лаван служанку сваю Зэлфу за служанку дачцэ сваёй Ліі."},{"book":"БЫЦЦЁ","chapter":"29","verse":"25","text":"А раніцай выявілася, што гэта Лія. І Якаў сказаў Лавану: што гэта зрабіў ты са мною? ці ж не за Рахіль я служыў у цябе? навошта ты ашукаў мяне?"},{"book":"БЫЦЦЁ","chapter":"29","verse":"26","text":"Лаван сказаў: у нашым месцы так ня робяць, каб малодшую выдаваць раней за старэйшую;"},{"book":"БЫЦЦЁ","chapter":"29","verse":"27","text":"закончы тыдзень гэтай; потым дамо табе і тую за службу, якую ты будзеш служыць у мяне яшчэ сем гадоў."},{"book":"БЫЦЦЁ","chapter":"29","verse":"28","text":"Якаў так і зрабіў і закончыў тыдзень гэтай. І даў Рахіль, дачку сваю, яму за жонку."},{"book":"БЫЦЦЁ","chapter":"29","verse":"29","text":"І даў Лаван служанку сваю Валу за служанку дачцэ сваёй Рахілі."},{"book":"БЫЦЦЁ","chapter":"29","verse":"30","text":"Якаў увайшоў і да Рахілі, і кахаў Рахіль болей, чым Лію; і служыў у яго яшчэ сем гадоў."},{"book":"БЫЦЦЁ","chapter":"29","verse":"31","text":"Гасподзь угледзеў, што Лія была нелюбка, і адчыніў нутробу яе, а Рахіль была няплодная."},{"book":"БЫЦЦЁ","chapter":"29","verse":"32","text":"Лія зачала і нарадзіла сына, і дала яму імя: Рувім, бо сказала: Гасподзь угледзеў маё гароцтвы; бо цяпер будзе кахаць мяне муж мой."},{"book":"БЫЦЦЁ","chapter":"29","verse":"33","text":"І зачала зноў і нарадзіла сына, і сказала: Гасподзь пачуў, што я нелюбка, і даў мне і гэтага. І дала яму імя: Сымон."},{"book":"БЫЦЦЁ","chapter":"29","verse":"34","text":"І зачала яшчэ і нарадзіла сына, і сказала: вось цяпер прылепіцца да мяне муж мой, бо я нарадзіла яму трох сыноў. Таму і дадзена яму імя: Левій."},{"book":"БЫЦЦЁ","chapter":"29","verse":"35","text":"І яшчэ зачала і нарадзіла сына, і сказала: вось цяпер я праслаўлю Госпада. Таму дала яму імя: Юда. І перастала радзіць."}]}