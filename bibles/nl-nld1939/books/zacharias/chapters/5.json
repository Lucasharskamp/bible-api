{"data":[{"book":"Zacharias","chapter":"5","verse":"1","text":"Weer sloeg ik mijn ogen op, en zag toe. Zie, daar was een vliegende boekrol."},{"book":"Zacharias","chapter":"5","verse":"2","text":"Hij sprak tot mij: Wat ziet ge? Ik zeide: Ik zie een vliegende boekrol, twintig el lang en tien el breed."},{"book":"Zacharias","chapter":"5","verse":"3","text":"Hij sprak tot mij: Dit is de vloek, die rondwaart door het hele land. Want, naar er op geschreven staat, wordt van dit ogenblik af iedere dief weggevaagd, iedere meinedige weggevaagd van dit ogenblik af."},{"book":"Zacharias","chapter":"5","verse":"4","text":"Ik heb hem ontketend, is de godsspraak van Jahweh der heirscharen; hij zal het huis van den dief binnendringen, en het huis van hem, die meinedig zweert bij mijn Naam; hij zal in dit huis overnachten, en het vernielen met balken en stenen."},{"book":"Zacharias","chapter":"5","verse":"5","text":"Toen verscheen de engel, die tot mij sprak, en zeide tot mij: Sla uw ogen op en zie, wat daar te voorschijn komt."},{"book":"Zacharias","chapter":"5","verse":"6","text":"Ik zeide: Wat is het? Hij sprak: Dat is de korenmaat, die te voorschijn komt. Hij vervolgde: Dit is hun schuld in het hele land!"},{"book":"Zacharias","chapter":"5","verse":"7","text":"Toen werd een loden deksel opgelicht, en zie, in de korenmaat zat een vrouw!"},{"book":"Zacharias","chapter":"5","verse":"8","text":"Hij sprak: Dit is de goddeloosheid! Toen drukte hij haar in de korenmaat terug, en sloeg het loden gewicht op de opening dicht."},{"book":"Zacharias","chapter":"5","verse":"9","text":"Ik sloeg mijn ogen op, en zag toe. En zie, daar verschenen twee vrouwen; ze hadden vleugels als die van een ooievaar, en de wind blies in haar vleugels. Ze hieven de korenmaat op tussen aarde en hemel."},{"book":"Zacharias","chapter":"5","verse":"10","text":"Ik vroeg den engel, die tot mij sprak: Waar brengen ze de korenmaat heen?"},{"book":"Zacharias","chapter":"5","verse":"11","text":"Hij gaf mij ten antwoord: Ze gaan haar een huis in Sjinar bouwen. Wanneer dit gereed is, wordt ze daar op haar plaats gezet!"}]}