{"data":[{"book":"Ekisodho","chapter":"1","verse":"1","text":"Aya ndiwo mazita avanakomana vaIsraeri vakaenda naJakobho kuIjipiti, mumwe nomumwe nemhuri yake:"},{"book":"Ekisodho","chapter":"1","verse":"2","text":"Rubheni, Simeoni, Revhi naJudha;"},{"book":"Ekisodho","chapter":"1","verse":"3","text":"Isakari, Zebhuruni naBhenjamini;"},{"book":"Ekisodho","chapter":"1","verse":"4","text":"Dhani naNafutari;"},{"book":"Ekisodho","chapter":"1","verse":"5","text":"Zvizvarwa zvose zvaJakobho zvakanga zviri makumi manomwe pakuwanda; Josefa akanga atova muIjipiti."},{"book":"Ekisodho","chapter":"1","verse":"6","text":"Zvino Josefa nehama dzake dzose navose vezera iroro vakafa,"},{"book":"Ekisodho","chapter":"1","verse":"7","text":"asi vaIsraeri vakaberekana vakawanda zvikuru uye vakava vazhinji kwazvo, zvokuti nyika yakanga yazara navo."},{"book":"Ekisodho","chapter":"1","verse":"8","text":"Ipapo mambo mutsva, akanga asingazivi nezvaJosefa, akatanga kutonga muIjipiti."},{"book":"Ekisodho","chapter":"1","verse":"9","text":"Akati kuvanhu vake, “Tarirai, vaIsraeri vanyanya kuwanda kwazvo."},{"book":"Ekisodho","chapter":"1","verse":"10","text":"Uyai tivafungire zano nokuti vangazonyanya kuwanda uye kana hondo ikamuka, vangazobatana navavengi vedu, vakarwa nesu vakazobva munyika.”"},{"book":"Ekisodho","chapter":"1","verse":"11","text":"Saka vakagadza vatariri vebasa pamusoro pavo kuti vavadzvinyirire nebasa rechibharo, uye vakavaka Pitomu neRamesesi kuti ave maguta amatura aFaro."},{"book":"Ekisodho","chapter":"1","verse":"12","text":"Asi pavakanyanya kudzvinyirirwa ndipo pavakanyanya kuwanda uye nokupararira; saka vaIjipita vakasvika pakutya vaIsraeri"},{"book":"Ekisodho","chapter":"1","verse":"13","text":"uye vakavashandisa zvino utsinye."},{"book":"Ekisodho","chapter":"1","verse":"14","text":"Vakashungurudza upenyu hwavo nebasa rakaoma rezvidhina nedhaka uye nemhando dzose dzebasa romuminda; vaIjipita vakavashandisa noutsinye mubasa rakaoma."},{"book":"Ekisodho","chapter":"1","verse":"15","text":"Mambo weIjipiti akati kuna vananyamukuta vechiHebheru vainzi Shifura naPua,"},{"book":"Ekisodho","chapter":"1","verse":"16","text":"“Pamunobatsira vakadzi vechiHebheru pakusununguka uye mukavacherechedza vachisununguka, kana ari mukomana, mumuuraye; kana ari musikana murege ari mupenyu.”"},{"book":"Ekisodho","chapter":"1","verse":"17","text":"Asi, vananyamukuta vakanga vachitya Mwari, uye havana kuita zvavakanga varayirwa namambo weIjipiti kuti vaite; vakarega vanakomana vari vapenyu."},{"book":"Ekisodho","chapter":"1","verse":"18","text":"Ipapo mambo weIjipiti akadana vananyamukuta akavabvunza achiti, “Seiko maita izvi? Seiko marega vana vechikomana vari vapenyu?”"},{"book":"Ekisodho","chapter":"1","verse":"19","text":"Vananyamukuta vakapindura Faro vachiti, “Vakadzi vechiHebheru havana kufanana navakadzi veIjipiti; vane simba uye vanosununguka vananyamukuta vasati vasvika.”"},{"book":"Ekisodho","chapter":"1","verse":"20","text":"Saka Mwari akaitira vananyamukuta zvakanaka uye vanhu vakawedzerwa vakava vazhinji kwazvo."},{"book":"Ekisodho","chapter":"1","verse":"21","text":"Uye nokuda kwokuti vananyamukuta vaitya Mwari, iye akavapa mhuri dzavo pachavo."},{"book":"Ekisodho","chapter":"1","verse":"22","text":"Ipapo Faro akarayira vanhu vose kuti, “Vanakomana vose vanoberekwa munofanira kuvakanda murwizi Nairi, asi murege vanasikana vose vari vapenyu.”"}]}