{"data":[{"book":"yohanaḥ","chapter":"1","verse":"1","text":"ādau vāda āsīt sa ca vāda īśvareṇa sārdhamāsīt sa vādaḥ svayamīśvara eva|"},{"book":"yohanaḥ","chapter":"1","verse":"2","text":"sa ādāvīśvareṇa sahāsīt|"},{"book":"yohanaḥ","chapter":"1","verse":"3","text":"tena sarvvaṁ vastu sasṛje sarvveṣu sṛṣṭavastuṣu kimapi vastu tenāsṛṣṭaṁ nāsti|"},{"book":"yohanaḥ","chapter":"1","verse":"4","text":"sa jīvanasyākāraḥ, tacca jīvanaṁ manuṣyāṇāṁ jyotiḥ"},{"book":"yohanaḥ","chapter":"1","verse":"5","text":"tajjyotirandhakāre pracakāśe kintvandhakārastanna jagrāha|"},{"book":"yohanaḥ","chapter":"1","verse":"6","text":"yohan nāmaka eko manuja īśvareṇa preṣayāñcakre|"},{"book":"yohanaḥ","chapter":"1","verse":"7","text":"tadvārā yathā sarvve viśvasanti tadarthaṁ sa tajjyotiṣi pramāṇaṁ dātuṁ sākṣisvarūpo bhūtvāgamat,"},{"book":"yohanaḥ","chapter":"1","verse":"8","text":"sa svayaṁ tajjyoti rna kintu tajjyotiṣi pramāṇaṁ dātumāgamat|"},{"book":"yohanaḥ","chapter":"1","verse":"9","text":"jagatyāgatya yaḥ sarvvamanujebhyo dīptiṁ dadāti tadeva satyajyotiḥ|"},{"book":"yohanaḥ","chapter":"1","verse":"10","text":"sa yajjagadasṛjat tanmadya eva sa āsīt kintu jagato lokāstaṁ nājānan|"},{"book":"yohanaḥ","chapter":"1","verse":"11","text":"nijādhikāraṁ sa āgacchat kintu prajāstaṁ nāgṛhlan|"},{"book":"yohanaḥ","chapter":"1","verse":"12","text":"tathāpi ye ye tamagṛhlan arthāt tasya nāmni vyaśvasan tebhya īśvarasya putrā bhavitum adhikāram adadāt|"},{"book":"yohanaḥ","chapter":"1","verse":"13","text":"teṣāṁ janiḥ śoṇitānna śārīrikābhilāṣānna mānavānāmicchāto na kintvīśvarādabhavat|"},{"book":"yohanaḥ","chapter":"1","verse":"14","text":"sa vādo manuṣyarūpeṇāvatīryya satyatānugrahābhyāṁ paripūrṇaḥ san sārdham asmābhi rnyavasat tataḥ pituradvitīyaputrasya yogyo yo mahimā taṁ mahimānaṁ tasyāpaśyāma|"},{"book":"yohanaḥ","chapter":"1","verse":"15","text":"tato yohanapi pracāryya sākṣyamidaṁ dattavān yo mama paścād āgamiṣyati sa matto gurutaraḥ; yato matpūrvvaṁ sa vidyamāna āsīt; yadartham ahaṁ sākṣyamidam adāṁ sa eṣaḥ|"},{"book":"yohanaḥ","chapter":"1","verse":"16","text":"aparañca tasya pūrṇatāyā vayaṁ sarvve kramaśaḥ kramaśonugrahaṁ prāptāḥ|"},{"book":"yohanaḥ","chapter":"1","verse":"17","text":"mūsādvārā vyavasthā dattā kintvanugrahaḥ satyatvañca yīśukhrīṣṭadvārā samupātiṣṭhatāṁ|"},{"book":"yohanaḥ","chapter":"1","verse":"18","text":"kopi manuja īśvaraṁ kadāpi nāpaśyat kintu pituḥ kroḍastho'dvitīyaḥ putrastaṁ prakāśayat|"},{"book":"yohanaḥ","chapter":"1","verse":"19","text":"tvaṁ kaḥ? iti vākyaṁ preṣṭuṁ yadā yihūdīyalokā yājakān levilokāṁśca yirūśālamo yohanaḥ samīpe preṣayāmāsuḥ,"},{"book":"yohanaḥ","chapter":"1","verse":"20","text":"tadā sa svīkṛtavān nāpahnūtavān nāham abhiṣikta ityaṅgīkṛtavān|"},{"book":"yohanaḥ","chapter":"1","verse":"21","text":"tadā te'pṛcchan tarhi ko bhavān? kiṁ eliyaḥ? sovadat na; tataste'pṛcchan tarhi bhavān sa bhaviṣyadvādī? sovadat nāhaṁ saḥ|"},{"book":"yohanaḥ","chapter":"1","verse":"22","text":"tadā te'pṛcchan tarhi bhavān kaḥ? vayaṁ gatvā prerakān tvayi kiṁ vakṣyāmaḥ? svasmin kiṁ vadasi?"},{"book":"yohanaḥ","chapter":"1","verse":"23","text":"tadā sovadat| parameśasya panthānaṁ pariṣkuruta sarvvataḥ| itīdaṁ prāntare vākyaṁ vadataḥ kasyacidravaḥ| kathāmimāṁ yasmin yiśayiyo bhaviṣyadvādī likhitavān soham|"},{"book":"yohanaḥ","chapter":"1","verse":"24","text":"ye preṣitāste phirūśilokāḥ|"},{"book":"yohanaḥ","chapter":"1","verse":"25","text":"tadā te'pṛcchan yadi nābhiṣiktosi eliyosi na sa bhaviṣyadvādyapi nāsi ca, tarhi lokān majjayasi kutaḥ?"},{"book":"yohanaḥ","chapter":"1","verse":"26","text":"tato yohan pratyavocat, toye'haṁ majjayāmīti satyaṁ kintu yaṁ yūyaṁ na jānītha tādṛśa eko jano yuṣmākaṁ madhya upatiṣṭhati|"},{"book":"yohanaḥ","chapter":"1","verse":"27","text":"sa matpaścād āgatopi matpūrvvaṁ varttamāna āsīt tasya pādukābandhanaṁ mocayitumapi nāhaṁ yogyosmi|"},{"book":"yohanaḥ","chapter":"1","verse":"28","text":"yarddananadyāḥ pārasthabaithabārāyāṁ yasminsthāne yohanamajjayat tasmina sthāne sarvvametad aghaṭata|"},{"book":"yohanaḥ","chapter":"1","verse":"29","text":"pare'hani yohan svanikaṭamāgacchantaṁ yiśuṁ vilokya prāvocat jagataḥ pāpamocakam īśvarasya meṣaśāvakaṁ paśyata|"},{"book":"yohanaḥ","chapter":"1","verse":"30","text":"yo mama paścādāgamiṣyati sa matto gurutaraḥ, yato hetormatpūrvvaṁ so'varttata yasminnahaṁ kathāmimāṁ kathitavān sa evāyaṁ|"},{"book":"yohanaḥ","chapter":"1","verse":"31","text":"aparaṁ nāhamenaṁ pratyabhijñātavān kintu isrāyellokā enaṁ yathā paricinvanti tadabhiprāyeṇāhaṁ jale majjayitumāgaccham|"},{"book":"yohanaḥ","chapter":"1","verse":"32","text":"punaśca yohanaparamekaṁ pramāṇaṁ datvā kathitavān vihāyasaḥ kapotavad avatarantamātmānam asyoparyyavatiṣṭhantaṁ ca dṛṣṭavānaham|"},{"book":"yohanaḥ","chapter":"1","verse":"33","text":"nāhamenaṁ pratyabhijñātavān iti satyaṁ kintu yo jale majjayituṁ māṁ prairayat sa evemāṁ kathāmakathayat yasyoparyyātmānam avatarantam avatiṣṭhantañca drakṣayasi saeva pavitre ātmani majjayiṣyati|"},{"book":"yohanaḥ","chapter":"1","verse":"34","text":"avastannirīkṣyāyam īśvarasya tanaya iti pramāṇaṁ dadāmi|"},{"book":"yohanaḥ","chapter":"1","verse":"35","text":"pare'hani yohan dvābhyāṁ śiṣyābhyāṁ sārddheṁ tiṣṭhan"},{"book":"yohanaḥ","chapter":"1","verse":"36","text":"yiśuṁ gacchantaṁ vilokya gaditavān, īśvarasya meṣaśāvakaṁ paśyataṁ|"},{"book":"yohanaḥ","chapter":"1","verse":"37","text":"imāṁ kathāṁ śrutvā dvau śiṣyau yīśoḥ paścād īyatuḥ|"},{"book":"yohanaḥ","chapter":"1","verse":"38","text":"tato yīśuḥ parāvṛtya tau paścād āgacchantau dṛṣṭvā pṛṣṭavān yuvāṁ kiṁ gaveśayathaḥ? tāvapṛcchatāṁ he rabbi arthāt he guro bhavān kutra tiṣṭhati?"},{"book":"yohanaḥ","chapter":"1","verse":"39","text":"tataḥ sovādit etya paśyataṁ| tato divasasya tṛtīyapraharasya gatatvāt tau taddinaṁ tasya saṅge'sthātāṁ|"},{"book":"yohanaḥ","chapter":"1","verse":"40","text":"yau dvau yohano vākyaṁ śrutvā yiśoḥ paścād āgamatāṁ tayoḥ śimonpitarasya bhrātā āndriyaḥ"},{"book":"yohanaḥ","chapter":"1","verse":"41","text":"sa itvā prathamaṁ nijasodaraṁ śimonaṁ sākṣātprāpya kathitavān vayaṁ khrīṣṭam arthāt abhiṣiktapuruṣaṁ sākṣātkṛtavantaḥ|"},{"book":"yohanaḥ","chapter":"1","verse":"42","text":"paścāt sa taṁ yiśoḥ samīpam ānayat| tadā yīśustaṁ dṛṣṭvāvadat tvaṁ yūnasaḥ putraḥ śimon kintu tvannāmadheyaṁ kaiphāḥ vā pitaraḥ arthāt prastaro bhaviṣyati|"},{"book":"yohanaḥ","chapter":"1","verse":"43","text":"pare'hani yīśau gālīlaṁ gantuṁ niścitacetasi sati philipanāmānaṁ janaṁ sākṣātprāpyāvocat mama paścād āgaccha|"},{"book":"yohanaḥ","chapter":"1","verse":"44","text":"baitsaidānāmni yasmin grāme pitarāndriyayorvāsa āsīt tasmin grāme tasya philipasya vasatirāsīt|"},{"book":"yohanaḥ","chapter":"1","verse":"45","text":"paścāt philipo nithanelaṁ sākṣātprāpyāvadat mūsā vyavasthā granthe bhaviṣyadvādināṁ grantheṣu ca yasyākhyānaṁ likhitamāste taṁ yūṣaphaḥ putraṁ nāsaratīyaṁ yīśuṁ sākṣād akārṣma vayaṁ|"},{"book":"yohanaḥ","chapter":"1","verse":"46","text":"tadā nithanel kathitavān nāsarannagarāta kiṁ kaściduttama utpantuṁ śaknoti? tataḥ philipo 'vocat etya paśya|"},{"book":"yohanaḥ","chapter":"1","verse":"47","text":"aparañca yīśuḥ svasya samīpaṁ tam āgacchantaṁ dṛṣṭvā vyāhṛtavān, paśyāyaṁ niṣkapaṭaḥ satya isrāyellokaḥ|"},{"book":"yohanaḥ","chapter":"1","verse":"48","text":"tataḥ sovadad, bhavān māṁ kathaṁ pratyabhijānāti? yīśuravādīt philipasya āhvānāt pūrvvaṁ yadā tvamuḍumbarasya tarormūle'sthāstadā tvāmadarśam|"},{"book":"yohanaḥ","chapter":"1","verse":"49","text":"nithanel acakathat, he guro bhavān nitāntam īśvarasya putrosi, bhavān isrāyelvaṁśasya rājā|"},{"book":"yohanaḥ","chapter":"1","verse":"50","text":"tato yīśu rvyāharat, tvāmuḍumbarasya pādapasya mūle dṛṣṭavānāhaṁ mamaitasmādvākyāt kiṁ tvaṁ vyaśvasīḥ? etasmādapyāścaryyāṇi kāryyāṇi drakṣyasi|"},{"book":"yohanaḥ","chapter":"1","verse":"51","text":"anyaccāvādīd yuṣmānahaṁ yathārthaṁ vadāmi, itaḥ paraṁ mocite meghadvāre tasmānmanujasūnunā īśvarasya dūtagaṇam avarohantamārohantañca drakṣyatha|"}]}