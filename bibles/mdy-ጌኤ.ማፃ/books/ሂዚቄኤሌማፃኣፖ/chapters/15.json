{"data":[{"book":"ሂዚቄኤሌ ማፃኣፖ","chapter":"15","verse":"1","text":"ናንጊና ናንጋ ጎዳ ታኣም ሂዚ ጌዔኔ፦"},{"book":"ሂዚቄኤሌ ማፃኣፖ","chapter":"15","verse":"2","text":"«ዓሲ ናዓሢዮ! ዎይኖ ዞዓ ሜሌ ካዮይዳ ዓኣ ሚፆ ካኣፖፓ ዎይቲ ባሻይ?"},{"book":"ሂዚቄኤሌ ማፃኣፖ","chapter":"15","verse":"3","text":"ፔቴ ባኣዚ ማዻኒታዖ ማኣዳ ባኣዚ ዓኣያዳ? ሜሄ ሱፆያም ማዓ ሚሢ ዔካኒ ዳንዳዒንታ?"},{"book":"ሂዚቄኤሌ ማፃኣፖ","chapter":"15","verse":"4","text":"ሃንፂሌ ማዒሢዳፓ ዓታዛ ሜሌ ማኣዳንዳ ባኣዚ ባኣሴ፤ ላምዖ ዛላ ዔኤቲ ጋፔም ዓቴ ዱንጮና ፔቴ ባኣዚታዖ ማዺንታኒ ዳንዳዒንታ?"},{"book":"ሂዚቄኤሌ ማፃኣፖ","chapter":"15","verse":"5","text":"ዎንዴ ሚጫንዳሢኮ ቤርታታዖ ዔኤቢ ማኣዱዋያኬ፤ ዓካሪ ሃሢ ታማ ሙይ ሃሼስካፓ ዎማጉዲ ማዱዋያ ማዓንዳይ!»"},{"book":"ሂዚቄኤሌ ማፃኣፖ","chapter":"15","verse":"6","text":"ዼኤፖ ናንጊና ናንጋ ጎዳሢ፦ «ካዮ ሚፆ ባኣካፓ ዎይኖ ዞንዛ ዔውቲ ሃንፂሌ ማዔሢጉዲ ዬሩሳላሜይዳ ናንጋ ዴሮዋ ታኣኒ ዒማይዳንዳኔ።"},{"book":"ሂዚቄኤሌ ማፃኣፖ","chapter":"15","verse":"7","text":"ታ ዔያቶይዳ ሜቶ ዓጋንዳኔ፤ ዎዚ ዔያታ ታማፓ ዓቴቴያ ታማ ዔያቶ ሙዓንዳኔ፤ ታ ዔያቶይዳ ሜቶ ዓጋ ዎዶና ታኣኒ ናንጊና ናንጋ ጎዳ ማዔሢ ዒንሢ ዔራንዳኔ፤"},{"book":"ሂዚቄኤሌ ማፃኣፖ","chapter":"15","verse":"8","text":"ዔያታ ታኣም ጉሙርቂንታያ ማዒፆ ሃሼኔ፤ ታኣኒያ ዔያቶኮ ዓጮ ዓሲ ናንጉዋ ዳውሌ ማሃንዳኔ፤ ጋዓኔ፥ ዼኤፖ ናንጊና ናንጋ ጎዳሢ።»"}]}