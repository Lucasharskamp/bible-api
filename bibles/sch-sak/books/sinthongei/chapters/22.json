{"data":[{"book":"Sinthongei","chapter":"22","verse":"1","text":"“Ka champui Isrealngei ki dikna thurchi nin kôm ki ril hih rangâi roi!” a tia."},{"book":"Sinthongei","chapter":"22","verse":"2","text":"Hebrew chongin a chong ti an riet lechu an dâirek uol zoia Paul'n a ti banga."},{"book":"Sinthongei","chapter":"22","verse":"3","text":"Hanchu Paul'n, “Juda ki ni, Cilicia rama Tarsus khuoa suok ki ni, hannirese Jerusalema Gamaliel minchuna hong seilien ki nia, ei richibulngei anga balam inngartaka lei inchu ki ni. Aviensûn hin nangni ngei angtaka Pathien tienga theidôra inpêk ke lei ni."},{"book":"Sinthongei","chapter":"22","verse":"4","text":"22:4-5: Sin 8:3; 26:9-11 Hi Lampui lei jûingei hih that rang dôra lei pûta ku nuom lei lo ngâi ki ni, pasal nupang ku sûra intâng ina lei khum ngâi ki ni."},{"book":"Sinthongei","chapter":"22","verse":"5","text":"Ochai Inlalngei le Roijêkpungei murdi'n ko chong hih adik ti nangni ril thei an tih, an kôm renga Damascus taka Juda champuingei sûrna rang lekha ka mana, masikin ma khuo mingei hah sûra dûkmintonga zingjirûi leh khita Jerusalema hong tuong ranga se ki nia."},{"book":"Sinthongei","chapter":"22","verse":"6","text":"“Hanchu ke sea, Damascus khuo kôl kin phâk le sûnchimripa inningloi rengin invân renga vârin mi juong êla."},{"book":"Sinthongei","chapter":"22","verse":"7","text":"Hanchu nuoia kên leta, chong ki rieta, ‘Sual, Sual ithomo dûk mi ni mintonga?’ a tia."},{"book":"Sinthongei","chapter":"22","verse":"8","text":"Keiman, ‘Pumapa Tumo ni ni?’ tiin ke rekela, ama han ko kôm, ‘Keima Nazareth Jisua, dûk ni mintong ngâipu hah ki ni,’ a tia."},{"book":"Sinthongei","chapter":"22","verse":"9","text":"Ko kôla miriemngei han vâr chu an mua, hannirese ko kôma chong juong tung hah chu riet mak ngei."},{"book":"Sinthongei","chapter":"22","verse":"10","text":"Keiman ‘Pumapa imo ko tho rang?’ ki tia, Pumapa han ko kôm ‘Inthoi inla Damascus khuo lût roh, mahan Pathien'n no tho rang ngei murdi nang lei ril atih’ a tia."},{"book":"Sinthongei","chapter":"22","verse":"11","text":"Avâr hah avâr rai sikin ki mitngei khom ajînga, masikin ka champuingei han ku kutin min keiruoia Damascus khuoa kin lût zoi."},{"book":"Sinthongei","chapter":"22","verse":"12","text":"“Ma khopuilien han mi inkhat a riming Ananias, Pathien biek mi le balam lei jûi ngâi a oma, mataka Juda omngei murdi'n an mirit sabaka."},{"book":"Sinthongei","chapter":"22","verse":"13","text":"Ama hah ko kôm a honga, ko kôla ândinga, Lâibung Saul hong mu thei ta roh, mi tia. Ma zora tak han ko hong muthei nôk zoia, ama hah ko hong ena."},{"book":"Sinthongei","chapter":"22","verse":"14","text":"Ama han, ei richibulngei Pathien lungdo ngei riet rang le mi diktak tîrlâm hah mua, a chongbâingei riet rangin nang a thang ani."},{"book":"Sinthongei","chapter":"22","verse":"15","text":"Nu mu le ni riet ngei angtak han mi murdi chunga rietpuipu na la ni rang sikin."},{"book":"Sinthongei","chapter":"22","verse":"16","text":"Atûn reng, hi hin khoi mo na la ôt bang? Inthoi inla, baptisma chang inla ni sietnangei rusûk minsâina rangin a kôm chubaitho ta roh, a tia."},{"book":"Sinthongei","chapter":"22","verse":"17","text":"“Jerusalem tieng ki kîr nôka, Biekina Pathien kôm chubai ko tho lâiin inlârnân,"},{"book":"Sinthongei","chapter":"22","verse":"18","text":"Mahan Pumapa ku mua, ko kôm, ‘Inrangin Jerusalem mâk roh, ku thurchi ni misîr rang, hi muna mingeiin an modôm loi rang sikin’ a tia."},{"book":"Sinthongei","chapter":"22","verse":"19","text":"Hanchu keiman, ‘Pumapa, synagog murdi ngei lûta nang iempungei lei sûra lei jêm ngâipu hah ki ni tiin min riet let kêng alei ni."},{"book":"Sinthongei","chapter":"22","verse":"20","text":"22:20: Sin 7:58 Male no chong rietpuipu Stephan an that zora han khom ko oma, an that rang hah asa lei ti puipu le ama that ngei an puonngei lei dar pepu hah ki ni,’ ki tia."},{"book":"Sinthongei","chapter":"22","verse":"21","text":"Pumapa'n, ‘Se roh, alataka Jentailngei kôm nang tîr ki tih,’” a tia."},{"book":"Sinthongei","chapter":"22","verse":"22","text":"Hanchu, ha thurchi ten hah an rangâia, masuole chu rôl inringtakin an inieka minboi pai roi! That roi! a ring rangin chuk mak an tia."},{"book":"Sinthongei","chapter":"22","verse":"23","text":"Anrêngin an inieka an puonngei an vôka, pildi invân tieng an vôra."},{"book":"Sinthongei","chapter":"22","verse":"24","text":"Hanchu Rom râlmi ulientakpu han Paul hah rukulpui sûng tieng ruoi rangin chong a pêka, a chunga ma angdôra an hêtsana abi riet theina rangin jêm pumin rekel tit rangin a ti pe ngeia."},{"book":"Sinthongei","chapter":"22","verse":"25","text":"Hannirese jêm ranga an khit suole chu, Paul'n a kôma inding râlmi razakhat ruoipu kôm han, “Rom mi adik loina khoite boi hih jêm rangin balam ani mo?” a tipea."},{"book":"Sinthongei","chapter":"22","verse":"26","text":"Râlmi razakhat ruoipu han ha chong hah a rietin chu, râlmi ulientak kôm a sea. “Khoimo tho rang nin ti hi? Ma miriem hih Rom mi ke ani” a tipea."},{"book":"Sinthongei","chapter":"22","verse":"27","text":"Masuole chu, râlmi ulientakpu hah Paul kôm a sea, “Rom mi ni ni mo, mi ril roh!” tiin a rekela,"},{"book":"Sinthongei","chapter":"22","verse":"28","text":"Râlmi ulientakpu han “Kei chu Rom mi changna rang hin sum tamtak ka thâm ok,” a tia,"},{"book":"Sinthongei","chapter":"22","verse":"29","text":"Voikhat rengin, Paul kôma chong rekel rang dônpu ngei murdi khom an rot let zoia. Râlmi ulientak ha khom Paul hah Rom mi ani ti a riet lechu asân a chi zoi, moton han Paul ha zingjirûi leh a lei thung zoi sikin."},{"book":"Sinthongei","chapter":"22","verse":"30","text":"Hanchu, anangtûka chu râlmi ulien han, Judangei itho sikin mo Paul an nônna riet rang a nuom sikin, a zingjirûi khitna an sût pea, ochaisingei le roijêkpungei murdi lei intûp rangin chong a pêka, masuole chu Paul ha a tuonga an makunga a minding zoi."}]}