{"data":[{"book":"Galatia","chapter":"5","verse":"1","text":"Zalênna ei nei chu, Khrista han mi mojôk zoi! Hanchu zalên mingei ang takin inding det ungla nin theiin suok achang nôk rangin inphal khâi no roi."},{"book":"Galatia","chapter":"5","verse":"2","text":"Rangâi roi! keima Paul'n nin kôm ki ti ani, sertan rangin nin inphalin chu Khrista hah ninta rangin ite asena om tet loi nîng a tih."},{"book":"Galatia","chapter":"5","verse":"3","text":"Sertan ngei ngân chu balam chong murdi jôm ranga nuom an ni iti ki min riet nôk."},{"book":"Galatia","chapter":"5","verse":"4","text":"Balam jôm sika Pathien kôma adik inchang abôk ngei, Khrista leh nin insen zoia, Pathien moroina pêntieng han nin om ani."},{"book":"Galatia","chapter":"5","verse":"5","text":"Keini rangin chu, kin taksônnân Pathien Ratha sinthotheina jârin Pathien kôm adik inchang kin tih iti kin sabei ani."},{"book":"Galatia","chapter":"5","verse":"6","text":"Khrista Jisua leh inzomna han chu sertan khom, sertanloi khom ite ateina ommak, lungkhamna sika taksôna sin vai asêna aom ani."},{"book":"Galatia","chapter":"5","verse":"7","text":"Nin tho minsa sabak! chongdik hah nin jôm loina rangin tumo nangni akhap? Inmo nangni a methêm."},{"book":"Galatia","chapter":"5","verse":"8","text":"Mahi chu nangni koipu Pathien renga chu nitet mak."},{"book":"Galatia","chapter":"5","verse":"9","text":"5:9: 1 Kor 5:6An ti anghan, “Chol hâr chînte hin vâipôl pumpui athoi zit ngâi.”"},{"book":"Galatia","chapter":"5","verse":"10","text":"Aniatachu, nangni ka la taksôn tit Pumapa ei ringna ân zomna sikin mindonna dang uol nei no tunui ti ka sabei; hanchu, nangni minjêlpu ha chu i-anga mi nikhomsenla, Pathien'n dûkmintong a tih."},{"book":"Galatia","chapter":"5","verse":"11","text":"Ka malngei keiman sertan anâng tiin lei misîr ngâi inlang, ithomo dûk ko tong ranga? Ma anghan nisenla, khros chong ki misîr hin intakna suok no nih."},{"book":"Galatia","chapter":"5","verse":"12","text":"Nangni minjêl kai chu sertan vai ni loiin, ma anghan tho lilia rese ngei anthenin tanpit rese ngei ku nuom ani."},{"book":"Galatia","chapter":"5","verse":"13","text":"Ka malngei, nangni chu zalên ranga koi nin ni. Aniatachu nin zalênna hah nin taksa mulungbôkngei rangin zoranchumin mang no roi. Manêkin, in lungkham inlômin sintho insan inlôm roi."},{"book":"Galatia","chapter":"5","verse":"14","text":"5:14: Och 19:18“Nangma nên lungkham anghan nu bungmingei lungkham roh” iti chong hin Balam pumpui chongpêk inkhatin a kaikhôm let ani."},{"book":"Galatia","chapter":"5","verse":"15","text":"Aniatachu, ramsa anghan nin inpetta, nin insâk inlôm duoiin chu, nin inmang let loina rangin indîn roi."},{"book":"Galatia","chapter":"5","verse":"16","text":"Ki ti chu mahih ani; ratha'n nin ringnun ruoi rese, hanchu, miriem nina mulungbôkngei hah nin jôm loi rang ani."},{"book":"Galatia","chapter":"5","verse":"17","text":"5:17: Rom 7:15-23Ei miriem nina mulungbôk hah ratha mulungbôkin a doi ngâia, ratha mulungbôk khom miriem nina mulungbôkin adoi ngâi. Ma ngei inik hah râl an ni. Masikin nin sin tho nuomngei hah nin tho theiloina ani."},{"book":"Galatia","chapter":"5","verse":"18","text":"Ratha'n nangni a ruoia anin chu Balam nuoia ommak chei."},{"book":"Galatia","chapter":"5","verse":"19","text":"Miriem nina sintho ngei chu ânlang-iem. Mangei hah inditnasaloingei, inthiengloina ngei, hurna ngei,"},{"book":"Galatia","chapter":"5","verse":"20","text":"mirimil biekna ngei, dôi theina ngei. Mingei râl inchangin an indoia, an innarsaa, an ningathika an inmumâka. Pâl dang le lôm dangin an inkêm ngâi."},{"book":"Galatia","chapter":"5","verse":"21","text":"narsana ngei, ju inrûina ngei, hurinliekna ngei le ma anga adang dang an tho ngâi. Motona nangni ke lei ril sai anghan atûn khom nangni ki ril nôk, ma anga sin tho ngei hah chu Pathien Rêngram luo tet noni ngei."},{"book":"Galatia","chapter":"5","verse":"22","text":"Aniatachu Ratha mara chu; lungkhamna ngei, râisâna ngei, inngêina ngei, tuongtheina ngei moroina ngei, satna ngei, taksôn omna ngei,"},{"book":"Galatia","chapter":"5","verse":"23","text":"rangâiinchîna ngei le indîntheina ngei hih ani. Ma ngei akal rangin balam reng ommak."},{"book":"Galatia","chapter":"5","verse":"24","text":"Khrista Jisua mingei chu an miriem nina hah an mindonna le an mulungbôkngei murdi leh an that suozoi."},{"book":"Galatia","chapter":"5","verse":"25","text":"Ratha'n ringna thar mi pêk zoia; ama'n ei ringnun khom a jêk ngêt rang ani."},{"book":"Galatia","chapter":"5","verse":"26","text":"Inpâka, insuol inkhalin le inkhat le inkhat innarsân ei om tet rang nimak."}]}