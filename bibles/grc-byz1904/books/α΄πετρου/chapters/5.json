{"data":[{"book":"Α΄ ΠΕΤΡΟΥ","chapter":"5","verse":"1","text":"Πρεσβυτέρους τοὺς ἐν ὑμῖν παρακαλῶ ὁ συμπρεσβύτερος καὶ μάρτυς τῶν τοῦ Χριστοῦ παθημάτων, ὁ καὶ τῆς μελλούσης ἀποκαλύπτεσθαι δόξης κοινωνός,"},{"book":"Α΄ ΠΕΤΡΟΥ","chapter":"5","verse":"2","text":"ποιμάνατε τὸ ἐν ὑμῖν ποίμνιον τοῦ Θεοῦ, ἐπισκοποῦντες μὴ ἀναγκαστῶς, ἀλλ᾽ ἑκουσίως, μηδὲ αἰσχροκερδῶς, ἀλλὰ προθύμως,"},{"book":"Α΄ ΠΕΤΡΟΥ","chapter":"5","verse":"3","text":"μηδ᾽ ὡς κατακυριεύοντες τῶν κλήρων, ἀλλὰ τύποι γινόμενοι τοῦ ποιμνίου·"},{"book":"Α΄ ΠΕΤΡΟΥ","chapter":"5","verse":"4","text":"καὶ φανερωθέντος τοῦ ἀρχιποίμενος κομιεῖσθε τὸν ἀμαράντινον τῆς δόξης στέφανον."},{"book":"Α΄ ΠΕΤΡΟΥ","chapter":"5","verse":"5","text":"Ὁμοίως νεώτεροι ὑποτάγητε πρεσβυτέροις, πάντες δὲ ἀλλήλοις ὑποτασσόμενοι τὴν ταπεινοφροσύνην ἐγκομβώσασθε· ὅτι ὁ Θεὸς ὑπερηφάνοις ἀντιτάσσεται, ταπεινοῖς δὲ δίδωσι χάριν."},{"book":"Α΄ ΠΕΤΡΟΥ","chapter":"5","verse":"6","text":"Ταπεινώθητε οὖν ὑπὸ τὴν κραταιὰν χεῖρα τοῦ Θεοῦ, ἵνα ὑμᾶς ὑψώσῃ ἐν καιρῷ."},{"book":"Α΄ ΠΕΤΡΟΥ","chapter":"5","verse":"7","text":"πᾶσαν τὴν μέριμναν ὑμῶν ἐπιρρίψαντες ἐπ᾽ αὐτόν, ὅτι αὐτῷ μέλει περὶ ὑμῶν,"},{"book":"Α΄ ΠΕΤΡΟΥ","chapter":"5","verse":"8","text":"νήψατε, γρηγορήσατε· ὁ ἀντίδικος ὑμῶν διάβολος ὡς λέων ὠρυόμενος περιπατεῖ ζητῶν τίνα καταπίῃ."},{"book":"Α΄ ΠΕΤΡΟΥ","chapter":"5","verse":"9","text":"ᾧ ἀντίστητε στερεοὶ τῇ πίστει, εἰδότες τὰ αὐτὰ τῶν παθημάτων τῇ ἐν κόσμῳ ὑμῶν ἀδελφότητι ἐπιτελεῖσθαι."},{"book":"Α΄ ΠΕΤΡΟΥ","chapter":"5","verse":"10","text":"Ὁ δὲ Θεὸς πάσης χάριτος, ὁ καλέσας ὑμᾶς εἰς τὴν αἰώνιον αὐτοῦ δόξαν ἐν Χριστῷ Ἰησοῦ ὀλίγον παθόντας, αὐτὸς καταρτίσει ὑμᾶς, στηρίξει, σθενώσει, θεμελιώσει·"},{"book":"Α΄ ΠΕΤΡΟΥ","chapter":"5","verse":"11","text":"αὐτῷ ἡ δόξα καὶ τὸ κράτος εἰς τοὺς αἰῶνας τῶν αἰώνων· ἀμήν."},{"book":"Α΄ ΠΕΤΡΟΥ","chapter":"5","verse":"12","text":"Διὰ Σιλουανοῦ ὑμῖν τοῦ πιστοῦ ἀδελφοῦ, ὡς λογίζομαι, δι᾽ ὀλίγων ἔγραψα, παρακαλῶν καὶ ἐπιμαρτυρῶν ταύτην εἶναι ἀληθῆ χάριν τοῦ Θεοῦ, εἰς ἣν ἑστήκατε."},{"book":"Α΄ ΠΕΤΡΟΥ","chapter":"5","verse":"13","text":"Ἀσπάζεται ὑμᾶς ἡ ἐν Βαβυλῶνι συνεκλεκτὴ καὶ Μᾶρκος ὁ υἱός μου."},{"book":"Α΄ ΠΕΤΡΟΥ","chapter":"5","verse":"14","text":"ἀσπάσασθε ἀλλήλους ἐν φιλήματι ἀγάπης."}]}