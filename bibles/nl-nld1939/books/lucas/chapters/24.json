{"data":[{"book":"Lucas","chapter":"24","verse":"1","text":"Maar op de eerste dag der week, zeer vroeg in de morgen, gingen ze naar het graf met de specerijen, die ze hadden bereid."},{"book":"Lucas","chapter":"24","verse":"2","text":"Ze vonden de steen van het graf op zij gerold;"},{"book":"Lucas","chapter":"24","verse":"3","text":"en toen ze er in waren gegaan, vonden ze het lichaam van den Heer Jesus niet."},{"book":"Lucas","chapter":"24","verse":"4","text":"Terwijl ze nu niet goed wisten, wat ze er van moesten denken, zie, daar stonden twee mannen bij haar in schitterend gewaad."},{"book":"Lucas","chapter":"24","verse":"5","text":"Toen ze hevig verschrikt het hoofd ter aarde bogen, spraken ze tot haar: Wat zoekt gij den Levende bij de doden?"},{"book":"Lucas","chapter":"24","verse":"6","text":"Hier is Hij niet; Hij is verrezen. Herinnert u, wat Hij tot u heeft gezegd, toen Hij nog in Galilea was:"},{"book":"Lucas","chapter":"24","verse":"7","text":"“De Mensenzoon moet in de handen van zondaars worden overgeleverd en gekruisigd, maar de derde dag zal Hij verrijzen”."},{"book":"Lucas","chapter":"24","verse":"8","text":"Nu herinnerden ze zich zijn woorden."},{"book":"Lucas","chapter":"24","verse":"9","text":"Ze gingen heen van het graf, en vertelden dit alles aan al de elf en de overigen."},{"book":"Lucas","chapter":"24","verse":"10","text":"Het waren Maria Magdalena, Johanna, en Maria van Jakobus; ook de andere vrouwen, die bij haar waren, zeiden hetzelfde aan de apostelen."},{"book":"Lucas","chapter":"24","verse":"11","text":"Maar ze hielden haar woorden voor beuzelpraat, en ze geloofden haar niet."},{"book":"Lucas","chapter":"24","verse":"12","text":"Toch stond Petrus op, en liep naar het graf; hij bukte zich voorover, en zag alleen de windsels liggen. Hij ging heen, verbaasd over wat er gebeurd was."},{"book":"Lucas","chapter":"24","verse":"13","text":"En zie, diezelfde dag waren er twee van hen op weg naar een dorp, Emmaus genaamd, dat zestig stadiën van Jerusalem ligt."},{"book":"Lucas","chapter":"24","verse":"14","text":"Ze spraken met elkander over al wat er gebeurd was."},{"book":"Lucas","chapter":"24","verse":"15","text":"Terwijl ze met elkander spraken en van gedachten wisselden, kwam ook Jesus er bij, en ging met hen mee."},{"book":"Lucas","chapter":"24","verse":"16","text":"Maar hun ogen waren gesloten, zodat ze Hem niet erkenden."},{"book":"Lucas","chapter":"24","verse":"17","text":"Hij zei hun: Wat bespreekt gij zo druk met elkaar onderweg? Verdrietig bleven ze staan;"},{"book":"Lucas","chapter":"24","verse":"18","text":"en een van hen, die Kléofas heette, gaf Hem ten antwoord: Zijt Gij dan vreemdeling in Jerusalem, dat Gij alleen niet weet, wat daar dezer dagen gebeurd is?"},{"book":"Lucas","chapter":"24","verse":"19","text":"Hij zei hun: Wat dan? Ze zeiden Hem: Het betreft Jesus van Názaret, die een profeet was, machtig in werk en in woord, voor God en voor het hele volk,"},{"book":"Lucas","chapter":"24","verse":"20","text":"en dien onze opperpriesters en oversten ter dood hebben overgeleverd en gekruisigd."},{"book":"Lucas","chapter":"24","verse":"21","text":"Wij zelf hadden gehoopt, dat Hij het was, die Israël zou verlossen; maar met dat al is het nu reeds de derde dag, sinds dat alles gebeurd is."},{"book":"Lucas","chapter":"24","verse":"22","text":"Toch hebben enige vrouwen, die bij ons behoren, ons doen ontstellen. Ze waren in de vroegte bij het graf gekomen,"},{"book":"Lucas","chapter":"24","verse":"23","text":"en hadden zijn lichaam niet gevonden; maar ze zijn komen zeggen, dat ze een verschijning van engelen hadden gehad, die zeiden, dat Hij leeft."},{"book":"Lucas","chapter":"24","verse":"24","text":"Daarop zijn sommigen van ons naar het graf gegaan, en hebben alles bevonden, zoals de vrouwen het hadden verteld; maar Hemzelf hebben ze niet gezien."},{"book":"Lucas","chapter":"24","verse":"25","text":"Nu sprak Hij tot hen: O onverstandigen en tragen van hart, dat gij niet beter gelooft aan al wat de profeten hebben gezegd."},{"book":"Lucas","chapter":"24","verse":"26","text":"Moest de Christus dit alles niet lijden, en zó zijn glorie binnengaan?"},{"book":"Lucas","chapter":"24","verse":"27","text":"En te beginnen met Moses en al de profeten, verklaarde Hij hun, wat in heel de Schrift over Hem was voorspeld."},{"book":"Lucas","chapter":"24","verse":"28","text":"Toen ze bij het dorp waren gekomen, waar ze naar toe gingen, hield Hij Zich, alsof Hij verder wilde gaan."},{"book":"Lucas","chapter":"24","verse":"29","text":"Maar ze drongen bij Hem aan, en zeiden: Blijf bij ons, want het wordt avond, en de dag is al voorbij. Hij ging dus naar binnen, om bij hen te blijven."},{"book":"Lucas","chapter":"24","verse":"30","text":"Nadat Hij Zich met hen aan tafel had aangelegd, nam Hij het brood, sprak een dankgebed uit, brak het, en reikte het hun toe."},{"book":"Lucas","chapter":"24","verse":"31","text":"Nu gingen hun de ogen open, en herkenden ze Hem. Maar Hij verdween uit hun gezicht."},{"book":"Lucas","chapter":"24","verse":"32","text":"Ze zeiden tot elkander: Brandde ons hart niet in ons, toen Hij onderweg tot ons sprak, en ons de Schriften verklaarde?"},{"book":"Lucas","chapter":"24","verse":"33","text":"Onmiddellijk stonden ze op, en keerden naar Jerusalem terug. Ze vonden er alle elf met hun gezellen bijeen,"},{"book":"Lucas","chapter":"24","verse":"34","text":"die hun zeiden: De Heer is waarachtig verrezen, en is aan Simon verschenen."},{"book":"Lucas","chapter":"24","verse":"35","text":"Nu verhaalden ook zij, wat er onderweg was gebeurd, en hoe ze Hem hadden herkend door het breken van het brood."},{"book":"Lucas","chapter":"24","verse":"36","text":"Terwijl ze nog daarover spraken, stond Hij zelf in hun midden, en zeide hun: Vrede zij u."},{"book":"Lucas","chapter":"24","verse":"37","text":"Ze werden van schrik en vrees bevangen, en meenden een geest te zien."},{"book":"Lucas","chapter":"24","verse":"38","text":"Maar Hij sprak tot hen: Waarom zijt gij ontsteld, en waarom komt er twijfel op in uw hart?"},{"book":"Lucas","chapter":"24","verse":"39","text":"Beziet mijn handen en voeten: Ik ben het zelf. Betast Mij, en ziet toe; want een geest heeft geen vlees en geen beenderen, zoals gij ziet, dat Ik heb."},{"book":"Lucas","chapter":"24","verse":"40","text":"En bij die woorden toonde Hij hun zijn handen en voeten."},{"book":"Lucas","chapter":"24","verse":"41","text":"En toen ze van blijdschap het nog niet geloofden, maar vol verbazing waren, zeide Hij hun: Hebt gij hier iets te eten?"},{"book":"Lucas","chapter":"24","verse":"42","text":"Ze gaven Hem een stuk gebraden vis."},{"book":"Lucas","chapter":"24","verse":"43","text":"Hij nam het, en at er van voor hun ogen."},{"book":"Lucas","chapter":"24","verse":"44","text":"Hij sprak tot hen: Dit is het, wat Ik tot u heb gesproken, toen Ik nog bij u was: “Alles moet worden vervuld, wat in de Wet van Moses, in Profeten en Psalmen van Mij staat geschreven”."},{"book":"Lucas","chapter":"24","verse":"45","text":"Toen verhelderden Hij hun inzicht, zodat ze de Schriften konden verstaan."},{"book":"Lucas","chapter":"24","verse":"46","text":"En Hij zeide hun: Zó staat er geschreven: dat de Christus zou lijden en op de derde dag uit de doden verrijzen;"},{"book":"Lucas","chapter":"24","verse":"47","text":"en dat in zijn Naam bekering tot vergiffenis der zonden zou worden gepreekt aan alle volken, te beginnen bij Jerusalem."},{"book":"Lucas","chapter":"24","verse":"48","text":"Gij zijt de getuigen hiervan."},{"book":"Lucas","chapter":"24","verse":"49","text":"Zie, Ik zend de belofte van mijn Vader over u neer; blijft in de stad, totdat gij bekleed zijt met kracht uit den hogen."},{"book":"Lucas","chapter":"24","verse":"50","text":"Toen leidde Hij hen naar Betánië, hief zijn handen op, en zegende hen."},{"book":"Lucas","chapter":"24","verse":"51","text":"En terwijl Hij ze zegende, scheidde Hij van hen, en werd opgenomen ten hemel."},{"book":"Lucas","chapter":"24","verse":"52","text":"Ze aanbaden Hem, en keerden met grote blijdschap naar Jerusalem terug."},{"book":"Lucas","chapter":"24","verse":"53","text":"En onafgebroken bleven ze God verheerlijken in de tempel."}]}