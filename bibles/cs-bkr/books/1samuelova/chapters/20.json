{"data":[{"book":"1 Samuelova","chapter":"20","verse":"1","text":"V tom utíkaje David z Náiot, kteréž jest v Ráma, přišel a mluvil před Jonatou: Což jsem učinil? Jaká jest nepravost má? A jaký jest hřích můj před otcem tvým, že hledá bezživotí mého?"},{"book":"1 Samuelova","chapter":"20","verse":"2","text":"Kterýž řekl jemu: Odstup to, neumřeš. Aj, nečiníť otec můj ničeho ani velikého ani malého, čehož by se mi nesvěřil. Jak by tedy otec můj tajil to přede mnou! Neníť toho."},{"book":"1 Samuelova","chapter":"20","verse":"3","text":"Nadto přisáhl také David, (to promluviv: Dobřeť ví otec tvůj, že jsi laskav na mne, protož myslí: Nechť neví o tom Jonata, aby neměl zámutku). Nýbrž jistě, živť jest Hospodin, a živať jest duše tvá, že sotva jest kročej mezi mnou a mezi smrtí."},{"book":"1 Samuelova","chapter":"20","verse":"4","text":"Odpověděl Jonata Davidovi: Pověz, čehokoli žádáš, a učiním tobě."},{"book":"1 Samuelova","chapter":"20","verse":"5","text":"I řekl David Jonatovi: Aj, zítra bude novměsíce, kdyžto já mám obyčej sedati s králem k jídlu; protož propusť mne, a skryji se na poli až do třetího večera."},{"book":"1 Samuelova","chapter":"20","verse":"6","text":"Jestliže by se zvláštně na mne ptal otec tvůj, řekneš: Prosil mne velice David, aby sběhl do Betléma města svého; nebo obět výroční tam míti má všecka jeho rodina."},{"book":"1 Samuelova","chapter":"20","verse":"7","text":"Řekne-liť: Dobře, pokoj služebníku tvému; pakliť se rozzlobí, věz, žeť se doplnila zlost jeho."},{"book":"1 Samuelova","chapter":"20","verse":"8","text":"A tak učiníš milosrdenství s služebníkem svým, poněvadž jsi v smlouvu Hospodinovu uvedl služebníka svého s sebou. Pakliť jest na mně nepravost, zabí mne sám; nebo k otci svému proč bys mne vodil?"},{"book":"1 Samuelova","chapter":"20","verse":"9","text":"I řekl Jonata: Odstup to od tebe; nebo zvím-liť to jistotně, že by se doplnila zlost otce mého, aby přišla na tě, zdaliž neoznámím tobě toho?"},{"book":"1 Samuelova","chapter":"20","verse":"10","text":"Řekl také David Jonatovi: Kdož mi oznámí, jestliže odpoví tobě otec tvůj něco tvrdě?"},{"book":"1 Samuelova","chapter":"20","verse":"11","text":"Odpověděl Jonata Davidovi: Poď, vyjděme na pole. I vyšli oba na pole."},{"book":"1 Samuelova","chapter":"20","verse":"12","text":"Opět řekl Jonata Davidovi: Hospodin Bůh Izraelský, (hned jakž porozumím na otci svém, okolo tohoto času zítra neb pozejtří, an bude dobře s Davidem, jestliže nepošli tehdáž k tobě, a neoznámím-liť),"},{"book":"1 Samuelova","chapter":"20","verse":"13","text":"Toto učiň Hospodin Jonatovi a toto přidej. Pakliť se bude líbiti otci mému uvésti zlé na tebe, takéť i to zjevím tobě a propustím tě; i půjdeš v pokoji, a Hospodin budiž s tebou, jakož byl s otcem mým."},{"book":"1 Samuelova","chapter":"20","verse":"14","text":"A zdaliž i ty, dokud jsem živ, neučiníš se mnou milosrdenství Hospodinova, ano bychť i umřel,"},{"book":"1 Samuelova","chapter":"20","verse":"15","text":"Tak že neodvrátíš milosrdenství svého od domu mého až na věky, zvláště tehdáž, když Hospodin vypléní nepřátely Davidovy, jednoho každého se svrchku země."},{"book":"1 Samuelova","chapter":"20","verse":"16","text":"A tak učinil Jonata smlouvu s domem Davidovým, řka: Vyhledávejž Hospodin toho z ruky nepřátel Davidových."},{"book":"1 Samuelova","chapter":"20","verse":"17","text":"Ještě i přísahou zavázal Jonata v lásce odměnné k sobě Davida; nebo jakož miloval duši svou, tak jej miloval."},{"book":"1 Samuelova","chapter":"20","verse":"18","text":"I řekl mu Jonata: Zítra bude novměsíce, a bude se ptáti na tebe, když prázdné bude místo tvé."},{"book":"1 Samuelova","chapter":"20","verse":"19","text":"Do třetího tedy dne skrývaje se, sstoupíš rychle a přijdeš k tomu místu, na kterémžs se byl skryl, když se to jednalo, a pobudeš u kamene pocestných."},{"book":"1 Samuelova","chapter":"20","verse":"20","text":"A já tři střely vystřelím po straně k němu, směřuje sobě k cíli."},{"book":"1 Samuelova","chapter":"20","verse":"21","text":"Potom hned pošli pachole a dím: Jdi, shledej střely. Jestliže prostě řeknu služebníku: Hle, střely za tebou blíže sem, přines je, tedy přiď, nebo jest pokoj tobě, a neníť žádného nebezpečenství, živť jest Hospodin."},{"book":"1 Samuelova","chapter":"20","verse":"22","text":"Pakli takto řeknu pacholeti: Hle, střely jsou před tebou dále, tedy odejdi, nebo propustil tě Hospodin."},{"book":"1 Samuelova","chapter":"20","verse":"23","text":"Řeči pak této, kterouž jsme mluvili já a ty, aj, Hospodin svědek bude mezi mnou a mezi tebou až na věky."},{"book":"1 Samuelova","chapter":"20","verse":"24","text":"A tak skryl se David na poli. Byl pak novměsíce, i sedl král za stůl k jídlu."},{"book":"1 Samuelova","chapter":"20","verse":"25","text":"A seděl král na stolici své, jakž obyčej měl, na stolici u stěny, ale Jonata povstal. Sedl také Abner podlé Saule, a místo Davidovo zůstalo prázdné."},{"book":"1 Samuelova","chapter":"20","verse":"26","text":"A však toho dne Saul nic neříkal, nebo myslil: Něco se mu přihodilo, buď že čistý jest neb nečistý."},{"book":"1 Samuelova","chapter":"20","verse":"27","text":"Stalo se pak nazejtří, druhého dne novměsíce, že opět prázdné bylo místo Davidovo. I řekl Saul Jonatovi synu svému: Proč nepřišel syn Izai ani včera ani dnes k jídlu?"},{"book":"1 Samuelova","chapter":"20","verse":"28","text":"Odpověděl Jonata Saulovi: Velice mne prosil David, aby šel do Betléma."},{"book":"1 Samuelova","chapter":"20","verse":"29","text":"A řekl: Odpusť mne, prosím, nebo obět má míti rodina naše v městě, a bratr můj sám rozkázal mi přijíti; nyní tedy, nalezl-li jsem milost před očima tvýma, nechť se odtrhnu, prosím, abych navštívil bratří své. Tou příčinou nepřišel k stolu královskému."},{"book":"1 Samuelova","chapter":"20","verse":"30","text":"I rozhněval se Saul náramně na Jonatu, a řekl jemu: Synu převrácený a urputný, zdaliž nevím, že jsi zvolil sobě syna Izai k hanbě své, i k hanbě a lehkosti matky své?"},{"book":"1 Samuelova","chapter":"20","verse":"31","text":"Nebo po všecky dny, v nichž bude živ syn Izai na zemi, nebudeš upevněn ty, ani království tvé. Protož hned pošli a přiveď jej ke mně, nebť jest hoden smrti."},{"book":"1 Samuelova","chapter":"20","verse":"32","text":"Odpověděl Jonata Saulovi otci svému, a řekl jemu: Proč má umříti? Což jest učinil?"},{"book":"1 Samuelova","chapter":"20","verse":"33","text":"I hodil Saul kopím na něj, aby ho zabil. Tedy seznav Jonata, že uložil otec jeho zabiti Davida,"},{"book":"1 Samuelova","chapter":"20","verse":"34","text":"Vstal od stolu Jonata, rozpálen jsa hněvem, a nejedl toho druhého dne novuměsíce pokrmu, nebo bolestil pro Davida, a že ho tak zlehčil otec jeho."},{"book":"1 Samuelova","chapter":"20","verse":"35","text":"Protož stalo se ráno, že vyšel Jonata na pole k času uloženému Davidovi, a pachole malé s ním."},{"book":"1 Samuelova","chapter":"20","verse":"36","text":"Tedy řekl pacholeti svému: Běž a shledej střely, kteréž já vystřelím. I běželo pachole, a on střílel daleko před něj."},{"book":"1 Samuelova","chapter":"20","verse":"37","text":"Když pak přišlo pachole až k cíli, k němuž střílel Jonata, volal Jonata za pacholetem a řekl: Zdaliž není střely před tebou tam dále?"},{"book":"1 Samuelova","chapter":"20","verse":"38","text":"Opět volal Jonata za pacholetem: Rychle pospěš, nestůj. A tak sebravši pachole Jonatovo střely, vrátilo se k svému pánu."},{"book":"1 Samuelova","chapter":"20","verse":"39","text":"(Pachole pak nic nevědělo, toliko Jonata a David věděli, co se jedná.)"},{"book":"1 Samuelova","chapter":"20","verse":"40","text":"I dal Jonata braň svou pacholeti, kteréž s ním bylo, a řekl jemu: Jdi, dones do města."},{"book":"1 Samuelova","chapter":"20","verse":"41","text":"A když odešlo pachole, vstal David s strany polední, a padna na tvář svou k zemi, poklonil se třikrát; a políbivše jeden druhého plakali oba, až Jonata Davida pozdvihl."},{"book":"1 Samuelova","chapter":"20","verse":"42","text":"I řekl Jonata Davidovi: Jdiž u pokoji, a což jsme sobě oba přisáhli ve jménu Hospodinovu, řkouce: Hospodin budiž svědkem mezi mnou a tebou, i mezi semenem mým a mezi semenem tvým, nechť trvá až na věky."},{"book":"1 Samuelova","chapter":"20","verse":"43","text":"A tak vstav David, odšel, Jonata pak navrátil se do města."}]}