{"data":[{"book":"ЛІКІ","chapter":"27","verse":"1","text":"І прыйшлі дочкі Салпаада, сына Хэфэра, сына Галаадавага, сына Махіравага, сына Манасіінага з пакаленьня Манасіі, сына Язэпавага, і вось імёны дочак ягоных: Махла, Ноа, Хогла, Мілка і Тырца:"},{"book":"ЛІКІ","chapter":"27","verse":"2","text":"і сталі перад Майсеем і перад Элеазарам сьвятаром, і перад князямі і перад усім супольствам, каля ўваходу ў скінію сходу, і сказалі:"},{"book":"ЛІКІ","chapter":"27","verse":"3","text":"бацька наш памёр у пустыні, і ён ня быў у ліку саўдзельнікаў, што сабраліся супроць Госпада разам з грамадою Карэевай, але за свой грэх памёр, і сыноў у яго ня было;"},{"book":"ЛІКІ","chapter":"27","verse":"4","text":"за што зьнікаць імю бацькі нашага зь роду ягонага, бо няма ў яго сына? дай нам долю сярод братоў бацькі нашага."},{"book":"ЛІКІ","chapter":"27","verse":"5","text":"І падаў Майсей справу іхнюю Госпаду."},{"book":"ЛІКІ","chapter":"27","verse":"6","text":"І сказаў Гасподзь Майсею:"},{"book":"ЛІКІ","chapter":"27","verse":"7","text":"праўду кажуць дочкі Салпаадавыя; дай ім спадчынны надзел сярод братоў бацькі іхняга і перадай ім надзел бацькі іхняга;"},{"book":"ЛІКІ","chapter":"27","verse":"8","text":"і сынам Ізраілевым абвясьці і скажы: калі хто памрэ, ня маючы сына, дык перадавайце надзел ягоны дачцэ ягонай;"},{"book":"ЛІКІ","chapter":"27","verse":"9","text":"а калі няма ў яго дачкі, перадавайце надзел ягоны братам ягоным;"},{"book":"ЛІКІ","chapter":"27","verse":"10","text":"а калі няма ў яго братоў, аддавайце надзел ягоны братам бацькі ягонага;"},{"book":"ЛІКІ","chapter":"27","verse":"11","text":"а калі няма братоў бацькі ягонага, аддайце надзел ягоны блізкаму ягонаму родзічу з пакаленьня ягонага, каб ён успадкаваў яго; і хай будзе гэта сынам Ізраілевым пастаўлена ў закон, як загадаў Гасподзь Майсею."},{"book":"ЛІКІ","chapter":"27","verse":"12","text":"І сказаў Гасподзь Майсею: падыміся на гэтую гару Аварым, і паглядзі на зямлю, якую Я дам сынам Ізраілевым;"},{"book":"ЛІКІ","chapter":"27","verse":"13","text":"і калі паглядзіш на яе, прыкладзіся да народу свайго і ты, як прыклаўся Аарон, брат твой;"},{"book":"ЛІКІ","chapter":"27","verse":"14","text":"бо вы не паслухаліся загаду Майго ў пустыні Сін, падчас раздору супольства, каб выявіць перад вачыма іхнімі сьвятасьць Маю каля водаў."},{"book":"ЛІКІ","chapter":"27","verse":"15","text":"І сказаў Майсей Госпаду, кажучы:"},{"book":"ЛІКІ","chapter":"27","verse":"16","text":"хай паставіць Гасподзь, Бог духаў усякай плоці, над супольствам гэтым чалавека,"},{"book":"ЛІКІ","chapter":"27","verse":"17","text":"які выходзіў бы перад імі і які ўваходзіў бы перад імі, які выводзіў бы іх, каб не засталося супольства Гасподняе, як авечкі, у якіх няма пастуха."},{"book":"ЛІКІ","chapter":"27","verse":"18","text":"І сказаў Гасподзь Майсею: вазьмі сабе Ісуса, сына Нава, чалавека, у якім ёсьць Дух, і пакладзі на яго руку тваю,"},{"book":"ЛІКІ","chapter":"27","verse":"19","text":"і пастаў яго перад Элеазарам сьвятаром і перад усім супольствам, і дай яму настаўленьне перад вачыма іхнімі,"},{"book":"ЛІКІ","chapter":"27","verse":"20","text":"і дай яму ад славы тваёй, каб слухала яго ўсё супольства сыноў Ізраілевых;"},{"book":"ЛІКІ","chapter":"27","verse":"21","text":"і будзе ён зьвяртацца да Элеазара сьвятара і пытацца ў яго пра рашэньне праз урым перад Госпадам; і па ягоным слове павінны ўваходзіць ён і ўсе сыны Ізраілевыя зь ім і ўсё супольства."},{"book":"ЛІКІ","chapter":"27","verse":"22","text":"І зрабіў Майсей, як загадаў ім Гасподзь, і ўзяў Ісуса, і паставіў яго перад Элеазарам сьвятаром і перад усім супольствам;"},{"book":"ЛІКІ","chapter":"27","verse":"23","text":"і паклаў на яго рукі свае і даў яму настаўленьне, як казаў Гасподзь праз Майсея."}]}