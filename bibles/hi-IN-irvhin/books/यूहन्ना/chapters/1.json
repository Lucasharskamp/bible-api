{"data":[{"book":"यूहन्ना","chapter":"1","verse":"1","text":"वचन था, और वचन परमेश्वर के साथ था, और वचन परमेश्वर था।"},{"book":"यूहन्ना","chapter":"1","verse":"2","text":"यही आदि में परमेश्वर के साथ था।"},{"book":"यूहन्ना","chapter":"1","verse":"3","text":"सब कुछ उसी के द्वारा उत्पन्न हुआ और जो कुछ उत्पन्न हुआ है, उसमें से कोई भी वस्तु उसके बिना उत्पन्न न हुई।"},{"book":"यूहन्ना","chapter":"1","verse":"4","text":"उसमें जीवन था1:4 उसमें जीवन था: परमेश्वर “जीवन” है या “जीवित” परमेश्वर है, घोषित किया गया हैं, क्योंकि वह स्रोत या जीवन का सोता है; और वह जीवन मनुष्यों की ज्योति था।"},{"book":"यूहन्ना","chapter":"1","verse":"5","text":"और ज्योति अंधकार में चमकती है; और अंधकार ने उसे ग्रहण न किया।"},{"book":"यूहन्ना","chapter":"1","verse":"6","text":"एक मनुष्य परमेश्वर की ओर से भेजा हुआ, जिसका नाम यूहन्ना था।"},{"book":"यूहन्ना","chapter":"1","verse":"7","text":"यह गवाही देने आया, कि ज्योति की गवाही दे, ताकि सब उसके द्वारा विश्वास लाएँ।"},{"book":"यूहन्ना","chapter":"1","verse":"8","text":"वह आप तो वह ज्योति न था, परन्तु उस ज्योति की गवाही देने के लिये आया था।"},{"book":"यूहन्ना","chapter":"1","verse":"9","text":"सच्ची ज्योति जो हर एक मनुष्य को प्रकाशित करती है, जगत में आनेवाली थी।"},{"book":"यूहन्ना","chapter":"1","verse":"10","text":"वह जगत में था, और जगत उसके द्वारा उत्पन्न हुआ, और जगत ने उसे नहीं पहचाना।"},{"book":"यूहन्ना","chapter":"1","verse":"11","text":"वह अपने घर में आया और उसके अपनों ने उसे ग्रहण नहीं किया।"},{"book":"यूहन्ना","chapter":"1","verse":"12","text":"परन्तु जितनों ने उसे ग्रहण किया, उसने उन्हें परमेश्वर के सन्तान होने का अधिकार दिया, अर्थात् उन्हें जो उसके नाम पर विश्वास रखते हैं"},{"book":"यूहन्ना","chapter":"1","verse":"13","text":"वे न तो लहू से, न शरीर की इच्छा से, न मनुष्य की इच्छा से, परन्तु परमेश्वर से उत्पन्न हुए हैं।"},{"book":"यूहन्ना","chapter":"1","verse":"14","text":"और वचन देहधारी हुआ; और अनुग्रह और सच्चाई से परिपूर्ण होकर हमारे बीच में डेरा किया, और हमने उसकी ऐसी महिमा देखी, जैसी पिता के एकलौते की महिमा। (1 यूह. 4:9)"},{"book":"यूहन्ना","chapter":"1","verse":"15","text":"यूहन्ना ने उसके विषय में गवाही दी, और पुकारकर कहा, “यह वही है, जिसका मैंने वर्णन किया, कि जो मेरे बाद आ रहा है, वह मुझसे बढ़कर है, क्योंकि वह मुझसे पहले था।”"},{"book":"यूहन्ना","chapter":"1","verse":"16","text":"क्योंकि उसकी परिपूर्णता से हम सब ने प्राप्त किया अर्थात् अनुग्रह पर अनुग्रह।"},{"book":"यूहन्ना","chapter":"1","verse":"17","text":"इसलिए कि व्यवस्था तो मूसा के द्वारा दी गई, परन्तु अनुग्रह और सच्चाई यीशु मसीह के द्वारा पहुँची।"},{"book":"यूहन्ना","chapter":"1","verse":"18","text":"परमेश्वर को किसी ने कभी नहीं देखा1:18 परमेश्वर को किसी ने कभी नहीं देखा: यह घोषणा सम्भवतः किसी भी पिछले वितरण से ऊपर यीशु के रहस्योद्घाटन की श्रेष्ठता दिखाने के लिए की गई है, एकलौता पुत्र जो पिता की गोद में हैं, उसी ने उसे प्रगट किया।"},{"book":"यूहन्ना","chapter":"1","verse":"19","text":"यूहन्ना की गवाही यह है, कि जब यहूदियों ने यरूशलेम से याजकों और लेवियों को उससे यह पूछने के लिये भेजा, “तू कौन है?”"},{"book":"यूहन्ना","chapter":"1","verse":"20","text":"तो उसने यह मान लिया, और इन्कार नहीं किया, परन्तु मान लिया “मैं मसीह नहीं हूँ।”"},{"book":"यूहन्ना","chapter":"1","verse":"21","text":"तब उन्होंने उससे पूछा, “तो फिर कौन है? क्या तू एलिय्याह है?” उसने कहा, “मैं नहीं हूँ।” “तो क्या तू वह भविष्यद्वक्ता है?” उसने उत्तर दिया, “नहीं।”"},{"book":"यूहन्ना","chapter":"1","verse":"22","text":"तब उन्होंने उससे पूछा, “फिर तू है कौन? ताकि हम अपने भेजनेवालों को उत्तर दें। तू अपने विषय में क्या कहता है?”"},{"book":"यूहन्ना","chapter":"1","verse":"23","text":"उसने कहा, “जैसा यशायाह भविष्यद्वक्ता ने कहा है, ‘मैं जंगल में एक पुकारनेवाले का शब्द हूँ कि तुम प्रभु का मार्ग सीधा करो।’” (यशा. 40:3)"},{"book":"यूहन्ना","chapter":"1","verse":"24","text":"ये फरीसियों की ओर से भेजे गए थे।"},{"book":"यूहन्ना","chapter":"1","verse":"25","text":"उन्होंने उससे यह प्रश्न पूछा, “यदि तू न मसीह है, और न एलिय्याह, और न वह भविष्यद्वक्ता है, तो फिर बपतिस्मा क्यों देता है?”"},{"book":"यूहन्ना","chapter":"1","verse":"26","text":"यूहन्ना ने उनको उत्तर दिया, “मैं तो जल से बपतिस्मा देता हूँ, परन्तु तुम्हारे बीच में एक व्यक्ति खड़ा है, जिसे तुम नहीं जानते।"},{"book":"यूहन्ना","chapter":"1","verse":"27","text":"अर्थात् मेरे बाद आनेवाला है, जिसकी जूती का फीता मैं खोलने के योग्य नहीं।”"},{"book":"यूहन्ना","chapter":"1","verse":"28","text":"ये बातें यरदन के पार बैतनिय्याह में हुईं, जहाँ यूहन्ना बपतिस्मा देता था।"},{"book":"यूहन्ना","chapter":"1","verse":"29","text":"दूसरे दिन उसने यीशु को अपनी ओर आते देखकर कहा, “देखो, यह परमेश्वर का मेम्ना1:29 परमेश्वर का मेम्ना: एक “मेम्ना” यहूदियों के बीच, मिस्र से अपने उद्धार के उपलक्ष्य में फसह पर मारा और खाया जाता था। निर्गमन 12:3-11 है, जो जगत के पाप हरता है। (1 पत. 1:19, यशा. 53:7)"},{"book":"यूहन्ना","chapter":"1","verse":"30","text":"यह वही है, जिसके विषय में मैंने कहा था, कि एक पुरुष मेरे पीछे आता है, जो मुझसे श्रेष्ठ है, क्योंकि वह मुझसे पहले था।"},{"book":"यूहन्ना","chapter":"1","verse":"31","text":"और मैं तो उसे पहचानता न था, परन्तु इसलिए मैं जल से बपतिस्मा देता हुआ आया, कि वह इस्राएल पर प्रगट हो जाए।”"},{"book":"यूहन्ना","chapter":"1","verse":"32","text":"और यूहन्ना ने यह गवाही दी, “मैंने आत्मा को कबूतर के रूप में आकाश से उतरते देखा है, और वह उस पर ठहर गया।"},{"book":"यूहन्ना","chapter":"1","verse":"33","text":"और मैं तो उसे पहचानता नहीं था, परन्तु जिसने मुझे जल से बपतिस्मा देने को भेजा, उसी ने मुझसे कहा, ‘जिस पर तू आत्मा को उतरते और ठहरते देखे; वही पवित्र आत्मा से बपतिस्मा देनेवाला है।’"},{"book":"यूहन्ना","chapter":"1","verse":"34","text":"और मैंने देखा, और गवाही दी है कि यही परमेश्वर का पुत्र है।” (भज. 2:7)"},{"book":"यूहन्ना","chapter":"1","verse":"35","text":"दूसरे दिन फिर यूहन्ना और उसके चेलों में से दो जन खड़े हुए थे।"},{"book":"यूहन्ना","chapter":"1","verse":"36","text":"और उसने यीशु पर जो जा रहा था, दृष्टि करके कहा, “देखो, यह परमेश्वर का मेम्ना है।”"},{"book":"यूहन्ना","chapter":"1","verse":"37","text":"तब वे दोनों चेले उसकी सुनकर यीशु के पीछे हो लिए।"},{"book":"यूहन्ना","chapter":"1","verse":"38","text":"यीशु ने मुड़कर और उनको पीछे आते देखकर उनसे कहा, “तुम किसकी खोज में हो?” उन्होंने उससे कहा, “हे रब्बी, (अर्थात् हे गुरु), तू कहाँ रहता है?”"},{"book":"यूहन्ना","chapter":"1","verse":"39","text":"उसने उनसे कहा, “चलो, तो देख लोगे।” तब उन्होंने आकर उसके रहने का स्थान देखा, और उस दिन उसी के साथ रहे; और यह दसवें घंटे के लगभग था।"},{"book":"यूहन्ना","chapter":"1","verse":"40","text":"उन दोनों में से, जो यूहन्ना की बात सुनकर यीशु के पीछे हो लिए थे, एक शमौन पतरस का भाई अन्द्रियास था।"},{"book":"यूहन्ना","chapter":"1","verse":"41","text":"उसने पहले अपने सगे भाई शमौन से मिलकर उससे कहा, “हमको ख्रिस्त अर्थात् मसीह मिल गया।” (यूह. 4:25)"},{"book":"यूहन्ना","chapter":"1","verse":"42","text":"वह उसे यीशु के पास लाया: यीशु ने उस पर दृष्टि करके कहा, “तू यूहन्ना का पुत्र शमौन है, तू कैफा1:42 कैफा: यह एक सिरिएक शब्द है, उसी के समान यूनानी में इसका मतलब पतरस, एक पत्थर है। अर्थात् पतरस कहलाएगा।”"},{"book":"यूहन्ना","chapter":"1","verse":"43","text":"दूसरे दिन यीशु ने गलील को जाना चाहा, और फिलिप्पुस से मिलकर कहा, “मेरे पीछे हो ले।”"},{"book":"यूहन्ना","chapter":"1","verse":"44","text":"फिलिप्पुस तो अन्द्रियास और पतरस के नगर बैतसैदा का निवासी था।"},{"book":"यूहन्ना","chapter":"1","verse":"45","text":"फिलिप्पुस ने नतनएल से मिलकर उससे कहा, “जिसका वर्णन मूसा ने व्यवस्था में और भविष्यद्वक्ताओं ने किया है, वह हमको मिल गया; वह यूसुफ का पुत्र, यीशु नासरी है।” (मत्ती 21:11)"},{"book":"यूहन्ना","chapter":"1","verse":"46","text":"नतनएल ने उससे कहा, “क्या कोई अच्छी वस्तु भी नासरत से निकल सकती है?” फिलिप्पुस ने उससे कहा, “चलकर देख ले।”"},{"book":"यूहन्ना","chapter":"1","verse":"47","text":"यीशु ने नतनएल को अपनी ओर आते देखकर उसके विषय में कहा, “देखो, यह सचमुच इस्राएली है: इसमें कपट नहीं।”"},{"book":"यूहन्ना","chapter":"1","verse":"48","text":"नतनएल ने उससे कहा, “तू मुझे कैसे जानता है?” यीशु ने उसको उत्तर दिया, “इससे पहले कि फिलिप्पुस ने तुझे बुलाया, जब तू अंजीर के पेड़ के तले था, तब मैंने तुझे देखा था।”"},{"book":"यूहन्ना","chapter":"1","verse":"49","text":"नतनएल ने उसको उत्तर दिया, “हे रब्बी, तू परमेश्वर का पुत्र हे; तू इस्राएल का महाराजा है।”"},{"book":"यूहन्ना","chapter":"1","verse":"50","text":"यीशु ने उसको उत्तर दिया, “मैंने जो तुझ से कहा, कि मैंने तुझे अंजीर के पेड़ के तले देखा, क्या तू इसलिए विश्वास करता है? तू इससे भी बड़े-बड़े काम देखेगा।” (यूह. 11:40)"},{"book":"यूहन्ना","chapter":"1","verse":"51","text":"फिर उससे कहा, “मैं तुम से सच-सच कहता हूँ कि तुम स्वर्ग को खुला हुआ, और परमेश्वर के स्वर्गदूतों को ऊपर जाते और मनुष्य के पुत्र के ऊपर उतरते देखोगे।” (उत्प. 28:12)"}]}