{"data":[{"book":"הבשורה על-פי לוקס","chapter":"18","verse":"1","text":"ישוע סיפר לתלמידיו משל, כדי להדגיש לפניהם את הצורך להתפלל תמיד ולא לוותר."},{"book":"הבשורה על-פי לוקס","chapter":"18","verse":"2","text":"”בעיר אחת היה שופט,“ פתח ישוע, ”אשר לא כיבד את אלוהים ולא ירא מפניו, ואף לא חיבב את העם."},{"book":"הבשורה על-פי לוקס","chapter":"18","verse":"3","text":"”באותה עיר גרה אישה אלמנה, אשר באה אל השופט לעיתים קרובות והתחננה לפניו שישפוט בצדק בינה לבין יריבה המתנכל לה."},{"book":"הבשורה על-פי לוקס","chapter":"18","verse":"4","text":"זמן מה התעלם השופט מבקשתה עד שנמאסה עליו, ואמר בלבו: ’אמנם איני ירא את אלוהים ואף איני מכבד את בני האדם,"},{"book":"הבשורה על-פי לוקס","chapter":"18","verse":"5","text":"אולם מוטב שאצדיק את האישה הזאת במשפטה, שאם לא כן היא תמשיך להטריד אותי ולא תעזוב אותי במנוחה‘. “"},{"book":"הבשורה על-פי לוקס","chapter":"18","verse":"6","text":"האדון המשיך: ”שמעו מה שאומר השופט הרשע. אם אפילו שופט רשע זה נענה לתחינות האישה,"},{"book":"הבשורה על-פי לוקס","chapter":"18","verse":"7","text":"האם אינכם חושבים שאלוהים ישפוט בצדק את בניו המתפללים אליו יומם ולילה? האם יתמהמה בעניינם?"},{"book":"הבשורה על-פי לוקס","chapter":"18","verse":"8","text":"אלוהים יענה לתפילתם במהרה ויוציא את הצדק לאור. אולם כשבן־האדם יחזור, האם ימצא אמונה בארץ?“"},{"book":"הבשורה על-פי לוקס","chapter":"18","verse":"9","text":"ישוע סיפר משל נוסף. הפעם היה המשל מכוון אל הגאוותנים החושבים את עצמם לצדיקים גמורים ומזלזלים באחרים:"},{"book":"הבשורה על-פי לוקס","chapter":"18","verse":"10","text":"”שני אנשים באו להתפלל בבית־המקדש. האחד היה פרוש גאה וצדיק בעיני עצמו, והשני היה גובה מכס רמאי."},{"book":"הבשורה על-פי לוקס","chapter":"18","verse":"11","text":"הפרוש הגאה התפלל כך: ’אני מודה לך אלוהים על שאיני חוטא ככל האחרים, ובמיוחד שאיני חוטא כמו גובה־המכס הזה העומד כאן במקדש. מעולם לא רימיתי, לא עשקתי ולא נאפתי."},{"book":"הבשורה על-פי לוקס","chapter":"18","verse":"12","text":"אני צם פעמיים בשבוע ונותן לך, אלוהים, מעשר מכל רווחי‘."},{"book":"הבשורה על-פי לוקס","chapter":"18","verse":"13","text":"”לעומתו המוכס הרמאי שעמד במרחק מה, לא העז להרים את עיניו כשהתפלל, אלא הכה על חזהו בחרטה וקרא: ’אלוהים, סלח לי. רחם על חוטא שכמוני‘."},{"book":"הבשורה על-פי לוקס","chapter":"18","verse":"14","text":"אני אומר לכם, גובה־המכס ההוא הלך לביתו נקי מחטא, ולא כן הפרוש! כי מי שמכבד את עצמו יושפל ומי שמשפיל את עצמו יכובד.“"},{"book":"הבשורה על-פי לוקס","chapter":"18","verse":"15","text":"יום אחד הביאו כמה אמהות את ילדיהן אל ישוע כדי שיברך אותם, אבל התלמידים לא הניחו להם לגשת אליו."},{"book":"הבשורה על-פי לוקס","chapter":"18","verse":"16","text":"ישוע קרא אליו את התלמידים ואמר: ”תנו לילדים לבוא אלי ואל תמנעו מהם, כי לכאלה שייכת מלכות האלוהים."},{"book":"הבשורה על-פי לוקס","chapter":"18","verse":"17","text":"אני אומר לכם: מי שלא מקבל את מלכות האלוהים כמו ילד, לא יוכל להיכנס אליה.“"},{"book":"הבשורה על-פי לוקס","chapter":"18","verse":"18","text":"איש מכובד אחד שאל את ישוע: ”רבי הטוב, מה עלי לעשות כדי לזכות בחיי נצח?“"},{"book":"הבשורה על-פי לוקס","chapter":"18","verse":"19","text":"”מדוע אתה קורא לי טוב?“ שאל ישוע. ”רק אלוהים טוב."},{"book":"הבשורה על-פי לוקס","chapter":"18","verse":"20","text":"אך בתשובה לשאלתך, הרי אתה מכיר את המצוות: לא תרצח, לא תנאף, לא תגנוב, לא תענה ברעך עד שקר, כבד את אביך ואת אמך.“"},{"book":"הבשורה על-פי לוקס","chapter":"18","verse":"21","text":"”את כל המצוות האלה אני שומר מילדותי“, השיב האיש."},{"book":"הבשורה על-פי לוקס","chapter":"18","verse":"22","text":"”עליך לעשות עוד דבר אחד“, אמר לו ישוע. ”מכור את כל מה שיש לך ותן את הכסף לעניים – כך תאגור לך אוצר בשמים. אחר כך בוא אחרי.“"},{"book":"הבשורה על-פי לוקס","chapter":"18","verse":"23","text":"כאשר שמע האיש את דברי ישוע הלך משם בצער רב, כי היה עשיר מאוד."},{"book":"הבשורה על-פי לוקס","chapter":"18","verse":"24","text":"ישוע ליווה בעיניו את האיש ואמר לתלמידיו: ”לאדם עשיר קשה מאוד להיכנס למלכות האלוהים."},{"book":"הבשורה על-פי לוקס","chapter":"18","verse":"25","text":"קל יותר לגמל לעבור דרך חור המחט מאשר לאיש עשיר להיכנס למלכות האלוהים.“"},{"book":"הבשורה על-פי לוקס","chapter":"18","verse":"26","text":"”אם כל־כך קשה להיכנס למלכות האלוהים, מי, אם כן, יוכל להיוושע?“ שאלו השומעים."},{"book":"הבשורה על-פי לוקס","chapter":"18","verse":"27","text":"השיב להם ישוע: ”אלוהים יכול לעשות את מה שבני־האדם אינם יכולים!“"},{"book":"הבשורה על-פי לוקס","chapter":"18","verse":"28","text":"”אנחנו עזבנו הכול והלכנו אחריך!“ אמר פטרוס לישוע."},{"book":"הבשורה על-פי לוקס","chapter":"18","verse":"29","text":"”כן,“ השיב ישוע, ”וכל מי שעזב את ביתו, אשתו, אחיו, הוריו או ילדיו למען מלכות האלוהים,"},{"book":"הבשורה על-פי לוקס","chapter":"18","verse":"30","text":"יקבל בתמורה כפל כפליים בעולם הזה וחיי נצח בעולם הבא.“"},{"book":"הבשורה על-פי לוקס","chapter":"18","verse":"31","text":"ישוע קיבץ סביבו את שנים־עשר תלמידיו ואמר: ”כידוע לכם אנחנו הולכים עכשיו לירושלים. כשנגיע לשם יתקיים כל מה שהנביאים אמרו על בן־האדם."},{"book":"הבשורה על-פי לוקס","chapter":"18","verse":"32","text":"ימסרו אותו לידי הגויים אשר יתעללו בו, ילעגו לו, ירקו בפניו,"},{"book":"הבשורה על-פי לוקס","chapter":"18","verse":"33","text":"יצליפו עליו בשוטים וימיתו אותו; אבל ביום השלישי יקום לתחייה.“"},{"book":"הבשורה על-פי לוקס","chapter":"18","verse":"34","text":"התלמידים לא הבינו את דבריו שהיו סתומים עבורם."},{"book":"הבשורה על-פי לוקס","chapter":"18","verse":"35","text":"בהתקרבם ליריחו ישב עיוור אחד בצד הדרך וקיבץ נדבות."},{"book":"הבשורה על-פי לוקס","chapter":"18","verse":"36","text":"קולות האנשים הרבים שעברו על פניו עוררו את סקרנותו, ולכן שאל: ”מה מתרחש כאן?“"},{"book":"הבשורה על-פי לוקס","chapter":"18","verse":"37","text":"”ישוע מנצרת עובר לפניך!“ השיבו לו."},{"book":"הבשורה על-פי לוקס","chapter":"18","verse":"38","text":"מששמע זאת העיוור החל לצעוק: ”ישוע בן־דוד, רחם עלי!“"},{"book":"הבשורה על-פי לוקס","chapter":"18","verse":"39","text":"האנשים שהלכו לפני ישוע גערו בעיוור וניסו להשתיקו, אך ללא הצלחה. צעקותיו הלכו וגברו: ”בן־דוד, רחם עלי!“"},{"book":"הבשורה על-פי לוקס","chapter":"18","verse":"40","text":"קריאותיו הנואשות של העיוור הגיעו לאוזניו של ישוע והוא עצר. ”הביאו אלי את האיש“, ציווה ישוע. כשהתקרב אליו העיוור שאל אותו ישוע:"},{"book":"הבשורה על-פי לוקס","chapter":"18","verse":"41","text":"”מה אתה רוצה שאעשה למענך?“"},{"book":"הבשורה על-פי לוקס","chapter":"18","verse":"42","text":"”ראייתך ניתנה לך!“ השיב ישוע. ”אמונתך ריפאה אותך.“"},{"book":"הבשורה על-פי לוקס","chapter":"18","verse":"43","text":"מיד שבה אליו ראייתו והוא הלך אחרי ישוע, מהלל ומשבח את האלוהים. גם שאר האנשים שראו את הפלא הללו ושיבחו את האלוהים."}]}