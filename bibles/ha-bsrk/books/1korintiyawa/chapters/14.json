{"data":[{"book":"1 Korintiyawa","chapter":"14","verse":"1","text":"Ku bi halin ƙauna kuna kuma marmarin neman baye-bayen ruhaniya, musamman baiwar annabci."},{"book":"1 Korintiyawa","chapter":"14","verse":"2","text":"Gama duk wanda yake magana da wani harshe14.2 Ko kuwa wani yare; haka ma a ayoyi 4, 13, 14, 19, 26 da 27 ba da mutane yake magana ba, sai dai da Allah. Tabbatacce, ba wanda yake fahimtarsa; yana faɗin asirai ta wurin ruhu ne."},{"book":"1 Korintiyawa","chapter":"14","verse":"3","text":"Amma duk wanda yake annabci, yana magana ne da mutane domin yă gina su, yă ƙarfafa su, yă kuma yi musu ta’aziyya."},{"book":"1 Korintiyawa","chapter":"14","verse":"4","text":"Wanda yake magana da wani harshe kuwa, kansa yake gina, amma mai annabci, ikkilisiya ce yake gina."},{"book":"1 Korintiyawa","chapter":"14","verse":"5","text":"Zan so kowannenku yă yi magana da harsuna, sai dai zan fi so ku yi annabci. Wanda yake annabci ya fi wanda yake magana da harsuna, sai dai in ya fassara don ikkilisiya ta ginu."},{"book":"1 Korintiyawa","chapter":"14","verse":"6","text":"To, ’yan’uwa, a ce na zo wurinku ina kuma yin magana da waɗansu harsuna, amfanin me zan yi muku in ban zo muku da wani bayani ko sani ko annabci, ko kuma kalmar koyarwa ba?"},{"book":"1 Korintiyawa","chapter":"14","verse":"7","text":"Abubuwan nan marasa rai ma da sukan yi ƙara, kamar su algaita ko molo, in muryarsu ba tă fita sosai ba, yaya wani zai san abin da ake busawa ko kaɗawa?"},{"book":"1 Korintiyawa","chapter":"14","verse":"8","text":"Haka ma in ba a busa ƙaho sosai ba, wa zai yi shirin yaƙi?"},{"book":"1 Korintiyawa","chapter":"14","verse":"9","text":"Haka yake sa’ad da kuka yi magana da waɗansu harsunan da ba a fahimta. In babu wanda zai san abin da kuke faɗi, za ka dai yi wa iska magana ne kawai."},{"book":"1 Korintiyawa","chapter":"14","verse":"10","text":"Ba shakka akwai harsuna iri-iri a duniya, duk da haka kowane a cikinsu yana da ma’ana."},{"book":"1 Korintiyawa","chapter":"14","verse":"11","text":"To, in ban gane ma’anar abin da wani yake faɗi ba, ni baƙo ne ga mai maganar, shi kuma baƙo ne a gare ni."},{"book":"1 Korintiyawa","chapter":"14","verse":"12","text":"Haka yake a gare ku. Da yake kuna marmarin samun baye-bayen ruhaniya, sai ku ba da ƙarfinku ga yin amfani da waɗanda za su gina ikkilisiya."},{"book":"1 Korintiyawa","chapter":"14","verse":"13","text":"Saboda haka, duk wanda yake magana da harshe, sai yă yi addu’a a yi masa baiwar fassara."},{"book":"1 Korintiyawa","chapter":"14","verse":"14","text":"Gama in na yi addu’a da wani harshe, ruhuna ne yake addu’a, amma tunanina bai amfana kome ba."},{"book":"1 Korintiyawa","chapter":"14","verse":"15","text":"To, me zan yi? Akwai lokutan da zan yi addu’a da ruhuna; akwai kuma lokutan da zan yi addu’a da hankalina. Wani lokaci ya kamata in yi waƙa da ruhuna, a wani lokacin kuma in yi waƙa da hankalina."},{"book":"1 Korintiyawa","chapter":"14","verse":"16","text":"A cewa waɗansu baƙi suna cikin sujadarku, sa’ad da kuke yabon Allah da ruhunku, yaya waɗanda suke tare ku za su fahimta, har su ce, “Amin,” da yake ba su san abin da kuke faɗi ba?"},{"book":"1 Korintiyawa","chapter":"14","verse":"17","text":"Ko da yake kuna ba da godiya da kyau, amma wancan mutumin da yake tare da ku bai ginu ba."},{"book":"1 Korintiyawa","chapter":"14","verse":"18","text":"Na gode wa Allah, domin ina magana da harsuna fiye da ku duka."},{"book":"1 Korintiyawa","chapter":"14","verse":"19","text":"Amma a cikin ikkilisiya zan gwammace in yi magana da kalmomi biyar da za a fahimta don in koyar da waɗansu da a ce in yi magana da kalmomi guda dubu goma a wani harshe."},{"book":"1 Korintiyawa","chapter":"14","verse":"20","text":"’Yan’uwa, ku daina tunani kamar yara. Wajen mugunta ku zama jarirai, sai dai wajen tunaninku, ku zama manya."},{"book":"1 Korintiyawa","chapter":"14","verse":"21","text":"A cikin Doka yana a rubuce cewa,"},{"book":"1 Korintiyawa","chapter":"14","verse":"22","text":"Harsuna fa alama ce ba ga masu bi ba, sai dai ga marasa bi. Annabci kuwa ga masu bi ne ba ga marasa bi ba."},{"book":"1 Korintiyawa","chapter":"14","verse":"23","text":"Saboda haka, in dukan ikkilisiya ta taru, kowa kuma yana magana da waɗansu harsuna, sai waɗansu jahilai ko waɗansu marasa bi suka shigo, ashe, ba za su ce kuna hauka ba?"},{"book":"1 Korintiyawa","chapter":"14","verse":"24","text":"Amma in wani marar bi, ko jahili ya shigo sa’ad da kowa yana annabci, sai maganar kowa ta ratsa shi, za su shawo kansa yă gane cewa shi mai zunubi ne saboda abin da kowa yake faɗi,"},{"book":"1 Korintiyawa","chapter":"14","verse":"25","text":"asirin zuciyarsa kuma su bayyana a fili. Don haka, zai fāɗi a ƙasa yă yi wa Allah sujada yana cewa, “Lalle, Allah yana cikinku!”"},{"book":"1 Korintiyawa","chapter":"14","verse":"26","text":"Me za mu ce ke nan ’yan’uwa? Sa’ad da kuka taru, wani yakan yi waƙa, wani koyarwa, wani wahayi, wani yin magana da wani harshe, wani kuma fassara. Dole ne a yi duka don gina ikkilisiya."},{"book":"1 Korintiyawa","chapter":"14","verse":"27","text":"In kuwa waɗansu za su yi magana a wani harshe, to, kada su fi mutum biyu ko uku, kuma a yi bi da bi, wani kuma yă fassara."},{"book":"1 Korintiyawa","chapter":"14","verse":"28","text":"In babu mai fassara, sai mai magana yă yi shiru a cikin ikkilisiya, yă yi wa kansa magana da kuma Allah."},{"book":"1 Korintiyawa","chapter":"14","verse":"29","text":"Annabawa biyu ko uku za su iya yin magana, sauran kuma sai su auna a hankali abin da aka faɗa."},{"book":"1 Korintiyawa","chapter":"14","verse":"30","text":"In kuma wahayi ya zo wa wani da yake zaune, sai mai magana na farko yă yi shiru."},{"book":"1 Korintiyawa","chapter":"14","verse":"31","text":"Dukanku kuna iya yin annabci bi da bi, domin kowa yă sami koyarwa da ƙarfafawa."},{"book":"1 Korintiyawa","chapter":"14","verse":"32","text":"Ruhohin annabawa kuwa suna ƙarƙashin sarrafawar annabawa."},{"book":"1 Korintiyawa","chapter":"14","verse":"33","text":"Gama Allah, ba Allah mai sa rikicewa ba ne, sai dai mai salama. Kamar yadda yake a dukan ikkilisiyoyi na tsarkaka."},{"book":"1 Korintiyawa","chapter":"14","verse":"34","text":"Ya kamata mata su zauna shiru a cikin ikkilisiyoyi. Ba su da izinin yin magana, sai dai su yi biyayya yadda Doka ta faɗi."},{"book":"1 Korintiyawa","chapter":"14","verse":"35","text":"In suna so su yi tambaya game da wani abu, ya kamata su tambayi mazansu a gida, domin abin kunya ne mace tă yi magana a cikin ikkilisiya."},{"book":"1 Korintiyawa","chapter":"14","verse":"36","text":"Shin, a kanku ne maganar Allah ta fara? Ko kuma a gare ku ne kaɗai ta iso?"},{"book":"1 Korintiyawa","chapter":"14","verse":"37","text":"In wani yana tsammani shi annabi ne, ko yana da baiwar ruhaniya, bari yă gane cewa abin da nake rubuta muku umarnin Ubangiji ne."},{"book":"1 Korintiyawa","chapter":"14","verse":"38","text":"In ya ƙi kula da wannan, shi ma sai a ƙi kula da shi."},{"book":"1 Korintiyawa","chapter":"14","verse":"39","text":"Saboda haka ’yan’uwana, ku yi marmarin yin annabci, kada kuma ku hana magana da harsuna."},{"book":"1 Korintiyawa","chapter":"14","verse":"40","text":"Sai dai a yi kome daidai da kuma cikin tsari."}]}