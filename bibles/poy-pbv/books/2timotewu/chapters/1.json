{"data":[{"book":"2 Timotewu","chapter":"1","verse":"1","text":"Neni Paulu, Mlungu kafiriti kuntenda ntumintumi gwa Kristu Yesu su nuwubweri ukomu wa mashaka goseri watulagiliritwi mukulikolerana pamuhera na Kristu Yesu."},{"book":"2 Timotewu","chapter":"1","verse":"2","text":"Nukulembera gwenga Timotewu yaguwera gambira mwana gwangu yanukufira, nukufilira manemu na lusungu na ponga kulawa kwa Mlungu Tati na Mtuwa gwetu Kristu Yesu."},{"book":"2 Timotewu","chapter":"1","verse":"3","text":"Mayagashii Mlungu mweni yanumtendera kwa nfiru iherepa ntambu yawatenditi wazewi wangu, nonga mayagashii kila panukuhola mukuluwa kwangu pashiru na paliwala."},{"book":"2 Timotewu","chapter":"1","verse":"4","text":"Nugahola masozi gaku na nfira nentu kukulola, nweri na nemeleru nentu."},{"book":"2 Timotewu","chapter":"1","verse":"5","text":"Nuyihola njimiru yaku ya nakaka, njimiru yayiweriti mubibi gwaku Loisi na mumawu gwaku Euniki. Nana unakaka handa gwenga gwanayi vulaa."},{"book":"2 Timotewu","chapter":"1","verse":"6","text":"Ndo nukuholiziya gulitendi lifupu lyagupananitwi na Mlungu liweri na makakala nentu lifupu ali lyagwankiti shipindi panukutuliriti mawoku."},{"book":"2 Timotewu","chapter":"1","verse":"7","text":"Toziya Rohu yatupananitwi na Mlungu yomberi katutenda ndiri tuweri na lyoga, yakatutenda tuweri na makakala na mafiliru na kulilewelera."},{"book":"2 Timotewu","chapter":"1","verse":"8","text":"Su naguwona soni kuwagambira wamonga visoweru vya Mtuwa gwetu, kayi naguwona soni toziya ya neni yanwera mushibetubetu toziya ya Mtuwa gwetu Kristu Yesu. Kumbiti gutendi pamuhera na neni muntabika toziya ya Shisoweru Shiwagira, kwa makakala gagupananitwi na Mlungu."},{"book":"2 Timotewu","chapter":"1","verse":"9","text":"Yomberi katulopoziyiti na kutushema tuweri wantu wakuwi mweni, toziya ndiri ya matendo na mafiliru getu gaherepa, kumbiti toziya ya nfiru yakuwi mweni na manemu gakuwi. Katupananiti manemu aga kwa njira ya Kristu Yesu pamberi pa kunyawa pasipanu."},{"book":"2 Timotewu","chapter":"1","verse":"10","text":"Kumbiti igubutulwa kwatwenga vinu kwa kwiza kwakuwi Mlopoziya gwetu Kristu Yesu. Yomberi kaagamaziya makakala ga kuhowa na kwa njira ya Shisoweru Shiwagira na kuwulaviya ukomu wawehera na kufuwa."},{"book":"2 Timotewu","chapter":"1","verse":"11","text":"Nsyagulitwi neni nweri ntumintumi na mfunda na kuwabwelera wantu Shisoweru Shiwagira,"},{"book":"2 Timotewu","chapter":"1","verse":"12","text":"na neni ntabika toziya ya avi. Kumbiti nankali nahera soni nentu toziya nummana ulii yanumjimiriti, kayi nana nakaka handa yomberi hakashiloleri shirii shakanupiti, mpaka lishaka lya upereru."},{"book":"2 Timotewu","chapter":"1","verse":"13","text":"Gugakoleri weri mafundu galii ga nakaka ganukufunditi na gusigali munjimiru ayi na aga ndo mafiliru getu mukuwera pamuhera na Kristu Yesu."},{"book":"2 Timotewu","chapter":"1","verse":"14","text":"Shitwatira shirii shiherepa shagupananitwi gushikoleri kwa makakala ga Rohu Mnanagala yakalikala mngati mwetu."},{"book":"2 Timotewu","chapter":"1","verse":"15","text":"Ntambu yaguvimana, wantu woseri wa lushi lwa Asiya wandeka, pakati pawu kwana Figelu na Herimugeni."},{"book":"2 Timotewu","chapter":"1","verse":"16","text":"Mtuwa kawawoneri lusungu kaya ya Onesifori, toziya mala zivuwa kanemeleziyiti mmoyu, kayi kawona ndiri soni toziya nweriti mshibetubetu,"},{"book":"2 Timotewu","chapter":"1","verse":"17","text":"kumbiti shakapanu pakasokiti Rumi, kanjiti kunsakula kwa kugangamala mpaka kamona."},{"book":"2 Timotewu","chapter":"1","verse":"18","text":"Mtuwa kamwoneri lusungu mulishaka lya upereru! Na gwenga guvimana weri gavuwa gakantendiriti kulii Efesu."}]}