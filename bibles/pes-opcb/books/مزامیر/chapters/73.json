{"data":[{"book":"مزامیر","chapter":"73","verse":"1","text":"براستی، خدا برای اسرائیل نیکوست یعنی برای آنانی که پاکدل هستند."},{"book":"مزامیر","chapter":"73","verse":"2","text":"اما من نزدیک بود ایمانم را از دست بدهم و از راه راست گمراه شوم."},{"book":"مزامیر","chapter":"73","verse":"3","text":"زیرا بر کامیابی بدکاران و شریران حسد بردم."},{"book":"مزامیر","chapter":"73","verse":"4","text":"دیدم که در زندگی درد نمی‌کشند و بدنی قوی و سالم دارند."},{"book":"مزامیر","chapter":"73","verse":"5","text":"مانند سایرین در زحمت نمی‌افتند و هیچ گرفتاری ندارند؛"},{"book":"مزامیر","chapter":"73","verse":"6","text":"در نتیجه با تکبر راه می‌روند و به مردم ظلم می‌کنند."},{"book":"مزامیر","chapter":"73","verse":"7","text":"قلبشان مملو از خباثت است و از فکرشان شرارت تراوش می‌کند."},{"book":"مزامیر","chapter":"73","verse":"8","text":"مردم را مسخره می‌کنند و حرفهای کثیف بر زبان می‌رانند. با غرور سخن می‌گویند و نقشه‌های شوم می‌کشند."},{"book":"مزامیر","chapter":"73","verse":"9","text":"به خدایی که در آسمان است کفر می‌گویند و به انسانی که بر زمین است فحاشی می‌کنند."},{"book":"مزامیر","chapter":"73","verse":"10","text":"پس مردم گول زندگی پرناز و نعمت آنها را می‌خورند"},{"book":"مزامیر","chapter":"73","verse":"11","text":"و می‌گویند: «خدای چگونه بداند؟ آیا آن متعال می‌داند بر این زمین چه می‌گذرد؟»"},{"book":"مزامیر","chapter":"73","verse":"12","text":"به این مردم شرور نگاه کنید! ببینید چه زندگی راحتی دارند و چگونه به ثروت خود می‌افزایند."},{"book":"مزامیر","chapter":"73","verse":"13","text":"پس آیا من بیهوده خود را پاک نگه داشته‌ام و نگذاشته‌ام دستهایم به گناه آلوده شوند؟"},{"book":"مزامیر","chapter":"73","verse":"14","text":"نتیجه‌ای که هر روز از این کار عایدم می‌شود رنج و زحمت است."},{"book":"مزامیر","chapter":"73","verse":"15","text":"ولی اگر این فکرهایم را بر زبان می‌آوردم، جزو مردم خداشناس محسوب نمی‌شدم."},{"book":"مزامیر","chapter":"73","verse":"16","text":"هر چه فکر کردم نتوانستم بفهمم که چرا بدکاران در زندگی کامیاب هستند؛"},{"book":"مزامیر","chapter":"73","verse":"17","text":"تا اینکه به خانهٔ خدا رفتم و در آنجا به عاقبت کار آنها پی بردم."},{"book":"مزامیر","chapter":"73","verse":"18","text":"ای خدا، تو بدکاران را بر پرتگاه‌های لغزنده گذاشته‌ای تا بیفتند و نابود شوند."},{"book":"مزامیر","chapter":"73","verse":"19","text":"آری، آنها ناگهان غافلگیر شده، از ترس قالب تهی خواهند کرد."},{"book":"مزامیر","chapter":"73","verse":"20","text":"آنها مانند خوابی هستند که وقتی انسان بیدار می‌شود از ذهنش محو شده است؛ همچنین وقتی تو ای خداوند، برخیزی آنها محو و نابود خواهند شد!"},{"book":"مزامیر","chapter":"73","verse":"21","text":"وقتی من به این حقیقت پی بردم، از خود شرمنده شدم!"},{"book":"مزامیر","chapter":"73","verse":"22","text":"من احمق و نادان بودم و نزد تو ای خدا، مانند حیوان بی‌شعور رفتار کردم!"},{"book":"مزامیر","chapter":"73","verse":"23","text":"با این حال، تو هنوز هم مرا دوست داری و دست مرا در دست خود گرفته‌ای!"},{"book":"مزامیر","chapter":"73","verse":"24","text":"تو با رهنمودهایت مرا در زندگی هدایت خواهی کرد و در آخر مرا به حضور پرجلالت خواهی پذیرفت."},{"book":"مزامیر","chapter":"73","verse":"25","text":"ای خدا، من تو را در آسمان دارم؛ این برای من کافی است و هیچ چیز دیگر بر زمین نمی‌خواهم."},{"book":"مزامیر","chapter":"73","verse":"26","text":"اگرچه فکر و بدنم ناتوان شوند، اما تو ای خدا، قوت و تکیه‌گاه همیشگی من هستی!"},{"book":"مزامیر","chapter":"73","verse":"27","text":"خدا کسانی را که از او دور شوند و به او خیانت کنند، نابود خواهد کرد."},{"book":"مزامیر","chapter":"73","verse":"28","text":"اما من از اینکه نزدیک تو هستم لذت می‌برم! ای خداوند، من به تو توکل نموده‌ام و تمام کارهایت را می‌ستایم!"}]}