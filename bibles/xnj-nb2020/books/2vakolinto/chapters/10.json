{"data":[{"book":"2 Vakolinto","chapter":"10","verse":"1","text":"Nene Pauli namwene mwanilolekana kuvya mpoli penivya pamonga na nyenye, nambu nilolekana na mkali panivya patali na nyenye, nikuvayupa neju kwa lipyana na ubwina waki Kilisitu."},{"book":"2 Vakolinto","chapter":"10","verse":"2","text":"Nikuvayupa mkoto kunikita nivya na mkali lukumbi lwe nibwela, muni nina uchakaka nihotola kuvya na mkali kwa voha vala veviholalela kuvya titama chimundu."},{"book":"2 Vakolinto","chapter":"10","verse":"3","text":"Chakaka titama pamulima, nambu nakukomana ngondo ngati vandu va pamulima chevitovana."},{"book":"2 Vakolinto","chapter":"10","verse":"4","text":"Muni, vindu vyatihengela kukomanela ngondo yitu lepi vya chimulima nambu makakala ga Chapanga gegigwisa ngomi za makoko zoha. Tihalabisa mambu goha ga udese,"},{"book":"2 Vakolinto","chapter":"10","verse":"5","text":"na kubomola chindu chechimeka chechivikiwi ndava ya kubela umanya Chapanga, tikugakamula maholo goha na kugakita gamuyidikila Kilisitu."},{"book":"2 Vakolinto","chapter":"10","verse":"6","text":"Mukasindamala mukuyidakila, tete tijitendelekili kuhukumwa kila mundu yoyoha angayidakila."},{"book":"2 Vakolinto","chapter":"10","verse":"7","text":"Nyenye mlola mambu cha kuvala ndu. Wu, avi mundu yoyoha mwaiholalela kuvya mwene ndi mundu wa Kilisitu? Ena! Hinu mewawa atihololela tete kuvya vandu va Kilisitu ngati cheavili mwene."},{"book":"2 Vakolinto","chapter":"10","verse":"8","text":"Hati ngati nimeka neju ndava ya uhotola wetipewili na BAMBU ndava ya kuvasindamalisa nyenye muusadika lepi kubomola, ndava ya lenilo nikola lepi soni."},{"book":"2 Vakolinto","chapter":"10","verse":"9","text":"Mbwitu muholalela kuvya nigana kuvayogopesa nyenye ndava ya mayandiku gangu."},{"book":"2 Vakolinto","chapter":"10","verse":"10","text":"Mundu ihotola kujova, “Balua za Pauli zikali na zigegii malovi gegitopa, nambu Pauli mwene peivya pamonga na tete ndi mundu mpoli na hati peilongela malovi gaki ndi ngati lepi chindu.”"},{"book":"2 Vakolinto","chapter":"10","verse":"11","text":"Mundu mwaijova chenicho mbanga akumbukayi hoti kuvya mambu goha giwanangana gala gatiyandika mubalua lukumbi pativya kutali, na gala getikita lukumbi pativya na nyenye."},{"book":"2 Vakolinto","chapter":"10","verse":"12","text":"Hinu ngatihotwi lepi kujivika amala kujiwanangisa vandu vala vevakujilumba vene. Vandu vevakujikita kuvya vene ndi chipimu cha kupimila vangi, vandu vevakujiwanangisa vene kwa vene, ndi vayimu."},{"book":"2 Vakolinto","chapter":"10","verse":"13","text":"Nambu tete yati timeka lepi neju, kumeka kwenuko yati kwivya kwa chipimu chila cha lihengu leatigotolili Chapanga, lihengu letiyendelela kuhenga mewa kwinu."},{"book":"2 Vakolinto","chapter":"10","verse":"14","text":"Kumeka kwitu tahumbili lepi mibaka yatavikiwi lukumbi lwatabwelili kwinu. Kuvaletela Lilovi la Bwina kumvala Kilisitu."},{"book":"2 Vakolinto","chapter":"10","verse":"15","text":"Hinu, timekela lepi lihengu levakitili vandu vangi, nambu tisadika kuvya sadika yinu iyonjokeseka kukula pagati yinu muchipimu cheativikili Chapanga."},{"book":"2 Vakolinto","chapter":"10","verse":"16","text":"Penapo yati tihotola kukokosa Lilovi la Bwina pamulima wungi, patali na nyenye, ndi timekela lihengu litu, lepi kumekela lihengu levakitili vandu vangi pandu pangi."},{"book":"2 Vakolinto","chapter":"10","verse":"17","text":"Nambu ngati chegijova Mayandiku Gamsopi, “Mweimeka amekela gala geahengili BAMBU.”"},{"book":"2 Vakolinto","chapter":"10","verse":"18","text":"Mundu mweiyidakiliwa lepi yula mweakujilumbalila mwene, nambu mundu yula mwailumbiwa na BAMBU."}]}