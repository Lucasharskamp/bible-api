{"data":[{"book":"Revelation","chapter":"22","verse":"1","text":"Titia sorgodoth pora moike jibon laga pani dikhai dise, crystal nisena sapha thakise. Aru etu Isor laga singhason aru Mer bacha laga singhason pora giri thakise."},{"book":"Revelation","chapter":"22","verse":"2","text":"Sheher laga rasta majot pora aru nodi laga duita kinar te jibon laga ghas thakise, aru etu ghas te baroh ta alag-alag phol ulaikene dikhise aru baroh mohina te ekta phol dhori thakise. Aru ghas laga pata khan desh ke changai kori bole karone thakise."},{"book":"Revelation","chapter":"22","verse":"3","text":"Aru ta te eku biya paapkhan nai. Isor aru Mer bacha laga singhason etu sheher te thakibo, aru tai laga noukar khan taike sewa koribo."},{"book":"Revelation","chapter":"22","verse":"4","text":"Taikhan pora Isor laga chehera dikhibo, aru Tai laga naam taikhan laga matha age te likhibo."},{"book":"Revelation","chapter":"22","verse":"5","text":"Ta te aru rati kitia bhi nohobo, aru taikhan saaki laga ujala aru suryo laga puhor nalagibo kelemane Isor he taikhan ke ujala dibo, aru taikhan Isor logote hodai aru hodai nimite raj koribo."},{"book":"Revelation","chapter":"22","verse":"6","text":"Titia sorgodoth pora moike koise, “Etu sob kotha khan hosa aru biswas kori bole laga ase. Etu Probhu, bhabobadi khan laga atma khan laga Isor pora Tai laga sorgodoth ke tai laga noukar usorte pathai dise aru dikhai dise ki to joldi hobole ase.”"},{"book":"Revelation","chapter":"22","verse":"7","text":"“Sabi! Moi joldi ahi ase! Asirbad ase etu manu kun etu kitab laga bhabobani aru kotha mani kene thake.”"},{"book":"Revelation","chapter":"22","verse":"8","text":"Moi, John, etu sob kotha dikhise aru ki hobole ase etu sob moi hunise. Jitia moi etu hunise aru dikhise, moi nichete aradhana kori bole nimite girise etu sorgodoth usorte kun he moike etu sob to dikhai thakise."},{"book":"Revelation","chapter":"22","verse":"9","text":"Kintu Tai moike koise, “Tumi eneka nokoribi! Moi bhi tumi nisena ekjon noukar ase, tumi laga bhai bhabobadi khan nisena aru taikhan kun etu kitab laga kotha mani thake. Isor ke mohima dibi!”"},{"book":"Revelation","chapter":"22","verse":"10","text":"Titia Tai moike koise, “Etu kitab laga bhabobani aru kotha khan ke mohor lagaikena bondh na koribi, kelemane sob pura hobole laga homoi to ahi ase."},{"book":"Revelation","chapter":"22","verse":"11","text":"Kun manu biya adharmikta te ase, taike eneka he biya pora thaki bole dibo. Kun manu mon letera kori kene thaki ase, taike eneka he thaki bole dibi. Kun manu bhal pora thaki ase, tai aru bhi bisi bhal pora thakibi. Aru kun manu pobitro hoi kene ase, tai aru bhi bisi pobitro hoi kene thakibi.”"},{"book":"Revelation","chapter":"22","verse":"12","text":"“Sabi! Moi joldi ahi ase, aru moi laga inam moi laga hathte ase, kun ki kaam korise etu hisab dibole nimite22.12 Mat. 16:27. ."},{"book":"Revelation","chapter":"22","verse":"13","text":"Moi he alpha aru omega ase, prothom aru hekh bhi moi he ase, shuru aru ses bhi moi ase."},{"book":"Revelation","chapter":"22","verse":"14","text":"Asirbad ase kun tai laga kapra dhulai kene rakhi ase etu pora taikhan moi logote jibon laga ghas pora khabole paribo aru etu sheher laga dorja pora ghusi bole paribo."},{"book":"Revelation","chapter":"22","verse":"15","text":"Bahar te kutta khan ase, mangso laga itcha kori thaka khan, manu morai diya khan, murti puja kora manu, aru sob manu kun misa to mani kene morom kori kene thake."},{"book":"Revelation","chapter":"22","verse":"16","text":"Moi, Jisu, pora sorgodoth khan ke etu kotha khan kobole nimite aru gawahi dibole nimite girja khan te pathai dise. Moi jor ase aru David laga khandan ase, ujala thaka phojur laga tara.”"},{"book":"Revelation","chapter":"22","verse":"17","text":"Pobitro Atma aru shadi kori bole thaka mahila pora koi, “Ahibi!” Etu nimite kun huni ase, “Ahibi!” Kun pyaas lagi ase, taike ahibole dibi kun itcha kori ase, tai khushi pora etu jibon laga pani lobole dibi22.17 Isa. 55:1.."},{"book":"Revelation","chapter":"22","verse":"18","text":"Moi etu kitab laga bhabobani sob manu kun etu kotha hunibo taikhan ke gawahi di ase: Jodi kunba etu kotha te aru bisi kotha dhale, Isor he tai uporte sob dukh khan hali dibo kun to etu kitab te likhi kene ase22.18 Deu. 12:32.."},{"book":"Revelation","chapter":"22","verse":"19","text":"Aru jodi kunba bhabobani laga kitab te ki likhi kene ase etu hatai diye, Isor he jibon laga ghas pora aru etu pobitro sheher pora bhi tai laga bhag hatai dibo, kuntu laga kotha etu kitab te likhi kene ase22.19 Psa. 69:28; Deu. 4:2.."},{"book":"Revelation","chapter":"22","verse":"20","text":"Kun manu etu sob kotha laga gawahi dibo kobi, “Hoi! Moi joldi ahi ase.” Amen! Ahibi, Probhu Jisu!"},{"book":"Revelation","chapter":"22","verse":"21","text":"Probhu Jisu laga anugrah Tai laga manu khan sob logote thaki bole dibi. Amen."}]}