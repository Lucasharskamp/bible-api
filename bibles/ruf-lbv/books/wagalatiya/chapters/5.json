{"data":[{"book":"Wagalatiya","chapter":"5","verse":"1","text":"Kwaapfila Kiristu tsakatukombola tuleke kuwa watumwa, lelo mwime ghendo, mleke kutoghola kuwa watumwa keli."},{"book":"Wagalatiya","chapter":"5","verse":"2","text":"Mtegheletse! Nene Pauli nowalongela mng'atoghola kwingila ngoma, Kiristu katsakoneka si chinu kuna mwemwe."},{"book":"Wagalatiya","chapter":"5","verse":"3","text":"Kuya nomlongela chila imunu iyotoghola kwingila ngoma yaghakinde Ghamalaghitso ghose gha Musa."},{"book":"Wagalatiya","chapter":"5","verse":"4","text":"Mwemwe yambama mwoneke ne Imulungu mnogha kubitila Ghamalaghitso, mwibaghula ne Kiristu, kuya muulema uluso we Imulungu."},{"book":"Wagalatiya","chapter":"5","verse":"5","text":"Lekeni twetwe twololela kutendighwa tunogha kwe Imulungu kubitila ukutoghola. Na kwa ingupfu ya Ghumuhe twochibetela ghendo chinu acho."},{"book":"Wagalatiya","chapter":"5","verse":"6","text":"Mana ka twilunga na Yesu Kiristu, ukwingila ngoma au kuleka ukwingila ngoma si chinu bae, ila chinu chikulu kuko ukutoghola ikusang'ana kwa unoghelo."},{"book":"Wagalatiya","chapter":"5","verse":"7","text":"Tsamng'ali mtenda ghoya! Angu nani lelo iyawatendile mleke kuwinza ukweli?"},{"book":"Wagalatiya","chapter":"5","verse":"8","text":"Yatendile chinu acho si Imulungu bae iyawakemile."},{"book":"Wagalatiya","chapter":"5","verse":"9","text":"Hamira chidogho youmula usaghe wose."},{"book":"Wagalatiya","chapter":"5","verse":"10","text":"Kwaapfila twilunga ne Imtwatsa, notoghola ghendo mtsokwalangula chinu chimwe na nene. Lekeni munu ayo iyomhanganyeni, yawe wowose yula, katsohighighwa ghendo ne Imulungu."},{"book":"Wagalatiya","chapter":"5","verse":"11","text":"Ndughu tsangu ka noghendelela kupeta iwanu wobamighwa wengile ngoma, ebali lelo ning'ali nodununzighwa? Ka ing'awile apfo, ukupeta kwangu mbuli ye msalaba we Kiristu kung'alekile kuwadesa wanu wangi."},{"book":"Wagalatiya","chapter":"5","verse":"12","text":"Tsapfinogha iwanu awo iwomhanganyeni, wedumle ghendo iwenyegho!"},{"book":"Wagalatiya","chapter":"5","verse":"13","text":"Mwemwe ndughu tsangu tsamkemighwa ili mleke kuwa watumwa, lekeni chinu acho chileke kuweng'a uleghelo wa kutenda chochose chambama, ila mwitumikile kwa unoghelo."},{"book":"Wagalatiya","chapter":"5","verse":"14","text":"Mana Ghamalaghitso ghose gha Musa ghatimila kwa kukinda laghitso lino limwe, “Mnoghele miyagho ka pfawinoghela umwenyegho.”"},{"book":"Wagalatiya","chapter":"5","verse":"15","text":"Lekeni mng'eluma na ukwidafuna ka wanyama, mwalangitse hela mtsehinya ghendo."},{"book":"Wagalatiya","chapter":"5","verse":"16","text":"Lelo nolonga pfino, mlekeni Ghumuhe we Imulungu yalongotse ughima wenu, namwe ng'amtsotimitsa soyoka tse nzambi itsili mghati mwenu."},{"book":"Wagalatiya","chapter":"5","verse":"17","text":"Mana soyoka tse nzambi itsili mghati mwenu ng'atsimtoghola Ghumuhe we Imulungu, na Ghumuhe we Imulungu ng'otsitoghola bae soyoka atso itsili mghati mwetu, pfinu pfino pfibili pfesonga, apfo ng'amtsotenda chochose chambama muwenyegho."},{"book":"Wagalatiya","chapter":"5","verse":"18","text":"Lelo Ghumuhe ang'amlongotsani, ng'amlongotsighwa bae ne Ghamalaghitso."},{"book":"Wagalatiya","chapter":"5","verse":"19","text":"Ghamatendo ghe soyoka tse nzambi ghomanyika ghendo, utsinzi na wihi na uweghe na"},{"book":"Wagalatiya","chapter":"5","verse":"20","text":"kutamanila milungu ya ughutsu na uhawi na unebe na ughobo na chepfu na maya na ubwa na fitina na makingili na uchongetsi na"},{"book":"Wagalatiya","chapter":"5","verse":"21","text":"husuda na ukupatika na tsoyoka na ipfinu pfimwenga ipfighala na apfo. Nomkanyeni ka pfanongole kuwakanya, iwanu iwotenda agho ng'awatsohala bae undewa we Imulungu."},{"book":"Wagalatiya","chapter":"5","verse":"22","text":"Lekeni imunu iyolongotsighwa ne Ghumuhe we Imulungu katsokuwa na unoghelo na ndeng'elelo na tindiwalo na ukududumila na unu unoghile na ghumoyo wa kulapfa na wakutogholighwa na"},{"book":"Wagalatiya","chapter":"5","verse":"23","text":"mhole na iyetawala imwenyegho, kuduhu Ghamalaghitso ighopinga ipfinu apfo."},{"book":"Wagalatiya","chapter":"5","verse":"24","text":"Na iwanu wa Kiristu Yesu waghakoma ghamawatso ghawo na soyoka tsawo tsihile itsikalile mghati mwawo."},{"book":"Wagalatiya","chapter":"5","verse":"25","text":"Ghumuhe katwing'a ughima, lelo tumleke pfipfila yalongotse ughima wetu."},{"book":"Wagalatiya","chapter":"5","verse":"26","text":"Kuya tuleke kwighoda na ukwighobola wala kwiyonela chepfu."}]}