{"data":[{"book":"1 Akorinitho","chapter":"16","verse":"1","text":"Na rĩrĩ, ha ũhoro wa mũhothi nĩ ũndũ wa andũ a Ngai ũtariĩ ũũ: Ĩkagai ũrĩa ndeerire makanitha ma Galatia mekage."},{"book":"1 Akorinitho","chapter":"16","verse":"2","text":"Mũthenya wa mbere wa kiumia-rĩ, o mũndũ wanyu nĩagĩrĩirwo nĩkũigaga mbeeca ta ũrĩa ũthũkũmi wake ũigana, agaciigaga, nĩguo hĩndĩ ĩrĩa ngooka kũu gũtikanagĩe na mũhothi."},{"book":"1 Akorinitho","chapter":"16","verse":"3","text":"Na ndaakinya-rĩ, andũ arĩa mũgaakorwo mũgathĩrĩirie nĩngamahe marũa ma kũmamenyithania na ndĩmatũme Jerusalemu na iheo cianyu."},{"book":"1 Akorinitho","chapter":"16","verse":"4","text":"Na kũngĩkoneka kwagĩrĩire o na niĩ thiĩ-rĩ, nĩngatwarana nao."},{"book":"1 Akorinitho","chapter":"16","verse":"5","text":"Ndaarĩkia gũtuĩkanĩria Makedonia-rĩ, nĩgũkorwo nĩngatuĩkanĩria kuo, nĩngooka kũrĩ inyuĩ."},{"book":"1 Akorinitho","chapter":"16","verse":"6","text":"Hihi ngaikara na inyuĩ gwa kahinda, o na kana njikare kũu hĩndĩ ya heho yothe, nĩguo mũkaahota kũndeithĩrĩria gũthiĩ rũgendo-inĩ rwakwa kũrĩa guothe ngaathiĩ."},{"book":"1 Akorinitho","chapter":"16","verse":"7","text":"Ndikwenda kuonana na inyuĩ hĩndĩ ĩno ndĩrahĩtũkĩra kũu, tondũ ngwĩhoka atĩ nĩtũgaikarania na inyuĩ kwa ihinda, Mwathani etĩkĩra."},{"book":"1 Akorinitho","chapter":"16","verse":"8","text":"No nĩngũikara gũkũ Efeso nginya hĩndĩ ya Bendegothito,"},{"book":"1 Akorinitho","chapter":"16","verse":"9","text":"tondũ ndĩmũhingũrĩre mweke mũnene wa kũruta wĩra mwega ũrĩ na uumithio, no nacio thũ nĩ nyingĩ."},{"book":"1 Akorinitho","chapter":"16","verse":"10","text":"Timotheo angĩũka-rĩ, menyererai nĩguo aikare kũu na inyuĩ atarĩ na guoya, nĩgũkorwo nĩ wĩra wa Mwathani araruta, o ta ũrĩa ndĩraruta."},{"book":"1 Akorinitho","chapter":"16","verse":"11","text":"Nĩ ũndũ ũcio-rĩ, gũtirĩ mũndũ wagĩrĩirwo nĩ kwaga kũmwamũkĩra. Mumagariei na thayũ nĩgeetha akinye kũrĩ niĩ. Nĩndĩmwetereire marĩ hamwe na ariũ na aarĩ a Ithe witũ."},{"book":"1 Akorinitho","chapter":"16","verse":"12","text":"Na rĩrĩ, ha ũhoro ũkoniĩ mũrũ wa Ithe witũ Apolo-rĩ: nĩndamũringĩrĩirie mũno ooke kũrĩ inyuĩ arĩ hamwe na ariũ na aarĩ a Ithe witũ. Nowe ndeendaga gũũka ihinda rĩu, no nĩarĩũka aagĩa na mweke."},{"book":"1 Akorinitho","chapter":"16","verse":"13","text":"Ikaragai mwĩhũgĩte, na mwĩhaande mũrũmĩte wega thĩinĩ wa wĩtĩkio; ningĩ mũtuĩke andũ omĩrĩru; na mũgĩe na hinya."},{"book":"1 Akorinitho","chapter":"16","verse":"14","text":"Ĩkagai maũndũ mothe mũrĩ na wendani."},{"book":"1 Akorinitho","chapter":"16","verse":"15","text":"Inyuĩ nĩmũũĩ atĩ andũ a nyũmba ya Stefana nĩo maarĩ a mbere gwĩtĩkia kũu bũrũri wa Akaia, na nĩmerutĩire gũtungatagĩra andũ arĩa aamũre. Nĩngũkĩmũringĩrĩria, ariũ na aarĩ a Ithe witũ,"},{"book":"1 Akorinitho","chapter":"16","verse":"16","text":"mwathĩkagĩre andũ ta acio, na mũndũ o wothe ũrĩa ũrutithanagia wĩra na ithuĩ, akĩũnogagĩra."},{"book":"1 Akorinitho","chapter":"16","verse":"17","text":"Nĩndakenire rĩrĩa Stefana, marĩ na Fotunato, na Akaiko maakinyire, nĩ ũndũ nĩo maahingĩirie ũndũ ũrĩa itaarĩ naguo kuuma kũrĩ inyuĩ."},{"book":"1 Akorinitho","chapter":"16","verse":"18","text":"Nĩgũkorwo nĩmacanjamũrire roho wakwa o na wanyu. Andũ ta acio nĩmagĩrĩirwo kũheagwo gĩtĩĩo."},{"book":"1 Akorinitho","chapter":"16","verse":"19","text":"Makanitha ma bũrũri wa Asia nĩmamũgeithia. Akula na Pirisila nĩmamũgeithia mũno thĩinĩ wa Mwathani, o na kanitha ũrĩa ũcemanagia kwao nyũmba nĩwamũgeithia."},{"book":"1 Akorinitho","chapter":"16","verse":"20","text":"Ariũ na aarĩ a Ithe witũ othe arĩa marĩ gũkũ nĩmamũgeithia. O mũndũ nĩageithie ũrĩa ũngĩ na ngeithi theru cia kĩmumunyano."},{"book":"1 Akorinitho","chapter":"16","verse":"21","text":"Niĩ, Paũlũ, nĩ niĩ ndandĩka ngeithi ici na guoko gwakwa."},{"book":"1 Akorinitho","chapter":"16","verse":"22","text":"Angĩkorwo he mũndũ o na ũ ũtendete Mwathani-rĩ, arogwatwo nĩ kĩrumi. Ũka, Mwathani!"},{"book":"1 Akorinitho","chapter":"16","verse":"23","text":"Wega wa Mwathani Jesũ ũroikara na inyuĩ."},{"book":"1 Akorinitho","chapter":"16","verse":"24","text":"Wendani wakwa ũromũkinyĩra inyuĩ inyuothe mũrĩ thĩinĩ wa Kristũ Jesũ. Ameni."}]}