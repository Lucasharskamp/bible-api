{"data":[{"book":"Walumi","chapter":"11","verse":"1","text":"Elo nauza, Mnungu kawalemela want'hu wakwe Wayahudi? Bule! Miye mwenye ni Mwizilaeli mwelekwa ywa Ibulahimu, mwe dikabila dya Benjamini."},{"book":"Walumi","chapter":"11","verse":"2","text":"Mnungu hawalemele want'hu wakwe, awasagulaga kukongela aho nk'hongo. Mmanya kiya kikulongwa ni Mawandiko Yakukile mwa Eliya umwo andaga akawakalaliza waizilaeli kwa Mnungu."},{"book":"Walumi","chapter":"11","verse":"3","text":"“Kaula Zumbe, wawakoma walotezi wako, no kumola vilingo va kukuvika. Hisigala miye nikedu, naho waunga wanikome”"},{"book":"Walumi","chapter":"11","verse":"4","text":"Mna Mnungu amhitulagai? “Agambaga hikeika wagosi watuhu magana milongo mfungate heweevikile milungu ikwitangwa Baali.”"},{"book":"Walumi","chapter":"11","verse":"5","text":"Naho hata ivi haluse, weyuko want'hu wageke wasigale wasagulwe ni Mnungu kwa uwedi wakwe."},{"book":"Walumi","chapter":"11","verse":"6","text":"Usaguzi wakwe ni kwa wedi wakwe, hiyo kwa yadya want'hu wadamanye, kwaviya usaguzi wa Mnungu wandile ni kwa yadya want'hu wadamanye, uwedi wakwe hawandile uwedi."},{"book":"Walumi","chapter":"11","verse":"7","text":"Togoleni haluse? Waizilaeli hawakione kiya nawakazungula. Nawanda want'hu watuhu wakione, awo wasagulwe ni Mnungu. Watuhu watendigwa kunda na mioyo midala."},{"book":"Walumi","chapter":"11","verse":"8","text":"Enga ivo Mawandiko Yakukile yakulonga, “Mnungu katenda ubala wawe ne mioyo yawe kunda midala, kubula mazuwa aya hawakudaha kwiva naho hawakudaha kuwona”"},{"book":"Walumi","chapter":"11","verse":"9","text":"Naho Daudi agamba,"},{"book":"Walumi","chapter":"11","verse":"10","text":"Meso yawe yageligwe lwiza yase kuwona,"},{"book":"Walumi","chapter":"11","verse":"11","text":"Elo nauza! Wayahudi wakobadika niyo wagwa? Bule! Kwaajili ye dilema dyawe uyokozi wiza kwa want'hu hi Wayahudi vileke Wayahudi wande na finju."},{"book":"Walumi","chapter":"11","verse":"12","text":"Enga lema dya Wayahudi digala wingi wa uvikilwa mwe isi, naho kuswesa kwawe kumhuwila Mnungu kwigala uvikilwa kwa want'hu hiyo Wayahudi na ivo nokunde na uvikilwa utendese umwo Wayahudi wose wakeza kuyokolwa."},{"book":"Walumi","chapter":"11","verse":"13","text":"Haluse nalonga na nyuwe hi Wayahudi. Nikagendeela kunda mwigala ulosi ywa want'hu hi Wayahudi, kwa lupisi lwose naitogola indima yangu."},{"book":"Walumi","chapter":"11","verse":"14","text":"Mafa nenidahe kuwatenda want'hu wangu Wayahudi wande na finju na ivo vidahike kuwayokola wamwenga wawe."},{"book":"Walumi","chapter":"11","verse":"15","text":"Uneva kulemelwa kwawe kwegalaga mwivano kwa Mnungu ne isi, neize inde vivihi umwo wakeza kuivana na Mnungu? Wabanike nawande wagima naho!"},{"book":"Walumi","chapter":"11","verse":"16","text":"Uneva kabesu kakwe nk'hongo ko mkate kenk'hizwa kwa Mnungu, ivo mkate wose nounde wakwe, naho uneva maizi yo mti yenk'hizwa kwa Mnungu, matambi nayo yose nayande yakwe."},{"book":"Walumi","chapter":"11","verse":"17","text":"Matambi yamwenga yo mzeituni uhandigwe usengigwa na matambi ya mzeituni wa kwe mbago yahasikwa mwakwe. Nyuwe hi Wayahudi nawo matambi yo mzeituni wa kwe mbago, naho haluse mna luneka lwa kimuye lutogile mwa Wayahudi."},{"book":"Walumi","chapter":"11","verse":"18","text":"Elo mse kuwabela wadya wasengigwe enga matambi. Nomdahe kukeduvya vivihi? Nyuwe matambi hamkudaha kuyagela nguvu maizi, mna maizi yamigelani nguvu nyuwe matambi."},{"book":"Walumi","chapter":"11","verse":"19","text":"Mna nomgambe, “Heiye mna matambi nayasengigwa vileke nihasikwe hant'hu hakwe”"},{"book":"Walumi","chapter":"11","verse":"20","text":"Icho ni kindedi. Nayasengigwa kwa kuswesa mhuwi kwawe, mna nyuwe mkimala kwaviya nomhuwila. Mse kukeduvya, mna wogohe."},{"book":"Walumi","chapter":"11","verse":"21","text":"Uneva Mnungu hadahaga kuwaonela mbazi Wayahudi awo wandaga enga matambi ya nk'hongo, mafani haawaonele mbazi nyuwe."},{"book":"Walumi","chapter":"11","verse":"22","text":"Kaula elo Mnungu ivo eli ywedi naho mkali. Yehe mkali kwajili ya wadya wasaguke, mna ywedi kwa nyuwe uneva mnagendeela kunda mwo uwedi wakwe, hegu nanywe nomsengigwe enga woho."},{"book":"Walumi","chapter":"11","verse":"23","text":"Uneva Wayahudi nawo wanaleka udala wawe wo kuhuwila nawahasikwe hant'hu hawe naho, kwaviya Mnungu ana udahi wo kuwahasika naho."},{"book":"Walumi","chapter":"11","verse":"24","text":"Nyuwe hi Wayahudi mwi chotoko, mnda enga matambi ye mzeituni wa kwe mbago, uhauswa ukwo niyo weza kuhasikwa mwo mzeituni utile kuhailwa. Mna Wayahudi mwe chotoko mwandaga enga mzeituni utile kuhandigwa, naho nevindilise vihufu kuhasikwa naho mwo mti uuwo."},{"book":"Walumi","chapter":"11","verse":"25","text":"Wandugu zangu naunga mmanye ikinyele iki, kwaviya naunga mse kukefanyanya kunda wabala. Ni kugamba nk'hani za Waizilaeli hiyo kugamba hezisile, kubula hadya Mnungu naakint'hize miwazile ya want'hu hi Wayahudi."},{"book":"Walumi","chapter":"11","verse":"26","text":"Naho ivi nivo Waizilaeli wose nawayokolwe. Enga ivo mawandiko yakugamba,"},{"book":"Walumi","chapter":"11","verse":"27","text":"Neniike ndagano na woho"},{"book":"Walumi","chapter":"11","verse":"28","text":"Kwaviya walemela Mbuli Yedi, Wayahudi wanda wank'hondo wa Mnungu kwaajili yenyu. Mna kwo usaguzi wa Mnungu, Wayahudi waungiswa ni Mnungu kwajili ya wakale wawe."},{"book":"Walumi","chapter":"11","verse":"29","text":"Kwaviya mageleko na lwitango lwa Mnungu halukuhituka."},{"book":"Walumi","chapter":"11","verse":"30","text":"Enga viya mwili nyuwe hii Wayahudi, aho nk'hongo homkamtegeleza Mnungu, mna haluse mhokela mbazi za Mnungu kwa kusaguka kwawe Wayahudi."},{"book":"Walumi","chapter":"11","verse":"31","text":"Elo kwaviya muwonelwa mbazi, Wayahudi nawo haluse hawakumwiva Mnungu, vileke nawo waonelwe mbazi ni Mnungu."},{"book":"Walumi","chapter":"11","verse":"32","text":"Kwaviya Mnungu kawatenda want'hu wose kunda wavugailwa mwo kusaguka kwawe, vileke alagise mbazi zakwe kwa want'hu wose."},{"book":"Walumi","chapter":"11","verse":"33","text":"Ugoli wa Mnungu ni mkulu! Ubala wakwe no umanyi vitendesa! Usengelo wakwe haukupelembwa? Hahali akudaha kuzikombaganya zisila zakwe?"},{"book":"Walumi","chapter":"11","verse":"34","text":"Enga ivo Mawandiko yakugamba,"},{"book":"Walumi","chapter":"11","verse":"35","text":"Niani amwink'hile chochose,"},{"book":"Walumi","chapter":"11","verse":"36","text":"Kwaviya vint'hu vose vaumbagwa ni yehe na vose venk'hwa ugima ni yehe kwajili yakwe. Yehe enk'higwe ukulu wa ulo na ulo. Taile."}]}