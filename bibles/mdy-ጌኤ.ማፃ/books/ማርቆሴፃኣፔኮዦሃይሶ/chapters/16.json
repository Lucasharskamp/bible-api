{"data":[{"book":"ማርቆሴ ፃኣፔ ኮዦ ሃይሶ","chapter":"16","verse":"1","text":"ዓይሁዶኮ ሃውሾ ኬላ ጋፔስካፓ ሜግዴላ ዓጮ ማይራማ፥ ያይቆኦቤ ዒንዳ ማይራማ፥ ሴሎሜንታ ዎላ ዬሱሴኮ ሌዞ ቲሽካኒ ሳውቃ ቲሺ ሻንቄኔ፤"},{"book":"ማርቆሴ ፃኣፔ ኮዦ ሃይሶ","chapter":"16","verse":"2","text":"ዉዴ ጉቴ ዓባ ፆፆርቃኣና ዱኡፖ ዔቶ ቤዞ ዔያታ ዓኣዼኔ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"3","text":"ዔያታ ዎሊ ኮራ፦ «ሹጫሢ ዱኡፖ ዔቶ ካራፓ ዖኦኒ ኑም ኮላሲ ሺኢሻንዳይ?» ጌዒ ዎላ ጌስቲ ጌስቲ ዓኣዼኔ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"4","text":"ዔያቶ ዬያ ጌይሴሢ ዱኡፖ ዔቶ ካሮ ዎዾና ሹጫሢ ኮሺ ዼኤፒታሢሮኬ። ዬካፓ ዔያታ ዼግ ጌዒ ዛጋዖ ሹጫሢ ኮላዺ ዓኣንቴ ዴንቄኔ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"5","text":"ዱኡፖ ዔቶ ዔያታ ጌላዛ ቦኦሬ ዖዶሲ ዓፒላ ማኣዔ ዼጌ ሚዛቆ ዛላ ዴዒ ዓኣንቴ ዴንቃዖ ዲቃቴኔ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"6","text":"ዒዚ ጋዓንቴ ዔያቶም ሂዚ ጌዔኔ፦ «ዶዱዋቴ፥ ዲቃቲፖቴ፤ ዒንሢ ኮዓሢ ሱፂንቴ ናዚሬቶ ዬሱሴ ማዔሢ ታኣኒ ዔራኔ፤ ዒዚ ዔቄኔ፥ ሃይካ ባኣሴ፤ ዱኡኪንቴ ቤዞ ሃይሾ ሃኣዛጉዋቴ፤"},{"book":"ማርቆሴ ፃኣፔ ኮዦ ሃይሶ","chapter":"16","verse":"7","text":"ሃሢ ዓኣዺጋፓ ጴፂሮሴንታ ሃንጎ ዒዛኮ ጊንፆ ሃንታ ናኣቶንታም ሃያኮ ቤርታ ዒዚ ዒንሢም ኬኤዜሢጉዲ ጌሊላ ዒንሢ ቢሪ ዓኣዻንዳኔ፤ ዒኢካ ዒዛ ዒንሢ ዛጋንዳኔ ጌዒ ኬኤዙዋቴ» ጌዔኔ። 16፡7 ማቲ. 26፡32፤ ማር. 14፡28።"},{"book":"ማርቆሴ ፃኣፔ ኮዦ ሃይሶ","chapter":"16","verse":"8","text":"ላኣሎንሢያ ዒጊቹሞና ጎጋይቂ ጎጋይቂ ዱኡፖ ዔታፓ ኬስኪ ጳሽኬኔ፤ ዔያታ ኮሺ ዒጊጬያታሢሮ ፔቴታዖ ዖኦማኣ ኬኤዚባኣሴ።16፡8 ፔቴ ፔቴ ሚናኣ ማፃኣፖኮ ፓይ. 8ይዳ ሂዚ ጋዓ ቃኣላ ዓኣኔ፦ «ላኣሎንሢ ጴፂሮሴና ላጎንሢና ኮይላ ዓኣዺ ኪኢታንቻሢ ኬኤዜ ባኮ ቢያ ዔያቶም ኬኤዜኔ፤ ዬካፓ ዬሱሴ ፔኤሮ ናንጊና ዻቂንታ ማዔ፥ ላኣሚንቱዋ ኮዦ ሃይሶ ዓቦኮ ኬዛፓ ዴንዲ ጌሎ ሄላንዳኣና ዒዛኮ ጊንፆ ሃንታዞንሢ ዛሎና ዳኬኔ።»"},{"book":"ማርቆሴ ፃኣፔ ኮዦ ሃይሶ","chapter":"16","verse":"9","text":"ዬሱሴ ዉዴ ጉቴ ሃይባፓ ዔቄስካፓ ቤርታዺ ላንካይ ፑርታ ዓያና ዒዚ ኬሴ ሜግዴላ ዓጮ ማይራሞም ጴዼኔ፤16፡9 ፔቴ ፔቴ ሚናኣ፥ ጉሙርቂንታ ማፃኣፓ ፓይ. 9-20 ዓኣ ፓይዶ ቃሱዋሴ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"10","text":"ዒዛኣ ዴንዲ ዖዪሢና ዬኤፒናይዳ ዓኣ ዒዛኮ ጊንፆ ሃንታ ናኣቶም ኬኤዜኔ፤"},{"book":"ማርቆሴ ፃኣፔ ኮዦ ሃይሶ","chapter":"16","verse":"11","text":"ዒዛ ዔያቶም፦ «ዬሱሴ ሃይባፓ ዔቂ ሃሢ ሳዛና ዓኣንቴ ታኣኒ ታ ዓኣፒና ዛጌኔ» ጌዒ ኬኤዛዛ፥ ዔያታ ጋዓንቴ ዒዞሲ ጎኔኬ ጌይ ጉሙርቂባኣሴ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"12","text":"ዬካፓ ሃሣ ላሚ ካታማፓ ዙሎ ዓኣዻያ ላምዖ ዒዛኮ ጊንፆ ሃንታስኬንሢም ዬሱሴ ዱማ ጎይሢና ጴዼኔ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"13","text":"ዔያታ ሃሣ ዴንዲ ዓቴ ዬሱሴኮ ጊንፆ ሃንታ ናኣቶም ኬኤዛዛ፥ ጊንፆ ሃንታ ናኣታ ጋዓንቴ ዬንሢሲያ ጉሙርቂባኣሴ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"14","text":"ዬካፓ ታጶ ፔቴዞንሢ ካሣ ሺኢሺ ዴዒ ሙዓንቴ ዬሱሴ ዔያቶም ጴዻዖ ዔያቶኮ ጉሙርቂፆ ዓቲፆና ሃሣ «ዬሱሴ ሃይባፓ ዔቂ ሳዛና ዓኣንቴ ኑኡኒ ኑ ዓኣፒና ዛጌኔ» ጌዒ ዔያቶም ኬኤዜ ዓሶኮ ሃይሶ ዔኪባኣሢሮ ዒናኣ ዔያቶኮ ዒፂ ዶዴሢሮ ዔያቶ ቦሄኔ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"15","text":"ሂዚያ ዔያቶም ጌዔኔ፦ «ዓጮ ቢያ ዴንዱዋቴ፤ ዓሶ ቢያሢም ሃያ ኮዦ ሃይሶ ዔርዙዋቴ። 16፡15 ዳኪ. ማዾ 1፡8።"},{"book":"ማርቆሴ ፃኣፔ ኮዦ ሃይሶ","chapter":"16","verse":"16","text":"ጉሙርቂ ጎናሲ ኪሪስቶሴ ዔኬሢና ዋኣሢና ማስቴሢ ዻቃንዳኔ፤ ኪሪስቶሴ ጉሙርቂ ጎናሲ ዔኩዋኣሢ ጋዓንቴ ፑርታና ዎጊንታንዳኔ።"},{"book":"ማርቆሴ ፃኣፔ ኮዦ ሃይሶ","chapter":"16","verse":"17","text":"ታና ጉሙርቂ ጎናሲ ዔካዞንሢም ቢያ ሃንሢ ዲቃሣ ማዾንሢ ማዻንዳ ቢታንቶ ዒንጊንታንዳኔ፤ ታ ሱንፆና ፑርቶ ዓያኖ ዔያታ ኬሳንዳኔ፤ ዓኪ ሙኡቺና ጌስታንዳኔ፤"},{"book":"ማርቆሴ ፃኣፔ ኮዦ ሃይሶ","chapter":"16","verse":"18","text":"ሾኦዦ ዔያታ ኩቻ ዓርቄቶዋ ሃሣ ዓሲም ዶርዖ ማዒ ዎዻ ባኣዚታዖ ዔያታ ዑሽኬቶ ዔያቶም ዶርዖ ማዓዓኬ፤ ኩጮ ዔያታ ሃርጊንቴ ዓሶ ዑፃ ጌሣዛ ሃርጊንቴ ዓሳ ዻቃንዳኔ።»"},{"book":"ማርቆሴ ፃኣፔ ኮዦ ሃይሶ","chapter":"16","verse":"19","text":"ጎዳ ዬሱሴ ዬያ ቢያ ኬኤዜሢኮ ጊንፃፓ ጫሪንጮ ዓኣዺ ፆኦሲኮዋ ሚዛቆ ዛላ ዴዔኔ፤ 16፡19 ዳኪ. ማዾ 1፡9-11።"},{"book":"ማርቆሴ ፃኣፔ ኮዦ ሃይሶ","chapter":"16","verse":"20","text":"ዬሱሴኮ ጊንፆ ሃንታ ናኣታ ቢያ ቤዛ ዓኣዺ ዓኣዺ ዔርዜኔ፤ ጎዳሢያ ዔያቶና ዎላ ማዼኔ። ዲቃሣ ማዾ ማዻንዳጉዲ ቢታንቶ ዔያቶም ዒንጊ ዔርዚፆዋ ዔያቶኮ ዒ ዶዲሼኔ። ]"}]}