{"data":[{"book":"Johanneksen ilmestys","chapter":"21","verse":"1","text":"Näin uuden maan ja taivaan. Merta ei enää ollut ja nykyinen maa ja taivas olivat kadonneet."},{"book":"Johanneksen ilmestys","chapter":"21","verse":"2","text":"Näin pyhän kaupungin, uuden Jerusalemin, tulevan taivaasta Jumalan luota. Se oli ihana näky – kuin morsian hääpuvussaan."},{"book":"Johanneksen ilmestys","chapter":"21","verse":"3","text":"Valtaistuimelta kaikui ääni: »Jumalan asuinpaikka on nyt ihmisten keskellä. Hän elää heidän joukossaan, ja he ovat hänen kansaansa."},{"book":"Johanneksen ilmestys","chapter":"21","verse":"4","text":"Hän pyyhkii kaikki kyyneleet heidän silmistään. Kuoleman, murheiden, itkun ja tuskan aika on nyt lopullisesti ohi.»"},{"book":"Johanneksen ilmestys","chapter":"21","verse":"5","text":"Valtaistuimella istuva sanoi: »Minä muutan kaiken uudeksi! Kirjoita muistiin, mitä sanon, sillä se on luotettavaa ja totta:"},{"book":"Johanneksen ilmestys","chapter":"21","verse":"6","text":"Se on jo tapahtunut! Minä olen kaiken alku ja loppu. Janoinen saa minulta vettä elämän lähteestä – lahjaksi."},{"book":"Johanneksen ilmestys","chapter":"21","verse":"7","text":"Jokainen, joka voittaa, perii rikkauteni: minä olen hänen Jumalansa ja hän minun poikani."},{"book":"Johanneksen ilmestys","chapter":"21","verse":"8","text":"Ne pelkurit, jotka lähtevät pois luotani, ja ne, jotka ovat minulle uskottomat, kaikki turmeltuneet ja moraalittomat ihmiset, murhaajat, noituuden harjoittajat, epäjumalanpalvelijat ja valehtelijat – he joutuvat tulijärveen, toiseen kuolemaan.»"},{"book":"Johanneksen ilmestys","chapter":"21","verse":"9","text":"Yksi niistä seitsemästä enkelistä, jotka olivat tyhjentäneet maljastaan vitsauksia, pyysi minua: »Lähde kanssani katsomaan morsianta, Karitsan vaimoa.»"},{"book":"Johanneksen ilmestys","chapter":"21","verse":"10","text":"Hän vei minut näyssä korkealle vuorenhuipulle. Katselin sieltä ihmeellistä kaupunkia, pyhää Jerusalemia, joka laskeutui taivaasta Jumalan luota."},{"book":"Johanneksen ilmestys","chapter":"21","verse":"11","text":"Se oli täynnä Jumalan kirkkautta ja hohti kristallinkirkkaana kuin jaspis, kuin kallis jalokivi."},{"book":"Johanneksen ilmestys","chapter":"21","verse":"12","text":"Sitä ympäröivät leveät ja korkeat muurit, joiden kahtatoista porttia vartioi enkeli. Portteihin oli kirjoitettu Israelin kahdentoista heimon nimet."},{"book":"Johanneksen ilmestys","chapter":"21","verse":"13","text":"Jokaiseen ilmansuuntaan oli kolme porttia."},{"book":"Johanneksen ilmestys","chapter":"21","verse":"14","text":"Muurit olivat kahdentoista peruskiven varassa. Niissä oli Karitsan kahdentoista apostolin nimet."},{"book":"Johanneksen ilmestys","chapter":"21","verse":"15","text":"Enkelin kädessä oli kultainen mittakeppi. Hänen piti mitata kaupunki ja sen muurit ja portit."},{"book":"Johanneksen ilmestys","chapter":"21","verse":"16","text":"Kaupunki oli neliön muotoinen: 2 300 kilometriä pitkä ja leveä. Se oli oikeastaan kuutio, sillä sen korkeuskin oli sama."},{"book":"Johanneksen ilmestys","chapter":"21","verse":"17","text":"Sitten enkeli mittasi muurin paksuuden. Se oli seitsemänkymmentä metriä. Enkeli käytti mittoja, jotka olivat minulle tutut.21:17 Sananmukaisesti: »144 kyynärää ihmismitan mukaan, mikä on enkelin mitta»."},{"book":"Johanneksen ilmestys","chapter":"21","verse":"18,19","text":"Kaupunki oli rakennettu kristallinkirkkaasta, puhtaasta kullasta. Muuri oli tehty jaspiksesta. Sen kaksitoista peruskiveä olivat jalokivien peitossa. Ensimmäiseen oli upotettu jaspista, toiseen safiiria, kolmanteen kalsedonia, neljänteen smaragdia, viidenteen sardonyksiä,"},{"book":"Johanneksen ilmestys","chapter":"21","verse":"20","text":"kuudenteen sardionia, seitsemänteen krysoliittia, kahdeksanteen berylliä, yhdeksänteen topaasia, kymmenenteen krysopraasia, yhdenteentoista hyasinttia ja viimeiseen ametistia."},{"book":"Johanneksen ilmestys","chapter":"21","verse":"21","text":"Jokainen kahdestatoista portista oli tehty suuresta helmestä. Pääkatu oli puhdasta kultaa, kirkasta kuin lasi."},{"book":"Johanneksen ilmestys","chapter":"21","verse":"22","text":"Temppeliä ei ollut ollenkaan. Jumalaa ja Karitsaa palvellaan kaikkialla.21:22 Sananmukaisesti: »Herra Jumala, kaikkivaltias, ja Karitsa ovat sen temppeli»."},{"book":"Johanneksen ilmestys","chapter":"21","verse":"23","text":"Kaupunki ei tarvitse auringon eikä kuun valoa, sillä Jumalan ja Karitsan kirkkaus on sen valona."},{"book":"Johanneksen ilmestys","chapter":"21","verse":"24","text":"Se valaisee kaikkia maailman kansoja. Hallitsijat tuovat sille kalleutensa."},{"book":"Johanneksen ilmestys","chapter":"21","verse":"25","text":"Sen portit pidetään aina auki, eikä siellä ole koskaan yötä."},{"book":"Johanneksen ilmestys","chapter":"21","verse":"26","text":"Sinne tuodaan kaikkien kansojen aarteet."},{"book":"Johanneksen ilmestys","chapter":"21","verse":"27","text":"Mutta mitään pahaa, epäpuhdasta tai epärehellistä kaupunkiin ei päästetä. Vain ne, joiden nimet on kirjoitettu Karitsan Elämän kirjaan, pääsevät sinne."}]}