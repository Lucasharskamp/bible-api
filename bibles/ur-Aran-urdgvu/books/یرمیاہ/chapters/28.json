{"data":[{"book":"یرمیاہ","chapter":"28","verse":"1","text":"اُسی سال کے پانچویں مہینے28‏:1 پانچویں مہینے: جولائی تا اگست۔  میں جِبعون کا رہنے والا نبی حننیاہ بن عزور رب کے گھر میں آیا۔ اُس وقت یعنی صِدقیاہ کی حکومت کے چوتھے سال میں وہ اماموں اور قوم کی موجودگی میں مجھ سے مخاطب ہوا،"},{"book":"یرمیاہ","chapter":"28","verse":"2","text":"”رب الافواج جو اسرائیل کا خدا ہے فرماتا ہے کہ مَیں شاہِ بابل کا جوا توڑ ڈالوں گا۔"},{"book":"یرمیاہ","chapter":"28","verse":"3","text":"دو سال کے اندر اندر مَیں رب کے گھر کا وہ سارا سامان اِس جگہ واپس پہنچاؤں گا جو شاہِ بابل نبوکدنضر یہاں سے نکال کر بابل لے گیا تھا۔"},{"book":"یرمیاہ","chapter":"28","verse":"4","text":"اُس وقت مَیں یہوداہ کے بادشاہ یہویاکین28‏:4 یہویاکین: عبرانی میں یہویاکین کا مترادف یکونیاہ مستعمل ہے۔  بن یہویقیم اور یہوداہ کے دیگر تمام جلاوطنوں کو بھی بابل سے واپس لاؤں گا۔ کیونکہ مَیں یقیناً شاہِ بابل کا جوا توڑ ڈالوں گا۔ یہ رب کا فرمان ہے۔“"},{"book":"یرمیاہ","chapter":"28","verse":"5","text":"یہ سن کر یرمیاہ نے اماموں اور رب کے گھر میں کھڑے باقی پرستاروں کی موجودگی میں حننیاہ نبی سے کہا،"},{"book":"یرمیاہ","chapter":"28","verse":"6","text":"”آمین! رب ایسا ہی کرے، وہ تیری پیش گوئی پوری کر کے رب کے گھر کا سامان اور تمام جلاوطنوں کو بابل سے اِس جگہ واپس لائے۔"},{"book":"یرمیاہ","chapter":"28","verse":"7","text":"لیکن اُس پر توجہ دے جو مَیں تیری اور پوری قوم کی موجودگی میں بیان کرتا ہوں!"},{"book":"یرمیاہ","chapter":"28","verse":"8","text":"قدیم زمانے سے لے کر آج تک جتنے نبی مجھ سے اور تجھ سے پہلے خدمت کرتے آئے ہیں اُنہوں نے متعدد ملکوں اور بڑی بڑی سلطنتوں کے بارے میں نبوّت کی تھی کہ اُن پر جنگ، آفت اور مہلک بیماریاں نازل ہوں گی۔"},{"book":"یرمیاہ","chapter":"28","verse":"9","text":"چنانچہ خبردار! جو نبی سلامتی کی پیش گوئی کرے اُس کی تصدیق اُس وقت ہو گی جب اُس کی پیش گوئی پوری ہو جائے گی۔ اُسی وقت لوگ جان لیں گے کہ اُسے واقعی رب کی طرف سے بھیجا گیا ہے۔“"},{"book":"یرمیاہ","chapter":"28","verse":"10","text":"تب حننیاہ نے لکڑی کے جوئے کو یرمیاہ کی گردن پر سے اُتار کر اُسے توڑ دیا۔"},{"book":"یرمیاہ","chapter":"28","verse":"11","text":"تمام لوگوں کے سامنے اُس نے کہا، ”رب فرماتا ہے کہ دو سال کے اندر اندر مَیں اِسی طرح شاہِ بابل نبوکدنضر کا جوا تمام قوموں کی گردن پر سے اُتار کر توڑ ڈالوں گا۔“ تب یرمیاہ وہاں سے چلا گیا۔"},{"book":"یرمیاہ","chapter":"28","verse":"12","text":"اِس واقعے کے تھوڑی دیر بعد رب یرمیاہ سے ہم کلام ہوا،"},{"book":"یرمیاہ","chapter":"28","verse":"13","text":"”جا، حننیاہ کو بتا، ’رب فرماتا ہے کہ تُو نے لکڑی کا جوا تو توڑ دیا ہے، لیکن اُس کی جگہ تُو نے اپنی گردن پر لوہے کا جوا رکھ لیا ہے۔‘"},{"book":"یرمیاہ","chapter":"28","verse":"14","text":"کیونکہ رب الافواج جو اسرائیل کا خدا ہے فرماتا ہے کہ مَیں نے لوہے کا جوا اِن تمام قوموں پر رکھ دیا ہے تاکہ وہ نبوکدنضر کی خدمت کریں۔ اور نہ صرف یہ اُس کی خدمت کریں گے بلکہ مَیں جنگلی جانوروں کو بھی اُس کے ہاتھ میں کر دوں گا۔“"},{"book":"یرمیاہ","chapter":"28","verse":"15","text":"پھر یرمیاہ نے حننیاہ سے کہا، ”اے حننیاہ، سن! گو رب نے تجھے نہیں بھیجا توبھی تُو نے اِس قوم کو جھوٹ پر بھروسا رکھنے پر آمادہ کیا ہے۔"},{"book":"یرمیاہ","chapter":"28","verse":"16","text":"اِس لئے رب فرماتا ہے، ’مَیں تجھے رُوئے زمین پر سے مٹانے کو ہوں۔ اِسی سال تُو مر جائے گا، اِس لئے کہ تُو نے رب سے سرکش ہونے کا مشورہ دیا ہے‘۔“"},{"book":"یرمیاہ","chapter":"28","verse":"17","text":"اور ایسا ہی ہوا۔ اُسی سال کے ساتویں مہینے28‏:17 ساتویں مہینے: ستمبر تا اکتوبر۔  یعنی دو مہینے کے بعد حننیاہ نبی کوچ کر گیا۔"}]}