{"data":[{"book":"Matayo","chapter":"18","verse":"1","text":"Ukati udya awanamp'hina wakwe wamwizilaga Yesu wakamuuza, “Niani umkulu mo Useuta wa kulanga?”"},{"book":"Matayo","chapter":"18","verse":"2","text":"Yesu etangaga kazana kadodo, niyo akakimalisa mgati mwawe,"},{"book":"Matayo","chapter":"18","verse":"3","text":"niyo agamba, “Nawagambilani kindedi, homdahe kwingila ko Useuta wa kulanga uneva hamnahituke no kunda enga akazana aka kadodo."},{"book":"Matayo","chapter":"18","verse":"4","text":"Elo mnt'hu yeyose akuunga anakeseleze niyo anda enga aka kazana kadodo, uyo niye mkulu kujink'ha wose ko Useuta wa kulanga."},{"book":"Matayo","chapter":"18","verse":"5","text":"Naho mnt'hu yeyose akuunga akatendele kise kazana enga aka kwa zina dyangu, mnt'hu uyo anitendela miye."},{"book":"Matayo","chapter":"18","verse":"6","text":"“Mna mnt'hu yeyose akuunga analeke yumwenga mwa wadodo awa asekunihuwila miye atende wavu, viwagilwa uyo akakigwe iwe kulu dya kusagila, mwe singo yakwe, niyo adubwikwa mwo mnyongomela we bahali."},{"book":"Matayo","chapter":"18","verse":"7","text":"Hangi yenye isi kwaviya umwo mbuli zikuwatenda want'hu waze mhuwi wawe, mbuli enga izo hazikukindilika kulaila, mna hangi yemwenye mnt'hu akuunga aleke zilaile."},{"book":"Matayo","chapter":"18","verse":"8","text":"“Uneva mkono hegu kiga chako vakutenda udamanye wavu, ukant'he niyo waudula hale, ni vedi kwa weye kwingila ko ugima hwiina mkono, hegu kiga, kujink'ha kunda ne mikono yose miidi, hegu viga vose viidi niyo waduulwa kwo moto wa ulo na ulo."},{"book":"Matayo","chapter":"18","verse":"9","text":"Naho sizo dyako dinakutenda unde Mwavu, ding'ole, niyo wadiduula. Ni vedi kwa weye kwingila kwo ugima na ziso dimwenga, kujink'ha kunda na meso yose maidi niyo wadulwa kwo moto houkuzima wa ulo na ulo."},{"book":"Matayo","chapter":"18","verse":"10","text":"“Msinyise mse kumbela yeyose mwa wadodo awa, kwaviya nawagambilani, watumigwa wawe uko kulanga we hameso ya Tate uko kulanga."},{"book":"Matayo","chapter":"18","verse":"11","text":"Kwaviya Mwana Mnt'hu keza kukombola kiya chagile."},{"book":"Matayo","chapter":"18","verse":"12","text":"“Mwafanyanya vihi, uneva mnt'hu mta magoto gana, niyo dimwenga mwa ayo dyaga naatende vivihi? Naayaleke yadya mlongo kanda na kanda mwo lugulu, no kugenda kudizungula diya digoto dimwenga dyagile."},{"book":"Matayo","chapter":"18","verse":"13","text":"Naho anadiona nawagambilani ikindedi, na ande na kinyemi kikulu kujink'ha yadya milongo kanda na kanda heyagile."},{"book":"Matayo","chapter":"18","verse":"14","text":"Enga iivo Tati yenyu ekulanga, hakuunga yumwenga mwa wadodo awa age."},{"book":"Matayo","chapter":"18","verse":"15","text":"“Mnt'hu akuunga anakutendele wiihi, mwiitile niyo wakumlagisa uwavu wakwe. Mna utende ivo kwa kinyele, nyuweenye waidi du, anakwiva nivedi, kumpata umiao."},{"book":"Matayo","chapter":"18","verse":"16","text":"Mna hanakwivile kaguhe mnt'hu mtuhu yumwenga hegu waidi, vileke dia dikuunga dinalongwe mwakwe dimanyike kwa want'hu waidi hegu watatu."},{"book":"Matayo","chapter":"18","verse":"17","text":"Uneva anawalemela ao nao mwitangile kwe fyo dya wahuwila wa Kilisito, analemela kwe fyo dya wahuwila wa Kilisito kose, uyo umtende enga mnt'hu he mmanyize Mnungu hegu du uone enga mgwila kodi."},{"book":"Matayo","chapter":"18","verse":"18","text":"“Nawagambilani kindedi, dyodyose mkuunga mdivugale he isi nedinde divugalwa kwe mbingu, diya mkuunga mdikomole he isi nedinde dikomwolwa kwe mbingu."},{"book":"Matayo","chapter":"18","verse":"19","text":"Naho nawagambilani uneva waidi wenyu wanaivana mwe isi, kwa mbuli yoyose wakuunga wanalombeze neniidamanye kwe dizina dya Tate ekulanga."},{"book":"Matayo","chapter":"18","verse":"20","text":"Kwaviya aho wakudugana waidi hegu watatu mwedizina dyangu, name nihamwenga nawo.”"},{"book":"Matayo","chapter":"18","verse":"21","text":"Petulo niyo amwitila Zumbe, niyo amuuza, “Mnt'hu anitendele wavu kengahi name nimlekele? Anitendele malavo mfungate?”"},{"book":"Matayo","chapter":"18","verse":"22","text":"Yesu niyo amhitula kugamba, “Hiyo malavo mfugate du, mna malavo milongo mfugate malavo mfungate."},{"book":"Matayo","chapter":"18","verse":"23","text":"Kwaviya Useuta wa kulanga ukeiga na mnt'hu yumwenga aungaga kumanya ivo wadamanye awatumwa wakwe."},{"book":"Matayo","chapter":"18","verse":"24","text":"Aho wakakonga kugambilana, egalagwa mnt'hu yumwanga andaga akadaiwa ni yudya zumbe zabulaga talant'ha milongo magana mlongo."},{"book":"Matayo","chapter":"18","verse":"25","text":"Kwa mtumwa aswesaga cho kuliha, zumbe aungaga mtumwa atagigwe, yehe mwenye, mkaziwe awanawe, na vose viya wandaga navo vileke alihe dideni."},{"book":"Matayo","chapter":"18","verse":"26","text":"Yudya mtumwa niyo amgweela akamfikila madi akagamba, ‘Nionele mbazi ludodo, no hulihe kila kint'hu!’"},{"book":"Matayo","chapter":"18","verse":"27","text":"Yudya zumbe ywo mtumwa niyo aona mbazi, niyo amuusila dideni dyakwe no amleka aite."},{"book":"Matayo","chapter":"18","verse":"28","text":"“Mna umwo yudya mtumwa akaita kuse, niyo amuona mtumwa miyawe naakamdai dinali gana, niyo amgwila akamgamba, ‘Nilihe kila kiya hwink'hile!’"},{"book":"Matayo","chapter":"18","verse":"29","text":"Yudya mtumwa miyawe niyo amfikila madi, akamwiila mbazi, ‘Niyonele mbazi, nohulihe dideni dyako!’"},{"book":"Matayo","chapter":"18","verse":"30","text":"Mna yehe niyo alemela, niyo amgwila no kumdula kwedivugailo, mpaka ande kuliha idideni."},{"book":"Matayo","chapter":"18","verse":"31","text":"Awatumwa watuhu weze wayaone yose yadya yalaile nawaona usungu, niyo waita kwa zumbe nokumgambila yose yalaile."},{"book":"Matayo","chapter":"18","verse":"32","text":"Niyo zumbe amwitanga yudya mndima kwe nyumba nokumgamba, ‘Weye mndima wiihile, nokunilombeza name niyo nakulekela yose yadya nehakutigiza, uguhile kwangu,"},{"book":"Matayo","chapter":"18","verse":"33","text":"We nawe hudahile kumwonela mbazi mndima miyao enga viya miye huonele mbazi?’"},{"book":"Matayo","chapter":"18","verse":"34","text":"Kwa maya zumbe dyakwe naye niyo amhitukila nakumgela kwedivugailo alumizwe haheina kulekelwa, vikungwa alihe vose viya akudaiwa.”"},{"book":"Matayo","chapter":"18","verse":"35","text":"“Ivi nivo Tate ekulanga, akuunga amtende yeyose mwa nyuwe hakudaha kuwausila madeni wanduguze kwa mbazi kulawa momoyo wakwe.”"}]}