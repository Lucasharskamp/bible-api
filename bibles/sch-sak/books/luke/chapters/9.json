{"data":[{"book":"Luke","chapter":"9","verse":"1","text":"Jisua'n ruoisi sômleinik ngei hah a koibûma, an kôma, ramkhori rujûlpai theina le natnangei mindam theinangei le rachamneina a pêk ngeia."},{"book":"Luke","chapter":"9","verse":"2","text":"Male chu, Pathien Rêngram thurchi misîr rang le damloingei mindam rangin a tîrsuok ngei zoia."},{"book":"Luke","chapter":"9","verse":"3","text":"Hanchu, an kôma, “Khuolchaina rangin ite chôi no roi, sunrol mo, cholite mo, sum mo, bu mo, kancholi insak mo,” a tipe ngeia."},{"book":"Luke","chapter":"9","verse":"4","text":"“Nangni an lei modômna ina han, om tit ungla, ma khopui nin mâk nôk mâka chu."},{"book":"Luke","chapter":"9","verse":"5","text":"9:5: Luk 10:4-11Mi'n nangni an lei modôm nônchu, anni rilnân nin kea pildi hah khôngpai roi.”"},{"book":"Luke","chapter":"9","verse":"6","text":"Hanchu rouisingei an sea, muntina thurchisa misîrin khuotina an chaia, damloingei an mindam tir zoi."},{"book":"Luke","chapter":"9","verse":"7","text":"Hanchu Galilee rama roijêkpu, Herod'n neinun omtie ngei a rieta anîn chu a mulung a jînga, senkhatin Baptispu John kêng a ring nôk an tipe sikin,"},{"book":"Luke","chapter":"9","verse":"8","text":"Senkhatin Elijah kêng a juong inlâr nôk zoi, an ti, senkhatin tienlâia dêipu tumakhat kêng a ring nôk zoi an tia."},{"book":"Luke","chapter":"9","verse":"9","text":"Herod'n John lu laka ka tan zoia, hi ang taka thurchi ki riet hih tumo ai ni? tiin Jisua mu rangin a nuoma."},{"book":"Luke","chapter":"9","verse":"10","text":"Hanchu, tîrton sômleinik ngei an hongkîr nôkin chu an sin va tho Jisua an rila. Hanchu, a kôm a tuong ngeia, Bethsaida khopuia atheiin a sepui ngei zoi."},{"book":"Luke","chapter":"9","verse":"11","text":"Mipuiin an rietin chu an jûia. A modôm ngeia, Pathien Rêngram thurchi a misîr pe ngeia, mindam anâng ngei kai chu a mindam ngeia."},{"book":"Luke","chapter":"9","verse":"12","text":"Hanchu, kholoi ahong nîn chu, ruoisi sômleinik ngei an honga, a kôma, “Mipui ngei hih min se ngei ta roh, khopui sûnga le akôlrevêla bu le riamun an man theina rangin, ei omna lak mun inthim kêng ani” an tia."},{"book":"Luke","chapter":"9","verse":"13","text":"Ania Jisua'n an kôma, “Nangnin sâkruo pêk ngei roi” a tipe ngeia. “Annin, vâipôl tâp rangnga le nga inik mang kêng kin nei."},{"book":"Luke","chapter":"9","verse":"14","text":"Hi dôra pasal isâng rangnga sâk rang hih a rochôk rangin kin se rang mini?” tiin an thuona. Hanchu, Jisua'n a ruoisingei kôma, “Mipui hi sômranga ngân abukin min sung ngei roi,” a tia."},{"book":"Luke","chapter":"9","verse":"15","text":"Hanchu, a ruoisingeiin a he bê angin mipui ngei hah an minsung ngeia."},{"book":"Luke","chapter":"9","verse":"16","text":"Hanchu, Jisua'n vâipôl rangnga le nga inik hah a lâka, invân tieng a tanga, Pathien kôm râisânchong a rila, a khoia, hanchu mipui ngei sem rangin a ruoisingei a pêka."},{"book":"Luke","chapter":"9","verse":"17","text":"Hanchu, anrêngin an khop dodôrin an sâk suonûkin, an sâk minieng, tâidôn sômleinik ruoisingeiin an rût minsip ani."},{"book":"Luke","chapter":"9","verse":"18","text":"Sûnkhat chu, Jisua'n atheiin chubai a thoa, a ruoisingei an honga, an kôma, “Mipuingeiin tumo min ti ngâi?” tiin a rekela."},{"book":"Luke","chapter":"9","verse":"19","text":"9:19: Mat 14:1,2; Mk 6:14,15; Luk 9:7,8 “Senkhatin, ‘Baptispu John’ senkhatin ‘Elijah,’ senkhatin tienlâia dêipu tumakhat, a juong nôk nang an ti ngâi,” tiin an thuona."},{"book":"Luke","chapter":"9","verse":"20","text":"9:20: Joh 6:68,69 Hanchu, “nangnin te tumo minin ti?” tiin a rekel ngeia. Peter'n, “Messiah Pathien na ni” tiin a thuona."},{"book":"Luke","chapter":"9","verse":"21","text":"Hanchu, Jisua'n hi chong hih tute kôma misîr tet loi rangin chong a be ngeia."},{"book":"Luke","chapter":"9","verse":"22","text":"An kôma, “Miriem Nâipasal hi upangei, Ochaisingei, Balam minchupungeiin hengpai an ta, dengmanthei ok an tih. That an ta, ania, sûnthum suole chu a ringin inthoi nôk a tih,” a tia."},{"book":"Luke","chapter":"9","verse":"23","text":"9:23: Mat 10:38; Luk 14:27 Hanchu an rênga kôma, “Tutu, ni jûi a nuoma anîn chu ama in mingilin, anîngtin a khros ruputin ni jûi rese."},{"book":"Luke","chapter":"9","verse":"24","text":"9:24: Mat 10:39; Luk 17:33; Joh 12:25Tutu, a ringna minjôk a nuom kaiin chu machân a ta, ania, keima sika a ringna machân kaiin ring an tih."},{"book":"Luke","chapter":"9","verse":"25","text":"Mîn rammuol hih apumin nei senla, a theiin inmangin mo, machânin mo om ta senla ata rangin imo ânlap!"},{"book":"Luke","chapter":"9","verse":"26","text":"Mîn keima le ka thurchi inzakpui chu, Miriem Nâipasal khomin, a roiipuina leh Pa roiinpuina leh vântîrton inthieng ngei leh a juong tikin inzakpui a tih."},{"book":"Luke","chapter":"9","verse":"27","text":"Hitaka senkhat ngei hin Pathien rêngram an mu mâka chu thi noni ngei iti riettit roi” a tia."},{"book":"Luke","chapter":"9","verse":"28","text":"Hi chong a misîr zoia, hapta khat suole chu, Jisua'n Peter, John le Jacob ngei hah muol chunga chubai tho rangin a tuong ngeia."},{"book":"Luke","chapter":"9","verse":"29","text":"Hanchu, chubai a tho lâitakin a mâi ânthûla, a mêl le a puonsilngei khom avâr intêrrakin a oma."},{"book":"Luke","chapter":"9","verse":"30","text":"Harenghan mi inik an juong oma, an chongpuia, Moses le Elijah an ni."},{"book":"Luke","chapter":"9","verse":"31","text":"Invân roiinpuinân an juong inlâra, Pathien bôkna len ranga, Jerusalema Jisua thi rang tie an misîra."},{"book":"Luke","chapter":"9","verse":"32","text":"Peter le a champui ngei chu an inphara, an inthoiin chu Jisua roiinpuina le a kôma mi inik inding ngei an mua."},{"book":"Luke","chapter":"9","verse":"33","text":"Mingei han Jisua an mak rangtôn chu, Peter'n a kôma, “Hitaka om hi eita rangin asa, puon in inthum nata rang inkhat, Moses rang inkhat le Elijah rang inkhat sin kin tih” a tia. (ha a chong ti hah asadimin riet minthâr mak)"},{"book":"Luke","chapter":"9","verse":"34","text":"A la chong lâitakin sûmin a juong minlia, an chunga sûmin a juong mukhûn chu ruoisingeiin an chia."},{"book":"Luke","chapter":"9","verse":"35","text":"9:35: Isa 42:1; Mat 3:17; 12:18; Mk 1:11; Luk 3:22 Sûm renga rôlin, “Ama hih ka Nâipasal ka thangsuok chu ani, a chong rangâi roi” a tia."},{"book":"Luke","chapter":"9","verse":"36","text":"Rôl amongin chu, Jisua vai a om zoia. ruoisingei han an neinun mu tute ril loiin an ip tita."},{"book":"Luke","chapter":"9","verse":"37","text":"Anangtûka Jisua le ruoisi inthum ngei hah muol chung renga an juong chumin chu mipui tamtak ngeiin an lei dona."},{"book":"Luke","chapter":"9","verse":"38","text":"Hanchu, mipuingei lâia mi inkhatin, “Minchupu, ka nâipasal, ke neisun hi en ta,” tia ngênin ân-ieka."},{"book":"Luke","chapter":"9","verse":"39","text":"“Ramkhorin a sûra, a minleta, a cherhuon asuoka, a minna, inningloiin a min ieka, a vôr raka darnân a min se ngâia."},{"book":"Luke","chapter":"9","verse":"40","text":"A rujûlpai rangin nu ruoisingei ke ngên ngei lakin thei mak ngeia” a tia."},{"book":"Luke","chapter":"9","verse":"41","text":"Jisua'n, “Iemna neiloi le mi puoloingei o! Iten sôt mo nin kôma omin nangni ko donsûi ranga? Na nâipasal hah hin hong tuong roh” a tia."},{"book":"Luke","chapter":"9","verse":"42","text":"Hanchu nâipang hah a hongin chu, ramkhori han a nîka pila inngil rakin a vôra. Jisua'n ramkhori hah chong a pêka, nâipang hah a mindama, a pa kôma a pêk zoi."},{"book":"Luke","chapter":"9","verse":"43","text":"Pathien sinthotheina roiinpui hah mipui ngei murdi'n an kamâm ok ani."},{"book":"Luke","chapter":"9","verse":"44","text":"“Nangni ki ril rang hih mingil no roi, Miriem Nâipasal hih miriemngei kôma ipêk nîng a tih” a tia."},{"book":"Luke","chapter":"9","verse":"45","text":"Ania, ruoisingei lakin ai ti omtie hah rietthei mak ngeia. An riet thei loina ranga chong inthup ania, ama laka an chi sikin rekel ngam mak ngeia."},{"book":"Luke","chapter":"9","verse":"46","text":"Hanchu, ruoisingei han ei lâia tumo a lien rang tak tiin inkhalna an neia."},{"book":"Luke","chapter":"9","verse":"47","text":"Jisua'n an mindonna a rieta, nâipangte a kaia, a kôla a mindinga."},{"book":"Luke","chapter":"9","verse":"48","text":"9:48: Mat 10:40; Luk 10:16; Joh 13:20 An kôma, “Tutu, hi nâipangte ki riminga modôm chu, keima ni modôm ani; tutu keima ni modôm chu ni tîrpu modôm ani. Nin lâia a chintak hi a lientak ani,” a tipe ngeia."},{"book":"Luke","chapter":"9","verse":"49","text":"John'n, “Minchupu, mi inkhatin ni rimingin, ramkhori a rujûlpaia, ei pâla mi ani loi sikin, kan khap” a tia."},{"book":"Luke","chapter":"9","verse":"50","text":"Jisua'n a kôma le adangngei kôma, “Khap no roi nangni chakal loi chu nin tienga kop ani” a tipe ngeia."},{"book":"Luke","chapter":"9","verse":"51","text":"Jisua invâna a kal rang ni a hong nâia anîn chu, Jerusalema se rangin a mulungin a bôka, a se kelen zoi."},{"book":"Luke","chapter":"9","verse":"52","text":"A motona thangthei a tîra, ata ranga neinuntin lei cherêl rangin Samari khuo inkhata an lûta."},{"book":"Luke","chapter":"9","verse":"53","text":"Ania, Jerusalema se anni iti an rietminthâr sikin lei modôm mak ngeia."},{"book":"Luke","chapter":"9","verse":"54","text":"9:54: 2 Rêng 1:9-16 Hanchu, ruoisi Jacob le John'n an rietin chu a kôma, “Pumapa, anni ngei minmangna rangin Elijah angin invân renga mei koisumna rangin mini nuom mo?”9:54: Miziek senkhatngei chu an bôk Elijah a tho angin. an tia."},{"book":"Luke","chapter":"9","verse":"55","text":"9:55: miziek senkhatngeiin an bôk “kho anga ratha ta mo nin ni nangnin riet mak chei; asikchu Miriem Nâpasal chu munisi ringna minboi ranga juong nimaka; ania sanminring ranga juong kêng ani,” a tia. Jisua an tieng ânheia, a ngo ngeia."},{"book":"Luke","chapter":"9","verse":"56","text":"Male Jisua le a ruoisingei chu khuo danga an se zoi."},{"book":"Luke","chapter":"9","verse":"57","text":"Hanchu, lampuia an lôn lâiin, mi inkhatin Jisua kôma, “Na sêna muntina nang jûi ki tih” a tia."},{"book":"Luke","chapter":"9","verse":"58","text":"Jisua'n a kôma, “Sialngei'n kuo an dôna, vangeiin rubu an dôna, ania, Miriem Nâipasal chu a lu minngamna rang luo mun dôn mak” a tipea."},{"book":"Luke","chapter":"9","verse":"59","text":"Hanchu midang kôma, “Ni jûi roh” a tipea. Ania ha mi han, “Pumapa, sêng ka ta, ka pa la phûm bak ki tih,” a tia."},{"book":"Luke","chapter":"9","verse":"60","text":"Jisua'n a kôma, “A thi ngeiin an mithi champui ngei phûm rese ngei, nang chu sênla, Pathien Rêngram thurchi va misîr roh” a tia."},{"book":"Luke","chapter":"9","verse":"61","text":"9:61: 1 Rêng 19:20 Mi dangin a kôma, “Pumapa, nang jûi ki tih, ania, ki inmingei chong hoiin ni manthân bak roh” a tia."},{"book":"Luke","chapter":"9","verse":"62","text":"Hanchu Jisua'n a kôma, “Tutu, âl kaina taka kut bânga, nûk tienga en chu, Pathien Rêngrama ranga mi nithei mak” a tipea."}]}