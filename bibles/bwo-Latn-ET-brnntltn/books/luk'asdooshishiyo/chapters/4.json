{"data":[{"book":"Luk'as Dooshishiyo","chapter":"4","verse":"1","text":"Iyesus S'ayin shayiron s'eengutsat Yordanos fokotse aanat b́weyi, maniyere hakon S'ayin Shayiron jisheyat woruwo maants k'azbíami."},{"book":"Luk'as Dooshishiyo","chapter":"4","verse":"2","text":"Manoke hab́ aawosh diyablos bín b́fadfera b́ teshi, aawmanotsitse eegor b́ marawotse b́ s'uwi aawatse k'ak'b́wtsi."},{"book":"Luk'as Dooshishiyo","chapter":"4","verse":"3","text":"Diabloswere Iyesusi «Ik'o naay neena wotiyal aab shúts han mish wotowe err azazowe!» bíet."},{"book":"Luk'as Dooshishiyo","chapter":"4","verse":"4","text":"Iyesuswere «Asho mish mec'ron beeratse ett guut'ere» ett bísh bí aani."},{"book":"Luk'as Dooshishiyo","chapter":"4","verse":"5","text":"Maniyehakon diyabilos Iyesun dambaan tuuts beyokok kishdk't dats jik'atse beyiru naash jamwotsi iknun kitsb́k'ri."},{"book":"Luk'as Dooshishiyo","chapter":"4","verse":"6","text":"«Mangts al jamannat mang jamon neesh imetwe, jaman taash imek b́wottsotse t shuntsosh imo falfe,"},{"book":"Luk'as Dooshishiyo","chapter":"4","verse":"7","text":"Mansh nee taash n sagadiyal jaman nik wotitwe,» bí et."},{"book":"Luk'as Dooshishiyo","chapter":"4","verse":"8","text":"Iyesuswere, «N doonzi Izar Izewer s'uzsh sagadowe! B́ s'uznowere Ik'iwe, ett guut'ere» et bísh bí aani."},{"book":"Luk'as Dooshishiyo","chapter":"4","verse":"9","text":"Maniyehakon Diyablos Iyesusi Iyerusalem maants dek' bí'ami, Ik' maa tookats kede'́er b́ ned'itwok'o k'alt hank'o bísh bí et, «Arikon nee Ik'o naay neena wotiyal, aab hanatse dashan t'olar ood'e,"},{"book":"Luk'as Dooshishiyo","chapter":"4","verse":"10","text":"4:10 Dub. 91:11  ‹Neen bokotetwok'o b́melakiyo azazitwe,"},{"book":"Luk'as Dooshishiyo","chapter":"4","verse":"11","text":"4:11 Dub. 91:12  N tufonowere shútso b́jod'awok'o, bokishon te'úde neen oriy dek'etúne.› ett guut'ere» bí et."},{"book":"Luk'as Dooshishiyo","chapter":"4","verse":"12","text":"4:12 Iwi. 6:16  Iyesuswere, «‹N Ik'o doonzone fadk'aye› et guut'ere,» ett bí aani."},{"book":"Luk'as Dooshishiyo","chapter":"4","verse":"13","text":"Diyblos Iyesusi fado bí ishiyehakon manorish bín k'azk'rat bíami."},{"book":"Luk'as Dooshishiyo","chapter":"4","verse":"14","text":"Iyesuswere S'ayn shayiri angon s'eenwtsat Gelil maants k'az bí'aani, b́ shúútsi eenonwere b́ gúúratse fa'a dats jamwotsatse shiye b́wutsi."},{"book":"Luk'as Dooshishiyo","chapter":"4","verse":"15","text":"Ayhudiwots Ik' k'oni mootse boon b́ danifoni, únetswotswere b́ daniy manatse tuutson bín bo údi."},{"book":"Luk'as Dooshishiyo","chapter":"4","verse":"16","text":"Maniyere il Iyesus b́ eents datsats Nazret maants bíami, b́ k'alfok'owere sanbati aawon ayhudiwots Ik' k'oni moots b́ kindi, nababosho b́tuwi,"},{"book":"Luk'as Dooshishiyo","chapter":"4","verse":"17","text":"Nebiyo Isayas mas'aafo bísh imeyi, mas'afmano b́ jargtsok'on, hank'o ett guut'etso beewoko daatsb́dek'i,"},{"book":"Luk'as Dooshishiyo","chapter":"4","verse":"18","text":"«Doonzo shayiri S'ayno ti atse b́faoni,"},{"book":"Luk'as Dooshishiyo","chapter":"4","verse":"19","text":"Mank'o doonzo ash jamo bín b́kashitwo"},{"book":"Luk'as Dooshishiyo","chapter":"4","verse":"20","text":"Iyesuswe mas'aafo k'oddekt ayhudiwots Ik' k'oni mootse wosheyirwosh imk'rat be b́wtsi, ayhudiwots Ik' k'oni mootse fa'a jamo b́maand aanat t'iwints dek't bín s'iilo dek't botuwi."},{"book":"Luk'as Dooshishiyo","chapter":"4","verse":"21","text":"Bíwere «Hamb! and nababere it shishts S'ayn mas'afatsi aap'o s'een wutsere» bí eti."},{"book":"Luk'as Dooshishiyo","chapter":"4","verse":"22","text":"B́ jangosh jamwotswere sheenga bo keewfo, b́ keewiru s'aaton s'eents keewmaanatse tuutson adt «Han Yosef naayiyoshna?» bo et."},{"book":"Luk'as Dooshishiyo","chapter":"4","verse":"23","text":"Iyesuswere boosh hank'o bí et, «Nee hakimiyono, aab n tooko kashiwe, etirwo jewron keewetso tiats it keewituwok'o danfee, mank'o ‹K'frnahomn k'alrne boere noshishts jamo, hanoke ndatsatse k'alwe› etetute tasha."},{"book":"Luk'as Dooshishiyo","chapter":"4","verse":"24","text":"4:24 Yoh. 4:44  Arikoniye itsh tkeewiri, nebiyiyo b́ dats ashuwotsoke mangrakee."},{"book":"Luk'as Dooshishiyo","chapter":"4","verse":"25","text":"«K'ewere ariko itsh keewna, Nebiyo Eliyas dúr keez natonat shirt shashosh awusho bútso b́k'aztsotse dats jamatse k'ak'o kup'atni b́ teshi, Manoor Isra'el datsatse bo kenih k'irts mááts ayuwots fa'ano botesh."},{"book":"Luk'as Dooshishiyo","chapter":"4","verse":"26","text":"Eliyasmó, Sidon datson Serap'ta eteets galutse fa'a bkenih k'irts mááts iku s'uzoka wosheyi bako k'osho konokor wosheratse."},{"book":"Luk'as Dooshishiyo","chapter":"4","verse":"27","text":"4:27 2 Naash. 5:1-14  Mank'o nebiyiyo Elsa'a dúr ay een shod detstswots Isra'el datsatse fa'ano botesh, ernmó Soryi datstso N'imaniye okoon boyitse iko dab s'ayinatse.»"},{"book":"Luk'as Dooshishiyo","chapter":"4","verse":"28","text":"Ayhudiyots Ik' k'oni mootsno fa'awotsitse jamwots han boshishtsok'on ayidek' bofayi."},{"book":"Luk'as Dooshishiyo","chapter":"4","verse":"29","text":"Tuutnwere Iyesusi geetsdek't kitoniyere ur kish bok'ri, gohots gfnide'e juk'rosh bokitu biageets gohi gúúrats dek'bokeshi."},{"book":"Luk'as Dooshishiyo","chapter":"4","verse":"30","text":"Bímó bodagotse beshat k'az bíami."},{"book":"Luk'as Dooshishiyo","chapter":"4","verse":"31","text":"Maniyere il, Iyesus Galil datsatse fa'a kitu K'frnahom maants bíam, manokno ash asho sanbati aawon b́ daniyfoni."},{"book":"Luk'as Dooshishiyo","chapter":"4","verse":"32","text":"4:32 Mat. 7:28-29  B́ keewiru keewonúwere alon s'eenk b́wottsotse jamwots b́ daniyatse tuutson ada bo adfo botesh."},{"book":"Luk'as Dooshishiyo","chapter":"4","verse":"33","text":"Manokno ayhudiyots Ik' k'oni mootse kim shayiron s'eents asho fa'e b́tesh, bíwere k'aari eenon hank'o etni b́ kuh."},{"book":"Luk'as Dooshishiyo","chapter":"4","verse":"34","text":"«Nazrettso Iyesuso aage! Nee nooke eeg kis'e n detsi? Noon t'afiyosh wafi? Nee koni nwoto taa danfee, nee Ik'oko S'ayino neene.»"},{"book":"Luk'as Dooshishiyo","chapter":"4","verse":"35","text":"Iyesuswere kim shayirmansh, «S'k err bíatsotse keye!» ett b́ fay, Kim shayirmanwere ash jami shinatse ashman dikdek't eegor bín b́k'alrawon k'az b́keshi."},{"book":"Luk'as Dooshishiyo","chapter":"4","verse":"36","text":"Jamwots adt bo atsatseyosh, «Han aak'o aap'e? Kim shayironowere alonat angnon b́ azaziri, boowere bísh aleyat bo keshiri,» boatsatsewosh bo etfera botesh."},{"book":"Luk'as Dooshishiyo","chapter":"4","verse":"37","text":"Iyesus shútsonwere gúúrmanoki dats jamwotsatse shisheye b́wutsi."},{"book":"Luk'as Dooshishiyo","chapter":"4","verse":"38","text":"Iyesuswere ayhudiyots Ik' k'oni mootse kesht Simon moo maants k'azbíami. Manokno Sim'on awu ay dek'at bi atso k'es't bí'ere shodat bk'eyir, mansh bin b́kashitwok'o Iyesusi bok'oni."},{"book":"Luk'as Dooshishiyo","chapter":"4","verse":"39","text":"Iyesuswere bmandan t'int́ bganok need'dek't biatsi weshman b́ fakshitwok'o bí hadi, bi atsi k'es'manwere fakshb́k'r, manooro tuwat boon ibiyo dekbtwi."},{"book":"Luk'as Dooshishiyo","chapter":"4","verse":"40","text":"Aawu bkindor ash ashuwots ayi naari shodon boshirotse deshets shodets jamwotsi Iyesus maants dek' bowaa, bí were ik ikon boats kisho gedt b́ kashiyi."},{"book":"Luk'as Dooshishiyo","chapter":"4","verse":"41","text":"Foerawwotswere «Nee Ik'o naay neene!» et fetst kuhefetst ay ashuwotsi faksht bokeshi, bíwere Mesihiyo b́ woto dandek'rno bo tesh."},{"book":"Luk'as Dooshishiyo","chapter":"4","verse":"42","text":"Datso gatsb́wtstsok'on Iyesus manoke kesht ash aaloke dats baashok k'azbiam, ash ashuwotswere bín geyokna bo tesh, daats bodek'tsok'ono «Noon k'ay amk'aye» ett bok'oni."},{"book":"Luk'as Dooshishiyo","chapter":"4","verse":"43","text":"Bímó «Taa twoshe hansh b́ wottsotse k'osh kitwotsits amr Ik'i mengst doo shish keewo taan geyife,» bí eti."},{"book":"Luk'as Dooshishiyo","chapter":"4","verse":"44","text":"Mansha Yhudn fa'a ayhudiyots Ik' k'oni maa jamwotsitse gúúrat b́ nabfoni."}]}