{"data":[{"book":"కీర్తన","chapter":"29","verse":"1","text":"బలవంతులారా, యెహోవాకు మహిమ, ప్రభావం ఉన్నాయని గుర్తించండి!"},{"book":"కీర్తన","chapter":"29","verse":"2","text":"యెహోవా నామానికి ఉన్న అర్హతనుబట్టి ఆయనకు మహిమ ఉందని గుర్తించండి. ఆయన మహిమకు తగిన వస్త్రాలు ధరించి ఆయనను ఆరాధించండి."},{"book":"కీర్తన","chapter":"29","verse":"3","text":"యెహోవా స్వరం జలాలపై వినిపిస్తూ ఉంది. మహిమగల దేవుడు ఉరుముతున్నాడు. అనేక జలాలపై యెహోవా ఉరుముతున్నాడు."},{"book":"కీర్తన","chapter":"29","verse":"4","text":"యెహోవా స్వరం బలమైనది, యెహోవా స్వరం ప్రభావం గలది."},{"book":"కీర్తన","chapter":"29","verse":"5","text":"యెహోవా స్వరం దేవదారు వృక్షాలను విరిచి వేస్తుంది. యెహోవా లెబానోను దేవదారు వృక్షాలను ముక్కలుగా విరిచేస్తాడు."},{"book":"కీర్తన","chapter":"29","verse":"6","text":"ఆయన లెబానోనును దూడలా గంతులు వేయిస్తాడు. ఆయన షిర్యోనును దున్నపెయ్యలాగా చేస్తాడు."},{"book":"కీర్తన","chapter":"29","verse":"7","text":"యెహోవా స్వరం అగ్నిజ్వాలల్లాగా దాడి చేస్తుంది."},{"book":"కీర్తన","chapter":"29","verse":"8","text":"యెహోవా స్వరం అరణ్యాన్ని కదిలిస్తుంది. యెహోవా కాదేషు అరణ్యాన్ని కదిలిస్తాడు."},{"book":"కీర్తన","chapter":"29","verse":"9","text":"యెహోవా స్వరం ఆడ జింకలు ఈనేలా చేస్తుంది. అది అడవి బోడి అయిపోయేలా చేస్తుంది. కాని ఆయన ఆలయంలో ఉన్న వాళ్ళందరూ “మహిమ!” అంటారు."},{"book":"కీర్తన","chapter":"29","verse":"10","text":"యెహోవా ప్రళయ జలాలపై సింహాసనం వేసుకుని కూర్చున్నాడు. శాశ్వతంగా యెహోవా రాజుగా కూర్చున్నాడు."},{"book":"కీర్తన","chapter":"29","verse":"11","text":"యెహోవా తన ప్రజలకు బలం ఇస్తాడు, యెహోవా తన ప్రజలకు శాంతిని ఆశీర్వాదంగా ఇస్తాడు."}]}