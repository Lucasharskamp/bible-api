{"data":[{"book":"Daniel","chapter":"5","verse":"1","text":"Koning Belsjassar richtte eens een groot feestmaal aan voor duizend man van zijn hof. Toen Belsjassar ten aanschouwen van die duizend man zich aan de wijn had bedronken,"},{"book":"Daniel","chapter":"5","verse":"2","text":"beval hij in zijn roes, de gouden en zilveren vaten te halen, die zijn vader Nabukodonosor uit de tempel van Jerusalem had weggenomen, daar de koning met zijn hof, zijn vrouwen en bijvrouwen, daaruit wilde drinken."},{"book":"Daniel","chapter":"5","verse":"3","text":"Men bracht dus de gouden en zilveren tempelvaten, die uit het huis van God in Jerusalem waren weggeroofd; en de koning met zijn hof, zijn vrouwen en bijvrouwen, dronken eruit."},{"book":"Daniel","chapter":"5","verse":"4","text":"En onder het drinken van de wijn verheerlijkten ze hun goden van goud en zilver, koper en ijzer, hout en steen."},{"book":"Daniel","chapter":"5","verse":"5","text":"Maar eensklaps kwamen er vingers van een mensenhand te voorschijn, en schreven iets op de gepleisterde muur van het koninklijk paleis, juist tegenover de lichtkroon, zodat de koning de schrijvende hand kon zien."},{"book":"Daniel","chapter":"5","verse":"6","text":"De koning verschoot van kleur en raakte helemaal onthutst; zijn lendespieren verslapten en zijn knieën knikten tegen elkander."},{"book":"Daniel","chapter":"5","verse":"7","text":"En de koning gilde het uit, dat men de waarzeggers, magiërs en sterrenwichelaars zou gaan halen, en dat men hun uit naam van den koning moest zeggen: Wie dit schrift lezen kan, en mij er de uitleg van geeft, zal met purper worden bekleed, met een gouden keten om zijn hals, en de derde heerser zijn in het rijk."},{"book":"Daniel","chapter":"5","verse":"8","text":"Maar ofschoon alle wijzen des konings verschenen, konden ze toch het schrift niet lezen, en den koning er geen uitleg van geven."},{"book":"Daniel","chapter":"5","verse":"9","text":"Koning Belsjassar werd bleek van angst en ontzetting, en ook zijn hof was ontsteld."},{"book":"Daniel","chapter":"5","verse":"10","text":"Op het gillen van koning en hof kwam de koningin de feestzaal binnen. En de koningin sprak: De koning leve voor eeuwig! Laat uw gedachten u niet verontrusten, en uw kleur niet verschieten."},{"book":"Daniel","chapter":"5","verse":"11","text":"Er is een man in uw rijk, die met de geest der heilige goden vervuld is, en in wien in de dagen van uw vader inzicht, scherpzinnigheid en haast goddelijke wijsheid werden gevonden. Koning Nabukodonosor, uw vader, heeft hem tot leider der zieners, waarzeggers, magiërs en sterrenwichelaars aangesteld;"},{"book":"Daniel","chapter":"5","verse":"12","text":"want de koning, uw vader, had in Daniël, dien de koning Beltsjassar genoemd had, een buitengewone geest gevonden, met kennis en inzicht in het verklaren van dromen, het oplossen van raadsels en het ontwarren van knopen. Laat dus Daniël ontbieden, en hij zal u de uitleg geven."},{"book":"Daniel","chapter":"5","verse":"13","text":"Toen dan Daniël voor den koning gebracht was, sprak de koning tot Daniël: Gij zijt dus Daniël, die tot de joodse ballingen behoort, welke mijn koninklijke vader uit Juda heeft overgebracht?"},{"book":"Daniel","chapter":"5","verse":"14","text":"Ik heb van u gehoord, dat de geest der goden op u rust, en dat er inzicht, scherpzinnigheid en buitengewone wijsheid in u worden gevonden."},{"book":"Daniel","chapter":"5","verse":"15","text":"Zo juist zijn de wijzen en waarzeggers voor mij gebracht, om dit schrift te lezen, en mij er de uitleg van te geven, maar ze konden de zaak niet verklaren."},{"book":"Daniel","chapter":"5","verse":"16","text":"Maar ik heb van u gehoord, dat gij raadsels kunt oplossen en knopen ontwarren. Welnu, zo gij in staat zijt, het schrift te lezen, en mij er de uitleg van geeft, zult ge met purper worden bekleed, met een gouden keten om uw hals, en zult ge de derde heerser zijn in het rijk."},{"book":"Daniel","chapter":"5","verse":"17","text":"Toen nam Daniël het woord, en sprak tot den koning: Houd uw geschenken, en geef uw gaven aan anderen. Ik zal zó wel het schrift voor den koning gaan lezen, en hem er de uitleg van geven."},{"book":"Daniel","chapter":"5","verse":"18","text":"De allerhoogste God, o koning, had uw vader Nabukodonosor koningschap en majesteit, glorie en luister verleend."},{"book":"Daniel","chapter":"5","verse":"19","text":"Voor de majesteit, die Hij hem gaf, beefden en sidderden alle volken, naties en tongen: wien hij wilde kon hij doden, en wien hij wilde schonk hij het leven; wien hij wilde hief hij omhoog, en wien hij wilde kon hij vernederen."},{"book":"Daniel","chapter":"5","verse":"20","text":"Maar toen zijn hart zich opblies van trots, en zijn geest zich tot hoogmoed verstompte, werd hij verdreven van den troon van zijn rijk, en van zijn glorie beroofd;"},{"book":"Daniel","chapter":"5","verse":"21","text":"hij werd uit de gemeenschap der mensen gestoten, en zijn hart werd gelijk aan dat van een dier; hij kreeg bij de wilde ezels een woonplaats, men gaf hem gras te eten als runderen, en zijn lichaam werd door de dauw uit de hemel bevochtigd, totdat hij erkende, dat de allerhoogste God de macht heeft over het rijk van de mensen, en daarover aanstelt wien Hij wil."},{"book":"Daniel","chapter":"5","verse":"22","text":"En gij Belsjassar, zijn zoon, ofschoon u dit alles bekend was, hebt uw hart niet vernederd,"},{"book":"Daniel","chapter":"5","verse":"23","text":"maar den Heer van de hemel getrotseerd; men heeft u de vaten van zijn tempel gebracht, en gij hebt er met uw hof, uw vrouwen en bijvrouwen, wijn uit gedronken; gij hebt goden verheerlijkt van zilver en goud, van koper en ijzer, van hout en van steen, die niet zien, niet horen, niet kennen; maar gij hebt den God niet vereerd, in wiens hand uw adem ligt en heel uw lot."},{"book":"Daniel","chapter":"5","verse":"24","text":"Daarom heeft Hij die hand gezonden, en dit schrift laten tekenen."},{"book":"Daniel","chapter":"5","verse":"25","text":"Dit is het, wat er getekend staat: Mene, tekel oeparsin."},{"book":"Daniel","chapter":"5","verse":"26","text":"En dit is de uitleg er van. Mene: “geteld” heeft God uw koningschap, en er een eind aan gemaakt."},{"book":"Daniel","chapter":"5","verse":"27","text":"Tekel: “gewogen” zijt gij op de weegschaal, maar gij zijt te licht bevonden."},{"book":"Daniel","chapter":"5","verse":"28","text":"Peres: “losgescheurd” is uw rijk, en aan de Meden en Perzen gegeven."},{"book":"Daniel","chapter":"5","verse":"29","text":"Toen werd Daniël op bevel van Belsjassar met purper bekleed, met een gouden keten om zijn hals, en werd hij uitgeroepen tot derde heerser in het rijk."},{"book":"Daniel","chapter":"5","verse":"30","text":"Maar in diezelfde nacht werd Belsjassar, de koning der Chaldeën, gedood;"},{"book":"Daniel","chapter":"5","verse":"31","text":"en Darius, de Mediër, nam het rijk in bezit, toen hij twee en zestig jaar oud was."}]}