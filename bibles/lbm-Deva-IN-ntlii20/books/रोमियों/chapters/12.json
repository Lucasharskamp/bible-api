{"data":[{"book":"रोमियों","chapter":"12","verse":"1","text":"येकोलायी हे भाऊवों अऊर बहिनों, मय परमेश्वर की दया याद दिलाय क बिनती करू हय कि अपनो शरीरों ख जीन्दो, अऊर पवित्र, अऊर परमेश्वर ख भातो हुयो बलिदान कर क् चढ़ावो। योच तुम्हरी सच्चो उपासना हय।"},{"book":"रोमियों","chapter":"12","verse":"2","text":"यो जगत को जसो मत बनो; पर तुम्हरो मन को नयो पन होय जान सी तुम्हरो चाल-चलन भी बदलतो जाये, जेकोसी तुम परमेश्वर की अच्छी, अऊर भावती, अऊर सिद्ध इच्छा अनुभव सी मालूम करतो रहो।"},{"book":"रोमियों","chapter":"12","verse":"3","text":"कहालीकि मय ऊ अनुग्रह को वजह जो मोख मिल्यो हय, तुम सी हर एक सी कहू हय कि जसो समझनो चाहिये ओको सी बढ़ क कोयी भी अपनो आप ख मत समझो; पर जसो परमेश्वर न हर एक ख विश्वास परिनाम को अनुसार बाट दियो हय, वसोच सुबुद्धी को संग अपनो आप ख समझो।"},{"book":"रोमियों","chapter":"12","verse":"4","text":"१२:४ १ कुरिन्थियों १२:१२कहालीकि जसी हमरो एक शरीर म बहुत सो अंग हंय, सब अंगों को एक जसो काम नहाय;"},{"book":"रोमियों","chapter":"12","verse":"5","text":"वसोच हम जो बहुत अंग रह्य क भी मसीह म एक शरीर हंय, अऊर हम एक दूसरों म, मिल्यो हुयो हय जसो एक शरीर म हय।"},{"book":"रोमियों","chapter":"12","verse":"6","text":"१२:६ १ कुरिन्थियों १२:४-११येकोलायी ऊ अनुग्रह को अनुसार जो हम्ख दियो गयो हय, अलग अलग तरह को वरदान मिल्यो हंय, त जेक सन्देश देन को दान मिल्यो होना, त ऊ विश्वास को अनुसार सन्देश दे;"},{"book":"रोमियों","chapter":"12","verse":"7","text":"यदि सेवा करन को दान मिल्यो होना, त सेवा म लग्यो रहे; यदि कोयी सिखावन वालो होना, त सिखावन म लग्यो रहे;"},{"book":"रोमियों","chapter":"12","verse":"8","text":"जो प्रोत्साहन देन वालो हो ऊ प्रोत्साहित करे जो दान देन उदारता सी दे; जो अगुवायी करन वालो हो ऊ लगन को संग अगुवायी करे, अऊर जसो दया दिखानो को दान हो, ऊ प्रसन्नता सी करे।"},{"book":"रोमियों","chapter":"12","verse":"9","text":"तुम्हरो प्रेम निष्कपट होना; बुरायी सी घृना करो; अऊर भलायी म लग्यो रहो।"},{"book":"रोमियों","chapter":"12","verse":"10","text":"भाईचारा को प्रेम सी एक दूसरों सी प्रेम करनो अऊर एक दूसरों को लायी आदर दिखावन को लायी उत्सुक होनो चाहिये।"},{"book":"रोमियों","chapter":"12","verse":"11","text":"कोशिश करन म आलसी नहीं होना; आत्मिक उत्साह म भरयो रहो; प्रभु की सेवा करत रहो।"},{"book":"रोमियों","chapter":"12","verse":"12","text":"आशा म खुशी रहो; कठिनायी म धिरज रखो; अऊर हर समय प्रार्थना म लग्यो रहो।"},{"book":"रोमियों","chapter":"12","verse":"13","text":"मसीह लोगों ख जो कुछ जरूरत होना ओको म उन्की मदत करो; अऊर मेहमानी करनो म सहभागी लग्यो रहो।"},{"book":"रोमियों","chapter":"12","verse":"14","text":"अपनो सतावन वालो ख आशीष देवो; आशीष हि देवो श्राप मत देवो।"},{"book":"रोमियों","chapter":"12","verse":"15","text":"खुशी मनावन वालो को संग खुशी मनावो, अऊर रोवन वालो को संग रोवो।"},{"book":"रोमियों","chapter":"12","verse":"16","text":"आपस म एक जसो मन रखो; अभिमानी नहीं हो, पर नम्रता सी संगति रखो; अपनो नजर म बुद्धिमान मत बनो।"},{"book":"रोमियों","chapter":"12","verse":"17","text":"बुरायी को बदला कोयी सी बुरायी मत करो; जो बाते सब लोगों को नजर म भली हंय, उनकी चिन्ता करतो रहो।"},{"book":"रोमियों","chapter":"12","verse":"18","text":"जहां तक बन सकय, सब आदमियों को संग मेल मिलाप रखो।"},{"book":"रोमियों","chapter":"12","verse":"19","text":"हे प्रियो, बदला मत लेवो, पर परमेश्वर को गुस्सा ख मौका देवो, कहालीकि शास्त्र म लिख्यो हय, “बदला लेनो मोरो काम आय, प्रभु कह्य हय मयच बदला देऊ।”"},{"book":"रोमियों","chapter":"12","verse":"20","text":"पर “यदि तोरो दुश्मन भूखो हय त ओख खाना खिलायजो, यदि प्यासो हय त ओख पानी पिलावो; कहालीकि असो करन सी खुद हि तोख शरमायेंन।”"},{"book":"रोमियों","chapter":"12","verse":"21","text":"बुरायी सी मत हारो, पर भलायी सी बुरायी ख जीत लेवो।"}]}