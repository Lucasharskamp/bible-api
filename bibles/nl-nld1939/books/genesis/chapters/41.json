{"data":[{"book":"Genesis","chapter":"41","verse":"1","text":"Twee jaren later had ook Farao een droom. Zie, hij stond aan de Nijl."},{"book":"Genesis","chapter":"41","verse":"2","text":"Daar klommen uit de Nijl zeven koeien omhoog, prachtig en vet, die in het oevergras gingen weiden."},{"book":"Genesis","chapter":"41","verse":"3","text":"Maar zie, daarna klommen zeven andere koeien uit de Nijl omhoog, lelijk en mager, die naast de eerste gingen staan aan de oever van de Nijl."},{"book":"Genesis","chapter":"41","verse":"4","text":"De lelijke en magere koeien slokten de zeven prachtige en vette koeien op. Toen ontwaakte Farao."},{"book":"Genesis","chapter":"41","verse":"5","text":"Hij sliep weer in, en droomde opnieuw. En zie, zeven aren schoten op uit één halm, zwaar en prachtig."},{"book":"Genesis","chapter":"41","verse":"6","text":"Maar daarna schoten zeven andere aren op, spichtig en door de oostenwind verschroeid."},{"book":"Genesis","chapter":"41","verse":"7","text":"En de spichtige aren slokten de dikke en volle op. Toen ontwaakte Farao, en merkte dat het een droom was geweest."},{"book":"Genesis","chapter":"41","verse":"8","text":"De volgende morgen was Farao erover verontrust. Hij ontbood alle geleerden en wijzen van Egypte, en verhaalde hun zijn droom. Maar er was niemand, die Farao uitleg kon geven."},{"book":"Genesis","chapter":"41","verse":"9","text":"Toen sprak de opperschenker tot Farao: Nu moet ik eerlijk mijn schuld bekennen."},{"book":"Genesis","chapter":"41","verse":"10","text":"Toen Farao indertijd vertoornd was op zijn dienaren, had hij mij en den hofbakker gevangen gezet in het huis van den overste van de lijfwacht."},{"book":"Genesis","chapter":"41","verse":"11","text":"Daar hadden wij in dezelfde nacht een droom; ieder van ons had een droom met eigen betekenis."},{"book":"Genesis","chapter":"41","verse":"12","text":"Nu was daar bij ons een hebreeuwse jongeman, een slaaf van den overste van de lijfwacht. We vertelden hem onze dromen, en hij legde ze voor ons uit, iedere droom met zijn eigen zin."},{"book":"Genesis","chapter":"41","verse":"13","text":"En zoals hij het ons had uitgelegd, is het gebeurd. Men heeft mij in mijn ambt hersteld, hem hing men op."},{"book":"Genesis","chapter":"41","verse":"14","text":"Toen liet Farao Josef roepen. Men haalde hem vlug uit de gevangenis; en nadat hij zich geschoren had en andere kleren had aangetrokken, begaf hij zich naar Farao."},{"book":"Genesis","chapter":"41","verse":"15","text":"En Farao sprak Josef toe: Ik heb een droom gehad, en er is niemand, die hem kan uitleggen. Nu heb ik over u horen zeggen, dat gij een droom kunt uitleggen, zodra ge hem hoort."},{"book":"Genesis","chapter":"41","verse":"16","text":"Josef gaf Farao ten antwoord: Ik zelf kan niets; maar God zal Farao openbaren, wat hem tot heil strekt."},{"book":"Genesis","chapter":"41","verse":"17","text":"Toen sprak Farao tot Josef: In mijn droom stond ik aan de oever van de Nijl."},{"book":"Genesis","chapter":"41","verse":"18","text":"En zie, uit de Nijl klommen zeven koeien omhoog, vet en prachtig, die in het oevergras gingen weiden."},{"book":"Genesis","chapter":"41","verse":"19","text":"Maar zie, daarna klommen zeven andere koeien omhoog, schraal, erg lelijk en mager; zo lelijk, als ik ze in heel Egypte nog nooit heb gezien."},{"book":"Genesis","chapter":"41","verse":"20","text":"De magere en lelijke koeien slokten de zeven eerste, de vette, op."},{"book":"Genesis","chapter":"41","verse":"21","text":"Ze kwamen in haar buik terecht, maar men merkte er niets van; ze bleven even lelijk als vroeger. Toen werd ik wakker."},{"book":"Genesis","chapter":"41","verse":"22","text":"Opnieuw zag ik in mijn droom. Zie, zeven aren schoten op uit één halm, vol en prachtig."},{"book":"Genesis","chapter":"41","verse":"23","text":"Maar daarna schoten zeven andere aren op, dor, spichtig en door de oostenwind verschroeid."},{"book":"Genesis","chapter":"41","verse":"24","text":"En de spichtige aren slokten de zeven prachtige op. Ik heb het aan de geleerden verhaald, maar niemand kon mij uitleg geven."},{"book":"Genesis","chapter":"41","verse":"25","text":"Nu sprak Josef tot Farao: De dromen van Farao zijn één. God heeft Farao geopenbaard, wat Hij van plan is te doen."},{"book":"Genesis","chapter":"41","verse":"26","text":"De zeven vette koeien betekenen zeven jaren; de zeven vette aren eveneens zeven jaren. Het is maar één droom."},{"book":"Genesis","chapter":"41","verse":"27","text":"Ook de zeven magere en lelijke koeien, die na haar omhoog klommen, betekenen zeven jaren, en de zeven spichtige aren, door de oostenwind verschroeid, eveneens zeven jaren van hongersnood."},{"book":"Genesis","chapter":"41","verse":"28","text":"Dit bedoelde ik, toen ik tot Farao zeide, dat God aan Farao heeft getoond, wat Hij van plan is te doen."},{"book":"Genesis","chapter":"41","verse":"29","text":"Zie, er gaan voor Egypte zeven jaren van grote overvloed komen."},{"book":"Genesis","chapter":"41","verse":"30","text":"Daarna zullen er zeven jaren van hongersnood aanbreken, waarin heel de overvloed van Egypte zal worden vergeten, en hongersnood het land zal teisteren."},{"book":"Genesis","chapter":"41","verse":"31","text":"Dan zal men in het land niets meer van overvloed merken door de hongersnood, die er op volgt; want die zal zeer hevig zijn."},{"book":"Genesis","chapter":"41","verse":"32","text":"En dat de droom zich voor Farao herhaald heeft, betekent, dat God het vast heeft besloten en het spoedig ten uitvoer zal brengen."},{"book":"Genesis","chapter":"41","verse":"33","text":"Farao moge dus omzien naar een verstandig en kundig man, en dien over Egypteland aanstellen."},{"book":"Genesis","chapter":"41","verse":"34","text":"Laat Farao aldus te werk gaan: hij stelle opzichters aan over het land, om in de zeven jaren van overvloed het vijfde deel te heffen van de opbrengst van Egypte."},{"book":"Genesis","chapter":"41","verse":"35","text":"Ze moeten in de goede jaren, die nu gaan komen, allerlei levensmiddelen verzamelen, en in de steden het koren opslaan en bewaren ter beschikking van Farao."},{"book":"Genesis","chapter":"41","verse":"36","text":"Dan zullen die levensmiddelen de voorraad vormen voor het land voor de zeven jaren van hongersnood, die over Egypte gaan komen, en zal het land niet van honger te gronde gaan."},{"book":"Genesis","chapter":"41","verse":"37","text":"Dit voorstel scheen Farao en heel zijn hof verstandig."},{"book":"Genesis","chapter":"41","verse":"38","text":"En Farao sprak tot zijn hovelingen: Zou er een man zijn te vinden, in wien Gods geest is als in hem?"},{"book":"Genesis","chapter":"41","verse":"39","text":"En Farao zeide tot Josef: Nu God u dat alles heeft geopenbaard, is er niemand zo verstandig en kundig als gij."},{"book":"Genesis","chapter":"41","verse":"40","text":"Gij zult dus niet enkel mijn huis besturen, maar heel het volk zal aan uw bevel gehoorzamen, en alleen door mijn troon zal ik boven u staan."},{"book":"Genesis","chapter":"41","verse":"41","text":"En Farao vervolgde tot Josef: Hiermee stel ik u aan over heel het land van Egypte!"},{"book":"Genesis","chapter":"41","verse":"42","text":"En Farao trok de zegelring van zijn vinger, stak die aan de hand van Josef, trok hem een kostbaar linnen gewaad aan, en hing hem een gouden keten om de hals."},{"book":"Genesis","chapter":"41","verse":"43","text":"Daarna liet hij hem zijn eigen wagen bestijgen, de beste op een na, en men riep voor hem uit: Op de knieën! Zo stelde Farao Josef aan over heel het land van Egypte."},{"book":"Genesis","chapter":"41","verse":"44","text":"En hij zeide tot hem: Ik blijf Farao; maar buiten uw wil zal niemand hand of voet verroeren in heel het land van Egypte."},{"book":"Genesis","chapter":"41","verse":"45","text":"Farao gaf Josef de naam Safenat-Panéach, en schonk hem Asenat, de dochter van Poti-Féra, den priester van On, tot vrouw."},{"book":"Genesis","chapter":"41","verse":"46","text":"Josef was dertig jaar oud, toen hij in dienst trad van Farao, den koning van Egypte. Nu ging Josef van Farao heen, en doorreisde heel het land van Egypte."},{"book":"Genesis","chapter":"41","verse":"47","text":"En terwijl het land in de zeven jaren van overvloed volop droeg,"},{"book":"Genesis","chapter":"41","verse":"48","text":"verzamelde hij in die zeven jaren, dat er overvloed was in Egypte, allerlei levensmiddelen. Hij stapelde ze op in de steden; in iedere stad sloeg hij de oogst op van de velden rondom."},{"book":"Genesis","chapter":"41","verse":"49","text":"En Josef hoopte het koren op als het zand aan de zee; zo ontzaggelijk veel, dat men ophield met meten, omdat het niet meer te meten was."},{"book":"Genesis","chapter":"41","verse":"50","text":"Nog eer het jaar van de hongersnood kwam, kreeg Josef twee zonen, die Asenat, de dochter van Poti-Féra, den priester van On, hem baarde."},{"book":"Genesis","chapter":"41","verse":"51","text":"Josef noemde den oudste Manasse; want God heeft me al mijn ellende en heel mijn vaderlijk huis doen vergeten."},{"book":"Genesis","chapter":"41","verse":"52","text":"Den tweede noemde hij Efraïm; want God heeft mij vruchtbaar gemaakt in het land van mijn ongeluk."},{"book":"Genesis","chapter":"41","verse":"53","text":"Toen nu de zeven jaren van overvloed, die in Egypte heerste, ten einde waren,"},{"book":"Genesis","chapter":"41","verse":"54","text":"braken de zeven jaren van hongersnood aan, zoals Josef voorspeld had. In alle landen was er gebrek, maar in heel het land van Egypte was brood."},{"book":"Genesis","chapter":"41","verse":"55","text":"En toen ook heel Egypte honger begon te krijgen, en het volk tot Farao om brood riep, zeide Farao tot alle Egyptenaren: Gaat tot Josef, en doet wat hij u zegt."},{"book":"Genesis","chapter":"41","verse":"56","text":"En toen er hongersnood heerste over het hele land, opende Josef de graanschuren, en verkocht het koren aan de Egyptenaren. En ofschoon er ook in Egypte hongersnood woedde,"},{"book":"Genesis","chapter":"41","verse":"57","text":"kwamen alle landen naar Egypte, om van Josef koren te kopen; want de hongersnood teisterde ook de hele wereld."}]}