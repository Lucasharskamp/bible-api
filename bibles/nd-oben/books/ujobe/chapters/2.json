{"data":[{"book":"UJobe","chapter":"2","verse":"1","text":"Kwelinye ilanga njalo izingilosi zeza phambi kukaThixo, loSathane laye weza lazo ukuzezethula kuye."},{"book":"UJobe","chapter":"2","verse":"2","text":"UThixo wasesithi kuSathane, “Uvela ngaphi?”"},{"book":"UJobe","chapter":"2","verse":"3","text":"UThixo wasesithi kuSathane, “Usuke wayinanzelela yini inceku yami uJobe? Kakho emhlabeni onjengaye; kalasici, uqondile, indoda emesabayo uNkulunkulu, exwaya okubi. Ulokhu emi kubo ubuqotho bakhe lanxa wangiphoqa ukuthi ngimdilize kungelasizatho.”"},{"book":"UJobe","chapter":"2","verse":"4","text":"USathane waphendula wathi, “Isikhumba ngesikhumba! Umuntu anganikela loba yini alayo ukusiza impilo yakhe."},{"book":"UJobe","chapter":"2","verse":"5","text":"Kodwa yelula isandla sakho umtshaye inyama lamathambo akhe, uzabona uzakuthuka ebusweni bakho.”"},{"book":"UJobe","chapter":"2","verse":"6","text":"UThixo wathi kuSathane, “Kulungile, usezandleni zakho, kodwa ungayithinti impilo yakhe.”"},{"book":"UJobe","chapter":"2","verse":"7","text":"Ngakho uSathane wasesuka phambi kukaThixo wathela uJobe izilonda ezibuhlungu kusukela ngaphansi kwezinyawo zakhe kusiyafika esicholo sekhanda lakhe."},{"book":"UJobe","chapter":"2","verse":"8","text":"UJobe wasethatha ucezu lodengezi wazihwaya ngalo ehlezi esilotheni."},{"book":"UJobe","chapter":"2","verse":"9","text":"Umkakhe wathi kuye, “Ulokhu ubambelele kubo ubuqotho bakho na? Mthuke uNkulunkulu uzifele!”"},{"book":"UJobe","chapter":"2","verse":"10","text":"Wamphendula wathi, “Ukhuluma njengomfazi oyisiwula. Sizakwamukela okuhle kuNkulunkulu singalwamukeli uhlupho na?”"},{"book":"UJobe","chapter":"2","verse":"11","text":"Kwathi abangane bakaJobe abathathu, u-Elifazi umThemani, uBhilidadi umShuhi loZofari umNahama sebezwile ngazozonke inhlupho ezazimwele, basuka emakhaya abo bahlangana bavumelana ukuthi bahambe bayomqinisa njalo bamduduze."},{"book":"UJobe","chapter":"2","verse":"12","text":"Bathi bembona besesebucwala kabaze bamazi; baqhinqa isililo, badabula izembatho zabo, bathela uthuli emakhanda abo."},{"book":"UJobe","chapter":"2","verse":"13","text":"Basebehlala phansi laye okwensuku eziyisikhombisa lobusuku obuyisikhombisa. Kakho kubo owatsho ulutho kuye ngoba babona ubuhlungu obukhulu ayephakathi kwabo."}]}