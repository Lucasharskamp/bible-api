{"data":[{"book":"Valoma","chapter":"2","verse":"1","text":"Topi valongu vangu, damuweshi ng'odu kwitasha, yumwi yimuvahigha vayenu na chimuvahighila vayenu pambeli mukugola findu fifila fila fivagola mukwihigha mwaveni."},{"book":"Valoma","chapter":"2","verse":"2","text":"Tumanya kucha highilu ya Chapanga kwa vala yiva gola findu kucha afi ndi ya nakaka."},{"book":"Valoma","chapter":"2","verse":"3","text":"Lakini yuwi ghanja yiwuvahigha vala yivagola findu fya wafu na yuwi ukugolagha wuwowu, wuli, ukwihola dawuyilyepi na highilu ya Chapanga?"},{"book":"Valoma","chapter":"2","verse":"4","text":"Awu pamonga ukuwubedala usangi waki mkomi na uwunilifu waki na luseku lwaki, ngajila kumanya kucha nakaka usangi waki Chapanga wukuwesha kukulongosha uweshi kupomela?"},{"book":"Valoma","chapter":"2","verse":"5","text":"Lakini kuva na udindalu na chinyuku cha ndima nahawu ukwiyandikila asabu kwa lijuva lila maya va Chapanga na highilu ya ugoleki dayiwoneki."},{"book":"Valoma","chapter":"2","verse":"6","text":"Lijuva ali Chapanga damuhombi kila mundu ngimu wagolili."},{"book":"Valoma","chapter":"2","verse":"7","text":"Vala yivakombikesha kugola fya usangi na kusaka ukomi na ndundamilu ya Chapanga na kungajila kusova, davapati unofu wa jola."},{"book":"Valoma","chapter":"2","verse":"8","text":"Lakini vala vamonga yivavelili na milandu ya weka na vakulema findu finofu vakukovikela findu fya wafu, davawili chifuki na maya va Chapanga."},{"book":"Valoma","chapter":"2","verse":"9","text":"Kugoboliwa na kutamika dakumpati mundu yoyosi yagola findu fya wafu. Dayivapati Vayawudi tanila pambeli Vagiliki wuwula."},{"book":"Valoma","chapter":"2","verse":"10","text":"Lakini Chapanga davapi ukomi na ndundamilu na kusika vala yivagola fya usangi. Vayawudi tanila pambeli Vagiliki wuwula."},{"book":"Valoma","chapter":"2","verse":"11","text":"Nongwa Chapanga kana lushawu ha kwa mundu yoyosi."},{"book":"Valoma","chapter":"2","verse":"12","text":"Vosi yivagola sambi davayaghamili hata leki vavamanya ng'odu Malawu. Na Vayawudi yivaveli na Malawu veni davahighiwi kwa Malawu vavava."},{"book":"Valoma","chapter":"2","verse":"13","text":"Nongwa yiva ng'odu vala yivavapikana Malawu ndi vanyanyi ha pawushu ya Chapanga, ila vala yivakamula Malawu ndi davajumiliwi kuva goleki."},{"book":"Valoma","chapter":"2","verse":"14","text":"Kwa chilangushilu vangutungu va Vayawudi vavahela Malawu va Chapanga vamupili Musa, lakini kila pavagola fila Malawu yivadayila na kulongushiwa na natilu shawu, veni davavi chigelu cha Malawu hata leki vavamanya ha Malawu va Chapanga vamupili Musa."},{"book":"Valoma","chapter":"2","verse":"15","text":"Ngalilu yawu yikulangusha kucha Malawu vayandikiwa wuwowu mundima shawu. Ndima shawu sikulangusha wuwowu utovileli wa chilongu achi ndi nakaka, kwanongwa hoshu shawu chipindi chimonga sikuvahigha na chipindi chimonga sikuvakusikila."},{"book":"Valoma","chapter":"2","verse":"16","text":"Topi, kwa Chilongu achi cha Nyanyi nenga nguchilandula, ndi dayivi chipindi Chapanga dahighi milandu ya chifisu ya vandu vosi kwa kupitila Yesu Kilistu."},{"book":"Valoma","chapter":"2","verse":"17","text":"Yuwi wuli? Umweni ukuyikema Myawudi, ukukamula Malawu va Chapanga vamupili Musa na kwidumba kuva wa Chapanga."},{"book":"Valoma","chapter":"2","verse":"18","text":"Kwa njila ya Malawu va Chapanga vamupili Musa ukumanya cha dayila Chapanga na ukuwesha kushawula milandu minofu,"},{"book":"Valoma","chapter":"2","verse":"19","text":"yuwi nakaka ukwiwona kucha yavalongosha vangalimesu na ngesha ya vala yivavelili kuchisi,"},{"book":"Valoma","chapter":"2","verse":"20","text":"ukwiwona kucha muwula wa vapufi na vala vangajila kudindala. Kwanongwa yuwi kuna luhala na unakaka mumalawu."},{"book":"Valoma","chapter":"2","verse":"21","text":"Topi yuwi ukuvawula vayaku, nongwa liki ukotoo kwiwula umweni? Ukuvalandulila vayaku vakotoo kuhija, lakini umweni ukuhija."},{"book":"Valoma","chapter":"2","verse":"22","text":"Ukudeta, “Mukotoo kugola uwoni,” kunu yuwi muwoni. Ukwinyekwa ming'omung'omu kunu yuwi ukuhija munyumba sha ming'omung'omu."},{"book":"Valoma","chapter":"2","verse":"23","text":"Ukudumba kucha kukamula Malawu va Chapanga, wuli, ukulola duhu kucha kwa kuvaleka Malawu vaki, ukumbedala Chapanga?"},{"book":"Valoma","chapter":"2","verse":"24","text":"Kucha wula Mayandiku Vang'alili wuvadeta, “Vangutungu va Vayawudi, validuka litawa lya Chapanga kwanongwa yimugola yumwi Vayawudi!”"},{"book":"Valoma","chapter":"2","verse":"25","text":"Kwingila jandu kwa yuwi dakuvi na mana pawuvakamula Malawu va Chapanga vamupili Musa. Lakini pawuvaleka Malawu, topi, ngiba ungayikalili ngajila kwingila jandu."},{"book":"Valoma","chapter":"2","verse":"26","text":"Leki mundu yangajila kuva muyawudi paghava ngajila kwingila jandu pakombikesha Malawu va Chapanga vamupili Musa, ngiba angayikalili ngajila kwingila jandu."},{"book":"Valoma","chapter":"2","verse":"27","text":"Vandu vangajila kwingila jandu davakuhighi yuwi Myawudi kucha pawuvaleka Malawu va Chapanga, hata leki kuva nawu mayandiku va Malawu na kwingila jandu, lakini veni vakuvakamula Malawu va Chapanga kunu vayingila ng'odu jandu."},{"book":"Valoma","chapter":"2","verse":"28","text":"Tukuwesha ha kudeta, kucha mundu yawoneka kwa panji Myawudi ndi nakaka Myawudi. Mundu akuva Muyawudi ng'odu kwanongwa mweni kayingila jandu."},{"book":"Valoma","chapter":"2","verse":"29","text":"Myawudi wa nakaka ndi yula yaveli Myawudi mundima, ngimu yula yayingilili jandu mundima. Achi ndi chichuku cha Mfuki wa Chapanga na chichuku cha mayandiku va Malawu ha. Mundu wa nahawu akujumiwa na vandu ha, ila akujumiwa na Chapanga."}]}