{"data":[{"book":"1. Timotejovi","chapter":"2","verse":"1","text":"Předně pamatuj na to, abyste v modlitbách prosili za své bližní a děkovali za vše, co Bůh pro ně učinil."},{"book":"1. Timotejovi","chapter":"2","verse":"2-4","text":"Myslete tak zvlášť na vládnoucí osoby a na všechny, kteří rozhodují o závažných věcech, abychom žili v míru a klidu, abychom mohli bez překážek a důsledně vyznávat svou víru."},{"book":"1. Timotejovi","chapter":"2","verse":"5","text":"Je totiž jenom jeden Bůh pro všechny lidi"},{"book":"1. Timotejovi","chapter":"2","verse":"6","text":"Ten dal svůj život za celé lidstvo."},{"book":"1. Timotejovi","chapter":"2","verse":"7","text":"Já jsem byl vybrán, abych ji jako Boží posel věrně a pravdivě zvěstoval jiným národům."},{"book":"1. Timotejovi","chapter":"2","verse":"8","text":"Chci tedy, aby se při bohoslužbě muži modlili k Bohu v čistotě srdce, bez hněvu a hádek."},{"book":"1. Timotejovi","chapter":"2","verse":"9-10","text":"Také křesťanské ženy ať se oblékají slušně a zdobí se prostě a střízlivě; pozornost ať budí svou laskavostí a ne účesem, drahými šaty nebo šperky."},{"book":"1. Timotejovi","chapter":"2","verse":"11","text":"Poučení ať přijímají tiše a pokorně."},{"book":"1. Timotejovi","chapter":"2","verse":"12","text":"Ve shromážděních ať nemají rozhodující slovo ženy. Proč?"},{"book":"1. Timotejovi","chapter":"2","verse":"13","text":"Protože Bůh stvořil nejprve Adama, pak Evu."},{"book":"1. Timotejovi","chapter":"2","verse":"14","text":"A nebyl to Adam, kdo první podlehl hříchu, ale žena, kterou je snadnější oklamat."},{"book":"1. Timotejovi","chapter":"2","verse":"15","text":"Je jí však svěřena úloha matky. Musí ovšem setrvat ve víře, lásce, svatosti a kázni."}]}