{"data":[{"book":"Kukumbuchila","chapter":"29","verse":"1","text":"Awu ndo ulonzi wa ilagano liwele Mkulu Nguluwi nayawalajize Musa kudita na Waisilaeli kuli isi ya Moabu, konjezela kwa lila ilagano Mkulu Nguluwi naloyaditile na hewo kuchidunda cha Holebu."},{"book":"Kukumbuchila","chapter":"29","verse":"2","text":"Musa nakawachema hamwe Waisilaeli weng'ha na kuwalonjela, “Namona mwemwe baho vila Mkulu Nguluwi navyoyaditile kuli isi ya Misili kwa Falao na vitumagwa wa heye na isi ya heye yeng'ha."},{"book":"Kukumbuchila","chapter":"29","verse":"3","text":"Namona magayo makulu na ulajilo na vinduzanduza navyoyaditile."},{"book":"Kukumbuchila","chapter":"29","verse":"4","text":"Ila mbaka lehano Mkulu Nguluwi hawapele luhala lwa kuvizela ne meho ga kulola ne makutu ga kuhulika."},{"book":"Kukumbuchila","chapter":"29","verse":"5","text":"Kwa mhela wa miyaka makumi gane, heni nandiwalongoza kuchiwala, nguwo nazomvalile nahazilalile ne makwamba ga hemwe nagomvalile mmagulu genu hagalalile."},{"book":"Kukumbuchila","chapter":"29","verse":"6","text":"Hamdile ibumunda ne kunwa divai ama chilingugaliza choneche chila leka mvizele kota Mkulu Nguluwi ndo Nguluwi wa hemwe."},{"book":"Kukumbuchila","chapter":"29","verse":"7","text":"“Nalomfichile honhu aha, mndewa Sihoni wa Heshiboni na mndewa Ogu wa Bashani nawoya kitowa na hetwe, ila natuwasumya"},{"book":"Kukumbuchila","chapter":"29","verse":"8","text":"na kuihola isi ya hewo, natuwapa nhanzi za Lubeni na Gadi na nusu ya nhanzi ya Manase iwe ya hewo ng'hatu."},{"book":"Kukumbuchila","chapter":"29","verse":"9","text":"Ahyo, milolele kibatilila ulonzi weng'ha na kudita ilagano lino leka mbuli za hemwe ziwalutile goya."},{"book":"Kukumbuchila","chapter":"29","verse":"10","text":"“Lehano, mwima hali Mkulu Nguluwi, Nguluwi wa hemwe, hemwe mweng'ha mwa vilongozi wa nhanzi na wasekulu wa hemwe na wang'hangala wa hemwe na walume weng'ha wa Waisilaeli,"},{"book":"Kukumbuchila","chapter":"29","verse":"11","text":"na wana wa hemwe na wadala wa hemwe na wajenzi walingikala hali hemwe kuli kambi, wawele nguwagodela ngodi na kuwadehela mazi."},{"book":"Kukumbuchila","chapter":"29","verse":"12","text":"Mwa aha lehano leka mdite ilagano alino liwele Mkulu Nguluwi, Nguluwi wa hemwe kangilaha lehano,"},{"book":"Kukumbuchila","chapter":"29","verse":"13","text":"kota kowakundiza lehano muwe wanhu wa heye na heye kowa Nguluwi wa hemwe, kota navyoyawelahile hemwe na wasekulu wa hemwe, Abulahamu na Isaka na Yakobo."},{"book":"Kukumbuchila","chapter":"29","verse":"14","text":"Silingilaha ilagano alino lehano kwa chiwalo cha hemwe hela,"},{"book":"Kukumbuchila","chapter":"29","verse":"15","text":"ila kahi kwa chiwalo cha hemwe muwele hamwe na hetwe lehano hali Mkulu Nguluwi, Nguluwi wa hetwe na lulelo lwa hetwe lulinguya."},{"book":"Kukumbuchila","chapter":"29","verse":"16","text":"“Mvizela vila navyomikale kuli isi ya Misili na vila navyomwinule majendo kuza kuli isi za wanhu wanji."},{"book":"Kukumbuchila","chapter":"29","verse":"17","text":"Namona jimalukolo ja hewo ja kuzudiza na milungu ja migodi na maganga na sendi na zahabu."},{"book":"Kukumbuchila","chapter":"29","verse":"18","text":"Milolele, haleche kuwa na mlume ama mdala ama ivyazi ama nhanzi yoneche ilingwima aha lehano imleka Mkulu Nguluwi, Nguluwi wa hemwe, kuza kujifugamila milungu ja isi zinji. Mbuli ayi yowa kota izabi lisile na kulela mafuza galiusungu gawele na dunga."},{"book":"Kukumbuchila","chapter":"29","verse":"19","text":"Munhu kota ayo hoyohulika ulonzi wa ilagano alino liwele milahile, hamba munhu yejese na kilonjela yuye mnhumbula mwake, ‘Ndochikala goya hanga ndangugaya mnhumbula na kuwinza nzila ya heni.’ Ayo yowadumya weng'ha, wehile na wanojile."},{"book":"Kukumbuchila","chapter":"29","verse":"20","text":"Mkulu Nguluwi homlechela munhu ayo, na ng'halazi ya Mkulu Nguluwi na fihi ya heye yomgwila munhu ayo, upanjilo weng'ha wandichigwe mchitabu achi womfika heye na Mkulu Nguluwi kolyusa ng'hatu itagwa lya munhu ayo kulawila kuli isi."},{"book":"Kukumbuchila","chapter":"29","verse":"21","text":"Mkulu Nguluwi komwengula kulawila hali nhanzi yeng'ha ya Isilaeli yafichigwe na nongwa kwa upanjilo weng'ha wa ilagano lyandichigwe kuli chitabu achi."},{"book":"Kukumbuchila","chapter":"29","verse":"22","text":"Kuli lulelo lulinguya, walelwa wa hemwe na wajenzi kulawila isi ya kutali wokona vila Mkulu Nguluwi navyoyaigalile isi ayi magazo na matamwa,"},{"book":"Kukumbuchila","chapter":"29","verse":"23","text":"imema chikwatilo na mwino, ilakazwa na kuwa hela chinhu, hainyaligwe nyhadikwa na hailingota choneche chila. Ndo kota navyoiwele mhela Mkulu Nguluwi, navyoyazidumile ng'hatu Sodoma na Gomola na Adima na Seboimu."},{"book":"Kukumbuchila","chapter":"29","verse":"24","text":"Ena, wanhu wa isi zeng'ha wolonga, ‘Lekachoni Mkulu Nguluwi kaiditila ahyo isi ayi? Lekachoni nayali na ng'halazi ng'hulu kota ayi?’"},{"book":"Kukumbuchila","chapter":"29","verse":"25","text":"Na chidichilo cholavigwa, ‘Ndo kwa vila nawabena ilagano lya Mkulu Nguluwi, Nguluwi wa wasekulu wa hewo naliwele yaditile na hewo navyoyawalavile kuli isi ya Misili,"},{"book":"Kukumbuchila","chapter":"29","verse":"26","text":"nawaluta kujikolela mijito na kujifugamila milungu jinji nahawajizelele aho katali, na Mkulu Nguluwi nahawapele."},{"book":"Kukumbuchila","chapter":"29","verse":"27","text":"Ahyo, ng'halazi ya Mkulu Nguluwi naiwafika kwa chiwalo cha isi ayi na kuwegalila upanjilo weng'ha wandichigwe kuli chitabu achi."},{"book":"Kukumbuchila","chapter":"29","verse":"28","text":"Na heye Mkulu Nguluwi, nakawosa kulawila kuli isi ya hewo kwa kuzudila na ng'halazi ng'hulu, nakawahilika kuli isi yinji kota vyoili lehano.’"},{"book":"Kukumbuchila","chapter":"29","verse":"29","text":"“Mbuli za uviso ndo za Mkulu Nguluwi, Nguluwi wa hetwe, ila gala gawele goyagubule ndo ga hetwe na walelwa wa hetwe mazuwa gose, leka tuwinze goya ulonzi weng'ha wa malajizo aga.”"}]}