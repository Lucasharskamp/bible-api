{"data":[{"book":"1 Moseboken","chapter":"30","verse":"1","text":"Och när Rakel såg att hon inte födde några barn till Jakob avundades hon sin syster och hon sade till Jakob: ”Ge mig barn, annars dör jag.”"},{"book":"1 Moseboken","chapter":"30","verse":"2","text":"Och Jakobs vrede upptändes mot Rakel och han svarade henne: ”Är jag i Guds (Elohims) ställe, som inte har låtit dig få frukt i din livmoder?”"},{"book":"1 Moseboken","chapter":"30","verse":"3","text":"Då sade hon: ”Se min tjänstekvinna Bilha, gå in till henne och hon kan få barn över min välsignelse, så att även jag blir uppbyggd genom henne.”"},{"book":"1 Moseboken","chapter":"30","verse":"4","text":"Och hon gav honom Bilha, sin tjänstekvinna till hustru, och Jakob gick in till henne."},{"book":"1 Moseboken","chapter":"30","verse":"5","text":"Och Bilha blev gravid och födde en son till Jakob."},{"book":"1 Moseboken","chapter":"30","verse":"6","text":"Och Rakel sade: ”Gud (Elohim) har dömt (hebr. danan) mig och även hört min röst och har gett mig en son.” Därför gav (kallade) hon honom namnet Dan [betyder: domare]."},{"book":"1 Moseboken","chapter":"30","verse":"7","text":"Och Bilha, Rakels tjänstekvinna blev gravid igen och födde en andra son till Jakob."},{"book":"1 Moseboken","chapter":"30","verse":"8","text":"Och Rakel sade: ”Guds närkamper har jag utkämpat (stretat, ’vridit mig’; brottats) med min syster och jag har [verkligen] fått överhanden (övervunnit).” Så gav (kallade) hon honom namnet Naftali [betyder: ”min kamp”; eller möjligtvis ”slug närkamp”]."},{"book":"1 Moseboken","chapter":"30","verse":"9","text":"När Lea såg att hon hade lämnat (slutat) att bli gravid, tog hon Zilpa sin tjänstekvinna, och gav henne till Jakob som bihustru."},{"book":"1 Moseboken","chapter":"30","verse":"10","text":"Och Zilpa, Leas tjänstekvinna födde en son till Jakob."},{"book":"1 Moseboken","chapter":"30","verse":"11","text":"Och Lea sade: ”Lyckan (hebr. gad) har kommit!” Och hon gav (kallade) hon honom namnet Gad. [Namnet betyder lycka eller förmögenhet, men kan också betyda en skara eller trupp.]"},{"book":"1 Moseboken","chapter":"30","verse":"12","text":"Och Zilpa, Leas tjänstekvinna födde en andra son till Jakob."},{"book":"1 Moseboken","chapter":"30","verse":"13","text":"Och Lea sade: ”Jag är glad (välsignad – hebr. asher) för döttrarna ska kalla mig lycklig.” Och hon gav (kallade) hon honom namnet Asher. [Asher betyder glad och att känna sig välsignad, men även att vara ärlig och gå rakt fram.]"},{"book":"1 Moseboken","chapter":"30","verse":"14","text":"Och Ruben [Jakobs förstfödde, Leas son som nu var i 5-6 års åldern] gick ut till veteskörden på dagarna och hittade alrunor (mandragora; ”kärleksäpplen” – hebr. dodaj) på fältet och tog hem det till sin mor Lea. Då sade Rakel till Lea: ”Ge mig, jag ber dig, från din sons alrunor.”"},{"book":"1 Moseboken","chapter":"30","verse":"15","text":"Och hon [Lea] sade till henne [Rakel]: ”Är det en liten sak (är det inte tillräckligt illa) att du har tagit bort min man? Ska du nu också ta bort min sons alrunor (’kärleksäpplen’)?”"},{"book":"1 Moseboken","chapter":"30","verse":"16","text":"När Jakob kom från fältet på kvällen gick Lea ut och mötte honom och sade: ”Du måste komma in till mig, för jag har verkligen köpt dig med min sons alrunor.” [Lea väntade inte hemma utan går ut och möter Jakob.] Och han låg hos henne den natten."},{"book":"1 Moseboken","chapter":"30","verse":"17","text":"Och Gud (Elohim) lyssnade till Lea och hon blev gravid och födde en femte son till Jakob."},{"book":"1 Moseboken","chapter":"30","verse":"18","text":"Och Lea sade: ”Gud (Elohim) har gett mig min lön (hebr. shachar) eftersom jag gav min tjänstekvinna till min man. Och hon gav (kallade) hon honom namnet Jisashchar.” [Jisashachar betyder det finns lön, kompensation eller belöning.]"},{"book":"1 Moseboken","chapter":"30","verse":"19","text":"Och Lea blev gravid igen och födde en sjätte son till Jakob."},{"book":"1 Moseboken","chapter":"30","verse":"20","text":"Och Lea sade: ”Gud (Elohim) har skänkt (hebr. zavad) mig en god hemgift (hebr. zeved), nu ska min man umgås (hebr. zaval) med mig, eftersom jag har fött honom sex söner.” Och hon gav (kallade) hon honom namnet Zevolun. [Zevolun betyder upphöjd, men även boplats, habitat.]"},{"book":"1 Moseboken","chapter":"30","verse":"21","text":"Därefter födde hon en dotter. Och hon gav (kallade) henne namnet Dina. [Dina betyder rätt eller domare, den feminina formen av Dan.]"},{"book":"1 Moseboken","chapter":"30","verse":"22","text":"Gud (Elohim) kom ihåg Rakel och Gud (Elohim) lyssnade till henne och öppnade hennes livmoder."},{"book":"1 Moseboken","chapter":"30","verse":"23","text":"Hon blev gravid och födde en son och sade: ”Gud (Elohim) har tagit bort min förebråelse.”"},{"book":"1 Moseboken","chapter":"30","verse":"24","text":"Och hon gav (kallade) hon honom namnet Josef och sade: ”Herren (Jahve) har förökat (hebr. josef) till mig ännu en son.” [Josef betyder Herren förökar.]"},{"book":"1 Moseboken","chapter":"30","verse":"25","text":"Och det skedde när Rakel hade fött Josef att Jakob sade till Laban: ”Sänd iväg mig så att jag kan gå till min plats och till mitt land."},{"book":"1 Moseboken","chapter":"30","verse":"26","text":"Ge mig mina fruar och mina barn för vilka jag har tjänat dig och låt mig gå, för du känner mycket väl till hur jag har tjänat dig.”"},{"book":"1 Moseboken","chapter":"30","verse":"27","text":"Och Laban sade till honom: ”Om, jag ber dig, jag har funnit nåd (oförtjänt kärlek – hebr. chen) i dina ögon, jag har observerat tecknen, och Herren (Jahve) har välsignat mig för din skull.”"},{"book":"1 Moseboken","chapter":"30","verse":"28","text":"Och han sade (vidare): ”Utse åt mig din lön och jag ska ge dig den.”"},{"book":"1 Moseboken","chapter":"30","verse":"29","text":"Och han sade till honom: ”Du vet (har god kännedom om, är väl förtrogen med) hur jag har tjänat dig och hur din boskap har haft det med mig."},{"book":"1 Moseboken","chapter":"30","verse":"30","text":"Innan jag kom hade du lite och den har förökat sig och blivit talrik, och Herren (Jahve) har välsignat dig oavsett vart du har vänt dig. Och nu ska jag förse även mitt eget hus (hushåll).”"},{"book":"1 Moseboken","chapter":"30","verse":"31","text":"Och han sade: ”Vad ska jag ge dig?”"},{"book":"1 Moseboken","chapter":"30","verse":"32","text":"Jag ska idag gå igenom dina hjordar och ta bort därifrån varje spräckligt och fläckigt, och alla mörka bland fåren, och de fläckiga och spräckliga från getterna, och de ska vara min lön."},{"book":"1 Moseboken","chapter":"30","verse":"33","text":"Så ska min rättfärdighet vittna mot mig idag och framåt, när du kommer för att se över min lön som är inför dig. Alla som inte är fläckiga och spräckliga bland getterna och mörka bland fåren, om de blir funna hos mig ska de räknas som stulna.”"},{"book":"1 Moseboken","chapter":"30","verse":"34","text":"Och Laban sade: ”Se till dig ska det vara enligt dina ord.”"},{"book":"1 Moseboken","chapter":"30","verse":"35","text":"Och den dagen tog han bort alla getter av hankön som var strimmiga och fläckiga och alla getter av honkön som var spräckliga och fläckiga, alla som hade något vitt (i pälsen), och alla de mörka bland fåren, och gav dem i sina söners hand."},{"book":"1 Moseboken","chapter":"30","verse":"36","text":"Och han lät det vara tre dagresor mellan sig själv och Jakob. Och Jakob skötte resten av Labans flockar."},{"book":"1 Moseboken","chapter":"30","verse":"37","text":"Och Jakob tog sig käppar av färska popplar och av mandelträd och av platanträd, och skalade vita ränder i dem så att det vita blev synligt på käpparna."},{"book":"1 Moseboken","chapter":"30","verse":"38","text":"Och han placerade käpparna som han hade skalat mittemot flockarna i rännorna, i vattentrågen dit flocken kom för att dricka, och de blev dräktiga när de kom för att dricka."},{"book":"1 Moseboken","chapter":"30","verse":"39","text":"Och flockarna blev dräktiga i käpparnas åsyn och flockarna födde strimmiga, spräckliga och fläckiga."},{"book":"1 Moseboken","chapter":"30","verse":"40","text":"Och Jakob skiljde lammen av hankön, och vände flockens ansikten mot det strimmiga och alla mörka i Labans flock, och han placerade sina egna flockar åt sidan och placerade dem inte i Labans flock."},{"book":"1 Moseboken","chapter":"30","verse":"41","text":"Och det skedde när de starka i flocken skulle para sig att Jakob lade käpparna framför deras ögon i flockens vattentråg, så att de blev dräktiga bland käpparna,"},{"book":"1 Moseboken","chapter":"30","verse":"42","text":"men när flocken var svag lade han inte dit dem. På det sättet blev de svaga Labans och de starka Jakobs."},{"book":"1 Moseboken","chapter":"30","verse":"43","text":"Och mannen förökades väldigt mycket och hade stora flockar och tjänarinnor och tjänare och kameler och åsnor."}]}