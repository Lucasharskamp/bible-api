{"data":[{"book":"FEƝƝINANNDE","chapter":"16","verse":"1","text":"Mi nani kadi hawa tiiɗuka iwrude ka nokkuure hormorde, no wi'a malaa'ikaaɓe ɓen njeeɗiɗo: «Yahee, hibboyon ka leydi ɗen pelette jeeɗiɗi tikkere Alla nden!»"},{"book":"FEƝƝINANNDE","chapter":"16","verse":"2","text":"Arano on yahi, hibbi feletere mun nden ka hoore leydi, tun temmeeje kaanuɗe muusuɗe heɓi ɓe nden maande ngin kullii wonnoo e mun, sujjani nandolla maggii on."},{"book":"FEƝƝINANNDE","chapter":"16","verse":"3","text":"Ɗimmo on kadi hibbi feletere mun nden ka baharu, on baharu wonti ƴiiƴan wa ƴiiƴan mayɗo. Kala ko wuurunoo ka baharu maayi."},{"book":"FEƝƝINANNDE","chapter":"16","verse":"4","text":"Tammo on kadi hibbi feletere mun nden ka maaje e ka ɓulli ndiyan, di'e ɗen wonti ƴiiƴan."},{"book":"FEƝƝINANNDE","chapter":"16","verse":"5","text":"Tun mi nani malaa'ikaajo di'e ɗen no wi'a:"},{"book":"FEƝƝINANNDE","chapter":"16","verse":"6","text":"Ko fii ɓe hibbiino ƴiiƴan yimɓe Alla ɓen"},{"book":"FEƝƝINANNDE","chapter":"16","verse":"7","text":"Mi nani kadi *layyorde nden no wi'a:"},{"book":"FEƝƝINANNDE","chapter":"16","verse":"8","text":"Onsay nayaɓo on kadi hibbi feletere mun nden ka naange, nge yeɗaa sunnirgol yimɓe ɓen yiite."},{"book":"FEƝƝINANNDE","chapter":"16","verse":"9","text":"Yimɓe ɓen sunniraa nguleendi tiiɗundi, ɓe woni e hoynugol innde Alla nden, on marɗo bawgal e hoore ɗin albala'uuji, ɓe ronki tuubude fii no ɓe mawninira mo, kanko Alla."},{"book":"FEƝƝINANNDE","chapter":"16","verse":"10","text":"Njowaɓo on kadi hibbi feletere mun nden ka hoore jullere laamu kullii ngin, laamateeri maggii on niɓɓiti. Yimɓe ɓen ŋati ɗenɗe hakkee muuseendi,"},{"book":"FEƝƝINANNDE","chapter":"16","verse":"11","text":"ɓe woni e hoynugol Alla kammu ngun sabu muuseendiiji maɓɓe ɗin e temmeeje maɓɓe ɗen, kono ɓe ronki tuubude kuuɗe maɓɓe ɗen."},{"book":"FEƝƝINANNDE","chapter":"16","verse":"12","text":"Njeegaɓo on kadi hibbi feletere mun nden ka maayo njano Furaatiwol. Ndiyan ɗan ɓeeɓi fii waɗangol lamɓe iwrayɓe funnaange ɓen ɗatal."},{"book":"FEƝƝINANNDE","chapter":"16","verse":"13","text":"Mi yi'i ruuhuuji tati tuunuɗi nanditayɗi e toti-paccala no yalta ka sekko ngin *ningiwii e ka sekko kullii ngin e ka hunduko waɗitiiɗo annabaajo on."},{"book":"FEƝƝINANNDE","chapter":"16","verse":"14","text":"Tawi ko ruuhuuji jinnaaji wonɗi waɗude maandeeji, yaara ka lamɓe leydi ndin fow, fii mottindirgol ɓe fii hare ɲalaande mawnde Alla Jom Bawgal on."},{"book":"FEƝƝINANNDE","chapter":"16","verse":"15","text":"«Awa miɗo ardude wa ngujjo! Maloore wonanii on hakkilanɗo, mari conci mun ɗin, fii wota o laato holɗo, e wota hersa makko kan ɓangu!»"},{"book":"FEƝƝINANNDE","chapter":"16","verse":"16","text":"Ɗin jinnaaji no mottindira ɓen lamɓe e ndee nokkuure wi'eteende Har-Magadaana e haala Yahuudiyanke."},{"book":"FEƝƝINANNDE","chapter":"16","verse":"17","text":"Malaa'ikaajo njeeɗiɗaɓo on hibbi feletere mun nden ka hendu, hawa tiiɗuka yalti ka suudu Alla iwrude ka jullere laamu, no wi'a: «Timmii!»"},{"book":"FEƝƝINANNDE","chapter":"16","verse":"18","text":"Maƴanɗe e digge e parɲitte waɗi wondude e dimbannde leydi tiiɗunde, nde sifa mun e tiiɗude hari waɗaali gila yimɓe ɓen woni ka hoore leydi."},{"book":"FEƝƝINANNDE","chapter":"16","verse":"19","text":"Saare njannde nden feccii pecce tati, ca'e leƴƴi ɗin yani. Alla anditi fii saare *Baabiila mawnde nden, o yeɗi nde feletere njaram tikkere makko tiiɗunde nden."},{"book":"FEƝƝINANNDE","chapter":"16","verse":"20","text":"Suriije ɗen fow dogi, pelle ɗen kadi ronkaa yiiteede."},{"book":"FEƝƝINANNDE","chapter":"16","verse":"21","text":"Marmalle njane, ɗe tawata nde bee e majje ko wa kilooji cappanɗe nay, iwi ka kammu, yani e hoore yimɓe ɓen. Ɓe woni e hoynugol Alla sabu on albala'u iwruɗo e ɗen marmalle, ko fii hari on albala'u ko tiiɗuɗo haa feƴƴiti."}]}