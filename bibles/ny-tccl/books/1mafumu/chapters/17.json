{"data":[{"book":"1 Mafumu","chapter":"17","verse":"1","text":"Ndipo mneneri Eliya wa ku Tisibe ku Giliyadi, anati kwa Ahabu, “Pali Yehova wamoyo, Mulungu wa Israeli, amene ndimamutumikira, sipadzakhala mame kapena mvula zaka zikubwerazi, pokhapokha ine nditanena.”"},{"book":"1 Mafumu","chapter":"17","verse":"2","text":"Pamenepo Yehova anayankhula ndi Eliya kuti,"},{"book":"1 Mafumu","chapter":"17","verse":"3","text":"“Choka kuno, upite kummawa, ukabisale mʼmbali mwa mtsinje wa Keriti, pafupi ndi Yorodani."},{"book":"1 Mafumu","chapter":"17","verse":"4","text":"Uzikamwa mu mtsinjemo, ndipo ndalamula makwangwala kuti azikakudyetsa kumeneko.”"},{"book":"1 Mafumu","chapter":"17","verse":"5","text":"Choncho Eliya anachita zomwe Yehova anamuwuza. Anapita ku mtsinje wa Keriti, pafupi ndi Yorodani, nakakhala kumeneko."},{"book":"1 Mafumu","chapter":"17","verse":"6","text":"Makwangwala ankabweretsera buledi ndi nyama mmawa ndi madzulo, ndipo ankamwa mu mtsinjemo."},{"book":"1 Mafumu","chapter":"17","verse":"7","text":"Patapita masiku, mtsinjewo unaphwa chifukwa mvula sinagwe mʼdzikomo."},{"book":"1 Mafumu","chapter":"17","verse":"8","text":"Yehova anayankhula naye kuti,"},{"book":"1 Mafumu","chapter":"17","verse":"9","text":"“Nyamuka tsopano, pita ku Zarefati ku Sidoni ndipo ukakhale kumeneko. Ndalamula mkazi wamasiye wa kumeneko kuti azikakudyetsa.”"},{"book":"1 Mafumu","chapter":"17","verse":"10","text":"Choncho iye ananyamuka napita ku Zarefati. Atafika pa chipata cha mzindawo, taonani mkazi wamasiye amatola nkhuni. Anamuyitana ndi kumuwuza kuti, “Patseni madzi pangʼono mʼchikho kuti ndimwe.”"},{"book":"1 Mafumu","chapter":"17","verse":"11","text":"Mayi wamasiye uja ankapita kukatunga madzi, Eliya anamuyitananso namuwuza kuti, “Chonde munditengerekonso buledi.”"},{"book":"1 Mafumu","chapter":"17","verse":"12","text":"Iye anayankha kuti “Pali Yehova Mulungu wanu wamoyo, ine ndilibe chakudya china chilichonse, koma kaufa pangʼono mʼmbiya ndi mafuta pangʼono mʼbotolo. Ine ndikutola tinkhuni tochepa kuti ndipite nato ku nyumba ndi kukaphika chakudya changa ndi cha mwana wanga, kuti tikadye kenaka tife.”"},{"book":"1 Mafumu","chapter":"17","verse":"13","text":"Eliya anati kwa iye, “Musachite mantha. Pitani mukachite monga mwaneneramo. Koma poyamba mundipangire kachakudya pangʼono kuchokera pa ufa umene muli nawo ndi kubwera nako kwa ine, ndipo kenaka mukaphike choti mudye inuyo ndi mwana wanuyo."},{"book":"1 Mafumu","chapter":"17","verse":"14","text":"Pakuti Yehova Mulungu wa Israeli akuti, ‘Ufa umene uli mʼmbiyamo sudzatha ndipo mafuta amene ali mʼbotolomo sadzathanso mpaka tsiku limene Yehova adzagwetse mvula pa dziko lapansi.’ ”"},{"book":"1 Mafumu","chapter":"17","verse":"15","text":"Mayi wamasiyeyo anapita nakachita zimene Eliya anamuwuza. Choncho panali chakudya cha Eliya, mayiyo pamodzi ndi banja lake lonse chimene anadya masiku ambiri."},{"book":"1 Mafumu","chapter":"17","verse":"16","text":"Pakuti ufa umene unali mʼmbiya sunathe ndiponso mafuta amene anali mʼbotolo sanathe, monga momwe ananenera Yehova kudzera mwa Eliya."},{"book":"1 Mafumu","chapter":"17","verse":"17","text":"Tsiku lina mwana wake wa mkazi wamasiye uja, mwini nyumbayo, anadwala. Matenda ananka nakulirakulirabe, ndipo kenaka analeka kupuma."},{"book":"1 Mafumu","chapter":"17","verse":"18","text":"Mayiyo anati kwa Eliya, “Kodi ndakulakwirani chiyani, inu munthu wa Mulungu? Kodi munabwera kuno kudzandikumbutsa tchimo langa ndi kudzandiphera mwana wanga?”"},{"book":"1 Mafumu","chapter":"17","verse":"19","text":"Eliya anayankha kuti, “Patseni mwana wanuyo.” Iye anatenga mwanayo mʼmanja mwa mayiyo napita naye mʼchipinda chapamwamba, kumene Eliyayo amagona, namugoneka pa bedi lake."},{"book":"1 Mafumu","chapter":"17","verse":"20","text":"Kenaka Eliya anafuwula kwa Yehova nati, “Inu Yehova Mulungu wanga, kodi mwabweretsanso choyipa chotere pa mkazi wamasiye amene ine ndikukhala naye, pakuchititsa kuti mwana wake afe?”"},{"book":"1 Mafumu","chapter":"17","verse":"21","text":"Pamenepo Eliya anakumbatira mwanayo katatu ndi kufuwula kwa Yehova kuti, “Inu Yehova Mulungu wanga, mubwezereni mwanayu moyo wake!”"},{"book":"1 Mafumu","chapter":"17","verse":"22","text":"Yehova anamva kufuwula kwa Eliya, ndipo moyo wa mwanayo unabwerera mwa iye ndipo anatsitsimuka."},{"book":"1 Mafumu","chapter":"17","verse":"23","text":"Eliya ananyamula mwanayo natsika naye kuchoka mʼchipinda chapamwamba chija nalowa naye mʼnyumba. Anamupereka kwa amayi ake ndipo anati, “Taonani, mwana wanu ali ndi moyo!”"},{"book":"1 Mafumu","chapter":"17","verse":"24","text":"Pamenepo mayiyo anati kwa Eliya, “Tsopano ndadziwa kuti ndinu munthu wa Mulungu ndipo mawu a Yehova amene mumayankhula ndi owona.”"}]}