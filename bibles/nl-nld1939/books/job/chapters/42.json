{"data":[{"book":"Job","chapter":"42","verse":"1","text":"En Job antwoordde Jahweh, en sprak:"},{"book":"Job","chapter":"42","verse":"2","text":"Ik weet, dat Gij alles vermoogt, En geen uwer plannen wordt verijdeld."},{"book":"Job","chapter":"42","verse":"3","text":"Ja, wie zou de Voorzienigheid duister maken Door woorden zonder verstand? Ik heb dus zonder inzicht gesproken, Over dingen, te wonderbaar voor mijn begrip!"},{"book":"Job","chapter":"42","verse":"4","text":"Ach, luister toch, als ik spreek; En leer mij, als ik U vragen stel!"},{"book":"Job","chapter":"42","verse":"5","text":"Door horen zeggen heb ik van U vernomen, Maar thans heeft mijn eigen oog U aanschouwd:"},{"book":"Job","chapter":"42","verse":"6","text":"Daarom herroep ik, wat ik gezegd heb, En doe ik boete in stof en as!"},{"book":"Job","chapter":"42","verse":"7","text":"Toen Jahweh tot Job dit betoog had gehouden, sprak Hij tot Elifaz van Teman: Mijn gramschap is tegen u en uw beide vrienden ontstoken, omdat gij over Mij de waarheid niet hebt gezegd, evenals mijn dienaar Job."},{"book":"Job","chapter":"42","verse":"8","text":"Neemt daarom zeven stieren en zeven rammen, en gaat ermee naar mijn dienaar Job; draagt ze voor u als een brandoffer op, en laat mijn dienaar Job voor u bidden. Dan zal Ik terwille van hem u niet straffen voor de dwaasheid, dat gij over Mij de waarheid niet hebt gezegd, evenals mijn dienaar Job."},{"book":"Job","chapter":"42","verse":"9","text":"Elifaz van Teman, Bildad van Sjóeach en Sofar van Naäma gingen dus heen, en deden wat Jahweh hun bevolen had. En Jahweh was Job terwille."},{"book":"Job","chapter":"42","verse":"10","text":"Nadat Job dus voor zijn vrienden gebeden had, herstelde hem Jahweh niet alleen in zijn vroegere staat, maar schonk hem het dubbele van wat hij vroeger bezat."},{"book":"Job","chapter":"42","verse":"11","text":"Nu kwamen al zijn broers en zusters, en al zijn vroegere kennissen naar hem toe, en hielden maaltijd met hem in zijn huis; zij beklaagden hem en troostten hem over al het leed, dat Jahweh over hem had gebracht, en gaven hem allen een gouden munt en een gouden ring ten geschenke."},{"book":"Job","chapter":"42","verse":"12","text":"En Jahweh zegende het verder leven van Job nog meer dan het vroegere: hij kreeg veertienduizend schapen en zesduizend kamelen, duizend koppel runderen en duizend ezelinnen."},{"book":"Job","chapter":"42","verse":"13","text":"Ook kreeg hij twee maal zeven zonen en drie dochters;"},{"book":"Job","chapter":"42","verse":"14","text":"de eerste noemde hij Jemima, de tweede Kesia en de derde Kéren-Happoek."},{"book":"Job","chapter":"42","verse":"15","text":"In heel het land werden geen vrouwen gevonden, zo schoon als de dochters van Job; haar vader gaf haar een erfdeel evenals aan haar broers"},{"book":"Job","chapter":"42","verse":"16","text":"Daarna leefde Job nog honderd veertig jaar, en mocht niet alleen zijn kinderen aanschouwen, maar ook zijn kleinkinderen tot in het vierde geslacht."},{"book":"Job","chapter":"42","verse":"17","text":"En Job stierf oud en hoogbejaard."}]}