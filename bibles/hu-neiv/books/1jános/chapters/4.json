{"data":[{"book":"1 János","chapter":"4","verse":"1","text":"Szeretteim, ne higgyetek minden léleknek, hanem vizsgáljátok meg a lelkeket, hogy Istentől valók-e, mert sok hamis próféta jött el a világba."},{"book":"1 János","chapter":"4","verse":"2","text":"Erről ismeritek meg Isten Lelkét: amelyik lélek Jézust testben megjelent Krisztusnak vallja, az Istentől van."},{"book":"1 János","chapter":"4","verse":"3","text":"Amelyik lélek nem vallja Jézust testben megjelent Krisztusnak, az nincs Istentől. Ez az antikrisztus lelke, amelyről hallottátok, hogy eljön, sőt már a világban van."},{"book":"1 János","chapter":"4","verse":"4","text":"Ti az Istentől valók vagytok, gyermekeim, és legyőztétek azokat, mert nagyobb az, aki bennetek van, mint az, aki a világban van."},{"book":"1 János","chapter":"4","verse":"5","text":"Azok a világból valók, azért a világ szerint beszélnek, és a világ hallgat rájuk."},{"book":"1 János","chapter":"4","verse":"6","text":"Mi az Istentől valók vagyunk. Aki ismeri Istent, hallgat ránk. Aki nincs Istentől, nem hallgat ránk. Erről ismerjük meg az igazság lelkét és a tévelygés lelkét."},{"book":"1 János","chapter":"4","verse":"7","text":"Szeretteim, szeressük egymást, mert a szeretet Istentől van. Mindenki, aki szeret Istentől született és ismeri Istent."},{"book":"1 János","chapter":"4","verse":"8","text":"Aki nem szeret, nem ismerte meg Istent, mert Isten szeretet."},{"book":"1 János","chapter":"4","verse":"9","text":"Abban lett nyilvánvalóvá Isten irántunk való szeretete, hogy egyszülött Fiát küldte el Isten a világra, hogy éljünk Általa."},{"book":"1 János","chapter":"4","verse":"10","text":"Nem abból áll a szeretet, hogy mi szeretjük Istent, hanem hogy ő szeretett minket és elküldte Fiát engesztelő áldozatul bűneinkért."},{"book":"1 János","chapter":"4","verse":"11","text":"Szeretteim, ha így szeretett minket Isten, nekünk is szeretnünk kell egymást."},{"book":"1 János","chapter":"4","verse":"12","text":"Istent soha senki nem látta. Ha szeretjük egymást, Isten bennünk marad és az ő szeretete teljessé lett bennünk."},{"book":"1 János","chapter":"4","verse":"13","text":"Erről ismerjük föl, hogy benne maradunk és ő bennünk, hogy a maga Lelkéből adott nekünk."},{"book":"1 János","chapter":"4","verse":"14","text":"És mi láttuk, és bizonyságot teszünk, hogy az Atya elküldte a Fiút a világ üdvözítőjéül."},{"book":"1 János","chapter":"4","verse":"15","text":"Aki vallja, hogy Jézus Isten Fia, Isten megmarad abban és ő is Istenben."},{"book":"1 János","chapter":"4","verse":"16","text":"Mi megismertük és elhittük Isten irántunk való szeretetét."},{"book":"1 János","chapter":"4","verse":"17","text":"Azzal lesz teljessé a szeretetet közöttünk, hogy bizalommal nézünk az ítélet napja felé, mert ahogyan ő van, úgy vagyunk mi is ebben a világban."},{"book":"1 János","chapter":"4","verse":"18","text":"A szeretetben nincs félelem, sőt a teljes szeretet kiűzi a félelmet, mert a félelem gyötrelemmel jár. Aki pedig fél, abban nem lett teljessé a szeretet."},{"book":"1 János","chapter":"4","verse":"19","text":"Mi tehát azért szeretünk, mert ő előbb szeretett minket."},{"book":"1 János","chapter":"4","verse":"20","text":"Ha valaki azt mondja: „Szeretem Istent“, de gyűlöli atyjafiát, az hazug. Mert aki nem szereti atyjafiát, akit lát, hogyan szeretheti Istent, akit nem lát?"},{"book":"1 János","chapter":"4","verse":"21","text":"Azt a parancsolatot is kaptuk Tőle, hogy aki szereti Istent, szeresse atyjafiát is."}]}