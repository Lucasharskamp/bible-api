{"data":[{"book":"Márk","chapter":"4","verse":"1","text":"Ismét tanítani kezdett a tenger mellett. És nagy sokaság gyűlt őhozzá, úgyhogy ő a hajóba lépve, a tengeren tartózkodott; az egész sokaság pedig a tenger mellett a földön ült."},{"book":"Márk","chapter":"4","verse":"2","text":"Sokat tanította őket példázatokban, és ezt mondta nékik tanításában:"},{"book":"Márk","chapter":"4","verse":"3","text":"„Halljátok: Íme, a magvető kiment vetni."},{"book":"Márk","chapter":"4","verse":"4","text":"És történt vetés közben, hogy némely mag az út mellé esett, és eljöttek az égi madarak, és megették azt."},{"book":"Márk","chapter":"4","verse":"5","text":"Némely pedig a köves helyre esett, ahol nem sok földje volt, és hamar kikelt, mivel nem volt mélyen a földben."},{"book":"Márk","chapter":"4","verse":"6","text":"Mikor pedig fölkelt a nap, megégett, és mivel nem volt gyökere, elszáradt."},{"book":"Márk","chapter":"4","verse":"7","text":"Némely pedig a tövisek közé esett, és a tövisek megnőttek, megfojtották azt, és így nem adott gyümölcsöt."},{"book":"Márk","chapter":"4","verse":"8","text":"Némely pedig a jó földbe esett; és növekedő és bővölködő gyümölcsöt adott, és némely harmincannyit, némely hatvanannyit, némely pedig százannyit hozott.“"},{"book":"Márk","chapter":"4","verse":"9","text":"Majd ezt mondta nekik: „Akinek van füle a hallásra, hallja.“"},{"book":"Márk","chapter":"4","verse":"10","text":"Mikor pedig egyedül volt, megkérdezték őt a körülötte lévők a tizenkettővel együtt a példázat felől."},{"book":"Márk","chapter":"4","verse":"11","text":"Ő pedig ezt mondta nekik: „Nektek megadatott, hogy az Isten országának titkát tudjátok, de a kívül levőknek minden példázatokban adatik;"},{"book":"Márk","chapter":"4","verse":"12","text":"hogy"},{"book":"Márk","chapter":"4","verse":"13","text":"És mondta nekik: „Nem értitek ezt a példázatot? Akkor hogyan értitek meg majd a többi példázatot?"},{"book":"Márk","chapter":"4","verse":"14","text":"A magvető az igét hinti."},{"book":"Márk","chapter":"4","verse":"15","text":"Az útfélen valók pedig azok, akiknek hintik az igét, de mihelyt hallják, azonnal eljön a Sátán, és elragadja a szívükbe vetett igét."},{"book":"Márk","chapter":"4","verse":"16","text":"És hasonlóképen a köves helyre vetettek azok, akik mihelyt hallják az igét, mindjárt örömmel fogadják,"},{"book":"Márk","chapter":"4","verse":"17","text":"de nincsen bennük gyökere, hanem ideig valók; azután ha nyomorúságot vagy háborúságot kell szenvedniük az ige miatt, azonnal megbotránkoznak."},{"book":"Márk","chapter":"4","verse":"18","text":"A tövisek közé vetettek pedig azok, akik az igét hallják,"},{"book":"Márk","chapter":"4","verse":"19","text":"de a világi gondok, a gazdagság csalárdsága és egyéb dolgok megkívánása közbejönnek, elfojtják az igét, és gyümölcstelen lesz."},{"book":"Márk","chapter":"4","verse":"20","text":"A jó földbe vetettek pedig azok, akik hallják az igét, befogadják, és gyümölcsöt teremnek, némely harmincannyit, némely hatvanannyit, némely százannyit.“"},{"book":"Márk","chapter":"4","verse":"21","text":"Ezután ezt mondta nékik: „Vajon azért veszik-e elő a gyertyát, hogy véka alá tegyék, vagy az ágy alá? Nem azért, hogy a gyertyatartóba tegyék?"},{"book":"Márk","chapter":"4","verse":"22","text":"Mert nincs semmi rejtett dolog, ami ki ne derülne, és semmi titok, ami nyilvánosságra ne kerülne."},{"book":"Márk","chapter":"4","verse":"23","text":"Ha valakinek van füle a hallásra, hallja.“"},{"book":"Márk","chapter":"4","verse":"24","text":"Ezt is mondta nekik: „Megjegyezzétek, amit hallotok: Amilyen mértékkel mértek, olyannal mérnek nektek, sőt ráadást is adnak, akik halljátok."},{"book":"Márk","chapter":"4","verse":"25","text":"Mert akinek van, annak adatik, és akinek nincs, attól az is elvétetik, amije van.“"},{"book":"Márk","chapter":"4","verse":"26","text":"És mondta Jézus: „Úgy van az Isten országa, mint amikor az ember beveti a magot a földbe,"},{"book":"Márk","chapter":"4","verse":"27","text":"azután alszik és fölkel, éjjel és nappal: a mag pedig kihajt és felnő, ő maga sem tudja, miképpen."},{"book":"Márk","chapter":"4","verse":"28","text":"Mert magától terem a föld, először füvet, azután kalászt, azután teljes búzát a kalászban."},{"book":"Márk","chapter":"4","verse":"29","text":"Mihelyt pedig a gabona arra való, azonnal sarlót ereszt reá, mert az aratás elérkezett.“"},{"book":"Márk","chapter":"4","verse":"30","text":"Majd ezt mondta: „Mihez hasonlítsuk az Isten országát? Vagy milyen példázatba foglaljuk azt?"},{"book":"Márk","chapter":"4","verse":"31","text":"A mustármaghoz, amely amikor a földbe elvetik, minden földi magnál kisebb,"},{"book":"Márk","chapter":"4","verse":"32","text":"és amikor elvetették, felnő, és minden veteménynél nagyobb lesz, és nagy ágakat hajt, úgyhogy árnyéka alatt fészket rakhatnak az égi madarak.“"},{"book":"Márk","chapter":"4","verse":"33","text":"És sok ilyen példázatban hirdette nékik az igét, úgy, amint megérthették."},{"book":"Márk","chapter":"4","verse":"34","text":"Példázat nélkül pedig nem szólt nekik; maguk közt azonban a tanítványoknak mindent megmagyarázott."},{"book":"Márk","chapter":"4","verse":"35","text":"Azután ezt mondta nékik ugyanazon a napon, amint este lett: „Menjünk át a túlsó partra.“"},{"book":"Márk","chapter":"4","verse":"36","text":"Elbocsátották tehát a sokaságot, elvitték őt, úgy, amint éppen a hajóban volt; de más hajók is voltak vele."},{"book":"Márk","chapter":"4","verse":"37","text":"Akkor nagy szélvihar támadt, a hullámok pedig becsaptak a hajóba, annyira, hogy már-már megtelt."},{"book":"Márk","chapter":"4","verse":"38","text":"Ő pedig a hajó hátulsó részében a vánkoson aludt. Ekkor fölkeltették őt, és ezt mondták néki: „Mester, nem törődsz vele, hogy elveszünk?“"},{"book":"Márk","chapter":"4","verse":"39","text":"És felkelve megdorgálta a szelet, és mondta a tengernek: „Hallgass, némulj el!“ És elállt a szél, és nagy csendesség lett."},{"book":"Márk","chapter":"4","verse":"40","text":"Akkor ezt mondta nekik: „Miért vagytok ilyen félénkek? Miért nincsen hitetek?“"},{"book":"Márk","chapter":"4","verse":"41","text":"És nagy félelem fogta el őket, és ezt mondták egymásnak: „Kicsoda hát ez, hogy mind a szél, mind a tenger engedelmeskedik néki?“"}]}