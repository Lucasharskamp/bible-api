{"data":[{"book":"I Samuela","chapter":"30","verse":"1","text":"A gdy trzeciego dnia Dawid i jego ludzie przybyli do Siklag, Amalekici najechali już na południe i na Siklag, zburzyli Siklag i spalili go ogniem;"},{"book":"I Samuela","chapter":"30","verse":"2","text":"I zabrali do niewoli kobiety, które w nim były. Nikogo nie zabili, od najmniejszego aż do wielkiego, ale uprowadzili"},{"book":"I Samuela","chapter":"30","verse":"3","text":"A gdy Dawid i jego ludzie przyszli do miasta, było ono spalone ogniem, a ich żony, synów i córki zabrano do niewoli."},{"book":"I Samuela","chapter":"30","verse":"4","text":"Wtedy Dawid i lud, który z nim był, podnieśli swój głos i płakali, aż im zabrakło sił do płaczu."},{"book":"I Samuela","chapter":"30","verse":"5","text":"Zabrano do niewoli także obie żony Dawida: Achinoam Jizreelitkę i Abigail,"},{"book":"I Samuela","chapter":"30","verse":"6","text":"I Dawid znalazł się w wielkim utrapieniu, bo lud chciał go ukamienować. Dusza całego ludu bowiem była rozgoryczona z powodu swoich synów i córek. Dawid zaś wzmocnił się w PANU, swym Bogu."},{"book":"I Samuela","chapter":"30","verse":"7","text":"Wtedy Dawid powiedział do kapłana Abiatara, syna Achimeleka: Przynieś mi, proszę, efod. I Abiatar przyniósł efod Dawidowi."},{"book":"I Samuela","chapter":"30","verse":"8","text":"I Dawid radził się PANA, pytając: Czy mam ścigać to wojsko? Czy je dogonię? PAN odpowiedział mu: Ścigaj, bo na pewno dogonisz i na pewno odbierzesz"},{"book":"I Samuela","chapter":"30","verse":"9","text":"Dawid wyruszył więc, on i sześciuset ludzi, których miał ze sobą, i dotarli do potoku Besor. Tam niektórzy pozostali."},{"book":"I Samuela","chapter":"30","verse":"10","text":"Dawid zaś ścigał ich wraz z czterystu ludźmi. Dwustu ludzi bowiem pozostało, gdyż byli zbyt zmęczeni, żeby przejść przez potok Besor."},{"book":"I Samuela","chapter":"30","verse":"11","text":"A w polu natknęli się na Egipcjanina i przyprowadzili go do Dawida. Dali mu chleba i jadł, dali mu też wody i pił;"},{"book":"I Samuela","chapter":"30","verse":"12","text":"Dali mu także kawałek placka figowego i dwa pęczki rodzynków. Kiedy to zjadł, ożył w nim jego duch, gdyż przez trzy dni i trzy noce nie jadł chleba ani nie pił wody."},{"book":"I Samuela","chapter":"30","verse":"13","text":"Wtedy Dawid zapytał go: Do kogo należysz? Skąd jesteś? Odpowiedział: Jestem młodym Egipcjaninem, sługą Amalekity. Mój pan porzucił mnie, bo zachorowałem trzy dni temu."},{"book":"I Samuela","chapter":"30","verse":"14","text":"Najechaliśmy na południe od Keretytów, obszar Judy i na południe od Kaleba i podpaliliśmy Siklag ogniem."},{"book":"I Samuela","chapter":"30","verse":"15","text":"Dawid zapytał go: Czy mógłbyś mnie zaprowadzić do tej zgrai? Odpowiedział: Przysięgnij mi na Boga, że mnie nie zabijesz ani mnie nie wydasz w ręce mego pana, a zaprowadzę cię do tej zgrai."},{"book":"I Samuela","chapter":"30","verse":"16","text":"I zaprowadził go, a oto byli rozproszeni po całej ziemi, jedli, pili i świętowali z powodu całego tego wielkiego łupu, który zabrali z ziemi Filistynów i z ziemi Judy."},{"book":"I Samuela","chapter":"30","verse":"17","text":"I Dawid bił ich od zmierzchu aż do wieczora dnia następnego. Żaden z nich nie ocalał oprócz czterystu młodzieńców, którzy wsiedli na wielbłądy i uciekli."},{"book":"I Samuela","chapter":"30","verse":"18","text":"Tak Dawid odzyskał wszystko, co zabrali Amalekici. Dawid uratował także swoje dwie żony."},{"book":"I Samuela","chapter":"30","verse":"19","text":"Nie zabrakło im nikogo, od najmniejszego do największego, ani synów, ani córek, ani łupu, ani niczego, co im zabrali. Dawid odzyskał wszystko."},{"book":"I Samuela","chapter":"30","verse":"20","text":"Potem Dawid zabrał wszystkie trzody i stada, które pędzono przed jego dobytkiem, i mówiono: To jest łup Dawida."},{"book":"I Samuela","chapter":"30","verse":"21","text":"I Dawid przybył do tych dwustu ludzi, którzy byli tak zmęczeni, że nie mogli iść za Dawidem, i którym kazał zostać przy potoku Besor. Wyszli oni naprzeciw Dawida i naprzeciw ludzi, którzy z nim byli. A gdy Dawid zbliżył się do tych ludzi, pozdrowił ich."},{"book":"I Samuela","chapter":"30","verse":"22","text":"Lecz wszyscy źli ludzie i synowie Beliala, którzy poszli z Dawidem, powiedzieli: Ponieważ ci nie poszli z nami, nie damy im nic z łupu, który odzyskaliśmy, oddamy tylko każdemu jego żonę i dzieci. Niech ich wezmą i odejdą."},{"book":"I Samuela","chapter":"30","verse":"23","text":"Wtedy Dawid powiedział: Moi bracia, nie uczynicie tak z tym, co PAN nam dał. On nas strzegł i wydał w nasze ręce zgraję, która na nas napadła."},{"book":"I Samuela","chapter":"30","verse":"24","text":"I któż was posłucha w tej sprawie? Bo jaki jest udział tego, który wyruszył na bitwę, taki też będzie udział tego, który został przy taborze; jednakowo się podzielą."},{"book":"I Samuela","chapter":"30","verse":"25","text":"I tak zostało od tego dnia na przyszłość: ustalono to jako prawo i zwyczaj w Izraelu aż do dziś."},{"book":"I Samuela","chapter":"30","verse":"26","text":"A gdy Dawid przybył do Siklag, posłał część łupu starszym Judy, swym przyjaciołom, ze słowami: Oto błogosławieństwo dla was z łupu wrogów PANA;"},{"book":"I Samuela","chapter":"30","verse":"27","text":"Tym, którzy byli w Betel, i tym w Ramat na południu, i tym w Jattir;"},{"book":"I Samuela","chapter":"30","verse":"28","text":"I tym w Aroerze, i tym w Sifmot, i tym w Esztemoa;"},{"book":"I Samuela","chapter":"30","verse":"29","text":"I tym w Rachal, i tym w miastach Jerachmeelitów, i tym w miastach Kenitów;"},{"book":"I Samuela","chapter":"30","verse":"30","text":"I tym w Chorma, i tym w Choraszan, i tym w Atach;"},{"book":"I Samuela","chapter":"30","verse":"31","text":"I tym w Hebronie, i tym we wszystkich miejscach, gdzie pomieszkiwał Dawid wraz ze swymi ludźmi."}]}