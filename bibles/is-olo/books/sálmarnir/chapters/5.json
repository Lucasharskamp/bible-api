{"data":[{"book":"Sálmarnir","chapter":"5","verse":"1-2","text":"Drottinn, hlustaðu á orð mín. Heyr þú mína einlægu bæn."},{"book":"Sálmarnir","chapter":"5","verse":"3","text":"Hlustaðu á kveinstafi mína, þú Guð, konungur minn, því að ég mun aldrei biðja til neins nema þín."},{"book":"Sálmarnir","chapter":"5","verse":"4","text":"Á hverjum morgni horfi ég til himins, já til þín, og legg bænir mínar fram fyrir þig."},{"book":"Sálmarnir","chapter":"5","verse":"5","text":"Ég veit að þú fyrirlítur óguðleika og að þeir sem iðka hið illa fá ekki að dveljast hjá þér."},{"book":"Sálmarnir","chapter":"5","verse":"6","text":"Hrokafullir syndarar standast augnaráð þitt ekki, því að þú hatar illgjörðir þeirra."},{"book":"Sálmarnir","chapter":"5","verse":"7","text":"Þú munt eyða þeim sem tala lygi og þú hefur andstyggð á morðum og svikum."},{"book":"Sálmarnir","chapter":"5","verse":"8","text":"En hvað um mig? Af náð þinni fæ ég að ganga inn í musteri þitt, umvafinn vernd þinni og ást. Ég vil tilbiðja þig í djúpri lotningu."},{"book":"Sálmarnir","chapter":"5","verse":"9","text":"Drottinn, leiddu mig eins og þú lofaðir mér, annars munu óvinir mínir sigra mig. Segðu mér skýrt hvað ég á að gera, og hvert ég á að fara,"},{"book":"Sálmarnir","chapter":"5","verse":"10","text":"því að þeir reyna að blekkja mig. Hjörtu þeirra eru full af illsku. Tortíming og dauði býr í ráðum þeirra og þeir nota svik og pretti sér til framdráttar."},{"book":"Sálmarnir","chapter":"5","verse":"11","text":"Ó, Guð láttu þá fá makleg málagjöld. Þeir lendi í eigin gildru. Hrintu þeim burt vegna hinna mörgu afbrota þeirra, því að þeir storka þér."},{"book":"Sálmarnir","chapter":"5","verse":"12","text":"En þeir sem treysta þér gleðjast og kætast. Þeir hrópa af gleði því þú verndar þá. Þeir sem elska þig gleðjast yfir þér."},{"book":"Sálmarnir","chapter":"5","verse":"13","text":"Því að þú, ó Guð, blessar hinn trúaða, þú verndar hann með skildi elsku þinnar."}]}