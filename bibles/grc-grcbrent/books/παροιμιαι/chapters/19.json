{"data":[{"book":"ΠΑΡΟΙΜΙΑΙ","chapter":"19","verse":"3","text":"Ἀφροσύνη ἀνδρὸς λυμαίνεται τὰς ὁδοὺς αὐτοῦ, τὸν δὲ Θεὸν αἰτιᾶται τῇ καρδίᾳ αὐτοῦ."},{"book":"ΠΑΡΟΙΜΙΑΙ","chapter":"19","verse":"4","text":"Πλοῦτος προστίθησι φίλους πολλοὺς, ὁ δὲ πτωχὸς καὶ ἀπὸ τοῦ ὑπάρχοντος φίλου λείπεται."},{"book":"ΠΑΡΟΙΜΙΑΙ","chapter":"19","verse":"5","text":"Μάρτυς ψευδὴς οὐκ ἀτιμώρητος ἔσται, ὁ δὲ ἐγκαλῶν ἀδίκως οὐ διαφεύξεται."},{"book":"ΠΑΡΟΙΜΙΑΙ","chapter":"19","verse":"6","text":"Πολλοὶ θεραπεύουσι πρόσωπα βασιλέων, πᾶς δὲ ὁ κακὸς γίνεται ὄνειδος ἀνδρί."},{"book":"ΠΑΡΟΙΜΙΑΙ","chapter":"19","verse":"7","text":"Πᾶς ὃς ἀδελφὸν πτωχὸν μισεῖ, καὶ φιλίας μακρὰν ἔσται· ἔννοια ἀγαθὴ τοῖς εἰδόσιν αὐτὴν ἐγγιεῖ, ἀνὴρ δὲ φρόνιμος εὑρήσει αὐτήν· ὁ πολλὰ κακοποιῶν τελεσιουργεῖ κακίαν, ὃς δὲ ἐρεθίζει λόγους, οὐ σωθήσεται."},{"book":"ΠΑΡΟΙΜΙΑΙ","chapter":"19","verse":"8","text":"Ὁ κτώμενος φρόνησιν ἀγαπᾷ ἑαυτὸν, ὃς δὲ φυλάσσει φρόνησιν, εὑρήσει ἀγαθά."},{"book":"ΠΑΡΟΙΜΙΑΙ","chapter":"19","verse":"9","text":"Μάρτυς ψευδὴς οὐκ ἀτιμώρητος ἔσται, ὃς δʼ ἂν ἐκκαύσῃ κακίαν, ἀπολεῖται ὑπʼ αὐτῆς."},{"book":"ΠΑΡΟΙΜΙΑΙ","chapter":"19","verse":"10","text":"Οὐ συμφέρει ἄφρονι τρυφὴ, καὶ ἐὰν οἰκέτης ἄρξηται μεθʼ ὕβρεως δυναστεύειν."},{"book":"ΠΑΡΟΙΜΙΑΙ","chapter":"19","verse":"11","text":"Ἐλεήμων ἀνὴρ μακροθυμεῖ, τὸ δὲ καύχημα αὐτοῦ ἐπέρχεται παρανόμοις."},{"book":"ΠΑΡΟΙΜΙΑΙ","chapter":"19","verse":"12","text":"Βασιλέως ἀπειλὴ ὁμοία βρυγμῷ λέοντος· ὥσπερ δὲ δρόσος ἐπὶ χόρτῳ, οὕτως τὸ ἱλαρὸν αὐτοῦ."},{"book":"ΠΑΡΟΙΜΙΑΙ","chapter":"19","verse":"13","text":"Αἰσχύνη πατρὶ υἱὸς ἄφρων, οὐχ ἁγναὶ εὐχαὶ ἀπὸ μισθώματος ἑταίρας."},{"book":"ΠΑΡΟΙΜΙΑΙ","chapter":"19","verse":"14","text":"Οἶκον καὶ ὕπαρξιν μερίζουσι πατέρες παισὶ, παρὰ δὲ Κυρίου ἁρμόζεται γυνὴ ἀνδρί."},{"book":"ΠΑΡΟΙΜΙΑΙ","chapter":"19","verse":"15","text":"Δειλία κατέχει ἀνδρόγυνον, ψυχὴ δὲ ἀεργοῦ πεινάσει."},{"book":"ΠΑΡΟΙΜΙΑΙ","chapter":"19","verse":"16","text":"Ὃς φυλάσσει ἐντολὴν, τηρεῖ τὴν ἑαυτοῦ ψυχήν· ὁ δὲ καταφρονῶν τῶν ἑαυτοῦ ὁδῶν, ἀπολεῖται."},{"book":"ΠΑΡΟΙΜΙΑΙ","chapter":"19","verse":"17","text":"Δανείζει Θεῷ ὁ ἐλεῶν πτωχὸν, κατὰ δὲ τὸ δόμα αὐτοῦ ἀνταποδώσει αὐτῷ."},{"book":"ΠΑΡΟΙΜΙΑΙ","chapter":"19","verse":"18","text":"Παίδευε υἱόν σου, οὕτως γὰρ ἔσται εὔελπις, εἰς δὲ ὕβριν μὴ ἐπαίρου τῇ ψυχῇ σου."},{"book":"ΠΑΡΟΙΜΙΑΙ","chapter":"19","verse":"19","text":"Κακόφρων ἀνὴρ πολλὰ ζημιωθήσεται· ἐὰν δὲ λοιμεύηται, καὶ τὴν ψυχὴν αὐτοῦ προσθήσει."},{"book":"ΠΑΡΟΙΜΙΑΙ","chapter":"19","verse":"20","text":"Ἄκουε, υἱὲ, παιδείαν πατρός σου, ἵνα σοφὸς γένῃ ἐπʼ ἐσχάτων σου."},{"book":"ΠΑΡΟΙΜΙΑΙ","chapter":"19","verse":"21","text":"Πολλοὶ λογισμοὶ ἐν καρδίᾳ ἀνδρὸς, ἡ δὲ βουλὴ τοῦ Κυρίου εἰς τὸν αἰῶνα μένει."},{"book":"ΠΑΡΟΙΜΙΑΙ","chapter":"19","verse":"22","text":"Καρπὸς ἀνδρὶ ἐλεημοσύνη, κρείσσων δὲ πτωχὸς δίκαιος ἢ πλούσιος ψευδής."},{"book":"ΠΑΡΟΙΜΙΑΙ","chapter":"19","verse":"23","text":"Φόβος Κυρίου εἰς ζωὴν ἀνδρὶ· ὁ δὲ ἄφοβος αὐλισθήσεται ἐν τόποις οὗ οὐκ ἐπισκοπεῖται γνῶσις."},{"book":"ΠΑΡΟΙΜΙΑΙ","chapter":"19","verse":"24","text":"Ὁ ἐγκρύπτων εἰς τὸν κόλπον αὐτοῦ χεῖρας ἀδίκως, οὐδὲ τῷ στόματι οὐ μὴ προσενείκῃ αὐτάς."},{"book":"ΠΑΡΟΙΜΙΑΙ","chapter":"19","verse":"25","text":"Λοιμοῦ μαστιγουμένου, ἄφρων πανουργότερος γίνεται· ἐὰν δὲ ἐλέγχῃς ἄνδρα φρόνιμον, νοήσει αἴσθησιν."},{"book":"ΠΑΡΟΙΜΙΑΙ","chapter":"19","verse":"26","text":"Ὁ ἀτιμάζων πατέρα καὶ ἀπωθούμενος μητέρα αὐτοῦ, καταισχυνθήσεται καὶ ἐπονείδιστος ἔσται."},{"book":"ΠΑΡΟΙΜΙΑΙ","chapter":"19","verse":"27","text":"Υἱὸς ἀπολειπόμενος φυλάξαι παιδείαν πατρὸς, μελετήσει ῥήσεις κακάς."},{"book":"ΠΑΡΟΙΜΙΑΙ","chapter":"19","verse":"28","text":"Ὁ ἐγγυώμενος παῖδα ἄφρονα, καθυβρίσει δικαίωμα· στόμα δὲ ἀσεβῶν καταπίεται κρίσεις."},{"book":"ΠΑΡΟΙΜΙΑΙ","chapter":"19","verse":"29","text":"Ἑτοιμάζονται ἀκολάστοις μάστιγες, καὶ τιμωρίαι ὁμοίως ἄφροσιν."}]}