{"data":[{"book":"1 Johana","chapter":"4","verse":"1","text":"Osiepena mageno kik uyie roho duto, to temgiuru mondo ufwenygi ka bende gia kuom Nyasaye nikech jonabi mag miriambo mathoth osebiro e piny koni gi koni."},{"book":"1 Johana","chapter":"4","verse":"2","text":"Ma e kaka unyalo ngʼeyo Roho mar Nyasaye: Roho ma hulo ni Yesu Kristo nobiro e ringruok en Roho moa kuom Nyasaye,"},{"book":"1 Johana","chapter":"4","verse":"3","text":"to roho moro amora makwedo Yesu ok en Roho mar Nyasaye. Chuny ma kamano en mar Jasik Kristo ma usewinjo ni onego bi kendo makoro ni e piny kata sani."},{"book":"1 Johana","chapter":"4","verse":"4","text":"Nyithinda mageno, un to un nyithind Nyasaye kendo useloyo jonabi mag miriambogo, nikech Jal manie iu duongʼ moloyo Jal manie piny."},{"book":"1 Johana","chapter":"4","verse":"5","text":"Gin jopiny, omiyo giwuoyo kuom pinyni kendo piny winjogi."},{"book":"1 Johana","chapter":"4","verse":"6","text":"Wan to wan jo-Nyasaye omiyo joma ongʼeyo Nyasaye winjowa, to ngʼat ma ok ngʼat Nyasaye ok winjwa. Ma e yo mwangʼeyogo Roho mar adier gi Roho mar miriambo."},{"book":"1 Johana","chapter":"4","verse":"7","text":"Osiepena mageno waherreuru ngʼato gi ngʼato nikech hera aa kuom Nyasaye. Ngʼat man gihera en nyathi Nyasaye kendo ongʼeyo Nyasaye."},{"book":"1 Johana","chapter":"4","verse":"8","text":"Ngʼat maonge hera kia Nyasaye, nikech Nyasaye en hera."},{"book":"1 Johana","chapter":"4","verse":"9","text":"Nyasaye nonyiso hera moherowago kama: Ne ooro Wuode ma miderma e piny mondo wabed mangima kuome."},{"book":"1 Johana","chapter":"4","verse":"10","text":"Ma e gima hera en: ok ni wan ema ne wahero Nyasaye, to Nyasaye ema noherowa mokwongo mi nooro Wuode kaka misango mar richowa."},{"book":"1 Johana","chapter":"4","verse":"11","text":"Osiepena mageno, ka Nyasaye noherowa kamano, to wan bende waherre ngʼato gi ngʼato."},{"book":"1 Johana","chapter":"4","verse":"12","text":"Onge ngʼama oseneno Nyasaye, to ka waherore ngʼato gi ngʼato to Nyasaye odak eiwa, kendo herane chopo kare eiwa."},{"book":"1 Johana","chapter":"4","verse":"13","text":"Wangʼeyo ni wadak ei Nyasaye kendo en bende en eiwa, nikech osemiyowa Rohone."},{"book":"1 Johana","chapter":"4","verse":"14","text":"Waseneno kendo wanyiso ji ni Wuoro oseoro Wuode mondo obed Jawar mar piny."},{"book":"1 Johana","chapter":"4","verse":"15","text":"Ka ngʼato ohulo ni Yesu en wuod Nyasaye, to Nyasaye odak e iye kendo en bende odak ei Nyasaye."},{"book":"1 Johana","chapter":"4","verse":"16","text":"Omiyo koro wangʼeyo kendo wageno kuom hera ma Nyasaye oherowago."},{"book":"1 Johana","chapter":"4","verse":"17","text":"Ma e kaka herawa nyaka nyisre chuth mondo chiengʼ ngʼado bura wabed gi chir nikech e ngima mar pinyni wachal kode."},{"book":"1 Johana","chapter":"4","verse":"18","text":"Luoro onge e hera; hera mar adier riembo luoro oko nikech luoro ema kelo kum. Ngʼat man-gi luoro pok ochopo e hera mar adier."},{"book":"1 Johana","chapter":"4","verse":"19","text":"Wan gihera nikech Nyasaye noherowa mokwongo."},{"book":"1 Johana","chapter":"4","verse":"20","text":"Ka ngʼato wacho ni ohero Nyasaye to omon gi wadgi to en ja-miriambo; nikech ngʼama ok ohero wadgi, moseneno gi wangʼe, ok nyal hero Nyasaye mapok oneno."},{"book":"1 Johana","chapter":"4","verse":"21","text":"Chik ma osemiyowa en ma: Ngʼat mohero Nyasaye nyaka her wadgi bende."}]}