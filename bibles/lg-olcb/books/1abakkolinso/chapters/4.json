{"data":[{"book":"1 Abakkolinso","chapter":"4","verse":"1","text":"Omuntu asaanidde atulabe ng’abaweereza ba Kristo era abawanika b’ebyama bya Katonda."},{"book":"1 Abakkolinso","chapter":"4","verse":"2","text":"Ate era omuwanika kimugwanira okuba omuntu omwesigwa."},{"book":"1 Abakkolinso","chapter":"4","verse":"3","text":"Naye gye ndi ekyo kintu kitono nnyo mmwe okunsalira omusango oba omuntu yenna ku lunaku olw’okusalirako omusango; nange sseesalira musango."},{"book":"1 Abakkolinso","chapter":"4","verse":"4","text":"Kubanga nze seemanyiiko nsonga yonna, wabula ekyo tekimpeesa butuukirivu, naye ansalira omusango ye Mukama waffe."},{"book":"1 Abakkolinso","chapter":"4","verse":"5","text":"Noolwekyo temusalanga musango ekiseera nga tekinnatuuka okutuusa Mukama waffe lw’alijja, alimulisa ebyakwekebwa eby’ekizikiza, n’ayolesa n’ebigendererwa by’omutima, buli muntu n’alyoka atendebwa Katonda."},{"book":"1 Abakkolinso","chapter":"4","verse":"6","text":"Kaakano abooluganda ebintu ebyo mbigeredde ku nze ne ku Apolo ku lwammwe, mulyoke muyigire ku ffe obutasukkanga ku byawandiikibwa, omuntu omu alemenga okwegulumiza ng’anyooma omulala."},{"book":"1 Abakkolinso","chapter":"4","verse":"7","text":"Kubanga ani akwawula? Era mulina kye mutaaweebwa? Kale obanga ddala mwaweebwa, kiki ate ekibenyumirizisa ng’abataakifuna?"},{"book":"1 Abakkolinso","chapter":"4","verse":"8","text":"Mwakkuta dda n’okugaggawala ne mugaggawala, era ne mufuuka bakabaka awatali ffe; naye nandyagadde mufuuke bakabaka, naffe tulyoke tufuukire wamu bakabaka nammwe."},{"book":"1 Abakkolinso","chapter":"4","verse":"9","text":"Kubanga ndowooza nga ffe abatume, Katonda yatuteeka ku nkomerero ng’abasibe abalindirira okuttibwa, kubanga twafuulibwa ekyerolerwa eri ensi, eri bamalayika n’eri abantu."},{"book":"1 Abakkolinso","chapter":"4","verse":"10","text":"Tuli basirusiru ku bwa Kristo, naye mmwe muli bagezi mu Kristo; Ffe tuli banafu naye mmwe muli ba maanyi! Mmwe muli ba kitiibwa naye ffe tunyoomebwa."},{"book":"1 Abakkolinso","chapter":"4","verse":"11","text":"Era ne mu kiseera kino tulumwa enjala n’ennyonta nga tetulina na kyakwambala, tukubibwa era tubungeeta bubungeesi."},{"book":"1 Abakkolinso","chapter":"4","verse":"12","text":"Tutegana nga tukola emirimu n’emikono gyaffe; tusabira emikisa abo abatukolimira; bwe tuyigganyizibwa tugumiikiriza;"},{"book":"1 Abakkolinso","chapter":"4","verse":"13","text":"abo abatuvuma tubaddamu ne gonjebwa. Era n’okutuusa kaakano tuli ng’ebisooto mu bigere era tuli ng’ebisaaniiko."},{"book":"1 Abakkolinso","chapter":"4","verse":"14","text":"Siwandiika bintu bino lwa kubaswaza naye lwa kubabuulirira ng’abaana bange abaagalwa."},{"book":"1 Abakkolinso","chapter":"4","verse":"15","text":"Kubanga newaakubadde mulina abalala nkumi na nkumi ababayigiriza ebya Kristo, naye mujjukirenga nga mulina bakitammwe batono. Kubanga nze mbazaala mu Kristo olw’enjiri."},{"book":"1 Abakkolinso","chapter":"4","verse":"16","text":"Noolwekyo mbongeramu amaanyi mulabire ku nze."},{"book":"1 Abakkolinso","chapter":"4","verse":"17","text":"Kyennava mbatumira Timoseewo omwana wange omwesigwa era omwagalwa mu Mukama waffe, anaabajjukizanga ebyo bye ngoberera mu Kristo Yesu nga bwe njigiriza wonna wonna mu buli Kkanisa."},{"book":"1 Abakkolinso","chapter":"4","verse":"18","text":"Naye waliwo abamu mu mmwe abeekuluntaza nga balowooza nti sigenda kujja gye muli."},{"book":"1 Abakkolinso","chapter":"4","verse":"19","text":"Naye nzija mangu, Mukama bw’anaasiima ndyoke mmanye amaanyi g’abo abeekuluntaza so si mu bigambo obugambo."},{"book":"1 Abakkolinso","chapter":"4","verse":"20","text":"Kubanga obwakabaka bwa Katonda tebuli mu kwogera bwogezi, wabula mu maanyi."},{"book":"1 Abakkolinso","chapter":"4","verse":"21","text":"Kiruwa kye mwagala? Nzije n’omuggo, oba nzije na kwagala n’omwoyo ogw’obuwombeefu?"}]}