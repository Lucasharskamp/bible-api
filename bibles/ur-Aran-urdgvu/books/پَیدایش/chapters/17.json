{"data":[{"book":"پَیدایش","chapter":"17","verse":"1","text":"جب ابرام 99 سال کا تھا تو رب اُس پر ظاہر ہوا۔ اُس نے کہا، ”مَیں اللہ قادرِ مطلق ہوں۔ میرے حضور چلتا رہ اور بےالزام ہو۔"},{"book":"پَیدایش","chapter":"17","verse":"2","text":"مَیں تیرے ساتھ اپنا عہد باندھوں گا اور تیری اولاد کو بہت ہی زیادہ بڑھا دوں گا۔“"},{"book":"پَیدایش","chapter":"17","verse":"3","text":"ابرام منہ کے بل گر گیا، اور اللہ نے اُس سے کہا،"},{"book":"پَیدایش","chapter":"17","verse":"4","text":"”میرا تیرے ساتھ عہد ہے کہ تُو بہت قوموں کا باپ ہو گا۔"},{"book":"پَیدایش","chapter":"17","verse":"5","text":"اب سے تُو ابرام یعنی ’عظیم باپ‘ نہیں کہلائے گا بلکہ تیرا نام ابراہیم یعنی ’بہت قوموں کا باپ‘ ہو گا۔ کیونکہ مَیں نے تجھے بہت قوموں کا باپ بنا دیا ہے۔"},{"book":"پَیدایش","chapter":"17","verse":"6","text":"مَیں تجھے بہت ہی زیادہ اولاد بخش دوں گا، اِتنی کہ قومیں بنیں گی۔ تجھ سے بادشاہ بھی نکلیں گے۔"},{"book":"پَیدایش","chapter":"17","verse":"7","text":"مَیں اپنا عہد تیرے اور تیری اولاد کے ساتھ نسل در نسل قائم کروں گا، ایک ابدی عہد جس کے مطابق مَیں تیرا اور تیری اولاد کا خدا ہوں گا۔"},{"book":"پَیدایش","chapter":"17","verse":"8","text":"تُو اِس وقت ملکِ کنعان میں پردیسی ہے، لیکن مَیں اِس پورے ملک کو تجھے اور تیری اولاد کو دیتا ہوں۔ یہ ہمیشہ تک اُن کا ہی رہے گا، اور مَیں اُن کا خدا ہوں گا۔“"},{"book":"پَیدایش","chapter":"17","verse":"9","text":"اللہ نے ابراہیم سے یہ بھی کہا، ”تجھے اور تیری اولاد کو نسل در نسل میرے عہد کی شرائط پوری کرنی ہیں۔"},{"book":"پَیدایش","chapter":"17","verse":"10","text":"اِس کی ایک شرط یہ ہے کہ ہر ایک مرد کا ختنہ کیا جائے۔"},{"book":"پَیدایش","chapter":"17","verse":"11","text":"اپنا ختنہ کراؤ۔ یہ ہمارے آپس کے عہد کا ظاہری نشان ہو گا۔"},{"book":"پَیدایش","chapter":"17","verse":"12","text":"لازم ہے کہ تُو اور تیری اولاد نسل در نسل اپنے ہر ایک بیٹے کا آٹھویں دن ختنہ کروائیں۔ یہ اصول اُس پر بھی لاگو ہے جو تیرے گھر میں رہتا ہے لیکن تجھ سے رشتہ نہیں رکھتا، چاہے وہ گھر میں پیدا ہوا ہو یا کسی اجنبی سے خریدا گیا ہو۔"},{"book":"پَیدایش","chapter":"17","verse":"13","text":"گھر کے ہر ایک مرد کا ختنہ کرنا لازم ہے، خواہ وہ گھر میں پیدا ہوا ہو یا کسی اجنبی سے خریدا گیا ہو۔ یہ اِس بات کا نشان ہو گا کہ میرا تیرے ساتھ عہد ہمیشہ تک قائم رہے گا۔"},{"book":"پَیدایش","chapter":"17","verse":"14","text":"جس مرد کا ختنہ نہ کیا گیا اُسے اُس کی قوم میں سے مٹایا جائے گا، کیونکہ اُس نے میرے عہد کی شرائط پوری نہ کیں۔“"},{"book":"پَیدایش","chapter":"17","verse":"15","text":"اللہ نے ابراہیم سے یہ بھی کہا، ”اپنی بیوی سارئی کا نام بھی بدل دینا۔ اب سے اُس کا نام سارئی نہیں بلکہ سارہ یعنی شہزادی ہو گا۔"},{"book":"پَیدایش","chapter":"17","verse":"16","text":"مَیں اُسے برکت بخشوں گا اور تجھے اُس کی معرفت بیٹا دوں گا۔ مَیں اُسے یہاں تک برکت دوں گا کہ اُس سے قومیں بلکہ قوموں کے بادشاہ نکلیں گے۔“"},{"book":"پَیدایش","chapter":"17","verse":"17","text":"ابراہیم منہ کے بل گر گیا۔ لیکن دل ہی دل میں وہ ہنس پڑا اور سوچا، ”یہ کس طرح ہو سکتا ہے؟ مَیں تو 100 سال کا ہوں۔ ایسے آدمی کے ہاں بچہ کس طرح پیدا ہو سکتا ہے؟ اور سارہ جیسی عمر رسیدہ عورت کے بچہ کس طرح پیدا ہو سکتا ہے؟ اُس کی عمر تو 90 سال ہے۔“"},{"book":"پَیدایش","chapter":"17","verse":"18","text":"اُس نے اللہ سے کہا، ”ہاں، اسمٰعیل ہی تیرے سامنے جیتا رہے۔“"},{"book":"پَیدایش","chapter":"17","verse":"19","text":"اللہ نے کہا، ”نہیں، تیری بیوی سارہ کے ہاں بیٹا پیدا ہو گا۔ تُو اُس کا نام اسحاق یعنی ’وہ ہنستا ہے‘ رکھنا۔ مَیں اُس کے اور اُس کی اولاد کے ساتھ ابدی عہد باندھوں گا۔"},{"book":"پَیدایش","chapter":"17","verse":"20","text":"مَیں اسمٰعیل کے سلسلے میں بھی تیری درخواست پوری کروں گا۔ مَیں اُسے بھی برکت دے کر پھلنے پھولنے دوں گا اور اُس کی اولاد بہت ہی زیادہ بڑھا دوں گا۔ وہ بارہ رئیسوں کا باپ ہو گا، اور مَیں اُس کی معرفت ایک بڑی قوم بناؤں گا۔"},{"book":"پَیدایش","chapter":"17","verse":"21","text":"لیکن میرا عہد اسحاق کے ساتھ ہو گا، جو عین ایک سال کے بعد سارہ کے ہاں پیدا ہو گا۔“"},{"book":"پَیدایش","chapter":"17","verse":"22","text":"اللہ کی ابراہیم کے ساتھ بات ختم ہوئی، اور وہ اُس کے پاس سے آسمان پر چلا گیا۔"},{"book":"پَیدایش","chapter":"17","verse":"23","text":"اُسی دن ابراہیم نے اللہ کا حکم پورا کیا۔ اُس نے گھر کے ہر ایک مرد کا ختنہ کروایا، اپنے بیٹے اسمٰعیل کا بھی اور اُن کا بھی جو اُس کے گھر میں رہتے لیکن اُس سے رشتہ نہیں رکھتے تھے، چاہے وہ اُس کے گھر میں پیدا ہوئے تھے یا خریدے گئے تھے۔"},{"book":"پَیدایش","chapter":"17","verse":"24","text":"ابراہیم 99 سال کا تھا جب اُس کا ختنہ ہوا،"},{"book":"پَیدایش","chapter":"17","verse":"25","text":"جبکہ اُس کا بیٹا اسمٰعیل 13 سال کا تھا۔"},{"book":"پَیدایش","chapter":"17","verse":"26","text":"دونوں کا ختنہ اُسی دن ہوا۔"},{"book":"پَیدایش","chapter":"17","verse":"27","text":"ساتھ ساتھ گھرانے کے تمام باقی مردوں کا ختنہ بھی ہوا، بشمول اُن کے جن کا ابراہیم کے ساتھ رشتہ نہیں تھا، چاہے وہ گھر میں پیدا ہوئے یا کسی اجنبی سے خریدے گئے تھے۔"}]}