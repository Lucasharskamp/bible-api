{"data":[{"book":"ДРУГІ ЗАКОН","chapter":"24","verse":"1","text":"Калі хто возьме жонку і зробіцца мужам яе, і яна ня знойдзе ўпадабаньня ў вачах ягоных, бо ён знаходзіць у ёй што-небудзь агіднае, і напіша ёй разводны ліст, і дасьць ёй у рукі, і адпусьціць яе з дома свайго,"},{"book":"ДРУГІ ЗАКОН","chapter":"24","verse":"2","text":"і яна выйдзе з дома ягонага, пойдзе і выйдзе за другога мужа,"},{"book":"ДРУГІ ЗАКОН","chapter":"24","verse":"3","text":"але і гэты апошні муж зьненавідзіць яе і напіша ёй разводны ліст, і дасьць ёй у рукі, і адпусьціць яе з дома свайго, альбо памрэ гэты апошні муж яе, які ўзяў яе сабе за жонку, -"},{"book":"ДРУГІ ЗАКОН","chapter":"24","verse":"4","text":"дык ня можа першы муж яе, які адпусьціў яе, зноў узяць яе сабе за жонку, пасьля таго, як яна заплямілася, бо гэта ёсьць гідота прад Госпадам, і не рабі грэху - той зямлі, якую Гасподзь, Бог твой, дае табе ў дзялянку."},{"book":"ДРУГІ ЗАКОН","chapter":"24","verse":"5","text":"Калі хто ўзяў жонку нядаўна, дык няхай ня йдзе на вайну, і нічога нельга ўскладаць на яго; няхай ён застанецца вольны ў доме сваім цэлы год і радуе жонку сваю, якую ўзяў."},{"book":"ДРУГІ ЗАКОН","chapter":"24","verse":"6","text":"Ніхто не павінен браць у заклад верхняга і ніжняга жарона, бо такі бярэ ў заклад душу."},{"book":"ДРУГІ ЗАКОН","chapter":"24","verse":"7","text":"Калі знойдуць каго, што ён украў у каго-небудзь з братоў сваіх, з сыноў Ізраілевых, і паняволіў яго, дык такога злодзея трэба аддаць сьмерці; і так вынішчы зло спасярод сябе."},{"book":"ДРУГІ ЗАКОН","chapter":"24","verse":"8","text":"Сьцеражыся ў пошасьці праказы, каб добра пільнавацца і рабіць усё тое, чаго навучаць сьвятары і лявіты; старанна выконвайце, што я загадаў ім;"},{"book":"ДРУГІ ЗАКОН","chapter":"24","verse":"9","text":"памятай, што Гасподзь, Бог твой, зрабіў Марыямі ў дарозе, калі вы ішлі зь Егіпта."},{"book":"ДРУГІ ЗАКОН","chapter":"24","verse":"10","text":"Калі ты блізкаму свайму што-небудзь пазычаеш, дык не хадзі да яго ў дом, каб узяць у яго заклад,"},{"book":"ДРУГІ ЗАКОН","chapter":"24","verse":"11","text":"пастой на вуліцы, а той, каму ты пазычыў, вынесе табе заклад свой на вуліцу;"},{"book":"ДРУГІ ЗАКОН","chapter":"24","verse":"12","text":"а калі ён будзе чалавек бедны, дык ты не кладзіся спаць, маючы заклад ягоны;"},{"book":"ДРУГІ ЗАКОН","chapter":"24","verse":"13","text":"аддай яму заклад пры захадзе сонца, каб ён лёг спаць у вопратцы сваёй і дабраславіў цябе, - і табе залічыцца гэта ў праведнасьць прад Госпадам, Богам тваім."},{"book":"ДРУГІ ЗАКОН","chapter":"24","verse":"14","text":"Ня крыўдзі найміта, беднага і ўбогага, з братоў тваіх альбо з прыхадняў тваіх, якія ў зямлі тваёй, у жытлішчах тваіх;"},{"book":"ДРУГІ ЗАКОН","chapter":"24","verse":"15","text":"таго ж самага дня аддай плату ягоную, каб сонца не зайшло раней таго, бо ён бедны, і чакае яе душа ягоная; каб ён не залямантаваў на цябе Госпаду, і ня было на табе грэху."},{"book":"ДРУГІ ЗАКОН","chapter":"24","verse":"16","text":"Бацькі не павінны карацца за дзяцей сьмерцю, і дзеці не павінны карацца сьмерцю за бацькоў; кожны павінен карацца сьмерцю за сваё злачынства."},{"book":"ДРУГІ ЗАКОН","chapter":"24","verse":"17","text":"Ня судзі навыварат прыхадня, сірату, і ва ўдавы не бяры вопраткі ў заклад;"},{"book":"ДРУГІ ЗАКОН","chapter":"24","verse":"18","text":"памятай, што і ты быў рабом у Егіпце, і Гасподзь вызваліў цябе адтуль: таму я і загадваю табе рабіць гэта."},{"book":"ДРУГІ ЗАКОН","chapter":"24","verse":"19","text":"Калі будзеш жаць на полі тваім і забудзеш сноп на полі, дык не вяртайся па яго: няхай ён застаецца прыхадню, сіраце і ўдаве, каб Гасподзь, Бог твой, дабраславіў цябе ва ўсіх дзеях рук тваіх."},{"book":"ДРУГІ ЗАКОН","chapter":"24","verse":"20","text":"Калі будзеш абіваць масьліну тваю, дык не пераглядай за сабою галінаў: няхай застаецца прыхадню, сіраце і ўдаве."},{"book":"ДРУГІ ЗАКОН","chapter":"24","verse":"21","text":"Калі будзеш зьбіраць плады ў вінаградніку тваім, не абірай рэштак за сабою: няхай застаецца прыхадню, сіраце і ўдаве;"},{"book":"ДРУГІ ЗАКОН","chapter":"24","verse":"22","text":"і памятай, што ты быў рабом у зямлі Егіпецкай: таму я і загадваю табе рабіць гэта."}]}