{"data":[{"book":"Numeri","chapter":"20","verse":"1","text":"Pa mwezi woyamba gulu lonse la Aisraeli linafika ku chipululu cha Zini, ndipo anakhala ku Kadesi. Miriamu anafera kumeneko ndipo anayikidwa mʼmanda."},{"book":"Numeri","chapter":"20","verse":"2","text":"Kunalibe madzi woti anthu onse ndi kumwa, choncho anthuwo anasonkhana motsutsana ndi Mose ndi Aaroni."},{"book":"Numeri","chapter":"20","verse":"3","text":"Anakangana ndi Mose kuti, “Kunali bwino ifenso tikanangofa pamene abale athu anafa pamaso pa Yehova!"},{"book":"Numeri","chapter":"20","verse":"4","text":"Chifukwa chiyani unabweretsa gulu la Yehova mʼchipululu muno, kuti ife ndi ziweto zathu tife kuno?"},{"book":"Numeri","chapter":"20","verse":"5","text":"Nʼchifukwa chiyani unatitulutsa mʼdziko la Igupto ndi kutibweretsa kumalo woyipa ano? Kuno kulibe tirigu kapena nkhuyu, mphesa kapena makangadza. Ndipo kuno kulibenso madzi akumwa!”"},{"book":"Numeri","chapter":"20","verse":"6","text":"Mose ndi Aaroni anachoka mu msonkhano ndi kupita pa khomo la tenti ya msonkhano, nagwa pansi chafufumimba ndipo ulemerero wa Yehova unaonekera."},{"book":"Numeri","chapter":"20","verse":"7","text":"Yehova anati kwa Mose,"},{"book":"Numeri","chapter":"20","verse":"8","text":"“Tenga ndodo, ndipo iwe ndi mʼbale wako Aaroni musonkhanitse anthu onse pamodzi. Uyankhule ndi thanthwe ilo iwo akuona ndipo lidzatulutsa madzi ake. Udzatulutsa madzi mʼthanthwe limeneli kuti anthu onse ndi ziweto zawo amwe.”"},{"book":"Numeri","chapter":"20","verse":"9","text":"Choncho Mose anatenga ndodo pamaso pa Yehova monga momwe anamulamulira."},{"book":"Numeri","chapter":"20","verse":"10","text":"Mose ndi Aaroni anasonkhanitsa anthuwo pamodzi ku thanthwelo ndipo Mose anawawuza kuti, “Tamverani osamvera inu, kodi tikupatseni madzi kuchokera ku thanthwe ili?”"},{"book":"Numeri","chapter":"20","verse":"11","text":"Choncho Mose anatukula dzanja lake ndi kumenya thanthwelo kawiri ndi ndodo yake ndipo madzi ambiri anatuluka mwamphamvu, ndipo anthu ndi ziweto zawo anamwa."},{"book":"Numeri","chapter":"20","verse":"12","text":"Koma Yehova anati kwa Mose ndi Aaroni, “Chifukwa chakuti simunandikhulupirire ndiponso simunandilemekeze monga Woyera pamaso pa Aisraeli, simudzalowetsa anthuwa mʼdziko limene ndikupereka kwa iwo.”"},{"book":"Numeri","chapter":"20","verse":"13","text":"Awa anali madzi a ku Meriba, kumene Aisraeli anakangana ndi Yehova ndiponso kumene Yehovayo anadzionetsa yekha kuti ndi Woyera pakati pawo."},{"book":"Numeri","chapter":"20","verse":"14","text":"Mose anatumiza amithenga kuchokera ku Kadesi kupita kwa mfumu ya ku Edomu, kukanena kuti,"},{"book":"Numeri","chapter":"20","verse":"15","text":"Makolo athu anapita ku Igupto ndipo tinakhala kumeneko zaka zambiri. Aigupto anatizunza pamodzi ndi makolo athuwo,"},{"book":"Numeri","chapter":"20","verse":"16","text":"koma titalirira Yehova, Iyeyo anamva kulira kwathuko ndipo anatitumizira mngelo amene anatitulutsa ku Igupto.”"},{"book":"Numeri","chapter":"20","verse":"17","text":"Chonde mutilole tidutse mʼdziko lanu. Sitidzera mʼminda yanu kapena mu mpesa wanu, kapenanso kumwa madzi mʼchitsime chilichonse. Tidzayenda kutsata msewu waukulu wa mfumu ndipo sitidzapatukira ku dzanja lamanja kapena lamanzere mpaka titadutsa malire a dziko lanu.”"},{"book":"Numeri","chapter":"20","verse":"18","text":"Koma Edomu anayankha kuti,"},{"book":"Numeri","chapter":"20","verse":"19","text":"Aisraeli anayankha kuti,"},{"book":"Numeri","chapter":"20","verse":"20","text":"Koma Edomu anayankhanso kuti,"},{"book":"Numeri","chapter":"20","verse":"21","text":"Edomu anakaniza Israeli kuti adutse mʼdziko lake, choncho Israeli anabwerera."},{"book":"Numeri","chapter":"20","verse":"22","text":"Gulu lonse la Aisraeli linachoka ku Kadesi ndipo linafika ku phiri la Hori."},{"book":"Numeri","chapter":"20","verse":"23","text":"Ali pa phiri la Hori, pafupi ndi malire a Edomu, Yehova anati kwa Mose ndi Aaroni,"},{"book":"Numeri","chapter":"20","verse":"24","text":"“Aaroni adzakakhala ndi anthu a mtundu wake, sadzalowa mʼdziko limene ndapereka kwa Aisraeli, chifukwa nonse munandiwukira motsutsana ndi malamulo anga ku madzi a ku Meriba."},{"book":"Numeri","chapter":"20","verse":"25","text":"Tenga Aaroni ndi mwana wake wamwamuna Eliezara ndipo ukwere nawo ku phiri la Hori."},{"book":"Numeri","chapter":"20","verse":"26","text":"Uvule Aaroni zovala zake ndipo umuveke mwana wake Eliezara, pakuti Aaroni adzafera komweko, ndipo adzakakhala ndi anthu a mtundu wake.”"},{"book":"Numeri","chapter":"20","verse":"27","text":"Mose anachita monga Yehova anamulamulira: Anapita ku phiri la Hori gulu lonse likuona."},{"book":"Numeri","chapter":"20","verse":"28","text":"Pamenepo Mose anavula Aaroni zovala zake ndi kuveka mwana wake Eliezara. Aaroni anafa kumeneko pamwamba pa phirilo. Koma Mose ndi Eliezara anatsika ku phiriko,"},{"book":"Numeri","chapter":"20","verse":"29","text":"ndipo pamene anthu onse anamva kuti Aaroni wafa, nyumba yonse ya Israeli inamulira Aaroniyo masiku makumi atatu."}]}