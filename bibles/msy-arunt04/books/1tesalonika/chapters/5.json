{"data":[{"book":"1 Tesalonika","chapter":"5","verse":"1","text":"En adarasi, e bizir otivamin dughiatam dɨborogh ia bagh an osirighan kogham."},{"book":"1 Tesalonika","chapter":"5","verse":"2","text":"Ia uari fogha gɨfa, Ekiam Izamin Dughiam okɨmakɨar gumazim dɨmangan izi moghɨn zuamɨrama otogham. A izamin dughiam, ia a gɨfoghan kogham."},{"book":"1 Tesalonika","chapter":"5","verse":"3","text":"Gumazamiziba kamaghɨn mɨkɨmam, “Datɨrɨghɨn dughiar amɨrizim e batozɨ, e deravɨra iti.” Eghtɨ bizir me gasɨghasɨghamim bar zuamɨra me batogham, mati mɨzazir amizir naviba adaiba borim batasa isir mɨzaziba. Men tav osɨmtɨzir kam gitagh arɨ mangan kogham."},{"book":"1 Tesalonika","chapter":"5","verse":"4","text":"Kamaghɨn amizɨ en adarasi, ia mɨtatemɨn itir puvatɨ, egh ia, dughiar kam okɨmakɨar gumazimɨn mɨn izɨtɨ, ia an ganigh dɨgavir kuram damuan kogham."},{"book":"1 Tesalonika","chapter":"5","verse":"5","text":"Ia fo, ia bar aruem ko angazangarimɨn gumazamiziba. E dɨmagarim ko mɨtatemɨn adarasi puvatɨ."},{"book":"1 Tesalonika","chapter":"5","verse":"6","text":"Kamaghɨn amizɨ, e gumazir igharazibar mɨn daku ikian kogham. En damaziba kuighreghtɨma e deraghvɨra nɨghnɨgham."},{"book":"1 Tesalonika","chapter":"5","verse":"7","text":"E fo, gumazir akuiba me dɨmagaribar akui. Ezɨ gumazir dɨpar kuraba apa onganiziba, dɨmagaribar da api."},{"book":"1 Tesalonika","chapter":"5","verse":"8","text":"Ezɨ e aruemɨn adarazi, kamaghɨn e deraghvɨra nɨghnɨgham. E nɨghnɨzir gavgavim Godɨn itir arazim ko igharaz darazigh ifongezir arazim nigham. Egh bizir kamning inighɨva mɨdorozir korotiamɨn mɨn uan evariba ikeghtɨ da e apazagham. Egh Godɨn mɨzuam ikɨ an akurvazir arazim inigh, e mɨdorozir dapanir asuamɨn mɨn anerughtɨ an e apazagham."},{"book":"1 Tesalonika","chapter":"5","verse":"9","text":"God, uan anɨngagharimɨn aven mangasa e amɨsevezir puvatɨ. A en Ekiam Krais Iesusɨn ingangarimɨn en akurvaghasa e amɨsefe."},{"book":"1 Tesalonika","chapter":"5","verse":"10","text":"Iesus en akurvaghasava e bagha areme. Kamaghɨn amizɨ, e ovenge, o e angamra iti, e a ko angamra ikiam."},{"book":"1 Tesalonika","chapter":"5","verse":"11","text":"Kamaghɨn amizɨ, ia uari vaghvagh akar aghuibar uariv kɨm egh gavgavim uari danɨng, mati ia datɨrɨghɨn ami moghɨn."},{"book":"1 Tesalonika","chapter":"5","verse":"12","text":"En adarasi, e kamaghɨn ian azangsɨsi, ia gumazir ian akurvagha ia ko ingaribar apengan ikɨ. Ekiam ian gumazir dapanibar ikiasa me amɨsefe, eghtɨ me ian araziba akɨramin mɨgɨrɨgɨabar amuam."},{"book":"1 Tesalonika","chapter":"5","verse":"13","text":"Ia men ingangarir me amir kam gɨnɨghnɨgh, egh naviba bar men deraghɨva me gifongeghɨva egh men apengan ikɨ. Egh ia bar uari inigh navir amɨrɨzimɨn ikɨ."},{"book":"1 Tesalonika","chapter":"5","verse":"14","text":"En adarasi, e kamaghɨn ian azangsɨghasa, ia gumazamizir amɨrɨzibar araziba akɨriva, egh gumazamizir atiatiabar naviba gavgavim me danɨngɨva, egh gumazamizir gavgaviba puvatɨziba akurvagh, egh ia gumazamiziba bar dughorir amɨrizim men ikɨ."},{"book":"1 Tesalonika","chapter":"5","verse":"15","text":"Ia deravɨra gan, gumazitam arazir kurabar ia damutɨma, ia an arazir kuraba ikaravaghan markɨ. Ia zurara arazir aghuibar Godɨn gumazamizibar amusɨ gavgavigh, egh uaghan gumazamizir igharaziba sara."},{"book":"1 Tesalonika","chapter":"5","verse":"16","text":"Egh ia zurara bar akongegh,"},{"book":"1 Tesalonika","chapter":"5","verse":"17","text":"egh ia God ko zurara mɨkɨmvɨra ikɨ."},{"book":"1 Tesalonika","chapter":"5","verse":"18","text":"Bizir tizim ia bato, God mɨnabɨvɨra ikɨ. God kamagh sua, ia gumazamizir Krais Iesusɨn poroghav itiba ia arazir kaba bar, dar amu."},{"book":"1 Tesalonika","chapter":"5","verse":"19","text":"Eghtɨ Godɨn Duam bizitam damusɨ ia mɨkɨmtɨma, ia an anogoroghan markɨ."},{"book":"1 Tesalonika","chapter":"5","verse":"20","text":"Eghtɨ ia Godɨn akam inigha izir gumazibar akam me ia mɨkɨmtɨma ia navir kuram men ikian markɨ."},{"book":"1 Tesalonika","chapter":"5","verse":"21","text":"Egh ia bar deravɨra araziba ko akaba bar, da tuisɨgh. Egh arazir aghuibara, ia dar suigh."},{"book":"1 Tesalonika","chapter":"5","verse":"22","text":"Egh arazir kuraba ia bar da atakigh."},{"book":"1 Tesalonika","chapter":"5","verse":"23","text":"God uabɨ navir amɨrɨzimɨn mɨngarim, a ia damightɨma ia uari isɨ bar a danɨng, egh an damazimɨn bar zuegham. Eghtɨ a ian duaba ko, mɨkarziba ko, ikɨrɨmɨriba bar moghɨra deraghvɨra dar gantɨ, da deraghvɨra ikɨva en Ekiam Krais Iesus izamin dughiamɨn ia arazir kuratam Godɨn damazimɨn bar puvatɨgham."},{"book":"1 Tesalonika","chapter":"5","verse":"24","text":"Godɨn ian diazim, a uan akabar gɨn ghua bizibagh amima da guizɨn otifi. Kamaghɨn e fo, a guizbangɨra bizir kabar amuam."},{"book":"1 Tesalonika","chapter":"5","verse":"25","text":"En adarasi, ia e bagh God ko mɨkɨmtɨ, a en akuraka."},{"book":"1 Tesalonika","chapter":"5","verse":"26","text":"Ia Kraisɨn gumazamiziba, vaghvagh uan dafaribar suigh."},{"book":"1 Tesalonika","chapter":"5","verse":"27","text":"Kɨ Ekiamɨn ziamɨn akɨnafarir kam Kraisɨn gumazamiziba bar me bagh a dɨpon me mɨkɨmasa ia gakaghori."},{"book":"1 Tesalonika","chapter":"5","verse":"28","text":"En Ekiam Krais Iesusɨn apangkuvim bar moghɨra ia ko ikɨ."}]}