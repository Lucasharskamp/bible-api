{"data":[{"book":"Galatákhoz","chapter":"4","verse":"1","text":"Mondom pedig, hogy ameddig az örökös kiskorú, semmiben sem különbözik a szolgától, jóllehet ura mindennek,"},{"book":"Galatákhoz","chapter":"4","verse":"2","text":"hanem gyámok és gondviselők alatt van az atyjától rendelt ideig."},{"book":"Galatákhoz","chapter":"4","verse":"3","text":"Azonképpen mi is, mikor kiskorúak voltunk, a világ elemei alá voltunk vetve szolgaként:"},{"book":"Galatákhoz","chapter":"4","verse":"4","text":"Mikor pedig eljött az időnek teljessége, kibocsátotta Isten az ő Fiát, aki asszonytól lett, aki törvény alatt lett,"},{"book":"Galatákhoz","chapter":"4","verse":"5","text":"hogy a törvény alatt levőket megváltsa, hogy elnyerjük a fiúságot."},{"book":"Galatákhoz","chapter":"4","verse":"6","text":"Minthogy pedig fiak vagytok, kibocsátotta az Isten az ő Fiának Lelkét a ti szíveitekbe, ki ezt kiáltja: Abbá, Atya!"},{"book":"Galatákhoz","chapter":"4","verse":"7","text":"Azért nem vagy többé szolga, hanem fiú; ha pedig fiú, Istennek örököse is Krisztus által."},{"book":"Galatákhoz","chapter":"4","verse":"8","text":"Ámde akkor, mikor még nem ismertétek az Istent, azoknak szolgáltatok, amik természet szerint nem istenek."},{"book":"Galatákhoz","chapter":"4","verse":"9","text":"Most azonban, hogy megismertétek az Istent, sőt hogy megismert titeket az Isten, miként tértek vissza ismét az erőtlen és gyarló elemekhez, amelyeknek megint újból szolgálni akartok?"},{"book":"Galatákhoz","chapter":"4","verse":"10","text":"Megtartjátok a napokat és hónapokat és időket meg az esztendőket."},{"book":"Galatákhoz","chapter":"4","verse":"11","text":"Féltelek titeket, hogy hiába fáradoztam körülöttetek."},{"book":"Galatákhoz","chapter":"4","verse":"12","text":"Legyetek olyanok, mint én, mert én is olyanná lettem, mint ti: atyámfiai, kérlek titeket, semmivel sem bántottatok meg engem."},{"book":"Galatákhoz","chapter":"4","verse":"13","text":"Tudjátok pedig, hogy testem erőtlensége miatt hirdettem nektek az evangéliumot először."},{"book":"Galatákhoz","chapter":"4","verse":"14","text":"És megkísértetve testemben, nem vetettetek meg, sem nem utáltatok meg engem, hanem úgy fogadtatok, mint Istennek angyalát, mint Krisztus Jézust."},{"book":"Galatákhoz","chapter":"4","verse":"15","text":"Hová lett tehát a ti boldogságotok? Mert bizonyságot teszek néktek, hogy ti, ha lehetséges lett volna, szemeiteket kivájva, nekem adtátok volna."},{"book":"Galatákhoz","chapter":"4","verse":"16","text":"Tehát ellenségetek lettem-e, megmondva néktek az igazat?"},{"book":"Galatákhoz","chapter":"4","verse":"17","text":"Nem szépen buzgólkodnak érettetek, sőt minket ki akarnak rekeszteni, hogy mellettük buzgólkodjatok."},{"book":"Galatákhoz","chapter":"4","verse":"18","text":"Szép dolog pedig fáradozni a jóban mindenkor és nem csupán akkor, ha köztetek vagyok."},{"book":"Galatákhoz","chapter":"4","verse":"19","text":"Gyermekeim! Kiket ismét fájdalommal szülök, amíg kiábrázolódik bennetek Krisztus."},{"book":"Galatákhoz","chapter":"4","verse":"20","text":"Szeretnék pedig most közöttetek jelen lenni és változtatni a hangomon, mert bizonytalanságban vagyok felőletek."},{"book":"Galatákhoz","chapter":"4","verse":"21","text":"Mondjátok meg nékem, akik a törvény alatt akartok lenni: nem halljátok-e a törvényt?"},{"book":"Galatákhoz","chapter":"4","verse":"22","text":"Mert meg van írva, hogy Ábrahámnak két fia volt, egyik a szolgálótól és a másik a szabad asszonytól."},{"book":"Galatákhoz","chapter":"4","verse":"23","text":"De a szolgálótól való test szerint született; a szabad asszonytól való pedig az ígéret által."},{"book":"Galatákhoz","chapter":"4","verse":"24","text":"Ezek mást példáznak: mert azok az asszonyok a két szövetség: az egyik a Sínai-hegyről való, szolgaságra szülő, ez Hágár,"},{"book":"Galatákhoz","chapter":"4","verse":"25","text":"mert Hágár a Sínai-hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál."},{"book":"Galatákhoz","chapter":"4","verse":"26","text":"De a magasságos Jeruzsálem szabad, ez mindnyájunknak anyja,"},{"book":"Galatákhoz","chapter":"4","verse":"27","text":"mert meg van írva:"},{"book":"Galatákhoz","chapter":"4","verse":"28","text":"Mi pedig, atyámfiai, Izsák szerint ígéretnek gyermekei vagyunk."},{"book":"Galatákhoz","chapter":"4","verse":"29","text":"De amint akkor a test szerint született üldözte a Lélek szerint valót, úgy most is."},{"book":"Galatákhoz","chapter":"4","verse":"30","text":"De mit mond az Írás? Űzd ki a szolgálót és az ő fiát, mert a szolgáló fia nem örököl a szabad nő fiával."},{"book":"Galatákhoz","chapter":"4","verse":"31","text":"Azért, atyámfiai, nem vagyunk a szolgáló fiai, hanem a szabad asszonyé."}]}