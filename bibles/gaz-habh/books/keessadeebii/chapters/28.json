{"data":[{"book":"Keessa Deebii","chapter":"28","verse":"1","text":"Yoo ati guutumaan guutuutti Waaqayyo Waaqa keetiif ajajamtee ajajawwan isaa kanneen ani harʼa siif kennu of eeggannaadhaan duukaa buute, Waaqayyo Waaqni kee saboota lafa irra jiraatan hundaa olitti ol si qaba."},{"book":"Keessa Deebii","chapter":"28","verse":"2","text":"Yoo ati Waaqayyo Waaqa keetiif ajajamte eebbi kun hundi siif taʼa; si faana deemas:"},{"book":"Keessa Deebii","chapter":"28","verse":"3","text":"Ati magaalaatti ni eebbifamta; baadiyyaattis ni eebbifamta."},{"book":"Keessa Deebii","chapter":"28","verse":"4","text":"Iji gadameessa keetii, iji lafa keetii, iji horii keetii, jabbiin loon keetiitii fi korbeeyyiin bushaayee keetii ni eebbifamu."},{"book":"Keessa Deebii","chapter":"28","verse":"5","text":"Guuboon keetii fi miʼi bukoo keetii ni eebbifamu."},{"book":"Keessa Deebii","chapter":"28","verse":"6","text":"Ati yommuu galtu ni eebbifamta; yommuu baatus ni eebbifamta."},{"book":"Keessa Deebii","chapter":"28","verse":"7","text":"Waaqayyo akka diinonni kee kanneen sitti kaʼan fuula kee duratti moʼataman ni godha. Isaan karaa tokkoon sitti dhufu, garuu karaa torbaan si baqatu."},{"book":"Keessa Deebii","chapter":"28","verse":"8","text":"Waaqayyo gombisaa keetii fi waan harki kee qabate hundatti eebba isaa ni erga. Waaqayyo Waaqni kee biyya siif kennu keessatti si eebbisa."},{"book":"Keessa Deebii","chapter":"28","verse":"9","text":"Yoo ati ajaja Waaqayyo Waaqa keetii eegdee karaa isaa irra deddeebite, Waaqayyo akkuma kakuudhaan si abdachiisetti saba isaa qulqulluu godhee si dhaaba."},{"book":"Keessa Deebii","chapter":"28","verse":"10","text":"Ergasii saboonni lafa irra jiraatan hundi akka ati maqaa Waaqayyootiin waamamtu arganii si sodaatu."},{"book":"Keessa Deebii","chapter":"28","verse":"11","text":"Waaqayyo biyya siif kennuuf abbootii keetiif kakate keessatti ijoolleedhaan, jabbootaa fi midhaan lafaatiin sooruma irra dhangalaʼaa siif kenna."},{"book":"Keessa Deebii","chapter":"28","verse":"12","text":"Waaqayyo yeroodhaan lafa keetti bokkaa ergee hojii harka keetii hunda eebbisuuf gombisaa badhaadhummaa isaa jechuunis samiiwwan ni bana. Ati saboota hedduudhaaf ni liqeessita malee tokkoo isaanii irraa iyyuu hin liqeeffattu."},{"book":"Keessa Deebii","chapter":"28","verse":"13","text":"Waaqayyo mataa si godha malee eegee si hin godhu. Ati yoo ajajawwan Waaqayyo Waaqa keetii kanneen ani harʼa siif kennu of eeggannaadhaan eegdee duukaa buute, yeroo hunda irra aanta malee jala hin aantu."},{"book":"Keessa Deebii","chapter":"28","verse":"14","text":"Ati waaqota biraa duukaa buʼuu fi tajaajiluudhaan ajajawwan ani harʼa siif kennu kanneen irraa mirgattis bitaattis hin gorin."},{"book":"Keessa Deebii","chapter":"28","verse":"15","text":"Garuu yoo ati Waaqayyo Waaqa keetiif ajajamuu baattee ajajawwan isaatii fi qajeelchawwan isaa kanneen ani harʼa siif kennu hunda of eeggannaadhaan eeguu didde, abaarsawwan kunneen hundi si qaqqabu; si liqimsus:"},{"book":"Keessa Deebii","chapter":"28","verse":"16","text":"Ati magaalaatti ni abaaramta; baadiyyaattis ni abaaramta."},{"book":"Keessa Deebii","chapter":"28","verse":"17","text":"Guuboon kee ni abaarama; miʼi bukoo keetiis ni abaarama."},{"book":"Keessa Deebii","chapter":"28","verse":"18","text":"Iji gadameessa keetii, iji lafa keetii, jabbiin loon keetiitii fi korbeeyyiin bushaayee keetii ni abaaramu."},{"book":"Keessa Deebii","chapter":"28","verse":"19","text":"Ati yommuu galtu ni abaaramta; yommuu baatu illee ni abaaramta."},{"book":"Keessa Deebii","chapter":"28","verse":"20","text":"Ati sababii isa dhiiftee waan hamaa hojjetteef Waaqayyo hamma ati barbadooftee daftees lafa irraa dhabamtutti waan harki kee hojjetu hundaan abaarsa, joonjaʼuu fi dheekkamsa sitti erga."},{"book":"Keessa Deebii","chapter":"28","verse":"21","text":"Waaqayyo hamma biyya ati dhaaluuf itti galtu irraa si balleessutti dhukkubaan si dhaʼa."},{"book":"Keessa Deebii","chapter":"28","verse":"22","text":"Waaqayyo hamma ati lafa irraa dhabamtutti, dhukkuba nama huqqisuun, dhagna gubaa fi dhullaadhaan, hoʼa aduutii fi bona hamaadhaan, coollaguu fi waagiidhaan si dhaʼa."},{"book":"Keessa Deebii","chapter":"28","verse":"23","text":"Samiin mataa keetii olii naasii, lafti miilla kee jalaa sibiila taʼa."},{"book":"Keessa Deebii","chapter":"28","verse":"24","text":"Waaqayyo bokkaa lafa keetii awwaaraa fi daaraatti geeddara; kunis hamma ati baddutti samiidhaa sitti gad harcaʼa."},{"book":"Keessa Deebii","chapter":"28","verse":"25","text":"Waaqayyo akka ati diina kee duratti moʼatamtu godha. Ati karaa tokkoon isaanitti dhufta; garuu karaa torbaan isaan duraa baqatta; mootummoota lafa irra jiran hundaaf waan kolfaa taata."},{"book":"Keessa Deebii","chapter":"28","verse":"26","text":"Reeffi kee simbirroota samii hundaa fi bineensota lafaatiif nyaata taʼa; namni sodaachisee isaan ariʼus hin jiraatu."},{"book":"Keessa Deebii","chapter":"28","verse":"27","text":"Waaqayyos dhukkuba ati hin fayyine jechuunis dhullaa biyya Gibxiitiin, iitaan, madaa malaʼuu fi cittoodhaan si dhiphisa."},{"book":"Keessa Deebii","chapter":"28","verse":"28","text":"Waaqayyo maraatummaadhaan, jaamummaa fi burjaajaʼuu sammuutiin si dhiphisa."},{"book":"Keessa Deebii","chapter":"28","verse":"29","text":"Ati guyyaa saafaa akka jaamaa dukkana keessa waa qaqqabatuutti deemta; wanni ati hojjettu hundinuu siif hin milkaaʼu; guyyuma guyyaan cunqurfamtee saamamta; kan si oolchus hin jiru."},{"book":"Keessa Deebii","chapter":"28","verse":"30","text":"Ati niitii kaadhimatta; garuu nama biraatu ishee wajjin ciisa. Mana ijaarratta; garuu keessa hin jiraattu. Wayinii dhaabbatta, garuu ija isaa hin nyaattu."},{"book":"Keessa Deebii","chapter":"28","verse":"31","text":"Sangaan kee fuula kee duratti qalama; garuu ati foon isaa irraa homaa hin nyaattu. Harreen kee humnaan sirraa fudhatama; siif hin deebifamus. Hoolonni kee diinota keetiif kennamu; namni isaan harkaa buusus hin jiru."},{"book":"Keessa Deebii","chapter":"28","verse":"32","text":"Ilmaanii fi intallan kee namoota ormaatiif kennamu; iji kees guyyuma guyyaan isaan eeguudhaan fajaja; ati harka ol fudhachuuf humna hin qabaattu."},{"book":"Keessa Deebii","chapter":"28","verse":"33","text":"Oomisha lafa keetiitii fi humna keetii hunda namoonni ati hin beekne ni nyaatu; ati bara jireenya keetii guutuu cunqurfamtee jiraachuu malee homaa hin qabaattu."},{"book":"Keessa Deebii","chapter":"28","verse":"34","text":"Wanni ati argitu hundi si maraacha."},{"book":"Keessa Deebii","chapter":"28","verse":"35","text":"Waaqayyo faana miilla keetiitii jalqabee hamma gubbaa mataa keetii gaʼutti madaa hin fayyine kan nama dhiphisuun jilbaa fi miilla kee ni dhaʼa."},{"book":"Keessa Deebii","chapter":"28","verse":"36","text":"Waaqayyo siʼii fi mootii ati of irratti moosifte saboota ati yookaan abbootiin kee hin beekinitti ni kenna. Atis achitti waaqota biraa, waaqota mukaatii fi kan dhagaa ni waaqeffatta."},{"book":"Keessa Deebii","chapter":"28","verse":"37","text":"Saboota Waaqayyo itti si geessu hunda keessatti waan qaanii, kan kolfaatii fi kan quba itti qaban ni taata."},{"book":"Keessa Deebii","chapter":"28","verse":"38","text":"Lafa qotiisaa kee keessa sanyii baayʼee facaafatta; garuu sababii hawwaannisni nyaatee fixuuf xinnoo walitti qabatta."},{"book":"Keessa Deebii","chapter":"28","verse":"39","text":"Atis wayinii dhaabdee kunuunsita; garuu waan raammoon nyaatuuf daadhii isaa hin dhugdu yookaan ija isaa hin cirattu."},{"book":"Keessa Deebii","chapter":"28","verse":"40","text":"Biyya kee guutuu keessaa muka ejersaa qabaatta; garuu waan iji isaa lafatti harcaʼuuf ati zayitii isaatti hin fayyadamtu."},{"book":"Keessa Deebii","chapter":"28","verse":"41","text":"Ati ilmaanii fi intallan qabaatta; garuu isaan waan boojiʼamaniif kan kee hin taʼan."},{"book":"Keessa Deebii","chapter":"28","verse":"42","text":"Mukaa fi oomisha lafa qotiisaa keetii hunda tuuta hawwaannisaatu fixa."},{"book":"Keessa Deebii","chapter":"28","verse":"43","text":"Alagaan gidduu kee jiraatu si caalaa guddata; ati garuu gad deemta."},{"book":"Keessa Deebii","chapter":"28","verse":"44","text":"Isatu siif liqeessa malee ati isaaf hin liqeessitu. Inni mataa taʼa; ati garuu eegee taata."},{"book":"Keessa Deebii","chapter":"28","verse":"45","text":"Abaarsi kun hundinuu si qaqqaba. Ati waan Waaqayyo Waaqa keetiif hin ajajamnee fi waan ajajawwanii fi qajeelchawwan inni siif kenne hin eeginiif hamma ati baddutti abaarsi kun si biraa hin hafu; si fudhatas."},{"book":"Keessa Deebii","chapter":"28","verse":"46","text":"Isaan bara baraan siʼii fi sanyii keetti mallattoo fi dinqii taʼu."},{"book":"Keessa Deebii","chapter":"28","verse":"47","text":"Ati waan yeroo sooromaatti galataa fi gammachuudhaan Waaqayyo Waaqa kee hin tajaajiliniif,"},{"book":"Keessa Deebii","chapter":"28","verse":"48","text":"beelaa fi dheebuudhaan, daaraa fi hiyyummaa hamaadhaan diinota Waaqayyo sitti kaasu ni tajaajilta. Inni hamma si balleessutti waanjoo sibiilaa morma keetti kaaʼa."},{"book":"Keessa Deebii","chapter":"28","verse":"49","text":"Waaqayyo biyya akka malee fagoo irraa, daarii lafaatiis saba akka risaa dafee gad buʼu kan ati afaan isaa hin beekne sitti kaasa;"},{"book":"Keessa Deebii","chapter":"28","verse":"50","text":"innis saba jaarsaaf ulfina hin kennine, kan daaʼimmaniif garaa hin laafnee fi kan akka malee sodaachisuu dha."},{"book":"Keessa Deebii","chapter":"28","verse":"51","text":"Isaanis hamma ati baddutti ija loon keetiitii fi ija lafa keetii ni nyaatu. Hamma ati barbadooftutti midhaan tokko iyyuu, daadhii wayinii haaraa yookaan zayitii, jabboota loon keetiitii fi korbeeyyii bushaayee keetii tokko illee siif hin dhiisan."},{"book":"Keessa Deebii","chapter":"28","verse":"52","text":"Isaan magaalaa biyya keetii hunda hamma dallaawwan ittisaa kanneen ati amanattu jijjiganitti ni marsu; magaalaa biyya Waaqayyo Waaqni kee siif kennu keessa jiran hunda iyyuu ni marsu."},{"book":"Keessa Deebii","chapter":"28","verse":"53","text":"Ati sababii dhiphina diinonni kee yeroo si marsanitti sitti fidaniitiif ija gudeeda keetii, foon ilmaanii fi intallan keetii kanneen Waaqayyo Waaqni kee siif kennee ni nyaatta."},{"book":"Keessa Deebii","chapter":"28","verse":"54","text":"Namni gidduu keetii akka malee gara laafessaa fi garraamii taʼe iyyuu obboleessa isaatiif yookaan niitii isaa kan jaallatuuf yookaan ijoollee isaa warra hafaniif garaa hin laafu;"},{"book":"Keessa Deebii","chapter":"28","verse":"55","text":"inni foon ijoollee isaa kan nyaachaa jiru irraa xinnoo ishee illee tokkoo isaaniitiif iyyuu hin kennu. Sababii dhiphina diinonni kee yeroo magaalaawwan kee hunda marsanitti sirraan gaʼaniitiif wanni isaaf hafe kanuma qofaatii."},{"book":"Keessa Deebii","chapter":"28","verse":"56","text":"Niitiin arjaa fi boontuun gidduu kee jiraattu kan sababii akka malee arjaa fi boontuu taateef miilla isheetiin lafa hin tuqne iyyuu dhirsa ishee kan jaallattutti, ilma isheetii fi intala isheetti illee ni hammaatti;"},{"book":"Keessa Deebii","chapter":"28","verse":"57","text":"isheen hobbaatii garaa isheetii baʼuu fi ijoollee deessu illee ni jibbiti. Sababiin isheen waan kana gootuufis yeroo marfamaa fi rakkinaatti, yommuu diinonni kee magaalaa kee keessatti si dhiphisanitti dhoksitee nyaachuuf jettee ti."},{"book":"Keessa Deebii","chapter":"28","verse":"58","text":"Yoo ati of eeggannaadhaan dubbiiwwan seera kanaa kanneen kitaaba kana keessatti barreeffaman hunda duukaa buʼuu dhiiftee maqaa Waaqayyo Waaqa keetii kabajamaa fi sodaachisaa sana sodaachuu baatte,"},{"book":"Keessa Deebii","chapter":"28","verse":"59","text":"Waaqayyo siʼii fi sanyii keetti dhaʼicha sodaachisaa, balaa dhiphisaa fi kan yeroo dheeraa turu, dhukkuba akka malee hamaa fi dafee hin fayyine ni erga."},{"book":"Keessa Deebii","chapter":"28","verse":"60","text":"Dhukkuboota Gibxi kanneen ati sodaattus sitti fida; isaanis ciniinanii sitti qabatu."},{"book":"Keessa Deebii","chapter":"28","verse":"61","text":"Akkasumas hamma ati dhabamtutti Waaqayyo dhukkubootaa fi rakkinnoota biraa kanneen Kitaaba Seeraa kana keessatti hin barreeffamin sitti fida."},{"book":"Keessa Deebii","chapter":"28","verse":"62","text":"Isin sababii Waaqayyo Waaqa keessaniif ajajamuu diddaniif isin warra akka urjiiwwan samii baayʼattanii turtan keessaa xinnootu hafa."},{"book":"Keessa Deebii","chapter":"28","verse":"63","text":"Akkuma isin sooromsuu fi isin baayʼisuun Waaqayyo gammachiisu sana isin balleessuu fi isin barbadeessuunis isa gammachiisa. Isin biyya dhaaluuf itti galtan keessaa ni buqqaatu."},{"book":"Keessa Deebii","chapter":"28","verse":"64","text":"Ergasiis Waaqayyo daarii lafaa tokko irraa hamma daarii lafaa kaaniitti saboota hunda gidduutti si bittinneessa. Ati achitti waaqota biraa, waaqota mukaatii fi kan dhagaa kanneen atii fi abbootiin kee hin beekin ni waaqeffatta."},{"book":"Keessa Deebii","chapter":"28","verse":"65","text":"Ati saboota sana gidduutti boqonnaa hin argattu; lafa kophee miilla keetii irra keeyyattu illee hin argattu. Achittis Waaqayyo sammuu dhiphatu, ija hawwiidhaan fajajuu fi garaa abdii kutatu siif kenna."},{"book":"Keessa Deebii","chapter":"28","verse":"66","text":"Ati halkanii guyyaa sodaadhaan qabamtee utuu lubbuun kee wabii hin argatin, yeroo hunda yaaddoodhaan jiraatta."},{"book":"Keessa Deebii","chapter":"28","verse":"67","text":"Sababii sodaa garaa kee guutuu sanaatii fi waan ija keetiin argitu sanaatiif ganama, “Utuu bariʼuu baatee!” galgala immoo, “Utuu dhiʼuu baatee!” jetta."},{"book":"Keessa Deebii","chapter":"28","verse":"68","text":"Karaa ani ati lammata as hin deebitu siin jedheenis Waaqayyo dooniidhaan Gibxitti si deebisa. Achittis akka garboota dhiiraa dubartiitti diinota keessanitti gurguramuuf of dhiʼeessitu; garuu namni tokko iyyuu isin hin bitatu."}]}