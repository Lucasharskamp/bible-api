{"data":[{"book":"Colossians","chapter":"3","verse":"1","text":"Xa nɔndi na a ra, wo nun Ala xa Mixi Sugandixi nan birin nakelixi faxɛ ma, wo xa ariyanna fen, Ala xa Mixi Sugandixi magoroxi Ala yirefanyi ma dɛnnaxɛ."},{"book":"Colossians","chapter":"3","verse":"2","text":"Wo xa ariyanna fe fen, duniɲa fe mu a ra."},{"book":"Colossians","chapter":"3","verse":"3","text":"Barima wo bara faxa, wo xa simaya fa nɔxunxi Ala xa Mixi Sugandixi xa fe i Ala xa fonisireya kui."},{"book":"Colossians","chapter":"3","verse":"4","text":"Wo Rakisima Ala xa Mixi Sugandixi na fa, wo fan luma a xa nɔrɛ nan kui."},{"book":"Colossians","chapter":"3","verse":"5","text":"Na nan a toxi wo lanma wo xa adamadi xa fe kobi birin nabɛɲin: yɛnɛ fe, langoe fe, fe sɛniyɛntare, korinteɲa naxan maniyaxi kuye batufe ra."},{"book":"Colossians","chapter":"3","verse":"6","text":"Ala xɔnɔma nɛ na fe mɔɔli ma, nun naxee e rabama."},{"book":"Colossians","chapter":"3","verse":"7","text":"Singe ra nu, wo yati nu ɲɛrɛma na ki nɛ."},{"book":"Colossians","chapter":"3","verse":"8","text":"Kɔnɔ yakɔsi, wo xa yi fe birin bɛɲin: bɔɲɛte, geresofe, fe ɲaaxi, mixi xili kanafe, nun konbi."},{"book":"Colossians","chapter":"3","verse":"9","text":"Wo naxa wule fala wo bore bɛ. Wo bara na ɲɛrɛ ki fori bɛɲin,"},{"book":"Colossians","chapter":"3","verse":"10","text":"alako wo xa ɲɛrɛ ki nɛɛnɛ suxu, naxan lanma Ala ɲɛrɛ ki ma. Na kui, wo fama Ala kolonde a fanyi ra. Na birin luma alɔ mixi naxan dugi fori bama a ma, a dugi nɛɛnɛ ragoro a ma."},{"book":"Colossians","chapter":"3","verse":"11","text":"Na kui, Girɛki nun Yuwifi e birin keren. Mixi sunnaxi nun mixi sunnatare e birin keren. Xununtaree, mixi xununxi, konyi, nun lasiri, e birin keren. Isa nan findixi a birin na, a man na a birin i."},{"book":"Colossians","chapter":"3","verse":"12","text":"Ala wo tan nan sugandixi, wo bara findi sɛniyɛntɔɛe ra, Ala xanuntenyie. Wo lan nɛ wo xa kinikini mixi ma, wo bɔɲɛ xa fan, wo xa wo yɛtɛ magoro, wo bɔɲɛ xa bɛxi, wo xa diɲɛ."},{"book":"Colossians","chapter":"3","verse":"13","text":"Wo xa wo bore sutura, wo man xa hinnɛ wo bore ra. Xa mixi nde bara fe ɲaaxi raba a bore ra, na kanyi xa diɲɛ alɔ Ala xa Mixi Sugandixi diɲɛxi wo ma ki naxɛ."},{"book":"Colossians","chapter":"3","verse":"14","text":"Naxan dangi a birin na, wo xa wo bore xanu barima na findima lanyi fanyi ra."},{"book":"Colossians","chapter":"3","verse":"15","text":"Ala xa Mixi Sugandixi nu wama lanyi naxan xɔn won bɛ, won bɔɲɛ xa bira na lanyi fɔxɔ ra. Ala bara wo xili wo xa findi fate keren na, lanyi xa lu wo tagi. Wo xa Ala tantu na ma."},{"book":"Colossians","chapter":"3","verse":"16","text":"Ala xa Mixi Sugandixi xa masenyi fanyi xa lu wo bɔɲɛ kui. Wo xa wo bore xaran, wo man xa marasi nun lɔnni fi wo bore ma. Wo xa na raba suuki nun bɛɛti ra naxan fatanxi Ala Xaxili Sɛniyɛnxi ra. Wo xa Ala tantu na bɛɛtie ra, e xa keli wo bɔɲɛ yati yati nan kui."},{"book":"Colossians","chapter":"3","verse":"17","text":"Wo fe naxan birin falama, wo fe naxan birin nabama, wo xa na birin naba wo Marigi Isa xili ra. Wo xa Baba Ala tantu Isa saabui ra."},{"book":"Colossians","chapter":"3","verse":"18","text":"Ginɛe, wo xa lu wo xa mɔrie xa yaamari bun ma, alɔ Marigi wama a xɔn ma ki naxɛ."},{"book":"Colossians","chapter":"3","verse":"19","text":"Xɛmɛe, wo xa wo xa ginɛe xanu, wo naxa ɲaaxu e ra."},{"book":"Colossians","chapter":"3","verse":"20","text":"Dimɛdie, wo xa wo barimixie xui ratinmɛ fe birin kui, barima na rafan Marigi ma."},{"book":"Colossians","chapter":"3","verse":"21","text":"Barimixie, wo naxa wo xa die bɔɲɛ raɲaaxu e ma, alako limaniya naxa ba e yi."},{"book":"Colossians","chapter":"3","verse":"22","text":"Konyie, wo xa wo marigie xui birin natinmɛ. Wo naxa wali e ya tode xa gbansan na, alako wo xa rafan mixie ma. Wo xa wali e bɛ wo bɔɲɛ fiixɛxi ra, barima wo gaaxuxi wo Marigi Ala ya ra."},{"book":"Colossians","chapter":"3","verse":"23","text":"Wo fe naxan birin nabama, wo xa a raba wo bɔɲɛ fiixɛxi nan na, alɔ wo a rabama Marigi bɛ ki naxɛ. Wo mu a rabama mixie xa bɛ."},{"book":"Colossians","chapter":"3","verse":"24","text":"Na kui, wo xa a kolon Marigi na sare ragbilenma nɛ wo ma, naxan findima wo kɛ ra. Wo na walife Ala xa Mixi Sugandixi nan bɛ, wo Marigi yati yati."},{"book":"Colossians","chapter":"3","verse":"25","text":"Naxan fe kobi rabama, Marigi na fan sare ragbilenma nɛ a ma. Mixi birin a gbe sɔtɔma nɛ, Ala mu mixi yo rafisa a boore bɛ."}]}