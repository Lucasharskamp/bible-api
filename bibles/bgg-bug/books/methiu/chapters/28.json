{"data":[{"book":"Methiu","chapter":"28","verse":"1","text":"Jew Thung pha Inai idoh, Deobari hamiang hasiang chiu mage shii, Mery Magdalene nane gai Mery ne wieng ji riig pha wuii dun,"},{"book":"Methiu","chapter":"28","verse":"2","text":"Humblo thiichiih shii sajid boh jia sham ruii; Ithong pha hamangkhliie jia hamangkhung re-è thiichiih shii wuii thog ne, lubao ji hong ne thiichiih shii dug dun."},{"book":"Methiu","chapter":"28","verse":"3","text":"Ai ro dong pha ji ne muchuang duiine ro, chiih-è airo yungthek ne hayun duiine imo ro."},{"book":"Methiu","chapter":"28","verse":"4","text":"Sandrithek ne rum ne sham ne iy pha branthek duiine rey dun."},{"book":"Methiu","chapter":"28","verse":"5","text":"Hamangkhliie ji è hò-amuii shii yao. “Nathek ne arum rabo,” Ai è yao, “Gu ne thieg muii ro nasa ne hanyie shii bai hà zun ne ua muii pha Isu shii sow ramuii ro."},{"book":"Methiu","chapter":"28","verse":"6","text":"Ai ne ichiih shii oi ro; ai ne awai yao pha duiine hòi jong ro. Ichiih aishii ruii pha ji shii wuii ne riig bo."},{"book":"Methiu","chapter":"28","verse":"7","text":"Thuh shii jog dun ne, ai samoythek shii yao bo, chiih-è ai ne iy pha ji è hòi ro, thiisa hà ai ne ithek ibi hà Galili hà dun ramuii ro; thiisa hà nathek ne aishii doh ruii phro! Chiih-è gu nathek shii nyie yao pha ji now bo.”"},{"book":"Methiu","chapter":"28","verse":"8","text":"Ji-è, ithek de wieng ji jog thoh ne dun shii, rum pha de rum ne sang pha ji è ran srane ai samoythek shii yao."},{"book":"Methiu","chapter":"28","verse":"9","text":"Humblo shii Isu è ithek shii si ne yao, “Liijiing nathek rog shii um bo.” Ithek è ai moe shii wuii srane ai lai shii khoh srane aishii misiasia."},{"book":"Methiu","chapter":"28","verse":"10","text":"Isu è ithek shii yao, “Nathek ne arum rabo. Dun ne gu khuiinothek shii Galili hà wuii iang pha yao mage bo, thiisa hà ithek è gu shii doh ruii phro.”"},{"book":"Methiu","chapter":"28","verse":"11","text":"Hò-amuiithek ne awaithek lumuii hà dun ramuii shii, thiichiih wieng thiigang pha giak sandrithek de idoh rajan hà dun srane boh phabi shii nyie rey pha ji zab yao phi."},{"book":"Methiu","chapter":"28","verse":"12","text":"Boh phabithek è dukhothek shii si srane nung rai; ithek è sandrithek shii bang bajo phi"},{"book":"Methiu","chapter":"28","verse":"13","text":"srane yao, “Nathek ne hì è yao chid phro, airo samoythek è gathek men pha habiu shii wuii ne ai siu ji gow ne yie dun."},{"book":"Methiu","chapter":"28","verse":"14","text":"Badri è ji yao ruii arone, ithek mirek asi rone gathek è aishii nya-nyiu ne yao phi phro, ji-è, nathek ne arum rabo.”"},{"book":"Methiu","chapter":"28","verse":"15","text":"Sandrithek è bang ji yie srane ithek shii nyie rek bo è yao pha ji rek phi. Chiih-è ji pha mua ne ji pha idoh è yie dang ne sudoh thog pha Jewishthek ro mua ji duiine shiiydun ro."},{"book":"Methiu","chapter":"28","verse":"16","text":"Samoy snajia thek ne Isu awai è wuii bo ne è yao marui pha Galili phiingduii hà wuii dun."},{"book":"Methiu","chapter":"28","verse":"17","text":"Ithek è aishii doh mage shii ithek è aishii misiasia. Giak è than pho de um,"},{"book":"Methiu","chapter":"28","verse":"18","text":"Isu è ithek moe inui wuii srane ithek shii yao, “Gu shii ne hamangkhung hà nane sohnyiak pha riichai phi jong ro."},{"book":"Methiu","chapter":"28","verse":"19","text":"28:19: Blk 1:8 Ji-è, wuii srane zab pha ithua hà zab branthek shii gu samoy rab phi bo: ithek shii Aphuii ibeng è, Dufuii ibeng, chiih-è Ragung So ibeng è khowo phi bo,"},{"book":"Methiu","chapter":"28","verse":"20","text":"chiih-è, gu è nathek shii yungjong pha jithek zab shii nuii yi pha yua phi bo. Gu ne nathek rog shii iidohhè thog pha um ruii phro.”"}]}