{"data":[{"book":"प्रेरितों","chapter":"20","verse":"1","text":"जब हल्ला रुक गयो त पौलुस न चेलां ख बुलाय क उत्साहित करयो, अऊर उन्को सी बिदा होय क मकिदुनिया को तरफ चली गयो।"},{"book":"प्रेरितों","chapter":"20","verse":"2","text":"ऊ पूरो प्रदेश म सी होय क अऊर चेलां ख बहुत उत्साहित कर ऊ यूनान म आयो।"},{"book":"प्रेरितों","chapter":"20","verse":"3","text":"जब तीन महीना रह्य क ऊ उत सी जहाज पर सीरिया को तरफ जान पर होतो, त यहूदी ओख मारन म लग्यो, येकोलायी ओन यो ठान लियो कि मकिदुनिया होय क लौट जाऊं।"},{"book":"प्रेरितों","chapter":"20","verse":"4","text":"बिरीया को पुर्रुस को बेटा सोपत्रुस अऊर थिस्सलुनीकियों म सी अरिस्तर्खुस अऊर सिकुन्दुस, अऊर दिरबे को गयुस, अऊर तीमुथियुस, अऊर आसिया को तुखिकुस अऊर त्रुफिमुस आसिया तक ओको संग भय गयो।"},{"book":"प्रेरितों","chapter":"20","verse":"5","text":"हि आगु जाय क त्रोआस म हमरी रस्ता देखतो रह्यो।"},{"book":"प्रेरितों","chapter":"20","verse":"6","text":"अऊर हम अखमीरी रोटी को दिनो को बाद फिलिप्पी सी जहाज पर चढ़ क पाच दिन म त्रोआस म ओको जवर पहुंच्यो, अऊर सात दिन तक जित रह्यो।"},{"book":"प्रेरितों","chapter":"20","verse":"7","text":"हप्ता को पहिलो दिन जब हम रोटी तोड़न लायी जमा भयो, त पौलुस न जो दूसरों दिन चली जान पर होतो, उन्को सी बाते करी; अऊर अरधी रात तक बाते करतो रह्यो।"},{"book":"प्रेरितों","chapter":"20","verse":"8","text":"जो ऊपर को कमरा म हम जमा होतो, ओको म बहुत दीया जल रह्यो होतो।"},{"book":"प्रेरितों","chapter":"20","verse":"9","text":"अऊर यूतुखुस नाम को एक जवान खिड़की पर बैठ्यो हुयो गहरी नींद सी झुक रह्यो होतो। जब पौलुस देर तक बाते करतो रह्यो त ऊ नींद की झपकी सी तीसरो ऊपर को कमरा सी गिर पड़्यो, अऊर मरयो हुयो उठायो गयो।"},{"book":"प्रेरितों","chapter":"20","verse":"10","text":"पर पौलुस उतर क ओको सी लिपट गयो, अऊर गलो लगाय क कह्यो, “घबरावो मत; कहालीकि ओको जीव ओकोच म हय।”"},{"book":"प्रेरितों","chapter":"20","verse":"11","text":"अऊर ऊपर जाय क रोटी तोड़ी अऊर खाय क इतनो देर तक उन्को सी बाते करतो रह्यो कि भुन्सारो भय गयी। तब ऊ चली गयो।"},{"book":"प्रेरितों","chapter":"20","verse":"12","text":"अऊर हि ऊ जवान बच्चा ख जीन्दो ले आयो अऊर बहुत शान्ति पायी।"},{"book":"प्रेरितों","chapter":"20","verse":"13","text":"हम पहिलोच जहाज पर चढ़ क अस्सुस ख यो बिचार सी आगु गयो कि उत सी हम पौलुस ख चढ़ाय लेबो, कहालीकि ओन यो येकोलायी ठहरायो होतो कि खुदच पैदल जान वालो होतो।"},{"book":"प्रेरितों","chapter":"20","verse":"14","text":"जब ऊ अस्सुस म हम्ख मिल्यो त हम ओख चढ़ाय क मितुलेने म आयो।"},{"book":"प्रेरितों","chapter":"20","verse":"15","text":"उत सी जहाज खोल क हम दूसरों दिन खियुस को आगु पहुंच्यो, अऊर दूसरों दिन सामुस म जान लग्यो; तब अगलो दिन मिलेतुस म आयो।"},{"book":"प्रेरितों","chapter":"20","verse":"16","text":"कहालीकि पौलुस न इफिसुस को जवर सी होय क जान को सोच लियो होतो कि कहीं असो नहीं होय कि ओख आसिया म देर लगे; कहालीकि ऊ जल्दी म होतो कि यदि होय सकय त ऊ पिन्तेकुस्त को दिन यरूशलेम म रह्य।"},{"book":"प्रेरितों","chapter":"20","verse":"17","text":"ओन मिलेतुस सी इफिसुस म खबर भेज्यो, अऊर मण्डली को बुजूर्गों ख बुलायो।"},{"book":"प्रेरितों","chapter":"20","verse":"18","text":"जब हि ओको जवर आयो, त ओन कह्यो: “तुम जानय हय कि पहिलोच दिन सी जब मय आसिया म पहुंच्यो, मय हर समय तुम्हरो संग कसो तरह रह्यो।"},{"book":"प्रेरितों","chapter":"20","verse":"19","text":"यानेकि बड़ी दीनता सी, अऊर आसु बहाय बहाय क, अऊर उन परीक्षावों म जो यहूदियों को साजीश को वजह मोरो पर आय पड़्यो, मय प्रभु की सेवा करतच रह्यो;"},{"book":"प्रेरितों","chapter":"20","verse":"20","text":"अऊर जो-जो बाते तुम्हरो फायदा की होती, उन्ख बतानो अऊर लोगों को आगु अऊर घर घर सिखावन सी कभी नहीं झिझक्यो,"},{"book":"प्रेरितों","chapter":"20","verse":"21","text":"यहूदियों अऊर गैरयहूदियों को आगु गवाही देतो रह्यो कि परमेश्वर को तरफ मन फिरावनो अऊर हमरो प्रभु यीशु मसीह पर विश्वास करन ख होना।"},{"book":"प्रेरितों","chapter":"20","verse":"22","text":"अब देखो, मय आत्मा म बन्ध्यो हुयो यरूशलेम ख जाऊ हय, अऊर नहीं जानु कि उत मोरो पर का-का बीतेन;"},{"book":"प्रेरितों","chapter":"20","verse":"23","text":"केवल यो कि पवित्र आत्मा हर नगर म गवाही दे क मोरो सी कह्य हय कि बन्धन अऊर सताव तोरो लायी तैयार हंय।"},{"book":"प्रेरितों","chapter":"20","verse":"24","text":"२०:२४ २ तीमुथियुस ४:७पर मय अपनो जीव ख कुछ नहीं समझू कि ओख प्रिय जानु, बल्की यो कि मय अपनी दौड़ ख अऊर ऊ सेवा ख पूरी करू, जो मय न परमेश्वर को अनुग्रह को सुसमाचार पर गवाही देन लायी प्रभु यीशु सी पायो हय।"},{"book":"प्रेरितों","chapter":"20","verse":"25","text":"“अब देखो, मय जानु हय कि तुम सब जेको म मय परमेश्वर को राज्य को प्रचार करतो फिरयो, मोरो मुंह फिर नहीं देखो।"},{"book":"प्रेरितों","chapter":"20","verse":"26","text":"येकोलायी मय अज को दिन तुम सी गवाही दे क कहू हय, कि मय सब को खून सी निर्दोष हय।"},{"book":"प्रेरितों","chapter":"20","verse":"27","text":"कहालीकि मय परमेश्वर को पूरो इच्छा ख तुम्ख पूरी रीति सी बतानो सी नहीं झिझक्यो।"},{"book":"प्रेरितों","chapter":"20","verse":"28","text":"येकोलायी अपनी अऊर पूरो झुण्ड की चौकसी करो जेको म पवित्र आत्मा न तुम्ख मुखिया ठहरायो हय, कि तुम परमेश्वर की मण्डली की देखभाल करो, जेक ओन अपनो खून सी ले लियो हय।"},{"book":"प्रेरितों","chapter":"20","verse":"29","text":"मय जानु हय कि मोरो जान को बाद फाड़न वालो भेड़िया तुम म आयेंन जो झुण्ड ख नहीं छोड़ेंन।"},{"book":"प्रेरितों","chapter":"20","verse":"30","text":"तुम्हरोच बीच म सी भी असो-असो आदमी उठेंन, जो चेलां ख अपनो पीछू खीच लेन लायी टेढ़ी-मेंढीं बाते कहेंन।"},{"book":"प्रेरितों","chapter":"20","verse":"31","text":"येकोलायी जागतो रहो, अऊर याद करो कि मय न तीन साल तक रात दिन आसु बहाय-बहाय क हर एक ख चेतावनी देनो नहीं छोड़्यो।"},{"book":"प्रेरितों","chapter":"20","verse":"32","text":"“अऊर अब मय तुम्ख परमेश्वर ख, अऊर ओको अनुग्रह को वचन ख सौंप देऊ हय; जो तुम्हरी उन्नति कर सकय हय अऊर सब पवित्र करयो गयो लोगों म साझी कर क् मीरास दे सकय हय।"},{"book":"प्रेरितों","chapter":"20","verse":"33","text":"मय न कोयी को चांदी, सोना या कपड़ा को लोभ नहीं करयो।"},{"book":"प्रेरितों","chapter":"20","verse":"34","text":"तुम खुदच जानय हय कि योच हाथों न मोरी अऊर मोरो संगियों की जरूरत पूरी करी।"},{"book":"प्रेरितों","chapter":"20","verse":"35","text":"मय न तुम्ख सब कुछ कर क् दिखायो कि योच रीति सी मेहनत करतो हुयो कमजोरों ख सम्भालनो अऊर प्रभु यीशु को वचन याद रखनो जरूरी हय, जो ओन खुदच कह्यो हय: ‘लेनो सी देनो धन्य हय।’”"},{"book":"प्रेरितों","chapter":"20","verse":"36","text":"यो कह्य क ओन घुटना टेक्यो अऊर उन सब को संग प्रार्थना करी।"},{"book":"प्रेरितों","chapter":"20","verse":"37","text":"तब हि सब बहुत रोयो अऊर पौलुस को गलो लिपट क ओख चुम्मा लेन लग्यो।"},{"book":"प्रेरितों","chapter":"20","verse":"38","text":"हि यो सोच क या बात सी दु:ख सी होतो जो ओन कहीं होती कि तुम मोरो मुंह फिर नहीं देख सको। तब उन्न ओख जहाज तक पहुंचायो।"}]}