{"data":[{"book":"Genesis","chapter":"28","verse":"1","text":"Isaac ga gahi mai a Jacob, gaa hai dana hagaaloho gi mee, ga helekai gi mee, “Goe hudee hai doo lodo gi tama ahina o Canaan."},{"book":"Genesis","chapter":"28","verse":"2","text":"Goe hana gi Mesopotamia dela go tenua o do damana madua go Bethuel, gaa hai laa doo lodo gi tama ahina i golo, di ahina i nia dama ahina o tuaahina daane o do dinana go Laban."},{"book":"Genesis","chapter":"28","verse":"3","text":"God Koia e Aamua gi haga maluagina ina di gulu haga hai lodo, gi gowadu gi di goe au dama dogo logowaahee, gei goe gaa hai tamana o nia henua llauehe logowaahee!"},{"book":"Genesis","chapter":"28","verse":"4","text":"Mee gi haga maluagina ina goe mo do madawaawa be dana hai ne haga maluagina a Abraham, bolo goe gi hai mee gi tenua dela nogo noho ai goe nonua, go tenua dela ne wanga go Mee gi Abraham.”28.4 Genesis 17.4-8"},{"book":"Genesis","chapter":"28","verse":"5","text":"Isaac ga hagau a Jacob gi Mesopotamia gi baahi o Laban dela go tama a Bethuel tangada o Aram. Laban go tuaahina daane o Rebecca go tinana Jacob mo Esau."},{"book":"Genesis","chapter":"28","verse":"6","text":"Esau gu iloo bolo Isaac gu haga maluagina a Jacob, gu hagau a mee gii hana gi Mesopotamia gaa hai laa dono lodo i golo, gei mee gu iloo labelaa bolo Isaac ne hai gi Jacob i dono madagoaa ne haga maluagina a mee, bolo mee gi hudee hai dono lodo gi di ahina i nia ahina o Canaan."},{"book":"Genesis","chapter":"28","verse":"7","text":"Mee gu iloo labelaa bolo Jacob gu hagalongo gi dono damana mo dono dinana ga hagatanga gaa hana gi Mesopotamia."},{"book":"Genesis","chapter":"28","verse":"8","text":"Malaa, Esau gu modongoohia ang gi deia bolo dono damana go Isaac la hagalee hiihai bolo ana dama daane gii hai nau lodo gi nia ahina o Canaan."},{"book":"Genesis","chapter":"28","verse":"9","text":"Gei mee gaa hana gi baahi o Ishmael, dela go tama a Abraham, gaa lodo gi tama ahina Ishmael, dono ingoo go Mahalath, tuaahina ahina o Nebaioth."},{"book":"Genesis","chapter":"28","verse":"10","text":"Jacob ga hagatanga i Beersheba gaa hana gi Haran."},{"book":"Genesis","chapter":"28","verse":"11","text":"Di laa gaa hana ga ulu, gei mee gaa hai dana gowaa e haga molooloo ai, gaa moe gi lala gaa kii, e ulungi gi di hadugalaa,"},{"book":"Genesis","chapter":"28","verse":"12","text":"gaa hai dana midi bolo ia e mmada gi di gaagenge e duu aga i henuailala e hana e dau i di langi, gei digau di langi e kaga gi nua gei e kaga ia i di gaagenge deelaa.28.12 John 1.51"},{"book":"Genesis","chapter":"28","verse":"13","text":"Gei Dimaadua e duu i dono baahi ga helekai, “Au go Yihowah go di God o Abraham mo Isaac. Au ga gowadu gi di goe mo do madawaawa tenua deenei dela e moe iei goe nonua.28.13 Genesis 13.14-15"},{"book":"Genesis","chapter":"28","verse":"14","text":"Digaula ga hagadili ga dogologowaahee be nia gelegele o henuailala. Digaula ga momooho adu gi lodo nnenua mai i daha ga noho ai, gei au ga haga maluagina nia henua huogodoo mai i di goe mo do hagadili.28.14 Genesis 12.3; 22.18"},{"book":"Genesis","chapter":"28","verse":"15","text":"Gi langahia laa e goe bolo Au e hana madalia goe, e benebene goe i lodo nia gowaa huogodoo ala ma gaa hana ginai goe, gei Au ga laha mai goe labelaa gi tenua deenei. Au hagalee diiagi goe, gaa dae loo gi agu mee ala ne hagababa adu gi di goe la gu kila aga.”"},{"book":"Genesis","chapter":"28","verse":"16","text":"Jacob ga ala aga, ga helekai, “Dimaadua la i kinei! Mee e noho i kinei, gei au dela e de iloo e au!”"},{"book":"Genesis","chapter":"28","verse":"17","text":"Gei mee gu madagu huoloo mo di helekai, “Di gowaa deenei la di gowaa hua hagamadagudagu dangada! Deenei di gowaa dela iei di hale a God. Deenei di gowaa dela e huge ai di bontai di langi!”"},{"book":"Genesis","chapter":"28","verse":"18","text":"Jacob gaa noho gi nua haga luada loo, ga haga duu di hadu nogo ulungi ieia gi nua belee hai di hadu haga langahia. Gei mee ga hagatulu di hadu deenei la gi dana lolo olib belee hagadabu di maa ang gi Dimaadua."},{"book":"Genesis","chapter":"28","verse":"19","text":"Gei mee ga haga ingoo di gowaa deelaa bolo Bethel.28.19 Bethel: Di ingoo deenei i nnelekai Hebrew dono hadinga boloo “Di hale o God”  (I mua gei di gowaa deelaa nogo haga ingoo bolo Luz.)"},{"book":"Genesis","chapter":"28","verse":"20","text":"Jacob gaa hai dana hagababa haga modudahi ang gi Dimaadua boloo, “Maa Goe ga madalia au mo di benebene au i dogu ala dela e hanadu iei au, mo di gaamai agu meegai mo agu goloo e ulu iei au,"},{"book":"Genesis","chapter":"28","verse":"21","text":"maa Goe ga laha mai au labelaa gi baahi dogu damana, gei Goe gaa hai di God ni oogu."},{"book":"Genesis","chapter":"28","verse":"22","text":"Di hadu haga langahia dela ne haga duu aga ko au gi nua, la gaa hai di gowaa dela e dadaumaha adu gi di Goe, gei au ga tigitigidaumaha adu gi di Goe dahi baahi madangaholu i nia mee huogodoo ala ma ga gaamai Kooe gi di au.”"}]}