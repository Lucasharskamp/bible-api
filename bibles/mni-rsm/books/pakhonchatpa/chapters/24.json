{"data":[{"book":"Pakhonchatpa","chapter":"24","verse":"1","text":"Numit manganigi matungda Purohitlen Ananias-na ahal laman kharaga amadi Tertullus kouba wayel pathapki thabak touba amaga loinana Caesarea-da chatlammi. Aduga makhoina Paul-gi maiyokta leingak mapu Felix-ki maphamda wakatlammi."},{"book":"Pakhonchatpa","chapter":"24","verse":"2","text":"Paul-bu kousillabada Tertullus-na Felix-ki mangda maral siba houraduna hairak-i,"},{"book":"Pakhonchatpa","chapter":"24","verse":"3","text":"Mapham pumnamakta amadi matam khudingda masibu taramna okchabaga loinana eikhoina nahakpu yamna thagatchei."},{"book":"Pakhonchatpa","chapter":"24","verse":"4","text":"Eihak nahakki matambu sangna loujaningde, maram aduna eikhoigi telappa wapham kharadang thamjaba asi chanbiduna tabinaba eina haijari."},{"book":"Pakhonchatpa","chapter":"24","verse":"5","text":"Nupa asi mang taknaba touba mini haiba eikhoina khangle. Mahakna taibangpan-gi mapham pumnamakta leiba Jihudisinggi marakta irang houhalli. Mahak Nazareth-ki kangbu adugi luchingba amani."},{"book":"Pakhonchatpa","chapter":"24","verse":"6","text":"Aduga mahakna Mapugi Sanglenbu maangthoknaba hotnarammi maram aduna eikhoina mahakpu phare. Aduna mahakpu eikhoigi wayel adugi matung inna wayenninglambani."},{"book":"Pakhonchatpa","chapter":"24","verse":"7","text":"Adubu lanmi makok Lysias-na laktuna mahakpu eikhoigi khuttagi namphuda pukhre."},{"book":"Pakhonchatpa","chapter":"24","verse":"8","text":"Adudagi mahakki mathakta maral piningbasing adu nahakki mangda laknaba yathang pire. Karigumba nahakna misak asibu wahang paohanglabadi nahak nasamakna eikhoina mangonda siriba maral pumnamaksing adu mangondagi khangba ngamgani.”"},{"book":"Pakhonchatpa","chapter":"24","verse":"9","text":"Maral siriba aduda atei Jihudising aduna yaosinduna hairiba pumnamak asi achumbani hairammi."},{"book":"Pakhonchatpa","chapter":"24","verse":"10","text":"Adudagi leingak mapuna Paul-da wa ngangnaba inggit pirabada Paul-na hairak-i,"},{"book":"Pakhonchatpa","chapter":"24","verse":"11","text":"Jerusalem-da eina Tengban Mapu khurumjanaba chatluba numit taranithoinidagi hendri haiba nahakna khanggani."},{"book":"Pakhonchatpa","chapter":"24","verse":"12","text":"Eina Mapugi Sanglenda nattraga synagogue-singda nattraga sahar asigi mapham amatada kanagumba amataga yetnaba nattraga irang thok-hanba Jihudisingna thengnakhiba leikhide."},{"book":"Pakhonchatpa","chapter":"24","verse":"13","text":"Nahakki naphamda eigi ithakta maral siriba asigi khudam changdam amata makhoina houjiksu piba ngamloi."},{"book":"Pakhonchatpa","chapter":"24","verse":"14","text":"Adubu makhoina aranbani hairiba Lambi adugi tung injaduna eina eikhoigi ipa ipusinggi Tengban Mapubu khurumjei haibasi ei isana nahakki naphamda yajei. Aduga Moses-ki Wayel Yathangda i-ba pumnamak amadi Tengban Mapugi wa phongdokpiba maichousinggi lairiksingda ikhrabasing adu einasu thajei."},{"book":"Pakhonchatpa","chapter":"24","verse":"15","text":"Mi pumnamak haibadi aphabasu phattabasu sibadagi hinggatkani haibagi asa makhoina toubagum eihaksu Tengban Mapugi maphamda asa adumak tou-i."},{"book":"Pakhonchatpa","chapter":"24","verse":"16","text":"Maram aduna Tengban Mapugi amasung misinggi mangda eigi achum aran khangba pukning asi sengna thamjanaba eina matam pumnamakta kanna hotnajei.”"},{"book":"Pakhonchatpa","chapter":"24","verse":"17","text":"“Jerusalem-dagi chahi kaya marum chatthokluraba matungda, eigi misingda pinaba senpham khara puduna amadi iratpot katnanaba mapham aduda ei chatlammi."},{"book":"Pakhonchatpa","chapter":"24","verse":"18","text":"Eina laininggi oiba sengdokpagi thouram adu touba loiraba matungda Mapugi Sanglenda eina madu touringeida makhoina eibu thengnare. Mapham aduda miyamga eiga loinaba leikhide amasung irang houbasu leikhide."},{"book":"Pakhonchatpa","chapter":"24","verse":"19","text":"Adubu Asia lamgi Jihudi kharadi mapham aduda leirammi; karigumba makhoina eigi ithakta iral sigadaba leiramlabadi makhoina nahakki namangda laktuna iral sisanu."},{"book":"Pakhonchatpa","chapter":"24","verse":"20","text":"Nattraga mapham asida leiriba mising asina eina Sanhedrin mangda leppa matamda karamba wayel pathap thugaibagi iral phangkhibage haibadu makhoina haisanu."},{"book":"Pakhonchatpa","chapter":"24","verse":"21","text":"24:21 Pakhon 23:6‘Asibasingna hinggatkani haina thajabagi maramna eibu ngasi wayellibani’ haiba masimatangdi eina makhoigi mangda leppa matamda laokhi.”"},{"book":"Pakhonchatpa","chapter":"24","verse":"22","text":"Adudagi Lambi adugi maramda ningthina khangba Felix-na wayel adu yeithokkhi. “Lanmi makok Lysias-na lakpa matamda eina nakhoigi wapham adugi matangda warep tagani” haina mahakna makhoida hairammi."},{"book":"Pakhonchatpa","chapter":"24","verse":"23","text":"Lanmi chamagi mapu aduda Paul-bu ngak senduna thamnaba amasung mahakpu maning makha tamba khara pinaba amadi mahakki marupsingna mahakki changgadabasing pibada ayaba pinaba mahakna yathang pirammi."},{"book":"Pakhonchatpa","chapter":"24","verse":"24","text":"Numit kharagi matungda Felix-na mahakki nupi Jihudi ninggol Drusilla-ga loinana laklammi. Mahakna Paul-bu kouhalluraga Christta Jisuda thajabagi maramda mana ngangba adu tarammi."},{"book":"Pakhonchatpa","chapter":"24","verse":"25","text":"Maduda achumba chatpagi, masa khudum chanjabagi amadi lakkadaba wayen-gi maramda mahakna nganglakpada, Felix-na kiraduna hairak-i, “Houjikki oinadi yare! Nahak chatpa yarani. Eina khudongchaba phangba matamda amuk kourakke.”"},{"book":"Pakhonchatpa","chapter":"24","verse":"26","text":"Adum oinamak Paul-na mangonda sel khara pijagani haina mahakna asa toubani. Maram aduna mahakna Paul-bu toina kouduna wari sabani."},{"book":"Pakhonchatpa","chapter":"24","verse":"27","text":"Chahi ani houkhraba matungda Porcius Festus-na leingak mapu oina Felix-ki mahut sille. Adubu Felix-na Jihudisingna mahakpu chanbinaba Paul-bu thadoktana keisumsangda adumak thanamkhi."}]}