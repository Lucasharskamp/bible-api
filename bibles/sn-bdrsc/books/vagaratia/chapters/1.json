{"data":[{"book":"VaGaratia","chapter":"1","verse":"1","text":"Pauro mupostori, asina kutumwa zvichibva kuvanhu kana kumunhu, asi naJesu Kristu naMwari Baba, iye akamumutsa kubva kuvakafa,"},{"book":"VaGaratia","chapter":"1","verse":"2","text":"nehama dzose dzineni, kukereke dziri muGaratia:"},{"book":"VaGaratia","chapter":"1","verse":"3","text":"Nyasha norugare ngazvive nemi zvichibva kuna Mwari Baba vedu nokuna Ishe Jesu Kristu,"},{"book":"VaGaratia","chapter":"1","verse":"4","text":"akazvipa nokuda kwezvivi zvedu kuti atisunungure kubva munyika yakaipa yazvino, maererano nokuda kwaMwari Baba vedu,"},{"book":"VaGaratia","chapter":"1","verse":"5","text":"ngaave nokubwinya nokusingaperi. Ameni."},{"book":"VaGaratia","chapter":"1","verse":"6","text":"Ndinoshamiswa kuti munokurumidza kusiya uyo akakudanai nenyasha dzaKristu muchitsaukira kune rimwe vhangeri,"},{"book":"VaGaratia","chapter":"1","verse":"7","text":"risati riri vhangeri chairo kana napaduku. Zviri pachena kuti vamwe vanhu vanoda kukukanganisai vachiedza kushandura vhangeri raKristu."},{"book":"VaGaratia","chapter":"1","verse":"8","text":"Asi kunyange isu kana mutumwa anobva kudenga akaparidza vhangeri risati riri ratakakuparidzirai, ngaatukwe nokusingaperi!"},{"book":"VaGaratia","chapter":"1","verse":"9","text":"Sezvatakamboreva, tinodarozve zvino tichiti: Kana kuno munhu upi zvake ari kuparidza kwamuri vhangeri kunze kweramakagamuchira, ngaave akatukwa nokusingaperi!"},{"book":"VaGaratia","chapter":"1","verse":"10","text":"Ko, ndiri kuedza kuzviratidza kuvanhu here kana kuti kuna Mwari? Kana kuti ndiri kuedza kufadza vanhu here? Dai ndakanga ndichiri kuedza kufadza vanhu, ndingadai ndisiri muranda waKristu."},{"book":"VaGaratia","chapter":"1","verse":"11","text":"Ndinoda kuti muzive, hama, kuti vhangeri randakaparidza harisi chimwe chinhu chakangomuka mumunhu."},{"book":"VaGaratia","chapter":"1","verse":"12","text":"Handina kurigamuchira kubva kumunhu upi zvake uye handina kuridzidziswa, asi ndakarigamuchira nokuzarurirwa kunobva kuna Jesu Kristu."},{"book":"VaGaratia","chapter":"1","verse":"13","text":"Nokuti makanzwa zvamararamiro angu akare muchiJudha, kuti ndakatambudza zvikuru sei kereke yaMwari uye ndikaedza kuiparadza."},{"book":"VaGaratia","chapter":"1","verse":"14","text":"Ndakanga ndichishingaira kwazvo muchiJudha ndichipfuura vaJudha vazhinji vezera rangu uye ndakanga ndichishingairira tsika dzamadzibaba angu."},{"book":"VaGaratia","chapter":"1","verse":"15","text":"Asi Mwari akanditsaura kubva pakuzvarwa kwangu uye akandidana nenyasha dzake, paakafadzwa nazvo"},{"book":"VaGaratia","chapter":"1","verse":"16","text":"kuti aratidze Mwanakomana wake mandiri kuti ndimuparidze pakati pavaHedheni, handina kutongobvunza munhu,"},{"book":"VaGaratia","chapter":"1","verse":"17","text":"uye handina kuenda kuJerusarema kuti ndinoona vaya vakanga vari vapostori vakanditangira, asi nokukurumidza ndakaenda kuArabhia ndikazodzokazve kuDhamasiko pashure."},{"book":"VaGaratia","chapter":"1","verse":"18","text":"Ipapo shure kwamakore matatu, ndakakwira kuJerusarema kuti ndinozivana naPetro uye ndikandogara naye kwamazuva gumi namashanu."},{"book":"VaGaratia","chapter":"1","verse":"19","text":"Handina kuona vamwe vavapostori, kunze kwaJakobho mununʼuna waShe."},{"book":"VaGaratia","chapter":"1","verse":"20","text":"Ndinotaura chokwadi pamberi paMwari kuti zvandinokunyorerai izvi hadzisi nhema."},{"book":"VaGaratia","chapter":"1","verse":"21","text":"Pashure ndakaenda kuSiria nokuSirisia."},{"book":"VaGaratia","chapter":"1","verse":"22","text":"Ndakanga ndisingazivikanwi pachiso kukereke dzeJudhea dziri muna Kristu."},{"book":"VaGaratia","chapter":"1","verse":"23","text":"Vakangonzwa zvakaziviswa bedzi zvokuti, “Munhu uya aititambudza kare ava kuparidza zvino kutenda kuya kwaakanga achiedza kuparadza.”"},{"book":"VaGaratia","chapter":"1","verse":"24","text":"Uye vakarumbidza Mwari nokuda kwangu."}]}