{"data":[{"book":"Itendwa","chapter":"18","verse":"1","text":"Kuboka pa genia, Paulo ngaboka ku Atene, ngajenda ku Kolinto."},{"book":"Itendwa","chapter":"18","verse":"2","text":"Kwenio ku Kolito, ngankolela Myahudi jumwe ojwakemigwa Akila, ojwabelwike ku Ponto. Akila pamwe na nhwanamundu ojwakemigwa Pilisika, bakiba babujangite kuboka ku Italia machoba ugo kwa magambu Kaisali Kilaudio akiba amuliche Akayahudi boa babokange ku Loma. Paulo ngajenda kabona,"},{"book":"Itendwa","chapter":"18","verse":"3","text":"na ngatama nabo nukamula maengo pamwe, magambu jwenio akiba pundi mahema andi angweto."},{"book":"Itendwa","chapter":"18","verse":"4","text":"Ngalonge na Akayahudi na Akagiliki munyumba ja kugongalela kila Lichoba li Kupomolela ajiga kauta bunhwamini Yesu."},{"book":"Itendwa","chapter":"18","verse":"5","text":"Sila na Timoteo pabaika Makedonia, mangobu goa, Paulo ngatangacha nhwalo, akachalakicha kwa Akayahudi kutenda Yesu nga Kilisto Nkomboi ojwapambuligwe na Nnoongo."},{"book":"Itendwa","chapter":"18","verse":"6","text":"Angweto pabankanga nu kuntukana, ngakung'unda litukunda mungobo yakwe na kalenge, “Myai jinu jiba mumitwe jinu, ne mbi chwapi! Kutumbu ngoe mbakujenda kwa bandu banga Akayahudi.”"},{"book":"Itendwa","chapter":"18","verse":"7","text":"Yene ngabalekanga angweto ngajenda kutama ku mundu jumwe jwanga Nhyahudi akemigwa Tito Yusto, ojwanng'ongalela Nnoongo, nyumba jakwe jikiba papipi ja nyumba ja kugongalela."},{"book":"Itendwa","chapter":"18","verse":"8","text":"Kilisipo akiba kilongoi jwa nyumba ja kugongalela, ngaba amini Angwana pamwe na nyumba jakwe joa. Na bandu bange ajingi ku Kolinto abubujoine nhwalo gwenio ngabaamini na ngaba batichigwa."},{"book":"Itendwa","chapter":"18","verse":"9","text":"Lichoba limwe kilo Angwana ngabannenge Paulo mumalolo, “Makajogopaje, nnongelatu,"},{"book":"Itendwa","chapter":"18","verse":"10","text":"magambu ne mbi pamwe na mwenga. Babije abaotwi kuntenda kilebe, bandu ajingi bikilambo chenje bango.”"},{"book":"Itendwa","chapter":"18","verse":"11","text":"Kuyene Paulo ngatama kwenio kwa chaka chimwe na myei sita, akabola bandu lilobe lya Nnoongo."},{"book":"Itendwa","chapter":"18","verse":"12","text":"Kingobu Galio apakiba nkolongwa ju Loma jwa Akaya, Akayahudi ngaba kongana pamwe, ngabampukila Paulo, nu kumpeleka kukitamo chakananhota."},{"book":"Itendwa","chapter":"18","verse":"13","text":"Ngabalenga, “Tuntakiana mundu jonjo magambu gwa kakweleya bandu banng'ongale Nnoongo kundela jangapaligwa muma lagilo gito!”"},{"book":"Itendwa","chapter":"18","verse":"14","text":"Paulo kuwakalikaje kulongela Galio ngabalenge Akayahudi, “Mpenikiange mangweto Makayahudi! Ikabi kweli nhwalo gongo ubi na malemwa andaje ubaja kabi nampenikiinge."},{"book":"Itendwa","chapter":"18","verse":"15","text":"Nambu kutumbu pukutaukana nhwalo gwa malobe na maina na malagilo ginu, nhwamuanga mmenimangweto. Mbeje na amuli ja ilebe yenie!”"},{"book":"Itendwa","chapter":"18","verse":"16","text":"Jwombe ngababenge panja ja kitamo chakananhota."},{"book":"Itendwa","chapter":"18","verse":"17","text":"Angweto boa ngabampukila Sositenesi, kilongoi jwa nyumba ja kugongalela, nu kumputa nnongi ja kitamo chakananhota. Nambu Galio ajalitije kile chenie na pachokochokuje."},{"book":"Itendwa","chapter":"18","verse":"18","text":"Paulo ngatama na bandu abaamininge ku Kolinto kwa machoba majingi, na ngabaleka ngaombe mungalaba pamwe Pilisika na Akula kujenda ku Silia. Kwenio ku Kenkelea tangu nukutumbuje mwanja ngacheku mutwe gwakwe magambu ga nalili jabekite."},{"book":"Itendwa","chapter":"18","verse":"19","text":"Angweto ngabaika ku Efeso, Paulo ngabaleka Pilisika na Akila. Ngajenda ku nyumba ja kugongalela ngabeka ngalonge pamwe na Akayahudi."},{"book":"Itendwa","chapter":"18","verse":"20","text":"Bandu ngabannyopa ajendeke kutama, nambu ajeketije kutama."},{"book":"Itendwa","chapter":"18","verse":"21","text":"Nambu apakiba akajabula ngalenga, “Andapai Nnoongo maniika kabe kwinu.” Ngaboka ku Efeso mu ngalaba."},{"book":"Itendwa","chapter":"18","verse":"22","text":"Paika ku Kaisalia, ngajenda Kuyelusalemu ngajenda kukipata abali kikuta cha bandu abunhwamini Kilisto, kubokapenia ngajenda ku Antiokia."},{"book":"Itendwa","chapter":"18","verse":"23","text":"Kuboka pukutama machoba majingi ku Antiokia, ngaboka nu kujenda kupete ku ilambo ya Galatia na ku Fulugia, kape makakala akinapunji boa."},{"book":"Itendwa","chapter":"18","verse":"24","text":"Kingobu chenie Nhyahudi jumwe ojwakemigwa Apolo, ojwabelekwa Kualekizanda, ngaika ku Efeso. Akiba nnongei muno na akiba mundu jwagamanyi muno Majandiko Gachwapi."},{"book":"Itendwa","chapter":"18","verse":"25","text":"Akiba aboligwe ndela jenie ja Angwana, magambu mwojo gwakwe ukiba gwakajaka ngatumbu kukutangacha nu kubola kweli ja Yesu. Iganukube, akabatichigwa ubaticho gwa Yohana tu."},{"book":"Itendwa","chapter":"18","verse":"26","text":"Ngatumbu kulongela panga jogopa munyumba ja kugongalela. Kingobu Pilisika na Akila apabannyoa jwenio ngabantola kujabu nakwe kachabe ngaba mmola majingi ga ndela ja kweli ja Nnoongo."},{"book":"Itendwa","chapter":"18","verse":"27","text":"Penia Apolo ngaamua kujenda ku Akaya, yene abaamine ba ku Efeso ngabannyangata kaandikilanga akinapunji buku Akaya, bampokele. Kingobu apaika, jwenio ngabajangata muno kwa bandu abaamini ba kwenio abapatite upeele gwa Nnoongo chukube abaamine."},{"book":"Itendwa","chapter":"18","verse":"28","text":"Apolo ngabapeta Akayahudi pukongolou akachalakicha Mumajandiko ga Chwapi kutenda Yesu nga Kilisto Nkomboi ojwapambuligwe na Nnoongo."}]}