{"data":[{"book":"Firistoci","chapter":"27","verse":"1","text":"Ubangiji ya ce wa Musa,"},{"book":"Firistoci","chapter":"27","verse":"2","text":"“Ka yi magana da Isra’ilawa, ka ce musu, ‘Duk sa’ad da mutum ya yi rantsuwa ta musamman zai keɓe wani ga Ubangiji, ta wurin biyan kuɗaɗen fansa,"},{"book":"Firistoci","chapter":"27","verse":"3","text":"ga yadda ma’aunin biyan zai kasance, mutum mai shekara tsakanin ashirin da sittin, za a biya azurfa hamsin."},{"book":"Firistoci","chapter":"27","verse":"4","text":"Mace kuma za a biya azurfa talatin."},{"book":"Firistoci","chapter":"27","verse":"5","text":"Saurayi mai shekara tsakanin biyar da ashirin, za a biya azurfa ashirin, yarinya kuma azurfa goma."},{"book":"Firistoci","chapter":"27","verse":"6","text":"Yaro mai shekara tsakanin wata ɗaya da shekara biyar, za a biya azurfa biyar, ’yar yarinya kuma azurfa uku."},{"book":"Firistoci","chapter":"27","verse":"7","text":"Namijin da ya fi shekara sittin, za a biya azurfa goma sha biyar, mace kuma azurfa goma."},{"book":"Firistoci","chapter":"27","verse":"8","text":"In mai alkawarin matalauci ne da ba zai iya biyan ƙayyadadden abin da aka tsara ba, sai yă tafi wurin firist, shi firist kuma yă duba yadda mutumin da ya yi alkawarin zai iya biya. Sa’an nan mutumin zai biya abin da firist ya faɗa."},{"book":"Firistoci","chapter":"27","verse":"9","text":"“ ‘In abin da ya yi alkawarin yardajje ne a matsayin hadaya ga Ubangiji, wannan dabbar da aka bayar ga Ubangiji, za tă zama mai tsarki."},{"book":"Firistoci","chapter":"27","verse":"10","text":"Kada yă yi musayarta ko yă yi musaya mai kyau da marar kyau, ko marar kyau da mai kyau; in lalle ne yă yi musayar dabbar da wata, to, duk wannan da kuma wanda zai yi musayar da ita za su zama masu tsarki."},{"book":"Firistoci","chapter":"27","verse":"11","text":"In abin da ya yi alkawari dabba ce marar tsarki, wadda ba yardajje ba ce, a matsayin hadaya ga Ubangiji, dole a kai dabbar wa firist,"},{"book":"Firistoci","chapter":"27","verse":"12","text":"wanda zai yanke hukunci dacewarta, ko mai kyau ce, ko marar kyau. Duk darajar da firist ya kimanta, haka za tă zama."},{"book":"Firistoci","chapter":"27","verse":"13","text":"In mai shi yana so yă fanshi dabbar, dole yă ƙara kashi ɗaya bisa biyar na darajarta."},{"book":"Firistoci","chapter":"27","verse":"14","text":"“ ‘In mutum ya miƙa gidansa a matsayin wani abu mai tsarki ga Ubangiji, firist zai daidaita dacewar ko mai kyau ne, ko marar kyau. Duk darajar da firist ya kimanta, haka za tă zama."},{"book":"Firistoci","chapter":"27","verse":"15","text":"In mutumin da ya keɓe gidansa ya fanshe shi, dole yă ƙara kashi ɗaya bisa biyar na darajar, gidan kuma zai zama nasa."},{"book":"Firistoci","chapter":"27","verse":"16","text":"“ ‘In wani ya keɓe wa Ubangiji wani sashe daga cikin gonarsa ta gādo, sai yă kimanta kuɗin gonar daidai da yawan irin da za a iya shuka a gonar. Za a kimanta kuɗin a kan shekel hamsin na irin sha’ir."},{"book":"Firistoci","chapter":"27","verse":"17","text":"In ya keɓe gonarsa a Shekara ta Murna, darajar da aka kimanta za tă zauna."},{"book":"Firistoci","chapter":"27","verse":"18","text":"Amma in ya keɓe gonar bayan Shekara ta Murnan, firist zai kimanta darajar bisa ga yawan shekarun da suka rage har zuwa Shekara ta Murna mai zuwa, sai a rage darajar da aka kimanta a kanta."},{"book":"Firistoci","chapter":"27","verse":"19","text":"In mutumin da ya keɓe gonar, yana so yă fanshe ta, to, dole yă ƙara kashi ɗaya bisa biyar na darajarta, gonar kuwa tă zama nasa."},{"book":"Firistoci","chapter":"27","verse":"20","text":"In kuma bai fanshe gonar ba, ko kuwa in ya sayar wa wani dabam, ba za a taɓa fanshe ta ba."},{"book":"Firistoci","chapter":"27","verse":"21","text":"Sa’ad da aka saki gonar a Shekara ta Murna, za tă zama mai tsarki, a matsayin gonar da aka miƙa ga Ubangiji, za tă zama mallakar firistoci."},{"book":"Firistoci","chapter":"27","verse":"22","text":"“ ‘In mutum ya keɓe gonar da ya saya, wadda take ba sashe na gonar iyali ba, ga Ubangiji,"},{"book":"Firistoci","chapter":"27","verse":"23","text":"firist zai kimanta darajarta har Shekara ta Murna, dole kuma mutumin yă biya darajarta a ranar, a matsayin wani abu mai tsarki ga Ubangiji."},{"book":"Firistoci","chapter":"27","verse":"24","text":"A Shekara ta Murna ɗin, gonar za tă dawo ga mutumin da aka saye ta daga wurinsa, wanda yake mai gonar."},{"book":"Firistoci","chapter":"27","verse":"25","text":"A kimanta kowace daraja bisa ga ma’aunin shekel na tsattsarkan wuri, gera ashirin ga shekel."},{"book":"Firistoci","chapter":"27","verse":"26","text":"“ ‘Ba wani da zai iya keɓe ɗan farin dabba, da yake ɗan fari ya riga ya zama na Ubangiji, ko na saniya, ko na tunkiya, na Ubangiji ne."},{"book":"Firistoci","chapter":"27","verse":"27","text":"In tana cikin dabbobin da suke marasa tsarki, zai iya saye ta a darajar da aka kimanta, yă ƙara da kashi ɗaya bisa biyar na darajarta. In bai fanshe ta ba, sai a sayar da ita a darajar da aka kimanta."},{"book":"Firistoci","chapter":"27","verse":"28","text":"“ ‘Amma babu abin da mutum ya mallaka, ya kuma keɓe ga Ubangiji, ko mutum ne, ko dabba, ko ganar iyali da za a sayar, ko a fansa; kome da aka keɓe a wannan hanya, mafi tsarki ne ga Ubangiji."},{"book":"Firistoci","chapter":"27","verse":"29","text":"“ ‘Babu wani da aka keɓe don hallaka da za a fansa; dole a kashe shi."},{"book":"Firistoci","chapter":"27","verse":"30","text":"“ ‘Ushirin kome daga gona, ko hatsi daga ƙasa, ko ’ya’yan itatuwa daga itatuwa, na Ubangiji ne, mai tsarki ne ga Ubangiji."},{"book":"Firistoci","chapter":"27","verse":"31","text":"In mutum ya fanshi wani zakansa, dole yă ƙara kashi ɗaya bisa biyar na darajar."},{"book":"Firistoci","chapter":"27","verse":"32","text":"Ushirin gaba ɗaya na garken shanu, da na tumaki, kowane kashi ɗaya bisa goma na dabbar da ta wuce ƙarƙashin sandan mai kiwo, za tă zama mai tsarki ga Ubangiji."},{"book":"Firistoci","chapter":"27","verse":"33","text":"Kada kuwa ya zaɓa mai kyau daga marar kyau, ko yă yi musaya. In ya yi musaya kuwa, dabbar da wadda ya musayar, za su zama masu tsarki, ba kuma za a fanshe su ba.’ ”"},{"book":"Firistoci","chapter":"27","verse":"34","text":"Waɗannan su ne dokokin da Ubangiji ya ba wa Musa a Dutsen Sinai saboda Isra’ilawa."}]}