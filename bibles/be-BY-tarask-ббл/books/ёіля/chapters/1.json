{"data":[{"book":"ЁІЛЯ","chapter":"1","verse":"1","text":"Слова Гасподняе, якое было Ёілю, сыну Ватуілаваму."},{"book":"ЁІЛЯ","chapter":"1","verse":"2","text":"Слухайце гэта, старцы, і ўважайце, усе жыхары зямлі гэтай: ці бывала такое ў дні вашыя альбо ў дні бацькоў вашых?"},{"book":"ЁІЛЯ","chapter":"1","verse":"3","text":"Перадайце пра гэта дзецям вашым; а дзеці вашыя хай скажуць сваім дзецям, а іхнія дзеці - наступнаму роду;"},{"book":"ЁІЛЯ","chapter":"1","verse":"4","text":"пазасталае ад вусеня ела саранча, пазасталае ад саранчы елі чэрві, а пазасталае ад чарвей даелі жукі."},{"book":"ЁІЛЯ","chapter":"1","verse":"5","text":"Прачнецеся, п'яніцы, і плачце і галасеце, усе, хто п'е віно, на вінаградным соку, бо ён адабраны ад вуснаў вашых!"},{"book":"ЁІЛЯ","chapter":"1","verse":"6","text":"Бо прыйшоў на зямлю маю народ моцны і безьлічны; зубы ў яго - зубы ільвіныя, і сківіцы ў яго як у львіцы."},{"book":"ЁІЛЯ","chapter":"1","verse":"7","text":"Спустошыў ён вінаградную лазу маю, а смакоўніцу маю абламаў, абадраў яе нагола і кінуў; пабялелі галіны ў яе,"},{"book":"ЁІЛЯ","chapter":"1","verse":"8","text":"Галасі, як маладая жонка, аперазаўшыся вярэтаю, па мужы маладосьці сваёй!"},{"book":"ЁІЛЯ","chapter":"1","verse":"9","text":"Спынілася хлебнае прынашэньне і паліваньне ў доме Гасподнім; плачуць сьвятары, служкі Гасподнія."},{"book":"ЁІЛЯ","chapter":"1","verse":"10","text":"Спустошана поле, наракае зямля; бо зьнішчаны хлеб, высах вінаградны сок, зьвяла масьліна."},{"book":"ЁІЛЯ","chapter":"1","verse":"11","text":"Чырванейце ад сораму, земляробы, галасеце, вінаградары, па пшаніцы і ячмені, бо загінула жніво ў полі,"},{"book":"ЁІЛЯ","chapter":"1","verse":"12","text":"засохла вінаградная лаза і смакоўніца зьвяла; гранатавае дрэва, пальма і яблыня - усе дрэвы ў полі пасохлі; таму і весялосьць у сыноў чалавечых зьнікла."},{"book":"ЁІЛЯ","chapter":"1","verse":"13","text":"Аперажэцеся вярэтаю і плачце, сьвятары! галасеце, служкі алтара! увайдзеце, начуйце ў вярэтах, службіты Бога майго! бо ня стала ў доме Бога вашага хлебнага прынашэньня і паліваньня."},{"book":"ЁІЛЯ","chapter":"1","verse":"14","text":"Назначце пост, абвясьцеце ўрачысты сход, склічце старцаў і ўсіх жыхароў краіны гэтай у дом Госпада Бога вашага і заклікайце да Госпада."},{"book":"ЁІЛЯ","chapter":"1","verse":"15","text":"О, які дзень! бо дзень Гасподні блізкі: як спусташэньне ад Усемагутнага прыйдзе ён."},{"book":"ЁІЛЯ","chapter":"1","verse":"16","text":"Ці ня перад нашымі вачыма адбіраецца ежа, ад дома Бога нашага - весялосьць і радасьць?"},{"book":"ЁІЛЯ","chapter":"1","verse":"17","text":"Стлелі зярнятамі пад камлыгамі сваімі, апусьцелі засекі, разбураны кладоўкі, бо ня стала хлеба."},{"book":"ЁІЛЯ","chapter":"1","verse":"18","text":"Як стогне быдла, паныла ходзяць статкі валоў, бо няма ім пашы! томяцца і статкі авечак."},{"book":"ЁІЛЯ","chapter":"1","verse":"19","text":"Да Цябе, Госпадзе, заклікаю; бо агонь зжэр кормныя пашы пустыні, і полымя папаліла ўсе дрэвы ў полі."},{"book":"ЁІЛЯ","chapter":"1","verse":"20","text":"Нават і жывёлы на полі заклікаюць да Цябе, бо высахлі патокі водаў, і агонь зьнішчыў пашы пустыні."}]}