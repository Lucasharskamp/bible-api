{"data":[{"book":"Luka","chapter":"23","verse":"1","text":"Tegani sare kola inele ko sabor uštine hem legarde e Isuse koro Pilat, e rimesoro upravniko,"},{"book":"Luka","chapter":"23","verse":"2","text":"hem lelje te vaćeren protiv oleste: “Akale manuše arakhljam sar zavodini amare narodo hem vaćeri lenđe te na platinen o porez e carose, a pese vaćeri dai o Hrist, amaro caro.”"},{"book":"Luka","chapter":"23","verse":"3","text":"Tegani o Pilat pučlja e Isuse: “Tu li injan o caro e Jevrejengoro?”"},{"book":"Luka","chapter":"23","verse":"4","text":"Tegani o Pilat phenđa e šerutne sveštenikonenđe hem averenđe kola inele adari: “Na arakhava nisavi krivica upro akava manuš!”"},{"book":"Luka","chapter":"23","verse":"5","text":"Ali on na ačhavde te vičinen: “Ple sikavibnaja vazdela pobuna maškaro manuša ki sa i phuv e jevrejengiri. Lelja te ćerel adava ani regija Galileja hem alo čak đi akate ani diz Jerusalim!”"},{"book":"Luka","chapter":"23","verse":"6","text":"A kad o Pilat šunđa adava, pučlja len nane li o Isus tari Galileja."},{"book":"Luka","chapter":"23","verse":"7","text":"I kad phende lese dai o Isus tari Galileja, o Pilat bičhalđa le koro Irod, kova vladinđa ani Galileja. A baš adala dive o Irod inele ano Jerusalim."},{"book":"Luka","chapter":"23","verse":"8","text":"Kad o Irod dikhlja e Isuse, but inele radosno adalese so pana oto angleder manglja te dikhel le adalese so but šunđa olestar hem nadisalo da o Isus ka ćerel nesavo čudo anglo leste."},{"book":"Luka","chapter":"23","verse":"9","text":"But so pučlja le, ali o Isus ništa na vaćerđa lese."},{"book":"Luka","chapter":"23","verse":"10","text":"A adari terđona ine o šerutne sveštenici hem o učitelja e Zakonestar vaćerindoj zorale protiv o Isus."},{"book":"Luka","chapter":"23","verse":"11","text":"A o Irod hem lesere vojnici ponizinde e Isuse hem marde muj oleja. Urjavde le ano carsko fostani hem tegani o Irod bičhalđa le palal koro Pilat."},{"book":"Luka","chapter":"23","verse":"12","text":"Angleder o Irod hem o Pilat na inele ano šukar odnosija, a adava dive ule amala."},{"book":"Luka","chapter":"23","verse":"13","text":"A o Pilat vičinđa kora peste e šerutne sveštenikonen, e vođen hem e narodo,"},{"book":"Luka","chapter":"23","verse":"14","text":"i phenđa lenđe: “Anđen kora mande akale manuše vaćerindoj da vazdela pobuna maškaro narodo. Ače, angla tumende pučljum le adalestar, ali na arakhljum nisavi krivica zaki savi tumen tužinena le."},{"book":"Luka","chapter":"23","verse":"15","text":"A ni o Irod na arakhlja upro leste krivica i adalese bičhalđa le palal kora amende. Akava manuš na ćerđa ništa savese avela meriba."},{"book":"Luka","chapter":"23","verse":"16","text":"Adalese samo ka naredinav te šibinen le, i ka mukav le.”"},{"book":"Luka","chapter":"23","verse":"17","text":"23,17 Ano nesave purane grčka rukopisija terđola: “A valjanđa zako prazniko te mukel lenđe jekhe phandle manuše.” Dikh Mt 27,15; Mk 15,6."},{"book":"Luka","chapter":"23","verse":"18","text":"Ko adava sare so inele adari vičinde: “Mudar adale manuše, a muk amenđe e Varava!”"},{"book":"Luka","chapter":"23","verse":"19","text":"(O Varava inele phandlo adalese so učestvujinđa ani pobuna savi inele ano Jerusalim hem adalese so mudarđa nekas.)"},{"book":"Luka","chapter":"23","verse":"20","text":"A o Pilat, adalese so manglja te mukel e Isuse, palem vaćerđa olencar,"},{"book":"Luka","chapter":"23","verse":"21","text":"ali on vičinde: “Čhiv le ko krsto! Čhiv le ko krsto!”"},{"book":"Luka","chapter":"23","verse":"22","text":"A o Pilat palo trito puti phenđa lenđe: “A savo bišukaripe ćerđa akava manuš? Na dikhava sose valjani te merel. Ka naredinav te šibinen le, i ka mukav le.”"},{"book":"Luka","chapter":"23","verse":"23","text":"Ali on na ačhavde te vičinen oto sa o glaso rodindoj te čhivel e Isuse ko krsto. I lengoro vičiba inele sa po zoralo hem po zoralo."},{"book":"Luka","chapter":"23","verse":"24","text":"I adalese o Pilat odlučinđa te del len adava so mangena."},{"book":"Luka","chapter":"23","verse":"25","text":"Muklja okole kova inele phandlo zbog i pobuna hem zbog o mudariba, a e Isuse dinđa ko vojnici te ćeren oleja adava so o narodo manglja."},{"book":"Luka","chapter":"23","verse":"26","text":"Sar legarena ine e Isuse te mudaren le, dolinde nesave Simone tari Kirinija23,26 Kirinija inele diz ki severno Afrika. sar taro polje đerdini ine ko Jerusalim.23,26 sar taro polje đerdini ine ko Jerusalim Akate o polje odnosini pe upro gav. Akate na mislini pe da o Simon ćerđa buti pese ko polje, adalese soi o anav Simon jevrejsko, a e Jevrejenđe na inele muklo te ćeren buti ko nesave bitna praznici sar soi i Pasha. Čhivde o krsto upro leste hem terinde le te akhari le palo Isus."},{"book":"Luka","chapter":"23","verse":"27","text":"Palo Isus dželo baro narodo maškaro kolende inele hem o đuvlja kola runde hem žalinde le."},{"book":"Luka","chapter":"23","verse":"28","text":"Ali o Isus irinđa pe nakoro lende hem phenđa lenđe: “Đuvljalen taro Jerusalim, ma roven zbog adava so ka ovel maje, nego roven zbog adava so ka ovel tumenđe hem tumare čhavenđe."},{"book":"Luka","chapter":"23","verse":"29","text":"Adalese so, ače, avena o dive23,29 Esavke dive ale 70 berš palo Hrist. E rimesiri vojska opkolinđa hem uništinđa i diz Jerusalim hem mudarđa bute Jevrejen. kad o manuša ka vaćeren: ‘Bahtalei o đuvlja kolai bizo čhave, kola na bijande hem na dinde čuči.’23,29 Bahtalei o đuvlja kolai bizo čhave, kola na bijande hem na dinde čučiKo original terđola: “Bahtalei o đuvlja kola našti ine te ačhon khamne, o vođija save na bijande hem o čučija savendar na pilja pe.” Akate vaćeri pe adalestar da “ko adala dive” o čhave taro Jerusalim but ka patinen. Tegani o manuša ka smatrinen dai po šukar okolenđe kolen nane čhave, adalese so nane te dikhen pumare čhaven sar patinena ili sar merena."},{"book":"Luka","chapter":"23","verse":"30","text":"Tegani ka molinen e planinen te peren upro lende hem e bregonen te učharen len."},{"book":"Luka","chapter":"23","verse":"31","text":"Adalese so, te ađahar ćerela pe mancar kova injum sar jekh sapano kaš, sigurno po bišukar ka ćerel pe e manušencar kolai sar o šuke kašta.”23,31 Akava upozorenje koristini pe sar metafora. O šuko kaš thabljola po zorale e sapane kaštestar. O thabljojbai akate metafora zako patnje ili zako kazne. O Isus inele sar sapano kaš adalese so na zaslužinđa te thabljol (te patini). O manuša kola odbinde e Isuse inele sar šuko kaš. On zaslužinde te thabljon (te patinen) zbog pumare grehija."},{"book":"Luka","chapter":"23","verse":"32","text":"A e Isuseja inele legarde pana duj manuša te oven mudarde. Adala manuša ćerde bišukar buća."},{"book":"Luka","chapter":"23","verse":"33","text":"I kad resle ko than vičime Kokalo e šeresoro, o vojnici čhivde ko krsto e Isuse hem čhivde adale manušen ko avera krstija: jekhe oti lesiri desno, a e dujtone oti lesiri levo strana."},{"book":"Luka","chapter":"23","verse":"34","text":"O Isus phenđa: “Dade Devla, oprostin lenđe, adalese so na džanen so ćerena!”23,34 O Isus phenđa: “Dade Devla, oprostin lenđe, adalese so na džanen so ćerena!” Akala lafija nane ano nesave grčka rukopisija.  Tegani o vojnici frdinde barbuti hem ađahar ulavde maškara pumende e Isusesere šeja."},{"book":"Luka","chapter":"23","verse":"35","text":"But manuša terdine adari te dikhenfse, a e jevrejengere vladarija marde muj e Isuseja vaćerindoj: “Averen spasinđa, akana nek spasini korkoro pes tei čače ov o Hrist e Devlesoro, o Birime!”"},{"book":"Luka","chapter":"23","verse":"36","text":"Hem o vojnici marde muj e Isuseja. Ale uzalo leste hem kaninde le ušli mol,23,36 kaninde le ušli mol Averčhane: “kanindoj e Isuse te pijel ušli mol.” I ušli mol inele jeftino piće savo pijena ine o obična manuša. O vojnici marde muj e Isuseja ađahar so dinde jeftino piće nekase ko vaćeri dai caro."},{"book":"Luka","chapter":"23","verse":"37","text":"vaćerindoj: “Te injan o caro e jevrejengoro, spasin tut!”"},{"book":"Luka","chapter":"23","verse":"38","text":"A upreder lesoro šero terdino znako kote inele pisime: “Akavai o caro e jevrejengoro.”"},{"book":"Luka","chapter":"23","verse":"39","text":"Jekh okole dujendar kola inele čhivde ko krsto vređinđa e Isuse vaćerindoj: “Te injan o Hrist, sose na spasineja tut hem amen?”"},{"book":"Luka","chapter":"23","verse":"40","text":"A o dujto manuš ukorinđa adale so vređinđa e Isuse: “Sar na daraja e Devlestar? Hem tu injan ađahar osudime sar soi ov."},{"book":"Luka","chapter":"23","verse":"41","text":"Ali amen pravedno injam kaznime zbog amare bišukar buća, a akava manuš na ćerđa nisavo bišukaripe.”"},{"book":"Luka","chapter":"23","verse":"42","text":"Tegani phenđa: “Isuse, mislin mandar hem ov maje milostivno kad ka vladine sar caro.”23,42 Ko original terđola: “Isuse, setin tut maje kad ka ave ano to carstvo.”"},{"book":"Luka","chapter":"23","verse":"43","text":"A o Isus phenđa lese: “Čače vaćerava će, avdive ka ove mancar ano raj!”"},{"book":"Luka","chapter":"23","verse":"44","text":"A ko ekvaš o dive, i tomina učharđa sa i phuv hem ađahar inele trin saća23,44 Ko original terđola: “taro šofto đi ko enjato sati”, palo e rimesoro računiba o vreme, ano saveste o dive počinđa ko šov o sati sabajle.,"},{"book":"Luka","chapter":"23","verse":"45","text":"adalese so o kham kalilo. A e hramesiri zavesa23,45 e hramesiri zavesa Adaja zavesa inele prekalo 25 metarija uči hem odvojinđa o naj sveto than oto ostatak e hramesoro. pharavdili ko ekvaš."},{"book":"Luka","chapter":"23","verse":"46","text":"A o Isus vičinđa oto sa o glaso: “Dade, tuće ano vasta mukava o duho mlo!” Kad phenđa adava, mulo."},{"book":"Luka","chapter":"23","verse":"47","text":"A kad e rimesoro kapetani dikhlja so ulo, slavinđa e Devle vaćerindoj: “Čače akava manuš inele pravedniko!”"},{"book":"Luka","chapter":"23","verse":"48","text":"But manuša kola čedinde pe adari te dikhenfse, irindoj čhere khuvena pe ine ko gruđa adalese so ine lenđe žao."},{"book":"Luka","chapter":"23","verse":"49","text":"A sa e Isusesere pendžarutne, đi o đuvlja kola phirde palo leste pana tari Galileja, odural terdine hem dikhle sa adava."},{"book":"Luka","chapter":"23","verse":"50-51","text":"Inele jekh manuš palo anav Josif tari Arimateja, diz ani Judeja. Ov inele šukar hem pravedno manuš kova adžićeri ine e Mesija te anel o carstvo e Devlesoro. Iako inele člano oto e jevrejengoro odbor, na složinđa pe adaleja so inele odlučime te roden o Isus te ovel mudardo."},{"book":"Luka","chapter":"23","verse":"52","text":"Ov dželo koro Pilat hem rodinđa te den le o telo e Isusesoro."},{"book":"Luka","chapter":"23","verse":"53","text":"Tegani huljavđa e Isusesoro telo taro krsto, paćarđa le čaršaveja hem čhivđa le ano grobo savo inele ćerdo ano bar, ano savo pana nijekh na inele čhivdo."},{"book":"Luka","chapter":"23","verse":"54","text":"Adava dive inele dive kad o manuša spreminde pe zako savato savo samo so na ine te avel."},{"book":"Luka","chapter":"23","verse":"55","text":"A o đuvlja, kola ale e Isuseja tari Galileja, džele e Josifeja hem dikhle sar e Isusesoro telo inele čhivdo ano grobo."},{"book":"Luka","chapter":"23","verse":"56","text":"I irinde pe adari kaj bešena ine hem spreminde o mirisija hem o mastija savencar te makhen e Isusesoro telo. Ali kad završinde adava, već alo o savato i adava dive na ćerde ništa poštujindoj i naredba oto Zakoni e Mojsijasoro."}]}