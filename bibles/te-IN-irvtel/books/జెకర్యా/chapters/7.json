{"data":[{"book":"జెకర్యా","chapter":"7","verse":"1","text":"రాజైన దర్యావేషు పరిపాలనలో నాలుగవ సంవత్సరం కిస్లేవు అనే తొమ్మిదవ నెల నాలుగవ దినాన యెహోవా వాక్కు జెకర్యాకు వచ్చింది."},{"book":"జెకర్యా","chapter":"7","verse":"2","text":"బేతేలువారు యెహోవాను బతిమాలుకోడానికి షెరెజెరును రెగెమ్మెలెకును వారితో బాటు వారి మనుషులను పంపించారు."},{"book":"జెకర్యా","chapter":"7","verse":"3","text":"మందిరం దగ్గరనున్న యాజకులతో ప్రవక్తలతో “ఇన్ని సంవత్సరాలుగా మేము దుఃఖించినట్టు ఐదవ నెలలో ఉపవాసం ఉండి దుఃఖించమంటారా” అని మనవి చేశారు."},{"book":"జెకర్యా","chapter":"7","verse":"4","text":"సేనల ప్రభువు యెహోవా వాక్కు నాకు ప్రత్యక్షమై చెప్పినదేమిటంటే,"},{"book":"జెకర్యా","chapter":"7","verse":"5","text":"“దేశప్రజలందరికీ, యాజకులకు నీవీ మాట తెలియజేయాలి."},{"book":"జెకర్యా","chapter":"7","verse":"6","text":"మీరు ఆహారం తీసుకున్నప్పుడు స్వప్రయోజనానికే గదా తీసుకున్నారు?"},{"book":"జెకర్యా","chapter":"7","verse":"7","text":"యెరూషలేములోనూ, దాని చుట్టూ ఉన్న పట్టణాల్లోనూ దక్షిణ దేశంలోనూ, పడమటి మైదాన భూముల్లోను ప్రజలు విస్తరించి క్షేమంగా ఉన్న కాలంలో పూర్వపు ప్రవక్తల ద్వారా యెహోవా ఇచ్చిన ఆజ్ఞలను మీరు మనస్సుకు తెచ్చుకో లేదు గదా?”"},{"book":"జెకర్యా","chapter":"7","verse":"8","text":"యెహోవా వాక్కు జెకర్యాకు ప్రత్యక్షమై చెప్పినదేమిటంటే,"},{"book":"జెకర్యా","chapter":"7","verse":"9","text":"“సేనల ప్రభువైన యెహోవా ఇలా ఆజ్ఞ ఇచ్చాడు."},{"book":"జెకర్యా","chapter":"7","verse":"10","text":"వితంతువులను, తండ్రిలేని వారిని పరదేశులను దరిద్రులను బాధపెట్టకండి. మీ సోదరులకు హృదయంలో కీడు తలపెట్టకండి.”"},{"book":"జెకర్యా","chapter":"7","verse":"11","text":"అయితే వారు మూర్ఖులై వినకుండా చెవులు మూసుకున్నారు."},{"book":"జెకర్యా","chapter":"7","verse":"12","text":"ధర్మశాస్త్రాన్ని గానీ, పూర్వికులైన ప్రవక్తల ద్వారా సేనల ప్రభువు యెహోవా తన ఆత్మ ప్రేరణచేత తెలియజేసిన మాటలను గానీ, వినకుండా హృదయాలను వజ్రాల వలె కఠిన పరచుకున్నారు."},{"book":"జెకర్యా","chapter":"7","verse":"13","text":"కనుక సేనల ప్రభువు యెహోవా చెప్పేదేమిటంటే,"},{"book":"జెకర్యా","chapter":"7","verse":"14","text":"వారు ఎరుగని అన్య జనుల్లోకి నేను వారిని చెదరగొడతాను."}]}