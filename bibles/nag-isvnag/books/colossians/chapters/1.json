{"data":[{"book":"Colossians","chapter":"1","verse":"1","text":"Paul1.1 Paul he etu chithi likhise aru Timothy to khali Paul logot milaikene salam jonai diya he ase., Isor laga itcha dwara Khrista Jisu laga ekjon apostle, aru Timothy amikhan laga bhai,"},{"book":"Colossians","chapter":"1","verse":"2","text":"pora Colossae nogor te thaka biswasi khan aru Khrista te biswasi bhai khan logot likhi ase. Apuni khan logote anugrah aru Baba Isor aru Probhu Jisu Khrista laga shanti thaki bole dibo."},{"book":"Colossians","chapter":"1","verse":"3","text":"Amikhan Isor ke dhanyavad di ase, Probhu Jisu Khrista laga Baba Isor, aru amikhan hodai apuni khan nimite prathana kori ase."},{"book":"Colossians","chapter":"1","verse":"4","text":"Apuni khan Jisu Khrista te biswas kora amikhan huni loise aru Tai nimite alag rakhikena thaka manu khan nimite apuni khan laga morom thaka sob jani loise."},{"book":"Colossians","chapter":"1","verse":"5","text":"Apuni logote etu morom ase kelemane sorgote apuni nimite asha rakhi kene ase,"},{"book":"Colossians","chapter":"1","verse":"6","text":"kun to apuni khan logote ahise. Etu susamachar pora bisi phul ulaikene prithibi te aru bhi dangor hoi thaka nisena, apuni khan majote bhi etu kotha kaam kori ase, juntu din pora apuni khan hunise aru Isor laga anugrah laga kotha hosa te sikhise."},{"book":"Colossians","chapter":"1","verse":"7","text":"Etu susamachar kotha apuni khan Epaphras pora sikhi bole parise, morom laga noukar, amikhan laga bodli te Khrista laga biswasi noukar."},{"book":"Colossians","chapter":"1","verse":"8","text":"Epaphras pora apuni khan Atma te morom thaka to amikhan ke janibole dise."},{"book":"Colossians","chapter":"1","verse":"9","text":"Etu morom thaka nimite, jitia pora etu hunise amikhan apuni khan nimite prathana kori bole rukhanai. Apuni khan ke Tai laga gyaan pora atma laga kotha khan bujhi bole paribole nimite mangi thakise."},{"book":"Colossians","chapter":"1","verse":"10","text":"Amikhan prathana kori ase apuni khan Probhu ke khushi kori kene bhal rasta te berai kene jabo aru sob kaam mon dikene kori thakibo. Amikhan prathana kori ase apuni khan sob phol ulabo aru Isor laga gyaan te aru bhi bisi dangor hoi thakibo."},{"book":"Colossians","chapter":"1","verse":"11","text":"Amikhan prathana kore apuni khan sob kaam khan kori bole nimite takot pabo Tai laga mohima aru takot pora aru sob kaam te nomro aru khushi pora cholai kene loijabo."},{"book":"Colossians","chapter":"1","verse":"12","text":"Amikhan prathana kori ase apuni khan Baba Isor ke dhanyavad dibo, kun pora apnikhan ke puhor laga pobitro manu hoi kene Tai laga rajyote thaki bole nimite jaga dise."},{"book":"Colossians","chapter":"1","verse":"13","text":"Isor he amikhan ke andhera laga rajyo pora bachai loise Tai sob pora morom kora chokra laga rajyote ani loise,"},{"book":"Colossians","chapter":"1","verse":"14","text":"aru Tai pora he udhar pai, aru sob paap pora maph kori diye."},{"book":"Colossians","chapter":"1","verse":"15","text":"Khrista to nadikha Isor laga protima ase, shristi majote prothom jonom luwa to ase."},{"book":"Colossians","chapter":"1","verse":"16","text":"Tai pora he sob jinis khan ke bonaise, sorgote aru prithibi te thaka, dikha aru nadikha jinis khan. Singhason aru rajyo cholawta aru sorkar khan aru adhikari khan, sob to Tai pora he bonaise aru Tai nimite he bonaise."},{"book":"Colossians","chapter":"1","verse":"17","text":"Tai nijor sob jinis age te ase, aru Tai logote he sob jinis eke logote dhori kene ase1.17 Rev. 1:8."},{"book":"Colossians","chapter":"1","verse":"18","text":"Khrista he gaw te matha ase, girja laga matha ase. Tai he shuru ase aru mora pora prothom jonom huwa ase, etu nimite Tai he sob jinis te age jagate ase."},{"book":"Colossians","chapter":"1","verse":"19","text":"Kelemane Tai logote Isor laga itcha bhorta thaka to Isor khushi paise,"},{"book":"Colossians","chapter":"1","verse":"20","text":"aru Putro te Tai nijor logote sob jinis ke milai loise. Tai Cross te bahai diya khun pora Isor shanti bonai dise. Tai dwara, Isor pora sob milai dise, etu prithibi aru sorgote thaka sob jinis ke."},{"book":"Colossians","chapter":"1","verse":"21","text":"Ekta homoi te, apuni bhi Isor usorte alag manu thakise aru bhabona aru biya kaam pora Tai laga dushman thakise."},{"book":"Colossians","chapter":"1","verse":"22","text":"Kintu etiya Tai nijor gaw te mora nimite apuni logote milai loise. Tai apnikhan ke Isor usorte pobitro aru sapha pora dibole nimite korise,"},{"book":"Colossians","chapter":"1","verse":"23","text":"etu karone apuni biswas te thik choli kene, ki susamachar laga asha apnikhan pora hunise ta te nahili kene thik pora khara koribi. Etu susamachar ke sorgo nichete thaka sob manu logot prochar kori ase. Etu susamachar nimite moi, Paul, ekjon noukar hoi jaise."},{"book":"Colossians","chapter":"1","verse":"24","text":"Etiya moi apuni khan karone dukh kori thaka nimite khushi pai ase, aru moi laga gaw mangso te ki komti ase aru Khrista pora dukh pa nisena etu Tai laga gaw nimite kori ase, kun to girja ase."},{"book":"Colossians","chapter":"1","verse":"25","text":"Moi etu girja laga ekjon noukar ase, Isor pora moike etu jimedari apuni khan uporte diya nisena, Isor laga kotha to pura kori bole nimite."},{"book":"Colossians","chapter":"1","verse":"26","text":"Etu asurit kotha khan poila homoi pora manu khan nimite lukai kene rakhise. Kintu etiya kun Taike biswas kore taikhan ke dikhai dise."},{"book":"Colossians","chapter":"1","verse":"27","text":"Isor pora Tai laga sob mohima laga dhun juntu laga hosa lukai kene thakise, etiya to etu Porjati manu khan ke jonai dibole mon ase. Etu ase Khrista, jun apuni khan logote ase, mohima laga asha."},{"book":"Colossians","chapter":"1","verse":"28","text":"Etu Tai ase kun nimite amikhan prochar kori ase. Amikhan sob manu ke koi ase, aru amikhan sob manu ke gyaan pora sikhai di ase, etu pora sob manu khan ke Khrista laga usorte pura kori kene loi anibole paribo."},{"book":"Colossians","chapter":"1","verse":"29","text":"Etu nimite moi kaam kori ase aru Tai laga takot loi kene thaki ase juntu takot moi logote kaam kori ase."}]}