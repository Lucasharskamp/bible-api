{"data":[{"book":"Matayo","chapter":"8","verse":"1","text":"Yesu eze auye kulawa kwo mnima, atimilagwa ni mafyo makulu ya want'hu."},{"book":"Matayo","chapter":"8","verse":"2","text":"Mnt'hu yumwenga mta matana amwiziilaga Yesu akamfikila madi akamgamba, “Zumbe, uneva ukaunga, wadaha kunitenda nisunt'hike.”"},{"book":"Matayo","chapter":"8","verse":"3","text":"Niyo Yesu achulula mikono yakwe, niyo amkwafa uku aka mhitula kugamba, “Naunga.” “Sunt'hika!” Aaho, niyo yudya mta matana ahona."},{"book":"Matayo","chapter":"8","verse":"4","text":"Niyo Yesu amgamba, “Kaula usekugambila mnt'hu yeyose. Mna wiite kwa mlava nt'hambiko mkulu ukakelagise kwakwe, unde uwona kwa want'hu wose kugamba kuhona, naho ukalave malavo enga viya Musa asigiilaga.”"},{"book":"Matayo","chapter":"8","verse":"5","text":"Aho Yesu engilaga Kapelinaumu, mkulu yumwenga ywe Kilumi amwiziilaga akalombeza kwambizwa."},{"book":"Matayo","chapter":"8","verse":"6","text":"Akagamba, “Zumbe kaya, eyuko mtumwa ywangu mwo lusazi, alumwa unyonge wa kuholomp'hala, alumiswa.”"},{"book":"Matayo","chapter":"8","verse":"7","text":"Yesu niyo amgamba, “Neniite hamhonye.”"},{"book":"Matayo","chapter":"8","verse":"8","text":"Yudya mkulu niyo amgamba, “Zumbe, miye hina wedi ukint'hile, vikuunga vileke weye ubule kwe nyumba yangu. Weye longa mbuli du, mndima ywangu naahone."},{"book":"Matayo","chapter":"8","verse":"9","text":"Kwaviya miye name ni mnt'hu mkulu, naho nna watowani we mwe udahi wangu. Nnamgamba yumwenga, ‘Ita!’ Aita, hegu nnamgamba mtuhu ‘So!’ Eza, naho nnamgamba mtumwa ywangu, ‘Tenda ivi!’ Atenda.”"},{"book":"Matayo","chapter":"8","verse":"10","text":"Yesu eze eve ivo, eheelwagwa, niyo awagamba wadya want'hu wamtimilaga kugamba, “Nawagambilani ikindedi, hinati kuwona mhuwi mkulu enga uno kwa mnt'hu yeyose aha he Izilaeli.”"},{"book":"Matayo","chapter":"8","verse":"11","text":"Naho nawagambilani, mafyo ya want'hu kulawa ulailo wa zuwa no usweelo we dizuwa, niyo wekala hamwenga na Ibulahimu, na Isaka, na Yakobo mwo Useuta wa kulanga."},{"book":"Matayo","chapter":"8","verse":"12","text":"Mna wadya wakuungwa kunda mwo Useuta nawaduulwe kuse ko lwiza, nuko nokunde ndilo no kugwegwejula meno."},{"book":"Matayo","chapter":"8","verse":"13","text":"Yesu niyo amgamba yudya mkulu, “Kweitile kaya, nevinde enga viya ukuhuwila.”"},{"book":"Matayo","chapter":"8","verse":"14","text":"Yesu aitaga kwe kaya kwa Petulo. Uuko ambwiilaga nine mdodo, emwo lusazi, alumwa."},{"book":"Matayo","chapter":"8","verse":"15","text":"Yesu amtozaga mkono, niyo aaho enuka ahonile, niyo akonga kuwa sank'honila."},{"book":"Matayo","chapter":"8","verse":"16","text":"Ize ibule mwalagulo, want'hu wamwigailaga wata mp'hepo, hamwenga na wose wandile heweekukedaha, Yesu niyo awahonya kwa ulosi wakwe."},{"book":"Matayo","chapter":"8","verse":"17","text":"Aya yose yandaga ni kukint'hiza yadya yalogagwa ni mlotezi Isaya, akagamba,"},{"book":"Matayo","chapter":"8","verse":"18","text":"Yesu eze aone idifyo dya want'hu dyamzunguluka, awagambaga wanamp'hina wakwe wajink'hanye nt'hendelo ya kaidi ye diziwa."},{"book":"Matayo","chapter":"8","verse":"19","text":"Mhinizi yumwenga ywe Miko amwizilaga, niyo amgamba, “Mhinizi,” “Miye nohutimile hohose nouite.”"},{"book":"Matayo","chapter":"8","verse":"20","text":"Yesu niyo amgamba, “Mabwasiko yana ugono ywawe kwezimp'hanga, madege nayo yana vyaila vawe, mna Mwana Mnt'hu kaswesa ho kuika umtwi wakwe.”"},{"book":"Matayo","chapter":"8","verse":"21","text":"Yumwenga mwa wanamp'hina wakwe niyo amgamba, “Zumbe, goja hande kummosa tate.”"},{"book":"Matayo","chapter":"8","verse":"22","text":"Yesu niyo amhitula kugamba, “Waleke wazimu wakaika wawamose msanga wazimu weyawe.”"},{"book":"Matayo","chapter":"8","verse":"23","text":"Yesu eze engile mwe ngalawa, wanamp'hina wakwe nao niyo wamtimila."},{"book":"Matayo","chapter":"8","verse":"24","text":"Kwandaga mjubwaniso mkulu mwe bahali, naho ingalawa yandaga aka didimila, mna Yesu andaga kagona."},{"book":"Matayo","chapter":"8","verse":"25","text":"Wanamp'hina niyo wamwinula, niyo wamgamba, “Zumbe kiyokole!” “Kihagihi no kubanika!”"},{"book":"Matayo","chapter":"8","verse":"26","text":"Yesu niyo awagamba, “Mwogohai nyuwe mhungukilwe nu mhuwi?” Niyo enuka no kukonga kuditivila idya ink'hung'unt'ho, niyo mjubwaniso wanyamala, niyo kwa tondowala."},{"book":"Matayo","chapter":"8","verse":"27","text":"Want'hu wose niyo weehelwa, wakagamba, “Uyu ni mnt'hu ywa vivihi akwivigwa hata ni nk'hung'unt'ho ne mijubwaniso ye bahali!”"},{"book":"Matayo","chapter":"8","verse":"28","text":"Yesu eze abule ng'ambu mwe isi ya Wagelasi, aduganaga na want'hu waidi wandaga na mp'hepo wandaga wakalawa kwe vikuta. Wandaga wakali vidala, naho hakwandaga na mnt'hu yeyose adahaga kombokela mwe sila iyo."},{"book":"Matayo","chapter":"8","verse":"29","text":"Niyo wagutiila wakagamba, “Kikubanangai weye mwana Mnungu? Weye kwiza kukisulumiza hekiinati kubula mwo lupisi lwetu lwo kusulumizwa?”"},{"book":"Matayo","chapter":"8","verse":"30","text":"Handaga na fyo dya nguluwe dyandaga dikadya luhalehale."},{"book":"Matayo","chapter":"8","verse":"31","text":"Ziya zimp'hepo zamlombezaga Yesu kugamba, “Uneva wakilava mwa want'hu awa, kigambe kikengile mwe zinguluwe.”"},{"book":"Matayo","chapter":"8","verse":"32","text":"Yesu niyo azigamba, “Iteni.” Niyo zafosa mwa want'hu no kwingila mwe zinguluwe. Idifyo dyose dye zinguluwe niyo dyatula nguluko, niyo dyose dyadidimila mwe diziwa dya mazi."},{"book":"Matayo","chapter":"8","verse":"33","text":"Wadya wadimi we zinguluwe, niyo waguluka kwo mzi niyo wawagambila want'hu mbuli zose, hamwenga na yadya yawalaile wadya wandile ne zimp'hepo."},{"book":"Matayo","chapter":"8","verse":"34","text":"Niyo mzi wose wagenda kumsingila Yesu. Weze wamuwone, niyo wamlombeza kugamba, amlawe mwe isi yawe."}]}