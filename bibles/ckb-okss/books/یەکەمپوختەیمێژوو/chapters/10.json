{"data":[{"book":"یەکەم پوختەی مێژوو","chapter":"10","verse":"1","text":"فەلەستییەکان لە دژی ئیسرائیل جەنگان و پیاوانی ئیسرائیل لەبەردەم فەلەستییەکان هەڵاتن، ژمارەیەکی زۆریان بە کوژراوی لە کێوی گلبۆع کەوتن."},{"book":"یەکەم پوختەی مێژوو","chapter":"10","verse":"2","text":"فەلەستییەکان بە گوڕەوە دوای شاول و کوڕەکانی کەوتن، یۆناتان و ئەبیناداب و مەلکی‌شوەعی کوڕەکانی شاولیان کوشت."},{"book":"یەکەم پوختەی مێژوو","chapter":"10","verse":"3","text":"جەنگەکە لەسەر شاول توندتر بوو، تیرهاوێژەکان دۆزییانەوە و پێکایان."},{"book":"یەکەم پوختەی مێژوو","chapter":"10","verse":"4","text":"شاول بە هەڵگری تفاقەکانی گوت: «شمشێرەکەت دەربێنە و بمکوژە، نەوەک ئەو خەتەنەنەکراوانە بێن و سووکایەتیم پێ بکەن.»"},{"book":"یەکەم پوختەی مێژوو","chapter":"10","verse":"5","text":"کاتێک هەڵگری تفاقەکانی بینی شاول مردووە، ئەویش خۆی بەسەر شمشێرەکەیدا دا و مرد."},{"book":"یەکەم پوختەی مێژوو","chapter":"10","verse":"6","text":"شاول و هەر سێ کوڕەکەی و هەموو ماڵەکەی پێکەوە مردن."},{"book":"یەکەم پوختەی مێژوو","chapter":"10","verse":"7","text":"کاتێک هەموو ئەو ئیسرائیلییانەی لەناو دۆڵەکەدا بوون، بینییان کە سوپاکە هەڵاتوون و شاول و کوڕەکانی مردوون، شارۆچکەکانیان بەجێهێشت و هەڵاتن، فەلەستییەکانیش هاتن و تێیاندا نیشتەجێ بوون."},{"book":"یەکەم پوختەی مێژوو","chapter":"10","verse":"8","text":"بۆ ڕۆژی دوای ئەوە کاتێک فەلەستییەکان بۆ تاڵانکردنی کوژراوەکان هاتن، شاول و کوڕەکانی ئەویان دۆزییەوە لە کێوی گلبۆع کەوتبوون."},{"book":"یەکەم پوختەی مێژوو","chapter":"10","verse":"9","text":"ئینجا ڕووتیان کردەوە و کەللەسەر و زرێیەکەیان10‏:9 زرێ: بەڕگێکی کانزاییە کە لە کاتی شەڕ دەپۆشرێت.‏ برد، بە هەموو لایەکدا نێردراویان بۆ خاکی فەلەستییەکان نارد، تاوەکو مژدە بدەنە بتەکانیان و گەلەکەیان."},{"book":"یەکەم پوختەی مێژوو","chapter":"10","verse":"10","text":"ئینجا زرێیەکەیان لە پەرستگای خوداوەندەکانیاندا دانا و کەللەسەریشیان لەناو پەرستگای داگۆن هەڵواسی."},{"book":"یەکەم پوختەی مێژوو","chapter":"10","verse":"11","text":"کاتێک هەموو دانیشتووانی یاڤێش گلعاد ئەو شتانەیان بیستەوە کە فەلەستییەکان بە شاولیان کردبوو،"},{"book":"یەکەم پوختەی مێژوو","chapter":"10","verse":"12","text":"هەموو پیاوە دلێرەکانیان هەستان و لاشەکەی شاول و لاشەی کوڕەکانی ئەویان هەڵگرت و هێنایاننە یاڤێش. لەژێر دار بەڕووەکەی یاڤێش ئێسکەکانیان ناشت، حەوت ڕۆژ بەڕۆژوو بوون."},{"book":"یەکەم پوختەی مێژوو","chapter":"10","verse":"13","text":"شاول مرد بەهۆی ناپاکییەکەی کە لە بەرامبەر یەزدان کردی، کە فەرمایشتی یەزدانی پەیڕەو نەکرد، تەنانەت پرسوڕای بە نێوانگر10‏:13 نێوانگر: لێرەدا بەو واتایە دێت، کەسێکە کە گوایە هۆی پەیوەندی ڕێکخەرە لەنێوان خەڵکی مردوو و زیندوودا. بڕوانە لێڤییەکان 20‏:6‏‏.‏ کرد بۆ ڕێنمایی و"},{"book":"یەکەم پوختەی مێژوو","chapter":"10","verse":"14","text":"داوای ڕێنمایی لە یەزدان نەکرد، جا یەزدان کوشتی و پاشایەتییەکەشی دایە دەست داودی کوڕی یەسا."}]}