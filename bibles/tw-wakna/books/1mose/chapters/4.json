{"data":[{"book":"1 Mose","chapter":"4","verse":"1","text":"Adam de ne ho kaa ne yere Hawa ma onyinsɛn, woo abarimaa a wɔfrɛ no Kain. Na ɔkae se, Awurade adaworoma, mawo ɔbabarima."},{"book":"1 Mose","chapter":"4","verse":"2","text":"Akyiri no, ɔsan woo nʼakyi babarima too no din Habel."},{"book":"1 Mose","chapter":"4","verse":"3","text":"Nna bi akyi no, Kain de nʼafum nnɔbae bi kɔbɔɔ Awurade afɔre."},{"book":"1 Mose","chapter":"4","verse":"4","text":"Habel nso de ne nyɛmmoa no mu mmakan a wɔadodɔ srade kɔbɔɔ Onyankopɔn afɔre. Awurade ani sɔɔ Habel afɔrebɔ no."},{"book":"1 Mose","chapter":"4","verse":"5","text":"Nanso Kain afɔrebɔ no de, nʼani ansɔ. Asɛm no anyɛ Kain dɛ, na ne bo fuwii."},{"book":"1 Mose","chapter":"4","verse":"6","text":"Awurade bisaa Kain se, “Adɛn nti na wo bo afuw? Adɛn nti na woamuna saa?"},{"book":"1 Mose","chapter":"4","verse":"7","text":"Sɛ woyɛ ade pa a, anka wɔrennye wo nto mu ana? Sɛ wonyɛ ade pa de a, bɔne gyina wo pon ano, ɛrehwehwɛ wo ako atia wo, nanso ɛsɛ sɛ wudi no so.”"},{"book":"1 Mose","chapter":"4","verse":"8","text":"Da bi Kain ka kyerɛɛ ne nua Habel se, “Ma yɛnkɔ afum.” Bere a wɔwɔ afum hɔ no, Kain tow hyɛɛ ne nua Habel so, kum no."},{"book":"1 Mose","chapter":"4","verse":"9","text":"Awurade bisaa Kain se, “Wo nua Habel wɔ he?”"},{"book":"1 Mose","chapter":"4","verse":"10","text":"Awurade bisaa Kain se, “Dɛn na woayɛ yi? Tie! Wo nua mogya su fi asase so frɛ me."},{"book":"1 Mose","chapter":"4","verse":"11","text":"Mprempren, wɔadome wo, apam wo afi asase a ebuee nʼano gyee wo nua mogya fii wo nsam no so."},{"book":"1 Mose","chapter":"4","verse":"12","text":"Sɛ woyɛ asase no so adwuma sɛ dɛn ara a, worennya nnɔbae biara mfi so. Wobɛyɛ ɔkobɔfo, akyinkyin asase so.”"},{"book":"1 Mose","chapter":"4","verse":"13","text":"Kain kae se, “Awurade mʼasotwe boro me so."},{"book":"1 Mose","chapter":"4","verse":"14","text":"Nnɛ, woapam me afi asase so ne wʼanim. Mɛyɛ ɔkobɔfo akyinkyin asase so na obiara a obenya me no bekum me.”"},{"book":"1 Mose","chapter":"4","verse":"15","text":"Nanso Awurade ka kyerɛɛ no se, “Ɛnte saa koraa! Obiara a obekum Kain no benya Kain asotwe no mpɛn ason.” Afei, Awurade hyɛɛ Kain agyirae bi sɛnea ɛbɛyɛ a, obiara a obehyia no no renkum no."},{"book":"1 Mose","chapter":"4","verse":"16","text":"Enti Kain guan fii Awurade anim, kɔtenaa Nod asase so wɔ Eden apuei fam."},{"book":"1 Mose","chapter":"4","verse":"17","text":"Kain de ne ho kaa ne yere na onyinsɛn, woo ɔbabarima, too no din Henok. Saa bere no, Kain kyekyeree kurow bi de too ne ba Henok."},{"book":"1 Mose","chapter":"4","verse":"18","text":"Henok woo Irad. Irad woo Mehuyael. Mehuyael woo Metusael. Metusael woo Lamek."},{"book":"1 Mose","chapter":"4","verse":"19","text":"Lamek waree mmea baanu a wɔn din de Ada ne Sila."},{"book":"1 Mose","chapter":"4","verse":"20","text":"Ada woo Yabal a nʼasefo yɛ wɔn a wɔte ntamadan mu yɛn mmoa."},{"book":"1 Mose","chapter":"4","verse":"21","text":"Na Yabal nuabarima din de Yubal a nʼasefo yɛ mmɛnhyɛnfo ne sankubɔfo."},{"book":"1 Mose","chapter":"4","verse":"22","text":"Sila woo ɔbabarima a wɔfrɛ no Tubal-Kain. Na ɔyɛ kɔbere atomfo ne nnade ahorow nyinaa atomfo agya. Na Tubal-Kain wɔ nuabea bi a ne din de Naama."},{"book":"1 Mose","chapter":"4","verse":"23","text":"Da bi, Lamek ka kyerɛɛ ne yerenom Ada ne Sila se,"},{"book":"1 Mose","chapter":"4","verse":"24","text":"Sɛ Kain so aweretɔ bɛyɛ mpɛn ason a,"},{"book":"1 Mose","chapter":"4","verse":"25","text":"Akyiri no, Adam de ne ho kaa ne yere Hawa. Na ɔwoo ɔbabarima bio. Na wɔtoo no din Set kae se, “Onyankopɔn ama me ɔba foforo asi Habel a Kain kum no no anan mu.”"},{"book":"1 Mose","chapter":"4","verse":"26","text":"Set nso woo ɔbabarima na ɔtoo no din Enos."}]}