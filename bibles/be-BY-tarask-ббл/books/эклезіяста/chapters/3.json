{"data":[{"book":"ЭКЛЕЗІЯСТА","chapter":"3","verse":"1","text":"Усё мае сваю пару, і гадзіна кожнае дзеі - пад небам."},{"book":"ЭКЛЕЗІЯСТА","chapter":"3","verse":"2","text":"Ёсьць пара нарадзіцца, і пара памерці, пара насаджаць, і пара вырываць пасаджанае."},{"book":"ЭКЛЕЗІЯСТА","chapter":"3","verse":"3","text":"Пара забойства, і пара гаеньня; пара разбураць, і пара будаваць;"},{"book":"ЭКЛЕЗІЯСТА","chapter":"3","verse":"4","text":"пара плачу, і пара весялосьці; пара бедаваць, і пара танцаваць;"},{"book":"ЭКЛЕЗІЯСТА","chapter":"3","verse":"5","text":"пара раскідаць камяні, і пара зьбіраць камяні; пара абдымаць, і пара ўхіляцца абдоўмаў;"},{"book":"ЭКЛЕЗІЯСТА","chapter":"3","verse":"6","text":"пара шукаць, і пара губляць; пара ашчаджаць, і пара выкідаць;"},{"book":"ЭКЛЕЗІЯСТА","chapter":"3","verse":"7","text":"пара разьдзіраць, і пара зашываць; пара маўчаць, і пара прамаўляць;"},{"book":"ЭКЛЕЗІЯСТА","chapter":"3","verse":"8","text":"пара кахаць, і пара ненавідзець; пара вайне, і пара міру."},{"book":"ЭКЛЕЗІЯСТА","chapter":"3","verse":"9","text":"Якая карысьць таму, хто працуе, з таго, над чым ён працуе?"},{"book":"ЭКЛЕЗІЯСТА","chapter":"3","verse":"10","text":"Бачыў я гэты клопат, які Бог даў сынам чалавечым, каб мелі сабе турботу."},{"book":"ЭКЛЕЗІЯСТА","chapter":"3","verse":"11","text":"Усё Ён цудоўным зрабіў сваёю парою і вечнасьць паклаў ім у сэрца, хоць ня кемяць яны ў тых справах, што Бог учыніў, ад пачатку і да канца."},{"book":"ЭКЛЕЗІЯСТА","chapter":"3","verse":"12","text":"Уведаў я, што няма ім нічога лепшага, як весяліцца і ў жыцьці сваім добрае толькі ўчыняць."},{"book":"ЭКЛЕЗІЯСТА","chapter":"3","verse":"13","text":"І калі які чалавек есьць і п'е і бачыць дабро ва ўчынках сваіх, дык гэта - дар Божы."},{"book":"ЭКЛЕЗІЯСТА","chapter":"3","verse":"14","text":"Уведаў я, што ўсё, што робіць Бог, застаецца навекі; Ён робіць так, каб багавейна ступалі перад абліччам Яго."},{"book":"ЭКЛЕЗІЯСТА","chapter":"3","verse":"15","text":"Што было, тое ёсьць і цяпер, і што будзе, тое было ўжо; і пакліча Бог мінулае."},{"book":"ЭКЛЕЗІЯСТА","chapter":"3","verse":"16","text":"Яшчэ я пад сонцам пабачыў: месца суду - а там беззаконьне; месца праўды - а там няпраўда"},{"book":"ЭКЛЕЗІЯСТА","chapter":"3","verse":"17","text":"І сказаў я ў сэрцы маім: «Судзіць будзе Бог праведнага і грэшнага; бо на кожную справу прызначана пара і суд на кожную дзею тваю»."},{"book":"ЭКЛЕЗІЯСТА","chapter":"3","verse":"18","text":"Сказаў я ў сэрцы маім сынам чалавечым, каб Бог іх выпрабаваў і каб убачылі яны, што самі ў сабе яны - жывёлы:"},{"book":"ЭКЛЕЗІЯСТА","chapter":"3","verse":"19","text":"бо доля ў сыноў чалавечых і доля ў жывёлін - доля адна; як паміраюць тыя, так паміраюць і гэтыя, і адно дыханьне ва ўсіх, і няма ў чалавека над жывёлінаю перавагі, бо ўсё - марнасьць!"},{"book":"ЭКЛЕЗІЯСТА","chapter":"3","verse":"20","text":"Усё ідзе ў адно месца; усё выйшла з тла, і ўсё вяртаецца ў тло."},{"book":"ЭКЛЕЗІЯСТА","chapter":"3","verse":"21","text":"Хто ведае: ці дух сыноў чалавечых падымаецца ўгору, а ці дух жывёл апускаецца долу, у зямлю?"},{"book":"ЭКЛЕЗІЯСТА","chapter":"3","verse":"22","text":"І вось убачыў я, што няма нічога лепшага чалавеку, як радавацца з учынкаў сваіх: бо гэта - доля яго; хто ж бо яго прывядзе паглядзець на тое, што пасьля яго будзе?"}]}