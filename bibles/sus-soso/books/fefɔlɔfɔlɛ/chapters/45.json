{"data":[{"book":"Fe Fɔlɔ Fɔlɛ","chapter":"45","verse":"1","text":"Yusufu to mu nu wama wafe a xa konyie ya xɔri, a naxa e yamari e birin xa mini. Na kui, a nu a yɛtɛ masenma a taarae bɛ tɛmui naxɛ, mixi gbɛtɛ yo mu nu na naa."},{"book":"Fe Fɔlɔ Fɔlɛ","chapter":"45","verse":"2","text":"Yusufu naxa wa a xui itexi ra, han Misirakae nun Misira mangɛ xa mixi birin naxa na fe kolon."},{"book":"Fe Fɔlɔ Fɔlɛ","chapter":"45","verse":"3","text":"Yusufu naxa a masen a taarae bɛ, «Yusufu nan n na! N baba man na duniɲɛ?» Kɔnɔ a taarae mu nɔ a yaabide fefe ma. E dɛ bara ixara, e gaaxu a ya ra."},{"book":"Fe Fɔlɔ Fɔlɛ","chapter":"45","verse":"4","text":"Yusufu naxa a fala a taarae bɛ, «N bara wo maxandi, wo xa wo maso n na.» E naxa e maso a ra. A naxa a fala, «N tan nan na Yusufu ra, wo xunya, wo naxan mati a xa findi konyi ra Misirakae bɛ."},{"book":"Fe Fɔlɔ Fɔlɛ","chapter":"45","verse":"5","text":"Yakɔsi wo bɔɲɛ naxa mini, wo naxa gaaxu, wo to bara n mati konyi ra, n saramae naxa fa n na yi bɔxi ma. Ala nan na ragirixi. A tan nan n xɛɛxi wo ya ra alako n xa wo rakisi."},{"book":"Fe Fɔlɔ Fɔlɛ","chapter":"45","verse":"6","text":"Wo bara a to, ɲɛ firin nan yi ki kaamɛ na bɔxi ma, kɔnɔ ɲɛ suuli man luxi. Bɔxi mu rawalima, sansi mu xabama."},{"book":"Fe Fɔlɔ Fɔlɛ","chapter":"45","verse":"7","text":"Ala n nasanbaxi nɛ wo ya ra, alako n xa bɔxi donse nde ragata wo bɛ, wo xa nɔ balode maratangɛ kui."},{"book":"Fe Fɔlɔ Fɔlɛ","chapter":"45","verse":"8","text":"Wo tan xa mu faxi n na be. Ala na a ra. A tan nan n findi Misira mangɛ baba ra, a xa banxi nun a xa bɔxi birin xa lu n ma yaamari bun ma.»"},{"book":"Fe Fɔlɔ Fɔlɛ","chapter":"45","verse":"9","text":"«Wo xulun, wo xa siga n baba yire. Wo xa a fala a bɛ, ‹I xa di Yusufu yi nan falaxi, «Ala bara n findi Misira mangɛ ra. I xa siga n yire, i naxa dugundi."},{"book":"Fe Fɔlɔ Fɔlɛ","chapter":"45","verse":"10","text":"I fama lude Gosen bɔxi nan ma n fɛ ma, i tan, i xa die, i xa mamadie, i xa xurusee, nun i harige birin."},{"book":"Fe Fɔlɔ Fɔlɛ","chapter":"45","verse":"11","text":"Ɲɛ suuli kaamɛ man luxi. N i hayi birin fanma nɛ Gosen, alako i nun i xa denbaya naxa findi setaree ra.»›»"},{"book":"Fe Fɔlɔ Fɔlɛ","chapter":"45","verse":"12","text":"«Wo bara a to wo yɛtɛ ya ra, n xunya Bunyamin fan bara a to, a n tan yati nan wɔyɛnfe wo bɛ."},{"book":"Fe Fɔlɔ Fɔlɛ","chapter":"45","verse":"13","text":"Wo xa n ma mangɛya sɛnbɛ tagi raba n baba bɛ, n na naxan kui Misira bɔxi ma, a nun wo fe naxan birin toxi. Wo wo xulun, wo xa fa n baba ra han be.»"},{"book":"Fe Fɔlɔ Fɔlɛ","chapter":"45","verse":"14","text":"Yusufu naxa findigilin a xunya Bunyamin ma, e firin naxa wa a xɔrɔxɔɛ ra."},{"book":"Fe Fɔlɔ Fɔlɛ","chapter":"45","verse":"15","text":"Yusufu naxa a taarae fan masunbu, e birin naxa wa. Na xanbi, a taarae naxa suusa wɔyɛnde a bɛ."},{"book":"Fe Fɔlɔ Fɔlɛ","chapter":"45","verse":"16","text":"Misira mangɛ naxa kolon sɔtɔ a ma, a Yusufu taarae bara fa. Na naxa rafan Misira mangɛ nun a xa mixi birin ma."},{"book":"Fe Fɔlɔ Fɔlɛ","chapter":"45","verse":"17","text":"A naxa a masen Yusufu bɛ, «A fala i taarae bɛ, ‹Wo kote baki wo xa sofalee fari, wo xa siga Kanaan bɔxi ma."},{"book":"Fe Fɔlɔ Fɔlɛ","chapter":"45","verse":"18","text":"Na tɛmui wo xa gbilen wo nun wo baba nun wo xabilɛ ra n yire. Se fanyi naxan birin na Misira bɔxi ma, n na a soma nɛ wo yi ra, wo man fa bɔxi daxamui fanyi don.›"},{"book":"Fe Fɔlɔ Fɔlɛ","chapter":"45","verse":"19","text":"I xa a fala i taarae bɛ, ‹Wo xa Misira gisee xanin, wo xa wo baba, wo xa die, nun wo xa ginɛe baki e kui, wo xa fa e ra."},{"book":"Fe Fɔlɔ Fɔlɛ","chapter":"45","verse":"20","text":"Wo naxa mɔnɛ sese xa fe ra, barima se fanyi naxan birin na Misira bɔxi ma, a findima wo gbe nan na.›»"},{"book":"Fe Fɔlɔ Fɔlɛ","chapter":"45","verse":"21","text":"Isirayila xa die naxa na raba. Yusufu naxa gisee so a taarae yi ra alɔ Misira mangɛ a fala a bɛ ki naxɛ. A naxa fandɛ fan so e yi ra e naxan donma kira ra."},{"book":"Fe Fɔlɔ Fɔlɛ","chapter":"45","verse":"22","text":"A naxa donma fanyie fi a taarae birin ma. Kɔnɔ a kɔbiri kole kɛmɛ saxan nan fi Bunyamin tan ma, a nun donma suuli."},{"book":"Fe Fɔlɔ Fɔlɛ","chapter":"45","verse":"23","text":"A naxa Misira daxamui fanyi baki sofale fu fari a baba xa sanbɛ. A man naxa donse xɔri, taami, nun fandɛ gbɛtɛe baki sofale ginɛ fu fari a baba xa biyaasi xa fe ra."},{"book":"Fe Fɔlɔ Fɔlɛ","chapter":"45","verse":"24","text":"Na dangi xanbi, a naxa a taarae lu e xa siga. A naxa a fala e bɛ, «Wo naxa galanbu kira xɔn ma de!»"},{"book":"Fe Fɔlɔ Fɔlɛ","chapter":"45","verse":"25","text":"E naxa keli Misira, e te Kanaan bɔxi ma e baba Yaxuba yire."},{"book":"Fe Fɔlɔ Fɔlɛ","chapter":"45","verse":"26","text":"E naxa a fala a bɛ, «Yusufu mu faxaxi! A tan nan Misira bɔxi birin yamarima!» Yaxuba to na mɛ, a mu nɔ lade na ra."},{"book":"Fe Fɔlɔ Fɔlɛ","chapter":"45","verse":"27","text":"Kɔnɔ e to Yusufu xa masenyi birin dɛntɛgɛ a bɛ, a ya fan naxa gisee to Yusufu naxee rasanbaxi a xaninfe ra, Yaxuba naxa sɛɛwa."},{"book":"Fe Fɔlɔ Fɔlɛ","chapter":"45","verse":"28","text":"Isirayila naxa a fala, «N bara ɲɛlɛxin, n ma di Yusufu man na ɲɛngife. Beenun n xa faxa, n fama nɛ a tode.»"}]}