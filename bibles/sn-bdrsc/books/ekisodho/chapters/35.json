{"data":[{"book":"Ekisodho","chapter":"35","verse":"1","text":"Mozisi akaunganidza ungano yose yavaIsraeri akati kwavari, “Izvi ndizvo zvinhu zvamakarayirwa naJehovha kuti muite:"},{"book":"Ekisodho","chapter":"35","verse":"2","text":"Mubate basa, mazuva matanhatu, asi zuva rechinomwe richava zuva dzvene kwamuri, Sabata rokuzorora kuna Jehovha. Ani naani anoita basa ripi zvaro pazuva iro anofanira kuurayiwa."},{"book":"Ekisodho","chapter":"35","verse":"3","text":"Musabatidze moto panzvimbo ipi zvayo yamugere pazuva reSabata.”"},{"book":"Ekisodho","chapter":"35","verse":"4","text":"Mozisi akati kuungano yose yavaIsraeri, “Izvi ndizvo zvakarayirwa naJehovha:"},{"book":"Ekisodho","chapter":"35","verse":"5","text":"Kubva pane zvamunazvo, mutore chipiriso chaJehovha. Ani naani anoda ngaauyise kuna Jehovha chipiriso:"},{"book":"Ekisodho","chapter":"35","verse":"6","text":"wuru yebhuruu, pepuru netsvuku uye nomucheka wakaisvonaka;"},{"book":"Ekisodho","chapter":"35","verse":"7","text":"matehwe amakondobwe akapendwa zvitsvuku namatehwe emombe dzomugungwa;"},{"book":"Ekisodho","chapter":"35","verse":"8","text":"mafuta omuorivhi emwenje;"},{"book":"Ekisodho","chapter":"35","verse":"9","text":"mabwe eonikisi namamwe mabwe anokosha okuisa paefodhi nechidzitiro chechipfuva."},{"book":"Ekisodho","chapter":"35","verse":"10","text":"“Vose vane umhizha pakati penyu ngavauye vazogadzira zvinhu zvose zvakarayirwa naJehovha:"},{"book":"Ekisodho","chapter":"35","verse":"11","text":"“tabhenakeri netende rayo uye nechifukidzo chayo, zvikorekedzo, mapuranga, mbariro, mapango nezvigadziko;"},{"book":"Ekisodho","chapter":"35","verse":"12","text":"areka namapango ayo, chifunhiro chokuyananisa uye nechidzitiro chinochidzivirira;"},{"book":"Ekisodho","chapter":"35","verse":"13","text":"tafura namapango ayo uye midziyo yayo yose uye nechingwa choKuratidza;"},{"book":"Ekisodho","chapter":"35","verse":"14","text":"chigadziko chomwenje nenhumbi dzacho, mwenje namafuta omwenje;"},{"book":"Ekisodho","chapter":"35","verse":"15","text":"aritari yezvinonhuhwira namapango ayo, mafuta okuzodza uye nezvinonhuhwira kwazvo;"},{"book":"Ekisodho","chapter":"35","verse":"16","text":"aritari yezvipiriso zvinopiswa pamwe chete nechiparo chacho chendarira, mapango ayo nemidziyo yayo yose;"},{"book":"Ekisodho","chapter":"35","verse":"17","text":"zvidzitiro zvaparuvazhe namatanda azvo nezvigadziko, uye chidzitiro chomukova wokupinda paruvazhe;"},{"book":"Ekisodho","chapter":"35","verse":"18","text":"hoko dzetende retabhenakeri uye dzeparuvazhe, netambo dzacho;"},{"book":"Ekisodho","chapter":"35","verse":"19","text":"nguo dzakarukwa dzinopfekwa pakushumira munzvimbo tsvene, zvose nguo tsvene yaAroni muprista nenguo dzavanakomana vake pavanoshumira savaprista.”"},{"book":"Ekisodho","chapter":"35","verse":"20","text":"Ipapo ungano yose yavaIsraeri yakabva pamberi paMozisi,"},{"book":"Ekisodho","chapter":"35","verse":"21","text":"uye munhu wose aida uye akasundwa nomwoyo wake akauya nechipiriso kuna Jehovha chebasa rapaTende Rokusangana, noushumiri hwayo hwose, nezvenguo tsvene."},{"book":"Ekisodho","chapter":"35","verse":"22","text":"Vose vakanga vachida, zvose varume navakadzi, vakauya nezvishongo zvegoridhe zvemhando dzose zvaiti: zvikorekedzo, mhete dzenzeve, mhete uye nezvishongo zvoukomba. Vose vakapa goridhe ravo sechipiriso chokuninira kuna Jehovha."},{"book":"Ekisodho","chapter":"35","verse":"23","text":"Munhu wose akanga aine wuru yebhuruu, pepuru kana tsvuku kana mucheka wakaisvonaka, kana mvere dzembudzi, matehwe amakondobwe akapendwa zvitsvuku kana matehwe emombe dzomugungwa, vakauya nazvo."},{"book":"Ekisodho","chapter":"35","verse":"24","text":"Vaya vaipa chipiriso chesirivha kana ndarira vakauya nazvo sechipiriso kuna Jehovha, uye vose vaiva namatanda omuunga echikamu chipi zvacho chebasa vakauya nawo."},{"book":"Ekisodho","chapter":"35","verse":"25","text":"Mukadzi wose aigona kuruka akaruka namaoko ake uye akauyisa zvaakanga aruka, wuru yebhuruu, pepuru kana tsvuku kana mucheka wakaisvonaka."},{"book":"Ekisodho","chapter":"35","verse":"26","text":"Uye vakadzi vose vaida zvavo uye vaiva nounyanzvi hwokuruka, vakaruka mvere dzembudzi."},{"book":"Ekisodho","chapter":"35","verse":"27","text":"Vatungamiriri vakauya namabwe eonikisi namamwewo mabwe kuti azoiswa paefodhi napachidzitiro chechipfuva."},{"book":"Ekisodho","chapter":"35","verse":"28","text":"Vakauyawo nezvinonhuhwira namafuta omuorivhi emwenje uye namafuta okuzodza namafuta anonhuhwira kwazvo."},{"book":"Ekisodho","chapter":"35","verse":"29","text":"VaIsraeri vose, varume navakadzi vakanga vachida havo, vakavigira Jehovha zvipiriso zvokupa nokuzvisarudzira zvebasa rose rakanga rarayirwa Mozisi naJehovha kuti vaite."},{"book":"Ekisodho","chapter":"35","verse":"30","text":"Ipapo Mozisi akati kuvaIsraeri, “Tarirai, Jehovha asarudza Bhezareri mwanakomana waUri, mwanakomana waHuri, worudzi rwaJudha,"},{"book":"Ekisodho","chapter":"35","verse":"31","text":"uye amuzadza noMweya waMwari, nenjere, nokugona uye noruzivo rwemhando dzose dzoumhizha,"},{"book":"Ekisodho","chapter":"35","verse":"32","text":"kuti aite zvinhu zvinoyevedza zvebasa regoridhe, sirivha nendarira,"},{"book":"Ekisodho","chapter":"35","verse":"33","text":"kuveza nokuronga mabwe, kushanda mukuveza matanda uye nokuita mhando dzose dzoumhizha."},{"book":"Ekisodho","chapter":"35","verse":"34","text":"Uye apa vose vari vaviri iye naOhoriabhu mwanakomana waAhisamaki, worudzi rwaDhani kugona kudzidzisa vamwe."},{"book":"Ekisodho","chapter":"35","verse":"35","text":"Avazadza nenjere dzokuita mhando dzose dzebasa semhizha, vasoni, navasuki vewuru yebhuruu, pepuru netsvuku uye nomucheka wakaisvonaka, vose zvavo imhizha huru navasoni.”"}]}