{"data":[{"book":"Maatewos","chapter":"6","verse":"1","text":"“Akka isaan isin arganiif jettanii ‘Hojii qajeelummaa’ keessan fuula namootaa duratti akka hin hojjenneef of eeggadhaa. Yoo akkas gootan abbaa keessan kan samii irraa biraa gatii hin qabaattaniitii."},{"book":"Maatewos","chapter":"6","verse":"2","text":"“Kanaafuu ati yommuu warra rakkataniif waa kennitutti akka fakkeessitoonni namoota biratti jajamuuf jedhanii manneen sagadaa keessattii fi karaa irratti godhan sana malakataan hin labsatin. Ani dhuguman isinitti hima; isaan gatii isaanii argataniiru."},{"book":"Maatewos","chapter":"6","verse":"3","text":"Yeroo ati rakkattootaaf waa kennitutti garuu waan harki kee mirgaa godhu, harki kee bitaa hin beekin;"},{"book":"Maatewos","chapter":"6","verse":"4","text":"kunis akka kennaan kee dhoksaan taʼuuf. Abbaan kee inni waan dhoksaatti hojjetamu argu sun ifaan ifatti gatii siif kenna."},{"book":"Maatewos","chapter":"6","verse":"5","text":"“Isin yommuu kadhattan akka fakkeessitootaa hin taʼinaa; isaan namatti mulʼachuuf jedhanii manneen sagadaa keessaa fi golee karaa irra dhaabatanii kadhachuu jaallatuutii. Ani dhuguman isinitti hima; isaan gatii isaanii argataniiru."},{"book":"Maatewos","chapter":"6","verse":"6","text":"Ati garuu yeroo kadhattu mana keetti ol gali; balbala cufadhuutii Abbaa kee isa hin mulʼanne sana kadhadhu. Abbaan kee inni waan dhoksaatti hojjetamu argu sun ifaan ifatti gatii siif kenna."},{"book":"Maatewos","chapter":"6","verse":"7","text":"Isinis yommuu kadhattan akka ormootaa dubbii faayidaa hin qabne irra hin deddeebiʼinaa; isaan baayʼina dubbii isaaniitiin waan isaaniif dhagaʼamu seʼu."},{"book":"Maatewos","chapter":"6","verse":"8","text":"Isin akka isaanii hin taʼinaa; abbaan keessan utuma isin hin kadhatin iyyuu waan isin barbaachisu ni beekaatii."},{"book":"Maatewos","chapter":"6","verse":"9","text":"“Egaa akkana jedhaa kadhadhaa:"},{"book":"Maatewos","chapter":"6","verse":"10","text":"mootummaan kee haa dhufu;"},{"book":"Maatewos","chapter":"6","verse":"11","text":"Buddeena keenya kan guyyuma guyyaa harʼa nuu kenni."},{"book":"Maatewos","chapter":"6","verse":"12","text":"Akkuma nu warra yakka nutti hojjetaniif dhiifnu sana,"},{"book":"Maatewos","chapter":"6","verse":"13","text":"jechuu."},{"book":"Maatewos","chapter":"6","verse":"14","text":"Yoo isin namootaaf cubbuu isaanii dhiiftan, Abbaan keessan inni samii irraas akkasuma isiniif dhiisaatii."},{"book":"Maatewos","chapter":"6","verse":"15","text":"Yoo isin namootaaf cubbuu isaanii dhiisuu baattan garuu, Abbaan keessanis akkasuma cubbuu keessan isiniif hin dhiisu."},{"book":"Maatewos","chapter":"6","verse":"16","text":"“Isin yommuu soomtanitti akka fakkeessitootaa fuula hin dukkaneeffatinaa; isaan akka soomuutti jiran argisiifachuuf jedhanii fuula isaanii hammeessu. Ani dhuguman isinitti hima; isaan gatii isaanii argataniiru."},{"book":"Maatewos","chapter":"6","verse":"17","text":"Ati garuu yeroo soomtu mataa kee dibadhu; fuula kees dhiqadhu."},{"book":"Maatewos","chapter":"6","verse":"18","text":"Kunis akka sooma kee sana abbaa kee isa namatti hin mulʼanne malee namni hin beekneefii dha. Abbaan kee inni waan dhoksaatti hojjetamu argu sun gatii kee ifaan ifatti siif kenna."},{"book":"Maatewos","chapter":"6","verse":"19","text":"“Isin iddoo itti bilii fi daanaʼoon balleessituu fi iddoo itti hattuun cabsitee hattu lafa irratti badhaadhummaa ofii keessaniif hin kuufatinaa."},{"book":"Maatewos","chapter":"6","verse":"20","text":"Garuu iddoo itti bilii fi daanaʼoon nyaattee hin balleessinee fi iddoo itti hattuun cabsitee hin hanne samii irratti badhaadhummaa ofii keessaniif kuufadhaa."},{"book":"Maatewos","chapter":"6","verse":"21","text":"Idduma badhaadhummaan kee jiru sana garaan kees jiraatii."},{"book":"Maatewos","chapter":"6","verse":"22","text":"“Iji ibsaa dhagnaa ti. Iji kee fayyaa taanaan, dhagni kee guutuun ifaan guutama."},{"book":"Maatewos","chapter":"6","verse":"23","text":"Yoo iji kee fayyaa hin taʼin garuu, dhagni kee guutuun ni dukkanaaʼa. Erga ifni si keessa jiru sun dukkanaaʼee, dukkanni sun hammam haa jabaatu ree!"},{"book":"Maatewos","chapter":"6","verse":"24","text":"“Namni gooftota lama tajaajiluu dandaʼu tokko iyyuu hin jiru. Isa tokko jibbitee isa kaan jaallattaatii; yookaan isa tokkoof of kennitee isa kaan immoo tuffatta. Isinis Waaqaa fi Maallaqa tajaajiluu hin dandeessan."},{"book":"Maatewos","chapter":"6","verse":"25","text":"“Kanaafuu ani isinittin hima; ‘Maal nyaanna yookaan maal dhugna?’ jettanii waaʼee jireenya keessanii hin yaaddaʼinaa; yookaan ‘maal uffanna?’ jettanii waaʼee dhagna keessanii hin yaaddaʼinaa. Jireenyi nyaata hin caaluu? Dhagnis uffata hin caaluu?"},{"book":"Maatewos","chapter":"6","verse":"26","text":"Mee simbirroota samii ilaalaa; isaan hin facaafatan yookaan hin haammatan yookaan gombisaatti hin galfatan; taʼus Abbaan keessan inni samii irraa isaan soora. Isin immoo isaan caalaa gatii guddaa qabdu mitii?"},{"book":"Maatewos","chapter":"6","verse":"27","text":"Isin keessaa namni yaaddaʼuudhaan hojjaa isaa irratti dhundhuma tokko dabalachuu dandaʼuu eenyu?"},{"book":"Maatewos","chapter":"6","verse":"28","text":"“Isin maaliif waaʼee uffataa yaaddoftu? Daraaraawwan dirree akkamitti akka guddatan mee ilaalaa. Isaan hin dhamaʼan yookaan hin foʼan."},{"book":"Maatewos","chapter":"6","verse":"29","text":"Ani garuu isinittin hima; Solomoon iyyuu ulfina isaa hunda keessatti, akka tokkoo isaaniitti hin uffanne."},{"book":"Maatewos","chapter":"6","verse":"30","text":"Isin yaa warra amantii xinnoo nana. Waaqni erga marga dirree kan harʼa jiruu fi kan bor immoo ibiddatti naqamutti iyyuu akkasitti uffisee, isinitti immoo guddaa caalchisee hin uffisuu ree?"},{"book":"Maatewos","chapter":"6","verse":"31","text":"Kanaafuu, ‘Maal nyaanna?’ yookaan ‘Maal dhugna?’ yookaan ‘Maal uffanna?’ jettanii hin yaaddaʼinaa."},{"book":"Maatewos","chapter":"6","verse":"32","text":"Kana hunda ormoonni iyyuu ni barbaaduutii; Abbaan keessan inni samii irraas akka wanni kun hundinuu isin barbaachisu ni beeka."},{"book":"Maatewos","chapter":"6","verse":"33","text":"Garuu duraan dursaatii mootummaa isaatii fi qajeelummaa isaa barbaadaa; wanni kun hundinuu akkasuma isiniif kennama."},{"book":"Maatewos","chapter":"6","verse":"34","text":"Kanaafuu waaʼee boriitiif hin yaaddaʼinaa; bor ofii isaatiif ni yaaddaʼaatii. Hamminni guyyaa sanaa mataan isaa guyyicha ni gaʼa."}]}