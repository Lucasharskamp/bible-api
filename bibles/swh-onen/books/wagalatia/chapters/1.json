{"data":[{"book":"Wagalatia","chapter":"1","verse":"1","text":"Paulo mtume: si mtume wa wanadamu wala aliyetumwa na mwanadamu, bali na Yesu Kristo na Mungu Baba aliyemfufua Yesu kutoka kwa wafu;"},{"book":"Wagalatia","chapter":"1","verse":"2","text":"na ndugu wote walio pamoja nami:"},{"book":"Wagalatia","chapter":"1","verse":"3","text":"Neema iwe nanyi na amani itokayo kwa Mungu Baba yetu na kwa Bwana wetu Yesu Kristo,"},{"book":"Wagalatia","chapter":"1","verse":"4","text":"aliyejitoa kwa ajili ya dhambi zetu ili apate kutuokoa katika ulimwengu huu wa sasa ulio mbaya, sawasawa na mapenzi yake yeye aliye Mungu na Baba yetu."},{"book":"Wagalatia","chapter":"1","verse":"5","text":"Utukufu una yeye milele na milele. Amen."},{"book":"Wagalatia","chapter":"1","verse":"6","text":"Nashangaa kwamba mnamwacha upesi hivyo yeye aliyewaita kwa neema ya Kristo na kuifuata Injili nyingine,"},{"book":"Wagalatia","chapter":"1","verse":"7","text":"ambayo kwa kweli si Injili kamwe, ila kwa dhahiri kuna watu wanaowachanganya na wanaotaka kuipotosha Injili ya Kristo."},{"book":"Wagalatia","chapter":"1","verse":"8","text":"Lakini hata ikiwa sisi au malaika atokaye mbinguni akihubiri Injili nyingine tofauti na ile tuliyowahubiria sisi, basi mtu huyo alaaniwe milele!"},{"book":"Wagalatia","chapter":"1","verse":"9","text":"Kama vile tulivyokwisha kusema kabla, sasa nasema tena, ikiwa mtu yeyote atawahubiria Injili kinyume na ile mliyoipokea na alaaniwe milele!"},{"book":"Wagalatia","chapter":"1","verse":"10","text":"Je, sasa mimi ninatafuta kukubaliwa na wanadamu au kukubaliwa na Mungu? Au nataka kuwapendeza wanadamu? Kama ningekuwa bado najaribu kuwapendeza wanadamu, nisingekuwa mtumishi wa Kristo."},{"book":"Wagalatia","chapter":"1","verse":"11","text":"Ndugu zangu, nataka mjue kwamba Injili niliyowahubiria haikutokana na wanadamu."},{"book":"Wagalatia","chapter":"1","verse":"12","text":"Kwa maana mimi sikuipokea hiyo Injili kutoka kwa mwanadamu, wala sikufundishwa na mtu, bali niliipata kwa ufunuo kutoka kwa Yesu Kristo."},{"book":"Wagalatia","chapter":"1","verse":"13","text":"Ninyi mmekwisha kusikia juu ya maisha yangu ya zamani nilipokuwa katika dini ya Kiyahudi, jinsi nilivyolitesa kanisa la Mungu kwa nguvu na kujaribu kuliangamiza."},{"book":"Wagalatia","chapter":"1","verse":"14","text":"Nami niliendelea sana katika dini ya Kiyahudi kuliko Wayahudi wengi wa rika yangu maana nilijitahidi sana katika desturi za baba zangu."},{"book":"Wagalatia","chapter":"1","verse":"15","text":"Lakini ilipompendeza Mungu, aliyenitenga tangu tumboni mwa mama yangu na kuniita kwa neema yake,"},{"book":"Wagalatia","chapter":"1","verse":"16","text":"alimdhihirisha Mwanawe kwangu, ili nipate kumhubiri miongoni mwa watu wa Mataifa. Mimi sikushauriana na mwanadamu yeyote,"},{"book":"Wagalatia","chapter":"1","verse":"17","text":"wala sikupanda kwenda Yerusalemu kuwaona hao waliokuwa mitume kabla yangu, bali nilikwenda mara moja Arabuni na kisha nikarudi Dameski."},{"book":"Wagalatia","chapter":"1","verse":"18","text":"Kisha baada ya miaka mitatu nilipanda kwenda Yerusalemu kuonana na Kefa1:18 Yaani Petro. na nilikaa naye siku kumi na tano."},{"book":"Wagalatia","chapter":"1","verse":"19","text":"Lakini sikumwona mtume mwingine yeyote isipokuwa Yakobo, ndugu yake Bwana."},{"book":"Wagalatia","chapter":"1","verse":"20","text":"Nawahakikishia mbele za Mungu kuwa ninayowaandikia si uongo."},{"book":"Wagalatia","chapter":"1","verse":"21","text":"Baadaye nilikwenda sehemu za Syria1:21 Syria hapa ina maana ya Shamu. na Kilikia."},{"book":"Wagalatia","chapter":"1","verse":"22","text":"Lakini mimi binafsi sikujulikana kwa makanisa ya huko Uyahudi yaliyo katika Kristo."},{"book":"Wagalatia","chapter":"1","verse":"23","text":"Wao walisikia habari tu kwamba, “Mtu yule ambaye hapo kwanza alikuwa akitutesa sasa anahubiri imani ile ile aliyokuwa akijaribu kuiangamiza.”"},{"book":"Wagalatia","chapter":"1","verse":"24","text":"Nao wakamtukuza Mungu kwa sababu yangu."}]}