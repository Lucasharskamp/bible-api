{"data":[{"book":"TESALONII 2","chapter":"1","verse":"1","text":"Immorde e an min Puulusa, wondude e Silaasi e Timotee, haa e ngal *moftal wongal Tesalonii humondirngal e Alla Baaba men, e Iisaa Almasiihu Joomi on:"},{"book":"TESALONII 2","chapter":"1","verse":"2","text":"yo moƴƴere e ɓuttu wonan on immorde e Alla Baaba men, e Iisaa Almasiihu Joomi on."},{"book":"TESALONII 2","chapter":"1","verse":"3","text":"Meɗen haani, yo musiɓɓe, duumaade e jarnugol Alla fii mon, ɗun-le ko ko feewi, ko fii gomɗinal mon ngal no ɓeydaade, awa kadi giggol ngol yiɗindirɗon ngol ko e ɓeydaade tun woni."},{"book":"TESALONII 2","chapter":"1","verse":"4","text":"E hoore ɗun, meɗen mantorde on e nder mofte Alla ɗen, sabu ŋaɲɲaare mon nden e gomɗinal mon ngal e nder cukkanɗe ɗe cukkaɗon ɗen fow e satteendeeji ɗi wakkiliɗon ɗin."},{"book":"TESALONII 2","chapter":"1","verse":"5","text":"Awa, ko ɗunɗoo woni seedee ɲaawoore Alla feewunde nden, fii no woniron rinɗanɓe *laamu Alla ngu wonɗon tampande ngun."},{"book":"TESALONII 2","chapter":"1","verse":"6","text":"Ko fii no feewi yeeso Alla ka o yottorana on ɓee wonɓe on tampinde tampere,"},{"book":"TESALONII 2","chapter":"1","verse":"7","text":"e ka o yeɗa on ɓuttu, onon tampinaaɓe ɓen, wondude e amen, nde Iisaa Joomi on feeɲoyi ka kammu, wondude e malaa'ikaaɓe dolnuɓe ɓen"},{"book":"TESALONII 2","chapter":"1","verse":"8","text":"e hakkunde joyngol yiite, fii yaggingol ɓe andaa Alla ɓen e ɓe ɗoftanooki Kibaaru Moƴƴo Iisaa Joomi men on."},{"book":"TESALONII 2","chapter":"1","verse":"9","text":"Ɓe lettiree halakuyee poomayankeejo, ɓe woɗɗitoo Joomi on e mangu bawgal makko ngal"},{"book":"TESALONII 2","chapter":"1","verse":"10","text":"nde o aroyi e nden ɲalaande, fii yo o darjine immorde e laaɓuɓe makko ɓen, o mugina gomɗinɓe ɓen fow. Onon kadi, on gomɗinii ko men seeditanii on kon."},{"book":"TESALONII 2","chapter":"1","verse":"11","text":"Ko ɗun waɗi, meɗen duumaade e toranagol on, fii no Alla men on waɗira on rinɗanɓe ngurndan ɗan o noddiri on ɗan, e no o laatinira e mon kala eɓɓooje moƴƴe e kuuɗe gomɗinal mon ngal tippude e bawgal makko ngal,"},{"book":"TESALONII 2","chapter":"1","verse":"12","text":"fii no innde Iisaa Joomi men on mawniniree e mon, e no onon kadi mawninireɗon e makko, sabu sulfu Alla men on e Iisaa Almasiihu Joomi on."}]}