{"data":[{"book":"Kitetidayta Ootho","chapter":"27","verse":"1","text":"Nuni Xaallane dere markkaben baana mala geeteti qachchetida gish Phawulossane hara qachcho asatakka kawoo Awugisxxossa ola wotadarata gidoofe gidida Yulliyossa geetettiza xeetu halaqas aththi immida."},{"book":"Kitetidayta Ootho","chapter":"27","verse":"2","text":"Issiya abba achan diza dereta biza markkaben gillidi bidos. Tesellonqqen diza issi Maqidonyya asi Arisxxirokossa geetettizadey nunara dees."},{"book":"Kitetidayta Ootho","chapter":"27","verse":"3","text":"Wonttetha gallas sidona gizaso gakkidos; Yulliyossay Phawulossas loo7o gidida gish Phawulossay ba laggetakko biidi asay izas koshshiza maado ooththana mala piqade immides."},{"book":"Kitetidayta Ootho","chapter":"27","verse":"4","text":"Heepe danddi nu bishin sinththa baggara carkkoy nu bolla carkkiza gish abba gidoon diza Qophphorosse deren gemmetidi gede sinththe bidos."},{"book":"Kitetidayta Ootho","chapter":"27","verse":"5","text":"Killqqiya gizassone Phinhaaththailiya giza dere achchan diza abba pinddi Luqqiya giza deren diza Muura giza kaatama gakkidos."},{"book":"Kitetidayta Ootho","chapter":"27","verse":"6","text":"Heen xeistata hallaqay Xallane dere biza iskkinddiriya dere markkabe demmidi nuna izan gellithides."},{"book":"Kitetidayta Ootho","chapter":"27","verse":"7","text":"Daroo gallas loddu gi gi biidi daroo wayettidi Qandose geetettiza kaatama achchi gakkidos; Carkkoykka nu sinthth boontta mala diggin Sallimoon achchara adhdhidi Qarxxese geetettiza abba gidoon diza haruro deren gemettidi bidos."},{"book":"Kitetidayta Ootho","chapter":"27","verse":"8","text":"Daroo wayettidi dira dira oykki nu adhdhidape guye Lasyya giza kaatama achchan diza “Loo7o” geetettiza markabe getetizaso gakkidos."},{"book":"Kitetidayta Ootho","chapter":"27","verse":"9","text":"Nu biza oge bolla daroo dabuuran xooma wodey adhdhida gish ha7i abba bolla baanas daroo meeto gidida gish Phawulossay benara diza asay naggettana mala hizzgides."},{"book":"Kitetidayta Ootho","chapter":"27","verse":"10","text":"“Aso! hayssafe nu kaallidi baana buussay daroo meetora dizayssi tas beettes; Markkabezan diza caanaza bollanne markkabeza bolla xalala gidoontta asa shemppo bollaka gita qohooy gakkana.”"},{"book":"Kitetidayta Ootho","chapter":"27","verse":"11","text":"Xeistata halaqay qass Phawulossa zoreppe bollara markkabeza lagiza wanazinne marakabeza goday gizayssa siyides."},{"book":"Kitetidayta Ootho","chapter":"27","verse":"12","text":"He markkabey eqqizasoy ballggoy adhdhana gakkanaas markkabes loo7o shempposo gidoontta gish dariza bagga asay “hammutha sinthth gujjanas dandda7ettiko away wullizasope duge baggarane puude baggara diza Pinqqe gizaso Qarxeese markkabe shempposo nu gakkidi ballggo heen aaththos” giidi ba qoofa shishshida."},{"book":"Kitetidayta Ootho","chapter":"27","verse":"13","text":"Duge baggara guuththa carkkooy carkkishin beeyidi istti qoppida mala hanana millattin baana kezida; Markkabey eqqizasope baana denddidi qarxxeese achchara dira dira oykkidi adhdhi bida."},{"book":"Kitetidayta Ootho","chapter":"27","verse":"14","text":"Gido attin guuththa wodepe guye “Away mokkizasope puude bagara yiza gote carkko” geetettiza iita wolliqama carkkoy abba gidoon diza dereype denddidi isttakko abba gidoo yides."},{"book":"Kitetidayta Ootho","chapter":"27","verse":"15","text":"Markkabeya carkkoy sugin carkkara eqqeettana dandda7ontta ixxin nu coou giidi carkkoy ehaaththaizaso bidos."},{"book":"Kitetidayta Ootho","chapter":"27","verse":"16","text":"Qeeda geetettiza abba gidoon diza dere dizarin geemettidi nu bishin daroo wayettidi markkabeza qeeri wogoloyo oykkidi essanas dandda7idos."},{"book":"Kitetidayta Ootho","chapter":"27","verse":"17","text":"Markkabeza laaggizayti qeeri wogoloyo markkabezako goochchi keessidi markkabeza woodorora xaxxida. Markkabezikka Surtese geetettiza abba accey dari dizason kunddontta mala babbidi iza bolla diza shaara woththidi carkkon laageti bida."},{"book":"Kitetidayta Ootho","chapter":"27","verse":"18","text":"Gote carkkoy miinni bida gish wonttetha gallas markkkabezan caanettida miishshata issa issa abba gidoo yeggeth oykkida."},{"book":"Kitetidayta Ootho","chapter":"27","verse":"19","text":"Hedzdzanththo gallas markkabezas koshshiza miishshatakka ba kushera kessi kessi yeggida."},{"book":"Kitetidayta Ootho","chapter":"27","verse":"20","text":"Daroo wode gakkanaas awa arsheka xoolintteka beyontta aggida gishinne carkkoyka kasseppe miinni miinni biza gish hayssafe guye nu attana dandda7okko giza qohaaththaan ufays qanxidos."},{"book":"Kitetidayta Ootho","chapter":"27","verse":"21","text":"Asay kathth moontta daro gallas uttides. Hessa gish phawulossay asa gidoon eqqidi hizgides “ha asato! Inte ta giza siyidi Qarxxeseppe denddonttako ha qohoyne ha dhayoy inte bolla gakkenakoshin."},{"book":"Kitetidayta Ootho","chapter":"27","verse":"22","text":"Ha7ikka markkabezi xalla qohettana attin intefe issade shempoykka dhayenna. Hessa gish aykkoy bawa; babbofite gaada intena zorayssl."},{"book":"Kitetidayta Ootho","chapter":"27","verse":"23","text":"Qamma omars ta izas gidida ta goynniza Xoossi kittida kitanchay ta achchan eqqidi"},{"book":"Kitetidayta Ootho","chapter":"27","verse":"24","text":"<Phawulosa! Babbopa ne Qeessare sinththan eqqana beeses; hekko nenara isfe bizayta wurssi Xoossi ne gish hayqqope ashshana> giidi tas yootides."},{"book":"Kitetidayta Ootho","chapter":"27","verse":"25","text":"Hessa gish inteno asato aykkoy bawa; Xoossi tas hayssa yootidayssa polanayssa ta ammanayss."},{"book":"Kitetidayta Ootho","chapter":"27","verse":"26","text":"Gidikokka hayssa gote carkkozi gede issi abba gidoon diza dere achchi ehaaththaidi nuna yeggana.”"},{"book":"Kitetidayta Ootho","chapter":"27","verse":"27","text":"Taammanne oyddanththo qaamma Mediterane abba gidoon carkkoy nuna wayssishin bishe gidi giddothi markkabeza lagaizaytas abbafe biita bolla gakkida millatides."},{"book":"Kitetidayta Ootho","chapter":"27","verse":"28","text":"Hessa gish abba ciimmmateth erranas abban yeggi xeelliza wodoro istti yeggi xeellishin; abba ciimmatethi oyddu taamu mitire keena gidi beettides; gammishe haikka yeggin hedzdzu taamu mitire keena ciimma gididayssa demmida."},{"book":"Kitetidayta Ootho","chapter":"27","verse":"29","text":"Nu diza markkabey abba gaxxan diza zaalla shuchchara gaccetontta mala babbidi markkabezappe guye baggara markkabey qaxxontta mala nagiza dhishshike duge abba gidoo yeggida. Hessafe guye isttas qamay wonttana mala woossa oykida."},{"book":"Kitetidayta Ootho","chapter":"27","verse":"30","text":"Markabeza lagizayti markkabezape kezidi baqqatana koyda gish markkabezappe sinththa baggara markkabe naggiza dhishshke yegiza millatidi markkabeza bolla diza qeeri wogoloyo duge aabba gidoo yeggida."},{"book":"Kitetidayta Ootho","chapter":"27","verse":"31","text":"Hessa wode phawulossay xeetu olla asa hallaqane olla asa wotadarata “hayti markkabezan diza asati markkabeza bolla shemppidi uttontta aggiko intekka attana dandda7ekkista” gides."},{"book":"Kitetidayta Ootho","chapter":"27","verse":"32","text":"Hessa gish olla asati wogoloyo oykkida wodoroza qanxxi yeggin iza abba bolla tookistana mala yeedi aggida."},{"book":"Kitetidayta Ootho","chapter":"27","verse":"33","text":"Gadey wonttana gishin wurikka kathth maana mala phawulossay istta hizzgi wossides “inte aazi hananesha giidi hirgan kathth moontta aaggin hachchi taammane oyddanththo gaallaskko."},{"book":"Kitetidayta Ootho","chapter":"27","verse":"34","text":"Hessa gish inte kathth maana mala ta intena wossayss. Inte miikko miinnana; muleka aykko qohoykka inte bolla gakkena.”"},{"book":"Kitetidayta Ootho","chapter":"27","verse":"35","text":"Izi hessa gidape guye kathth ekkidi xoossu galatidi asa wursso sinththan kaath muussu oykkides."},{"book":"Kitetidayta Ootho","chapter":"27","verse":"36","text":"Hessa wode wurikkka minetidi kaththi mida."},{"book":"Kitetidayta Ootho","chapter":"27","verse":"37","text":"Markkabeza gidoon diza asay wuri nam77u xeistane laapun taammanne usupuna."},{"book":"Kitetidayta Ootho","chapter":"27","verse":"38","text":"Wurikka mi kaallidape guye markkaben caanetida gistteza duge abba gidoo yeggidi markkabeza deexo kawushshida."},{"book":"Kitetidayta Ootho","chapter":"27","verse":"39","text":"Gadey wonttin ba dizaso erribeytena. Gido attin accEy dizaso abba kirqqunththu demmida. Isttas dandda7etizako markkabeza he sugi shishshana qoppida."},{"book":"Kitetidayta Ootho","chapter":"27","verse":"40","text":"Markkabeza oykkiza dhishike qanxidi aabba gidoo yeggida. He wode markkabe laggiza wodorota birshida. Ha baggara diza shaara carkko bagga dhoqu histtidi kezana abba gaxa bida."},{"book":"Kitetidayta Ootho","chapter":"27","verse":"41","text":"Gido attin markkabeza droo accey koreti uttidayssara iccetidi duge gufaniddes.; Siidhe bolla duge dhishshiketidi qaxxonttayssa giddies. Qass abba dambbalay daroope denddidayssan guye baggara meqqereteth oykkides."},{"book":"Kitetidayta Ootho","chapter":"27","verse":"42","text":"Qachcho asappe isadeykka abban wodhdhidi kessi ekkontta mala olla asati wodhana qoppida."},{"book":"Kitetidayta Ootho","chapter":"27","verse":"43","text":"Xeistata hallaqay qass Phawulossa ashshanas koyda gish istta qohaaththaa ekkana koybeyna. Gido attin haththe waadhi errizayti markkabezape duge abban guppi guppi woodhdhidi gede biita bolla kezana mala azazides."},{"book":"Kitetidayta Ootho","chapter":"27","verse":"44","text":"Hinkko attidayti qass sanqqata bollane markkabepe meeqqi wodhdhida sanqqa bolla abba pinnanamala azazides; hessaththo handdi wurikka saaron abba gidoofe biita bolla gakkida."}]}