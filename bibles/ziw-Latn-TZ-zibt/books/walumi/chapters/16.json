{"data":[{"book":"Walumi","chapter":"16","verse":"1","text":"Naunga nilonge kwenyu kugamba lumbu dyetu Fibi ni mntu ywedi, mndima ywa bunga dya wazumile uko Kenikileya."},{"book":"Walumi","chapter":"16","verse":"2","text":"Mhokeleni kwa zina dya Zumbe saviya wantu wa Chohile wakungwa kutenda. Mwambizeni kwa chochose akunga kwenyu, kwaviya katenda mbuya mtana kwa wantu walozize kwangu."},{"book":"Walumi","chapter":"16","verse":"3","text":"Ndamsa zangu ziwabwile Pisika na Akila, wandima weyangu mwe ndima ya Kulisito Yesu,"},{"book":"Walumi","chapter":"16","verse":"4","text":"wehosa ujima wawo kwachausa changu. Nawahongeza vidala, suyo miye du, mna hata kulaila kwa sawo wayahudi wa mabunga ya wazumile."},{"book":"Walumi","chapter":"16","verse":"5","text":"Ndamsa naho kwa wazumile wakudugana mwe nyumba yawo."},{"book":"Walumi","chapter":"16","verse":"6","text":"Ndamsa kwa Maliyamu, awadamanyanyize ndima vidala."},{"book":"Walumi","chapter":"16","verse":"7","text":"Ndamsa kwa walukolo mwa Kulisito Anduloniko na Yuniya, wambuya wa Chiyahudi wendaga na miye mwe chifungo, wamanyika vyedi mwa wasigilwa, naho watendaga Wakulisito umo miye sinati."},{"book":"Walumi","chapter":"16","verse":"8","text":"Ndamsa zangu kwa Ampliato, mbuyangu vidala mwe kulungana na Zumbe."},{"book":"Walumi","chapter":"16","verse":"9","text":"Ndamsa naho kwa Alubano, mndima mnyangu mwe ndima ya Kulisito, na kwa Sitakisi, mbuyangu vidala."},{"book":"Walumi","chapter":"16","verse":"10","text":"Ndamsa kwa Apele, uchindedi wakwe kwa Kulisito uwagila. Ndamsa kwa walukolo wa Alisitobula."},{"book":"Walumi","chapter":"16","verse":"11","text":"Ndamsa kwa Helodioni, mbuya ywa Chiyahudi, na walukolo wa Nalikiso wamzumile Zumbe."},{"book":"Walumi","chapter":"16","verse":"12","text":"Ndamsa zangu kwa Tilifaina na Tilifosa, wakudamanya ndima mwe ndima ya Zumbe, na kwa mbuyangu Pefusisi, amdamanyizise ndima Zumbe."},{"book":"Walumi","chapter":"16","verse":"13","text":"Nilamsiza Lufo asagulwe kudamanya ndima ya Zumbe, na kwa mami yakwe, yudya nami humtunya saviya mnala."},{"book":"Walumi","chapter":"16","verse":"14","text":"Ndamsa zangu kwa Asinikilito, Filegoni, Helime, Patiloba, Helima, na walukolo woseni we hamwenga nawo."},{"book":"Walumi","chapter":"16","verse":"15","text":"Ndamsa kwa Filologo na Yuliya, Neleya na lumbudye na Olimpa na wantu woseni wa Chohile wehamwenga nawo."},{"book":"Walumi","chapter":"16","verse":"16","text":"Lamsanani kwa kilagiso cha kungana. Ndamsa kwenyu zikulaila kwa mabunga ya wantu wamzumile Kulisito."},{"book":"Walumi","chapter":"16","verse":"17","text":"Walukolo weyangu nawalombezesani. Wasinyiseni wakubalanga umwenga wenyu na kusa uzumizi wa wantu na kuhiga mahinyo mhinyigwe. Kwenegeni na wantu awo!"},{"book":"Walumi","chapter":"16","verse":"18","text":"Kwaviya wantu wakudamanya mbuli saizo hawakumsankanila Kulisito Zumbe dyetu, mna wadamanya zawo wenye. Kwa losi zawo ntana na kwa ulongi wawo wakuwadanta waza myoyo ya wantu wachumile."},{"book":"Walumi","chapter":"16","verse":"19","text":"Chila yumwenga kamanya ivyo mkumwiva Zumbe, ivyo nelelwa kwachausa chenyu. Mna naunga mtende na umanyi mdamanye yedi mwe mbuli zedi, mna hemwina masa mwe mbuli zihiye."},{"book":"Walumi","chapter":"16","verse":"20","text":"Chohile naye sina dyetu dya utondowazi hakawe kumhonda Shetani hasi mwe viga vyenyu."},{"book":"Walumi","chapter":"16","verse":"21","text":"Timoseo, mndima mnyangu, awalamsani, Lukiyo na Yasoni na Sosipateli weyangu wa Chiyahudi nawo wawalamsani."},{"book":"Walumi","chapter":"16","verse":"22","text":"Miye, Telitilo, mta kuwandika ibaluwa ino, nawalamsa kwa zina dya Zumbe."},{"book":"Walumi","chapter":"16","verse":"23","text":"Gayo mkaya ywangu, hamwenga na bunga dya wazumizi wose wakudugana kwakwe, wawalamsani, Elasito, mchimaila ywa hela zo mzi mkulu, hamwenga na mlukolo ywetu Kwato wawalamsani."},{"book":"Walumi","chapter":"16","verse":"24","text":"Mbazi za Zumbe dyetu Yesu Kulisito zitende na nyuwe. Taile"},{"book":"Walumi","chapter":"16","verse":"25","text":"Elo haluse chimhongeze Chohile! Uyo adaha kuwatogezani mwe idya Mbuli Yedi nawagambilaga mwa Yesu Kulisito, mwe chinyele chiya chigubulwe naho chafisagwa kwa mihilimo ilozize ijinkile."},{"book":"Walumi","chapter":"16","verse":"26","text":"Mna, haluse ichindedi icho chigubulwa kwa sila ya mawandiko ya wawoni, na kwa mwiko wa Chohile mta ujima mazuwa yose umanyika mwe si zose chani wose wazumile na kwiva."},{"book":"Walumi","chapter":"16","verse":"27","text":"Kwakwe Chohile mta umanyi wedi ichedu. Ukulu una uyo kwa sila ya Yesu Kulisito, mazuwa yose! Taile."}]}