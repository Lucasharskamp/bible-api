{"data":[{"book":"پیدایش","chapter":"47","verse":"1","text":"یوسف به حضور فرعون رفت و به او گفت: «پدرم و برادرانم با گله‌ها و رمه‌ها و هر آنچه که داشته‌اند از کنعان به اینجا آمده‌اند، و الان در جوشن هستند.»"},{"book":"پیدایش","chapter":"47","verse":"2","text":"یوسف پنج نفر از برادرانش را که با خود آورده بود، به فرعون معرفی کرد."},{"book":"پیدایش","chapter":"47","verse":"3","text":"فرعون از آنها پرسید: «شغل شما چیست؟»"},{"book":"پیدایش","chapter":"47","verse":"4","text":"آمده‌ایم در مصر زندگی کنیم، زیرا در کنعان به علّت قحطی شدید برای گله‌های ما چراگاهی نیست. التماس می‌کنیم به ما اجازه دهید در جوشن ساکن شویم.»"},{"book":"پیدایش","chapter":"47","verse":"5","text":"فرعون به یوسف گفت: «حال که پدرت و برادرانت نزد تو آمده‌اند،"},{"book":"پیدایش","chapter":"47","verse":"6","text":"هر جایی را که می‌خواهی به آنها بده. بگذار در جوشن که بهترین ناحیهٔ مصر است ساکن شوند. اگر افراد شایسته‌ای بین آنها می‌شناسی، آنها را بر گله‌های من نیز بگمار.»"},{"book":"پیدایش","chapter":"47","verse":"7","text":"سپس یوسف، پدرش یعقوب را نزد فرعون آورد، و یعقوب فرعون را برکت داد."},{"book":"پیدایش","chapter":"47","verse":"8","text":"فرعون از یعقوب پرسید: «چند سال از عمرت می‌گذرد؟»"},{"book":"پیدایش","chapter":"47","verse":"9","text":"یعقوب جواب داد: «صد و سی سال دارم و سالهای عمرم را در غربت گذرانده‌ام. عمرم کوتاه و پر از رنج بوده است و به سالهای عمر اجدادم که در غربت می‌زیستند، نمی‌رسد.»"},{"book":"پیدایش","chapter":"47","verse":"10","text":"یعقوب پیش از رفتن، بار دیگر فرعون را برکت داد."},{"book":"پیدایش","chapter":"47","verse":"11","text":"آنگاه یوسف چنانکه فرعون دستور داده بود بهترین ناحیهٔ مصر، یعنی ناحیهٔ رعمسیس را برای پدر و برادرانش تعیین کرد و آنها را در آنجا مستقر نمود،"},{"book":"پیدایش","chapter":"47","verse":"12","text":"و یوسف برحسب تعدادشان خوراک کافی در اختیار آنها گذاشت."},{"book":"پیدایش","chapter":"47","verse":"13","text":"قحطی روز‌به‌روز شدت می‌گرفت به طوری که همۀ مردم مصر و کنعان گرسنگی می‌کشیدند."},{"book":"پیدایش","chapter":"47","verse":"14","text":"یوسف تمام پولهای مردم مصر و کنعان را در مقابل غله‌هایی که خریده بودند، جمع کرد و در خزانه‌های فرعون ریخت."},{"book":"پیدایش","chapter":"47","verse":"15","text":"وقتی پولِ مردم تمام شد، نزد یوسف آمده، گفتند: «دیگر پولی نداریم که به عوض غله بدهیم. به ما خوراک بده. نگذار از گرسنگی بمیریم.»"},{"book":"پیدایش","chapter":"47","verse":"16","text":"یوسف در جواب ایشان گفت: «اگر پول شما تمام شده، چارپایان خود را به من بدهید تا در مقابل، به شما غله بدهم.»"},{"book":"پیدایش","chapter":"47","verse":"17","text":"آنها چاره‌ای نداشتند جز این که دامهای خود را به یوسف بدهند تا به ایشان نان بدهد. به این ترتیب در عرض یک سال، تمام اسبها و الاغها و گله‌ها و رمه‌های مصر از آنِ فرعون گردید."},{"book":"پیدایش","chapter":"47","verse":"18","text":"سال بعد، آنها بار دیگر نزد یوسف آمده، گفتند: «ای سَروَر ما، پول ما تمام شده و تمامی گله‌ها و رمه‌های ما نیز از آن تو شده است. دیگر چیزی برای ما باقی نمانده جز خودمان و زمینهایمان."},{"book":"پیدایش","chapter":"47","verse":"19","text":"نگذار از گرسنگی بمیریم؛ نگذار زمینهایمان از بین بروند. ما و زمینهایمان را بخر و ما با زمینهایمان مالِ فرعون خواهیم شد. به ما غذا بده تا زنده بمانیم و بذر بده تا زمینها بایر نمانند.»"},{"book":"پیدایش","chapter":"47","verse":"20","text":"پس یوسف تمامی زمین مصر را برای فرعون خرید. مصری‌ها زمینهای خود را به او فروختند، زیرا قحطی بسیار شدید بود."},{"book":"پیدایش","chapter":"47","verse":"21","text":"به این طریق مردمِ سراسر مصر غلامان فرعون شدند."},{"book":"پیدایش","chapter":"47","verse":"22","text":"تنها زمینی که یوسف نخرید، زمین کاهنان بود، زیرا فرعون خوراک آنها را به آنها می‌داد و نیازی به فروش زمین خود نداشتند."},{"book":"پیدایش","chapter":"47","verse":"23","text":"آنگاه یوسف به مردم مصر گفت: «من شما و زمینهای شما را برای فرعون خریده‌ام. حالا به شما بذر می‌دهم تا رفته در زمینها بکارید."},{"book":"پیدایش","chapter":"47","verse":"24","text":"موقع برداشت محصول، یک پنجم آن را به فرعون بدهید و بقیه را برای کشت سال بعد و خوراک خود و خانواده‌هایتان نگاه دارید.»"},{"book":"پیدایش","chapter":"47","verse":"25","text":"آنها گفتند: «تو در حق ما خوبی کرده‌ای و جان ما را نجات داده‌ای، بنابراین غلامان فرعون خواهیم بود.»"},{"book":"پیدایش","chapter":"47","verse":"26","text":"پس یوسف در تمامی سرزمین مصر مقرر نمود که از آن به بعد، هر ساله یک پنجم از تمامی محصول به عنوان مالیات به فرعون داده شود. محصول زمینهای کاهنان مشمول این قانون نبود. این قانون هنوز هم به قوت خود باقی است."},{"book":"پیدایش","chapter":"47","verse":"27","text":"پس بنی‌اسرائیل در سرزمین مصر در ناحیهٔ جوشن ساکن شدند و بر تعداد و ثروت آنها پیوسته افزوده می‌شد."},{"book":"پیدایش","chapter":"47","verse":"28","text":"یعقوب بعد از رفتن به مصر، هفده سال دیگر زندگی کرد و در سن صد و چهل و هفت سالگی درگذشت."},{"book":"پیدایش","chapter":"47","verse":"29","text":"او در روزهای آخر عمرش، یوسف را نزد خود خواند و به او گفت: «دستت را زیر ران من بگذار و سوگند یاد کن که مرا در مصر دفن نکنی."},{"book":"پیدایش","chapter":"47","verse":"30","text":"بعد از مردنم جسد مرا از سرزمین مصر برده، در کنار اجدادم دفن کن.»"},{"book":"پیدایش","chapter":"47","verse":"31","text":"یعقوب گفت: «برایم قسم بخور که این کار را خواهی کرد.» پس یوسف برایش قسم خورد و یعقوب بر سر بسترش سجده کرد.47‏:31 در ترجمۀ یونانی: «اسرائیل در حالی که بر سر عصای خود تکیه زده بود، سَجده کرد»."}]}