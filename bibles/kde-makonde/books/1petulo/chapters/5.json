{"data":[{"book":"1 Petulo","chapter":"5","verse":"1","text":"Nangu nìnnyuwanga namene mwenu mmasele mma likuwa lya vanu vankulupîla Yesu mma aneko. Nangu uchocho ni nsele nnyenu na shahidi wa kubanihwa kwanga Kilisto, na nni yumo muvanu vambekumîla ukulu umbehunukulîwa."},{"book":"1 Petulo","chapter":"5","verse":"2","text":"Lichungange likuwa lyampele Nnungu na kuliimilila, akee kwa kunamatijwa ila kwa kutamwa chihi mmene muchi Nnungu chatamwa. Munantumikile Nnungu ing'anya ya tama dibaya dya mali, henga tamwanga namene kuntumikila Nnungu kwa ntima wambone."},{"book":"1 Petulo","chapter":"5","verse":"3","text":"Munalitawale kwa dimongo likuwa anelyo limupewije kulichunga, henga mùlembelewa mùùve nfano kwa vanu anevo."},{"book":"1 Petulo","chapter":"5","verse":"4","text":"Na pambehunukuliwa Nchunga Nkulu, anepo mumbepwechela litaji lya ukulu likáondongeka."},{"book":"1 Petulo","chapter":"5","verse":"5","text":"Uchocho na mwenu mmavijana mùlembelewa muvapilikane anevo vasele. Mwenu mmammalele mùlembelewa mulisulupuse uchinga mutumikilane mmene kwa mmene, kwa kuva Malemba Lanaswe làhaula kuva, “Nnungu ànavatahuka vanu avala valitûpya, henga aveng'a inema vanu valisulupûsa.”5:5 Milili 3:34."},{"book":"1 Petulo","chapter":"5","verse":"6","text":"Bahi lisulupusange mmene muyo mwanga Nnungu avêle na dimongo ding'ulu, uchinga antumbyange muuhiku ulembelêwa."},{"book":"1 Petulo","chapter":"5","verse":"7","text":"Ntikange nang'e lipamba lyenu lyammalele, kwa kuva nang'e ànankambikambila mwenu."},{"book":"1 Petulo","chapter":"5","verse":"8","text":"Mulikamulange mmene na kuva meho, kwa kuva, mmongo mwenu Ibilisi ànadinguka-dinguka muchi uhimba agulûma wantaha munu antang'une."},{"book":"1 Petulo","chapter":"5","verse":"9","text":"Mwenu ntahukange aneyo, akuno muhwingìlè muing'ulupa, umumala kuva ibaniki imuyona mwenu ìvakoja na vakúkulupila avenu pachilambo chammalele."},{"book":"1 Petulo","chapter":"5","verse":"10","text":"Mwenu bada ya kubanihwa kwa uhiku kadiki, Nnungu wa inema yammalele anchemênge mwenu kuinjila muukulu wake ukee na ntululilo kwa kulundanywa kwenu na Kilisto, nang'e achiankamilisange. Achiantayange dimongo na kumwimijanga, akuno muhwingìlè mwalehu."},{"book":"1 Petulo","chapter":"5","verse":"11","text":"Nang'e njo Nnungu avêle na dimongo dikee na ntululilo. Amina."},{"book":"1 Petulo","chapter":"5","verse":"12","text":"Nangu nìnnembidile mwenu baluwa aino yananjipi kwa kuyangatwa na Sila, munu unimmaite kuva ànakulupika. Nangu ngùlembela ninkamyange mitima kuva, ibaniki imupitila nni sehemu ya inema yanga Nnungu kwajili yenu. Bahi imilanga muinema aneyo akuno muhwingìlè."},{"book":"1 Petulo","chapter":"5","verse":"13","text":"Likuwa lya vanu vankulupîla Yesu livêle ku Babeli,5:13 Apano Petulo àlembile Babeli, na àtumidile luga yampiho kuyamba imanga ya Loma. vanu vatandolwejîje chalumo na mwenu, vànansalimilanga. Mako, mwanangu muing'ulupa nanang'e ànansalimilanga."},{"book":"1 Petulo","chapter":"5","verse":"14","text":"Musalimilane kwa itamwi ya Chikilisto. Nangu ngùyuwa amani ììve pamo na mwenu mmammalele, mmanu vake Kilisto."}]}