{"data":[{"book":"Hesekiel","chapter":"6","verse":"1","text":"Herrens (Jahves) ord kom till mig. Han sade:"},{"book":"Hesekiel","chapter":"6","verse":"2","text":"”Människobarn vänd ditt ansikte mot Israels berg [där man byggt offerplatser till avgudar, se 1 Kung 14:23] och profetera mot dem"},{"book":"Hesekiel","chapter":"6","verse":"3","text":"och säg: Ni Israels berg hör Herrarnas Herres (Adonaj Jahves) ord: Så säger Herrarnas Herre (Adonaj Jahve) till bergen och till kullarna, till ravinerna och till dalarna: Se jag ska komma över er med svärd och jag ska fördärva era höga platser. [5 Mos 12; 2 Kung 23:8]"},{"book":"Hesekiel","chapter":"6","verse":"4","text":"Era altaren ska bli öde och era solbilder ska bli krossade och jag ska kasta ner era slagna män framför era avgudar."},{"book":"Hesekiel","chapter":"6","verse":"5","text":"Och jag ska lägga de döda kropparna av Israels söner framför deras avgudar och jag ska sprida ut era ben runtomkring era altaren."},{"book":"Hesekiel","chapter":"6","verse":"6","text":"På alla platser där ni bor ska städerna bli ödelagda och de höga platserna ska bli öde, så att era altaren blir omintetgjorda och öde och era avgudar blir krossade och tystnar och era solbilder blir nedkastade och ert arbete blir omintetgjort."},{"book":"Hesekiel","chapter":"6","verse":"7","text":"Och de slagna ska falla i din mitt och ni ska veta att jag är Herren (Jahve)."},{"book":"Hesekiel","chapter":"6","verse":"8","text":"Och jag ska lämna en kvarleva [Hes 5:3] så att det finns några som undkommer svärdet bland folken när ni blir skingrade till länderna."},{"book":"Hesekiel","chapter":"6","verse":"9","text":"Och de som undkommer av er ska komma ihåg mig bland folken dit de förs som fångar, hur jag har haft kval för deras vilsna hjärtan som har vikit av från mig, och med sina ögon har de gått bort efter sina avgudar. Och de ska avsky sig själva (ordagrant: ”krossas/brytas i sina egna ansikten”) för den ondska som de har begått med alla deras styggelser."},{"book":"Hesekiel","chapter":"6","verse":"10","text":"Och de ska veta att jag är Herren (Jahve), jag har inte sagt förgäves att jag ska göra detta onda mot dem."},{"book":"Hesekiel","chapter":"6","verse":"11","text":"Så säger Herrarnas Herre (Adonaj Jahve): Slå med din hand och stampa med din fot och säg: Ve (hebr. ach) [uttryck för smärta, används bara här och i Hes 18:10; 21:15]! För Israels hus alla onda styggelser, för de ska falla för svärdet, för hungersnöd och för pest [Hes 5:1-3; 12; 3 Mos 26:25-26]."},{"book":"Hesekiel","chapter":"6","verse":"12","text":"Han som är långt borta ska dö av pesten och han som är nära ska falla för svärdet, och han som är kvar och är belägrad ska dö av hungersnöden, så ska jag använda (förbruka) mitt raseri över dem."},{"book":"Hesekiel","chapter":"6","verse":"13","text":"Och ni ska veta att jag är Herren (Jahve) när deras slagna ska finnas bland deras avgudar runtomkring deras altaren på varje hög kulle, på alla bergstoppar och under varje lövträd och under varje tjock terebint, platserna där de offrar söt arom till sina avgudar."},{"book":"Hesekiel","chapter":"6","verse":"14","text":"Och jag ska sträcka ut min hand över dem och göra landet fullständigt öde, mer öde än Divlatas öken på alla platser där de bor och de ska veta att jag är Herren (Jahve).”"}]}