{"data":[{"book":"1 Bhakolinto","chapter":"8","verse":"1","text":"Kwa nneyo, ga yalya ishoshiywe mbepei ku yanamu, tumumanyi kuti uwe tubhowe tushikola lumanyio, ikabheje lumanyio lunatenda bhandu bhaipunanje, ikabhe kupingana kunakwaataganga bhandu ntima."},{"book":"1 Bhakolinto","chapter":"8","verse":"2","text":"Aganishiya kuti anakushimanya shindu, kwa kweli akakushimanya shoshowe malinga shaapinjikwa kumanya."},{"book":"1 Bhakolinto","chapter":"8","verse":"3","text":"Ikabheje mundu akwaapinga a Nnungu, a Nnungu bhammanyi jwene mundujo."},{"book":"1 Bhakolinto","chapter":"8","verse":"4","text":"Kwa nneyo ga yalya ishoshiywe mbepei ku yanamu, tumumanyi kuti shanamu nngabha a Nnungu bha kweli, ikabheje a Nnungu bha kweli ni bhamope."},{"book":"1 Bhakolinto","chapter":"8","verse":"5","text":"Nkali monaga ipali ishemwa ashinnungu, pa shilambolyo eu kunnungu, na malinga shibhalinginji ashinnungu na bhakulungwanji bhabhagwinji,"},{"book":"1 Bhakolinto","chapter":"8","verse":"6","text":"ikabheje kwetu uwe, bhapali a Nnungu bhamope, Atati, bhapengenye indu yowe na kwa mashili ga bhenebho uwe tunalama. Tunakulupalila kuti bhapali Bhakulungwa bhamope a Yeshu Kilishitu pitila bhenebho a nnungu gubhapengenye indu yowe, ni bhakutupa gumi."},{"book":"1 Bhakolinto","chapter":"8","verse":"7","text":"Ikabheje nngabha kila mundu anakwimanya yenei. Pabha bhapalinji bhananji bhayobhelelenje yanamu, mpaka nnaino pubhalyanganga yene yalyayo pubhaganishiyanga kuti ishishoywa mbepei ku yanamu. Pabha bhangashimilikanga mmitima jabhonji, pubhakwibhonanga bhanalebhanga."},{"book":"1 Bhakolinto","chapter":"8","verse":"8","text":"Ikabheje shalya shikakutubhika tome na a Nnungu. Tukalye shakwa shitutubhila, na tulyaga shakwa shitujenjeshewa."},{"book":"1 Bhakolinto","chapter":"8","verse":"9","text":"Ikabheje mwiteiganje, aki jenunji jinaatendanje bhangashimilikanga nngulupai bhatendanje yambi."},{"book":"1 Bhakolinto","chapter":"8","verse":"10","text":"Pabha, mundu akanabhe shimilika nngulupai, ammonaga mmwe nkwete lumanyio nnilya yene yalyayo nniekalu lya yanamu, bhuli, akatagwa ntima gwa lya indu ishoshiywe mbepei ku yanamu?"},{"book":"1 Bhakolinto","chapter":"8","verse":"11","text":"Kwa nneyo, nnongo nnjenu jwangashimilika nngulupaijo jubhanng'wilile a Kilishitu, shaaobhe kwa ligongo lya lumanyio lwenu."},{"book":"1 Bhakolinto","chapter":"8","verse":"12","text":"Mwaalebhelangaga ashaalongo ajenunji nikwaulayanga mmitima jabhonji, penepo nnakwaalebhelanga a Kilishitu."},{"book":"1 Bhakolinto","chapter":"8","verse":"13","text":"Kwa nneyo, ibhaga shalya shinabha shiumilo sha kuntenda nnongo nnjangu atende shambi, bhai ngalya nnyama kabhili, nkupinga ngunannebhiye nnongo nnjangu."}]}