{"data":[{"book":"زبور","chapter":"20","verse":"1","text":"داؤد کا زبور۔ موسیقی کے راہنما کے لئے۔"},{"book":"زبور","chapter":"20","verse":"2","text":"وہ مقدِس سے تیری مدد بھیجے، وہ صیون سے تیرا سہارا بنے۔"},{"book":"زبور","chapter":"20","verse":"3","text":"وہ تیری غلہ کی نذریں یاد کرے، تیری بھسم ہونے والی قربانیاں قبول فرمائے۔ (سِلاہ)"},{"book":"زبور","chapter":"20","verse":"4","text":"وہ تیرے دل کی آرزو پوری کرے، تیرے تمام منصوبوں کو کامیابی بخشے۔"},{"book":"زبور","chapter":"20","verse":"5","text":"تب ہم تیری نجات کی خوشی منائیں گے، ہم اپنے خدا کے نام میں فتح کا جھنڈا گاڑیں گے۔ رب تیری تمام گزارشیں پوری کرے۔"},{"book":"زبور","chapter":"20","verse":"6","text":"اب مَیں نے جان لیا ہے کہ رب اپنے مسح کئے ہوئے بادشاہ کی مدد کرتا ہے۔ وہ اپنے مُقدّس آسمان سے اُس کی سن کر اپنے دہنے ہاتھ کی قدرت سے اُسے چھٹکارا دے گا۔"},{"book":"زبور","chapter":"20","verse":"7","text":"بعض اپنے رتھوں پر، بعض اپنے گھوڑوں پر فخر کرتے ہیں، لیکن ہم رب اپنے خدا کے نام پر فخر کریں گے۔"},{"book":"زبور","chapter":"20","verse":"8","text":"ہمارے دشمن جھک کر گر جائیں گے، لیکن ہم اُٹھ کر مضبوطی سے کھڑے رہیں گے۔"},{"book":"زبور","chapter":"20","verse":"9","text":"اے رب، ہماری مدد فرما! بادشاہ ہماری سنے جب ہم مدد کے لئے پکاریں۔"}]}