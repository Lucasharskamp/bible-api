{"data":[{"book":"प्रेरितों के काम","chapter":"21","verse":"1","text":"जब हमने उनसे अलग होकर समुद्री यात्रा प्रारम्भ किया, तो सीधे मार्ग से कोस में आए, और दूसरे दिन रुदुस में, और वहाँ से पतरा में;"},{"book":"प्रेरितों के काम","chapter":"21","verse":"2","text":"और एक जहाज फीनीके को जाता हुआ मिला, और हमने उस पर चढ़कर, उसे खोल दिया।"},{"book":"प्रेरितों के काम","chapter":"21","verse":"3","text":"जब साइप्रस दिखाई दिया, तो हमने उसे बाएँ हाथ छोड़ा, और सीरिया को चलकर सोर में उतरे; क्योंकि वहाँ जहाज का बोझ उतारना था।"},{"book":"प्रेरितों के काम","chapter":"21","verse":"4","text":"और चेलों को पाकर हम वहाँ सात दिन तक रहे। उन्होंने आत्मा के सिखाए पौलुस से कहा कि यरूशलेम में पाँव न रखना।"},{"book":"प्रेरितों के काम","chapter":"21","verse":"5","text":"जब वे दिन पूरे हो गए, तो हम वहाँ से चल दिए; और सब स्त्रियों और बालकों समेत हमें नगर के बाहर तक पहुँचाया और हमने किनारे पर घुटने टेककर प्रार्थना की।"},{"book":"प्रेरितों के काम","chapter":"21","verse":"6","text":"तब एक दूसरे से विदा होकर, हम तो जहाज पर चढ़े, और वे अपने-अपने घर लौट गए।"},{"book":"प्रेरितों के काम","chapter":"21","verse":"7","text":"जब हम सोर से जलयात्रा पूरी करके पतुलिमयिस21:7 पतुलिमयिस: यह भूमध्य सागर के तट पर स्थित एक नगर था। में पहुँचे, और भाइयों को नमस्कार करके उनके साथ एक दिन रहे।"},{"book":"प्रेरितों के काम","chapter":"21","verse":"8","text":"दूसरे दिन हम वहाँ से चलकर कैसरिया में आए, और फिलिप्पुस सुसमाचार प्रचारक के घर में जो सातों में से एक था, जाकर उसके यहाँ रहे।"},{"book":"प्रेरितों के काम","chapter":"21","verse":"9","text":"उसकी चार कुँवारी पुत्रियाँ थीं; जो भविष्यद्वाणी करती थीं। (योए. 2:28)"},{"book":"प्रेरितों के काम","chapter":"21","verse":"10","text":"जब हम वहाँ बहुत दिन रह चुके, तो अगबुस नामक एक भविष्यद्वक्ता यहूदिया से आया।"},{"book":"प्रेरितों के काम","chapter":"21","verse":"11","text":"उसने हमारे पास आकर पौलुस का कमरबन्द लिया, और अपने हाथ पाँव बाँधकर कहा, “पवित्र आत्मा यह कहता है, कि जिस मनुष्य का यह कमरबन्द है, उसको यरूशलेम में यहूदी इसी रीति से बाँधेंगे, और अन्यजातियों के हाथ में सौंपेंगे।”"},{"book":"प्रेरितों के काम","chapter":"21","verse":"12","text":"जब हमने ये बातें सुनी, तो हम और वहाँ के लोगों ने उससे विनती की, कि यरूशलेम को न जाए।"},{"book":"प्रेरितों के काम","chapter":"21","verse":"13","text":"परन्तु पौलुस ने उत्तर दिया, “तुम क्या करते हो, कि रो-रोकर मेरा मन तोड़ते हो? मैं तो प्रभु यीशु के नाम के लिये यरूशलेम में न केवल बाँधे जाने ही के लिये वरन् मरने के लिये भी तैयार हूँ।”"},{"book":"प्रेरितों के काम","chapter":"21","verse":"14","text":"जब उसने न माना तो हम यह कहकर चुप हो गए, “प्रभु की इच्छा पूरी हो।”"},{"book":"प्रेरितों के काम","chapter":"21","verse":"15","text":"उन दिनों के बाद हमने तैयारी की और यरूशलेम को चल दिए।"},{"book":"प्रेरितों के काम","chapter":"21","verse":"16","text":"कैसरिया के भी कुछ चेले हमारे साथ हो लिए, और मनासोन नामक साइप्रस के एक पुराने चेले को साथ ले आए, कि हम उसके यहाँ टिकें।"},{"book":"प्रेरितों के काम","chapter":"21","verse":"17","text":"जब हम यरूशलेम में पहुँचे, तब भाइयों ने बड़े आनन्द के साथ हमारा स्वागत किया।"},{"book":"प्रेरितों के काम","chapter":"21","verse":"18","text":"दूसरे दिन पौलुस हमें लेकर याकूब के पास गया, जहाँ सब प्राचीन इकट्ठे थे।"},{"book":"प्रेरितों के काम","chapter":"21","verse":"19","text":"तब उसने उन्हें नमस्कार करके, जो-जो काम परमेश्वर ने उसकी सेवकाई के द्वारा अन्यजातियों में किए थे, एक-एक करके सब बताया।"},{"book":"प्रेरितों के काम","chapter":"21","verse":"20","text":"उन्होंने यह सुनकर परमेश्वर की महिमा की, फिर उससे कहा, “हे भाई, तू देखता है, कि यहूदियों में से कई हजार ने विश्वास किया है; और सब व्यवस्था के लिये धुन लगाए हैं।"},{"book":"प्रेरितों के काम","chapter":"21","verse":"21","text":"और उनको तेरे विषय में सिखाया गया है, कि तू अन्यजातियों में रहनेवाले यहूदियों को मूसा से फिर जाने को सिखाता है, और कहता है, कि न अपने बच्चों का खतना कराओ ओर न रीतियों पर चलो।"},{"book":"प्रेरितों के काम","chapter":"21","verse":"22","text":"तो फिर क्या किया जाए? लोग अवश्य सुनेंगे कि तू यहाँ आया है।"},{"book":"प्रेरितों के काम","chapter":"21","verse":"23","text":"इसलिए जो हम तुझ से कहते हैं, वह कर। हमारे यहाँ चार मनुष्य हैं, जिन्होंने मन्नत मानी है।"},{"book":"प्रेरितों के काम","chapter":"21","verse":"24","text":"उन्हें लेकर उसके साथ अपने आपको शुद्ध कर; और उनके लिये खर्चा दे, कि वे सिर मुँड़ाएँ। तब सब जान लेंगे, कि जो बातें उन्हें तेरे विषय में सिखाई गईं, उनकी कुछ जड़ नहीं है परन्तु तू आप भी व्यवस्था को मानकर उसके अनुसार चलता है। (गिन. 6:5, गिन. 6:13-18, गिन. 6:21)"},{"book":"प्रेरितों के काम","chapter":"21","verse":"25","text":"परन्तु उन अन्यजातियों के विषय में जिन्होंने विश्वास किया है, हमने यह निर्णय करके लिख भेजा है कि वे मूर्तियों के सामने बलि किए हुए माँस से, और लहू से, और गला घोंटे हुओं के माँस से, और व्यभिचार से, बचे रहें।”"},{"book":"प्रेरितों के काम","chapter":"21","verse":"26","text":"तब पौलुस उन मनुष्यों को लेकर, और दूसरे दिन उनके साथ शुद्ध होकर मन्दिर में गया, और वहाँ बता दिया, कि शुद्ध होने के दिन, अर्थात् उनमें से हर एक के लिये चढ़ावा चढ़ाए जाने तक के दिन कब पूरे होंगे। (गिन. 6:13-21)"},{"book":"प्रेरितों के काम","chapter":"21","verse":"27","text":"जब वे सात दिन पूरे होने पर थे, तो आसिया के यहूदियों ने पौलुस को मन्दिर में देखकर सब लोगों को भड़काया, और यह चिल्ला चिल्लाकर उसको पकड़ लिया,"},{"book":"प्रेरितों के काम","chapter":"21","verse":"28","text":"“हे इस्राएलियों, सहायता करो; यह वही मनुष्य है, जो लोगों के, और व्यवस्था के, और इस स्थान के विरोध में हर जगह सब लोगों को सिखाता है, यहाँ तक कि यूनानियों को भी मन्दिर में लाकर उसने इस पवित्रस्थान को अपवित्र किया है।”"},{"book":"प्रेरितों के काम","chapter":"21","verse":"29","text":"उन्होंने तो इससे पहले इफिसुस वासी त्रुफिमुस21:29 त्रुफिमुस: वह पौलुस के साथ उनके इफिसुस से आने के मार्ग में हो लिया था, प्रेरित 20:4। को उसके साथ नगर में देखा था, और समझते थे कि पौलुस उसे मन्दिर में ले आया है।"},{"book":"प्रेरितों के काम","chapter":"21","verse":"30","text":"तब सारे नगर में कोलाहल मच गया, और लोग दौड़कर इकट्ठे हुए, और पौलुस को पकड़कर मन्दिर के बाहर घसीट लाए, और तुरन्त द्वार बन्द किए गए।"},{"book":"प्रेरितों के काम","chapter":"21","verse":"31","text":"जब वे उसे मार डालना चाहते थे, तो सैन्य-दल के सरदार को सन्देश पहुँचा कि सारे यरूशलेम में कोलाहल मच रहा है।"},{"book":"प्रेरितों के काम","chapter":"21","verse":"32","text":"तब वह तुरन्त सिपाहियों और सूबेदारों को लेकर उनके पास नीचे दौड़ आया; और उन्होंने सैन्य-दल के सरदार को और सिपाहियों को देखकर पौलुस को मारना-पीटना रोक दिया।"},{"book":"प्रेरितों के काम","chapter":"21","verse":"33","text":"तब सैन्य-दल के सरदार ने पास आकर उसे पकड़ लिया; और दो जंजीरों से बाँधने की आज्ञा देकर पूछने लगा, “यह कौन है, और इसने क्या किया है?”"},{"book":"प्रेरितों के काम","chapter":"21","verse":"34","text":"परन्तु भीड़ में से कोई कुछ और कोई कुछ चिल्लाते रहे और जब हुल्लड़ के मारे ठीक सच्चाई न जान सका, तो उसे गढ़ में ले जाने की आज्ञा दी।"},{"book":"प्रेरितों के काम","chapter":"21","verse":"35","text":"जब वह सीढ़ी पर पहुँचा, तो ऐसा हुआ कि भीड़ के दबाव के मारे सिपाहियों को उसे उठाकर ले जाना पड़ा।"},{"book":"प्रेरितों के काम","chapter":"21","verse":"36","text":"क्योंकि लोगों की भीड़ यह चिल्लाती हुई उसके पीछे पड़ी, “उसका अन्त कर दो।”"},{"book":"प्रेरितों के काम","chapter":"21","verse":"37","text":"जब वे पौलुस को गढ़ में ले जाने पर थे, तो उसने सैन्य-दल के सरदार से कहा, “क्या मुझे आज्ञा है कि मैं तुझ से कुछ कहूँ?” उसने कहा, “क्या तू यूनानी जानता है?"},{"book":"प्रेरितों के काम","chapter":"21","verse":"38","text":"क्या तू वह मिस्री नहीं, जो इन दिनों से पहले बलवाई बनाकर चार हजार हथियार-बन्द लोगों को जंगल में ले गया?”"},{"book":"प्रेरितों के काम","chapter":"21","verse":"39","text":"पौलुस ने कहा, “मैं तो तरसुस का यहूदी मनुष्य हूँ! किलिकिया के प्रसिद्ध नगर का निवासी हूँ। और मैं तुझ से विनती करता हूँ, कि मुझे लोगों से बातें करने दे।”"},{"book":"प्रेरितों के काम","chapter":"21","verse":"40","text":"जब उसने आज्ञा दी, तो पौलुस ने सीढ़ी पर खड़े होकर लोगों को हाथ से संकेत किया। जब वे चुप हो गए, तो वह इब्रानी भाषा में बोलने लगा:"}]}