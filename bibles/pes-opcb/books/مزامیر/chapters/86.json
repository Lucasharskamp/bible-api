{"data":[{"book":"مزامیر","chapter":"86","verse":"1","text":"ای خداوند، دعای مرا بشنو و آن را اجابت فرما، زیرا ضعیف و درمانده‌ام."},{"book":"مزامیر","chapter":"86","verse":"2","text":"جان مرا حفظ کن و مرا نجات ده زیرا من خدمتگزار وفادار تو هستم و بر تو توکل دارم."},{"book":"مزامیر","chapter":"86","verse":"3","text":"خداوندا، بر من رحمت فرما، زیرا تمام روز به درگاه تو دعا می‌کنم."},{"book":"مزامیر","chapter":"86","verse":"4","text":"به من شادی بده، زیرا، ای خداوند، تنها تو را می‌پرستم."},{"book":"مزامیر","chapter":"86","verse":"5","text":"تو برای آنانی که تو را می‌خوانند نیکو و بخشنده و سرشار از محبتی."},{"book":"مزامیر","chapter":"86","verse":"6","text":"ای خداوند، دعای مرا اجابت فرما! به نالهٔ من توجه نما!"},{"book":"مزامیر","chapter":"86","verse":"7","text":"به هنگام سختی تو را خواهم خواند، زیرا دعای مرا مستجاب خواهی فرمود."},{"book":"مزامیر","chapter":"86","verse":"8","text":"خداوندا، خدایی دیگر مانند تو وجود ندارد. کارهای تو بی‌نظیر است."},{"book":"مزامیر","chapter":"86","verse":"9","text":"همهٔ قومهایی که آفریده‌ای خواهند آمد و تو را پرستش نموده، نام تو را خواهند ستود."},{"book":"مزامیر","chapter":"86","verse":"10","text":"زیرا تو بزرگ و قادر هستی و معجزه می‌نمایی؛ تنها تو خدا هستی!"},{"book":"مزامیر","chapter":"86","verse":"11","text":"خداوندا، راه خود را به من نشان ده تا وفادارانه در آن گام بردارم. مرا یاری ده تا بدون شک و دودلی تو را خدمت نمایم."},{"book":"مزامیر","chapter":"86","verse":"12","text":"با تمام وجودم تو را حمد و سپاس خواهم گفت و پیوسته عظمت نام تو را بیان خواهم نمود،"},{"book":"مزامیر","chapter":"86","verse":"13","text":"زیرا محبت تو در حق من بسیار عظیم است؛ تو مرا از خطر مرگ رهانیده‌ای!"},{"book":"مزامیر","chapter":"86","verse":"14","text":"خدایا، مردم متکبر بر ضد من برخاسته‌اند و گروهی ظالم و ستمگر در فکر کشتن منند. آنها به تو توجهی ندارند."},{"book":"مزامیر","chapter":"86","verse":"15","text":"اما تو، خداوندا، خدایی رحیم و فیاض و دیرخشم و سرشار از محبت و وفا هستی."},{"book":"مزامیر","chapter":"86","verse":"16","text":"روی خود را به سوی من برگردان و بر من رحمت فرما. بندهٔ خود را توانا ساز و او را نجات ده."},{"book":"مزامیر","chapter":"86","verse":"17","text":"لطف و مهربانی خود را به من نشان ده، مرا یاری کن و دلداری ده، تا آنانی که از من نفرت دارند این را ببینند و شرمنده شوند."}]}