{"data":[{"book":"Lewi Sɛrɛxɛdubɛ","chapter":"1","verse":"1","text":"Alatala naxa Annabi Munsa xili a xa hɔrɔmɔlingira kui, a a masen a bɛ,"},{"book":"Lewi Sɛrɛxɛdubɛ","chapter":"1","verse":"2","text":"«A fala Isirayilakae bɛ, naxan na wa sɛrɛxɛ bafe n tan Alatala bɛ, a xa xuruse lanma xa na mu a ra xuruse xungbe ba."},{"book":"Lewi Sɛrɛxɛdubɛ","chapter":"1","verse":"3","text":"Xa a wama xuruse xungbe nan bafe sɛrɛxɛ gan daaxi ra, fo a xa findi tuura ra lanyuru mu na naxan ma. A xa fa na ra n tan Alatala xa hɔrɔmɔlingira sode dɛ ra, alako n xa a tongo."},{"book":"Lewi Sɛrɛxɛdubɛ","chapter":"1","verse":"4","text":"Sɛrɛxɛba xa a bɛlɛxɛ sa xuruse xun tagi, alako n tan Alatala xa na sɛrɛxɛ tongo, a xa findi a xunsare ra a xa yunubi xa fe ra."},{"book":"Lewi Sɛrɛxɛdubɛ","chapter":"1","verse":"5","text":"Na tuura xa faxa n tan Alatala ya i. Haruna xa di sɛrɛxɛdubɛe xa fa na tuura wuli ra, e xa a kasan sɛrɛxɛbade sɛɛtie ma, sɛrɛxɛbade naxan na n ma hɔrɔmɔlingira sode dɛ ra."},{"book":"Lewi Sɛrɛxɛdubɛ","chapter":"1","verse":"6","text":"E xa tuura bura, e fa a isɛgɛ."},{"book":"Lewi Sɛrɛxɛdubɛ","chapter":"1","verse":"7","text":"Haruna xa di sɛrɛxɛdubɛe xa yege radɔxɔ, e tɛ radɛxɛ."},{"book":"Lewi Sɛrɛxɛdubɛ","chapter":"1","verse":"8","text":"E man xa sɛrɛxɛ sube, a xunyi, nun a ture sa tɛ i sɛrɛxɛbade."},{"book":"Lewi Sɛrɛxɛdubɛ","chapter":"1","verse":"9","text":"A furingɛ nun a sanyie xa raxa. Sɛrɛxɛdubɛ xa na birin gan sɛrɛxɛbade. Sɛrɛxɛ gan daaxi na a ra naxan xiri rafan n tan Alatala ma.»"},{"book":"Lewi Sɛrɛxɛdubɛ","chapter":"1","verse":"10","text":"«Xa mixi wama sɛrɛxɛ gan daaxi bafe xuruse lanma ra, a xa findi yɛxɛɛ kontonyi ra, xa na mu a ra sikɔtɛ, lanyuru mu na naxan ma."},{"book":"Lewi Sɛrɛxɛdubɛ","chapter":"1","verse":"11","text":"Sɛrɛxɛba xa na kɔn naxaba sɛrɛxɛbade kɔɔla mabiri n tan Alatala ya i. Haruna xa di sɛrɛxɛdubɛe xa a wuli tongo, e xa a kasan sɛrɛxɛbade sɛɛtie ma."},{"book":"Lewi Sɛrɛxɛdubɛ","chapter":"1","verse":"12","text":"E na gɛ sube ixabade, sɛrɛxɛdubɛ xa a sube, a xunyi, nun a ture sa tɛ sɛrɛxɛbade fari."},{"book":"Lewi Sɛrɛxɛdubɛ","chapter":"1","verse":"13","text":"Sɛrɛxɛba xa sɛrɛxɛ furingɛ nun a sanyie raxa. Sɛrɛxɛdubɛ xa na birin gan sɛrɛxɛbade. Sɛrɛxɛ gan daaxi na a ra naxan xiri rafan n tan Alatala ma.»"},{"book":"Lewi Sɛrɛxɛdubɛ","chapter":"1","verse":"14","text":"«Xa a wama xɔni bafe sɛrɛxɛ gan daaxi ra n tan Alatala bɛ, fo a xa findi kolokonde nan na, xa na mu a ra ganbɛ yɔrɛ ra."},{"book":"Lewi Sɛrɛxɛdubɛ","chapter":"1","verse":"15","text":"Sɛrɛxɛdubɛ xa fa a ra sɛrɛxɛbade, a a xunyi bolon a dɛ i, a a sa tɛ, a a gan. A wuli xa ifili sɛrɛxɛbade sɛɛtie ma."},{"book":"Lewi Sɛrɛxɛdubɛ","chapter":"1","verse":"16","text":"A xa a gɛmɛ bɔɔtɔ ba, a a wɔlɛ tɛ i xube xun, sɛrɛxɛbade sogetede mabiri ra."},{"book":"Lewi Sɛrɛxɛdubɛ","chapter":"1","verse":"17","text":"Sɛrɛxɛdubɛ xa a suxu a gabutenyie ma, a a ibɔɔ. A xa a gan, a findi sɛrɛxɛ gan daaxi ra, naxan xiri rafan n tan Alatala ma.»"}]}