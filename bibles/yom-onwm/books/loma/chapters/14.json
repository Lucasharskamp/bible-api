{"data":[{"book":"Loma","chapter":"14","verse":"1","text":"Luyakulanga woso mutu wulebakana mu minu ; bika sia mu diambu di findana yandi ziphaka mu diambu di mayindu mandi."},{"book":"Loma","chapter":"14","verse":"2","text":"Wunkaka weti wilukila ti wulenda dia bima bioso vayi wunkaka widi, wulebakana, wundianga kaka bidia binkunungu14.2 Biti binkunungu banga zikhovi.."},{"book":"Loma","chapter":"14","verse":"3","text":"Buna mutu wowo wundianga bima bioso kabika lenza mutu wowo wukakadianga ko bima bioso. Woso wukakadianga ko bima bioso kabika sambisa mutu wowo weta dia bima bioso bila Nzambi wuntambula."},{"book":"Loma","chapter":"14","verse":"4","text":"Ngeyo widi nani, ngeyo wunsambisanga kisadi ki ngana e ? Enati telimini voti buidi, Pfumuꞌandi kaka matedi. Vayi wela telama bila Pfumu beki lulendo mu kuntelimisa."},{"book":"Loma","chapter":"14","verse":"5","text":"Wunkaka wulenda mona ti vadi lumbu kiviokidi kinkaka. Kuidi wunkaka bilumbu bioso bidedikini. Bulutidi mboti kadika mutu kazenga boso buididi mayindu mandi."},{"book":"Loma","chapter":"14","verse":"6","text":"Woso mutu weti mona ti bilumbu bidi biviakana, weti bu vanga mu diambu di Pfumu. Ayi mutu wowo weti dianga bima bioso buna weti divanga mu diambu di Pfumu bila weti vutula matondo kuidi Nzambi. Mutu wowo kakadianga ko bima bioso kakadianga ko mu diambu di Pfumu bila mamvandi weti vutula matondo kuidi Nzambi."},{"book":"Loma","chapter":"14","verse":"7","text":"Bila kuisi ko mutu mu beto weti zinga mu diambu di niandi veka ayi kuisi ko mutu weti fua mu diambu di niandi veka."},{"book":"Loma","chapter":"14","verse":"8","text":"Enati tunzinga buna tunzinga mu diambu di Pfumu ; voti enati tufuidi buna tufuidi mu diambu di Pfumu. Diawu tuzinga voti tufua, Pfumu niandi kaka wutuvuidi."},{"book":"Loma","chapter":"14","verse":"9","text":"Bila mu diambu diodi Klisto wufua ayi wulembo zingi diaka mu diambu kaba Pfumu yi batu badi moyo ayi yi batu bafua."},{"book":"Loma","chapter":"14","verse":"10","text":"Vayi ngeyo bila mbi wulembo sambisila khombꞌaku e ? Voti bila mbi wulembo lenzila khombꞌaku e ? Bila beto boso tuela samba va tilibinadu ki Nzambi."},{"book":"Loma","chapter":"14","verse":"11","text":"Bila disonama ti :"},{"book":"Loma","chapter":"14","verse":"12","text":"Diawu kadika mutu buna tuidi wela samba va meso ma Nzambi mu diambu di mambu mandi veka."},{"book":"Loma","chapter":"14","verse":"13","text":"Tubika buela kukisambisanga beto na beto vayi tunuana mu baka lukanu lu kambu tula diambu ku ntuala khombꞌaku diodi kalenda buminina thutu voti diodi kalenda buila."},{"book":"Loma","chapter":"14","verse":"14","text":"Kuidi minu, nzebi ayi ndinwilukila ti mu Pfumu Yesu muisi ko kima kisumuka mu kiawu veka. Vayi enati mutu mueni kima kisumuka buna kuidi niandi kima beni kidi kisumuka."},{"book":"Loma","chapter":"14","verse":"15","text":"Bila, enati wulembo monisa khombꞌaku kiadi mu diambu di bidia, buna wukadi buela diatila mu luzolo. Diawu kadi zimbisa, mu diambu di bidia, mutu wowo Klisto kafuila."},{"book":"Loma","chapter":"14","verse":"16","text":"Kadi tala ti mamboti madi mu beno mabika tubudulu."},{"book":"Loma","chapter":"14","verse":"17","text":"Bila kipfumu ki Nzambi kisi ko mu dia ayi mu nua vayi mu diambu di busonga, ndembama ayi khini mu Pheve yinlongo."},{"book":"Loma","chapter":"14","verse":"18","text":"Bila mutu wowo wunsadilanga Klisto mu mambu momo, weti monisa Nzambi khini ayi batu bafueti kunkikinina."},{"book":"Loma","chapter":"14","verse":"19","text":"Diawu tutomba mambu mannatanga ndembama ayi momo meti kutukindisa."},{"book":"Loma","chapter":"14","verse":"20","text":"Bika vonda kisalu ki Nzambi mu diambu di bidia. Bukiedika bima bioso bidi bivedila ; vayi mbimbi kuidi mutu mu dia bidiabiobi bieti buisa mutu mu masumu."},{"book":"Loma","chapter":"14","verse":"21","text":"Diambu dilutidi mboti, diawu diadi : mboti kuandi mu kambu dia, mu kambu nua voti mu kambu vanga mambu moso momo malenda buisa khombꞌaku."},{"book":"Loma","chapter":"14","verse":"22","text":"Ngeyo widi minu, keba kiawu ngeyo veka va meso ma Nzambi. Khini kuidi mutu wunkambu ku kisambisanga mu mambu kakikinini."},{"book":"Loma","chapter":"14","verse":"23","text":"Vayi woso mutu wummematanga mu diambu di bidia bi keti dia buna wukibedisidi bila kasi bu vangila ko ku tsi minu. Muaki mambu moso meti vangimina mu kambu ku minu madi masumu."}]}