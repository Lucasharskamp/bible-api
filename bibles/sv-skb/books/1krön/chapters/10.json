{"data":[{"book":"1 Krön","chapter":"10","verse":"1","text":"Filistéerna stred mot Israel, och Israels män flydde för dem och föll slagna på berget Gilboa."},{"book":"1 Krön","chapter":"10","verse":"2","text":"Filistéerna ansatte Saul och hans söner hårt, och de dödade Sauls söner Jonatan, Abinadab och Malki-Shua."},{"book":"1 Krön","chapter":"10","verse":"3","text":"När striden hårdnade runt Saul och bågskyttarna fann honom, blev han svårt sårad av skyttarna."},{"book":"1 Krön","chapter":"10","verse":"4","text":"Han [Saul] sade till sin väpnare: ”Dra ditt svärd och genomborra mig, så att inte de oomskurna kommer och skymfar mig.”"},{"book":"1 Krön","chapter":"10","verse":"5","text":"När väpnaren såg att Saul var död, kastade också han sig över sitt svärd och dog."},{"book":"1 Krön","chapter":"10","verse":"6","text":"Så dog Saul och hans tre söner. Alla som tillhörde hans hus dog på samma gång."},{"book":"1 Krön","chapter":"10","verse":"7","text":"När alla israeliterna i dalen såg att deras här hade flytt och att Saul och hans söner var döda, övergav de sina städer och flydde. Sedan kom filistéerna och bosatte sig i dem."},{"book":"1 Krön","chapter":"10","verse":"8","text":"Dagen därpå kom filistéerna för att plundra de slagna, och fann då Saul och hans söner där de låg fallna på berget Gilboa."},{"book":"1 Krön","chapter":"10","verse":"9","text":"De plundrade honom och tog med sig hans huvud och hans vapen och sände omkring dem i filisteernas land och berättade den goda nyheten för sina avgudar och för folket."},{"book":"1 Krön","chapter":"10","verse":"10","text":"De lade hans vapen i sitt gudahus och hängde upp hans skalle i Dagons tempel."},{"book":"1 Krön","chapter":"10","verse":"11","text":"När invånarna i Jabesh i Gilead [20 km övers om Bet Shean] hörde om allt som filistéerna hade gjort med Saul,"},{"book":"1 Krön","chapter":"10","verse":"12","text":"bröt alla vapenföra män upp och tog Sauls och hans söners döda kroppar och förde dem till Jabesh. De begravde deras ben under terebinten i Jabesh och fastade sedan i sju dagar."},{"book":"1 Krön","chapter":"10","verse":"13","text":"Sådan blev Sauls död, därför att han hade varit trolös mot Herren. Han hade inte hållit Herrens ord, och dessutom rådfrågat en andebesvärjerska [1 Sam 28] för att få svar."},{"book":"1 Krön","chapter":"10","verse":"14","text":"Han hade inte sökt svar hos Herren. Därför dödade Herren honom och flyttade över kungadömet till David, Ishais son."}]}