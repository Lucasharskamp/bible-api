{"data":[{"book":"2 Wakorintu","chapter":"2","verse":"1","text":"Su nfiriti kuwera hapeni nuwatyangili kayi kuwatenda muhinginiki."},{"book":"2 Wakorintu","chapter":"2","verse":"2","text":"Handa panuwahinginiziya mwenga, gaa hakanemeziyi? Ndo wala walii yanuwahinginiziyiti!"},{"book":"2 Wakorintu","chapter":"2","verse":"3","text":"Toziya nuwalembiriti luhamba alu su paniza nfira ndiri kuhinginiziwa na walii yawafira kunemelera. Nakaka nuvimana neni panemelera, viraa vilii na mwenga hamnemeleri."},{"book":"2 Wakorintu","chapter":"2","verse":"4","text":"Nuwalembiriti mwenga kwa ufiru mkulu uganu pantutuwala nentu na masozi ganawa, nfiriti ndiri kuwahinginiziya mwenga, kumbiti kwa kuwalanguziyani kuwera nuwafira nentu mwenga mwawoseri."},{"book":"2 Wakorintu","chapter":"2","verse":"5","text":"Vinu, handa muntu yoseri pakamwinginiziyiti yumonga, kahinginiziya ndiri neni gweka yangu, kumbiti kawahinginiziya mwawoseri mwenga na nfira ndiri neni hweri mkalipa nentu."},{"book":"2 Wakorintu","chapter":"2","verse":"6","text":"Azabu yakapatiti kala kulawa kwa wavuwa wenu imtosha."},{"book":"2 Wakorintu","chapter":"2","verse":"7","text":"Vinu, mwenga mfiruwa kulekiziya muntu ayu vidoda vyakatenda na kumpanana moyu, su nakahinginika nentu."},{"book":"2 Wakorintu","chapter":"2","verse":"8","text":"Su nuwaluwani mwenga, mumlanguziyi yomberi kayi kuwera mwenga mmufira nakamu."},{"book":"2 Wakorintu","chapter":"2","verse":"9","text":"Nembiti luhamba lulii toziya nfiriti kuvimana kuwera mwakala kujimila kila shitwatila."},{"book":"2 Wakorintu","chapter":"2","verse":"10","text":"Pamumlekiziya muntu vidoda vyakuwi, naneni viraa numulekiziya muntu vidoda vyakuwi. Toziya pahwera na shintu sha kulekiziya muntu vidoda vyakuwi, numulekiziya kulongolu kwa Kristu toziya ya mwenga,"},{"book":"2 Wakorintu","chapter":"2","verse":"11","text":"su Shetani nakatuzyanga. Toziya tuyimana mipangu yakuwi."},{"book":"2 Wakorintu","chapter":"2","verse":"12","text":"Su vinu pansokiti lushi lwa Trowa kushibwera Shisoweru Shiwagira sha Kristu, moniti Mtuwa kavuguliti mlyangu gwa kutenda lihengu lyakuwi."},{"book":"2 Wakorintu","chapter":"2","verse":"13","text":"Kumbiti moyu guntamiti nentu, toziya numwona ndiri mlongu muyetu Titu. Su nuwagambira woseri palii neni mbuka na ng'enditi Makedoniya."},{"book":"2 Wakorintu","chapter":"2","verse":"14","text":"Kumbiti, mayagashii kwa Mlungu, kwa yakatulongoziya mashaka goseri mumwanja gwa ukanga wa Kristu. Yomberi katutenda twenezi unakaka wa Kristu, gambira ununkira uherepa kila pahala."},{"book":"2 Wakorintu","chapter":"2","verse":"15","text":"Toziya twenga tulifana na ununkira uherepa wa Kristu yakamlavilira Mlungu, ununkira uherepa yauwafikira wantu woseri yawalopoziwitwi na wantu woseri yawagamira."},{"book":"2 Wakorintu","chapter":"2","verse":"16","text":"Kwa wantu walii yawagamira, twenga twaununkira waujega kuhowa, kumbiti kwa walii yawalopoziwa, twenga twaununkira waujega ukomu. Hashi, gaa yakaweza kutenda lihengu lya ntambu ayi?"},{"book":"2 Wakorintu","chapter":"2","verse":"17","text":"Twenga tulifana ndiri gambira wantu walii yawawuza ujumbi wa Mlungu kwa mota yawu, kumbiti twenga twankubwera kwa uherepa wa moyu kulongolu kwa Mlungu, gambira wantu yawatumitwi na Mlungu, patulikolerana pamuhera na Kristu."}]}