{"data":[{"book":"Isaayyaas","chapter":"7","verse":"1","text":"Bara Aahaaz ilmi Yootaam, ilmi Uziyaan Mootii Yihuudaa turetti, Reziin mootichi Sooriyaatii fi Pheqaan ilmi Remaaliyaa mootichi Israaʼel Yerusaalemiin loluuf itti duulan; garuu ishee moʼachuu hin dandeenye."},{"book":"Isaayyaas","chapter":"7","verse":"2","text":"Yeroo kanattis, “Sooriyaan Efreem wajjin tokkummaa uummatteerti” jedhanii mana Daawititti himan; kanaafuu garaan Aahaaziitii fi garaan saba isaa akkuma mukni bosonaa bubbeedhaan raafamu sana raafame."},{"book":"Isaayyaas","chapter":"7","verse":"3","text":"Kana irratti Waaqayyo Isaayyaasiin akkana jedhe; “Atii fi ilmi kee Sheʼar-Yaashuub dhuma jalʼisii Haroo Ol aanuu kan karaa Lafa qotiisaa namicha wayyaa miicuutti geessu sana biratti Aahaazin simachuuf gad baʼaa."},{"book":"Isaayyaas","chapter":"7","verse":"4","text":"Akkana jedhiin; ‘Of eeggadhu; calʼisi; hin sodaatin. Ati sababii gufuuwwan muka ibiddaa kanneen seeqaa jiran lamaan kanneeniitiif jechuunis sababii aarii Reziin kan Sooriyaatii fi aarii ilma Remaaliyaa hamaa sanaatiif jettee abdii hin kutatin."},{"book":"Isaayyaas","chapter":"7","verse":"5","text":"Sooriyaan, Efreemii fi ilmi Remaaliyaa akkana jedhanii badiisa keetiif mariʼataniiru;"},{"book":"Isaayyaas","chapter":"7","verse":"6","text":"“Kottaa Yihuudaatti duullaa; kottaa ishee kukkunnee gargar qooddannaa; ilma Xaabiʼeelis ishee irratti moosifannaa.”"},{"book":"Isaayyaas","chapter":"7","verse":"7","text":"Taʼus Waaqayyo Gooftaan akkana jedha:"},{"book":"Isaayyaas","chapter":"7","verse":"8","text":"mataan Sooriyaa Damaasqoodhaatii;"},{"book":"Isaayyaas","chapter":"7","verse":"9","text":"Mataan Efreem Samaariyaa dha;"},{"book":"Isaayyaas","chapter":"7","verse":"10","text":"Waaqayyo amma illee akkana jedhee Aahaazitti dubbate;"},{"book":"Isaayyaas","chapter":"7","verse":"11","text":"“Qilee akka malee gad fagoo keessatti yookaan samii akka malee ol fagoo keessatti, Waaqayyoon Waaqa kee mallattoo gaafadhu.”"},{"book":"Isaayyaas","chapter":"7","verse":"12","text":"Aahaaz garuu, “Ani hin gaafadhu; Waaqayyonis hin qoru” jedhe."},{"book":"Isaayyaas","chapter":"7","verse":"13","text":"Isaayyaasis akkana jedhe; “Yaa mana Daawit mee dhagaʼaa! Isin obsa namaa qoruun isin hanqatee obsa Waaqa koo qortuu?"},{"book":"Isaayyaas","chapter":"7","verse":"14","text":"Kanaafuu Gooftaan mataan isaa mallattoo isiniif kenna: Kunoo durbi tokko ni ulfoofti; ilma ni deessi; Amaanuʼel jettees isa moggaafti."},{"book":"Isaayyaas","chapter":"7","verse":"15","text":"Inni yeroo waan hamaa lagatee waan gaarii filachuu beekutti itittuu fi damma nyaata."},{"book":"Isaayyaas","chapter":"7","verse":"16","text":"Garuu utuu mucaan sun waan hamaa lagatee waan gaarii filachuu hin beekin dura biyyi mootota lamaan ati sodaatte sanaa ni ona."},{"book":"Isaayyaas","chapter":"7","verse":"17","text":"Waaqayyo erga Efreem Yihuudaa irraa citee jalqabee bara takkumaa taʼee hin beekin tokko sitti, saba keettii fi mana Abbaa keetiitti ni fida; jechuunis mootii Asoor ni fida.”"},{"book":"Isaayyaas","chapter":"7","verse":"18","text":"Bara sana keessa Waaqayyo tisiisota burqaa laga Gibxi keessa jiranii fi kanniisota biyya Asoor siiqsee waama."},{"book":"Isaayyaas","chapter":"7","verse":"19","text":"Hundi isaanii dhufanii dhooqa lafaa keessa, holqa kattaa keessa, daggala qoraattiitii fi boolla bishaanii hunda keessa qubatu."},{"book":"Isaayyaas","chapter":"7","verse":"20","text":"Bara sana keessa Gooftaan haaduu laga gamaa kireeffateen jechuunis mootiin Asoor rifeensa mataa keessanii rifeensa miilla keessaniitii fi areeda keessan ni haada."},{"book":"Isaayyaas","chapter":"7","verse":"21","text":"Bara sana keessa namni tokko goromsa tokkoo fi hoolaa lama qabaata."},{"book":"Isaayyaas","chapter":"7","verse":"22","text":"Sababii baayʼina aannan isaan kennaniif, inni itittuu sooratu qabaata. Namni biyya sanatti hafu hundinuu itittuu fi damma nyaata."},{"book":"Isaayyaas","chapter":"7","verse":"23","text":"Bara sana keessa, lafa mukkeen wayinii kumni tokko kanneen meetii saqilii kuma baasan jiran hunda irra sokorruu fi qoraattii qofatu jiraata."},{"book":"Isaayyaas","chapter":"7","verse":"24","text":"Sababii lafti sun sokorruu fi qoraattiin guutameef, namoonni iddaa fi xiyya qabatan iyyuu achi dhaqu."},{"book":"Isaayyaas","chapter":"7","verse":"25","text":"Ati sababii sokorruu fi qoraattii sodaattuuf siʼachi gara gaarran kanaan dura gasoon soqamaa turan sanaa hin dhaqxu; isaan lafa loon itti bobbaʼanii fi lafa hoolonni keessa burraaqan taʼu."}]}