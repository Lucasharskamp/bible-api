{"data":[{"book":"Jan","chapter":"11","verse":"1","text":"Byl pak nemocen člověk nějaký jménem Lazar z Betany, totiž z městečka Marie a Marty, sestry její."},{"book":"Jan","chapter":"11","verse":"2","text":"(A to byla ta Maria, kteráž pomazala Pána mastí a vytřela nohy jeho vlasy svými, jejížto bratr Lazar byl nemocen.)"},{"book":"Jan","chapter":"11","verse":"3","text":"Tedy poslaly k němu sestry jeho, řkouce: Pane, aj, ten, kteréhož miluješ, nemocen jest."},{"book":"Jan","chapter":"11","verse":"4","text":"A uslyšav to Ježíš, řekl: Nemoc ta neníť k smrti, ale pro slávu Boží, aby oslaven byl Syn Boží skrze ni."},{"book":"Jan","chapter":"11","verse":"5","text":"Miloval pak Ježíš Martu i sestru její i Lazara."},{"book":"Jan","chapter":"11","verse":"6","text":"A jakž uslyšel, že by nemocen byl, i pozůstal za dva dni na tom místě, kdež byl."},{"book":"Jan","chapter":"11","verse":"7","text":"Potom pak dí učedlníkům: Pojďme zase do Judstva."},{"book":"Jan","chapter":"11","verse":"8","text":"Řekli jemu učedlníci: Mistře, nyní hledali tě Židé kamenovati, a ty zase tam chceš jíti?"},{"book":"Jan","chapter":"11","verse":"9","text":"Odpověděl Ježíš: Však dvanácte hodin za den jest. Chodí-li kdo ve dne, neurazí se; nebo světlo tohoto světa vidí."},{"book":"Jan","chapter":"11","verse":"10","text":"Pakliť by kdo chodil v noci, urazíť se; nebo světla není v něm."},{"book":"Jan","chapter":"11","verse":"11","text":"To pověděl, a potom dí jim: Lazar, přítel náš, spí, ale jduť, abych jej ze sna probudil."},{"book":"Jan","chapter":"11","verse":"12","text":"I řekli učedlníci jeho: Pane, spí-liť, zdráv bude."},{"book":"Jan","chapter":"11","verse":"13","text":"Ale Ježíš řekl o smrti jeho, oni pak domnívali se, že by o spání sna mluvil."},{"book":"Jan","chapter":"11","verse":"14","text":"Tedy řekl jim Ježíš zjevně: Lazar umřel."},{"book":"Jan","chapter":"11","verse":"15","text":"A raduji se pro vás, že jsem tam nebyl, abyste věřili. Ale pojďme k němu."},{"book":"Jan","chapter":"11","verse":"16","text":"I řekl Tomáš, kterýž slove Didymus, spoluučedlníkům: Pojďme i my, abychom zemřeli s ním."},{"book":"Jan","chapter":"11","verse":"17","text":"Tedy přišel Ježíš, i nalezl ho již čtyři dni v hrobě pochovaného."},{"book":"Jan","chapter":"11","verse":"18","text":"Byla pak Betany blízko od Jeruzaléma, okolo honů patnácte."},{"book":"Jan","chapter":"11","verse":"19","text":"Mnozí pak z Židů byli přišli k Martě a Mariji, aby je těšili pro smrt bratra jejich."},{"book":"Jan","chapter":"11","verse":"20","text":"Tedy Marta, jakž uslyšela, že Ježíš jde, vyšla proti němu, ale Maria doma seděla."},{"book":"Jan","chapter":"11","verse":"21","text":"I řekla Marta k Ježíšovi: Pane, kdybys ty byl zde, bratr můj byl by neumřel."},{"book":"Jan","chapter":"11","verse":"22","text":"Ale i nyníť vím, že cožkoli požádal bys od Boha, dá tobě Bůh."},{"book":"Jan","chapter":"11","verse":"23","text":"Dí jí Ježíš: Vstaneť bratr tvůj."},{"book":"Jan","chapter":"11","verse":"24","text":"Řekla jemu Marta: Vím, že vstane při vzkříšení v den nejposlednější."},{"book":"Jan","chapter":"11","verse":"25","text":"Řekl jí Ježíš: Já jsem vzkříšení i život. Kdo věří ve mne, byť pak i umřel, živ bude."},{"book":"Jan","chapter":"11","verse":"26","text":"A každý, kdož jest živ, a věří ve mne, neumřeť na věky. Věříš-li tomu?"},{"book":"Jan","chapter":"11","verse":"27","text":"Řekla jemu: Ovšem, Pane, já jsem uvěřila, že jsi ty Kristus, Syn Boží, kterýž měl přijíti na svět."},{"book":"Jan","chapter":"11","verse":"28","text":"A když to pověděla, odešla a zavolala tajně Marie, sestry své, řkuci: Mistr zde jest, a volá tebe."},{"book":"Jan","chapter":"11","verse":"29","text":"Ona jakž to uslyšela, vstala rychle, a šla k němu."},{"book":"Jan","chapter":"11","verse":"30","text":"(Ještě pak byl Ježíš nepřišel do městečka, ale byl na tom místě, kdež vyšla byla proti němu Marta.)"},{"book":"Jan","chapter":"11","verse":"31","text":"Tedy Židé, kteříž s ní byli v domě a těšili ji, viděvše Mariji, že jest rychle vstala a vyšla, šli za ní, řkouce: Jde k hrobu, aby tam plakala."},{"book":"Jan","chapter":"11","verse":"32","text":"Ale Maria, když tam přišla, kdež byl Ježíš, uzřevši jej, padla k nohám jeho, a řekla jemu: Pane, bys ty byl zde, bratr můj byl by neumřel."},{"book":"Jan","chapter":"11","verse":"33","text":"Ježíš pak jakž uzřel, ana pláče, i Židy, kteříž byli s ní přišli, ani plačí, zastonal duchem, a zkormoutil se."},{"book":"Jan","chapter":"11","verse":"34","text":"A řekl: Kdež jste jej položili? Řkou jemu: Pane, pojď a pohleď."},{"book":"Jan","chapter":"11","verse":"35","text":"I zaplakal Ježíš."},{"book":"Jan","chapter":"11","verse":"36","text":"Tedy řekli Židé: Aj, kterak ho miloval!"},{"book":"Jan","chapter":"11","verse":"37","text":"Někteří pak z nich řekli: Nemohl-liž jest tento, kterýž otevřel oči slepého, učiniti i toho, aby tento neumřel?"},{"book":"Jan","chapter":"11","verse":"38","text":"Ježíš pak opět zastonav sám v sobě, přišel k hrobu. Byla pak jeskyně, a kámen byl svrchu položen na ni."},{"book":"Jan","chapter":"11","verse":"39","text":"I dí Ježíš: Zdvihněte kámen. Řekla jemu Marta, sestra toho mrtvého: Pane, jižť smrdí; nebo čtyři dni v hrobě jest."},{"book":"Jan","chapter":"11","verse":"40","text":"Dí jí Ježíš: Všakť jsem řekl, že budeš-li věřiti, uzříš slávu Boží."},{"book":"Jan","chapter":"11","verse":"41","text":"Tedy zdvihli kámen, kdež byl mrtvý pochován. Ježíš pak pozdvihl vzhůru očí a řekl: Otče, děkuji tobě, že jsi mne slyšel."},{"book":"Jan","chapter":"11","verse":"42","text":"Já zajisté vím, že ty mne vždycky slyšíš, ale pro zástup, kterýž okolo stojí, řekl jsem, aby věřili, že jsi ty mne poslal."},{"book":"Jan","chapter":"11","verse":"43","text":"A to pověděv, zavolal hlasem velikým: Lazaře, pojď ven!"},{"book":"Jan","chapter":"11","verse":"44","text":"I vyšel, kterýž byl umřel, maje svázané ruce i nohy rouchami, a tvář jeho šatem byla obvinuta. Řekl jim Ježíš: Rozvěžtež jej, a nechte, ať odejde."},{"book":"Jan","chapter":"11","verse":"45","text":"Tedy mnozí z Židů, kteříž byli přišli k Mariji, viděvše, co jest učinil Ježíš, uvěřili v něho."},{"book":"Jan","chapter":"11","verse":"46","text":"Někteří pak z nich odešli k farizeům a pověděli jim, co jest učinil Ježíš."},{"book":"Jan","chapter":"11","verse":"47","text":"I sešli se přední kněží a farizeové v radu, a pravili: Co činíme? Tento člověk divy mnohé činí."},{"book":"Jan","chapter":"11","verse":"48","text":"Necháme-li ho tak, všickni uvěří v něho, i přijdou Římané, a odejmou místo naše i lid."},{"book":"Jan","chapter":"11","verse":"49","text":"Jeden pak z nich, jménem Kaifáš, nejvyšším knězem jsa toho léta, řekl jim: Vy nic nevíte,"},{"book":"Jan","chapter":"11","verse":"50","text":"Aniž co o tom přemyšlujete, že jest užitečné nám, aby jeden člověk umřel za lid, a ne, aby všecken tento národ zahynul."},{"book":"Jan","chapter":"11","verse":"51","text":"Toho pak neřekl sám od sebe, ale nejvyšším knězem byv léta toho, prorokoval, že jest měl Ježíš umříti za tento národ,"},{"book":"Jan","chapter":"11","verse":"52","text":"A netoliko za tento národ, ale také, aby syny Boží rozptýlené shromáždil v jedno."},{"book":"Jan","chapter":"11","verse":"53","text":"Protož od toho dne spolu se o to radili, aby jej zabili."},{"book":"Jan","chapter":"11","verse":"54","text":"Ježíš pak již nechodil zjevně mezi Židy, ale odšel odtud do krajiny, kteráž byla blízko pouště, do města, jenž slove Efraim, a tu bydlil s učedlníky svými."},{"book":"Jan","chapter":"11","verse":"55","text":"Byla pak blízko velikanoc Židovská. I šli mnozí do Jeruzaléma z krajiny té před velikonocí, aby se očistili."},{"book":"Jan","chapter":"11","verse":"56","text":"I hledali Ježíše, a rozmlouvali vespolek, v chrámě stojíce: Co se vám zdá, že nepřišel k svátku?"},{"book":"Jan","chapter":"11","verse":"57","text":"Vydali pak byli přední kněží a farizeové mandát, jestliže by kdo zvěděl, kde by byl, aby pověděl, aby jej jali."}]}