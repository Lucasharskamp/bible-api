{"data":[{"book":"Amosi","chapter":"7","verse":"1","text":"Bino Mukama Katonda bye yandaga. Yali ateekateeka ebibinja by’enzige okusaanyaawo ebirime ebyalimwanga, nga baakakungula olukungula olusooka ssinziggu, kabaka kw’afuna omusolo."},{"book":"Amosi","chapter":"7","verse":"2","text":"Enzige bwe zaalya buli kantu akaali mu nnimiro akalamu, ne nkaaba nti, “Mukama Katonda, sonyiwa abantu bo nkwegayiridde. Yakobo aliwona atya? Nga mutono nnyo.”"},{"book":"Amosi","chapter":"7","verse":"3","text":"Mukama bwe yawulira okukaaba kuno n’akyusa ekirowoozo kye."},{"book":"Amosi","chapter":"7","verse":"4","text":"Bino Mukama bye yayongera okundaga. Yali ategeka okubonereza abantu n’omuliro. Gwalya ennyanja eyali wansi w’ensi ne gumalawo n’olukalu."},{"book":"Amosi","chapter":"7","verse":"5","text":"Ne nkaaba nti, “Ayi Mukama Katonda nkwegayiridde osonyiwe abantu bo! Yakobo anaasobola atya okusigalawo? Nga mutono nnyo!”"},{"book":"Amosi","chapter":"7","verse":"6","text":"Awo Mukama bwe yawulira okukaaba kuno, n’akyusa ekirowoozo kye."},{"book":"Amosi","chapter":"7","verse":"7","text":"Ate Mukama n’andaga okwolesebwa okulala. Ne ndaba Mukama ng’ayimiridde ku bbugwe azimbiddwa obulungi nga yatereera era nga Mukama akutte bbirigi mu mukono gwe."},{"book":"Amosi","chapter":"7","verse":"8","text":"Mukama n’ambuuza nti, “Amosi, kiki ky’olaba?”"},{"book":"Amosi","chapter":"7","verse":"9","text":"“Ebifo ebigulumivu ebya Isaaka birizikirizibwa,"},{"book":"Amosi","chapter":"7","verse":"10","text":"Awo Amaziya kabona w’e Beseri n’aweereza kabaka wa Isirayiri, Yerobowaamu, obubaka ng’agamba nti, “Amosi agezaako okukulyamu olukwe wakati mu Isirayiri mwennyini. Ensi teyinza kugumira bigambo bye.”"},{"book":"Amosi","chapter":"7","verse":"11","text":"Bw’ati Amosi bw’ayogera nti,"},{"book":"Amosi","chapter":"7","verse":"12","text":"Awo Amaziya n’alyoka alagira Amosi nti, “Vva wano ggwe omulabi7:12 omulabi ye nnabbi. Ddayo mu nsi ya Yuda gy’oba oweera obunnabbi, ofunire eyo omusaala gwo."},{"book":"Amosi","chapter":"7","verse":"13","text":"Toweera wano bunnabbi nate e Beseri kubanga luno lubiri lwa kabaka era ssinzizo lya bwakabaka.”"},{"book":"Amosi","chapter":"7","verse":"14","text":"Amosi n’amuddamu nti, “Saali nnabbi oba omwana wa nnabbi nnali mulunzi wa ndiga era nga ndabirira miti emisukamooli."},{"book":"Amosi","chapter":"7","verse":"15","text":"Naye Mukama yanziggya eyo mu kulunda ekisibo n’aŋŋamba nti, ‘Genda owe obunnabbi abantu bange, Isirayiri.’ ”"},{"book":"Amosi","chapter":"7","verse":"16","text":"Noolwekyo ggwe wuliriza ekigambo kya Mukama. Ogamba nti,"},{"book":"Amosi","chapter":"7","verse":"17","text":"“Mukama kyava akuddamu nti,"}]}