{"data":[{"book":"Daniel","chapter":"4","verse":"1","text":"Ruoth Nebukadneza,"},{"book":"Daniel","chapter":"4","verse":"2","text":"En morna mondo anyisu kuom honni gi ranyisi miwuoro ma Nyasaye Mamalo Mogik osetimona."},{"book":"Daniel","chapter":"4","verse":"3","text":"Mano kaka ranyisi mage dongo,"},{"book":"Daniel","chapter":"4","verse":"4","text":"An Nebukadneza, noyudo ka an e dalana mar loch ka adhi maber kendo achano mwanduna."},{"book":"Daniel","chapter":"4","verse":"5","text":"Kane oyudo anindo e kitandana, ne aleko lek mane obwoga, omiyo ne abedo gi luoro ahinya."},{"book":"Daniel","chapter":"4","verse":"6","text":"Kuom mano nagolo chik mondo okel jomariek duto mag Babulon e nyima mondo olokna tiend lekno."},{"book":"Daniel","chapter":"4","verse":"7","text":"Omiyo ajuoke, gi jokor wach, gi jorieko ma jo-Kaldea, gi jo-nyakalondo duto nobiro, mine anyisogi lekno, to ne ok ginyal lokona tiende."},{"book":"Daniel","chapter":"4","verse":"8","text":"Mogik, Daniel nobiro e nyima kendo ne anyise leknano. (Daniel iluongo gi nying nyasacha ni Belteshazar, kendo chuny mar nyiseche maler ni kuome.)"},{"book":"Daniel","chapter":"4","verse":"9","text":"Ne awachone niya, “Belteshazar ajwoga moloyo ajuoke duto, angʼeyo ni chuny mar nyiseche maler ni kuomi, kendo onge midhiero moro amora matek manyalo tami. Lekna ema, loknago."},{"book":"Daniel","chapter":"4","verse":"10","text":"Lek mane aneno kane anindo e kitandana ema: Ne aneno e nyima yien moro mochungʼ e chuny piny kendo yien-no ne bor ahinya."},{"book":"Daniel","chapter":"4","verse":"11","text":"Yien-no nodongo maduongʼ kendo motegno, kendo wiye nochopo nyaka e polo, to bende ne inyalo nene e tungʼ piny koni gi koni."},{"book":"Daniel","chapter":"4","verse":"12","text":"It yien-no ne beyo, bende olembene ne ogundho, kendo gik moko duto ne yudo chiembgi kuome. Tipone ema ne le mag bungu duto oloso kuonde dak mag-gi, kendo winy mafuyo e kor polo nodak e bedene. Gik mangima duto ne yudo chiembgi kuome."},{"book":"Daniel","chapter":"4","verse":"13","text":"“Kane pod aparo lek mane aleko, to ne jaote mar Nyasaye obiro ka olor oa e polo."},{"book":"Daniel","chapter":"4","verse":"14","text":"Nokok gi dwol maduongʼ ni, ‘Tongʼ yien-no oko kendo lwer bedene kod obokene kendo iwit olembene mabor. Le duto modak e tipone kod winy mogedo e bedene mondo oringi."},{"book":"Daniel","chapter":"4","verse":"15","text":"Osiki mare gi tiendene to we kodongʼ ei lowo, kitweye gi nyinyo kod mula, e dier lum madongo e bungu."},{"book":"Daniel","chapter":"4","verse":"16","text":"Pache mondo olokre mi pogre gi pach dhano, to mondo omiye paro mar kit le moro, kuom higni abiriyo."},{"book":"Daniel","chapter":"4","verse":"17","text":"“ ‘Malaike ma jorit ema ongʼado kalando wachni ni nyaka otimre, mondo joma ngima ongʼe ni Nyasaye Mamalo Mogik nigi teko ewi pinjeruodhi, kendo en ema ochiwogi ni ngʼato angʼata mohero, kendo onyalo keto dhano adhana mondo otel ni ji.’"},{"book":"Daniel","chapter":"4","verse":"18","text":"“Ma e lek maseleko, an ruoth Nebukadneza awuon. Koro, Belteshazar, nyisa tiende, nikech onge ngʼato kata achiel e dier joma riek duto manie pinyruodha manyalo lokona tiende. To in inyalo, nikech chuny mar nyiseche maler ni kuomi.”"},{"book":"Daniel","chapter":"4","verse":"19","text":"Eka Daniel ma bende nochaki ni Belteshazar wachni nobwogo molingʼ kendo luoro nomake. Omiyo ruoth nowacho ni Belteshazar niya, “Kik kibaji goyi nikech lekno kata nikech gima tiende nyiso.”"},{"book":"Daniel","chapter":"4","verse":"20","text":"Yaye ruodha, yien mane ineno, mane odongo maduongʼ kendo motegno ma wiye ochopo e polo kendo nenore e piny ngima,"},{"book":"Daniel","chapter":"4","verse":"21","text":"kendo ma ite beyo, manyago olemo mangʼeny, mamiyo gik moko duto chiemo, machiwo kar dak ne le mag bungu kendo ma winy mafuyo e kor polo e in."},{"book":"Daniel","chapter":"4","verse":"22","text":"Ruoth isebedo maduongʼ kendo maratego; humbi osemedore mochopo e kor polo, kendo lochni ochweyo nyaka aa tungʼ piny koni gi koni."},{"book":"Daniel","chapter":"4","verse":"23","text":"“Yaye ruoth, ne ineno malaika ma jarit koa e polo, kawacho ni, ‘Tongʼ yien-no oko kendo ilwer bedene, to osiki odongʼ ei lowo, kitweyo gi nyinyo kod mula, e dier lum madongo e bungu. We mondo thoo omiye ngʼich kendo odag gi le adier yiende mag piny kuom higni abiriyo.’"},{"book":"Daniel","chapter":"4","verse":"24","text":"“Yaye ruoth ma ruodha koro adwaro lokoni tiend leknino bende lekno nyiso bura ma Jal Man Malo Mogik osengʼadoni."},{"book":"Daniel","chapter":"4","verse":"25","text":"Ibiro riembi e dier ji kendo ibiro dak gi le mager; ibiro chamo lum kaka dhiangʼ, kendo thoo biro miyi ngʼich. Ma notimreni kuom higni abiriyo manyaka ingʼe ni Jal Man Malo Mogik nigi teko ewi pinjeruodhi duto, kendo ochiwogi ne ngʼato angʼata ma chunye ohero."},{"book":"Daniel","chapter":"4","verse":"26","text":"Chik mane ogol mondo owe osiki mar yien gi tiendene nyiso ni pinyruodhi ibiro duogni chiengʼ ma iniyie ni polo ema nigi loch."},{"book":"Daniel","chapter":"4","verse":"27","text":"Emomiyo, yie iti gi rieko ma angʼadoni, yaye ruoth: Lokri iwe richoni itim gima kare, kendo we timbeni maricho ibed mangʼwon ne joma ithiro. Kitimo kamano, to dipo ka omedni ndalo mag ngima maber.”"},{"book":"Daniel","chapter":"4","verse":"28","text":"Gigi duto notimore ne ruoth Nebukadneza."},{"book":"Daniel","chapter":"4","verse":"29","text":"Bangʼ dweche apar gariyo, kane ruoth wuotho ewi ode mamalo e piny Babulon,"},{"book":"Daniel","chapter":"4","verse":"30","text":"nowacho niya, “Ma donge e Babulon maduongʼ masegero gi tekra kod nyalona kaka kar dakna mondo onyis duongʼ mar lochna?”"},{"book":"Daniel","chapter":"4","verse":"31","text":"Kane pok ruoth otieko wuoyo, dwol noa e polo kawacho niya, “Yaye ruoth Nebukadneza gima biro timoreni en ni pinyruodhi osemayi."},{"book":"Daniel","chapter":"4","verse":"32","text":"Ibiro riembi ia kuom ji kendo ibiro dak gi le mager; kichamo lum gi dhogi ka dhiangʼ kuom higni abiriyo kendo iningʼe ni Jal Man Malo Mogik nigi teko ewi pinjeruodhi duto kendo ochiwogi ni ngʼato angʼata mohero.”"},{"book":"Daniel","chapter":"4","verse":"33","text":"To mana gie sechego gik mane owachi kuom Nebukadneza notimore. Noriembe oa kuom ji kendo nochamo lum gi dhoge ka dhiangʼ. Tho noloko dende mangʼich mi yie wiye nodongo ka yie ongo kendo kokene nodongo maboyo machal gi kok winyo."},{"book":"Daniel","chapter":"4","verse":"34","text":"Bangʼ ka higni abiriyogo noserumo, an Nebukadneza nangʼiyo polo, kendo pacha noduogo kare. Eka napako Jal Man Malo Mogik, mangima manyaka chiengʼ kamiye luor kod duongʼ kendo napake."},{"book":"Daniel","chapter":"4","verse":"35","text":"Ogendini duto manie piny"},{"book":"Daniel","chapter":"4","verse":"36","text":"E sa ma pacha noduogeno, duongʼna gi lichna bende noduogna mondo pinyruodha ochak obed gi duongʼ. Jongʼadna rieko kod jodonga nomanya, kendo nochak oketa e lochna mi nabedo gi duongʼ moloyo kaka nachalo chon."},{"book":"Daniel","chapter":"4","verse":"37","text":"Koro an Nebukadneza, apako, adendo kendo amiyo Ruodh Polo duongʼ, nikech gik moko duto motimo nikare kendo yorene duto oriere tir. To joma wuotho ka sungore to odwoko piny."}]}