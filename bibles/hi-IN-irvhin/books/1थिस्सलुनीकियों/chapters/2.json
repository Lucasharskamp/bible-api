{"data":[{"book":"1 थिस्सलुनीकियों","chapter":"2","verse":"1","text":"हे भाइयों, तुम आप ही जानते हो कि हमारा तुम्हारे पास आना व्यर्थ न हुआ।"},{"book":"1 थिस्सलुनीकियों","chapter":"2","verse":"2","text":"वरन् तुम आप ही जानते हो, कि पहले फिलिप्पी में दुःख उठाने और उपद्रव सहने पर भी हमारे परमेश्वर ने हमें ऐसा साहस दिया, कि हम परमेश्वर का सुसमाचार भारी विरोधों के होते हुए भी तुम्हें सुनाएँ।"},{"book":"1 थिस्सलुनीकियों","chapter":"2","verse":"3","text":"क्योंकि हमारा उपदेश न भ्रम से है और न अशुद्धता से, और न छल के साथ है।"},{"book":"1 थिस्सलुनीकियों","chapter":"2","verse":"4","text":"पर जैसा परमेश्वर ने हमें योग्य ठहराकर सुसमाचार सौंपा, हम वैसा ही वर्णन करते हैं; और इसमें मनुष्यों को नहीं2:4 मनुष्यों को नहीं: पौलुस को लोगों की चापलूसी करने और उनकी वाहवाही जीतने के लिए इस प्रकार की शिक्षा देने का लक्ष्य नहीं था। , परन्तु परमेश्वर को, जो हमारे मनों को जाँचता है, प्रसन्न करते हैं। (तीतु. 1:3, इफि. 6:6)"},{"book":"1 थिस्सलुनीकियों","chapter":"2","verse":"5","text":"क्योंकि तुम जानते हो, कि हम न तो कभी चापलूसी की बातें किया करते थे, और न लोभ के लिये बहाना करते थे, परमेश्वर गवाह है।"},{"book":"1 थिस्सलुनीकियों","chapter":"2","verse":"6","text":"और यद्यपि हम मसीह के प्रेरित होने के कारण तुम पर बोझ डाल सकते थे, फिर भी हम मनुष्यों से आदर नहीं चाहते थे, और न तुम से, न और किसी से।"},{"book":"1 थिस्सलुनीकियों","chapter":"2","verse":"7","text":"परन्तु जिस तरह माता अपने बालकों का पालन-पोषण करती है, वैसे ही हमने भी तुम्हारे बीच में रहकर कोमलता दिखाई है।"},{"book":"1 थिस्सलुनीकियों","chapter":"2","verse":"8","text":"और वैसे ही हम तुम्हारी लालसा करते हुए, न केवल परमेश्वर का सुसमाचार, पर अपना-अपना प्राण भी तुम्हें देने को तैयार थे, इसलिए कि तुम हमारे प्यारे हो गए थे।"},{"book":"1 थिस्सलुनीकियों","chapter":"2","verse":"9","text":"क्योंकि, हे भाइयों, तुम हमारे परिश्रम और कष्ट को स्मरण रखते हो, कि हमने इसलिए रात दिन काम धन्धा करते हुए तुम में परमेश्वर का सुसमाचार प्रचार किया, कि तुम में से किसी पर भार न हों।"},{"book":"1 थिस्सलुनीकियों","chapter":"2","verse":"10","text":"तुम आप ही गवाह हो, और परमेश्वर भी गवाह है, कि तुम विश्वासियों के बीच में हमारा व्यवहार कैसा पवित्र और धार्मिक और निर्दोष रहा।"},{"book":"1 थिस्सलुनीकियों","chapter":"2","verse":"11","text":"जैसे तुम जानते हो, कि जैसा पिता अपने बालकों के साथ बर्ताव करता है, वैसे ही हम भी तुम में से हर एक को उपदेश देते और प्रोत्साहित करते और समझाते थे।"},{"book":"1 थिस्सलुनीकियों","chapter":"2","verse":"12","text":"कि तुम्हारा चाल-चलन परमेश्वर के योग्य हो, जो तुम्हें अपने राज्य और महिमा में बुलाता है।"},{"book":"1 थिस्सलुनीकियों","chapter":"2","verse":"13","text":"इसलिए हम भी परमेश्वर का धन्यवाद निरन्तर करते हैं; कि जब हमारे द्वारा परमेश्वर के सुसमाचार का वचन तुम्हारे पास पहुँचा, तो तुम ने उसे मनुष्यों का नहीं, परन्तु परमेश्वर का वचन समझकर (और सचमुच यह ऐसा ही है) ग्रहण किया और वह तुम में जो विश्वास रखते हो, कार्य करता है।"},{"book":"1 थिस्सलुनीकियों","chapter":"2","verse":"14","text":"इसलिए कि तुम, हे भाइयों, परमेश्वर की उन कलीसियाओं के समान चाल चलने लगे, जो यहूदिया में मसीह यीशु में हैं, क्योंकि तुम ने भी अपने लोगों से वैसा ही दुःख पाया, जैसा उन्होंने यहूदियों से पाया था।"},{"book":"1 थिस्सलुनीकियों","chapter":"2","verse":"15","text":"जिन्होंने प्रभु यीशु को और भविष्यद्वक्ताओं को भी मार डाला और हमको सताया, और परमेश्वर उनसे प्रसन्न नहीं2:15 परमेश्वर उनसे प्रसन्न नहीं: उनका आचरण परमेश्वर को प्रसन्न करने के जैसा नहीं था, परन्तु उनके क्रोध को भड़काने के जैसा था।; और वे सब मनुष्यों का विरोध करते हैं।"},{"book":"1 थिस्सलुनीकियों","chapter":"2","verse":"16","text":"और वे अन्यजातियों से उनके उद्धार के लिये बातें करने से हमें रोकते हैं, कि सदा अपने पापों का घड़ा भरते रहें; पर उन पर भयानक प्रकोप आ पहुँचा है।"},{"book":"1 थिस्सलुनीकियों","chapter":"2","verse":"17","text":"हे भाइयों, जब हम थोड़ी देर के लिये मन में नहीं वरन् प्रगट में तुम से अलग हो गए थे, तो हमने बड़ी लालसा के साथ तुम्हारा मुँह देखने के लिये और भी अधिक यत्न किया।"},{"book":"1 थिस्सलुनीकियों","chapter":"2","verse":"18","text":"इसलिए हमने (अर्थात् मुझ पौलुस ने) एक बार नहीं, वरन् दो बार तुम्हारे पास आना चाहा, परन्तु शैतान हमें रोके रहा।"},{"book":"1 थिस्सलुनीकियों","chapter":"2","verse":"19","text":"हमारी आशा, या आनन्द या बड़ाई का मुकुट क्या है? क्या हमारे प्रभु यीशु मसीह के सम्मुख उसके आने के समय, तुम ही न होगे?"},{"book":"1 थिस्सलुनीकियों","chapter":"2","verse":"20","text":"हमारी बड़ाई और आनन्द तुम ही हो।"}]}