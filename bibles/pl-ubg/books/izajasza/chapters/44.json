{"data":[{"book":"Izajasza","chapter":"44","verse":"1","text":"A teraz słuchaj, Jakubie, mój sługo, i ty, Izraelu, którego wybrałem."},{"book":"Izajasza","chapter":"44","verse":"2","text":"Tak mówi PAN, który cię uczynił i który cię ukształtował już od łona matki, i który cię wspomaga: Nie bój się, Jakubie, mój sługo, i Jeszurunie, którego wybrałem."},{"book":"Izajasza","chapter":"44","verse":"3","text":"Wyleję bowiem wody na spragnionego, a potoki na suchą ziemię. Wyleję mego Ducha na twoje potomstwo i moje błogosławieństwo na twoich potomków."},{"book":"Izajasza","chapter":"44","verse":"4","text":"I rozkrzewią się tak jakby pomiędzy trawą i jak wierzby nad potokami wód."},{"book":"Izajasza","chapter":"44","verse":"5","text":"Jeden powie: Ja należę do PANA, drugi nazwie się imieniem Jakuba, a inny napisze swoją ręką: PANU, i będzie się nazywał imieniem Izraela."},{"book":"Izajasza","chapter":"44","verse":"6","text":"Tak mówi PAN, Król Izraela i jego Odkupiciel, PAN zastępów: Ja jestem pierwszy i ja jestem ostatni, a oprócz mnie nie ma Boga."},{"book":"Izajasza","chapter":"44","verse":"7","text":"Czy od czasów, gdy ustanowiłem pierwszy lud na świecie, znalazł się ktoś, kto jak ja jest w stanie ogłosić i opowiedzieć rzeczy przyszłe? Jeśli tak – niech więc powie, co ma nastąpić."},{"book":"Izajasza","chapter":"44","verse":"8","text":"Nie bójcie się i nie lękajcie. Czy od dawna nie oznajmiałem wam"},{"book":"Izajasza","chapter":"44","verse":"9","text":"Wytwórcy rzeźbionych posągów są niczym, a ich piękne dzieła nic im nie pomogą; oni sami sobie są świadkami, że nic nie widzą ani nie rozumieją – ku swemu zawstydzeniu."},{"book":"Izajasza","chapter":"44","verse":"10","text":"Kto utworzył boga i odlewał posąg, który nie przynosi żadnego pożytku?"},{"book":"Izajasza","chapter":"44","verse":"11","text":"Oto wszyscy jego towarzysze będą zawstydzeni. Rzemieślnicy są tylko ludźmi. Niech się zbiorą wszyscy i niech staną. Przelęknąć się muszą i razem będą zawstydzeni."},{"book":"Izajasza","chapter":"44","verse":"12","text":"Kowal kleszczami pracuje przy węglu, młotami kształtuje posąg i wykonuje go siłą swoich ramion, aż z głodu jego siły opadają, wody nie pije i omdlewa."},{"book":"Izajasza","chapter":"44","verse":"13","text":"Cieśla zaś rozciąga sznur, wyznacza farbowanym sznurem, ciosa toporem, zaznacza go cyrklem i wykonuje go na podobieństwo człowieka, na podobieństwo pięknego człowieka, aby pozostawał w domu."},{"book":"Izajasza","chapter":"44","verse":"14","text":"Narąbie sobie cedrów i bierze cyprys i dąb lub to, co jest najsilniejsze spośród drzew leśnych, wsadzi jesion, który rośnie dzięki deszczom."},{"book":"Izajasza","chapter":"44","verse":"15","text":"Wtedy służy to człowiekowi na opał: bierze z tego, aby się ogrzać, także roznieca ogień, aby upiec chleb, ponadto robi sobie boga i oddaje mu pokłon, czyni z tego posąg i pada przed nim."},{"book":"Izajasza","chapter":"44","verse":"16","text":"Część tego spala w ogniu, przy drugiej części je mięso – przyrządza pieczeń i syci się. Także grzeje się i mówi: Ach, jak mi ciepło, widziałem ogień."},{"book":"Izajasza","chapter":"44","verse":"17","text":"A z reszty tego czyni boga, swój posąg. Pada przed nim, oddaje mu pokłon i modli się do niego, mówiąc: Ratuj mnie, bo ty jesteś moim bogiem."},{"book":"Izajasza","chapter":"44","verse":"18","text":"Nie wiedzą ani nie rozumieją, bo"},{"book":"Izajasza","chapter":"44","verse":"19","text":"I nie rozważają tego w swoim sercu, nie mają wiedzy ani rozumu, by powiedzieć: Część tego spaliłem w ogniu, a na węglu z tego wypiekłem chleb, upiekłem mięso i najadłem się. Czyż z reszty tego mam uczynić coś obrzydliwego? Czyż mam padać przed klocem drzewa?"},{"book":"Izajasza","chapter":"44","verse":"20","text":"Taki się karmi popiołem, jego zwiedzione serce wprowadziło go w błąd, tak że nie może wybawić swojej duszy ani powiedzieć: Czyż nie jest fałszem to, co znajduje się w mojej prawicy?"},{"book":"Izajasza","chapter":"44","verse":"21","text":"Pamiętaj o tym, Jakubie i Izraelu, gdyż jesteś moim sługą. Stworzyłem cię, jesteś moim sługą. O Izraelu, nie zapomnę o tobie."},{"book":"Izajasza","chapter":"44","verse":"22","text":"Zmazałem twoje nieprawości jak obłok, a twoje grzechy jak mgłę. Nawróć się do mnie, bo cię odkupiłem."},{"book":"Izajasza","chapter":"44","verse":"23","text":"Śpiewajcie, niebiosa, bo PAN to uczynił. Wykrzykujcie, głębiny ziemi. Rozbrzmiewajcie śpiewaniem góry, lesie wraz ze wszystkimi drzewami; PAN bowiem odkupił Jakuba, a w Izraelu okrył się chwałą."},{"book":"Izajasza","chapter":"44","verse":"24","text":"Tak mówi PAN, twój Odkupiciel, który cię stworzył już od łona matki: Ja, PAN, wszystko czynię: sam rozciągam niebiosa, rozpościeram ziemię swoją mocą;"},{"book":"Izajasza","chapter":"44","verse":"25","text":"Wniwecz obracam znaki kłamców i z wróżbitów czynię szaleńców; mędrców zmuszam do odwrotu, a ich wiedzę czynię głupstwem."},{"book":"Izajasza","chapter":"44","verse":"26","text":"Potwierdzam słowa swego sługi i spełniam radę swoich posłańców. Ja mówię do Jerozolimy: Będziesz zamieszkana, do miast Judy: Będziecie odbudowane, bo podniosę jej ruiny;"},{"book":"Izajasza","chapter":"44","verse":"27","text":"To ja mówię głębinie: Wysychaj, ja wysuszę twoje potoki;"},{"book":"Izajasza","chapter":"44","verse":"28","text":"I o Cyrusie mówię: On jest moim pasterzem, bo wypełni całą moją wolę; i mówię do Jerozolimy: Będziesz odbudowana, a do świątyni: Będziesz założona."}]}