{"data":[{"book":"Deuteronomo","chapter":"14","verse":"1","text":"Inu ndinu ana a Yehova Mulungu wanu. Osamadzichekacheka kapena kudzimeta pamphumi chifukwa cha abale anu amene amwalira,"},{"book":"Deuteronomo","chapter":"14","verse":"2","text":"pakuti ndinu anthu opatulika a Yehova Mulungu wanu. Pakati pa anthu onse pa dziko lonse lapansi, Yehova wasankha inu kuti chikhale chuma chake chamtengo wapatali."},{"book":"Deuteronomo","chapter":"14","verse":"3","text":"Musamadye chinthu chilichonse chonyansa."},{"book":"Deuteronomo","chapter":"14","verse":"4","text":"Nyama zomwe mukhoza kudya ndi izi: ngʼombe, nkhosa, mbuzi,"},{"book":"Deuteronomo","chapter":"14","verse":"5","text":"mbawala, gwape, mphoyo, mphalapala, ngoma, nyumbu ndi mbalale."},{"book":"Deuteronomo","chapter":"14","verse":"6","text":"Nyama iliyonse imene ili ndi chipondero chogawikana pakati ndi yobzikula mukhoza kudya."},{"book":"Deuteronomo","chapter":"14","verse":"7","text":"Komabe pakati pa nyama zimene zimabzikula kapena zogawikana zipondero, zimene simukuyenera kudya ndi ngamira, kalulu ndi mbira. Zimenezi ngakhale zimabzikula, zipondero zake sizogawikana, choncho ndi zodetsedwa, musadye."},{"book":"Deuteronomo","chapter":"14","verse":"8","text":"Nkhumba simabzikula ndi yodetsedwanso ngakhale ili ndi zipondero zogawikana. Musamadye nyama yake kapena kukhudza imene yafa."},{"book":"Deuteronomo","chapter":"14","verse":"9","text":"Mwa zamoyo zonse zimene zimakhala mʼmadzi, mukhoza kudya chilichonse chimene chili ndi minga ya pa msana ndi mamba."},{"book":"Deuteronomo","chapter":"14","verse":"10","text":"Koma chilichonse chimene chilibe minga ya pa msana ndi mamba musadye pakuti nʼchodetsedwa."},{"book":"Deuteronomo","chapter":"14","verse":"11","text":"Mukhoza kudya mbalame iliyonse yoyenera kudya."},{"book":"Deuteronomo","chapter":"14","verse":"12","text":"Koma simukuyenera kudya izi: mphungu, nkhwazi, mwimba,"},{"book":"Deuteronomo","chapter":"14","verse":"13","text":"nankapakapa, akamtema, akhungubwi a mitundu yonse, ndi mtundu uliwonse wa miphamba,"},{"book":"Deuteronomo","chapter":"14","verse":"14","text":"mtundu uliwonse wa khwangwala,"},{"book":"Deuteronomo","chapter":"14","verse":"15","text":"kadzidzi wamphondo, kadzidzi wodzuma, chipudo, mtundu uliwonse wa akabawi,"},{"book":"Deuteronomo","chapter":"14","verse":"16","text":"kadzidzi wamngʼono, chiswankhono ndi mantchichi,"},{"book":"Deuteronomo","chapter":"14","verse":"17","text":"tsekwe, vuwo, dembo,"},{"book":"Deuteronomo","chapter":"14","verse":"18","text":"indwa, zimeza za mitundu yonse, nsadzu ndi mleme."},{"book":"Deuteronomo","chapter":"14","verse":"19","text":"Zowuluka zonse za miyendo inayi ndi zodetsedwa. Musamadye zimenezi."},{"book":"Deuteronomo","chapter":"14","verse":"20","text":"Koma chowuluka chilichonse choyenera kudya mukhoza kudya."},{"book":"Deuteronomo","chapter":"14","verse":"21","text":"Musamadye chilichonse chimene mwachipeza chofaifa. Mukhoza kupatsa mlendo amene akukhala mu mzinda wina uliwonse wa mizinda yanu. Iyeyo akhoza kudya kapena mukhoza kugulitsa kwa wina aliyense amene sali wa mtundu wanu. Koma inu ndinu anthu opatulika a Yehova Mulungu wanu."},{"book":"Deuteronomo","chapter":"14","verse":"22","text":"Muzionetsetsa kuti mukupatula chakhumi pa zokolola zanu chaka chilichonse."},{"book":"Deuteronomo","chapter":"14","verse":"23","text":"Muzidyera chakhumi cha tirigu wanu, vinyo wanu watsopano ndi mafuta, ndi ana oyamba kubadwa a ngʼombe zanu pamaso pa Yehova Mulungu wanu pa malo amene adzasankhe ngati kokhalako dzina lake, kuti muphunzire kuopa Yehova Mulungu wanu."},{"book":"Deuteronomo","chapter":"14","verse":"24","text":"Koma ngati malo amenewa ali kutali kwambiri ndipo kuti inu mwadalitsidwa ndi Yehova Mulungu wanu, ndipo simungathe kunyamula chakhumi chanu (chifukwa chakuti malo amene Yehova adzasankha kukayikako dzina lake ali kutali kwambiri),"},{"book":"Deuteronomo","chapter":"14","verse":"25","text":"ndiye musinthitse chakhumi chanucho ndi siliva, ndipo mutenge silivayo ndi kupita naye kumalo kumene Yehova Mulungu wanu adzasankhe."},{"book":"Deuteronomo","chapter":"14","verse":"26","text":"Gwiritsani ntchito silivayo kugula chilichonse chimene muchifuna monga ngʼombe, nkhosa, vinyo kapena zakumwa zina zosasitsa, kapena china chilichonse chimene muchifuna. Ndipo inu ndi anthu a pa banja panu mudzazidyera komweko pamaso pa Yehova Mulungu wanu ndi kukondwera."},{"book":"Deuteronomo","chapter":"14","verse":"27","text":"Alevi okhala mʼmizinda yanu musaleke kuwathandiza popeza alibe gawo lawo la chuma kapena cholowa chawochawo."},{"book":"Deuteronomo","chapter":"14","verse":"28","text":"Kumapeto kwa zaka zitatu zilizonse muzibweretsa zakhumi zonse pa zokolola za chaka chimenecho ndi kuzisunga mʼmidzi yanu,"},{"book":"Deuteronomo","chapter":"14","verse":"29","text":"kuti Alevi (amene alibe gawo lawo la chuma kapena cholowa chawochawo), alendo, ana ndi akazi amasiye, amene akukhala mʼmizinda yanu akhoza kubwera kudzadya ndi kukhuta. Ndipo kuti akutero Yehova Mulungu wanu akudalitseni pa ntchito zanu zonse."}]}