{"data":[{"book":"Agalatiya","chapter":"4","verse":"1","text":"Chimene ndikunena ndi chakuti, ngati mlowamʼmalo akali wamngʼono, sasiyana ndi kapolo, ngakhale kuti chuma chonse ndi chake."},{"book":"Agalatiya","chapter":"4","verse":"2","text":"Mwanayo ayenera kumvera omulera ndiponso anthu oyangʼanira chuma mpaka nthawi imene abambo ake anakhazikitsa."},{"book":"Agalatiya","chapter":"4","verse":"3","text":"Chomwechonso, ife pamene tinali ana, tinali akapolo a miyambo ya dziko lapansi."},{"book":"Agalatiya","chapter":"4","verse":"4","text":"Koma nthawi itakwana, Mulungu anatumiza Mwana wake, wobadwa mwa mayi, wobadwa pansi pa lamulo,"},{"book":"Agalatiya","chapter":"4","verse":"5","text":"kudzawombola amene anali pansi pa lamulo, kuti tilandiridwe monga ana."},{"book":"Agalatiya","chapter":"4","verse":"6","text":"Ndipo popeza ndinu ana, Mulungu anatumiza Mzimu wa Mwana wake kuti alowe mʼmitima mwathu, Mzimu amene amafuwula kuti, “Abba, Atate.”"},{"book":"Agalatiya","chapter":"4","verse":"7","text":"Choncho sindiwenso kapolo, koma mwana wa Mulungu. Tsono popeza ndiwe mwana wake, Mulungu wakusandutsanso mlowamʼmalo."},{"book":"Agalatiya","chapter":"4","verse":"8","text":"Koma poyamba pamene simunkamudziwa Mulungu, munali akapolo a zimene mwachilengedwe si milungu."},{"book":"Agalatiya","chapter":"4","verse":"9","text":"Koma tsopano pakuti mukumudziwa Mulungu, kapena ndinene kuti Mulungu akukudziwani, nʼchifukwa chiyani mukubwereranso ku miyambo yofowoka ndi yomvetsa chisoni? Kodi mukufuna musandukenso akapolo?"},{"book":"Agalatiya","chapter":"4","verse":"10","text":"Mumasunga masiku, miyezi ndi nyengo ndi zaka."},{"book":"Agalatiya","chapter":"4","verse":"11","text":"Ine ndikuopa kuti mwina ntchito zanga pa inu ndinagwira pachabe."},{"book":"Agalatiya","chapter":"4","verse":"12","text":"Abale, ndikukudandaulirani, mukhale ngati ine, popeza ine ndinakhala ngati inu. Inu simunandilakwire."},{"book":"Agalatiya","chapter":"4","verse":"13","text":"Monga inu mukudziwa ndinkakulalikirani Uthenga Wabwino ndili wofowoka."},{"book":"Agalatiya","chapter":"4","verse":"14","text":"Ngakhale kuti matendawo anali ngati mayesero kwa inu, simunandinyoze kapena kunyansidwa nane. Komatu inu munandilandira ngati kuti ndinali mngelo wa Mulungu, ngati kuti ndinali Khristu Yesu mwini."},{"book":"Agalatiya","chapter":"4","verse":"15","text":"Kodi chimwemwe chanu chonse chija chili kuti? Ine nditha kuchitira umboni kuti, ngati kukanatheka, inu mukanakolowola maso anu ndi kundipatsa."},{"book":"Agalatiya","chapter":"4","verse":"16","text":"Kodi tsopano ine ndasanduka mdani wanu chifukwa ndakuwuzani choonadi?"},{"book":"Agalatiya","chapter":"4","verse":"17","text":"Anthu amenewo akuchita changu kuti akukopeni, koma changu chawocho sichabwino. Chimene iwo akufuna ndi chakuti akuchotseni inu kwa ife, kuti mukachite changu powathandiza iwowo."},{"book":"Agalatiya","chapter":"4","verse":"18","text":"Nʼkwabwino kuchita changu, ngati cholingacho chili chabwino ndi kukhala otero nthawi zonse osati pokhapo pamene ine ndili ndi inu."},{"book":"Agalatiya","chapter":"4","verse":"19","text":"Ana anga okondedwa, inu amene ine ndikukumveraninso zowawa za kubereka kufikira Khristu atawumbidwa mwa inu,"},{"book":"Agalatiya","chapter":"4","verse":"20","text":"ine ndikanakonda ndikanakhala nanu tsopano kuti ndisinthe mawu anga, chifukwa ndathedwa nanu nzeru."},{"book":"Agalatiya","chapter":"4","verse":"21","text":"Tandiwuzani, inu, abale amene mukufuna kukhala pansi pa lamulo, kodi simukudziwa chimene lamulo limanena?"},{"book":"Agalatiya","chapter":"4","verse":"22","text":"Pakuti zinalembedwa kuti Abrahamu anali ndi ana aamuna awiri, wina mayi wake anali kapolo ndipo wina mayi wake anali mfulu."},{"book":"Agalatiya","chapter":"4","verse":"23","text":"Mwana wake wobadwa mwa kapolo anabadwa mwathupi; koma mwana wake wobadwa mwa mfulu anabadwa monga mwa lonjezo."},{"book":"Agalatiya","chapter":"4","verse":"24","text":"Zinthu izi zinali ngati fanizo, pakuti amayi awiriwa akuyimira mapangano awiri. Pangano limodzi ndi lochokera mʼPhiri la Sinai, ndiye Hagara, ndipo amabereka ana amene ndi akapolo."},{"book":"Agalatiya","chapter":"4","verse":"25","text":"Tsono Hagara, akuyimira Phiri la Sinai ku Arabiya amene afanizidwa ndi mzinda wa Yerusalemu wa lero, chifukwa ali mu ukapolo pamodzi ndi ana ake."},{"book":"Agalatiya","chapter":"4","verse":"26","text":"Koma Yerusalemu wakumwamba ndiye mfulu, ndipo ndiye mayi wathu."},{"book":"Agalatiya","chapter":"4","verse":"27","text":"Pakuti kwalembedwa kuti,"},{"book":"Agalatiya","chapter":"4","verse":"28","text":"Tsono inu abale, ndinu ana alonjezo ngati Isake."},{"book":"Agalatiya","chapter":"4","verse":"29","text":"Nthawi imeneyo mwana wobadwa mwathupi anazunza mwana wobadwa mwamphamvu za Mzimu. Zili chimodzimodzinso lero."},{"book":"Agalatiya","chapter":"4","verse":"30","text":"Kodi Malemba akuti chiyani? “Muchotse kapoloyo pamodzi ndi mwana wake, chifukwa mwana wa kapolo sadzagawana chuma ndi mwana wamfulu.”"},{"book":"Agalatiya","chapter":"4","verse":"31","text":"Chifukwa chake, abale, ife sindife ana akapolo, koma ana a mfulu."}]}