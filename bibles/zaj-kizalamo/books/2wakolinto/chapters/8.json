{"data":[{"book":"2WAKOLINTO","chapter":"8","verse":"1","text":"Avo, ndugu zangu, tolonda m'vimanye avija Mulungu viyalaguse ngekewa yake mwa wanhu wamtogole Kilisto ako muisi ya Makedonia."},{"book":"2WAKOLINTO","chapter":"8","verse":"2","text":"Wakala wogezigwa mkubitila mmigayo mikulu ng'hani, ila ndeng'helelo yao ikala ng'hulu, avo hawakalile wagila mkulava vinhu vao, hata kamba wakala wakumbulu ng'hani."},{"book":"2WAKOLINTO","chapter":"8","verse":"3","text":"Nowalongela ikweli kamba walava vinhu bwando kamba viwadahile kulava, na hata kubanziliza vija viwadahile. Na walava kwa hiali yao wenyego."},{"book":"2WAKOLINTO","chapter":"8","verse":"4","text":"Watupula ng'hani mkutuyalalila mmbuli ya kuwasangila wanhu wamtogole Kilisto wali muisi ya Yudea."},{"book":"2WAKOLINTO","chapter":"8","verse":"5","text":"Na tena watenda mbuli ng'hulu ng'hani kubanza vija vitutamanile, tanhu, wailava wenyego ha Mndewa, abaho kumwetu tweye, kamba vija Mulungu viyawalondile kutenda."},{"book":"2WAKOLINTO","chapter":"8","verse":"6","text":"Avo tumuyalalila Tito, kwavija heyo iyo yautendile umwanduso, avo yaimambukize sang'hano ino ya kulava vinhu mmwenu."},{"book":"2WAKOLINTO","chapter":"8","verse":"7","text":"Ila kamba vimuli waichanduso m'vinhu vose, mnhamanila, muulonzi, muilimu, mkuzindilila ng'hani, na mkutunogela tweye, avo vivija towalonda mweye muwe waichanduso mmbuli ino ya kulava."},{"book":"2WAKOLINTO","chapter":"8","verse":"8","text":"Siwashulutiza mweye, ila nolonda niigeze ikweli ya noge jenu mkulinga na wanhu wayagwe viwoiyoha."},{"book":"2WAKOLINTO","chapter":"8","verse":"9","text":"Kwavija muitanga ngekewa ya Mndewa wetu Yesu Kilisto, hata kamba kakala mgoli, ila sama yenu mweye kagaluka mkumbulu, giladi kubitila ukumbulu wake mweye mgaluke wagoli."},{"book":"2WAKOLINTO","chapter":"8","verse":"10","text":"Mmbuli zino nolava masala gangu. Mulao ubitile mkala waichanduso sio tu mkulava, ila mkala waichanduso msulukila kutenda avo."},{"book":"2WAKOLINTO","chapter":"8","verse":"11","text":"Avo mambukizeni sang'hano ino giladi sulukila yenu imulaguse haichanduso ilinge vivija na vinhu vimulava sambisambi. Laveni kulingana na vija vimulinavo."},{"book":"2WAKOLINTO","chapter":"8","verse":"12","text":"Kwavija kamba munhu yahawa na moyo wa kulava, kija choyolava chotogoligwa kulingana na chayalinacho na sio kija chayalibule."},{"book":"2WAKOLINTO","chapter":"8","verse":"13","text":"Si kamba nolonda wanhu wayagwe wapate mulegeho na mweye mpate mgayo, ila nolonda muwe na mulinganyo."},{"book":"2WAKOLINTO","chapter":"8","verse":"14","text":"Kipigiti kino mweye muna vinhu bwando, na modaha kuwagwaa awo walibule, kipigiti kiyagwe na hewo wowa na vinhu bwando, avo wodaha kuwagwelela mweye gaja gamulibule. Avo kowa na mulinganyo."},{"book":"2WAKOLINTO","chapter":"8","verse":"15","text":"Kamba vija viyandikigwe Mzinyandiko Zing'alile, “Ayo yakunzanye vinhu bwando hawile na vinhu bwando ng'hani, na ayo yakunzanye vinhu vidodo hawile na vinhu vidodo ng'hani.”8:15 Mbuli zino zolawa mkitabu cha KUHALAWA 16:18."},{"book":"2WAKOLINTO","chapter":"8","verse":"16","text":"Nomuheweza Mulungu yekile mmoyo wa Tito nia ya kuwataza mweye kamba nia iija inilinayo nie."},{"book":"2WAKOLINTO","chapter":"8","verse":"17","text":"Kwavija Tito sio tu katogola vija vitumuyalalile, ila vivija kakala yosulukila ng'hani kuwataza mweye, na kalamula kwiza kumwenu kwa hiali yake mwenyego."},{"book":"2WAKOLINTO","chapter":"8","verse":"18","text":"Na tomulagiza yeze hamoja na ndugu imwe yotogolwa ng'hani na wanhu wose wamtogole Kilisto sama ya sang'hano yake ya kuupeta Usenga Unogile."},{"book":"2WAKOLINTO","chapter":"8","verse":"19","text":"Na sio gano tu, ila kasaguligwa na wanhu wamtogole Kilisto giladi yatembele na tweye kipigiti vitugala nhosa ako Yelusalemu, nhosa itusangize sama ya kumuyenzi Mndewa mwenyego na kulagusa sulukila yetu ya kusanga."},{"book":"2WAKOLINTO","chapter":"8","verse":"20","text":"Hatulonda munhu yatulonge vihile mmbuli ino ya nhunza itusangiza."},{"book":"2WAKOLINTO","chapter":"8","verse":"21","text":"Kwavija tolondigwa kugatenda ganogile, sio tu hameso ga Mulungu, ila vivija hameso ga wanhu."},{"book":"2WAKOLINTO","chapter":"8","verse":"22","text":"Na tweye hamoja na hewo tomulagiza ndugu yetu, ayo itumgezile mianza bwando na kuyona sulukila iyalinayo mmbuli bwando. Na sambi kana nia ibanzile ng'hani kubanza mazua gose sama ya nhamanila ng'hulu yaali nayo kumwenu."},{"book":"2WAKOLINTO","chapter":"8","verse":"23","text":"Kamba munhu yahauza vituli nie na Tito, mulongeleni kamba heyo ka munhu wangu wa behi, yosang'hanika hamoja na nie mkuwataza mweye. Na kuna wandugu wayagwe wa hamoja na heyo watumigwe na wanhu wamtogole Kilisto, na wogala hishima ha Kilisto."},{"book":"2WAKOLINTO","chapter":"8","verse":"24","text":"Avo walagusileni wanhu wano kamba muwanogela ng'hani na kilamso chetu cha kuitopela mweye, giladi wanhu wamtogole Kilisto wagalole gano."}]}