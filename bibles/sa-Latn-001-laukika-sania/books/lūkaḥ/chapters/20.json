{"data":[{"book":"lūkaḥ","chapter":"20","verse":"1","text":"athaikadā yīśu rmanidare susaṁvādaṁ pracārayan lokānupadiśati, etarhi pradhānayājakā adhyāpakāḥ prāñcaśca tannikaṭamāgatya papracchuḥ"},{"book":"lūkaḥ","chapter":"20","verse":"2","text":"kayājñayā tvaṁ karmmāṇyetāni karoṣi? ko vā tvāmājñāpayat? tadasmān vada|"},{"book":"lūkaḥ","chapter":"20","verse":"3","text":"sa pratyuvāca, tarhi yuṣmānapi kathāmekāṁ pṛcchāmi tasyottaraṁ vadata|"},{"book":"lūkaḥ","chapter":"20","verse":"4","text":"yohano majjanam īśvarasya mānuṣāṇāṁ vājñāto jātaṁ?"},{"book":"lūkaḥ","chapter":"20","verse":"5","text":"tataste mitho vivicya jagaduḥ, yadīśvarasya vadāmastarhi taṁ kuto na pratyaita sa iti vakṣyati|"},{"book":"lūkaḥ","chapter":"20","verse":"6","text":"yadi manuṣyasyeti vadāmastarhi sarvve lokā asmān pāṣāṇai rhaniṣyanti yato yohan bhaviṣyadvādīti sarvve dṛḍhaṁ jānanti|"},{"book":"lūkaḥ","chapter":"20","verse":"7","text":"ataeva te pratyūcuḥ kasyājñayā jātam iti vaktuṁ na śaknumaḥ|"},{"book":"lūkaḥ","chapter":"20","verse":"8","text":"tadā yīśuravadat tarhi kayājñayā karmmāṇyetāti karomīti ca yuṣmān na vakṣyāmi|"},{"book":"lūkaḥ","chapter":"20","verse":"9","text":"atha lokānāṁ sākṣāt sa imāṁ dṛṣṭāntakathāṁ vaktumārebhe, kaścid drākṣākṣetraṁ kṛtvā tat kṣetraṁ kṛṣīvalānāṁ hasteṣu samarpya bahukālārthaṁ dūradeśaṁ jagāma|"},{"book":"lūkaḥ","chapter":"20","verse":"10","text":"atha phalakāle phalāni grahītu kṛṣīvalānāṁ samīpe dāsaṁ prāhiṇot kintu kṛṣīvalāstaṁ prahṛtya riktahastaṁ visasarjuḥ|"},{"book":"lūkaḥ","chapter":"20","verse":"11","text":"tataḥ sodhipatiḥ punaranyaṁ dāsaṁ preṣayāmāsa, te tamapi prahṛtya kuvyavahṛtya riktahastaṁ visasṛjuḥ|"},{"book":"lūkaḥ","chapter":"20","verse":"12","text":"tataḥ sa tṛtīyavāram anyaṁ prāhiṇot te tamapi kṣatāṅgaṁ kṛtvā bahi rnicikṣipuḥ|"},{"book":"lūkaḥ","chapter":"20","verse":"13","text":"tadā kṣetrapati rvicārayāmāsa, mamedānīṁ kiṁ karttavyaṁ? mama priye putre prahite te tamavaśyaṁ dṛṣṭvā samādariṣyante|"},{"book":"lūkaḥ","chapter":"20","verse":"14","text":"kintu kṛṣīvalāstaṁ nirīkṣya parasparaṁ vivicya procuḥ, ayamuttarādhikārī āgacchatainaṁ hanmastatodhikārosmākaṁ bhaviṣyati|"},{"book":"lūkaḥ","chapter":"20","verse":"15","text":"tataste taṁ kṣetrād bahi rnipātya jaghnustasmāt sa kṣetrapatistān prati kiṁ kariṣyati?"},{"book":"lūkaḥ","chapter":"20","verse":"16","text":"sa āgatya tān kṛṣīvalān hatvā pareṣāṁ hasteṣu tatkṣetraṁ samarpayiṣyati; iti kathāṁ śrutvā te 'vadan etādṛśī ghaṭanā na bhavatu|"},{"book":"lūkaḥ","chapter":"20","verse":"17","text":"kintu yīśustānavalokya jagāda, tarhi, sthapatayaḥ kariṣyanti grāvāṇaṁ yantu tucchakaṁ| pradhānaprastaraḥ koṇe sa eva hi bhaviṣyati| etasya śāstrīyavacanasya kiṁ tātparyyaṁ?"},{"book":"lūkaḥ","chapter":"20","verse":"18","text":"aparaṁ tatpāṣāṇopari yaḥ patiṣyati sa bhaṁkṣyate kintu yasyopari sa pāṣāṇaḥ patiṣyati sa tena dhūlivac cūrṇībhaviṣyati|"},{"book":"lūkaḥ","chapter":"20","verse":"19","text":"sosmākaṁ viruddhaṁ dṛṣṭāntamimaṁ kathitavān iti jñātvā pradhānayājakā adhyāpakāśca tadaiva taṁ dhartuṁ vavāñchuḥ kintu lokebhyo bibhyuḥ|"},{"book":"lūkaḥ","chapter":"20","verse":"20","text":"ataeva taṁ prati satarkāḥ santaḥ kathaṁ tadvākyadoṣaṁ dhṛtvā taṁ deśādhipasya sādhuveśadhāriṇaścarān tasya samīpe preṣayāmāsuḥ|"},{"book":"lūkaḥ","chapter":"20","verse":"21","text":"tadā te taṁ papracchuḥ, he upadeśaka bhavān yathārthaṁ kathayan upadiśati, kamapyanapekṣya satyatvenaiśvaraṁ mārgamupadiśati, vayametajjānīmaḥ|"},{"book":"lūkaḥ","chapter":"20","verse":"22","text":"kaisararājāya karosmābhi rdeyo na vā?"},{"book":"lūkaḥ","chapter":"20","verse":"23","text":"sa teṣāṁ vañcanaṁ jñātvāvadat kuto māṁ parīkṣadhve? māṁ mudrāmekaṁ darśayata|"},{"book":"lūkaḥ","chapter":"20","verse":"24","text":"iha likhitā mūrtiriyaṁ nāma ca kasya? te'vadan kaisarasya|"},{"book":"lūkaḥ","chapter":"20","verse":"25","text":"tadā sa uvāca, tarhi kaisarasya dravyaṁ kaisarāya datta; īśvarasya tu dravyamīśvarāya datta|"},{"book":"lūkaḥ","chapter":"20","verse":"26","text":"tasmāllokānāṁ sākṣāt tatkathāyāḥ kamapi doṣaṁ dhartumaprāpya te tasyottarād āścaryyaṁ manyamānā mauninastasthuḥ|"},{"book":"lūkaḥ","chapter":"20","verse":"27","text":"aparañca śmaśānādutthānānaṅgīkāriṇāṁ sidūkināṁ kiyanto janā āgatya taṁ papracchuḥ,"},{"book":"lūkaḥ","chapter":"20","verse":"28","text":"he upadeśaka śāstre mūsā asmān pratīti lilekha yasya bhrātā bhāryyāyāṁ satyāṁ niḥsantāno mriyate sa tajjāyāṁ vivahya tadvaṁśam utpādayiṣyati|"},{"book":"lūkaḥ","chapter":"20","verse":"29","text":"tathāca kecit sapta bhrātara āsan teṣāṁ jyeṣṭho bhrātā vivahya nirapatyaḥ prāṇān jahau|"},{"book":"lūkaḥ","chapter":"20","verse":"30","text":"atha dvitīyastasya jāyāṁ vivahya nirapatyaḥ san mamāra| tṛtīyaśca tāmeva vyuvāha;"},{"book":"lūkaḥ","chapter":"20","verse":"31","text":"itthaṁ sapta bhrātarastāmeva vivahya nirapatyāḥ santo mamruḥ|"},{"book":"lūkaḥ","chapter":"20","verse":"32","text":"śeṣe sā strī ca mamāra|"},{"book":"lūkaḥ","chapter":"20","verse":"33","text":"ataeva śmaśānādutthānakāle teṣāṁ saptajanānāṁ kasya sā bhāryyā bhaviṣyati? yataḥ sā teṣāṁ saptānāmeva bhāryyāsīt|"},{"book":"lūkaḥ","chapter":"20","verse":"34","text":"tadā yīśuḥ pratyuvāca, etasya jagato lokā vivahanti vāgdattāśca bhavanti"},{"book":"lūkaḥ","chapter":"20","verse":"35","text":"kintu ye tajjagatprāptiyogyatvena gaṇitāṁ bhaviṣyanti śmaśānāccotthāsyanti te na vivahanti vāgdattāśca na bhavanti,"},{"book":"lūkaḥ","chapter":"20","verse":"36","text":"te puna rna mriyante kintu śmaśānādutthāpitāḥ santa īśvarasya santānāḥ svargīyadūtānāṁ sadṛśāśca bhavanti|"},{"book":"lūkaḥ","chapter":"20","verse":"37","text":"adhikantu mūsāḥ stambopākhyāne parameśvara ībrāhīma īśvara ishāka īśvaro yākūbaśceśvara ityuktvā mṛtānāṁ śmaśānād utthānasya pramāṇaṁ lilekha|"},{"book":"lūkaḥ","chapter":"20","verse":"38","text":"ataeva ya īśvaraḥ sa mṛtānāṁ prabhu rna kintu jīvatāmeva prabhuḥ, tannikaṭe sarvve jīvantaḥ santi|"},{"book":"lūkaḥ","chapter":"20","verse":"39","text":"iti śrutvā kiyantodhyāpakā ūcuḥ, he upadeśaka bhavān bhadraṁ pratyuktavān|"},{"book":"lūkaḥ","chapter":"20","verse":"40","text":"itaḥ paraṁ taṁ kimapi praṣṭaṁ teṣāṁ pragalbhatā nābhūt|"},{"book":"lūkaḥ","chapter":"20","verse":"41","text":"paścāt sa tān uvāca, yaḥ khrīṣṭaḥ sa dāyūdaḥ santāna etāṁ kathāṁ lokāḥ kathaṁ kathayanti?"},{"book":"lūkaḥ","chapter":"20","verse":"42","text":"yataḥ mama prabhumidaṁ vākyamavadat parameśvaraḥ| tava śatrūnahaṁ yāvat pādapīṭhaṁ karomi na| tāvat kālaṁ madīye tvaṁ dakṣapārśva upāviśa|"},{"book":"lūkaḥ","chapter":"20","verse":"43","text":"iti kathāṁ dāyūd svayaṁ gītagranthe'vadat|"},{"book":"lūkaḥ","chapter":"20","verse":"44","text":"ataeva yadi dāyūd taṁ prabhuṁ vadati, tarhi sa kathaṁ tasya santāno bhavati?"},{"book":"lūkaḥ","chapter":"20","verse":"45","text":"paścād yīśuḥ sarvvajanānāṁ karṇagocare śiṣyānuvāca,"},{"book":"lūkaḥ","chapter":"20","verse":"46","text":"ye'dhyāpakā dīrghaparicchadaṁ paridhāya bhramanti, haṭṭāpaṇayo rnamaskāre bhajanagehasya proccāsane bhojanagṛhasya pradhānasthāne ca prīyante"},{"book":"lūkaḥ","chapter":"20","verse":"47","text":"vidhavānāṁ sarvvasvaṁ grasitvā chalena dīrghakālaṁ prārthayante ca teṣu sāvadhānā bhavata, teṣāmugradaṇḍo bhaviṣyati|"}]}