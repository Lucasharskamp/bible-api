{"data":[{"book":"Yakobi","chapter":"2","verse":"1","text":"Valongu vangu, pamuva mukumjumila Bambu wetu Yesu Kilistu, Bambu wa ukomi, mukotoo kuva na lushawu kwa vandu."},{"book":"Yakobi","chapter":"2","verse":"2","text":"Tudeti mundu yumu yafwalili peti sha chumang'andu na fwali sivayilili mulukungashu na pambeli akwingila mundu mgaju yafwalili fwali sakafu,"},{"book":"Yakobi","chapter":"2","verse":"3","text":"Leki pamumutundamila munu yula yafwalili fwali nofu na kumuwombela, “Wikali apa panofu,” Na kumucha yula mgaju, “Yuwi woloki aku,” Awu, “Wikali pasi apa.”"},{"book":"Yakobi","chapter":"2","verse":"4","text":"Wuli, alu lushawu ng'odu gati ya yumwi? Wuli na afi fimulamulili fifuma ng'odu muhoshu shenu wafu?"},{"book":"Yakobi","chapter":"2","verse":"5","text":"Valongu vangu yindivatamili, mupikanishi! Chapanga kashawula vandu yivavelili vagaju mumlima awu ili vavi valundamali muujumilwa na kupokela wutwa wavajangili vala yivamtama."},{"book":"Yakobi","chapter":"2","verse":"6","text":"Lakini yumwi mukuvabedala vandu vagaju! Wuli, valundamali ndi vala ng'odu vavagobola na kuvayegha kuchitemela?"},{"book":"Yakobi","chapter":"2","verse":"7","text":"Wuli, vava nda yivalijowola litawa linofu munu lya Bambu yavelili yumwi vandu vaki?"},{"book":"Yakobi","chapter":"2","verse":"8","text":"Leki mukuligola lila lilawu lya chiwutwa ngimu wuyiyandikiwili Mumayandiku Mang'alili, “Mtami mwawu ngimu wula wuwitama umweni, pamugola nahawu mukugola nyanyi munu.”"},{"book":"Yakobi","chapter":"2","verse":"9","text":"Lakini pamuvagolela lushawu vandu, topi, mukugola sambi na Malawu va Chapanga vakuvahigha yumwi kwanongwa mubena Malawu."},{"book":"Yakobi","chapter":"2","verse":"10","text":"Yavifya lilawu limu lya Malawu, daghavi na mbatiwa ya kuvifya Malawu vonda."},{"book":"Yakobi","chapter":"2","verse":"11","text":"Nongwa yuyula yula yadetili, “Ukotoo kugola uwoni,” Ndi yadetili, “Kotoo kuwulagha.” Kwanongwa ayi, hata leki kugola ng'odu uwoni, lakini kuwulagha, yuwi kuvifya Malawu vosi."},{"book":"Yakobi","chapter":"2","verse":"12","text":"Topi mudeti na kugola kucha vandu davahighiwi kwa Malawu va Chapanga yivayegha upekesu."},{"book":"Yakobi","chapter":"2","verse":"13","text":"Nongwa, Chapanga daghavi na lusungu ha pamuhigha mundu yangajila lusungu. Lakini lusungu lwa Chapanga lukukotosha highilu."},{"book":"Yakobi","chapter":"2","verse":"14","text":"Valongu vangu, yikutanga liki mundu padeta kajumila, lakini akuwulangusha ha kwa figoli? Wuli, ujumilwa awu dawuweshi wuliwuli kumulowola?"},{"book":"Yakobi","chapter":"2","verse":"15","text":"Leki, valongu yiutunga kasakaliwa awu kavahela filivi."},{"book":"Yakobi","chapter":"2","verse":"16","text":"Yikuvatanga liki pamuvawombela ava, “Muyendi nyanyi mukayoti motu na mukalyi,” Ngajila kuvapa fivadayila veni kwa ngalilu yawu?"},{"book":"Yakobi","chapter":"2","verse":"17","text":"Wuwula wula kujumila ngajila kugola kusova."},{"book":"Yakobi","chapter":"2","verse":"18","text":"Mundu akuwesha kudeta, “Yuwi kuna ujumilwa na wingi kana figoli” Danyanguli, topi, unangushi wuliwuli mundu akuwesha kuva na ujumilwa ngajila figoli. Nenga dandikulangushi ujumilwa wangu kwa figoli."},{"book":"Yakobi","chapter":"2","verse":"19","text":"Wuli, yuwi ukujumila kucha kuna Chapanga yumu? Nyanyi! Lakini hata finyamkela vakujumila chilongu achi na vakubagama kwa lyogha."},{"book":"Yakobi","chapter":"2","verse":"20","text":"Yuwi mpufi! Wuli, ukudayila kulangushiwa kucha ujumilwa ngajila figoli chindu ha?"},{"book":"Yakobi","chapter":"2","verse":"21","text":"Wuli Ibulahimu tati wa vatati vetu ajumiliwili wuliwuli kucha goleki? Kwa figoli fyaki, pamtawulili litambiku mwana mundu Isaka pafyalu."},{"book":"Yakobi","chapter":"2","verse":"22","text":"Wukulola, ujumilwa waki wavelili wiikola na figoli fyaki, ujumilwa waki wavelili telatela na figoli fyaki."},{"book":"Yakobi","chapter":"2","verse":"23","text":"Topi, vakwila vala Mayandiku Vang'alili yivadeta, “Ibulahimu amjumilili Chapanga.” Kwa ujumilwa waki Chapanga amjumilili kucha goleki, topi Ibulahimu akemiwili ghanja wa Chapanga."},{"book":"Yakobi","chapter":"2","verse":"24","text":"Topi mundu akujumiliwa na Chapanga kuva mundu wa nyanyi kwa figoli fyaki, kwa ujumilu weka hela ha."},{"book":"Yakobi","chapter":"2","verse":"25","text":"Yavelili nga wuwowu kwa yula yavelili muwoni Lahabu, mweni ajumiliwili kuva goleki kwa Chapanga kwanongwa avapokilili vala yivalembesha kwa chifisu na kuvatanga vatyalambuki kwa deha yingi."},{"book":"Yakobi","chapter":"2","verse":"26","text":"Topi, ngimu wula njimba yingajila mfuki yisova, wuwula wula ujumilwa ngajila figoli wusova."}]}