{"data":[{"book":"Maatosa","chapter":"8","verse":"1","text":"Yesuusay zuma bolafe wodhin daro derey iza kaalides."},{"book":"Maatosa","chapter":"8","verse":"2","text":"Isi inchiracha hargey dizadey yesuusakko shiiqidi iza sinthan gulbatidi “Godo ne koykotana pathanas dandayasa” gides."},{"book":"Maatosa","chapter":"8","verse":"3","text":"Yesuusay ba kushe yedidi “ta dosadis paxa” gin adezi he hargezappe heerakka paxides."},{"book":"Maatosa","chapter":"8","verse":"4","text":"Qasseka Yesuusay adeza “ne paxidaysa oonasika yootopa, gido attin baada nena qeeses beessa. Musey azazida yarshoza gaatha, hesika istas markka gidana” gides."},{"book":"Maatosa","chapter":"8","verse":"5","text":"Yesuusay qifirnahome gakidda mala xeetu wotadaratas halaqay izako shiiqidi iza hizgi woosides."},{"book":"Maatosa","chapter":"8","verse":"6","text":"Godo ta ashkaras asatethay oothonta ixin daro saketidi keeththan zin7on dees gides."},{"book":"Maatosa","chapter":"8","verse":"7","text":"Yesuusaykka izas ta baada pathana gides."},{"book":"Maatosa","chapter":"8","verse":"8","text":"Xeetu wotadarata halaqay izas zaaridi “ta neena ta keeth gelithanas besizade gidike, gido attin ne haan daada issi qaala xala giiko ta ashikaray paxana."},{"book":"Maatosa","chapter":"8","verse":"9","text":"Taasikka tana azaziza halaqati taape bollara deetes, qassekka taas azazetiza wotadarati taape garssara deetes istafe isa ba giiko bees qase isa haaya giikko yees ta ashikara ‘hessa ootha’ giiko oothees” gidess."},{"book":"Maatosa","chapter":"8","verse":"10","text":"Yesuusay iza zaarozan malaletidi bena kaalizayts “ta intes tumu gaysi haray atoshin Isira7eelista garsan hayssa mala amanoy dizade isadeka demabeykke."},{"book":"Maatosa","chapter":"8","verse":"11","text":"Ta intes yootays daroti away mokiza bagafene wuliza bagafe yana salo kawotetha madan Abramentara Yisaqantaranne YaaqobEntara issipe utana."},{"book":"Maatosa","chapter":"8","verse":"12","text":"Salo kawotethi istas gidana besiza asati heen kare duman yegistan heenka yehoyne acha garceth gidana” gidess."},{"book":"Maatosa","chapter":"8","verse":"13","text":"Yesuusaykka xeetu wotadarata halaqas “ne ba ne amano mala nees hano” gides; ashikarazi heraka paxides."},{"book":"Maatosa","chapter":"8","verse":"14","text":"Yesusay buro Pixirosa keth gelishin Pixirosa bolotiya micha harge sakistada zin7idaro be7idess."},{"book":"Maatosa","chapter":"8","verse":"15","text":"Izi kushe Yesusay bochin michay agin dendada Yesusa mokadus"},{"book":"Maatosa","chapter":"8","verse":"16","text":"He galasa omars daydanthi oykida daro asata Yesusako ehida. Izikka tuna ayanata ba qalara istafe kesidess, harganchatakka wursi pathidess."},{"book":"Maatosa","chapter":"8","verse":"17","text":"Isayasay “izi nu harge ekidess nu sakokka tokidess” gida qalay hayssan poletidess."},{"book":"Maatosa","chapter":"8","verse":"18","text":"Daro asay iza yuyi adhidaysa beydi Yesusay asa abafe he finth pinana mala azazidess."},{"book":"Maatosa","chapter":"8","verse":"19","text":"Hesa wode issi ayhude amano tamarsizadey izakko shiqidi “tamarsizayso ne biza wursoso takka nena kalana” gidess."},{"book":"Maatosa","chapter":"8","verse":"20","text":"Yesusaykka izas zaridi “workenats oolay dess, salo kafotas kafo kethi dess, tas asa nas gidikko hu7e gelithizasoykka bawa” gidess."},{"book":"Maatosa","chapter":"8","verse":"21","text":"Iza kaliza issi hara uray qasse “Goddo koyro bada ta aawa moogo?” gidess."},{"book":"Maatosa","chapter":"8","verse":"22","text":"Izi qasse “hayqidayti ba hayqeth moogeto; neni gidikko tana kaalla” gidess."},{"book":"Maatosa","chapter":"8","verse":"23","text":"Hesafe guye Yesusay wogolon gelin iza kalizaytikka wogolon kali gelin issippe bida."},{"book":"Maatosa","chapter":"8","verse":"24","text":"Qopponta aba gidon danbalay dendidi wogoloyo mitana gakkanaas ista waysidess. Hessi wuri hanishin yesusay dhiskidess."},{"book":"Maatosa","chapter":"8","verse":"25","text":"Iza kalizayti iza begothidi “Godo nu dhayos nuna asha” gida"},{"book":"Maatosa","chapter":"8","verse":"26","text":"Yesusaykka ista “inteno amanoy pacidayto aazas hayssa mala babeti?” gidess. Hessappe dendidi carkozane abba danbala izi hanqin herakka sirph gidess."},{"book":"Maatosa","chapter":"8","verse":"27","text":"Istika “Haysi abayne carkoykka izas azazetizadey izi wanidade” gidi malaletida."},{"book":"Maatosa","chapter":"8","verse":"28","text":"Izi aba pinidi Gergesenone giza dere gakida mala daydanthi oykida nam7u asi dayti ba diza dufope kezidi iza gagida. Assi he ogezara adhanas danda7etonta mala asas daro kehi meto gidi detes."},{"book":"Maatosa","chapter":"8","verse":"29","text":"Istika “Xoossano ness nunara aza gogotethi dize? Nu wodey gakkonta dishin nuna xugana yadi” gidi wasida."},{"book":"Maatosa","chapter":"8","verse":"30","text":"Hen istafe guth hakidi daro guduntha wudey issi bola hemetes."},{"book":"Maatosa","chapter":"8","verse":"31","text":"Daydanthati Yesusa “ne nuna kessana gidikko haytan daro gudunthatan nu gelana mala nus fiqadde imma” gidi wosida."},{"book":"Maatosa","chapter":"8","verse":"32","text":"Yesusakka ista “bitte” gides. Daydanthatikka istafe kezidi gudunthatan gelida. Gudunthati wurikka ba dizaso afora bezumishe aban gelidi hathan mitetidi hayqida."},{"book":"Maatosa","chapter":"8","verse":"33","text":"Guduntha hemizayti elelidi katamay dizaso bidi gudunthay hanoysane daydanthi ista oykida asata bola hanidaysa wursi asas yotida."},{"book":"Maatosa","chapter":"8","verse":"34","text":"Katama asay wuri Yesusara gaganas kezidess. Yesusay beydine ista dere yedi banamala iza wosida."}]}