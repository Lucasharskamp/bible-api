{"data":[{"book":"Bhalumi","chapter":"12","verse":"1","text":"Kwa nneyo, ashaalongo ajangunji, ngunakunshondelesheyanga kwa ligongo lya shiya sha a Nnungu, ntamangananje mbuti mbepei ya a Nnungu, ikwete ukonjelo na ikwaanonyela a Nnungu, kweneko ni kutindibhalila kwenunji kukwete mana."},{"book":"Bhalumi","chapter":"12","verse":"2","text":"Wala nnakagulilanje ikubho ya pashilambolyo, ikabhe ntendebhuywanje ndumbililo yenunji ibhe ya ambi, nkupinga mmanyanje ukoto indu ibhapinga a Nnungu, indu ya mmbone ya kwaanonyeya na ya kamilika."},{"book":"Bhalumi","chapter":"12","verse":"3","text":"Kwa nema jimbegwilwe na a Nnungu, ngunakummalanjilanga mmowe kuti, anapagwe mundu akwiiganishiya nkulungwa kupunda shaapinjikwa, ikabhe akole ng'aniyo ya kweli ilundana na shipimilo sha ngulupai kila mundu shapegwilwe na a Nnungu."},{"book":"Bhalumi","chapter":"12","verse":"4","text":"Pabha, malinga nshiilu ishipagwa ibhalo yaigwinji, na yowe ikatenda liengo limo,"},{"book":"Bhalumi","chapter":"12","verse":"5","text":"nneyo peyo na uwe nkali tuli tubhabhagwinji, tushibha shiilu shimo nkulundana na a Kilishitu na shibhalo sha kila mundu shishilundana na shibhalo shika nnjakwe."},{"book":"Bhalumi","chapter":"12","verse":"6","text":"Bhai, tushipegwa kila mundu na shipaji shakwe kwa nema. Apegwilwe shipaji sha londola, alondole malinga shijili ngulupai jakwe."},{"book":"Bhalumi","chapter":"12","verse":"7","text":"Apegwilwe shipaji sha utumishi, atumishe. Apegwilwe kujiganya, ajiganye."},{"book":"Bhalumi","chapter":"12","verse":"8","text":"Apegwilwe kutaga ntima ataje ntima. Apegwilwe ntuka alaguye kwa ntima gowe. Nkulongoya na alongoye ukoto. Na akwete shipaji sha bhonela shiya, atende nneyo kwa angalala."},{"book":"Bhalumi","chapter":"12","verse":"9","text":"Kupingana kunabhe na ugulumba. Muishimanje yangali ya mmbone, nkamulilanje ya mmbone."},{"book":"Bhalumi","chapter":"12","verse":"10","text":"Nng'ishimiyananje mwaashayenenji malinga bha ulongo shibhakuti ishimiyana."},{"book":"Bhalumi","chapter":"12","verse":"11","text":"Ntumbilanje, nnakolanje ukata mmitima jenunji, nkwaatendela liengo Bhakulungwa."},{"book":"Bhalumi","chapter":"12","verse":"12","text":"Nng'angalalanje nnikulupalilanga, na nshilaje mwiipilililanje, na nnilonjeyanga nkujuga Nnungu."},{"book":"Bhalumi","chapter":"12","verse":"13","text":"Mwaajangutilanje bhandunji bha ukonjelo bhalinginji nshilaje. Nnikwaposhelanga bhajeninji kwa ntuka."},{"book":"Bhalumi","chapter":"12","verse":"14","text":"Mwaajujilanje mboka kwa a Nnungu bhowe bhakunshimanga, mwaajujilanje mboka na wala nnaaloshanje."},{"book":"Bhalumi","chapter":"12","verse":"15","text":"Nng'angalalanje pamo na bhaangalalanga, na nngutanje pamo na bhaagutanga."},{"book":"Bhalumi","chapter":"12","verse":"16","text":"Ntamangane pamo kwa ulele. Nnaipunanje, ikabheje mwaapinganje nkali bhandu bha nyegala. Nnaipunilanje lunda lwenunji."},{"book":"Bhalumi","chapter":"12","verse":"17","text":"Nnampindikulilanje mundu yangali ya mmbone kwa ligongo lya yangali ya mmbone yantendilenje. Ntendaanje ya mmbone ku bhandu bhowe."},{"book":"Bhalumi","chapter":"12","verse":"18","text":"Kila puikomboleka, ntamangananje kwa ulele na bhandunji bhowe."},{"book":"Bhalumi","chapter":"12","verse":"19","text":"Ashaalongo ajangu, nnapindikulilanje, ikabheje nnekanje bhajipatanje nnjimwa ja a Nnungu, pabha Mmajandiko ga Ukonjelo, Bhakulungwa bhakuti, “Kupindikulila ni kwangu nne, nne shimbindikulile.”"},{"book":"Bhalumi","chapter":"12","verse":"20","text":"Punda penepo Majandiko gakuti, “Mpwai nnjenu akolaga shibhanga, mumpe shalya, na akolaga nnjota, mumpe mashi, pabha punkutenda nneyo nnakumpalila makala ga moto pa ntwe gwakwe.”"},{"book":"Bhalumi","chapter":"12","verse":"21","text":"Yangali ya mmbone inankombole, ikabheje mwiikombole kwa tenda ya mmbone."}]}