{"data":[{"book":"Zjevení","chapter":"6","verse":"1","text":"Viděl jsem, jak Beránek rozlomil první z těch sedmi pečetí, a slyšel jsem, že jedna ze čtyř bytostí zvolala hromovým hlasem: „Pojď!“"},{"book":"Zjevení","chapter":"6","verse":"2","text":"Tu se ukázal bílý kůň. Jezdec na tom koni – mající v ruce luk a na hlavě věnec vítězů – vyjel, aby dobýval jedno vítězství za druhým."},{"book":"Zjevení","chapter":"6","verse":"3","text":"Když Beránek rozlomil druhou pečeť, druhá z bytostí před trůnem zvolala: „Pojď!“"},{"book":"Zjevení","chapter":"6","verse":"4","text":"Tentokrát vyběhl ohnivě rudý kůň s jezdcem ozbrojeným velikým mečem. Ten měl moc rozrušit mír na zemi, takže se lidé začali vzájemně pobíjet."},{"book":"Zjevení","chapter":"6","verse":"5","text":"Pak Beránek rozlomil třetí pečeť a třetí bytost zavolala: „Pojď!“ Ukázal se černý kůň, jehož jezdec nesl váhy na znamení nedostatku."},{"book":"Zjevení","chapter":"6","verse":"6","text":"Ze středu těch čtyř bytostí zaznělo: „Celý den bude člověk pracovat za kilo pšenice nebo za tři kila ječmene. Ponech jim však dostatek oleje a vína!“"},{"book":"Zjevení","chapter":"6","verse":"7","text":"Když Beránek odstranil čtvrtou pečeť, slyšel jsem čtvrtou bytost, jak volá: „Pojď!“"},{"book":"Zjevení","chapter":"6","verse":"8","text":"Vyrazil kůň mrtvolně bledé barvy a jela na něm sama Smrt a za ní zůstávali mrtví. Čtvrtina země jí padla za oběť: rozsévala války, hlad, epidemie a přírodní pohromy."},{"book":"Zjevení","chapter":"6","verse":"9","text":"Tu Beránek rozlomil pátou pečeť svitku a já jsem uviděl oltář a kolem něho ty, kteří podstoupili mučednickou smrt pro věrnost Bohu a pro hlásání Boží zvěsti."},{"book":"Zjevení","chapter":"6","verse":"10","text":"Společně volali: „Svatý Pane, ty plníš své sliby. Kdy vykonáš spravedlivý soud a potrestáš ty, kdo prolili naši krev?“"},{"book":"Zjevení","chapter":"6","verse":"11","text":"Potom každý z nich obdržel bílý šat na znamení vítězství. Bylo jim však řečeno, aby ještě čekali, protože se k nim mají připojit další mučedníci pro Krista, jejich spolupracovníci a bratři."},{"book":"Zjevení","chapter":"6","verse":"12","text":"Pak jsem viděl, že Beránek rozlomil šestou pečeť. Nastalo velké zemětřesení, slunce se zatmělo jako smuteční flór, měsíc zrudl jako krev."},{"book":"Zjevení","chapter":"6","verse":"13","text":"Hvězdy padaly z nebe jako zralé plody ze stromu, do kterého se opře silný vítr."},{"book":"Zjevení","chapter":"6","verse":"14","text":"Obloha zmizela, jako když se svine plachta. Každá hora a každý ostrov se pohnul ze svého místa."},{"book":"Zjevení","chapter":"6","verse":"15","text":"Vládci země, úředníci, vojevůdci, boháči a mocipáni, otroci jako svobodní, všichni se schovávali do jeskyní a skalních rozsedlin."},{"book":"Zjevení","chapter":"6","verse":"16","text":"Volali: „Hory a skály, sesuňte se na nás a ukryjte nás před pohledem toho, který sedí na trůnu, a před Beránkovým hněvem!"},{"book":"Zjevení","chapter":"6","verse":"17","text":"Den jeho soudu přichází, kdo z nás může obstát?“"}]}