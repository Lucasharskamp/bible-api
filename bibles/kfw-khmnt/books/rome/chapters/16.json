{"data":[{"book":"Rome","chapter":"16","verse":"1","text":"Kei'n Cenchreae koisuok inna sepa katho ni-nainu Phoebe hi, numeisa katha eii tia kei'n kizootle inruoiya kanapeluutjei."},{"book":"Rome","chapter":"16","verse":"2","text":"Nangni'n hiwa numasanu hi Pathian kajetngai thosik angnga Pumi ramingnga keiluutru, halli ama'n nangni diangnga imanuom arei kaomkha sanru, ajarchu amahi mi angjet diang khat-um kei kadiang sapkatha numeisa eii."},{"book":"Rome","chapter":"16","verse":"3","text":"Christa Jisu sik-ah kachuon thopuingai Priscilla li Aquila diang kei'n inpaakna kajuomathuon. Chuon 18:2"},{"book":"Rome","chapter":"16","verse":"4","text":"Inmani'n kei kasik beiya inringkhuo leiminpaammu, khat-um kei'n inmani diang rokna kamalar, kei khabit emongnga zaatlop rakip koisuok ngai innum ratha rokna inheimalar."},{"book":"Rome","chapter":"16","verse":"5","text":"Halli inmani innna kintuup Koisuok ngaidiang um rokna inheimalar."},{"book":"Rome","chapter":"16","verse":"6","text":"Nangni sikbeiya chuon kangar tak-ah kanathopi Mary diang um minpaakna kanei."},{"book":"Rome","chapter":"16","verse":"7","text":"Khat-um mikhumna-ah keile kaomsuom Jihudi kasappui Andronicus li Junia16:7: Junia, Junias, larik lekkhat ah chu Julia inti. kha-um minpaakna kanei, halli inmani kha tirton ngai karra kheella aramingkasi mi in-eii, halli inmani kha kei neek ah Christians ka-e masa in-eii."},{"book":"Rome","chapter":"16","verse":"8","text":"Pumi sik-ah kachuonthopui kiminriang khet kasap Ampliatus kha-um kei'n minpaakna kenei."},{"book":"Rome","chapter":"16","verse":"9","text":"Khat-um Christa sik-ah kachuonthopui kiminriang kasap Urdanus khat-um kiminriang Stachys diang um minpaak kanei."},{"book":"Rome","chapter":"16","verse":"10","text":"Christa diang kaomchak Apelles diang um minpaakna kanei, halli Aristobulus insuungkhurra kaom mi rakip diang um minpaakna kanei."},{"book":"Rome","chapter":"16","verse":"11","text":"Jihudi kasapui Herodion khat-um Narcissus insuungkhurra Christian rakip um minpakna kanei."},{"book":"Rome","chapter":"16","verse":"12","text":"Pumi chuonkatho Tryphaena li Trayphosa inpaakna kanei, khat-um Pumi chuon katamtak katho kiminriang kasapnu Persis kha um kei'n inpaakna kanei."},{"book":"Rome","chapter":"16","verse":"13","text":"Pumi sik inkadang Rufus khat-um angrakip-ah keihi asa angnga kana-ngaidon anu kha-um kei'n minpaakna kanei. Mk 15:21"},{"book":"Rome","chapter":"16","verse":"14","text":"Asyncritus, Phlegon, Hermes, Patrobas, Hermas, khat-um inmanile kaom aleiilaak Christian rakip kha-um kei'n minpaakna kanei."},{"book":"Rome","chapter":"16","verse":"15","text":"Philologus li Julia, halli Nereus khat-um ama nainu, khat-um Olympas halli inmanile kaom Pathian kajet mi rakip kei'n minpaakna kanei."},{"book":"Rome","chapter":"16","verse":"16","text":"Khatle inkhat diang inthiang inzoopna ah indonrui. Halli Christa koisuok rakip ngai'n inmani inpaak na-kha inhei mathuon."},{"book":"Rome","chapter":"16","verse":"17","text":"Kasapngai kei'n nangnidiang kanati, nangni'n ninglam rakip ah ning ijetjei minchuna makheiya intei ka-eii koithennali insuina kaheichoi inmani makheiya inringchakru. Halli inmani kha looiru."},{"book":"Rome","chapter":"16","verse":"18","text":"Tichu khawa katho mi ngaikha Christa Pumi sepa katho emu takkha inmani'n wonkhopnasik intho eii, halli inmani chongkahoi yamli chongriltheina khan kamo malungkha kathamak ah min-ngamna innei."},{"book":"Rome","chapter":"16","verse":"19","text":"Nangni'n chongkahoi ningjui kha mi rakip in innajetjei, halli hiwajarra kei'n nangni kha kanarokpui. Halli kei'n nangnidiang kimanuomchu kathasik-ah insingtheiru, takkha kathamak sik achu kamo eru."},{"book":"Rome","chapter":"16","verse":"20","text":"Halli Pathian hi, akadai inthokna mun eii, halli ama'n nang nakeii nuoiya Seitan kha inottheiya ajuo toukanur sik eii."},{"book":"Rome","chapter":"16","verse":"21","text":"Kei kachuon thopui Timothy khat-um Jihudi kasappui Lucius, Jason, Sosipater inmani innum inpaakna najuopeii. Chuon 16:1"},{"book":"Rome","chapter":"16","verse":"22","text":"Kei Tertius ka eii, hiwa chongsem kamajiapa kei'n num Christian inpaakna kha kanajuo mathuon."},{"book":"Rome","chapter":"16","verse":"23","text":"Kei ka-inntunpa Gaius ama inna koisuok kanaminchunpi ama innum inpaakna ajuomathuon, Khopuiya sappuipa Erastus, halli kinnai Quartus inmani innum inpaakna innajuomathuon. Chuon 19:29; 1 Cor 1:14; 2 Tim 4:20"},{"book":"Rome","chapter":"16","verse":"24","text":"Eini Pumi Jisu Christa riangwai kha nangni rakip diang naompuirase. Amen."},{"book":"Rome","chapter":"16","verse":"25","text":"Chongkahoi khat-um akatheng apha-ah kasoottak ah inthup ah kaleiom kadik kha chongmalar dungjuiya kei'n Jisu Christa jarra kaleiril, halli ama'n nangni inngamna ah kacheet-ah namin-ngir mator, khawa jarra eini'n Pathian kha minlur minlian rui."},{"book":"Rome","chapter":"16","verse":"26","text":"Takkha atuunchu akadik kha Pathian chong kachoi ngai'n inlarra namajia pijei, halli hektik kaboi Pathian chongpe kha phungle zaat rakipdiang minmujei, khawa jarra zaatlop rakip in ngamna inte khat-um chongkajui e-inte."},{"book":"Rome","chapter":"16","verse":"27","text":"Kasingkhet Pathian khabit kha Jisu Christa diangnga inphut hektik omleiya lurlian rase! Amen."}]}