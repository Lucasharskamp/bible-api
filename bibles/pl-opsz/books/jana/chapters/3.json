{"data":[{"book":"Jana","chapter":"3","verse":"1","text":"Wśród faryzeuszy był pewien człowiek imieniem Nikodem, który był żydowskim przywódcą."},{"book":"Jana","chapter":"3","verse":"2","text":"Pewnej nocy przyszedł do Jezusa i powiedział:"},{"book":"Jana","chapter":"3","verse":"3","text":"—Zapewniam cię—rzekł Jezus—że jeśli się ktoś nie narodzi na nowo, nie ujrzy królestwa Bożego."},{"book":"Jana","chapter":"3","verse":"4","text":"—Urodzić się na nowo?—zdumiał się Nikodem. —Będąc starcem? Czy można powtórnie wejść do łona matki i urodzić się?"},{"book":"Jana","chapter":"3","verse":"5","text":"—Jeszcze raz cię zapewniam—powtórzył Jezus—że jeśli człowiek nie narodzi się z wody i z Ducha, nie wejdzie do królestwa Bożego."},{"book":"Jana","chapter":"3","verse":"6","text":"Kto się narodził fizycznie, żyje tylko fizycznie. Kto się jednak narodził z Ducha, żyje także duchowo!"},{"book":"Jana","chapter":"3","verse":"7","text":"Nie dziw się więc, że powiedziałem, iż trzeba się narodzić na nowo."},{"book":"Jana","chapter":"3","verse":"8","text":"Wiatr wieje, gdzie chce. Słyszysz go, ale nie wiesz, skąd i dokąd wieje. Podobnie jest z narodzeniem z Ducha—widzisz skutki, ale nie widzisz przyczyny."},{"book":"Jana","chapter":"3","verse":"9","text":"—Ale jak to się dzieje?—pytał dalej Nikodem."},{"book":"Jana","chapter":"3","verse":"10","text":"—Jesteś nauczycielem narodu i nie wiesz tego?—odparł Jezus."},{"book":"Jana","chapter":"3","verse":"11","text":"—Zapewniam cię, że mówię o tym, co dobrze znam i co sam widziałem, ale wy nie uznajecie tego."},{"book":"Jana","chapter":"3","verse":"12","text":"Jeśli nie wierzycie w to, co mówię o sprawach ziemskich, to jak uwierzycie w to, co powiem o sprawach niebiańskich?"},{"book":"Jana","chapter":"3","verse":"13","text":"Nikt jednak nie wstąpił do nieba oprócz Mnie, Syna Człowieczego. Stamtąd bowiem przyszedłem."},{"book":"Jana","chapter":"3","verse":"14","text":"Podobnie jak wąż, który na pustyni został podniesiony w górę przez Mojżesza, tak i Ja, Syn Człowieczy, również muszę zostać podniesiony w górę,"},{"book":"Jana","chapter":"3","verse":"15","text":"aby każdy, kto Mi uwierzy, otrzymał życie wieczne."},{"book":"Jana","chapter":"3","verse":"16","text":"Tak bowiem Bóg ukochał świat, że oddał swojego jedynego Syna, aby każdy, kto Mu uwierzy, nie zginął, ale miał życie wieczne."},{"book":"Jana","chapter":"3","verse":"17","text":"Bóg nie posłał Syna, aby potępił świat, lecz aby go zbawił."},{"book":"Jana","chapter":"3","verse":"18","text":"Ten, kto Mu wierzy, nie podlega potępieniu. Ale ten, kto Mu nie wierzy, już został osądzony, bo nie uwierzył jedynemu Synowi Bożemu."},{"book":"Jana","chapter":"3","verse":"19","text":"Wyrok taki zapadł dlatego, że chociaż na świat przyszło światło, ludzie bardziej pokochali ciemność, bo ich czyny były złe."},{"book":"Jana","chapter":"3","verse":"20","text":"Ten, kto czyni zło, nienawidzi światła i nie zbliża się do niego, aby nie wyszły na jaw jego czyny."},{"book":"Jana","chapter":"3","verse":"21","text":"Kto zaś postępuje zgodnie z prawdą, zbliża się do światła, aby ujawniły się jego czyny, które podobają się Bogu."},{"book":"Jana","chapter":"3","verse":"22","text":"Jakiś czas później Jezus wraz z uczniami udał się na tereny Judei. Zatrzymał się tam i udzielał ludziom chrztu."},{"book":"Jana","chapter":"3","verse":"23","text":"Niedaleko Salim, w Ainon, przebywał również Jan Chrzciciel. On także chrzcił, bo w tych okolicach było dużo wody i wielu ludzi przychodziło do niego, aby ich w niej zanurzył."},{"book":"Jana","chapter":"3","verse":"24","text":"W tym czasie Jan był bowiem jeszcze na wolności."},{"book":"Jana","chapter":"3","verse":"25","text":"Pewnego dnia ktoś posprzeczał się z uczniami Jana o sprawy dotyczące rytualnych oczyszczeń."},{"book":"Jana","chapter":"3","verse":"26","text":"Przyszli więc do Jana i zapytali:"},{"book":"Jana","chapter":"3","verse":"27","text":"—Nikt nie może wziąć czegoś, czego nie otrzymał z nieba—odpowiedział Jan."},{"book":"Jana","chapter":"3","verse":"28","text":"—Sami możecie potwierdzić, że powiedziałem: „Nie jestem Mesjaszem. Zostałem tylko wysłany przed Nim”."},{"book":"Jana","chapter":"3","verse":"29","text":"Panna młoda należy przecież do pana młodego. A przyjaciel pana młodego cieszy się z tego, że może przy nim stać i słuchać go. Obecnie w całej pełni doświadczam takiej właśnie radości."},{"book":"Jana","chapter":"3","verse":"30","text":"Teraz On będzie się stawał coraz ważniejszy, ja zaś muszę schodzić ze sceny."},{"book":"Jana","chapter":"3","verse":"31","text":"Ten, kto przychodzi z góry, przewyższa wszystkich. Ten zaś, kto pochodzi z ziemi, jest ograniczony do rzeczy ziemskich."},{"book":"Jana","chapter":"3","verse":"32","text":"Ten, kto przybywa z nieba, mówi o tym, co widział i słyszał w niebie. Ludzie nie chcą Go słuchać,"},{"book":"Jana","chapter":"3","verse":"33","text":"ci jednak, którzy Mu uwierzyli, uznali, że Bóg mówi prawdę."},{"book":"Jana","chapter":"3","verse":"34","text":"Ten bowiem, kto został wysłany przez Boga, przemawia w Jego imieniu. A Bóg w pełni obdarza Go swoim Duchem."},{"book":"Jana","chapter":"3","verse":"35","text":"Ojciec kocha Syna i wszystko Mu powierzył."},{"book":"Jana","chapter":"3","verse":"36","text":"Ten, kto wierzy Synowi Bożemu, ma życie wieczne. Ten zaś, kto Mu nie wierzy, nawet nie ujrzy tego życia—przeciwnie: zobaczy gniew Boga."}]}