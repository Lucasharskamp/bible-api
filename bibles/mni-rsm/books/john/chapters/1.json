{"data":[{"book":"John","chapter":"1","verse":"1","text":"Ahoubada Wahei adu leirammi; Wahei adu Tengban Mapuga leiminnarammi amasung Wahei adu Tengban Mapu oirammi."},{"book":"John","chapter":"1","verse":"2","text":"Hek houba adudagi houna Wahei adu Tengban Mapuga leiminnarammi."},{"book":"John","chapter":"1","verse":"3","text":"Ibungo mahakki mapanna Tengban Mapuna pot pumnamak sembikhi; Ibungo mahak yaodana semkhiba khutsem amata leite."},{"book":"John","chapter":"1","verse":"4","text":"Ibungoda hingba leirammi aduga hingba aduna misinggi mangal oirammi."},{"book":"John","chapter":"1","verse":"5","text":"Mangal aduna amambada ngalle aduga amamba aduna mangal adubu ngamde1:5 khangba nattraga wakhal taba ngamde."},{"book":"John","chapter":"1","verse":"6","text":"Tengban Mapuna thabirakpa John kouba mi ama leirammi."},{"book":"John","chapter":"1","verse":"7","text":"Mi khudingmak mahakki mapanna thajaraknaba, mahakna misingda mangal adugi maramda hainaba lakpani."},{"book":"John","chapter":"1","verse":"8","text":"Mahak masamakti mangal adu natte adubu mahakti mangal adugi maramda hainanaba lakpani."},{"book":"John","chapter":"1","verse":"9","text":"Mi khudingmakta mangal pibiba achumba mangal adu taibangpanda laklammi."},{"book":"John","chapter":"1","verse":"10","text":"Wahei adu taibangpanda leirammi, aduga Mapu Ibungona taibangpan asi Ibungo mahakki mapanna sembikhiba oirabasu, taibangpannadi Ibungo mahakpu khanglamde."},{"book":"John","chapter":"1","verse":"11","text":"Ibungo mahakna masagi oiba maphamda laklammi adubu mahakmakki misingna Ibungobu lousillamde."},{"book":"John","chapter":"1","verse":"12","text":"Adubu mi kharanadi Ibungobu lousinjarammi amadi Ibungobu thajarammi; maram aduna Ibungona makhoida Tengban Mapugi machasing oinaba matik pibire."},{"book":"John","chapter":"1","verse":"13","text":"Makhoina Tengban Mapugi machasing oirakpa asi mama mapana nattraga mioibagi apambana nattraga mapuroibagi warepna pokpiba adugumba natte adubu Mapu Ibungona pokpibani."},{"book":"John","chapter":"1","verse":"14","text":"Wahei aduna sayollaktuna thoujal amadi achumbana pik thanduna eikhoigi irakta leibirare. Aduga eikhoina Ibungo mahakki matik mangal haibadi Mapagi amatta ngairaba Macha oibagi matik mangal adu ujare."},{"book":"John","chapter":"1","verse":"15","text":"John-na Ibungo mahakki maramda hairammi. Mahakna houna hairak-i, “‘Ibungona eigi tungda lengbirakli adubu Ibungo mahakti eina poktringeida hannana leirabani maram asina Ibungona eingondagi henna chao-i,’ haina eina nakhoida haikhiba Ibungo mahak adu asini.”"},{"book":"John","chapter":"1","verse":"16","text":"Athanba thoujalgi pukkei oiriba Ibungo mangondagi yaipha thoujal amagi mathakta yaipha thoujal ama eikhoi pumnamakna phangjare."},{"book":"John","chapter":"1","verse":"17","text":"Wayel Yathangdi Moses-ki mapanna pibibani adubu thoujal amasung achumbadi Jisu Christtagi mapanna lakpani."},{"book":"John","chapter":"1","verse":"18","text":"Mi kana amatana Tengban Mapubu kheidounungdasu ukhidri. Adubu Mapaga yamna naknana leiriba amatta ngairaba Machanupa Mapu Ibungona Ibungo mahakpu phongdokle."},{"book":"John","chapter":"1","verse":"19","text":"Jerusalem-da leiba Jihudisingna, John-bu kanano haina hangnaba purohitsing amasung Levi-singbu John-gi manakta tharaklammi."},{"book":"John","chapter":"1","verse":"20","text":"Mahakna paokhum piningdaba touramde aduga i-phong phongna sengna hairak-i, “Eidi Christta adu natte.”"},{"book":"John","chapter":"1","verse":"21","text":"Maduda makhoina hanglak-i, “Adu oirabadi nahak kanano? Nahak Elijah-ra?”"},{"book":"John","chapter":"1","verse":"22","text":"Aroibada makhoina hairak-i, “Adu oirabadi nahak kanano haibasi eikhoida haibirak-u. Eikhoibu tharakpa makhoising aduda tamlunaba nahakna paokhum amadi pibiyu. Nahakna nasagi maramda kari haijabage?”"},{"book":"John","chapter":"1","verse":"23","text":"Mapu Ibungogi wa phongdokpa maichou Isaiah-gi waheising sijinnaduna John-na paokhum pirak-i:"},{"book":"John","chapter":"1","verse":"24","text":"Pharisee kharasu John-gi maphamda tharak-i,"},{"book":"John","chapter":"1","verse":"25","text":"makhoina John-da hanglak-i, “Nahak Christta adusu Elijah adusu Mapu Ibungogi wa phongdokpa maichou adusu nattrabadi karigi nahakna baptize touribano?”"},{"book":"John","chapter":"1","verse":"26","text":"Maduda John-na khumlak-i, “Einadi isingda baptize tou-i adubu nakhoina khangdaba kanagumba ama nakhoigi narakta lepli."},{"book":"John","chapter":"1","verse":"27","text":"Ibungo mahakna eigi tungda lakli aduga eidi Ibungo mahakki sandal mari louthokpa phaoba matik chade.”"},{"book":"John","chapter":"1","verse":"28","text":"John-na baptize toubiba mapham Jordan turen-gi nongpok thangba wangmada leiba Bethany-da masigi thoudok asi thokkhibani."},{"book":"John","chapter":"1","verse":"29","text":"Mathanggi numitta Jisuna John-gi manakta lakpadu ure maduda John-na hairak-i, “Yeng-u, taibangpanbagi pappu pubiduna louthokpiba Tengban Mapugi Yaomacha adu!"},{"book":"John","chapter":"1","verse":"30","text":"Ibungo asigi maramdani eina haikhibadu, ‘Kanagumba ama eigi tungda lengbirakli, Ibungo mahakti eina poktringeidagi hannana leirabani maramsina Ibungona eingondagi henna chao-i.’"},{"book":"John","chapter":"1","verse":"31","text":"Einadi Ibungobu kanano haiba khanglamde adubu eina isingda baptize toubasi Ibungo mahakpu Israel-da phongdoknabani.”"},{"book":"John","chapter":"1","verse":"32","text":"Adudagi John-na sakhi asi pirammi: “Thawai aduna swargadagi khunugumna lengtharaktuna Ibungoda leiba adu eina ure."},{"book":"John","chapter":"1","verse":"33","text":"Eibu isingda baptize tounaba thabiba Ibungo mahakna eingonda, ‘Thawai aduna kanagumba amagi mathakta lengtharaktuna leiba nahakna ugani; mahak aduna Thawai Asengbada baptize toubigani,’ haina haibiramdrabadi eina Ibungo mahakpu khanglamloidabani."},{"book":"John","chapter":"1","verse":"34","text":"Eina madumak ujare aduga Ibungo mahak asi Tengban Mapugi Machanupani haina eina nakhoida hairi.”"},{"book":"John","chapter":"1","verse":"35","text":"Mathanggi numitta John-na mahakki tung-inba aniga loinana leptuna leirammi."},{"book":"John","chapter":"1","verse":"36","text":"Jisuna mapham aduda chatpadu ubada mahakna hairak-i, “Yeng-u, Tengban Mapugi Yaomacha adu.”"},{"book":"John","chapter":"1","verse":"37","text":"John-na haiba adu mahakki tung-inba aniduna tarabada makhoina Jisugi matung induna chatkhirammi."},{"book":"John","chapter":"1","verse":"38","text":"Jisuna leithorakpada makhoina mahakki tung illakliba adu ure maduda Ibungona hanglak-i, “Nakhoi kari pambage?”"},{"book":"John","chapter":"1","verse":"39","text":"Ibungona khumlak-i, “Lak-u aduga nakhoina u-gani.” (Matam adu numit yungba matung pung marimuk tabada oirammi.) Maram aduna makhoina Ibungoga loinana chattuna Ibungona leiba mapham adu ujare aduga numit aduma makhoina Ibungoga loinana leiminnarammi."},{"book":"John","chapter":"1","verse":"40","text":"John-na haiba adu taduna Jisugi tung inkhiba makhoi anigi marakta amadi Simon Peter-gi manao Andrew-ni."},{"book":"John","chapter":"1","verse":"41","text":"Andrew-na ihan hanna mahakki mayamba Simon-bu thiraga mangonda hairammi, “Eikhoina Messiah adu phangjare.” (Madudi “Christta” haibani)"},{"book":"John","chapter":"1","verse":"42","text":"Adudagi mahakna Simon-bu Jisugi manakta purakle."},{"book":"John","chapter":"1","verse":"43","text":"Mathanggi numitta Galilee-da Jisuna chatke leple. Ibungona Philip-pu thengnarabada mangonda hairak-i, “Eigi itung illak-u!”"},{"book":"John","chapter":"1","verse":"44","text":"(Andrew amadi Peter-gumna Philip-su Bethsaida sahardagini.)"},{"book":"John","chapter":"1","verse":"45","text":"Philip-na Nathanael-bu phanglabada mangonda hairammi, “Moses-na Wayel Yathangda amasung Mapu Ibungogi wa phongdokpa maichousingnasu ibiramba mahak adu eikhoina phangle. Mahak adudi Joseph-ki machanupa, Nazareth-ki Jisuni.”"},{"book":"John","chapter":"1","verse":"46","text":"Nathanael-na hanglak-i, “Nazareth-tagibu karigumba aphaba thorakpa ngambra?”"},{"book":"John","chapter":"1","verse":"47","text":"Mahakki manakta Nathanael-na lakpadu urabada Jisuna mangonda hairak-i, “Mapham asida tasengba Israel-gi mi ama leire; mangonda lounamba leite.”"},{"book":"John","chapter":"1","verse":"48","text":"Nathanael-na Ibungoda hanglak-i, “Ibungona eibu karamna khangbibage?”"},{"book":"John","chapter":"1","verse":"49","text":"Nathanael-na khumlak-i, “Oja Ibungo, nahak Tengban Mapugi Machanupa aduni! Nahak Israel-gi Ningthouni!”"},{"book":"John","chapter":"1","verse":"50","text":"Jisuna mangonda hairak-i, “Nahakna heiyit pambi makhada leiringeida eina nangbu ure haina eina nangonda haibagi maramna nahakna thajaribra? Masidagi henna chaoba thabaksing nahakna ukhigani.”"},{"book":"John","chapter":"1","verse":"51","text":"1:51 Meihou 28:12Adudagi Ibungona makha tarak-i, “Eina nakhoida tasengnamak hairiba asini, swarga hangdokpa amadi Tengban Mapugi dutsingna Migi Machanupa adugi mathakta kakhat khumtha touba adu nakhoina ugani.”"}]}