{"data":[{"book":"یەکەم پەترۆس","chapter":"5","verse":"1","text":"وەک پیرێکی هاوڕێتان، داوا لەو پیرانە دەکەم کە لەنێوتاندان، شایەتی ئازارەکانی مەسیح و هاوبەشی ئەو شکۆیەی وا ڕادەگەیەنرێ:"},{"book":"یەکەم پەترۆس","chapter":"5","verse":"2","text":"ئەو مێگەلەی خودا بلەوەڕێنن کە لەنێوانتاندایە، وەک چاودێر خزمەتیان بکەن، نەک بە ناچاری، بەڵکو بە ویستەوە وەک چۆن خودا دەیەوێت، نەک بۆ دەستکەوتی شەرمەزاری، بەڵکو بە چالاکییەوە،"},{"book":"یەکەم پەترۆس","chapter":"5","verse":"3","text":"خۆتان بەسەر ئەوانەدا مەسەپێنن کە دراونەتە دەستتان، بەڵکو ببنە نموونە بۆ مێگەل."},{"book":"یەکەم پەترۆس","chapter":"5","verse":"4","text":"کاتێکیش سەرۆکی شوانان دەردەکەوێ، تاجی شکۆ وەردەگرن کە کاڵ نابێتەوە."},{"book":"یەکەم پەترۆس","chapter":"5","verse":"5","text":"ئەی لاوەکان، بە هەمان شێوە ملکەچی پیران بن، هەمووتان بەرامبەر بە یەکتر بێفیز بن، چونکە:"},{"book":"یەکەم پەترۆس","chapter":"5","verse":"6","text":"بۆیە لەژێر دەستی بەهێزی خودا بێفیز بن، تاکو لە کاتی خۆیدا بەرزتان بکاتەوە."},{"book":"یەکەم پەترۆس","chapter":"5","verse":"7","text":"هەموو خەمێکتان بە خودا بسپێرن، چونکە ئەو بایەختان پێدەدات."},{"book":"یەکەم پەترۆس","chapter":"5","verse":"8","text":"چاوکراوە بن و ئێشک بگرن، شەیتانی دوژمنتان وەک شێرێکی بە نەڕەنەڕ دەسووڕێتەوە، بەدوای یەکێکدا دەگەڕێ بۆ ئەوەی بیخوات."},{"book":"یەکەم پەترۆس","chapter":"5","verse":"9","text":"بەربەرەکانێی بکەن، لە باوەڕەکە بچەسپێن، بزانن خوشک و براکانیشتان لە جیهاندا هەمان ئازار دەچێژن."},{"book":"یەکەم پەترۆس","chapter":"5","verse":"10","text":"خودای هەموو نیعمەتێک، ئەوەی بە یەکبوون لەگەڵ عیسای مەسیحدا5‏:10 بە یەکبوون لەگەڵ عیسای مەسیحدا لە زمانی یۆنانیدا (لە عیسای مەسیحدا) بەکارهاتووە.‏ بانگی کردوون بۆ شکۆیە هەتاهەتاییەکەی، کە تۆزێک ئازارتان چێژت، خۆی ڕاستە ڕێتان دەکات و واتان لێ دەکات کە بەهێز و چەسپاو و دەمەزراو بن."},{"book":"یەکەم پەترۆس","chapter":"5","verse":"11","text":"هەتاهەتایە دەسەڵات بۆ ئەوە. ئامین."},{"book":"یەکەم پەترۆس","chapter":"5","verse":"12","text":"بەهۆی سیلا5‏:12 یۆنانی: سیلوانۆس‏.‏، کە بە برای دڵسۆزی دەزانم، بە کورتی بۆم نووسین، هانتان دەدەم و شایەتی دەدەم، ئەمە نیعمەتە ڕاستەقینەکەی خودایە. تێیدا بچەسپێن."},{"book":"یەکەم پەترۆس","chapter":"5","verse":"13","text":"ئەوەی لە بابل5‏:13 بابل: هێمایە بۆ ڕۆما.‏ وەک ئێوە هەڵبژێردراوە، سڵاوتان لێدەکات، هەروەها مەرقۆسی ڕۆڵەم."},{"book":"یەکەم پەترۆس","chapter":"5","verse":"14","text":"بە ماچی خۆشەویستی سڵاو لە یەکتری بکەن. ئاشتی بۆ هەمووتان بێت کە لەگەڵ مەسیح یەکن5‏:14 کە لەگەڵ مەسیح یەکن لە زمانی یۆنانیدا (لە مەسیحدا) بەکارهاتووە.‏."}]}