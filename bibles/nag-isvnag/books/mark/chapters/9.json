{"data":[{"book":"Mark","chapter":"9","verse":"1","text":"Aru Jisu taikhan ke koi thakise, “Hosa pora Moi tumikhan ke kobo, yate khara thaka kunba khan namoribo jitia tak Isor rajyo laga takot loi kene aha ke nadikhe bo.”"},{"book":"Mark","chapter":"9","verse":"2","text":"Titia choi din pichete Jisu pora Peter, James aru John ke loi kene ekta untcha pahar te jaise. Titia taikhan usorte, Tai laga gaw bodli hoi jaise."},{"book":"Mark","chapter":"9","verse":"3","text":"Tai kapra borop nisena bisi boga hoi jaise, etu prithibi te kun dhobi bhi tineka boga kori bole na pora nisena."},{"book":"Mark","chapter":"9","verse":"4","text":"Titia Moses aru Elijah aha dikhai dise, aru taikhan Jisu logote kotha kori thakise."},{"book":"Mark","chapter":"9","verse":"5","text":"Titia Peter pora Jisu ke koise, “Rabbi9.5 Shika manu., amikhan yate thakile bhal hobo, amikhan ke tinta thaki bole jaga bonabo dibi, ekta Apuni nimite, ekta Moses nimite, aru ekta Elijah nimite.”"},{"book":"Mark","chapter":"9","verse":"6","text":"Aru tinjon chela khan bisi bhoi laga karone Jisu taikhan ke ki kobo lage etu najana hoise."},{"book":"Mark","chapter":"9","verse":"7","text":"Titia ekta badal ahikena taikhan ke dhaki loise, aru badal pora ekta awaj pora koise, “Etu Ami laga morom thaka Putro ase. Taike huni bhi.9.7 I Pet. 1:17; Psa. 2:7.”"},{"book":"Mark","chapter":"9","verse":"8","text":"Titia tinjon chela khan achanak ephale-uphale saise aru Jisu he taikhan logote thaka paise, aru kunke bhi dikha nai."},{"book":"Mark","chapter":"9","verse":"9","text":"Jitia taikhan pahar pora niche ahi thakise, Jisu taikhan ke hukum dikene koise jitia tak Manu laga Putro mora pora jee uthi najai, titia tak taikhan ki dikhise etu kunke bhi nakobo."},{"book":"Mark","chapter":"9","verse":"10","text":"Taikhan etu kotha lukai rakhidise aru “Mora pora jee uthi naja tak” ki motlob ase koi kene kotha kori thakise."},{"book":"Mark","chapter":"9","verse":"11","text":"Aru taikhan Taike hudise, “Kile, likha khan Elijah he poila ahibo lage koi?9.11 Mal. 4:5-6.”"},{"book":"Mark","chapter":"9","verse":"12","text":"Tai taikhan ke jowab dikena koise, “Elijah he poila ahibo lage, aru sob thik tak kori dibo, etu hosa ase. Kintu Manu laga Putro laga kotha te Tai bisi dukh koribo aru Taike ghin hobo etu kele Isor kotha te likhi rakhise?"},{"book":"Mark","chapter":"9","verse":"13","text":"Kintu Moi tumikhan ke koi dibo Elijah ahi jaise, aru taikhan taike ki kori bole mon thakise etu kori dise, jineka Tai nimite bhi kotha likhi rakhi kene ase.”"},{"book":"Mark","chapter":"9","verse":"14","text":"Aru jitia Tai chela khan logote ahise, bisi manu taikhan laga age pichete thakise, aru niyom likha khan taikhan logote kotha te lagi thakise."},{"book":"Mark","chapter":"9","verse":"15","text":"Aru jitia manu khan Taike dikhise, taikhan asurit hoi kene Jisu logot polai ahise aru Taike salam dise."},{"book":"Mark","chapter":"9","verse":"16","text":"Aru Tai pora chela khan ke hudise, “Tumikhan taikhan logote ki kotha te lagi ase?”"},{"book":"Mark","chapter":"9","verse":"17","text":"Ekjon bisi manu thaka jaga pora Taike jowab di koise, “Shika manu, moi laga chokra ke Apuni logot loi anise, tai logot gunga atma ase."},{"book":"Mark","chapter":"9","verse":"18","text":"Aru kot te taike dhure, ta te taike phelai diye aru tai laga mukh pora phen ulai, aru daat kamuri kene tai laga bodon to tan hoi thake. Aru moi Apuni laga chela ke etu khedai dibole koise, kintu taikhan para nai.”"},{"book":"Mark","chapter":"9","verse":"19","text":"Jisu taike jowab dise, “Tumi biswas nakora yug khan, Moi kitia tak tumikhan logote thakibo? Kitia tak Moi tumikhan ke sai thakibo? Taike Moi logote loi anibi.”"},{"book":"Mark","chapter":"9","verse":"20","text":"Aru taikhan chokra ke Tai logote anise. Aru jitia etu gunga atma pora Jisu ke dikhise, joldi tai chokra ke dukh dise, aru matite girai dise, aru tai laga mukh pora phen ulaise."},{"book":"Mark","chapter":"9","verse":"21","text":"Etu karone Jisu tai laga baba ke hudise, “Tai kitia pora bemar ase?” Aru tai koise, “Bacha homoi pora ase."},{"book":"Mark","chapter":"9","verse":"22","text":"Aru bar-bar taike khotom kori bole kitia ba jui te aru kitia ba panite girai di thake, kintu Apuni he kiba koribo parile, morom pora amikhan ke modot koribi.”"},{"book":"Mark","chapter":"9","verse":"23","text":"Aru Jisu taike koise, “‘Jodi Apuni pare koile koi ase?’ Biswas manu khan karone to sob koribo paribo.”"},{"book":"Mark","chapter":"9","verse":"24","text":"Joldi chokra laga baba kandi kene koise, “Hey Probhu, moi biswas ase, moi laga biswas laga upai kori dibi!”"},{"book":"Mark","chapter":"9","verse":"25","text":"Jitia bhir khan polai ahi thaka Jisu dikhise, titia Tai dusto atma ke galise, aru koise, “Tumi nahuna aru gunga atma, Moi tumike hukum di ase, tai pora ulai jabi, aru kitia bhi tai bhitor te aru najabi.”"},{"book":"Mark","chapter":"9","verse":"26","text":"Titia gunga atma taike bisi dukh dise aru jor pora hala kori kene ulai jaise, aru chokra to mora nisena hoise, etu dikhikena bisi manu eneka koise, “Tai mori jaise.”"},{"book":"Mark","chapter":"9","verse":"27","text":"Kintu Jisu etu chokra laga hath dhori kene taike uthai dise aru tai khara hoi jaise."},{"book":"Mark","chapter":"9","verse":"28","text":"Pichete, jitia Jisu ghor bhitor te ahise, Tai laga chela khan alag pora Taike hudise, “Amikhan kele etu ke khedabo para nai?"},{"book":"Mark","chapter":"9","verse":"29","text":"Etu karone Tai taikhan ke koise, “Etu sob prathana aru upwas pora he koribo paribo.”"},{"book":"Mark","chapter":"9","verse":"30","text":"Titia Jisu aru chela khan ta te pora ulaikene Galilee paar kori jai asele, kintu Tai kun manu ke bhi janibo dibole itcha kora nai."},{"book":"Mark","chapter":"9","verse":"31","text":"Kelemane Tai nijor chela khan ke sikhai thakise aru koise, “Manu laga Putro ke manu hathte dhori dibo, aru taikhan Taike morai dibo; aru tin din pichete arubi Tai jee uthijabo.”"},{"book":"Mark","chapter":"9","verse":"32","text":"Kintu taikhan etu kotha laga motlob bujhi bo pora nai, aru Taike hudibole bhi bhoi lagi thakise."},{"book":"Mark","chapter":"9","verse":"33","text":"Titia Tai Capernaum te ahise, aru jitia Tai ghor bhitor te ahise, Tai taikhan ke hudise, “Tumikhan rasta te ki kotha loi huda-hudi kori asele?”"},{"book":"Mark","chapter":"9","verse":"34","text":"Kintu taikhan eku bhi kowa nai. Kelemane taikhan rasta te ekjon-ekjon logote kun he dangor hobo etu kotha kori thakise."},{"book":"Mark","chapter":"9","verse":"35","text":"Aru bohi kene, Tai laga baroh jon chela ke mati kene koise, “Jodi kunba prothom hobole mon korile tai sob pora piche hobi, aru sob laga noukar hobi.”"},{"book":"Mark","chapter":"9","verse":"36","text":"Titia Tai ekta huru bacha loi taikhan majote rakhise aru bacha ke Tai laga hathte loi kene taikhan ke koise."},{"book":"Mark","chapter":"9","verse":"37","text":"“Jun Ami laga naam te eitu khan nisena bacha ke grohon koribo, tai Moike grohon kori loise, aru jun Moike grohon koribo, tai Moike he nohoi kintu Moike Jun pathaise, Taike bhi grohon kori loise.”"},{"book":"Mark","chapter":"9","verse":"38","text":"John Taike koise “Shika manu, kunba ejkon pora Apuni laga naam te bhoot khedai thaka paisele, aru amikhan taike mana kori dise, kelemane tai amikhan logote nathaka manu huwa karone.”"},{"book":"Mark","chapter":"9","verse":"39","text":"Kintu Jisu koise, “Taike mana na koribi, kelemane eneka kun bhi nai, jun Ami laga naam te asurit kaam koribo, aru pichete Moike biya nokobo."},{"book":"Mark","chapter":"9","verse":"40","text":"Kelemane jun bhi Amikhan ke hinsa nakore, tai Ami phale ase."},{"book":"Mark","chapter":"9","verse":"41","text":"Kelemane jun bhi tumikhan ke Khrista laga koi kene Ami naam pora ekta gilas pani bhi khilai le, Moi tumikhan ke hosa kobo, tai pabo thaka naharabo."},{"book":"Mark","chapter":"9","verse":"42","text":"Kintu jun bhi, Moike biswas kora chutu ekjon ke bhi biya kori dile, tai karone dhan pisi thaka dangor pathor to tai gola te bandi kene samundar te phelai diya he bhal hobo."},{"book":"Mark","chapter":"9","verse":"43","text":"Jodi tumi laga hath pora tumike paap koribo di thake, etu hath kati phelai dibi, duita hath loi norokte kitia bhi khotom nohua jui te juwa pora tumi hath nathakile bhi jibon te juwa he bhal hobo."},{"book":"Mark","chapter":"9","verse":"44","text":"Ta te taikhan laga puka namora aru jui bhi kitia bhi nabhutibo."},{"book":"Mark","chapter":"9","verse":"45","text":"Aru jodi tumi laga theng pora tumike paap koribo di thake, etu ke kati phelai dibi. Duita theng loi norokte kitia bhi bhuti bo napara jui te juwa pora tumi lengra hoile bhi jibon te juwa he bhal hobo."},{"book":"Mark","chapter":"9","verse":"46","text":"Ta te taikhan ke kamura puka namore aru jui kitia bhi nabhute."},{"book":"Mark","chapter":"9","verse":"47","text":"Aru jodi tumi laga suku karone tumike paap koribo di thake koile, suku ulaikena phelai dibi. Duita suku loi kene norokte juwa pora to ekta suku loi kene Isor laga rajyote juwa he bhal hobo."},{"book":"Mark","chapter":"9","verse":"48","text":"Ta te taikhan ke kamura puka namore aru jui bhi kitia bhi nabhute9.48 Isa. 66:24.."},{"book":"Mark","chapter":"9","verse":"49","text":"Karone sob jui pora nimokia kori dibo."},{"book":"Mark","chapter":"9","verse":"50","text":"Nimok to bhal ase, kintu nimok bhi tai laga swadh harai jaile tumi ki pora etu ke aru swad koribo? Tumi nijorke nimok nisena rakhibi, aru shanti pora ek-dusra logote thakibi.”"}]}