{"data":[{"book":"مزامیر","chapter":"29","verse":"1","text":"ای فرشتگان29‏:1 عبری: «پسران خدا».، خداوند را ستایش کنید! شکوه و عظمت او را بستایید!"},{"book":"مزامیر","chapter":"29","verse":"2","text":"خداوند را به خاطر جلال نامش بپرستید. خداوند را در شکوه قدوسیتش پرستش کنید."},{"book":"مزامیر","chapter":"29","verse":"3","text":"صدای خداوند از فراز دریاها شنیده می‌شود؛ او همچون رعد می‌غرد! صدای او بر اقیانوسها طنین‌افکن است!"},{"book":"مزامیر","chapter":"29","verse":"4","text":"صدای خداوند پرقدرت و باشکوه است."},{"book":"مزامیر","chapter":"29","verse":"5","text":"صدای خداوند درختان سِدر را می‌شکند. خداوند درختان سِدر لبنان را خُرد می‌کند."},{"book":"مزامیر","chapter":"29","verse":"6","text":"او کوههای لبنان را می‌لرزاند و کوه حرمون را مانند گوساله به جست و خیز وا می‌دارد."},{"book":"مزامیر","chapter":"29","verse":"7","text":"صدای خداوند رعد و برق ایجاد می‌کند،"},{"book":"مزامیر","chapter":"29","verse":"8","text":"دشتها را به لرزه در می‌آورد و صحرای قادش را می‌جنباند."},{"book":"مزامیر","chapter":"29","verse":"9","text":"صدای خداوند درخت بلوط را می‌لرزاند و برگهای درختان جنگل را به زمین می‌ریزد. در خانهٔ خداوند، همه جلال و عظمت او را می‌ستایند."},{"book":"مزامیر","chapter":"29","verse":"10","text":"خداوند بر آبهای عمیق فرمان می‌راند و تا به ابد سلطنت می‌نماید."},{"book":"مزامیر","chapter":"29","verse":"11","text":"خداوند به قوم برگزیدهٔ خود قدرت می‌بخشد و صلح و سلامتی نصیب ایشان می‌کند."}]}