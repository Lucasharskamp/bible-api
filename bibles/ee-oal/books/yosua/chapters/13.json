{"data":[{"book":"Yosua","chapter":"13","verse":"1","text":"Yosua tsi heku amegã azɔ, eye Yehowa gblɔ nɛ be, “Fifia, èzu amegãɖeɖi, evɔ dukɔ geɖewo gali siwo dzi wòle be miaɖu."},{"book":"Yosua","chapter":"13","verse":"2","text":"“Anyigba siwo kpɔtɔ la woe nye:"},{"book":"Yosua","chapter":"13","verse":"3","text":"si tso Sixor tɔsisi la gbɔ le Egipte ƒe liƒo dzi heyi anyiehe ke, elabena wobu anyigba si va tɔ Ekron ƒe liƒo la abe Kanaantɔwo ƒe anyigba ene. Filistitɔwo ƒe fiawo nɔ Gaza, Asdod, Askelon, Gat kple Ekron;"},{"book":"Yosua","chapter":"13","verse":"4","text":"le dziehe;"},{"book":"Yosua","chapter":"13","verse":"5","text":"Gebalitɔwo ƒe anyigba"},{"book":"Yosua","chapter":"13","verse":"6","text":"“Sidontɔwo, ame siwo le tonyigba la dzi le Lebanon towo kple Misrefat Maim dome la ƒe anyigba hã le eme. Mele klalo be manya dukɔ siawo katã ɖa le Israel dukɔ la ŋgɔ, eya ta bu anyigba siawo katã abe mia tɔwo ene,"},{"book":"Yosua","chapter":"13","verse":"7","text":"eye nàmae na Israel ƒe to asiekɛawo kple Manase ƒe to afã la abe ale si meɖo na wò ene.”"},{"book":"Yosua","chapter":"13","verse":"8","text":"Manase ƒe to la ƒe afã kple Ruben ƒe viwo kple Gad ƒe viwo xɔ woƒe domenyinu le Yɔdan tɔsisi la ƒe ɣedzeƒe xoxo, elabena Mose tsɔ anyigba sia na wo."},{"book":"Yosua","chapter":"13","verse":"9","text":"Woƒe anyigba la nye teƒe si tso Areor, le Arnon tɔsisi la ƒe balime ƒe toga kple du siwo le balime la, to Medeba ƒe togbɛnyigba dzi yi Dibon."},{"book":"Yosua","chapter":"13","verse":"10","text":"Sixɔn, Amoritɔwo ƒe fia, ame si ƒe fiadu nye Hesbon la ƒe duwo hã nɔ anyigba la me, eye wòtso eme yi keke Amon ƒe liƒowo dzi."},{"book":"Yosua","chapter":"13","verse":"11","text":"Gilead kple anyigba si nye Gesuritɔwo kple Makatitɔwo tɔ kple Hermon to la, Basan to la kple Saleka du la"},{"book":"Yosua","chapter":"13","verse":"12","text":"kple Ɔg, Basan fia, ame si ɖu fia le Astarot kple Edrei la ƒe anyigba. Eyae nye Refaimtɔ mamlɛtɔ, elabena Mose ho aʋa ɖe wo ŋu, eye wònya wo ɖa le anyigba la dzi."},{"book":"Yosua","chapter":"13","verse":"13","text":"Ke Israelviwo menya Gesuritɔwo alo Makatitɔwo o, eya ta wogale Israelviwo dome va se ɖe egbe."},{"book":"Yosua","chapter":"13","verse":"14","text":"Ale si woma anyigba na Israel ƒe to vovovoawo la yi ale: Levitɔwo: Mose mena anyigba aɖeke Levitɔwo o, ke boŋ etsɔ vɔsanu siwo ameawo atsɔ vɛ na Yehowa, Israel ƒe Mawu la na wo."},{"book":"Yosua","chapter":"13","verse":"15","text":"Ruben ƒe to: Mose na anyigba Ruben ƒe to la ɖe ƒome siwo le to la me la ƒe agbɔsɔsɔ nu."},{"book":"Yosua","chapter":"13","verse":"16","text":"Ruben ƒe viwo ƒe anyigba tso Aroer le Arnon tɔsisi la ƒe balime ƒe toga, dze le Arnon du si le balime la ƒe titina la ŋu va dze le Medeba ƒe togbɛwo ŋu."},{"book":"Yosua","chapter":"13","verse":"17","text":"Du siwo nɔ afi ma la woe nye Hesbon kple du bubu siwo le gbadzaƒe: Dibon, Bamɔt Baal, Bet Baal Meon,"},{"book":"Yosua","chapter":"13","verse":"18","text":"Yaza, Kedemot, Mefaat,"},{"book":"Yosua","chapter":"13","verse":"19","text":"Kiriataim, Sibma, Zeret Sabar si le to aɖe dzi le balime la tame,"},{"book":"Yosua","chapter":"13","verse":"20","text":"Bet Peor, Bet Yesimot kple Pisga to la kɔgo."},{"book":"Yosua","chapter":"13","verse":"21","text":"Du siwo nɔ togbɛwo dzi kple Fia Sixɔn ƒe fiaɖuƒe me la hã nɔ Ruben ƒe viwo ƒe anyigba dzi. Sixɔn nye Amoritɔwo ƒe fia si nɔ Hesbon. Mose wu Fia Sixɔn kple Midian fia bubu siawo: Evi, Rekem, Zur, Hur kple Reba."},{"book":"Yosua","chapter":"13","verse":"22","text":"Israelviwo hã wu afakala Balaam si nye Beor ƒe vi la hã."},{"book":"Yosua","chapter":"13","verse":"23","text":"Yɔdan tɔsisi lae nye Ruben ƒe viwo ƒe anyigba la ƒe liƒo le ɣedzeƒe lɔƒo."},{"book":"Yosua","chapter":"13","verse":"24","text":"Gad ƒe to: Mose na anyigba Gad ƒe viwo ƒe to la ɖe ƒome siwo le to la me ƒe agbɔsɔsɔ nu."},{"book":"Yosua","chapter":"13","verse":"25","text":"Yazer kple Gilead ƒe duwo katã kple Amonyigba ƒe afã heyi Aroer le Raba gbɔ nɔ Gad ƒe viwo ƒe anyigba la me."},{"book":"Yosua","chapter":"13","verse":"26","text":"Anyigba la gatso Hesbon yi Ramat Mizpa kple Betonim, eye wògatso Mahanaim yi Lo Debir."},{"book":"Yosua","chapter":"13","verse":"27","text":"Teƒe siwo le anyigba sia me le Yɔdan tɔsisi la ƒe balime la woe nye: Bet Haram, Bet Nimra, Sukɔt, Zafɔn kple Fia Sixɔn, ame si nɔ Hesbon la ƒe anyigba mamlɛa. Anyigba la ƒe liƒo le ɣetoɖoƒe lae nye, Yɔdan tɔsisi la yi anyigbeme va ɖo keke Galilea ƒu la ƒe dzigbeme."},{"book":"Yosua","chapter":"13","verse":"28","text":"Esiawoe nye du siwo wotsɔ na ƒome siwo le Gad ƒe to la me abe woƒe domenyinu ene."},{"book":"Yosua","chapter":"13","verse":"29","text":"Mose na anyigba Manase viwo ƒe to la ƒe afã le woƒe ƒomewo nu."},{"book":"Yosua","chapter":"13","verse":"30","text":"Ena anyigba wo tso Mahanaim. Basan blibo si nye Fia Ɔg ƒe fiaɖuƒe kple Yair kple Basan ƒe du blaade nɔ to sia ƒe anyigba me."},{"book":"Yosua","chapter":"13","verse":"31","text":"Wotsɔ Gilead ƒe afã, Astarot kple Edrei (du siwo le Ɔg, Basan fia ƒe fiaɖuƒe me), na Makir, Manase ƒe viwo ƒe to la ƒe afã."},{"book":"Yosua","chapter":"13","verse":"32","text":"Aleae Mose ma anyigba si le Yɔdan tɔsisi la ƒe ɣedzeƒe, afi si ameawo ƒu asaɖa anyi ɖo ɣe ma ɣi le Yeriko gbɔ."},{"book":"Yosua","chapter":"13","verse":"33","text":"Mose mena anyigba aɖeke Levitɔwo o, elabena abe ale si wòɖe eme na woe ene la, Yehowa Mawu lae nye woƒe domenyinu, Yehowa koe nye nu si wohiã. Yehowa ŋutɔ akpɔ wo ta abe ale si dze ene."}]}