{"data":[{"book":"Saraxaraline","chapter":"8","verse":"1","text":"Alatala yi a fala Musa xa, a naxa,"},{"book":"Saraxaraline","chapter":"8","verse":"2","text":"“Haruna nun a diine xili Naralan Bubun so dɛɛn na. I xa fa e dugine nun masusan turen na, e nun turaan naxan bama yulubi xafari saraxan na, e nun konton firin e nun debena buru ratetarene naxan kui."},{"book":"Saraxaraline","chapter":"8","verse":"3","text":"I xa Isirayila yamaan birin malan Naralan Bubun so dɛɛn na.”"},{"book":"Saraxaraline","chapter":"8","verse":"4","text":"Alatala yamarin naxan fi, Musa yi na liga, yamaan yi e malan Naralan Bubun so dɛɛn na."},{"book":"Saraxaraline","chapter":"8","verse":"5","text":"Musa yi a fala yamaan xa, a naxa, “Alatala ito nan yamarixi.”"},{"book":"Saraxaraline","chapter":"8","verse":"6","text":"Musa yi Haruna nun a diine maso, a yi e maxa."},{"book":"Saraxaraline","chapter":"8","verse":"7","text":"A yi dugin nagodo Haruna ma, a yi a tagi xidi tagixidin na, a gubaan nagodo a ma, a saraxarali domaan nagodo a ma, a saraxarali domaan tagi xidi tagixidi faɲin na."},{"book":"Saraxaraline","chapter":"8","verse":"8","text":"A yi kanke masaan bira a kɔɛ, a masɛnsɛn ti seene, Yurima nun Tumin sa na kui."},{"book":"Saraxaraline","chapter":"8","verse":"9","text":"A yi namun so Haruna xun na, a yi xɛma walaxadin sa a tigi yɛɛ ra taxamaseri sariɲanxin na alo Alatala a yamari Musa ma kii naxan yi."},{"book":"Saraxaraline","chapter":"8","verse":"10","text":"Musa yi masusan turen tongo, a Ala batu bubun masusan e nun a yi seen birin. A ne birin nasariɲan."},{"book":"Saraxaraline","chapter":"8","verse":"11","text":"A yi na turena nde xuya saraxa ganden ma dɔxɔɲa ma solofere, a saraxa ganden masusan e nun a goronne birin, e nun ige sa seen nun a dɔxɔ sena, alogo a xa ne rasariɲan."},{"book":"Saraxaraline","chapter":"8","verse":"12","text":"A mɔn yi turen sa Haruna xunni, a a masusan, alogo a xa a rasariɲan."},{"book":"Saraxaraline","chapter":"8","verse":"13","text":"A yi Harunaa diine maso. A yi e dugine ragodo e ma, e nun tagi xidine nun xun tagi xidine, alo Alatala yamarin naxan so Musa yii."},{"book":"Saraxaraline","chapter":"8","verse":"14","text":"A yi fa turaan na yulubi xafari saraxan na, Haruna nun a diine yi e yiine sa turaan xunna fari."},{"book":"Saraxaraline","chapter":"8","verse":"15","text":"Musa yi a kɔɛ raxaba, a a wunla nde tongo, a yi a sa saraxa ganden tongonna fenne ma a yii sonla ra, alogo a xa saraxa ganden nasariɲan. A yi wuli dɔnxɛn nabɔxɔn saraxa ganden dɛxɔn ma. A saraxa ganden nasariɲan na kiini alogo a xa Ala solona mɛnni."},{"book":"Saraxaraline","chapter":"8","verse":"16","text":"Musa mɔn yi turen tongo naxanye yi ɲingen buru subene rabilinni, e nun farafaran naxan yi bɔɲɛn fari, e nun a gbingi ra xɛlɛ firinne nun e turene. A yi na birin sa tɛɛni saraxa ganden fari."},{"book":"Saraxaraline","chapter":"8","verse":"17","text":"Koni a yi ɲingen gbindin nun a kidin nun a suben nun a gbiine woli tɛɛni yamaan daaxaden fari ma, alo Alatala a yamarin Musa ma kii naxan yi."},{"book":"Saraxaraline","chapter":"8","verse":"18","text":"Na xanbi ra, a yi fa kontonna ra saraxa gan daxin na. Haruna nun a diine yi e yiine sa a xunna ma."},{"book":"Saraxaraline","chapter":"8","verse":"19","text":"Musa yi a kɔɛ raxaba, a a wunla nde so saraxa ganden dɛxɔnne ma."},{"book":"Saraxaraline","chapter":"8","verse":"20","text":"A yi a yixaba dungi dungin na, a a xunna sa tɛɛni, e nun a dungine nun a turena."},{"book":"Saraxaraline","chapter":"8","verse":"21","text":"A yi a buru subene nun a sanne maxa, a yi kontonna gbindin birin sa tɛɛni saraxa ganden fari saraxa gan daxin na, naxan nalixi Alatala ma tɛɛn na alo a yamari Musa ma kii naxan yi. A xirin yi rafan Ala ma."},{"book":"Saraxaraline","chapter":"8","verse":"22","text":"Na xanbi ra, a yi fa kontonna firinden na saraxarali dɔxɔ saraxan na. Haruna nun a diine yi e yiine sa a xunna ma."},{"book":"Saraxaraline","chapter":"8","verse":"23","text":"Musa yi a kɔɛ raxaba, a a wunla nde tongo, a yi a sa Haruna yiifari ma tunla ma. A nde sa a yiifari ma yii konkoribaan nun a san konkoribaan ma."},{"book":"Saraxaraline","chapter":"8","verse":"24","text":"A yi Harunaa diine fan maso, a a wunla nde sa e yiifari ma tunle ma e nun e yiifari ma yii konkoribaan nun san konkoribane. A yi a wunla nde so saraxa ganden dɛxɔnne ma."},{"book":"Saraxaraline","chapter":"8","verse":"25","text":"A a turen tongo, e nun a xuli turena, e nun turen naxanye a buru subene rabilinni, e nun farafaran naxan a bɔɲɛn fari, e nun a gbingi ra xɛlɛ firinne nun e turene, e nun a yiifari ma danbana."},{"book":"Saraxaraline","chapter":"8","verse":"26","text":"A deben tongo buru ratetaren naxan kui, naxan yi Alatala yɛtagi. A yi buru xun keden tongo, e nun buru keden naxan nafalaxi turen na e nun burudi keden. A yi e sa suben turene nun yiifari ma danban fari."},{"book":"Saraxaraline","chapter":"8","verse":"27","text":"A yi e birin so Haruna nun a diine yii, a yi e yite Alatala yɛtagi se ralixin na."},{"book":"Saraxaraline","chapter":"8","verse":"28","text":"Na xanbi ra, Musa yi e rasuxu e ra, a yi e sa tɛɛni saraxa ganden fari saraxa gan daxine fari. Saraxarali dɔxɔ saraxan na a ra, naxan xiri rafan Ala ma. A ralima Alatala ma tɛɛn nan na."},{"book":"Saraxaraline","chapter":"8","verse":"29","text":"Musa yi kontonna kanken tongo a yi a yite Alatala yɛtagi se ralixin na. Na yi findi Musa gbeen na alo Alatala a yamari Musa ma kii naxan yi."},{"book":"Saraxaraline","chapter":"8","verse":"30","text":"Musa yi masusan turena nde tongo e nun wunla nde naxan yi saraxa ganden fari, a yi a xuya Haruna nun a dugine ma, e nun a diine nun e dugine. Nayi, a yi Haruna nun a dugine rasariɲan, e nun a diine nun e dugine."},{"book":"Saraxaraline","chapter":"8","verse":"31","text":"Musa yi a fala Haruna nun a diine xa, a naxa, “Ɛ suben ɲin Naralan Bubun dɛ ra, ɛ yi a don na, e nun burun naxan deben kui saraxarali dɔxɔ saraxan na, alo n na a yamari kii naxan yi. N naxa, ‘Haruna nun a diine xa a don.’"},{"book":"Saraxaraline","chapter":"8","verse":"32","text":"Ɛ xa burun nun sube dɔnxɛn woli tɛɛni."},{"book":"Saraxaraline","chapter":"8","verse":"33","text":"Ɛ nama keli Naralan Bubun dɛ ra xii solofere, han ɛ dɔxɔ fe lɔxɔne yi ɲan bayo ɛ dɔxɔ feene buma nɛn xii solofere."},{"book":"Saraxaraline","chapter":"8","verse":"34","text":"Alatala to feene yamarixi nɛn alogo a xa solona ɛ xa."},{"book":"Saraxaraline","chapter":"8","verse":"35","text":"Nanara, ɛ xa lu Naralan Bubun dɛɛn na xii solofere, kɔɛɛn nun yanyin na, ɛ yi Alatalaa yamarin suxu, alogo ɛ nama faxa, amasɔtɔ na nan yamarixi n ma.”"},{"book":"Saraxaraline","chapter":"8","verse":"36","text":"Alatalaa yamarin naxanye birin fi e ma fata Musa ra, Haruna nun a diine yi ne birin liga."}]}