{"data":[{"book":"UJohane","chapter":"18","verse":"1","text":"Wathi eseqedile ukukhuleka, uJesu wasuka kanye labafundi bakhe bakhuphuka iSigodi seKhidroni. Ngaphetsheya kwakulensimu yama-Oliva lapho angena khona labafundi bakhe."},{"book":"UJohane","chapter":"18","verse":"2","text":"UJudasi owamnikelayo wayeyazi leyondawo ngoba uJesu wayehlezi esiyahlangana khona labafundi bakhe."},{"book":"UJohane","chapter":"18","verse":"3","text":"Ngakho uJudasi weza ensimini leyo, ehola ixuku lamanxusa kanye lezinye izikhulu ezazivela kubaphristi abakhulu labaFarisi. Babephethe izibane lezikhali."},{"book":"UJohane","chapter":"18","verse":"4","text":"UJesu esazi konke okwakuzakwenzakala kuye waya phambili wababuza wathi, “Lifuna bani na?”"},{"book":"UJohane","chapter":"18","verse":"5","text":"Baphendula bathi, “uJesu waseNazaretha.”"},{"book":"UJohane","chapter":"18","verse":"6","text":"UJesu esethe, “Nginguye,” batsheda bawela phansi."},{"book":"UJohane","chapter":"18","verse":"7","text":"Wababuza njalo wathi, “Lifuna bani na?”"},{"book":"UJohane","chapter":"18","verse":"8","text":"UJesu waphendula wathi, “Ngilitshelile ngathi nginguye. Nxa lidinga mina, yekelani amadoda la azihambele.”"},{"book":"UJohane","chapter":"18","verse":"9","text":"Lokhu kwenzakala ukuze amazwi awakhulumayo athi: “Kangilahlekelwanga lamunye walabo ongiphe bona agcwaliseke.”18.9 UJohane 6.39"},{"book":"UJohane","chapter":"18","verse":"10","text":"Kwasekusithi uSimoni Phethro owayelenkemba, wayikhokha wagalela inceku yomphristi omkhulu, wayiquma indlebe yayo yakwesokunene. (Ibizo lenceku leyo lalinguMalikhusi.)"},{"book":"UJohane","chapter":"18","verse":"11","text":"UJesu wamkhalimela uPhethro wathi, “Beka khatshana inkemba yakho! Ngingayinathi inkezo uBaba asengiphe yona na?”"},{"book":"UJohane","chapter":"18","verse":"12","text":"Kwasekusithi iqembu lamanxusa lomlawuli walo kanye lezikhulu zamaJuda bambamba uJesu. Bambopha,"},{"book":"UJohane","chapter":"18","verse":"13","text":"bamusa ku-Anasi kuqala owayenguyisezala kaKhayifasi owayengumphristi omkhulu ngalowomnyaka."},{"book":"UJohane","chapter":"18","verse":"14","text":"UKhayifasi nguye owayecebise amaJuda ukuthi kwakuzaba kuhle ukuthi indoda eyodwa ifele abantu."},{"book":"UJohane","chapter":"18","verse":"15","text":"USimoni Phethro lomunye umfundi babemlandela uJesu. Kwathi ngoba lowomfundi wayesaziwa ngumphristi omkhulu wangena loJesu egumeni lomphristi omkhulu,"},{"book":"UJohane","chapter":"18","verse":"16","text":"kodwa uPhethro yena walinda ngaphandle komnyango. Lowomfundi owayesaziwa ngumphristi omkhulu wabuya wakhuluma lentombazana eyayilindile khonapho, wasengenisa uPhethro."},{"book":"UJohane","chapter":"18","verse":"17","text":"Intombazana eyayilinde emnyango yambuza uPhethro yathi, “Konje wena lawe ungomunye wabafundi bendoda le?”"},{"book":"UJohane","chapter":"18","verse":"18","text":"Kwakuqanda, ngakho izinceku lezikhulu zazimi zisotha umlilo ezaziwubasile. UPhethro laye wayemi lazo esotha umlilo."},{"book":"UJohane","chapter":"18","verse":"19","text":"Ngalesosikhathi umphristi omkhulu wayebuzabuza uJesu mayelana labafundi bakhe langemfundiso yakhe."},{"book":"UJohane","chapter":"18","verse":"20","text":"UJesu waphendula wathi, “Ngikhulume obala kuwo umhlaba. Kokuphela ngangifundisa emasinagogweni kumbe ethempelini lapho amaJuda onke abuthana khona. Kangikhulumanga lutho ensitha."},{"book":"UJohane","chapter":"18","verse":"21","text":"Libuzelani mina? Buzani labo abangizwayo. Ngiqinisile bayakwazi engakukhulumayo.”"},{"book":"UJohane","chapter":"18","verse":"22","text":"UJesu esetshonjalo, omunye wezikhulu ezaziseduze kwakhe wamhlankala ebusweni, wambuza wathi, “Yiyo indlela yokuphendula umphristi omkhulu leyo na?”"},{"book":"UJohane","chapter":"18","verse":"23","text":"UJesu waphendula wathi, “Nxa ngikhulume okungafanelanga kutsho. Kodwa nxa ngikhulume iqiniso, ungitshayelani na?”"},{"book":"UJohane","chapter":"18","verse":"24","text":"U-Anasi wasemedlulisela kuKhayifasi umphristi omkhulu elokhu ebotshiwe."},{"book":"UJohane","chapter":"18","verse":"25","text":"USimoni Phethro wayelokhu emi esotha umlilo, abanye bambuza bathi, “Kakusiqiniso yini ukuthi ungomunye wabafundi bakhe na?”"},{"book":"UJohane","chapter":"18","verse":"26","text":"Omunye wezinceku zomphristi omkhulu, owayeyisihlobo sendoda eyaqunywa indlebe nguPhethro yamqonda yathi, “Kangikubonanga yini ulaye esivandeni sama-oliva na?”"},{"book":"UJohane","chapter":"18","verse":"27","text":"UPhethro waphika njalo, khonokho nje iqhude lakhala."},{"book":"UJohane","chapter":"18","verse":"28","text":"AmaJuda asemthatha uJesu kuKhayifasi amusa esigodlweni sombusi ongumRoma. Khonapho kwasekusempondozankomo njalo ukuze angazingcolisi ngokwenkonzo yawo amaJuda kawangenanga esigodlweni; ayefuna ukuthi akulungele ukudla iPhasika."},{"book":"UJohane","chapter":"18","verse":"29","text":"Ngakho uPhilathu waphuma weza kuwo wawabuza wathi, “Limbeka cala bani lumuntu na?”"},{"book":"UJohane","chapter":"18","verse":"30","text":"Aphendula athi, “Kube ubengesiso isikliwi besingasoze simlethe kuwe.”"},{"book":"UJohane","chapter":"18","verse":"31","text":"UPhilathu wathi, “Mthatheni lina limahlulele ngokomthetho wenu.”"},{"book":"UJohane","chapter":"18","verse":"32","text":"Lokhu kwenzakala ukuze amazwi uJesu ayewakhulumile ngendlela ayezakufa ngayo agcwaliseke."},{"book":"UJohane","chapter":"18","verse":"33","text":"UPhilathu wasengena njalo esigodlweni, wabiza uJesu wambuza wathi, “Wena uyinkosi yamaJuda na?”"},{"book":"UJohane","chapter":"18","verse":"34","text":"UJesu waphendula wathi, “Lowo ngumcabango wakho yini kumbe kulabanye abake bakhuluma lawe ngami?”"},{"book":"UJohane","chapter":"18","verse":"35","text":"UPhilathu waphendula wathi, “Ucabanga ukuthi ngingumJuda na? Ngabantu bakini labaphristi abakhulu abakulethe lapha kimi. Kanti uvele woneni?”"},{"book":"UJohane","chapter":"18","verse":"36","text":"UJesu wathi, “Umbuso wami kawusi walumhlaba. Aluba kwakunjalo izinceku zami bezizakulwa ukwenqabela ukuthi ngingabotshwa ngamaJuda. Kodwa hatshi, umbuso wami uvela kwenye indawo.”"},{"book":"UJohane","chapter":"18","verse":"37","text":"UPhilathu wathi, “Ngakho uyinkosi phela?”"},{"book":"UJohane","chapter":"18","verse":"38","text":"UPhilathu wabuza wathi, “Yiliphi iqiniso?” Esekutshilo lokhu waphinda waphuma waya kumaJuda wathi, “Angifumani lutho lokumbeka icala."},{"book":"UJohane","chapter":"18","verse":"39","text":"Kodwa kungumkhuba wenu ukuthi ngilikhululele esinye isibotshwa ngesikhathi sePhasika. Lifuna ukuthi ngilikhululele inkosi yamaJuda na?”"},{"book":"UJohane","chapter":"18","verse":"40","text":"Amemeza athi, “Hatshi, hayi lo! Siphe uBharabhasi!” UBharabhasi wayephatheke ekukhokheleni umvukela."}]}