{"data":[{"book":"2 Коринфян","chapter":"2","verse":"1","text":"Я вирішив собі не приходити до вас знову зі скорботою."},{"book":"2 Коринфян","chapter":"2","verse":"2","text":"Адже якщо я вас засмучую, то хто тоді мене звеселить, як не той, кого я засмутив?"},{"book":"2 Коринфян","chapter":"2","verse":"3","text":"Я написав вам так, щоб, прийшовши, не засмутитися через тих, за кого мав би радіти, адже я впевнений щодо всіх вас, що моя радість – це й ваша радість також."},{"book":"2 Коринфян","chapter":"2","verse":"4","text":"Бо я написав вам із великою скорботою, болем у серці та слізьми на очах не для того, щоб ви засмучувались, але щоб пізнали мою надмірну любов до вас."},{"book":"2 Коринфян","chapter":"2","verse":"5","text":"Якщо ж хтось і засмутив, то засмутив не мене, а певною мірою, щоб не перебільшити, усіх вас."},{"book":"2 Коринфян","chapter":"2","verse":"6","text":"Йому достатньо того покарання, яке він отримав від більшості."},{"book":"2 Коринфян","chapter":"2","verse":"7","text":"Тож краще вам його пробачити та підбадьорити, щоб його не охопив смуток."},{"book":"2 Коринфян","chapter":"2","verse":"8","text":"Тому я закликаю вас виявити до нього любов."},{"book":"2 Коринфян","chapter":"2","verse":"9","text":"Бо я написав вам ще й для того, щоб пізнати вашу стійкість, чи ви слухняні в усьому."},{"book":"2 Коринфян","chapter":"2","verse":"10","text":"Кого пробачаєте ви, того пробачаю і я. Бо те, що я простив, якщо й простив щось, то заради вас перед Христом,"},{"book":"2 Коринфян","chapter":"2","verse":"11","text":"щоб не дозволити сатані нас перехитрити, адже ми розуміємо його задуми."},{"book":"2 Коринфян","chapter":"2","verse":"12","text":"Коли я прибув до Троади заради Доброї Звістки Христа і мені були відкриті двері Господом,"},{"book":"2 Коринфян","chapter":"2","verse":"13","text":"то я не мав спокою в дусі, бо не знайшов там Тита, свого брата. Тож, попрощавшись із ними, я пішов до Македонії."},{"book":"2 Коринфян","chapter":"2","verse":"14","text":"Але подяка Богові, Який завжди робить нас переможцями в Христі й повсюди розповсюджує через нас пахощі Свого пізнання."},{"book":"2 Коринфян","chapter":"2","verse":"15","text":"Адже ми для Бога – Христові пахощі між спасенними та тими, що гинуть."},{"book":"2 Коринфян","chapter":"2","verse":"16","text":"Для одних ми запах смерті, а для інших – запах життя. І хто на це здатний?"},{"book":"2 Коринфян","chapter":"2","verse":"17","text":"Бо ми, на відміну від багатьох, не наживаємося на Слові Божому, але говоримо щиро – як від Бога, перед Богом, у Христі."}]}