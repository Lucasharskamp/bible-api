{"data":[{"book":"Matiyu","chapter":"20","verse":"1","text":"«Ala xa mangɛya misaalixi xɛ kanyi nan na, naxan mini subaxɛ ma alako a xa walikɛe tongo a xa xɛ walife ra."},{"book":"Matiyu","chapter":"20","verse":"2","text":"E to lan a ma fɛɛɲɛn keren xa wali sare xa findi gbeti kɔbiri kole keren na, xɛ kanyi naxa walikɛe xɛɛ a xa xɛ yire."},{"book":"Matiyu","chapter":"20","verse":"3","text":"A man to mini gɛɛsɛgɛ, soge to nu bara mate, a naxa walikɛ gbɛtɛe li, e tixi taa kui, wali yo mu e yi."},{"book":"Matiyu","chapter":"20","verse":"4","text":"A naxa a fala e bɛ, ‹Wo fan xa siga walide n ma xɛ ma. N wali sare tinxinxi fima nɛ wo ma.›"},{"book":"Matiyu","chapter":"20","verse":"5","text":"E fan naxa siga. Xɛ kanyi man naxa mini yanyi tagi, a walikɛ gbɛtɛe man tongo. Nunmare, a man naxa mixi gbɛtɛe sɔtɔ."},{"book":"Matiyu","chapter":"20","verse":"6","text":"A dɔnxɔɛ ra, lɛɛri ndee beenu kɔɛ xa so, a naxa mini, a walikɛ gbɛtɛe li, e tixi. A naxa e maxɔrin, ‹Fɛɛɲɛn, wo tixi be, wo mu walife. Munfe ra?›"},{"book":"Matiyu","chapter":"20","verse":"7","text":"E naxa a yaabi, ‹Mixi yo nan mu muxu tongoxi walide.› Xɛ kanyi naxa a fala e bɛ, ‹Wo fan xa siga walide n ma xɛ yire.›»"},{"book":"Matiyu","chapter":"20","verse":"8","text":"«Nunmare to so, xɛ kanyi naxa a fala a xa walikɛ xunyi bɛ, ‹Walikɛe xili, i xa e sare fi. A fɔlɔ dɔnxɔɛ rasoe ma, a raɲɔn a singe ma.›"},{"book":"Matiyu","chapter":"20","verse":"9","text":"Naxee wali fɔlɔxi lɛɛri ndee beenu kɔɛ xa so, kankan naxa gbeti kɔbiri kole keren sɔtɔ."},{"book":"Matiyu","chapter":"20","verse":"10","text":"Na kui, walikɛe naxee singe tongo, nee to fa e ɲɔxɔ a ma a e kɔbiri sɔtɔma dangi booree ra, kɔnɔ e fan naxa gbeti kɔbiri kole keren sɔtɔ."},{"book":"Matiyu","chapter":"20","verse":"11","text":"E to a rasuxu, e naxa wɔyɛn xɛ kanyi ma,"},{"book":"Matiyu","chapter":"20","verse":"12","text":"e a fala, ‹Yi walikɛ dɔnxɔɛe, e waxati keren gbansan nan walixi, kɔnɔ i bara wali sare fi e ma naxan nun muxu gbe lan. Anun, muxu tan nan fɛɛɲɛnxi wali ra soge xɔnɛ bun!›"},{"book":"Matiyu","chapter":"20","verse":"13","text":"A naxa mixi keren yaabi e ya ma, ‹N boore, n mu fefe kobi niyaxi i ra. Won mu lan gbeti kɔbiri kole keren xa ma?"},{"book":"Matiyu","chapter":"20","verse":"14","text":"I gbe tongo, i siga. N tan nan waxi a xɔn yi walikɛ dɔnxɔɛ xa wali sare xa lan i gbe ma."},{"book":"Matiyu","chapter":"20","verse":"15","text":"N mu nɔma n waxɔnfe rabade n ma kɔbiri ra? Ka i tɔɔnɛxi nɛ n to fe fanyi rabaxi mixi gbɛtɛ nde bɛ?›"},{"book":"Matiyu","chapter":"20","verse":"16","text":"Na kui, xanbiratie fama findide yareratie ra, yareratie fan findi xanbiratie ra.»"},{"book":"Matiyu","chapter":"20","verse":"17","text":"Isa nun a xɛɛra fu nun firinyie to nu tefe Darisalamu, Isa naxa e xun lan, a fa a masen e doro bɛ kira xɔn ma,"},{"book":"Matiyu","chapter":"20","verse":"18","text":"«Wo a mato, won na tefe Darisalamu nɛ yi ki. Adama xa Di sama nɛ sɛrɛxɛdubɛ kuntigie nun sɛriyɛ karamɔxɔe bɛlɛxɛ, e a makiiti a xa faxa,"},{"book":"Matiyu","chapter":"20","verse":"19","text":"e a so kaafirie yi ra. E a mayelema nɛ, e a bɔnbɔ sɛbɛrɛ ra, e fa a mabanban wuri magalanbuxi ma, kɔnɔ a xa faxɛ xi saxan nde ma, a man kelima nɛ faxɛ ma.»"},{"book":"Matiyu","chapter":"20","verse":"20","text":"Na tɛmui Sebede xa die nga naxa fa Isa yire, a nun a xa die. A naxa suyidi a bɛ, a xa a maxandi fe nde ma."},{"book":"Matiyu","chapter":"20","verse":"21","text":"Isa naxa ginɛ maxɔrin, «I wama munse xɔn?» A naxa a fala Isa bɛ, «I xa tin, i na i xa mangɛya sɔtɔ, n ma yi di firinyie xa dɔxɔ i sɛɛti ma, keren i yirefanyi ma, boore i kɔɔla ma.»"},{"book":"Matiyu","chapter":"20","verse":"22","text":"Isa naxa a masen di firinyie bɛ, «Wo mu a kolon wo fe naxan maxɔrinfe. N fafe tɔɔrɛ naxan tode, wo tinma na ra?» E naxa a yaabi, «Iyo, muxu tinma a ra.»"},{"book":"Matiyu","chapter":"20","verse":"23","text":"Isa naxa a masen e bɛ, «Wo fan yati fama ɲaxankatɛ sɔtɔde alɔ n tan, kɔnɔ dɔxɔfe n yirefanyi nun n kɔɔla ma, na mu fatanma n tan xa ra. Na na mixie nan bɛ, n Baba naxee sugandixi.»"},{"book":"Matiyu","chapter":"20","verse":"24","text":"Isa fɔxirabirɛ fu dɔnxɔɛe to na fe mɛ, e naxa xɔnɔ na ngaxakerenyi firin ma."},{"book":"Matiyu","chapter":"20","verse":"25","text":"Kɔnɔ Isa naxa e xili a yire, a a masen e bɛ, «Ɲamanɛ mangɛe mixie yamarima a xɔrɔxɔɛ ra, e e sɛnbɛ raminima mixie ma alako e xa mangɛya xa kolon."},{"book":"Matiyu","chapter":"20","verse":"26","text":"Kɔnɔ a naxa lu na ki wo tan tagi. Mixi naxan wama a tide xa gbo wo ya ma, a xa findi wo xa konyi nan na."},{"book":"Matiyu","chapter":"20","verse":"27","text":"Mixi naxan wama findife wo xa yarerati ra, a xa findi wo xa konyi nan na."},{"book":"Matiyu","chapter":"20","verse":"28","text":"Wo xa lu nɛ alɔ Adama xa Di. A tan mu faxi xɛ mixie xa wali a tan bɛ. A faxi nɛ alako a tan nan xa wali mixie bɛ, a xa mixi gbegbe xunsara a xa faxɛ saabui ra.»"},{"book":"Matiyu","chapter":"20","verse":"29","text":"Isa nun a fɔxirabirɛe to mini Yeriko, ɲama gbegbe naxa bira a fɔxɔ ra."},{"book":"Matiyu","chapter":"20","verse":"30","text":"Dɔnxui firin nu dɔxɔxi kira dɛ ra. E to a mɛ a Isa na dangife, e naxa e xui ramini, «Marigi, Dawuda xa Di, kinikini muxu ma!»"},{"book":"Matiyu","chapter":"20","verse":"31","text":"Ɲama naxa wɔyɛn e ma, e xa e sabari, kɔnɔ e ɲan naxa e xui ite dangi a singe ra, «Marigi, Dawuda xa Di, kinikini muxu ma!»"},{"book":"Matiyu","chapter":"20","verse":"32","text":"Isa naxa ti, a e xili, a e maxɔrin, «Wo wama n xa munse raba wo bɛ?»"},{"book":"Matiyu","chapter":"20","verse":"33","text":"E naxa a yaabi, «Marigi, muxu wama muxu yae xa se to.»"},{"book":"Matiyu","chapter":"20","verse":"34","text":"Isa naxa kinikini e ma, a a bɛlɛxɛ sa e yae ma. Keren na, e yae naxa se to, e naxa bira Isa fɔxɔ ra."}]}