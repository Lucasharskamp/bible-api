{"data":[{"book":"ሮሜ ዓጮ'' ዓሶም","chapter":"16","verse":"1","text":"ኪንክሪያ ካታሞይዳ ዓኣ ሺኢጲፆ ማኣራ ማዻ ኑ ሚሼሎ ፔቤኔ ዛሎ'' ታ ዒንሢ ሺኢቃኔ፤"},{"book":"ሮሜ ዓጮ'' ዓሶም","chapter":"16","verse":"2","text":"ዒዛ ታናንታ ሜሌ'' ሚርጌ ዓሲ ማኣዳ''ያ ማዔሢሮ ፆኦሲ ዓሲ ሾኦቺንሣኒ ኮይሳ ጎይፆና ጎዳ ሱንፆና ሾኦቺንሢ ዔኪ ዒዞም ኮይሳ ባኮና ቢያ ዒንሢ ዒዞ ማኣዳ''ንዳጉዲ ታ ዒንሢ ሺኢቃኔ።"},{"book":"ሮሜ ዓጮ'' ዓሶም","chapter":"16","verse":"3","text":"ዬሱስ ኪሪስቶሴም ማዺፆና ታኣና ዎላ'' ፔቴ'' ማዔ፥ ጲርስቂላና ዓቂላናም «ኮሺዳ?» ጌዔኔ ጎውዋቴ፤"},{"book":"ሮሜ ዓጮ'' ዓሶም","chapter":"16","verse":"4","text":"ዔያታ ታ ዛሎ''ሮ ሓይቃኒያ ጌዔ ዓሲኬ፤ ዬያሮ ቢያ ዎዴ ታ ዔያቶም «ፆኦሲ ዒንጎም» ጋዓኔ፤ ዬያ ታ ሌሊቱዋንቴ ዓይሁዴ ማዒባኣ ኪሪስቶሴ ጉሙርቃ ሺኢጲፆ ማኣሮ ዓሳኣ ጋዓኔ።"},{"book":"ሮሜ ዓጮ'' ዓሶም","chapter":"16","verse":"5","text":"ሓሣ ዔያቶ ማኣሮይዳ ሺኢቃኒ ቡካ፥ ኪሪስቶሴ ጉሙርቃ ዓሶም፤ ዒሲያ ዓጮ''ይዳፓ ቤርታዺ ኪሪስቶሴ ጉሙርቄያ፥ ታ ዒዛ ናሽካ ዔፖኖቶሴም «ኮሺዳ?» ጋዓኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"6","text":"ዒንሢም ሚርጌና ላቤ'' ማይራሞማኣ «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"7","text":"ሃሣ ታኣና ዎላ'' ቱኡቴዞንሢንታ ፆኦሲ ማዾ''ም ዳኪንቴዞንሢ ባኣካ'' ዔርቴያ ዓይሁዴ ማዔ፥ ታ ዒጊኖንሢ፥ ዓንዲሮኒቆሴና ዩኒያሴናም «ኮሺዳ?» ጎውዋቴ። ዔያታ ኪሪስቶሴ ጉሙርቂፆና ታና ቢራያኬ።"},{"book":"ሮሜ ዓጮ'' ዓሶም","chapter":"16","verse":"8","text":"ጎዳ ሱንፆና ታ ናሽካ ዓንፒሊያቶሴማኣ «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"9","text":"ኪሪስቶሴ ማዾ'' ማዺፆና ኑኡና ዎላ'' ፔቴ'' ማዔ፥ ዑርባኖሴና ታኣኒ ናሽካ፥ ዒስፃኩሴናም «ኮሺዳ?» ጋዓኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"10","text":"ኪሪስቶሴ ዒ ጉሙርቃሢ ዛጊንቲ ዔርቴም «ጎኔኬ» ጌይንቴ፥ ዓፒሊሴም ሃሣ ዓርፄቡሎሴ ማኣሮ ዓሶፓ ማዔዞንሢማ «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"11","text":"ዓይሁዴ ዓሲ ማዔ፥ ታ ዒጊናሢ ሄሮዲዮኔም፤ ሃሣ ጎዳ ጉሙርቃ ናርሴሴ ማኣሮ ዓሶማኣ «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"12","text":"ጎዳ ማዾ'' ማዺ ላባ'' ቲሩፓይኖና ቲሩፖሶ ጌይንታ ላኣሎንሢም፤ ሓሣ ሚርጌና ላቢ'' ማዼ፥ ኪሪስቶሴ ሱ'ንፆና ታ ናሽካ ፒሪሲሳ ጎዖዜሎም «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"13","text":"ጎዳ ማዾ'' ማዺፆና ዔርቴ ሩፖሴም ሓሣ ታና ፔናጉዲ ማሂ ናሽካ ዒዛኮ ዒንዶማኣ «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"14","text":"ዓስኪራቶሴና ፒሌጎዖኔናም፥ ሄርሜሴም፥ ፓትሮባሴም፥ ሄርማሴም ሓሣ ዔያቶና ዎላ'' ዓኣ ኪሪስቶሴ ጉሙርቃ ዒሾንሢንታ ሚሾንሢታም «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"15","text":"ፒሎጎሴም፥ ዩሊያም፥ ኔሪያና ዒዛኮ ጌሮናም ሓሣ ዖሎምሴና ዒዛና ዎላ'' ዓኣ ኪሪስቶሴ ጉሙርቃዞንሢም ቢያ «ኮሺዳ?» ጌዔኔ፤ ጎውዋቴ።"},{"book":"ሮሜ ዓጮ'' ዓሶም","chapter":"16","verse":"16","text":"ዎሊኮ ጌርሲንሢጉዲ፥ ናሹሞና ዎሊ ሄርቂ ዔኤሊ''ንቱዋቴ። ኪሪስቶሴ ጉሙርቃ ሺኢጲፆ ማኣሮ ዓሳ ቢያ ዒንሢ «ኮሺዳ?» ጋዓኔ።"},{"book":"ሮሜ ዓጮ'' ዓሶም","chapter":"16","verse":"17","text":"ታ ዒሾንሦ! ታ ሚሾንሦ! ዒንሢኮ ባኣካ'' ዒንሢ ዱማሳያና ዒንሢ ኪሪስቶሴ ጉሙርቂፆና ዶዱዋጉዲ ማሃ ዓሶይዳፓ ዒንሢና ካፑዋቴ፤ ዒንሢ ዋይዚ ዔኬ ዔራቶ'' ዔያታ ዒፃያ ማዔሢሮ ዔያቶይዳፓ ዱማዹዋቴ።"},{"book":"ሮሜ ዓጮ'' ዓሶም","chapter":"16","verse":"18","text":"ዬያጉዴ ዓሳ ፔኤኮ ፑርቶ ማሊፆ ኩንሣያኬ፤ ኑ ጎዳሢ ኪሪስቶሴም ማዻያቱዋሴ፤ ዔያታ ኮሺ ጌስታያ ማሊ፥ ጌሺሢ ሓይሴና ዒና'' ፂሎ'' ማዔ፥ ኮዦ ዓሶ ጌሻኔ።"},{"book":"ሮሜ ዓጮ'' ዓሶም","chapter":"16","verse":"19","text":"ዒንሢ ኮዦ ሓይሶ ዋይዚ ዔኪ ዓይሢንታያ ማዔሢ ዓሳ ቢያ ዔራሢሮ ታና ኮሺ'' ዎዛሳኔ። ጋዓንቴ ኮሺ ባኣዚ''ም ጪንጫ፤ ፑርታ ባኣዚ''ም ጋዓንቴ ዔኤቢ ዔሩዋ ዓሲ ዒንሢ ማዓንዳጉዲ ታ ኮዔኔ።"},{"book":"ሮሜ ዓጮ'' ዓሶም","chapter":"16","verse":"20","text":"ዒንሢ ዬያይዴቴ ኮሹሞ ዒንጋ ፆኦዛሢ ፃላሄ ዒንሢኮ ቶኮ ዴማ ዓጊ ሄ'ርቂ ዳኣፃንዳኔ።"},{"book":"ሮሜ ዓጮ'' ዓሶም","chapter":"16","verse":"21","text":"ታኣና ዎላ'' ማዻ ፂሞቴዎሴንታ ኑ ዜርፆ፥ ዓይሁዴ ማዔ፥ ሉቂዮሴንታ ዒያሱኔንታ ዬያጉዲ ሃሣ ሶስጳፂሮሴያ «ኮሺዳ?» ዒንሢ ጋዓኔ።"},{"book":"ሮሜ ዓጮ'' ዓሶም","chapter":"16","verse":"22","text":"ሓያ ኪኢቶ'' ፃኣፓሢ፥ ታኣኒ ፄፄሪዮሴያ ጎዳ ሱ'ንፆና ዒንሢ «ኮሺዳ?» ጋዓኔ።"},{"book":"ሮሜ ዓጮ'' ዓሶም","chapter":"16","verse":"23","text":"ታና ሃሣ ሾኦቺንሣሢና ሃይካ ዓኣ ኪሪስቶሴ ጉሙርቃ ዓሶዋ ፔ ማኣሮይዳ ቡኪ ሺኢቃንዳጉዲ ማሃ፥ ጋይዮሴንታ ሃኖ' ካታሜሎኮ ሚኢሾ ዓርቃያ ማዔ፥ ዔራስፆሴንታ ኑ ዒሻሢ ቁዋርፆሴንታ ዒንሢ «ኮሺዳ?» ጋዓኔ።"},{"book":"ሮሜ ዓጮ'' ዓሶም","chapter":"16","verse":"24","text":"ጎዳ ዬሱስ ኪሪስቶሴኮ ኮሹሞ ዒንጊፃ ዒንሢ ቢያሢም ማዖንጎ፤ ዓኣሜን።"},{"book":"ሮሜ ዓጮ'' ዓሶም","chapter":"16","verse":"25","text":"ዓካሪ ፆኦሲም ጋላታ ሄሎንጎ! ሚርጌ ሌዔ ዓኣሺንቲ ዓኣዖ ሃሢ ታኣኒ ዬሱስ ኪሪስቶሴ ዛሎ'' ኬኤዛ፥ ኮዦ ሓይሶና ፔጋዼ ጎኑሞና ዶዲ ዒንሢ ዔቃንዳጉዲ ፆኦሲ ዒንሢ ማሃኒ ዳንዳዓኔ።"},{"book":"ሮሜ ዓጮ'' ዓሶም","chapter":"16","verse":"26","text":"ሓሢ ጋዓንቴ ዬይ ጎኑማ ፆኦሲ ማሊፆ ኬኤዛ ዓሶ ማፃኣፖ ዛሎ''ና ፔጋዺ ጴዼኔ፤ ቢያሢ ጉሙርቂ ዓይሢንታንዳጉዲ ናንጊና ናንጋ ፆኦዛሢ ዓይሤም ዴሬ ቢያ ዔራንዳጉዲ ዬይ ማዺንቴኔ፤"},{"book":"ሮሜ ዓጮ'' ዓሶም","chapter":"16","verse":"27","text":"ዒዚ ሌሊ ዔራ ማዔ፥ ፔቴ'' ፆኦዛሢም ዬሱስ ኪሪስቶሴ ዛሎ''ና ናንጊና ቦንቾ ማዖንጎ! ዓኣሜን።"}]}