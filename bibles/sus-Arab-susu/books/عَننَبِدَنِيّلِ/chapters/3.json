{"data":[{"book":"عَننَبِ دَنِيّلِ","chapter":"3","verse":"1","text":"مَنفّ نٍبُكَدَنسَرِ نَشَ كُيٍ ندٍ يَءِلَن شّيمَ رَ. عَ شَ كُيّ نْنفْن يَ تٌنفٌ سٍننِ، عَ شَ فبٌي قَن نْنفْن يَ سٍننِ. عَ نَشَ عَ تِ دُرَ فٍيَ بُنيِ بَبِلْن بْشِ مَ."},{"book":"عَننَبِ دَنِيّلِ","chapter":"3","verse":"2","text":"مَنفّ نٍبُكَدَنسَرِ نَشَ عَ رَ سِمَيٍ، كُنتِفِيٍ، فٌمِنَيٍ، سّرِيّسَيٍ، نَاقُلِ رَفَتَيٍ، سّبّلِتِيٍ، كِيتِسَيٍ، نُن بْشِ مَنفّدِيٍ بِرِن مَشِلِ عَلَكٌ عٍ شَ قَ مَنفّ شَ كُيٍ مَتٌ."},{"book":"عَننَبِ دَنِيّلِ","chapter":"3","verse":"3","text":"عَوَ، مَنفّ رَ سِمَيٍ، كُنتِفِيٍ، فٌمِنَيٍ، سّرِيّسَيٍ، نَاقُلِ رَفَتَيٍ، سّبّلِتِيٍ، كِيتِسَيٍ، نُن بْشِ مَنفّدِيٍ بِرِن نَشَ عٍ مَلَن مَنفّ شَ كُيٍ مَتٌدٍ. عٍ نَشَ تِ كُيٍ يَ عِ، مَنفّ نٍبُكَدَنسَرِ نُ بَرَ نَشَن تِ."},{"book":"عَننَبِ دَنِيّلِ","chapter":"3","verse":"4","text":"مَنفّ شَ شُي مَدَنفِ نَشَ عَ قَلَ عَ شُي عِتٍشِ رَ، «سِ بِرِن، بْنسْي بِرِن، شُي بِرِن قَلَيٍ، مَنفّ شَ يَامَرِ نَن يَ؛"},{"book":"عَننَبِ دَنِيّلِ","chapter":"3","verse":"5","text":"وٌ نَ سَرَيٍ، شُلٍيٍ، كْرَيٍ، نُن مَشَسٍ مْولِ بِرِن شُي مّ تّمُي نَشّ، وٌ شَ وٌ قٍلٍن بْشِ، وٌ كُيٍ بَتُ، مَنفّ نٍبُكَدَنسَرِ نَشَن يَءِلَنشِ شّيمَ رَ."},{"book":"عَننَبِ دَنِيّلِ","chapter":"3","verse":"6","text":"نَشَن يٌ مُ بِرَ عَ بُن مَ، عَ عَ بَتُ، نَ كَنيِ وٌلِمَ نّ تّ بٍلٍبٍلٍ شْورَ كٍرٍن نَ.»"},{"book":"عَننَبِ دَنِيّلِ","chapter":"3","verse":"7","text":"نَ نَن عَ تٌ، سِ نُن بْنسْي بِرِن تٌ سَرَيٍ، شُلٍيٍ، كْرَيٍ، نُن مَشَسٍ مْولِ بِرِن شُي مّ، عٍ نَشَ عٍ قٍلٍن كُيٍ بّ، عٍ عَ بَتُ، مَنفّ نٍبُكَدَنسَرِ نَشَن يَءِلَنشِ شّيمَ رَ، عَ عَ تِ نَا."},{"book":"عَننَبِ دَنِيّلِ","chapter":"3","verse":"8","text":"نَ وَشَتِ يَتِ كُي، سّرّشّدُبّ ندٍيٍ نَشَ قَ يُوِقِيٍ كَلَمُدٍ."},{"book":"عَننَبِ دَنِيّلِ","chapter":"3","verse":"9","text":"عٍ نَشَ عَ قَلَ مَنفّ نٍبُكَدَنسَرِ بّ، «مَنفّ، سِمَيَ شَ لُ عِ بّ!"},{"book":"عَننَبِ دَنِيّلِ","chapter":"3","verse":"10","text":"عِ بَرَ يَامَرِ قِ مِشِ بِرِن شَ عٍ قٍلٍن كُيٍ بّ، عٍ عَ بَتُ، عٍ نَ سَرَيٍ، شُلٍيٍ، كْرَيٍ، نُن مَشَسٍ مْولِ بِرِن شُي مّ تّمُي نَشّ."},{"book":"عَننَبِ دَنِيّلِ","chapter":"3","verse":"11","text":"عِ مَن يَامَرِ قِشِ نّ عَ مِشِ نَشَن يٌ مُ عَ قٍلٍن بْشِ مَ، عَ نَ كُيٍ بَتُ، نَ كَنيِ وٌلِمَ نّ تّ بٍلٍبٍلٍ شْورَ."},{"book":"عَننَبِ دَنِيّلِ","chapter":"3","verse":"12","text":"كْنْ يُوِقِ ندٍيٍ نَ، عِ بَرَ نَشٍيٍ تِ مَنفّدِيٍ رَ بَبِلْن بْشِ مَ، نَشٍيٍ شِلِ سَدِرَكِ، مٍسَكِ، نُن عَبٍدِنٍفٌ، نٍيٍ بَرَ تٌندِ عِ شَ يَامَرِ رَبَتُدٍ. مَنفّ، عٍ مُ عِ شَ عَلَيٍ بَتُقٍ. هَلِ يِ كُيٍ عِ نَشَن يَءِلَنشِ شّيمَ رَ، عِ عَ تِ بٍ، عٍ مُ تِنشِ عَ بَتُدٍ!»"},{"book":"عَننَبِ دَنِيّلِ","chapter":"3","verse":"13","text":"نٍبُكَدَنسَرِ بْحّ نَشَ تٍ، عَ شْنْ عَ حَاشِ رَ. عَ نَشَ يَامَرِ قِ عٍ شَ قَ سَدِرَكِ، مٍسَكِ، نُن عَبٍدِنٍفٌ رَ. شّيرَيٍ نَشَ قَ نَ شّمّيٍ رَ مَنفّ شْن."},{"book":"عَننَبِ دَنِيّلِ","chapter":"3","verse":"14","text":"نٍبُكَدَنسَرِ نَشَ عَ قَلَ عٍ بّ، «سَدِرَكِ، مٍسَكِ، نُن عَبٍدِنٍفٌ، نْندِ نَ عَ رَ، وٌ مُ ﭑ مَ عَلَيٍ بَتُقٍ، وٌ مَن مُ يِ كُيٍ قَن بَتُقٍ ﭑ نَشَن يَءِلَنشِ شّيمَ رَ، ﭑ عَ تِ بٍ؟"},{"book":"عَننَبِ دَنِيّلِ","chapter":"3","verse":"15","text":"يَكْسِ، وٌ نَ قَ سَرَيٍ، شُلٍيٍ، كْرَيٍ، نُن مَشَسٍ مْولِ بِرِن شُي مّدٍ، وٌ شَ وٌ قٍلٍن بْشِ مَ يِ كُيٍ بّ. ﭑ كُيٍ نَشَن يَءِلَنشِ، وٌ شَ عَ بَتُ، شَ نَ مُ عَ رَ ﭑ وٌ وٌلِمَ نّ تّ بٍلٍبٍلٍ شْورَ كٍرٍن نَ. عَلَ مُندُن نْمَ وٌ رَتَنفَدٍ ﭑ بّلّشّ عِ؟»"},{"book":"عَننَبِ دَنِيّلِ","chapter":"3","verse":"16","text":"سَدِرَكِ، مٍسَكِ، نُن عَبٍدِنٍفٌ نَشَ مَنفّ نٍبُكَدَنسَرِ يَابِ، «هَلِ مُشُ مُ مُشُ يّتّ شُن مَقَلَ."},{"book":"عَننَبِ دَنِيّلِ","chapter":"3","verse":"17","text":"شَ وٌ مُشُ وٌلِ تّ بٍلٍبٍلٍ شْورَ، مُشُ مَرِفِ عَلَ، مُشُ نَشَن بَتُمَ، نَ نْمَ مُشُ رَتَنفَدٍ عِ بّلّشّ عِ."},{"book":"عَننَبِ دَنِيّلِ","chapter":"3","verse":"18","text":"هَلِ عَ مُ سَ عَ رَبَ، مَنفّ، عِ شَ عَ كٌلٌن مُشُ مُ نْمَ عِ شَ عَلَيٍ بَتُدٍ، مُشُ مُ نْمَ مُشُ قٍلٍندٍ يِ كُيٍ بّ، عِ نَشَن يَءِلَنشِ شّيمَ رَ.»"},{"book":"عَننَبِ دَنِيّلِ","chapter":"3","verse":"19","text":"نٍبُكَدَنسَرِ نَشَ شْنْ عٍ مَ عَ حَاشِ رَ، عَ يَتَفِ نَشَ مَسَرَ سَدِرَكِ، مٍسَكِ، نُن عَبٍدِنٍفٌ شِلِ مَ. نٍبُكَدَنسَرِ نَشَ يَامَرِ قِ عٍ شَ تّ شَ وٌلٍنيِ شُن مَسَ دْشْ سٌلٌقٍرٍ دَنفِ عَ قٌرِ مَ كِ رَ."},{"book":"عَننَبِ دَنِيّلِ","chapter":"3","verse":"20","text":"عَ نَشَ عَ شَ سْورِ فبَنفبَلَنيِ ندٍيٍ يَمَرِ، عٍ شَ سَدِرَكِ، مٍسَكِ، نُن عَبٍدِنٍفٌ شِرِ، عٍ شَ عٍ وٌلِ تّ بٍلٍبٍلٍ شْورَ."},{"book":"عَننَبِ دَنِيّلِ","chapter":"3","verse":"21","text":"عٍ نَشَ نَ شّمّ سَشَنيِ شِرِ، نُن عٍ شَ سٌسٍيٍ رَ، عٍ شَ دٌنمَ شُنفبٍيٍ رَفٌرٌشِ عٍ مَ، عٍ عٍ وٌلِ تّ بٍلٍبٍلٍ شْورَ."},{"book":"عَننَبِ دَنِيّلِ","chapter":"3","verse":"22","text":"مَنفّ تٌ بَرَ عَ قَلَ تّ شَ وٌلٍنيِ شُن شَ مَسَ، سْورِ نَشٍيٍ سَدِرَكِ، مٍسَكِ، نُن عَبٍدِنٍفٌ وٌلِ تّ شْورَ، عٍ تَن يَتِ نَشَ فَن، عٍ قَشَ تّ شَ وٌلٍنيِ مَ."},{"book":"عَننَبِ دَنِيّلِ","chapter":"3","verse":"23","text":"سَدِرَكِ، مٍسَكِ، نُن عَبٍدِنٍفٌ نَشَ بِرَ تّ بٍلٍبٍلٍ شْورَ، عٍ شِرِشِ."},{"book":"عَننَبِ دَنِيّلِ","chapter":"3","verse":"24","text":"نَ تّمُي فَاشُي نَشَ مَنفّ نٍبُكَدَنسَرِ سُشُ، عَ كٍلِ كٍرٍن نَ. عَ عَ قَلَ عَ رَ سِمَيٍ بّ، «وٌن مُ مِشِ شِرِشِ سَشَن شَ وٌلِ تّ شْورَ؟» عٍ نَشَ مَنفّ يَابِ، «عِيٌ مَنفّ!»"},{"book":"عَننَبِ دَنِيّلِ","chapter":"3","verse":"25","text":"عَ نَشَ عَ قَلَ عٍ بّ، «كْنْ ﭑ مِشِ نَانِ نَن تٌقٍ يِ كِ، عٍ مُ شِرِشِ، عٍ نَ عٍ حّرّقٍ تّ شْورَ، عٍ مُ تْورْقٍ هَلِ. نَ نَانِ ندٍ تَن حَن مَنِيّ مَلٍكّ رَ.»"},{"book":"عَننَبِ دَنِيّلِ","chapter":"3","verse":"26","text":"نٍبُكَدَنسَرِ نَشَ عَ مَكْرّ تّ بٍلٍبٍلٍ رَ، عَ عٍ شِلِ عَ شُي عِتٍشِ رَ، «سَدِرَكِ، مٍسَكِ، عَبٍدِنٍفٌ، عَلَ شُنفبٍ شَ كٌنيِيٍ، وٌ مِنِ، وٌ قَ بٍ.» سَدِرَكِ، مٍسَكِ، نُن عَبٍدِنٍفٌ نَشَ مِنِ تّ شْورَ."},{"book":"عَننَبِ دَنِيّلِ","chapter":"3","verse":"27","text":"مَنفّ رَ سِمَيٍ، كُنتِفِيٍ، فٌمِنَيٍ، نُن مَنفّ شَ لْننِلَيٍ نَشَ عٍ مَسٌ عٍ رَ. عٍ نَشَ عَ تٌ، تّ مُ سٍسٍ رَبَشِ عٍ قَتٍ رَ. عٍ شُنسّشّيٍ نُن عٍ شَ سٌسٍيٍ سٍسٍ مُ فَنشِ. تّ شِرِ يَتِ مُ نُ نَ عٍ مَ."},{"book":"عَننَبِ دَنِيّلِ","chapter":"3","verse":"28","text":"نٍبُكَدَنسَرِ نَشَ عَ مَسٍن، «تَنتُي نَ سَدِرَكِ، مٍسَكِ، نُن عَبٍدِنٍفٌ مَرِفِ عَلَ بّ. عَ تَن نَن عَ شَ مَلٍكّ شّيشِ عَ شَ كٌنيِيٍ رَتَنفَدٍ. عٍ نُ بَرَ لَ عَ رَ هَن عٍ نَشَ تِن قَشَقٍ رَ، عَلَكٌ عٍ نَشَ مَنفّ شَ يَامَرِ رَبَتُ، نَشَن قِندِ عَلَ فبّتّ بَتُقٍ رَ بَقٍ عٍ مَرِفِ عَلَ رَ."},{"book":"عَننَبِ دَنِيّلِ","chapter":"3","verse":"29","text":"ﭑ مَ يَامَرِ نّينّ نَن يَ؛ مِشِ يٌ قٍ ندٍ كٌبِ قَلَ سَدِرَكِ، مٍسَكِ، نُن عَبٍدِنٍفٌ مَرِفِ عَلَ بّ، نَ كَنيِ قَشَمَ نّ، عَ عِبٌلٌن عَ شُنتُن شُنتُنيِيٍ رَ، عَ شَ بَنشِ قَن كَنَ، بَرِ مَ عَلَ يٌ مُ نَ بَقٍ عَلَ رَ نَشَن نْمَ مِشِ رَتَنفَدٍ يِ مْولِ رَ.»"},{"book":"عَننَبِ دَنِيّلِ","chapter":"3","verse":"30","text":"نَ تّمُي مَنفّ نَشَ سَدِرَكِ، مٍسَكِ، نُن عَبٍدِنٍفٌ شَ قٍ مَتٍ بَبِلْن بْشِ مَ."},{"book":"عَننَبِ دَنِيّلِ","chapter":"3","verse":"31","text":"«مَنفّ نٍبُكَدَنسَرِ نَن يِ مَسٍنيِ تِقٍ سِ بِرِن بّ، بْنسْي بِرِن بّ، شُي بِرِن قَلَيٍ بّ؛ بْحّسَ شَ لُ وٌ بّ عَ قَنيِ رَ."},{"book":"عَننَبِ دَنِيّلِ","chapter":"3","verse":"32","text":"عَ لَنمَ ﭑ شَ تْنشُمَيٍ نُن كَابَنَكٌي مَسٍن وٌ بّ، عَلَ شُنفبٍ نَشٍيٍ رَبَشِ ﭑ بّ."},{"book":"عَننَبِ دَنِيّلِ","chapter":"3","verse":"33","text":"عَ شَ تْنشُمَيٍ وُيَ،"}]}