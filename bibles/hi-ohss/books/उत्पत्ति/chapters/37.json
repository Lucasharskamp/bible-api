{"data":[{"book":"उत्पत्ति","chapter":"37","verse":"1","text":"याकोब कनान देश में रहते थे. वहीं तो उनके पिता परदेशी होकर रहे थे."},{"book":"उत्पत्ति","chapter":"37","verse":"2","text":"यह है याकोब के परिवार का इतिहास."},{"book":"उत्पत्ति","chapter":"37","verse":"3","text":"इस्राएल अपने सभी बच्चों से ज्यादा योसेफ़ को प्यार करते थे; क्योंकि वह उनके बुढ़ापे की संतान थी. याकोब ने योसेफ़ के लिए रंग बिरंगा वस्त्र बनवाया था."},{"book":"उत्पत्ति","chapter":"37","verse":"4","text":"योसेफ़ के भाइयों ने देखा कि उनके पिता उनसे ज्यादा योसेफ़ को प्यार करते हैं; इसलिये वे योसेफ़ से नफ़रत करने लगे."},{"book":"उत्पत्ति","chapter":"37","verse":"5","text":"योसेफ़ ने एक स्वप्न देखा था, जिसे उसने अपने भाइयों को बताया. योसेफ़ के भाई योसेफ़ से ज्यादा नफ़रत करने लगे."},{"book":"उत्पत्ति","chapter":"37","verse":"6","text":"योसेफ़ ने अपने भाइयों से कहा, “कृपया मेरा स्वप्न सुनिए."},{"book":"उत्पत्ति","chapter":"37","verse":"7","text":"हम सब खेत में पूला बांध रहे थे. मैंने देखा कि मेरा पूला उठकर सीधा खड़ा हो गया. और आपके पूले मेरे पूले के आस-पास एकत्र हो गये और मेरे पूले को प्रणाम करने लगे.”"},{"book":"उत्पत्ति","chapter":"37","verse":"8","text":"यह सुन उनके भाई कह उठे, “तो क्या तुम हम पर अधिकार करने का विचार कर रहे हो? क्या तुम सच में हम पर अधिकार कर लोगे?” इसके बाद वे योसेफ़ से और ज्यादा नफ़रत करने लगे."},{"book":"उत्पत्ति","chapter":"37","verse":"9","text":"फिर योसेफ़ ने दूसरा सपना देखा. योसेफ़ ने कहा, “मैंने दूसरा सपना देखा है; मैंने सूरज, चांद और ग्यारह नक्षत्रों को मुझे प्रणाम करते देखा.”"},{"book":"उत्पत्ति","chapter":"37","verse":"10","text":"यह स्वप्न योसेफ़ ने अपने पिता एवं भाइयों को बताया, जिसे सुन उनके पिता ने उसे डांटते हुए कहा, “यह कैसा स्वप्न देखते हो तुम! क्या यह वास्तव में संभव है कि मैं, तुम्हारी माता एवं तुम्हारे भाई तुम्हारे पास आएंगे और तुम्हें प्रणाम करेंगे?”"},{"book":"उत्पत्ति","chapter":"37","verse":"11","text":"योसेफ़ के भाई उससे लगातार ईर्ष्या करते रहे. किंतु योसेफ़ के पिता ने इन सभी बातों को अपने मन में रखा."},{"book":"उत्पत्ति","chapter":"37","verse":"12","text":"योसेफ़ के भाई अपने पिता की भेड़-बकरियों को चराने के लिए शेकेम गए थे."},{"book":"उत्पत्ति","chapter":"37","verse":"13","text":"इस्राएल ने योसेफ़ से कहा, “तुम्हारे भाई शेकेम में भेड़-बकरी चरा रहे हैं न? मैं तुम्हें उनके पास भेजना चाहता हूं.”"},{"book":"उत्पत्ति","chapter":"37","verse":"14","text":"याकोब ने योसेफ़ से कहा, “तुम जाओ और अपने भाइयों का हाल पता करके आओ और मुझे बताओ.” योसेफ़ को याकोब ने हेब्रोन घाटी से रवाना किया."},{"book":"उत्पत्ति","chapter":"37","verse":"15","text":"जब योसेफ़ एक मैदान में इधर-उधर देख रहे थे, तब एक व्यक्ति उन्हें मिला, जिसने उससे पूछा, “क्या ढूंढ़ रहे हो तुम?”"},{"book":"उत्पत्ति","chapter":"37","verse":"16","text":"योसेफ़ ने कहा, “मैं अपने भाइयों को ढूंढ़ रहा हूं. क्या आप कृपा कर मुझे बताएंगे वे अपनी भेड़-बकरियां कहां चरा रहे हैं?”"},{"book":"उत्पत्ति","chapter":"37","verse":"17","text":"उस व्यक्ति ने कहा, “वे तो यहां से जा चुके हैं, क्योंकि मैंने उन्हें यह कहते सुना था, ‘चलो, अब दोथान जायें.’ ”"},{"book":"उत्पत्ति","chapter":"37","verse":"18","text":"जब भाइयों ने दूर से योसेफ़ को आते देखा, उसके नज़दीक आने के पहले ही उन्होंने उसको मार डालने का विचार किया."},{"book":"उत्पत्ति","chapter":"37","verse":"19","text":"उन्होंने कहा, “यह लो, आ गया स्वप्न देखनेवाला!"},{"book":"उत्पत्ति","chapter":"37","verse":"20","text":"चलो, उसकी हत्या कर यहां किसी गड्ढे में फेंक दें, और हम कह देंगे, कि उसे किसी जंगली जानवर ने खा लिया; फिर हम देखते हैं उसके स्वप्न का क्या होता है.”"},{"book":"उत्पत्ति","chapter":"37","verse":"21","text":"किंतु रियूबेन योसेफ़ को बचाना चाहता था. इसलिये रियूबेन ने कहा “हम योसेफ़ को जान से नहीं मारेंगे;"},{"book":"उत्पत्ति","chapter":"37","verse":"22","text":"बल्कि हम उसे बंजर भूमि के किसी गड्ढे में डाल देते हैं,” रियूबेन ने ऐसा इसलिये कहा कि वह योसेफ़ को बचाकर पिता को सौंप देना चाहता था."},{"book":"उत्पत्ति","chapter":"37","verse":"23","text":"जैसे ही योसेफ़ अपने भाइयों के पास आये, उन्होंने योसेफ़ का रंग बिरंगा वस्त्र, जो वह पहने हुए थे उतार दिया,"},{"book":"उत्पत्ति","chapter":"37","verse":"24","text":"और योसेफ़ को एक सूखे गड्ढे में डाल दिया, गड्ढा खाली था; उसमें पानी नहीं था."},{"book":"उत्पत्ति","chapter":"37","verse":"25","text":"यह करके वे भोजन करने बैठे. तभी उन्होंने देखा कि गिलआद की ओर से इशमाएलियों का एक समूह आ रहा था. उनके ऊंटों पर सुगंध गोंद, बलसान तथा गन्धरस लदे हुए थे. यह सब वे मिस्र ले जा रहे थे."},{"book":"उत्पत्ति","chapter":"37","verse":"26","text":"यहूदाह ने अपने भाइयों से कहा, “अपने भाई की हत्या कर उसे छुपाने से हमें कुछ नहीं मिलेगा."},{"book":"उत्पत्ति","chapter":"37","verse":"27","text":"हम इसे इन इशमाएलियों को बेच दें. हम इसकी हत्या न करें; अंततः वह हमारा भाई ही है, हमारा अपना खून.” भाइयों को यह बात ठीक लगी."},{"book":"उत्पत्ति","chapter":"37","verse":"28","text":"उसी समय कुछ मिदियानी37:28 मिदियानी हो सकता है कि यह यिशमाएलियों का ही एक झुंड का नाम है, या उनके साथी हैं. व्यापारी वहां से निकले, तब उन्होंने उनकी सहायता से योसेफ़ को गड्ढे से ऊपर खींच निकाला और उसे इशमाएलियों को बीस चांदी के सिक्कों में बेच दिया."},{"book":"उत्पत्ति","chapter":"37","verse":"29","text":"जब रियूबेन उस गड्ढे पर लौटा, तब उसने देखा कि योसेफ़ वहां नहीं हैं. यह देख उसने अपने वस्त्र फाड़ लिए."},{"book":"उत्पत्ति","chapter":"37","verse":"30","text":"उसने अपने भाइयों के पास जाकर पूछा, “वह तो वहां नहीं हैं! मुझे समझ नहीं आ रहा, अब मैं क्या करूं?”"},{"book":"उत्पत्ति","chapter":"37","verse":"31","text":"भाइयों ने एक बकरी को मारा और उसके खून में योसेफ़ के सुंदर अंगरखे को डुबो दिया"},{"book":"उत्पत्ति","chapter":"37","verse":"32","text":"और उस वस्त्र को अपने पिता के पास ले जाकर कहा, “हमें यह वस्त्र मिला; क्या यह आपके पुत्र का वस्त्र तो नहीं?”"},{"book":"उत्पत्ति","chapter":"37","verse":"33","text":"याकोब ने वस्त्र देखकर कहा, “यह मेरे पुत्र का ही वस्त्र है. किसी जंगली पशु ने उसे खा लिया है.”"},{"book":"उत्पत्ति","chapter":"37","verse":"34","text":"तब याकोब ने अपने वस्त्र फाड़े, टाट पहन लिए और कई दिनों तक अपने बेटे के लिए रोते रहे."},{"book":"उत्पत्ति","chapter":"37","verse":"35","text":"सबने याकोब को दिलासा देने की कोशिश की, पर याकोब का दुःख कम न हुआ, और वे योसेफ़ के लिए रोते ही रहे. याकोब ने कहा, “मैं मरने के दिन तक (शीयोल तक) अपने पुत्र योसेफ़ के शोक में डूबा रहूंगा.”"},{"book":"उत्पत्ति","chapter":"37","verse":"36","text":"वहां, मिदियानियों ने मिस्र पहुंचकर योसेफ़ को पोतिफर को बेच दिया, जो फ़रोह का एक अधिकारी, अंगरक्षकों का प्रधान था."}]}