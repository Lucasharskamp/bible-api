{"data":[{"book":"ΚΑΤΑ ΛΟΥΚΑΝ","chapter":"11","verse":"1","text":"Καὶ ἐγένετο ἐν τῷ εἶναι αὐτὸν ἐν τόπῳ τινὶ προσευχόμενον, ὡς ἐπαύσατο, εἶπέ τις τῶν μαθητῶν αὐτοῦ πρὸς αὐτόν, Κύριε, δίδαξον ἡμᾶς προσεύχεσθαι, καθὼς καὶ Ἰωάννης ἐδίδαξε τοὺς μαθητὰς αὐτοῦ."},{"book":"ΚΑΤΑ ΛΟΥΚΑΝ","chapter":"11","verse":"2","text":"Εἶπε δὲ αὐτοῖς, Ὅταν προσεύχησθε, λέγετε,"},{"book":"ΚΑΤΑ ΛΟΥΚΑΝ","chapter":"11","verse":"3","text":"Τὸν ἄρτον ἡμῶν τὸν ἐπιούσιον δίδου ἡμῖν τὸ καθ᾿ ἡμέραν."},{"book":"ΚΑΤΑ ΛΟΥΚΑΝ","chapter":"11","verse":"4","text":"Καὶ ἄφες ἡμῖν τὰς ἁμαρτίας ἡμῶν,"},{"book":"ΚΑΤΑ ΛΟΥΚΑΝ","chapter":"11","verse":"5","text":"Καὶ εἶπε πρὸς αὐτούς, Τίς ἐξ ὑμῶν ἕξει φίλον, καὶ πορεύσεται πρὸς αὐτὸν μεσονυκτίου, καὶ εἴπῃ αὐτῷ, Φίλε, χρῆσόν μοι τρεῖς ἄρτους,"},{"book":"ΚΑΤΑ ΛΟΥΚΑΝ","chapter":"11","verse":"6","text":"ἐπειδὴ φίλος μου παρεγένετο ἐξ ὁδοῦ πρός με, καὶ οὐκ ἔχω ὃ παραθήσω αὐτῷ·"},{"book":"ΚΑΤΑ ΛΟΥΚΑΝ","chapter":"11","verse":"7","text":"κἀκεῖνος ἔσωθεν ἀποκριθεὶς εἴπῃ, Μή μοι κόπους πάρεχε· ἤδη ἡ θύρα κέκλεισται, καὶ τὰ παιδία μου μετ᾿ ἐμοῦ εἰς τὴν κοίτην εἰσίν· οὐ δύναμαι ἀναστὰς δοῦναί σοι."},{"book":"ΚΑΤΑ ΛΟΥΚΑΝ","chapter":"11","verse":"8","text":"Λέγω ὑμῖν, εἰ καὶ οὐ δώσει αὐτῷ ἀναστάς, διὰ τὸ εἶναι αὐτοῦ φίλον, διά γε τὴν ἀναίδειαν αὐτοῦ ἐγερθεὶς δώσει αὐτῷ ὅσων χρῄζει."},{"book":"ΚΑΤΑ ΛΟΥΚΑΝ","chapter":"11","verse":"9","text":"Κἀγὼ ὑμῖν λέγω, αἰτεῖτε, καὶ δοθήσεται ὑμῖν· ζητεῖτε, καὶ εὑρήσετε· κρούετε, καὶ ἀνοιγήσεται ὑμῖν."},{"book":"ΚΑΤΑ ΛΟΥΚΑΝ","chapter":"11","verse":"10","text":"Πᾶς γὰρ ὁ αἰτῶν λαμβάνει· καὶ ὁ ζητῶν εὑρίσκει· καὶ τῷ κρούοντι ἀνοιγήσεται."},{"book":"ΚΑΤΑ ΛΟΥΚΑΝ","chapter":"11","verse":"11","text":"Τίνα δὲ ὑμῶν τὸν πατέρα αἰτήσει ὁ υἱὸς ἄρτον, μὴ λίθον ἐπιδώσει αὐτῷ; Εἰ καὶ ἰχθύν, μὴ ἀντὶ ἰχθύος ὄφιν ἐπιδώσει αὐτῷ;"},{"book":"ΚΑΤΑ ΛΟΥΚΑΝ","chapter":"11","verse":"12","text":"Ἢ καὶ ἐὰν 11.12 αἰτήσῃ ¦ αἰτήσει El.αἰτήσῃ ᾠόν, μὴ ἐπιδώσει αὐτῷ σκορπίον;"},{"book":"ΚΑΤΑ ΛΟΥΚΑΝ","chapter":"11","verse":"13","text":"Εἰ οὖν ὑμεῖς πονηροὶ ὑπάρχοντες οἴδατε ἀγαθὰ δόματα διδόναι τοῖς τέκνοις ὑμῶν, πόσῳ μᾶλλον ὁ πατὴρ ὁ ἐξ οὐρανοῦ δώσει πνεῦμα ἅγιον τοῖς αἰτοῦσιν αὐτόν;"},{"book":"ΚΑΤΑ ΛΟΥΚΑΝ","chapter":"11","verse":"14","text":"Καὶ ἦν ἐκβάλλων δαιμόνιον, καὶ αὐτὸ ἦν κωφόν. Ἐγένετο δέ, τοῦ δαιμονίου ἐξελθόντος, ἐλάλησεν ὁ κωφός· καὶ ἐθαύμασαν οἱ ὄχλοι."},{"book":"ΚΑΤΑ ΛΟΥΚΑΝ","chapter":"11","verse":"15","text":"Τινὲς δὲ ἐξ αὐτῶν εἶπον, Ἐν Βεελζεβοὺλ ἄρχοντι τῶν δαιμονίων ἐκβάλλει τὰ δαιμόνια."},{"book":"ΚΑΤΑ ΛΟΥΚΑΝ","chapter":"11","verse":"16","text":"Ἕτεροι δὲ πειράζοντες σημεῖον παρ᾿ αὐτοῦ ἐζήτουν ἐξ οὐρανοῦ."},{"book":"ΚΑΤΑ ΛΟΥΚΑΝ","chapter":"11","verse":"17","text":"Αὐτὸς δὲ εἰδὼς αὐτῶν τὰ διανοήματα εἶπεν αὐτοῖς, Πᾶσα βασιλεία ἐφ᾿ ἑαυτὴν διαμερισθεῖσα ἐρημοῦται· καὶ οἶκος ἐπὶ οἶκον, πίπτει."},{"book":"ΚΑΤΑ ΛΟΥΚΑΝ","chapter":"11","verse":"18","text":"Εἰ δὲ καὶ ὁ Σατανᾶς ἐφ᾿ ἑαυτὸν διεμερίσθη, πῶς σταθήσεται ἡ βασιλεία αὐτοῦ; Ὅτι λέγετε, Ἐν Βεελζεβοὺλ ἐκβάλλειν με τὰ δαιμόνια."},{"book":"ΚΑΤΑ ΛΟΥΚΑΝ","chapter":"11","verse":"19","text":"Εἰ δὲ ἐγὼ ἐν Βεελζεβοὺλ ἐκβάλλω τὰ δαιμόνια, οἱ υἱοὶ ὑμῶν ἐν τίνι ἐκβάλλουσι; Διὰ τοῦτο κριταὶ ὑμῶν αὐτοὶ ἔσονται."},{"book":"ΚΑΤΑ ΛΟΥΚΑΝ","chapter":"11","verse":"20","text":"Εἰ δὲ ἐν δακτύλῳ Θεοῦ ἐκβάλλω τὰ δαιμόνια, ἄρα ἔφθασεν ἐφ᾿ ὑμᾶς ἡ βασιλεία τοῦ Θεοῦ."},{"book":"ΚΑΤΑ ΛΟΥΚΑΝ","chapter":"11","verse":"21","text":"Ὅταν ὁ ἰσχυρὸς καθωπλισμένος φυλάσσῃ τὴν ἑαυτοῦ αὐλήν, ἐν εἰρήνῃ ἐστὶ τὰ ὑπάρχοντα αὐτοῦ·"},{"book":"ΚΑΤΑ ΛΟΥΚΑΝ","chapter":"11","verse":"22","text":"ἐπὰν δὲ ὁ ἰσχυρότερος αὐτοῦ ἐπελθὼν νικήσῃ αὐτόν, τὴν πανοπλίαν αὐτοῦ αἴρει ἐφ᾿ ᾗ ἐπεποίθει, καὶ τὰ σκῦλα αὐτοῦ διαδίδωσιν."},{"book":"ΚΑΤΑ ΛΟΥΚΑΝ","chapter":"11","verse":"23","text":"Ὁ μὴ ὢν μετ᾿ ἐμοῦ κατ᾿ ἐμοῦ ἐστι· καὶ ὁ μὴ συνάγων μετ᾿ ἐμοῦ σκορπίζει."},{"book":"ΚΑΤΑ ΛΟΥΚΑΝ","chapter":"11","verse":"24","text":"Ὅταν τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου, διέρχεται δι᾿ ἀνύδρων τόπων, ζητοῦν ἀνάπαυσιν· καὶ μὴ εὑρίσκον λέγει, Ὑποστρέψω εἰς τὸν οἶκόν μου ὅθεν ἐξῆλθον."},{"book":"ΚΑΤΑ ΛΟΥΚΑΝ","chapter":"11","verse":"25","text":"Καὶ ἐλθὸν εὑρίσκει σεσαρωμένον καὶ κεκοσμημένον."},{"book":"ΚΑΤΑ ΛΟΥΚΑΝ","chapter":"11","verse":"26","text":"Τότε πορεύεται καὶ παραλαμβάνει ἑπτὰ ἕτερα πνεύματα πονηρότερα ἑαυτοῦ, καὶ εἰσελθόντα κατοικεῖ ἐκεῖ· καὶ γίνεται τὰ ἔσχατα τοῦ ἀνθρώπου ἐκείνου χείρονα τῶν πρώτων."},{"book":"ΚΑΤΑ ΛΟΥΚΑΝ","chapter":"11","verse":"27","text":"Ἐγένετο δὲ ἐν τῷ λέγειν αὐτὸν ταῦτα, ἐπάρασά τις γυνὴ φωνὴν ἐκ τοῦ ὄχλου εἶπεν αὐτῷ, Μακαρία ἡ κοιλία ἡ βαστάσασά σε, καὶ μαστοὶ οὓς ἐθήλασας."},{"book":"ΚΑΤΑ ΛΟΥΚΑΝ","chapter":"11","verse":"28","text":"Αὐτὸς δὲ εἶπε, Μενοῦνγε μακάριοι οἱ ἀκούοντες τὸν λόγον τοῦ Θεοῦ καὶ φυλάσσοντες αὐτόν."},{"book":"ΚΑΤΑ ΛΟΥΚΑΝ","chapter":"11","verse":"29","text":"Τῶν δὲ ὄχλων ἐπαθροιζομένων ἤρξατο λέγειν, Ἡ γενεὰ αὕτη πονηρά ἐστι· σημεῖον ἐπιζητεῖ, καὶ σημεῖον οὐ δοθήσεται αὐτῇ, εἰ μὴ τὸ σημεῖον Ἰωνᾶ τοῦ προφήτου."},{"book":"ΚΑΤΑ ΛΟΥΚΑΝ","chapter":"11","verse":"30","text":"Καθὼς γὰρ ἐγένετο Ἰωνᾶς σημεῖον τοῖς Νινευΐταις, οὕτως ἔσται καὶ ὁ υἱὸς τοῦ ἀνθρώπου τῇ γενεᾷ ταύτῃ."},{"book":"ΚΑΤΑ ΛΟΥΚΑΝ","chapter":"11","verse":"31","text":"Βασίλισσα νότου ἐγερθήσεται ἐν τῇ κρίσει μετὰ τῶν ἀνδρῶν τῆς γενεᾶς ταύτης, καὶ κατακρινεῖ αὐτούς· ὅτι ἦλθεν ἐκ τῶν περάτων τῆς γῆς ἀκοῦσαι τὴν σοφίαν Σολομῶντος, καὶ ἰδού, πλεῖον Σολομῶντος ὧδε."},{"book":"ΚΑΤΑ ΛΟΥΚΑΝ","chapter":"11","verse":"32","text":"Ἄνδρες Νινευῒ ἀναστήσονται ἐν τῇ κρίσει μετὰ τῆς γενεᾶς ταύτης καὶ κατακρινοῦσιν αὐτήν· ὅτι μετενόησαν εἰς τὸ κήρυγμα Ἰωνᾶ, καὶ ἰδού, πλεῖον Ἰωνᾶ ὧδε."},{"book":"ΚΑΤΑ ΛΟΥΚΑΝ","chapter":"11","verse":"33","text":"Οὐδεὶς δὲ λύχνον ἅψας εἰς 11.33 κρυπτὸν ¦ κρύπτην El.κρυπτὸν τίθησιν, οὐδὲ ὑπὸ τὸν μόδιον, 11.33 ἀλλ᾿ ¦ ἀλλὰ El.ἀλλ᾿ ἐπὶ τὴν λυχνίαν, ἵνα οἱ εἰσπορευόμενοι τὸ φέγγος βλέπωσιν."},{"book":"ΚΑΤΑ ΛΟΥΚΑΝ","chapter":"11","verse":"34","text":"Ὁ λύχνος τοῦ σώματός ἐστιν ὁ ὀφθαλμός· ὅταν οὖν ὁ ὀφθαλμός σου ἁπλοῦς ᾖ, καὶ ὅλον τὸ σῶμά σου φωτεινόν ἐστιν· ἐπὰν δὲ πονηρὸς ᾖ, καὶ τὸ σῶμά σου σκοτεινόν."},{"book":"ΚΑΤΑ ΛΟΥΚΑΝ","chapter":"11","verse":"35","text":"Σκόπει οὖν μὴ τὸ φῶς τὸ ἐν σοὶ σκότος ἐστίν."},{"book":"ΚΑΤΑ ΛΟΥΚΑΝ","chapter":"11","verse":"36","text":"Εἰ οὖν τὸ σῶμά σου ὅλον φωτεινόν, μὴ ἔχον τι μέρος σκοτεινόν, ἔσται φωτεινὸν ὅλον, ὡς ὅταν ὁ λύχνος τῇ ἀστραπῇ φωτίζῃ σε."},{"book":"ΚΑΤΑ ΛΟΥΚΑΝ","chapter":"11","verse":"37","text":"Ἐν δὲ τῷ λαλῆσαι, ἠρώτα αὐτὸν Φαρισαῖός τις ὅπως ἀριστήσῃ παρ᾿ αὐτῷ· εἰσελθὼν δὲ ἀνέπεσεν."},{"book":"ΚΑΤΑ ΛΟΥΚΑΝ","chapter":"11","verse":"38","text":"Ὁ δὲ Φαρισαῖος ἰδὼν ἐθαύμασεν ὅτι οὐ πρῶτον ἐβαπτίσθη πρὸ τοῦ ἀρίστου."},{"book":"ΚΑΤΑ ΛΟΥΚΑΝ","chapter":"11","verse":"39","text":"Εἶπε δὲ ὁ Κύριος πρὸς αὐτόν, Νῦν ὑμεῖς οἱ Φαρισαῖοι τὸ ἔξωθεν τοῦ ποτηρίου καὶ τοῦ πίνακος καθαρίζετε, τὸ δὲ ἔσωθεν ὑμῶν γέμει ἁρπαγῆς καὶ πονηρίας."},{"book":"ΚΑΤΑ ΛΟΥΚΑΝ","chapter":"11","verse":"40","text":"Ἄφρονες, οὐχ ὁ ποιήσας τὸ ἔξωθεν καὶ τὸ ἔσωθεν ἐποίησε;"},{"book":"ΚΑΤΑ ΛΟΥΚΑΝ","chapter":"11","verse":"41","text":"Πλὴν τὰ ἐνόντα δότε ἐλεημοσύνην· καὶ ἰδού, πάντα καθαρὰ ὑμῖν ἐστιν."},{"book":"ΚΑΤΑ ΛΟΥΚΑΝ","chapter":"11","verse":"42","text":"Ἀλλ᾿ οὐαὶ ὑμῖν τοῖς Φαρισαίοις, ὅτι ἀποδεκατοῦτε τὸ ἡδύοσμον καὶ τὸ πήγανον καὶ πᾶν λάχανον, καὶ παρέρχεσθε τὴν κρίσιν καὶ τὴν ἀγάπην τοῦ Θεοῦ· ταῦτα ἔδει ποιῆσαι, κἀκεῖνα μὴ ἀφιέναι."},{"book":"ΚΑΤΑ ΛΟΥΚΑΝ","chapter":"11","verse":"43","text":"Οὐαὶ ὑμῖν τοῖς Φαρισαίοις, ὅτι ἀγαπᾶτε τὴν πρωτοκαθεδρίαν ἐν ταῖς συναγωγαῖς, καὶ τοὺς ἀσπασμοὺς ἐν ταῖς ἀγοραῖς."},{"book":"ΚΑΤΑ ΛΟΥΚΑΝ","chapter":"11","verse":"44","text":"Οὐαὶ ὑμῖν, γραμματεῖς καὶ Φαρισαῖοι, ὑποκριταί, ὅτι ἐστὲ ὡς τὰ μνημεῖα τὰ ἄδηλα, καὶ οἱ ἄνθρωποι οἱ περιπατοῦντες ἐπάνω οὐκ οἴδασιν."},{"book":"ΚΑΤΑ ΛΟΥΚΑΝ","chapter":"11","verse":"45","text":"Ἀποκριθεὶς δέ τις τῶν νομικῶν λέγει αὐτῷ, Διδάσκαλε, ταῦτα λέγων καὶ ἡμᾶς ὑβρίζεις."},{"book":"ΚΑΤΑ ΛΟΥΚΑΝ","chapter":"11","verse":"46","text":"Ὁ δὲ εἶπε, Καὶ ὑμῖν τοῖς νομικοῖς οὐαί, ὅτι φορτίζετε τοὺς ἀνθρώπους φορτία δυσβάστακτα, καὶ αὐτοὶ ἑνὶ τῶν δακτύλων ὑμῶν οὐ προσψαύετε τοῖς φορτίοις."},{"book":"ΚΑΤΑ ΛΟΥΚΑΝ","chapter":"11","verse":"47","text":"Οὐαὶ ὑμῖν, ὅτι οἰκοδομεῖτε τὰ μνημεῖα τῶν προφητῶν, οἱ δὲ πατέρες ὑμῶν ἀπέκτειναν αὐτούς."},{"book":"ΚΑΤΑ ΛΟΥΚΑΝ","chapter":"11","verse":"48","text":"Ἄρα μαρτυρεῖτε καὶ συνευδοκεῖτε τοῖς ἔργοις τῶν πατέρων ὑμῶν· ὅτι αὐτοὶ μὲν ἀπέκτειναν αὐτούς, ὑμεῖς δὲ οἰκοδομεῖτε αὐτῶν τὰ μνημεῖα."},{"book":"ΚΑΤΑ ΛΟΥΚΑΝ","chapter":"11","verse":"49","text":"Διὰ τοῦτο καὶ ἡ σοφία τοῦ Θεοῦ εἶπεν, Ἀποστελῶ εἰς αὐτοὺς προφήτας καὶ ἀποστόλους, καὶ ἐξ αὐτῶν ἀποκτενοῦσι καὶ ἐκδιώξουσιν·"},{"book":"ΚΑΤΑ ΛΟΥΚΑΝ","chapter":"11","verse":"50","text":"ἵνα ἐκζητηθῇ τὸ αἷμα πάντων τῶν προφητῶν τὸ ἐκχυνόμενον ἀπὸ καταβολῆς κόσμου ἀπὸ τῆς γενεᾶς ταύτης,"},{"book":"ΚΑΤΑ ΛΟΥΚΑΝ","chapter":"11","verse":"51","text":"ἀπὸ τοῦ αἵματος Ἄβελ ἕως τοῦ αἵματος Ζαχαρίου τοῦ ἀπολομένου μεταξὺ τοῦ θυσιαστηρίου καὶ τοῦ οἴκου. Ναί, λέγω ὑμῖν, ἐκζητηθήσεται ἀπὸ τῆς γενεᾶς ταύτης."},{"book":"ΚΑΤΑ ΛΟΥΚΑΝ","chapter":"11","verse":"52","text":"Οὐαὶ ὑμῖν τοῖς νομικοῖς, ὅτι ἤρατε τὴν κλεῖδα τῆς γνώσεως· αὐτοὶ οὐκ εἰσήλθετε, καὶ τοὺς εἰσερχομένους ἐκωλύσατε."},{"book":"ΚΑΤΑ ΛΟΥΚΑΝ","chapter":"11","verse":"53","text":"Λέγοντος δὲ αὐτοῦ ταῦτα πρὸς αὐτούς, ἤρξαντο οἱ γραμματεῖς καὶ οἱ Φαρισαῖοι δεινῶς ἐνέχειν, καὶ ἀποστοματίζειν αὐτὸν περὶ πλειόνων,"},{"book":"ΚΑΤΑ ΛΟΥΚΑΝ","chapter":"11","verse":"54","text":"ἐνεδρεύοντες αὐτόν, καὶ ζητοῦντες θηρεῦσαί τι ἐκ τοῦ στόματος αὐτοῦ, ἵνα κατηγορήσωσιν αὐτοῦ."}]}