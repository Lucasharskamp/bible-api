{"data":[{"book":"Jeremia","chapter":"11","verse":"1","text":"Ma e wach mane obirone Jeremia koa ir Jehova Nyasaye:"},{"book":"Jeremia","chapter":"11","verse":"2","text":"“Chik iti ne chike mag singruokni kendo inyis jo-Juda kod mago modak Jerusalem."},{"book":"Jeremia","chapter":"11","verse":"3","text":"Nyisgi ni ma e gima Jehova Nyasaye, Nyasach Israel, wacho: ‘Okwongʼ ngʼatno ma ok oluoro gima singruokni dwaro,"},{"book":"Jeremia","chapter":"11","verse":"4","text":"chike mane amiyo kwereu kane agologi Misri, e kendo maliet makakni mach.’ Ne awacho ni, ‘Luora kendo itim gigo duto machikou to unubed joga, an bende nabed Nyasachu."},{"book":"Jeremia","chapter":"11","verse":"5","text":"Bangʼe anachop singo mane asingone kwereu, mar miyogi piny mopongʼ gi chak kod mor kich’ ma en piny mauntiere kawuono.”"},{"book":"Jeremia","chapter":"11","verse":"6","text":"Jehova Nyasaye nowachona niya, “Go milome mar wechegi duto e mier mag Juda kod jogo manie yore mag Jerusalem: ‘Chikuru itu ne chike mag singruokni kendo ulugi."},{"book":"Jeremia","chapter":"11","verse":"7","text":"Kochakore kinde mane akelo kwereu koa Misri nyaka kawuono, ne asiemogi nyadingʼeny, ka awacho niya, “Luorauru.”"},{"book":"Jeremia","chapter":"11","verse":"8","text":"To ne ok gichiko itgi kata winja; kuom mano, negiluwo mana timbegi mag jendeke mag chunjegi maricho. Omiyo nakelo kuomgi kwongʼ duto mag singruok mane achikogi mondo gilu to ne ok girito.’ ”"},{"book":"Jeremia","chapter":"11","verse":"9","text":"Eka Jehova Nyasaye nowachona, “Nitiere winjruok ma lingʼ-lingʼ e kind jo-Juda kod jogo modak Jerusalem."},{"book":"Jeremia","chapter":"11","verse":"10","text":"Gisedok e richo mag kweregi, mane otamore winjo wechega. Giseluwo bangʼ nyiseche manono mondo gitinegi. Od Israel gi od Juda giduto oseketho singruok mane atimo gi kweregi."},{"book":"Jeremia","chapter":"11","verse":"11","text":"Emomiyo ma e gima Jehova Nyasaye wacho: ‘Anakelnegi masira ma ok ginyal tonye. Kata bed ni giywakna, ok anawinjgi."},{"book":"Jeremia","chapter":"11","verse":"12","text":"Mier mag Juda kod jo-Jerusalem nodhi kendo ywakne nyiseche manono ma giwangʼone ubani, to ok ginikonygi ngangʼ ka masira ochopo."},{"book":"Jeremia","chapter":"11","verse":"13","text":"Un gi nyiseche manono mangʼeny mana kaka dalau, yaye Juda; bende kendo mar misango museiko mudwaro wangʼone nyasaye manono mar wichkuot miluongo ni Baal ngʼeny mana ka yore mag Jerusalem.’"},{"book":"Jeremia","chapter":"11","verse":"14","text":"“Kik ilam ne jogi kata chiwonegi kwayo moro amora kata sayonegi, nikech ok anawinji ka gibiro ira e seche mag masira."},{"book":"Jeremia","chapter":"11","verse":"15","text":"“Angʼo ma jaherana timo e hekalu mara"},{"book":"Jeremia","chapter":"11","verse":"16","text":"Jehova Nyasaye noluongi ni yadh zeituni"},{"book":"Jeremia","chapter":"11","verse":"17","text":"Jehova Nyasaye Maratego mane opidhou kaka yath osegolo chik mondo unwangʼ masira, nikech od Israel kod od Juda osetimo maricho kendo gisechwanya ma iya owangʼ kuom wangʼo ubani ne Baal."},{"book":"Jeremia","chapter":"11","verse":"18","text":"Nikech Jehova Nyasaye nohulona marach mane gichano timo, ne angʼeyo wachno, nimar e kindeno nosefwenyona gima negitimo."},{"book":"Jeremia","chapter":"11","verse":"19","text":"Asebedo kaka nyarombo mamuol mitero kar yengʼo; ne ok afwenyo nine gisechano timona marach, kagiwacho niya,"},{"book":"Jeremia","chapter":"11","verse":"20","text":"To, yaye Jehova Nyasaye Maratego,"},{"book":"Jeremia","chapter":"11","verse":"21","text":"“Emomiyo ma e gima Jehova Nyasaye wacho kuom jo-Anathoth madwaro ngimani, ‘Kik ikor e nying Jehova Nyasaye ka ok kamano to ibiro tho e lwetwa.’"},{"book":"Jeremia","chapter":"11","verse":"22","text":"Kuom mano Jehova Nyasaye Maratego wacho ni, ‘Anakumgi. Rowere mag-gi noneg gi ligangla, yawuotgi kod nyigi kech nonegi."},{"book":"Jeremia","chapter":"11","verse":"23","text":"Onge ngʼato kuomgi manodongʼ, nikech anakel masira ne jo-Anathoth e higa manokumgie.’ ”"}]}