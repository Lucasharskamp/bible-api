{"data":[{"book":"Skutky apoštolské","chapter":"25","verse":"1","text":"Tedy Festus vladařství ujav, po třech dnech přijel z Cesaree do Jeruzaléma."},{"book":"Skutky apoštolské","chapter":"25","verse":"2","text":"I oznámili jemu nejvyšší kněz a přednější z Židů o Pavlovi, a prosili ho,"},{"book":"Skutky apoštolské","chapter":"25","verse":"3","text":"Žádajíce té milosti proti němu, aby jej kázal přivésti do Jeruzaléma, zálohy učinivše jemu, aby zabit byl na cestě."},{"book":"Skutky apoštolské","chapter":"25","verse":"4","text":"A Festus odpověděl, že má Pavel ostříhán býti v Cesaree, a on sám že tudíž tam přijede."},{"book":"Skutky apoštolské","chapter":"25","verse":"5","text":"Protož (řekl), kteříž z vás mohou, nechť tam také se vypraví spolu se mnou, a jest-li jaká vina na tom muži, nechať naň žalují."},{"book":"Skutky apoštolské","chapter":"25","verse":"6","text":"A pobyv mezi nimi nic více než deset dní, jel do Cesaree. A druhého dne posadiv se na soudné stolici, kázal Pavla přivésti."},{"book":"Skutky apoštolské","chapter":"25","verse":"7","text":"Kterýžto když byl přiveden, obstoupili jej ti, jenž byli přišli z Jeruzaléma, Židé, mnohé a těžké žaloby proti Pavlovi vedouce, kterýchž nemohli dovésti,"},{"book":"Skutky apoštolské","chapter":"25","verse":"8","text":"Nebo Pavel při všem mírnou zprávu dával, že ani proti Zákonu Židovskému, ani proti chrámu, ani proti císaři nic neprovinil."},{"book":"Skutky apoštolské","chapter":"25","verse":"9","text":"Ale Festus, chtěje se Židům zalíbiti, odpověděv, řekl Pavlovi: Chceš-li jíti do Jeruzaléma a tam o to souzen býti přede mnou?"},{"book":"Skutky apoštolské","chapter":"25","verse":"10","text":"I řekl Pavel: Před stolicí císařovou chci státi a tam souzen býti. Židům jsem nic neublížil, jakož i ty dobře to víš."},{"book":"Skutky apoštolské","chapter":"25","verse":"11","text":"Nebo jestližeť jim v čem ubližuji, aneb něco smrti hodného jsem spáchal, neodpírámť umříti; a pakliť nic toho při mně není, z čehož mne oni viní, žádnýť mne jim nemůže dáti. K císaři se odvolávám."},{"book":"Skutky apoštolské","chapter":"25","verse":"12","text":"Tedy Festus promluviv s radou, odpověděl: K císařis se odvolal? K císaři půjdeš."},{"book":"Skutky apoštolské","chapter":"25","verse":"13","text":"A po několika dnech král Agrippa a Bernice přijeli do Cesaree, aby pozdravili Festa."},{"book":"Skutky apoštolské","chapter":"25","verse":"14","text":"A když tu za mnoho dní pobyli, oznámil Festus králi o Pavlově při, řka: Muž jeden ostaven jest od Felixa v vězení,"},{"book":"Skutky apoštolské","chapter":"25","verse":"15","text":"O kterémž, když jsem byl v Jeruzalémě, oznámili mi přední kněží a starší Židovští, žádajíce na něj ortele."},{"book":"Skutky apoštolské","chapter":"25","verse":"16","text":"Kterýmž jsem odpověděl, že není obyčej Římanům vydati člověka na smrt, prve nežli by ten, na kohož se žaloba děje, přítomné měl žalobníky a volnost k odpovídání na to, z čehož by byl obviňován."},{"book":"Skutky apoštolské","chapter":"25","verse":"17","text":"A protož když se byli sem sešli, hned beze všeho meškání, druhý den posadiv se na soudné stolici, rozkázal jsem přivésti toho muže."},{"book":"Skutky apoštolské","chapter":"25","verse":"18","text":"Jehožto žalobníci tu stojíce, z ničeho takového nevinili ho, čehož jsem já se domníval."},{"book":"Skutky apoštolské","chapter":"25","verse":"19","text":"Ale o nějaké otázky při tom svém náboženství měli s ním nesnáz, a o jakémsi Ježíšovi mrtvém, o kterémž jistil Pavel, že jest živ."},{"book":"Skutky apoštolské","chapter":"25","verse":"20","text":"Já pak maje tu při v pochybnosti, řekl jsem jemu, chtěl-li by jíti do Jeruzaléma, a tam o ty věci souzen býti."},{"book":"Skutky apoštolské","chapter":"25","verse":"21","text":"A když se on odvolal, aby byl chován k soudu Augustovu, kázal jsem ho hlídati, až bych jej poslal k císaři."},{"book":"Skutky apoštolské","chapter":"25","verse":"22","text":"Tedy Agrippa řekl k Festovi: Chtělť bych i já rád člověka toho slyšeti. A on řekl: Zítra ho uslyšíš."},{"book":"Skutky apoštolské","chapter":"25","verse":"23","text":"Nazejtří pak, když přišel Agrippa a Bernice s velikou slavou, a vešli na síň s hejtmany a s lidmi nejznamenitějšími města toho, k rozkázání Festovu přiveden jest Pavel."},{"book":"Skutky apoštolské","chapter":"25","verse":"24","text":"I řekl Festus: Králi Agrippo a všickni, kteříž jste tuto s námi, vidíte tohoto, za nějžto všecko množství Židů prosili mne, i v Jeruzalémě i zde, křičíce, že takový nemá více živ býti."},{"book":"Skutky apoštolské","chapter":"25","verse":"25","text":"Já pak shledav to, že nic hodného smrti neučinil, však když se sám k Augustovi odvolal, umínil jsem jej tam poslati."},{"book":"Skutky apoštolské","chapter":"25","verse":"26","text":"O němž, co bych jistého napsal pánu svému, nevím. Protož jsem jej teď přivedl před vás, a zvláště před tebe, králi Agrippo, abych vyptaje se, věděl, co psáti."},{"book":"Skutky apoštolské","chapter":"25","verse":"27","text":"Nebo zdá mi se to neslušné býti poslati vězně a pře jeho neoznámiti."}]}