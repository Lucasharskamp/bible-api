{"data":[{"book":"Luukas","chapter":"19","verse":"1,2","text":"Jeesuksen kulkiessa Jerikon läpi eräs Sakkeus-niminen mies, joka oli paikkakunnan veronkantajien johtaja ja tietysti hyvin rikas,"},{"book":"Luukas","chapter":"19","verse":"3","text":"halusi välttämättä nähdä hänet. Väkijoukon keskeltä hän ei lyhyenä miehenä nähnyt mitään."},{"book":"Luukas","chapter":"19","verse":"4","text":"Siksi hän juoksi edelle ja kiipesi tien vieressä kasvavaan viikunapuuhun tähystelemään."},{"book":"Luukas","chapter":"19","verse":"5","text":"Kun Jeesus tuli sille kohdalle, hän katsoi ylös ja puhutteli Sakkeusta nimeltä: »Sakkeus, tule heti alas! Aion tänään tulla vieraaksi kotiisi.»"},{"book":"Luukas","chapter":"19","verse":"6","text":"Sakkeus tuli nopeasti alas ja vei iloisena Jeesuksen kotiinsa."},{"book":"Luukas","chapter":"19","verse":"7","text":"Ihmiset olivat tyytymättömiä. He mutisivat: »Kaikenlaisten syntisten luo hänkin viitsii mennä.»"},{"book":"Luukas","chapter":"19","verse":"8","text":"Mutta Sakkeus sanoi Jeesukselle: »Olen valmis antamaan puolet omaisuudestani köyhille, ja jos huomaan ottaneeni joltakin liikaa veroja, korvaan sen hänelle nelinkertaisesti.»"},{"book":"Luukas","chapter":"19","verse":"9,10","text":"Jeesus vastasi hänelle: »Tuo osoittaa19:9,10 Sisältyy ajatukseen., että tässä kodissa on tänään löydetty pelastus.» Hän jatkoi: »Tämäkin mies oli Aabrahamin kadonnut poika. Minä, Ihmisen Poika, olen tullut etsimään ja pelastamaan juuri kadonneita.»"},{"book":"Luukas","chapter":"19","verse":"11","text":"Koska Jeesus nyt oli lähellä Jerusalemia ja ihmiset luulivat, että Jumalan valtakunta alkaisi pian, hän esitti tällaisen vertauksen oikaistakseen heidän käsitystään:"},{"book":"Luukas","chapter":"19","verse":"12","text":"»Aatelismies lähti pitkälle matkalle valtakuntansa pääkaupunkiin, missä hänet kruunattaisiin oman alueensa kuninkaaksi."},{"book":"Luukas","chapter":"19","verse":"13","text":"Ennen lähtöään hän kutsui kymmenen palvelijaansa luokseen ja antoi heille kullekin leiviskän verran rahaa19:13 Vastasi noin sadan työpäivän palkkaa., että he sijoittaisivat sen mahdollisimman hyvin hänen poissaollessaan."},{"book":"Luukas","chapter":"19","verse":"14","text":"Osa kansasta kuitenkin vihasi häntä ja ilmoitti, ettei hyväksynyt häntä kuninkaakseen."},{"book":"Luukas","chapter":"19","verse":"15","text":"Palattuaan hän kutsui koolle ne kymmenen miestä, joille oli antanut rahaa, saadakseen selville miten he olivat toimineet ja kuinka paljon voittaneet."},{"book":"Luukas","chapter":"19","verse":"16","text":"Ensimmäinen mies oli päässyt erittäin hyvään tulokseen: hänellä oli alkupääomaan verrattuna rahaa kymmenkertaisesti."},{"book":"Luukas","chapter":"19","verse":"17","text":"’Hienoa, sinä olet hyvä työntekijä!’ kuningas sanoi. ’Koska olet hoitanut vaatimattoman tehtävän uskollisesti, annan nyt johdettavaksesi kymmenen kaupunkia.’"},{"book":"Luukas","chapter":"19","verse":"18","text":"Myös seuraavan miehen saavutus oli loistava – voitto oli viisinkertainen."},{"book":"Luukas","chapter":"19","verse":"19","text":"Kuningas sanoi: ’Hyvä, saat hallintaasi viisi kaupunkia.’"},{"book":"Luukas","chapter":"19","verse":"20","text":"Kolmas mies sen sijaan palautti vain saman summan, jonka oli saanut. Hän selitti: ’Pidin sitä säästössä,"},{"book":"Luukas","chapter":"19","verse":"21","text":"koska pelkäsin sinua. Sinun kanssasi on vaikea olla tekemisissä, kun sinä otat sellaistakin mikä ei ole sinun ja korjaat sieltä mihin et ole kylvänyt.’"},{"book":"Luukas","chapter":"19","verse":"22","text":"Kuningas huusi: ’Veltto vätys! Sinua kohtaan olenkin kova, niin kuin sanoit. Jos kerran niin hyvin tiesit, millainen olen,"},{"book":"Luukas","chapter":"19","verse":"23","text":"miksi et vienyt rahaani edes pankkiin, että olisin saanut nostaa sen korkoineen?’"},{"book":"Luukas","chapter":"19","verse":"24","text":"Hän käski vieressä seisovien ottaa mieheltä rahat pois ja antaa sille, joka oli voittanut eniten."},{"book":"Luukas","chapter":"19","verse":"25","text":"’Mutta hänellähän on tarpeeksi ennestäänkin’, he huomauttivat."},{"book":"Luukas","chapter":"19","verse":"26","text":"Kuningas vastasi: ’Aina käy niin, että ne, joilla on jo ennestäänkin, saavat lisää, ja ne joilla on vain vähän, menettävät senkin."},{"book":"Luukas","chapter":"19","verse":"27","text":"Ja nyt – tuokaa tänne kapinaan nousseet vastustajani ja teloittakaa heidät silmieni edessä.’»"},{"book":"Luukas","chapter":"19","verse":"28","text":"Lopetettuaan kertomuksensa Jeesus lähti kulkemaan oppilaidensa edellä Jerusalemia kohti."},{"book":"Luukas","chapter":"19","verse":"29","text":"Kun he tulivat Öljymäelle Beetfagen ja Betanian lähelle, Jeesus lähetti kaksi oppilastaan"},{"book":"Luukas","chapter":"19","verse":"30","text":"edellään seuraavaan kylään. Heidän piti etsiä sieltä tien viereen sidottu aasinvarsa, jolla kukaan ei ollut vielä ratsastanut."},{"book":"Luukas","chapter":"19","verse":"31","text":"»Jos joku kysyy, miksi otatte sen, sanokaa vain, että Herra tarvitsee sitä.»"},{"book":"Luukas","chapter":"19","verse":"32","text":"Oppilaat löysivät täsmälleen sellaisen varsan, josta Jeesus oli puhunut."},{"book":"Luukas","chapter":"19","verse":"33","text":"Omistajat tulivat vaatimaan heiltä selitystä juuri kun he olivat irrottamassa varsaa."},{"book":"Luukas","chapter":"19","verse":"34","text":"Oppilaat vastasivat: »Herra tarvitsee sitä!»"},{"book":"Luukas","chapter":"19","verse":"35","text":"He veivät varsan Jeesukselle ja riisuivat sen selkään vaatteitaan, ja Jeesus istui niille."},{"book":"Luukas","chapter":"19","verse":"36,37","text":"Myös väki levitti vaatteitaan tielle Jeesuksen eteen. Kun väkijoukko lähti laskeutumaan Öljymäen rinnettä, se rupesi kävellessään laulamaan ja ääneen ylistämään Jumalaa kaikista Jeesuksen tekemistä ihmeistä."},{"book":"Luukas","chapter":"19","verse":"38","text":"»Kunnia Jumalan lähettämälle kuninkaalle! Eläköön kuningas! Taivaatkin iloitsevat! Kunnia taivaan Jumalalle!» ihmiset huusivat."},{"book":"Luukas","chapter":"19","verse":"39","text":"Jotkut fariseukset huomauttivat väentungoksen keskeltä: »Opettaja, sinun pitäisi hillitä oppilaitasi, kun he huutavat tuollaista.»"},{"book":"Luukas","chapter":"19","verse":"40","text":"Jeesus vastasi: »Jos he olisivat hiljaa, nämä kivet puhkeaisivat huutamaan.»"},{"book":"Luukas","chapter":"19","verse":"41","text":"Kun he yhä etenivät lähemmäksi Jerusalemia ja Jeesus näki kaupungin edessään, kyyneleet tulivat hänen silmiinsä."},{"book":"Luukas","chapter":"19","verse":"42","text":"Hän sanoi itkien: »Ikuinen rauha oli ulottuvillasi, mutta torjuit sen, ja nyt on liian myöhäistä."},{"book":"Luukas","chapter":"19","verse":"43","text":"Vihollisesi piirittävät sinua, rakentavat vallin ympärillesi ja ahdistavat sinua joka puolelta."},{"book":"Luukas","chapter":"19","verse":"44","text":"Sinut ja lapsesi murskataan, eivätkä vihollisesi jätä kiveä kiven päälle, sillä olet hylännyt mahdollisuuden, jonka Jumala sinulle antoi.»"},{"book":"Luukas","chapter":"19","verse":"45","text":"Jeesus meni temppeliin ja alkoi ajaa kauppiaita pois myyntipöytiensä takaa."},{"book":"Luukas","chapter":"19","verse":"46","text":"Hän huusi: »Raamattu sanoo: ’Minun temppelini on tarkoitettu paikaksi, jossa rukoillaan, mutta te olette tehneet siitä rosvoluolan.’»"},{"book":"Luukas","chapter":"19","verse":"47","text":"Tämän jälkeen hän opetti joka päivä temppelissä. Ylipapit, muut uskonnolliset johtajat ja vaikutusvaltaiset ihmiset alkoivat tosissaan miettiä, miten saisivat hänet hengiltä."},{"book":"Luukas","chapter":"19","verse":"48","text":"He eivät kuitenkaan keksineet mitään, sillä kansa oli hänen puolellaan ja kuunteli tarkasti hänen jokaista sanaansa."}]}