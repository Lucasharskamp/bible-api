{"data":[{"book":"Okubala","chapter":"12","verse":"1","text":"Awo Miryamu ne Alooni ne boogera nga bawakanya Musa olw’omukazi Omukuusi gwe yali awasizza, kubanga yali awasizza Mukuusi."},{"book":"Okubala","chapter":"12","verse":"2","text":"Ne bagamba nti, “Naye ddala Mukama bwe yayogeranga yayitanga mu Musa yekka? Mu ffe namwo teyayogereramu?” Mukama Katonda n’abiwulira."},{"book":"Okubala","chapter":"12","verse":"3","text":"Naye nno, Musa yali musajja muwombeefu nnyo, nga muteefu okusinga abantu bonna abaali ku nsi."},{"book":"Okubala","chapter":"12","verse":"4","text":"Amangwago Mukama n’ayogera ne Musa, ne Alooni ne Miryamu n’abagamba nti, “Mujje, mwensatule, mu Weema ey’Okukuŋŋaanirangamu.” Bonsatule ne bagenda."},{"book":"Okubala","chapter":"12","verse":"5","text":"Mukama Katonda n’akkira mu mpagi ey’ekire, n’ayimirira ku mulyango gwa Weema n’ayita Alooni ne Miryamu. Bombi bwe baasembera"},{"book":"Okubala","chapter":"12","verse":"6","text":"n’abagamba nti, “Muwulirize ebigambo byange:"},{"book":"Okubala","chapter":"12","verse":"7","text":"Naye ekyo si bwe kiri ku muddu wange Musa;"},{"book":"Okubala","chapter":"12","verse":"8","text":"Bwe mba njogera naye tutunulagana maaso na maaso,"},{"book":"Okubala","chapter":"12","verse":"9","text":"Obusungu bwa Mukama Katonda ne bubabuubuukira, n’abaviira."},{"book":"Okubala","chapter":"12","verse":"10","text":"Ekire bwe kyasituka okuva ku Weema, era laba, Miryamu n’agengewala, n’atukula ng’omuzira. Alooni n’amukyukira n’alaba ng’agengewadde;"},{"book":"Okubala","chapter":"12","verse":"11","text":"n’agamba Musa nti, “Nkwegayirira, mukama wange, oleme kututeekako kibi kino kye tukoze mu busirusiru bwaffe."},{"book":"Okubala","chapter":"12","verse":"12","text":"Tomuleka omubiri gwe okufaanana ng’ogw’omwana omuwere azaalibwa ng’ali ng’afudde, ng’omubiri gwe guweddemu ensa.”"},{"book":"Okubala","chapter":"12","verse":"13","text":"Musa n’akaabirira Mukama ng’agamba nti, “Ayi Katonda, nkwegayirira omuwonye.”"},{"book":"Okubala","chapter":"12","verse":"14","text":"Mukama Katonda n’addamu Musa nti, “Singa kitaawe amuwandidde amalusu mu maaso, teyandibadde muswavu okumala ennaku musanvu? Kale mumusibire ebweru w’olusiisira okumala ennaku musanvu; bwe zinaggwaako ayinza okukomezebwawo.”"},{"book":"Okubala","chapter":"12","verse":"15","text":"Bw’atyo Miryamu n’asibirwa ebweru w’olusiisira okumala ennaku musanvu; abantu ne batasitula kutambula okutuusa Miryamu lwe yakomezebwawo."},{"book":"Okubala","chapter":"12","verse":"16","text":"Ebyo bwe byaggwa abantu ne basitula okuva e Kazerosi ne batambula okutuusa lwe baasiisira mu ddungu lya Palani."}]}