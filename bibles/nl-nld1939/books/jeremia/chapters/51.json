{"data":[{"book":"Jeremia","chapter":"51","verse":"1","text":"Zo spreekt Jahweh: Zie, Ik ga tegen Babel verwekken, En tegen de bewoners van “Hart-mijner-bestrijders”, Een geest van vernieling."},{"book":"Jeremia","chapter":"51","verse":"2","text":"Ik ga tegen Babel wanners ontbieden, Om het te wannen, zijn land leeg te schudden; Ze zullen het van alle kanten omsingelen Op zijn ongeluksdag!"},{"book":"Jeremia","chapter":"51","verse":"3","text":"De schutter spanne zijn boog, En steke zich in zijn pantser: Ge moet zijn jonge mannen niet sparen, Maar heel zijn leger vernielen!"},{"book":"Jeremia","chapter":"51","verse":"4","text":"Ze moeten worden neergesabeld in het land der Chaldeën, Op zijn straten worden doorstoken;"},{"book":"Jeremia","chapter":"51","verse":"5","text":"Israël wordt niet als weduwe achtergelaten, Juda niet door zijn God, Door Jahweh der heirscharen! Want hun land is beladen met schuld Tegen Israëls Heilige!"},{"book":"Jeremia","chapter":"51","verse":"6","text":"Vlucht allen uit Babel, redt uw leven, Komt niet om door zijn schuld; Want het is de tijd van Jahweh’s wraak, Hij vergeldt het, wat het verdient."},{"book":"Jeremia","chapter":"51","verse":"7","text":"Een gouden beker in Jahweh’s hand is Babel geweest: De hele aarde maakte het dronken; De volken slurpten van zijn wijn, Ze zijn er dol van geworden."},{"book":"Jeremia","chapter":"51","verse":"8","text":"Maar plotseling is Babel gevallen, gebroken! Heft er een weeklacht over aan; Gaat balsem halen voor zijn pijn, Misschien geneest het nog."},{"book":"Jeremia","chapter":"51","verse":"9","text":"We willen Babel genezen, Maar het is niet te helpen. Laat het liggen; gaat heen, Ieder van ons naar zijn eigen land! Want zijn misdaad reikt tot de hemel, En verheft zich tot aan de wolken:"},{"book":"Jeremia","chapter":"51","verse":"10","text":"Maar Jahweh laat òns recht wedervaren! Komt, laten we in Sion verkonden, Het werk van Jahweh, onzen God:"},{"book":"Jeremia","chapter":"51","verse":"11","text":"De pijlen gescherpt, de kokers gevuld! Jahweh heeft den koning van Medië in woede ontstoken; Want Hij heeft de verwoesting van Babel besloten: Dat is Jahweh’s wraak, de wraak voor zijn tempel!"},{"book":"Jeremia","chapter":"51","verse":"12","text":"De banier tegen Babels wallen geheven, de wachten versterkt, De posten uit, de verspieders geplaatst! Want Jahweh voltrekt wat Hij heeft besloten, Wat Hij tegen de bewoners van Babel heeft beslist."},{"book":"Jeremia","chapter":"51","verse":"13","text":"Gij, die aan machtige wateren woont, In overvloedige weelde: Uw einde is gekomen, Uw schrapen is uit!"},{"book":"Jeremia","chapter":"51","verse":"14","text":"Want Jahweh der heirscharen Heeft bij Zichzelven gezworen: Al heb Ik u met mensen volgepropt als met kevers, Men heft de zegekreet over u aan!"},{"book":"Jeremia","chapter":"51","verse":"15","text":"Hij heeft de aarde gemaakt door zijn kracht, De wereld gegrond door zijn wijsheid, Door zijn verstand de hemel gespannen."},{"book":"Jeremia","chapter":"51","verse":"16","text":"Als Hij zijn donder laat rollen, En de wateren in de hemel doet bruisen, Als Hij de wolken omhoogtrekt van de grenzen der aarde, Zijn bliksems omsmeedt in regen, En de storm uit zijn schatkamers haalt:"},{"book":"Jeremia","chapter":"51","verse":"17","text":"Staan alle mensen verstomd en verbluft, Schaamt elke gieter zich over zijn beeld! Want zijn gietsel is leugen, Geen geest woont er in."},{"book":"Jeremia","chapter":"51","verse":"18","text":"Ze zijn maar een waan, een belachelijk maaksel, Die te gronde gaan, als hun tijd is gekomen."},{"book":"Jeremia","chapter":"51","verse":"19","text":"Neen, aan hen is Jakobs Deel niet gelijk, Want Hij is de Schepper van alles, En Israël is zijn stam en zijn erfdeel, Jahweh der heirscharen is zijn Naam!"},{"book":"Jeremia","chapter":"51","verse":"20","text":"Tot moker zult ge Mij dienen, Tot knots in de strijd: Ik vermorzel volkeren met u, Ik verbrijzel koninkrijken met u;"},{"book":"Jeremia","chapter":"51","verse":"21","text":"Ik vermorzel paarden en ruiters met u, Ik vermorzel wagen en menner met u,"},{"book":"Jeremia","chapter":"51","verse":"22","text":"Ik vermorzel mannen en vrouwen met u, Ik vermorzel grijsaards en kinderen met u! Ik vermorzel jongens en meisjes met u,"},{"book":"Jeremia","chapter":"51","verse":"23","text":"Ik vermorzel herders en kudde met u, Ik vermorzel boeren en ossen met u, Ik vermorzel landvoogd en stadvoogd met u!"},{"book":"Jeremia","chapter":"51","verse":"24","text":"Zo zal Ik Babel vergelden, En alle bewoners van Chaldea, Al het kwaad, dat zij tegen Sion hebben bedreven, Voor onze ogen, is de godsspraak van Jahweh!"},{"book":"Jeremia","chapter":"51","verse":"25","text":"Ik zal u, Berg, die de hele aarde vergruisde! Ik steek mijn hand naar u uit: Ik rol u van de rotsen omlaag, En maak van u een vlammende berg."},{"book":"Jeremia","chapter":"51","verse":"26","text":"Men zal uit u geen hoeksteen halen, Geen steen voor een grondslag; Maar ge zult een eeuwige wildernis zijn, Is de godsspraak van Jahweh!"},{"book":"Jeremia","chapter":"51","verse":"27","text":"Heft de banier in het land, Steekt de bazuin onder de naties; Voert volken tegen hem aan voor de heilige strijd, Roept koninkrijken tegen hem op. Ararat, Minni, Asjkenaz: Stuurt er de horden op af, Jaagt er de paarden op aan Als stekende kevers."},{"book":"Jeremia","chapter":"51","verse":"28","text":"Voert volken tegen hem aan voor de heilige strijd: Den koning van Medië, Met zijn landvoogden en alle gebieders, Met heel het land, waarover hij heerst."},{"book":"Jeremia","chapter":"51","verse":"29","text":"Daar beeft en siddert de aarde; Want Jahweh’s plannen tegen Babel worden voltrokken: Om het land van Babel tot een steppe te maken, Waar niemand woont."},{"book":"Jeremia","chapter":"51","verse":"30","text":"De helden van Babel staken de strijd, En sluiten zich op in de burchten; Hun moed is verdwenen, vrouwen zijn ze geworden, De krijgers van schrik overmand."},{"book":"Jeremia","chapter":"51","verse":"31","text":"De ene renner volgt op den ander, Bode na bode, Om den koning van Babel te melden, Dat zijn stad van alle kant is genomen."},{"book":"Jeremia","chapter":"51","verse":"32","text":"Dat de veren bezet zijn De kanalen verdroogd, Zijn paleizen in brand, Zijn grendels gebroken."},{"book":"Jeremia","chapter":"51","verse":"33","text":"Want zo spreekt Jahweh der heirscharen, Israëls God! Babels dochter is een dorsvloer, Wanneer men dien stampt; Nog een korte tijd, Dan komt haar oogst!"},{"book":"Jeremia","chapter":"51","verse":"34","text":"De koning van Babel heeft ons verslonden en verteerd, Ons weggegooid als een lege kruik, Als een draak ons naar binnen geslokt, Met onze beste stukken zijn buik gevuld en ons uitgeworpen."},{"book":"Jeremia","chapter":"51","verse":"35","text":"Mijn gemarteld vlees kome over Babel, Zegt de bevolking van Sion; Mijn bloed over Chaldea’s bewoners, Mag Jerusalem zeggen."},{"book":"Jeremia","chapter":"51","verse":"36","text":"Daarom spreekt Jahweh: Ik neem het voor u op, en zal u wreken; Zijn zee leg Ik droog, zijn bron put Ik uit."},{"book":"Jeremia","chapter":"51","verse":"37","text":"Babel zal een puinhoop worden, een jakhalzen-hol, Een verschrikking en hoon, en zonder bewoners."},{"book":"Jeremia","chapter":"51","verse":"38","text":"In koor zullen ze brullen als jonge leeuwen, En grommen als leeuwenwelpen;"},{"book":"Jeremia","chapter":"51","verse":"39","text":"In hun brandende dorst richt Ik een drinkgelag voor hen aan, En maak ze dronken, tot ze bedwelmd zijn. Dan blijven ze slapen voor eeuwig, En ontwaken niet meer, is de godsspraak van Jahweh;"},{"book":"Jeremia","chapter":"51","verse":"40","text":"Ik sleep ze ter slachtbank als lammeren, Als rammen en bokken."},{"book":"Jeremia","chapter":"51","verse":"41","text":"Hoe is Sjesjak, de roem van heel de aarde, genomen, veroverd; Hoe is Babel een afschuw onder de volken geworden!"},{"book":"Jeremia","chapter":"51","verse":"42","text":"De zee slaat over Babel heen, Het ligt onder haar bruisende baren bedolven."},{"book":"Jeremia","chapter":"51","verse":"43","text":"Zijn steden zijn een steppe geworden, Een dorre en verlaten woestijn, Een land, waar niemand woont, Waar geen mens meer doorheen trekt."},{"book":"Jeremia","chapter":"51","verse":"44","text":"Zo zal Ik Bel in Babel straffen: Ik ruk zijn prooi uit zijn muil; De volken stromen niet meer naar hem heen, De muur van Babel blijft liggen."},{"book":"Jeremia","chapter":"51","verse":"45","text":"Er uit, mijn volk, redt allen uw leven Voor de grimmige woede van Jahweh!"},{"book":"Jeremia","chapter":"51","verse":"46","text":"Houdt moed, en weest niet bevreesd Voor de geruchten in het land, die ge hoort. Want het éne jaar komt het éne gerucht, Het volgend jaar weer een ander: “Geweld in het land, Tyran tegenover tyran!”"},{"book":"Jeremia","chapter":"51","verse":"47","text":"Waarachtig, de dagen gaan komen, Dat Ik de afgodsbeelden van Babel bestraf, Dat heel zijn land zal stinken Van al zijn lijken, die er op liggen."},{"book":"Jeremia","chapter":"51","verse":"48","text":"Dan heffen hemel en aarde met wat ze bevatten Een juichlied aan over Babel, Als uit het noorden de vernielers op hem af zijn gekomen, Is de godsspraak van Jahweh!"},{"book":"Jeremia","chapter":"51","verse":"49","text":"Ja, Babel zal vallen Voor Israëls doden, Zoals voor Babel de doden vielen Over heel de aarde."},{"book":"Jeremia","chapter":"51","verse":"50","text":"Gij, die aan het zwaard zijt ontkomen, Trekt weg, en houdt u niet op; Herinnert u Jahweh in verre gewesten, Denkt aan Jerusalem terug!"},{"book":"Jeremia","chapter":"51","verse":"51","text":"Thans staan wij te schande, en horen de smaad, En bedekt de schaamte ons gelaat, Omdat vreemdelingen zijn binnengedrongen In het heiligdom van Jahweh’s huis."},{"book":"Jeremia","chapter":"51","verse":"52","text":"Maar waarachtig, de dagen gaan komen, Is de godsspraak van Jahweh, Dat Ik zijn afgodsbeelden zal straffen, Dat de gewonden kermen over heel zijn gebied."},{"book":"Jeremia","chapter":"51","verse":"53","text":"Al verheft zich Babel tot de hemel, Al maakt het zijn burcht ontoegankelijk hoog: Ik zend de vernielers op hem af, Is de godsspraak van Jahweh!"},{"book":"Jeremia","chapter":"51","verse":"54","text":"Hoort, gejammer uit Babel, Grote verwoesting in het land der Chaldeën;"},{"book":"Jeremia","chapter":"51","verse":"55","text":"Want Jahweh heeft Babel vernield, En al zijn drukte verstomd. Daar bruisen hun golven Als machtige wateren, Daar davert reeds hun krijgsgeschreeuw;"},{"book":"Jeremia","chapter":"51","verse":"56","text":"De vernieler valt op Babel aan! Zijn helden gevangen, Zijn bogen in stukken: Want Jahweh is een God der vergelding, Die loon geeft naar werken."},{"book":"Jeremia","chapter":"51","verse":"57","text":"Ik maak zijn vorsten en wijzen dronken, Zijn landvoogden, bestuurders en helden; Ze slapen voor eeuwig en ontwaken niet meer, Is de godsspraak des Konings: Jahweh der heirscharen is zijn Naam!"},{"book":"Jeremia","chapter":"51","verse":"58","text":"De dikke muren van Babel worden gesloopt tot de grond, Zijn hoge poorten door het vuur verteerd: Zo hebben de volken voor niets gezwoegd, De naties zich afgetobd voor het vuur!"},{"book":"Jeremia","chapter":"51","verse":"59","text":"De opdracht, die de profeet Jeremias gaf aan Seraja, den zoon van Neri-ja, zoon van Machseja, toen deze namens Sedekias, den koning van Juda, in het vierde jaar zijner regering naar Babel ging. Seraja was schattingbeambte."},{"book":"Jeremia","chapter":"51","verse":"60","text":"Jeremias had al de rampen, die Babel zouden treffen, in een boek opgetekend: het waren al de woorden, die hij over Babel geschreven had."},{"book":"Jeremia","chapter":"51","verse":"61","text":"Nu zeide Jeremias tot Seraja: Wanneer ge in Babel zijt aangekomen, moet ge al deze woorden hardop lezen."},{"book":"Jeremia","chapter":"51","verse":"62","text":"Dan moet ge zeggen: “Jahweh, Gij zelf hebt deze plaats met vernieling bedreigd, zodat er niets, geen mens en geen beest, meer zal wonen, maar het een eeuwige steppe zal zijn!”"},{"book":"Jeremia","chapter":"51","verse":"63","text":"Zodra ge het boek hebt uitgelezen, moet ge er een steen aan binden, het midden in de Eufraat werpen,"},{"book":"Jeremia","chapter":"51","verse":"64","text":"en zeggen: “Zo zal Babel verzinken, en niet weer bovenkomen door het onheil, dat Ik er over uitstort!” Tot zover de woorden van Jeremias."}]}