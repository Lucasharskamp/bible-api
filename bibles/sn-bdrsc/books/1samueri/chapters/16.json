{"data":[{"book":"1 Samueri","chapter":"16","verse":"1","text":"Jehovha akati kuna Samueri, “Uchasvika riniko uchichema Sauro, sezvo ini ndakamuramba kuti asava mambo wavaIsraeri? Zadza gonamombe rako namafuta ugopinda munzira yako; ndiri kukutuma kuna Jese wokuBheterehema. Ndasarudza mumwe wavanakomana vake kuti ave mambo.”"},{"book":"1 Samueri","chapter":"16","verse":"2","text":"Asi Samueri akati, “Ndingaenda seiko? Sauro achanzwa nezvazvo akandiuraya.”"},{"book":"1 Samueri","chapter":"16","verse":"3","text":"Ukoke Jese kuti auye kuchibayiro, uye ini ndichakuratidza zvokuita. Unofanira kundizodzera uyo wandichakuratidza.”"},{"book":"1 Samueri","chapter":"16","verse":"4","text":"Samueri akaita zvakataurwa naJehovha. Akati asvika kuBheterehema, vakuru vomusha vakadedera pavakasangana naye. Vakamubvunza vakati, “Mauya norugare here?”"},{"book":"1 Samueri","chapter":"16","verse":"5","text":"Samueri akati, “Hongu, ndauya norugare; ndauya kuzobayira kuna Jehovha. Zvinatsei mugoenda neni kuchibayiro.” Ipapo akanatsa Jese navanakomana vake akavakoka kuti vauye kuchibayiro."},{"book":"1 Samueri","chapter":"16","verse":"6","text":"Vakati vasvika, Samueri akaona Eriabhi akafunga kuti, “Zvirokwazvo muzodziwa waJehovha ndiye amire pano pamberi paJehovha.”"},{"book":"1 Samueri","chapter":"16","verse":"7","text":"Asi Jehovha akati kuna Samueri, “Rega kutarira chiso chake kana mumhu wake, nokuti ndamuramba. Jehovha haatarisi zvinhu zvinoonekwa navanhu. Munhu anotarisa zviri kunze, asi Jehovha anotarisa pamwoyo.”"},{"book":"1 Samueri","chapter":"16","verse":"8","text":"Ipapo Jese akadana Abhinadhabhi akaita kuti apfuure napamberi paSamueri. Asi Samueri akati, “Jehovha haana kusarudza uyuwo.”"},{"book":"1 Samueri","chapter":"16","verse":"9","text":"Jese akaita kuti Shama apfuure napo, asi Samueri akati, “Nouyu haana kusarudzwa naJehovha.”"},{"book":"1 Samueri","chapter":"16","verse":"10","text":"Jese akaita kuti vanakomana vake vanomwe vapfuure napamberi paSamueri, asi Samueri akati kwaari, “Jehovha haana kusarudza ava.”"},{"book":"1 Samueri","chapter":"16","verse":"11","text":"Saka akabvunza Jese akati, “Ava ndivo vose vanakomana vaunavo here?”"},{"book":"1 Samueri","chapter":"16","verse":"12","text":"Saka akatuma munhu kuti andouya naye. Akanga ari mutsvuku, ane chiso chakaisvonaka nechimiro chakanaka."},{"book":"1 Samueri","chapter":"16","verse":"13","text":"Saka Samueri akatora gonamombe ramafuta akamuzodza pamberi pamadzikoma ake, uye kubva pazuva iroro Mweya waJehovha wakauya pamusoro paDhavhidhi nesimba. Ipapo Samueri akaenda kuRama."},{"book":"1 Samueri","chapter":"16","verse":"14","text":"Zvino Mweya waJehovha wakanga wabva pana Sauro, uye mweya wakaipa wakabva kuna Jehovha ukamutambudza."},{"book":"1 Samueri","chapter":"16","verse":"15","text":"Varanda vaSauro vakati kwaari, “Tarirai mweya wakaipa unobva kuna Mwari unokutambudzai."},{"book":"1 Samueri","chapter":"16","verse":"16","text":"Ishe ngaarayire varanda vake vari pano kuti vatsvake mumwe munhu anogona kuridza mbira. Acharidza kana mweya wakaipa unobva kuna Mwari wauya pamusoro penyu, uye imi muchanzwa zviri nani.”"},{"book":"1 Samueri","chapter":"16","verse":"17","text":"Saka Sauro akati kuvaranda vake, “Tsvakai munhu anogona kuridza zvakanaka muuye naye kwandiri.”"},{"book":"1 Samueri","chapter":"16","verse":"18","text":"Mumwe wavaranda akapindura akati, “Ndaona mwanakomana waJese wokuBheterehema anoziva kuridza mbira. Murume asingatyi uye murwi. Anogona kutaura zvakanaka uye munhu akaisvonaka. Uye Jehovha anaye.”"},{"book":"1 Samueri","chapter":"16","verse":"19","text":"Ipapo Sauro akatuma nhume kuna Jese akati, “Nditumirewo mwanakomana wako Dhavhidhi, uyo ari kumakwai.”"},{"book":"1 Samueri","chapter":"16","verse":"20","text":"Saka Jese akatora mbongoro akaitakudza chingwa, guchu rewaini nembudzana akazvitumira kuna Sauro naDhavhidhi mwanakomana wake."},{"book":"1 Samueri","chapter":"16","verse":"21","text":"Dhavhidhi akasvika kuna Sauro akapinda kundomushandira. Sauro akamuda kwazvo, uye Dhavhidhi akava mumwe wavatakuri venhumbi dzake dzokurwa."},{"book":"1 Samueri","chapter":"16","verse":"22","text":"Ipapo Sauro akatuma shoko kuna Jese, achiti, “Tendera Dhavhidhi kuti andishandire, nokuti ndinofadzwa naye.”"},{"book":"1 Samueri","chapter":"16","verse":"23","text":"Mweya waibva kuna Mwari waiti wasvika pamusoro paSauro, Dhavhidhi aibva atora mbira dzake oridza. Ipapo Sauro aibva anzwa kusununguka; onzwa zviri nani uye mweya wakaipa wobva wamusiya."}]}