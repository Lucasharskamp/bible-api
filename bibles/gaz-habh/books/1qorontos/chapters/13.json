{"data":[{"book":"1 Qorontos","chapter":"13","verse":"1","text":"Ani yoon afaan namootaatii fi afaan ergamoota Waaqaa dubbadhe, garuu jaalala qabaachuu baannaan akkuma sibiila iyyuu yookaan akka kilillee qillisu tokkoo ti."},{"book":"1 Qorontos","chapter":"13","verse":"2","text":"Ani yoon kennaa raajii dubbachuu qabaadhe, icciitii hundaa fi beekumsa hunda hubachuu yoon dandaʼe, amantii gaara buqqisuu dandaʼus yoon qabaadhe, garuu jaalala qabaachuu baannaan ani homaa miti."},{"book":"1 Qorontos","chapter":"13","verse":"3","text":"Ani yoon waanan qabu hunda hiyyeeyyiif kenne, dhagna koos akka gubamuuf yoon kenne, garuu jaalala qabaachuu baannaan homaa na hin fayyadu."},{"book":"1 Qorontos","chapter":"13","verse":"4","text":"Jaalalli obsa qaba; jaalalli arjaa dha. Inni hin hinaafu; hin kooru; ofis hin tuulu."},{"book":"1 Qorontos","chapter":"13","verse":"5","text":"Jaalalli waan hin malle hin hojjetu; ofittoo miti; dafee hin aaru; hammina namatti hin lakkaaʼu."},{"book":"1 Qorontos","chapter":"13","verse":"6","text":"Jaalalli dhugaatti gammada malee waan hamaatti hin gammadu."},{"book":"1 Qorontos","chapter":"13","verse":"7","text":"Jaalalli waan hunda ni obsa; waan hunda ni amana; waan hunda abdata; waan hunda keessattis jabaatee dhaabata."},{"book":"1 Qorontos","chapter":"13","verse":"8","text":"Jaalalli gonkumaa hin badu. Raajii taanaan ni darba; afaan haaraa taanaan ni hafa; beekumsas taanaan ni bada."},{"book":"1 Qorontos","chapter":"13","verse":"9","text":"Nu beekumsa irraa gara tokko beeknaatii; raajiis gara tokko dubbanna;"},{"book":"1 Qorontos","chapter":"13","verse":"10","text":"yommuu inni guutuun dhufutti garuu inni gartokkeen ni bada."},{"book":"1 Qorontos","chapter":"13","verse":"11","text":"Ani yeroon ijoollee turetti, akka ijoolleettin dubbadha ture; akka ijoolleettin yaada ture; akka ijoolleetti nan herrega ture; ani ergan nama guddaa taʼee garuu ijoollummaa dhiiseera."},{"book":"1 Qorontos","chapter":"13","verse":"12","text":"Amma of-ilaalee keessaan bifa dimimmisaaʼaa arginaatii; yeroo sana garuu ifaan ifatti ni argina. Ani amma gartokkon beeka; yeroo sana garuu ani akkuma guutummaatti beekame sana guutummaatti beekuufin jira."},{"book":"1 Qorontos","chapter":"13","verse":"13","text":"Egaa amantiin, abdii fi jaalalli sadan isaanii iyyuu ni jiraatu. Isaan keessaa garuu jaalalatu caala."}]}