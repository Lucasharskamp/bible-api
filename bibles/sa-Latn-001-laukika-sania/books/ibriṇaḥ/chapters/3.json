{"data":[{"book":"ibriṇaḥ","chapter":"3","verse":"1","text":"he svargīyasyāhvānasya sahabhāginaḥ pavitrabhrātaraḥ, asmākaṁ dharmmapratijñāyā dūto'grasaraśca yo yīśustam ālocadhvaṁ|"},{"book":"ibriṇaḥ","chapter":"3","verse":"2","text":"mūsā yadvat tasya sarvvaparivāramadhye viśvāsya āsīt, tadvat ayamapi svaniyojakasya samīpe viśvāsyo bhavati|"},{"book":"ibriṇaḥ","chapter":"3","verse":"3","text":"parivārācca yadvat tatsthāpayituradhikaṁ gauravaṁ bhavati tadvat mūsaso'yaṁ bahutaragauravasya yogyo bhavati|"},{"book":"ibriṇaḥ","chapter":"3","verse":"4","text":"ekaikasya niveśanasya parijanānāṁ sthāpayitā kaścid vidyate yaśca sarvvasthāpayitā sa īśvara eva|"},{"book":"ibriṇaḥ","chapter":"3","verse":"5","text":"mūsāśca vakṣyamāṇānāṁ sākṣī bhṛtya iva tasya sarvvaparijanamadhye viśvāsyo'bhavat kintu khrīṣṭastasya parijanānāmadhyakṣa iva|"},{"book":"ibriṇaḥ","chapter":"3","verse":"6","text":"vayaṁ tu yadi viśvāsasyotsāhaṁ ślāghanañca śeṣaṁ yāvad dhārayāmastarhi tasya parijanā bhavāmaḥ|"},{"book":"ibriṇaḥ","chapter":"3","verse":"7","text":"ato hetoḥ pavitreṇātmanā yadvat kathitaṁ, tadvat, \"adya yūyaṁ kathāṁ tasya yadi saṁśrotumicchatha|"},{"book":"ibriṇaḥ","chapter":"3","verse":"8","text":"tarhi purā parīkṣāyā dine prāntaramadhyataḥ| madājñānigrahasthāne yuṣmābhistu kṛtaṁ yathā| tathā mā kurutedānīṁ kaṭhināni manāṁsi vaḥ|"},{"book":"ibriṇaḥ","chapter":"3","verse":"9","text":"yuṣmākaṁ pitarastatra matparīkṣām akurvvata| kurvvadbhi rme'nusandhānaṁ tairadṛśyanta matkriyāḥ| catvāriṁśatsamā yāvat kruddhvāhantu tadanvaye|"},{"book":"ibriṇaḥ","chapter":"3","verse":"10","text":"avādiṣam ime lokā bhrāntāntaḥkaraṇāḥ sadā| māmakīnāni vartmāni parijānanti no ime|"},{"book":"ibriṇaḥ","chapter":"3","verse":"11","text":"iti hetorahaṁ kopāt śapathaṁ kṛtavān imaṁ| prevekṣyate janairetai rna viśrāmasthalaṁ mama||\""},{"book":"ibriṇaḥ","chapter":"3","verse":"12","text":"he bhrātaraḥ sāvadhānā bhavata, amareśvarāt nivarttako yo'viśvāsastadyuktaṁ duṣṭāntaḥkaraṇaṁ yuṣmākaṁ kasyāpi na bhavatu|"},{"book":"ibriṇaḥ","chapter":"3","verse":"13","text":"kintu yāvad adyanāmā samayo vidyate tāvad yuṣmanmadhye ko'pi pāpasya vañcanayā yat kaṭhorīkṛto na bhavet tadarthaṁ pratidinaṁ parasparam upadiśata|"},{"book":"ibriṇaḥ","chapter":"3","verse":"14","text":"yato vayaṁ khrīṣṭasyāṁśino jātāḥ kintu prathamaviśvāsasya dṛḍhatvam asmābhiḥ śeṣaṁ yāvad amoghaṁ dhārayitavyaṁ|"},{"book":"ibriṇaḥ","chapter":"3","verse":"15","text":"adya yūyaṁ kathāṁ tasya yadi saṁśrotumicchatha, tarhyājñālaṅghanasthāne yuṣmābhistu kṛtaṁ yathā, tathā mā kurutedānīṁ kaṭhināni manāṁsi va iti tena yaduktaṁ,"},{"book":"ibriṇaḥ","chapter":"3","verse":"16","text":"tadanusārād ye śrutvā tasya kathāṁ na gṛhītavantaste ke? kiṁ mūsasā misaradeśād āgatāḥ sarvve lokā nahi?"},{"book":"ibriṇaḥ","chapter":"3","verse":"17","text":"kebhyo vā sa catvāriṁśadvarṣāṇi yāvad akrudhyat? pāpaṁ kurvvatāṁ yeṣāṁ kuṇapāḥ prāntare 'patan kiṁ tebhyo nahi?"},{"book":"ibriṇaḥ","chapter":"3","verse":"18","text":"pravekṣyate janairetai rna viśrāmasthalaṁ mameti śapathaḥ keṣāṁ viruddhaṁ tenākāri? kim aviśvāsināṁ viruddhaṁ nahi?"},{"book":"ibriṇaḥ","chapter":"3","verse":"19","text":"ataste tat sthānaṁ praveṣṭum aviśvāsāt nāśaknuvan iti vayaṁ vīkṣāmahe|"}]}