{"data":[{"book":"1 Koningen","chapter":"21","verse":"1","text":"Enige tijd later gebeurde het volgende: Een zekere Nabot uit Jizreël bezat een wijngaard naast het paleis van Achab, den koning van Samaria."},{"book":"1 Koningen","chapter":"21","verse":"2","text":"Daarom sprak Achab tot Nabot: Geef mij uw wijngaard, dan maak ik er een moestuin van; want hij ligt vlak bij mijn paleis. Ik geef er u een betere voor terug, of wanneer ge dit liever hebt, de waarde in geld."},{"book":"1 Koningen","chapter":"21","verse":"3","text":"Maar Nabot gaf Achab ten antwoord: Jahweh beware mij er voor, u het erfdeel van mijn vaderen te geven."},{"book":"1 Koningen","chapter":"21","verse":"4","text":"Hierop ging Achab verdrietig en toornig naar huis, omdat Nabot uit Jizreël hem had gezegd: Ik geef u het erfdeel van mijn vaderen niet. Hij ging op zijn bed liggen, wendde het hoofd af en wilde niet eten."},{"book":"1 Koningen","chapter":"21","verse":"5","text":"Toen kwam zijn vrouw Izébel bij hem en vroeg: Waarom zijt ge toch zo verdrietig, en eet ge niet?"},{"book":"1 Koningen","chapter":"21","verse":"6","text":"Hij antwoordde haar: Ik heb met Nabot uit Jizreël gesproken en hem gezegd: “Verkoop mij uw wijngaard, of wanneer ge dit liever hebt, dan geef ik er u een andere voor in de plaats.” En hij antwoordde: “Ik geef u mijn wijngaard niet.”"},{"book":"1 Koningen","chapter":"21","verse":"7","text":"Maar zijn vrouw Izébel zeide tot hem: Gij zijt me ook een koning van Israël! Sta op en eet, en zit er maar niet over in; ik bezorg u de wijngaard van Nabot wel."},{"book":"1 Koningen","chapter":"21","verse":"8","text":"Daarop schreef zij een brief uit Achabs naam, sloot die met zijn zegel, en zond hem aan de oudsten en de leiders, die bij Nabot in de stad woonden."},{"book":"1 Koningen","chapter":"21","verse":"9","text":"Ze schreef in de brief als volgt: Kondigt een vasten af en laat Nabot vooraan zitten, als het volk bijeen is."},{"book":"1 Koningen","chapter":"21","verse":"10","text":"Dan moet ge een paar deugnieten tegen hem laten optreden, die hem er van betichten, dat hij God en den koning heeft gelasterd. Leidt hem daarna weg, en stenigt hem dood."},{"book":"1 Koningen","chapter":"21","verse":"11","text":"Zijn medeburgers, de oudsten en de leiders, deden wat Izébel hun had bevolen in de brief, die ze hun geschreven had."},{"book":"1 Koningen","chapter":"21","verse":"12","text":"Zij kondigden een vasten af, en toen het volk bijeen was, plaatsten ze Nabot vooraan."},{"book":"1 Koningen","chapter":"21","verse":"13","text":"Nu kwamen er een paar deugnieten, die tegen hem optraden, en ten overstaan van het volk getuigden: Nabot heeft God en den koning gelasterd! En men bracht hem buiten de stad, waar hij dood werd gestenigd."},{"book":"1 Koningen","chapter":"21","verse":"14","text":"Toen berichtten zij aan Izébel: Men heeft Nabot gestenigd; hij is dood."},{"book":"1 Koningen","chapter":"21","verse":"15","text":"Zodra Izébel vernam, dat Nabot gestenigd en dood was, sprak ze tot Achab: Sta op, en neem de wijngaard van Nabot uit Jizreël in bezit, die hij u niet voor geld wilde afstaan; want Nabot leeft niet meer, maar is dood."},{"book":"1 Koningen","chapter":"21","verse":"16","text":"Toen Achab hoorde, dat Nabot dood was, ging hij heen, en nam de wijngaard van Nabot uit Jizreël in bezit."},{"book":"1 Koningen","chapter":"21","verse":"17","text":"Maar nu werd het woord van Jahweh tot Elias uit Tisjbe gericht:"},{"book":"1 Koningen","chapter":"21","verse":"18","text":"Sta op en ga naar Achab, den koning van Israël, die te Samaria woont; hij is in de wijngaard van Nabot, die hij in bezit is gaan nemen."},{"book":"1 Koningen","chapter":"21","verse":"19","text":"Zeg tot hem: Zo spreekt Jahweh! Komt ge na de moord de erfenis in bezit nemen? Zo spreekt Jahweh! Op de plaats, waar de honden het bloed van Nabot hebben gelikt, zullen ze ook het uwe oplikken."},{"book":"1 Koningen","chapter":"21","verse":"20","text":"Maar Achab snauwde Elias toe: Weet mijn vijand mij weer te vinden? Hij antwoordde: Ja; maar enkel omdat ge u vermeten hebt, kwaad te doen in de ogen van Jahweh."},{"book":"1 Koningen","chapter":"21","verse":"21","text":"En nu, zo spreekt Jahweh! Ik zal onheil over u brengen en u wegvagen; al wat man is in Achabs huis, slaaf of vrije, zal Ik uit Israël verdelgen."},{"book":"1 Koningen","chapter":"21","verse":"22","text":"Met uw huis zal Ik handelen als met het huis van Jeroboam, den zoon van Nabat, en als met het huis van Basja, den zoon van Achi-ja, omdat ge Mij hebt getergd en Israël tot zonde hebt verleid."},{"book":"1 Koningen","chapter":"21","verse":"23","text":"En tot Izébel spreekt Jahweh: De honden zullen Izébel verslinden op de open plaats voor Jizreël!"},{"book":"1 Koningen","chapter":"21","verse":"24","text":"Sterft er iemand van Achab in de stad, dan zullen de honden hem verslinden; en sterft iemand van hem op het land, dan zullen de vogels uit de lucht het doen!"},{"book":"1 Koningen","chapter":"21","verse":"25","text":"Want nooit heeft iemand zich als Achab vermeten, om kwaad te doen in de ogen van Jahweh, hiertoe verleid door Izébel, zijn vrouw;"},{"book":"1 Koningen","chapter":"21","verse":"26","text":"schandelijk heeft hij zich gedragen door waangoden te dienen, juist zoals de Amorieten deden, die Jahweh voor Israël heeft verjaagd."},{"book":"1 Koningen","chapter":"21","verse":"27","text":"Toen Achab deze bedreiging vernam, scheurde hij zijn klederen, trok een boetekleed aan en vastte; hij legde zich zelfs in het boetekleed te ruste, en liep peinzend rond."},{"book":"1 Koningen","chapter":"21","verse":"28","text":"Nu werd het woord van Jahweh tot Elias uit Tisjbe gericht:"},{"book":"1 Koningen","chapter":"21","verse":"29","text":"Hebt gij gezien, hoe Achab zich voor Mij heeft vernederd? Omdat hij zich voor Mij heeft vernederd, zal Ik hem het onheil niet tijdens zijn leven overzenden, maar onder zijn zoon zal Ik het over zijn huis doen neerkomen."}]}