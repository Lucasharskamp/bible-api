{"data":[{"book":"Jenesis","chapter":"13","verse":"1","text":"Abramu'a Isipi mopareti hakare afufenoma'a enerino nenarone, Lotine neznavreno Negev vu'naku mareri'ne."},{"book":"Jenesis","chapter":"13","verse":"2","text":"Menina Abramu'a afu'zagama, golima, silvama huno rama'a ante'nea ne'kino tusi'a feno ne' mani'ne."},{"book":"Jenesis","chapter":"13","verse":"3","text":"Hagi masetere hume nevuno, Negev mopare vuno ko'ma mani'neno'ma hu'nere uhanati'ne. Mago kaziga Beteli kuma me'negeno, mago kaziga Ai kuma me'nere uhanati'ne."},{"book":"Jenesis","chapter":"13","verse":"4","text":"Abramu'a ko'ma have itama tro hunte'nere anante uhanatino, Ra Anumzamofona mono hunte'ne."},{"book":"Jenesis","chapter":"13","verse":"5","text":"Abramu'ene vu'nea ne' Lotina sipisipi afu'zaga'ane, bulimakao afuzaga'ane seli noma'araminena me'nea ne' mani'ne."},{"book":"Jenesis","chapter":"13","verse":"6","text":"Hianagi anama mani'a mopamo'a knarera huozanante'ne. Maka afuzaga zani'amo'a titipa huno ne'zama ne'zamo'a atupa higeno, magopi manigara osu'na'e."},{"book":"Jenesis","chapter":"13","verse":"7","text":"Ana nehigeno Abramune, Lotikizni afu kva vahe'mo'za fra vazi'naze. Ana knafina Kenani vahe'ene, Perisi vahe'mo'za ana mopafina mani titipa hu'naze."},{"book":"Jenesis","chapter":"13","verse":"8","text":"Abramu'a amanage huno Lotina asami'ne, Tagra mago kora mani'noku fra ovazisnue, bulimakao afuti'are kegavama nehaza vahe'mo'zanena fra ovazisazanki,"},{"book":"Jenesis","chapter":"13","verse":"9","text":"rama'a mopa me'neanki kagra kavesite vanuema hanana kaziga vuo. Kagrama hoga kaziga vugahue hananke'na, nagra tamaga kaziga vugahue. Hanki kagrama tamaga kaziga vugahue hananke'na, nagra hoga kaziga vugahue."},{"book":"Jenesis","chapter":"13","verse":"10","text":"Loti'ma kesga huno kegantugama nehuno Zoari kazigama keana, Jodani kokamo'a hakare kaziga masavenke huno Ra Anumzamofo Edeni hozagna nehuno, Isipi mopagna hu'negeno ke'ne. Anama hu'neana Sodomune, Gomoranema Ra Anumzamo'ma ahe fananema osu'nea knafi anara hu'ne."},{"book":"Jenesis","chapter":"13","verse":"11","text":"Anante Loti'a mika Jodani agupoma hunehamprino'a zage hanatitega vu'ne. Ananteti naga'ane otre atre hu'na'e."},{"book":"Jenesis","chapter":"13","verse":"12","text":"Abramu'a Kenani mopare manigeno, Loti'a ranku'ma zaga me'nefi Jodani agupofi Sodomu tva'onte seli noma'a omegino mani'ne."},{"book":"Jenesis","chapter":"13","verse":"13","text":"Sodomu vahe'mo'za havi avu'ava nehu'za kumi huhakare hu'za, Ra Anumzamofo ha' rente'naze."},{"book":"Jenesis","chapter":"13","verse":"14","text":"Loti'ma, Abramu'ma atreno vutegeno, Ra Anumzamo'a amanage huno Abramuna asami'ne, Kesga hunka zage hanatitegane, zage fretegane keganti kegama hunka ko."},{"book":"Jenesis","chapter":"13","verse":"15","text":"Hagi mika kagri'ene, kagehe'ine tami vaganeroe."},{"book":"Jenesis","chapter":"13","verse":"16","text":"Nagra kagehe'ina zamazeri hakare ha'nena, ama mopafina kugusopagna hanage'za, vahe'mo'zahamprigara osugahaze."},{"book":"Jenesis","chapter":"13","verse":"17","text":"Hagi otinka vunka enka nehunka, kamisua mopamofo agema'a ko."},{"book":"Jenesis","chapter":"13","verse":"18","text":"Higeno Abramu'a otino seli noma'a tagna vazino erino vuno Mamre me'nea oki zafa tavaonte Hebroni kumate, Ra Anumzamofo ita ome tro hu'ne."}]}