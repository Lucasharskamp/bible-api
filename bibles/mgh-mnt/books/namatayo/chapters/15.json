{"data":[{"book":"Namatayo","chapter":"15","verse":"1","text":"Amafarisayo akina ni owiittuchiha Malhehero yahonttwara Yesu ukhuma Uyerusalemu uwa unkohani,"},{"book":"Namatayo","chapter":"15","verse":"2","text":"“Nlhatu waani owiittucha inyu khantuna meettuchiho nipochenre ihu wa ashulhupalhe? Khanonyawa mathatha rata thoko chinolheheriya aya ahinaya ulhia yolhia!”"},{"book":"Namatayo","chapter":"15","verse":"3","text":"Yesu nkaakhulha, “Wo nlhatu waani mwaatti khannottwara malheheriyo a Nlhuku, nansho nttwaraka meettuchiho inyu mwaashinene?"},{"book":"Namatayo","chapter":"15","verse":"4","text":"Nlhuku heera wiira, ‘Mwaathimicheke athumwaninyu ni anumwaninyu, ni ntu riyoothe naaruwana athumwanawe ama anumwanawe, yoyo nambaya eeviye.’"},{"book":"Namatayo","chapter":"15","verse":"5","text":"Nansho mwaattiva nnettuchiha wiira ntu akhalhanaka ittu yo waavaha athumwanawe ama anumwanawe, nansho eeraka, ‘Ilha ittu ilha kihommaha isadaka Nlhuku,’"},{"book":"Namatayo","chapter":"15","verse":"6","text":"paahi, ahaalhohe tho athumwanawe! Chiichammo etu phi hinolhoha inyu malheheriyo a Nlhuku, nlhatu no uttwara meettuchiho inyu mwaanene."},{"book":"Namatayo","chapter":"15","verse":"7","text":"Mwaattiva va, anafiki! Ashinna Isaya aholhohera rata o waachakani mwaatti!"},{"book":"Namatayo","chapter":"15","verse":"8","text":"‘Nlhuku neera, Alha attu alha anokithimicha wo malhoveru, nansho munrimani mwaya arii utayi ni mii."},{"book":"Namatayo","chapter":"15","verse":"9","text":"Ukithimicha waya khunolhoka,"},{"book":"Namatayo","chapter":"15","verse":"10","text":"Yesu nkeehana nlhoko wa attu, nkeerelha, “Mwiiweke ni uchuwelha!"},{"book":"Namatayo","chapter":"15","verse":"11","text":"Ittu inonhelha ntu nsheru kihiwe inokelha vamalhakuni, nansho chilhe chinokhuma mmwano phi chechiyo chinonnanariha ntu,”"},{"book":"Namatayo","chapter":"15","verse":"12","text":"Yamalheke owiittucha nkayaawa, nkayeera, “Chani, nhochuwelha wiira Amafarisayo ahorushiya veewilhe aya malhove inyu?”"},{"book":"Namatayo","chapter":"15","verse":"13","text":"Yesu nkaakhulha, “Kila ntepo uhaalhiye ni Athithi o wiirimu unoophelhiya.”"},{"book":"Namatayo","chapter":"15","verse":"14","text":"“Nhoove yayo manyaattu ayo! Yayo phi aholhelhi o hoona, aaholhelhaka o hoona akhunanaya, onkhaye elhi ayo anootumbuchira munlhikitini.”"},{"book":"Namatayo","chapter":"15","verse":"15","text":"Napeturo nkayeera, “Nkanilhamulhelheni nenno nlhikaaniho nno.”"},{"book":"Namatayo","chapter":"15","verse":"16","text":"Yesu nkeera, “Ata mwaattiva khannochuwelha mpaka nna?"},{"book":"Namatayo","chapter":"15","verse":"17","text":"Chani, khanchuwenlhe wiira ittu inokelha mmwano inokelha munthunkwani, kaanyuma khukumihiyaka urindini?"},{"book":"Namatayo","chapter":"15","verse":"18","text":"Nansho chittu chinokhumelha uwano chinokhuma munrimani, ni chiyo phi nonnanariha ntu."},{"book":"Namatayo","chapter":"15","verse":"19","text":"Ukhalhawaya munrimani mwa ntu phi nokhuma malhove o uhilhoka, o wiiva, o ulhuva, o ulhavalhava, o wiiya, o woothacha ni o uruwana."},{"book":"Namatayo","chapter":"15","verse":"20","text":"Yayo phi no nnanariha ntu. Nansho ulhia yolhia wo uhinyawa mathatha thoko chineera inyu khunonnanariha ntu.”"},{"book":"Namatayo","chapter":"15","verse":"21","text":"Yesu nkaathama vavawo vakitu vawo nkaarwa uukhalhani ilhapo yaatamana ni iwani cho Utiro ni Usidoni."},{"book":"Namatayo","chapter":"15","verse":"22","text":"Opani amoka Akananayo aakhalha yeyo ilhapo iyo ahonrweelha Yesu nkayaakhuwelha eeraka, “Mwaana a Adaudi, ukoonelhe ikiriri Thithi! Mwaamwanaka, mwalhi noohuvihiya ni mashoka o unanara.”"},{"book":"Namatayo","chapter":"15","verse":"23","text":"Nansho Yesu khaakhunlhe nlhove. Paahi owiittucha awe yahonrwelha, nkayaamwirelha, “Mwaahiyeke arwee! Khannoona wiira anonittwarattwara ni uninyakulha!”"},{"book":"Namatayo","chapter":"15","verse":"24","text":"Yesu nkaakhulha, “Kirumiye wa attu o inupa yo Israeli vekha aya, apotenre thoko ikhondoro chihiri ni nshunga.”"},{"book":"Namatayo","chapter":"15","verse":"25","text":"Opani ayo nkayaawa, nkayaakhoroma, nkayeera, “Thithi nkoonelhe ikiriri!”"},{"book":"Namatayo","chapter":"15","verse":"26","text":"Yesu nkaakhulha, “Khavanorera waathurulha ashaana yolhia aya ni waawonyera ashipwa.”"},{"book":"Namatayo","chapter":"15","verse":"27","text":"Opani ayo nkaayakhulha, “Eiyo Thithi, nansho ata ashipwa ayo anoorokottacha cholhia chinomoramora vamezani va apwiiya aya.”"},{"book":"Namatayo","chapter":"15","verse":"28","text":"Vavawo Yesu nkaakhulha, “Maanyi nrima inyu mulhupalhe! Paahi etu, mpangelhiyeke thoko chinothanana inyu.” Yeyo isaa, mwalhi aya uyo nkaalhama."},{"book":"Namatayo","chapter":"15","verse":"29","text":"Yesu nkaathama vavawo nkaarwa uchereshere ibahari yo Ugalilaya. Nkaawelha mmwaakoni, nkaakhalha."},{"book":"Namatayo","chapter":"15","verse":"30","text":"Attu enchi nkayammweelha, yaawihaka attu o heeta ni o uhiweha ni o remara ni o uhulhumacha ni attu akina enchi yaari areta, nkayeeshiya vamietoni va Yesu, nkaalhamihacha."},{"book":"Namatayo","chapter":"15","verse":"31","text":"Nlhoko wa attu nkawoomiya uwanoni chinene yooneke attu ohulhumacha yuulhumachaka, oremara alhamaka, oheeta yeetaka ni attu o hoona yoonaka, attu nkayanthimicha Nlhuku o Uisraeli."},{"book":"Namatayo","chapter":"15","verse":"32","text":"Yesu nkeehana owiittucha awe, nkeera, “Kinowoonelha ikiriri alha attu alha wo nlhatu no ukhalha ni mii wo mahuku mararu wo uhilhia. Ni mii khakinooria waahiya wo uhilhia, anookomwaacha mphironi.”"},{"book":"Namatayo","chapter":"15","verse":"33","text":"Owiittucha awe nkayankoha, “Ninohalha upatta vayi yolhia yo uwanelha attu enchi thoko alha?”"},{"book":"Namatayo","chapter":"15","verse":"34","text":"Yesu nkaakoha, “Nrina mikatte nchani?”"},{"book":"Namatayo","chapter":"15","verse":"35","text":"Paahi, Yesu nkaalhehera wiira attu akhalhihiye vathi."},{"book":"Namatayo","chapter":"15","verse":"36","text":"Nkaawiaa mikatte chilhe ni achihopa alhe, nkanthimicha Nlhuku, nkaamianihacha, nkaavaha owiittucha, ni ayo nkayaakawelha attu."},{"book":"Namatayo","chapter":"15","verse":"37","text":"Attu onkhaye nkayaalhia, nkayaawonacha. Yamalheke owiittucha nkayaakusha mahalha aahanlhe, nkayaachariha makaya saba."},{"book":"Namatayo","chapter":"15","verse":"38","text":"Attu yaalhilhie yaari manyaalhopwana maelufu ncheshe, wo uhaalhakelha manyopani ni ashaana."},{"book":"Namatayo","chapter":"15","verse":"39","text":"Paahi Yesu nkaalheha attu, nkaathama nkaawelha nkalhavani, nkaarwa ilhapo yo Umagadani."}]}