{"data":[{"book":"Ntandiliko","chapter":"5","verse":"1","text":"Aino njo histoliya ya Adamu na vanu va nnukolo lwake. Nnungu pavaumbile vanu, ávaumbile malinga mwavelelee mwene Nnungu."},{"book":"Ntandiliko","chapter":"5","verse":"2","text":"Ávaumbile nnume na mmahe, nkuvabaliki, nkuvachema lina, “Vanu.”"},{"book":"Ntandiliko","chapter":"5","verse":"3","text":"Adamu panavele na vyaka myamoja salasini, nkummaleka mwana ánavele mwavelelee mwene mwalehu, nkunchema lina Seti."},{"book":"Ntandiliko","chapter":"5","verse":"4","text":"Bada ya kummaleka Seti, Adamu nkuikala vyaka myanane. Na muvyaka anevyo, Adamu ánivaveleka vana vanji vachilume na vachimahe."},{"book":"Ntandiliko","chapter":"5","verse":"5","text":"Bahi Adamu áikele myaka myatisa salasini, nkuhila."},{"book":"Ntandiliko","chapter":"5","verse":"6","text":"Seti panavele na vyaka myamoja na tano, nkummeleka Enoshi."},{"book":"Ntandiliko","chapter":"5","verse":"7","text":"Bada ya kummaleka Enoshi, Seti nkuikala vyaka myanane na saba. Na muvyaka anevyo, Seti ánivaveleka vana vanji vachilume na vachimahe."},{"book":"Ntandiliko","chapter":"5","verse":"8","text":"Bahi Seti áikele vyaka myatisa kumi na mbili, nkuhila."},{"book":"Ntandiliko","chapter":"5","verse":"9","text":"Enoshi panavele na vyaka tisini, nkummaleka Kenani."},{"book":"Ntandiliko","chapter":"5","verse":"10","text":"Bada ya kummaleka Kenani, Enoshi nkuikala vyaka myanane kumi na tano. Na muvyaka anevyo, Enoshi nkuvaveleka vana vanji vachilume na vachimahe."},{"book":"Ntandiliko","chapter":"5","verse":"11","text":"Bahi Enoshi áikele vyaka myatisa na tano, nkuhila."},{"book":"Ntandiliko","chapter":"5","verse":"12","text":"Kenani panavele na vyaka sabini, nkummeleka Mahalaleli."},{"book":"Ntandiliko","chapter":"5","verse":"13","text":"Bada ya kummaleka Mahalaleli, Kenani nkuikala vyaka myanane alubaini. Na muvyaka anevyo, Kenani nkuvaveleka vana vanji vachilume na vachimahe."},{"book":"Ntandiliko","chapter":"5","verse":"14","text":"Bahi Kenani áikele vyaka myatisa na kumi, nkuhila."},{"book":"Ntandiliko","chapter":"5","verse":"15","text":"Mahalaleli panavele na vyaka sitini na tano, nkummaleka Yaledi."},{"book":"Ntandiliko","chapter":"5","verse":"16","text":"Bada ya kummaleka Yaledi, Mahalaleli nkuikala vyaka myanane salasini. Na muvyaka anevyo, Mahalaleli nkuvaveleka vana vanji vachilume na vachimahe."},{"book":"Ntandiliko","chapter":"5","verse":"17","text":"Bahi Mahalaleli áikele vyaka myanane tisini na tano, nkuhila."},{"book":"Ntandiliko","chapter":"5","verse":"18","text":"Yaledi panavele na vyaka myamoja sitini na mbili, nkummeleka Henoko."},{"book":"Ntandiliko","chapter":"5","verse":"19","text":"Bada ya kummaleka Henoko, Yaledi nkuikala myaka myanane. Na muvyaka anevyo, Yaledi nkuvaveleka vana vanji vachilume na vachimahe."},{"book":"Ntandiliko","chapter":"5","verse":"20","text":"Bahi Yaledi áikele vyaka myatisa sitini na mbili, nkuhila."},{"book":"Ntandiliko","chapter":"5","verse":"21","text":"Henoko panavele na vyaka sitini na tano, nkummeleka Mesusela."},{"book":"Ntandiliko","chapter":"5","verse":"22","text":"Henoko ávele munu ánavele pepi namene nawi Nnungu. Bada ya kummaleka Mesusela, Henoko nkuikala vyaka myatatu. Na muvyaka anevyo, Henoko nkuvaveleka vana vanji vachilume na vachimahe."},{"book":"Ntandiliko","chapter":"5","verse":"23","text":"Bahi Henoko áikele vyaka myatatu sitini na tano."},{"book":"Ntandiliko","chapter":"5","verse":"24","text":"Henoko ávele munu ánavele pepi namene nawi Nnungu, na ániwalawala, kwa kuva, Nnungu ánintwala."},{"book":"Ntandiliko","chapter":"5","verse":"25","text":"Mesusela panavele na vyaka myamoja samanini na saba, nkummaleka Lameki."},{"book":"Ntandiliko","chapter":"5","verse":"26","text":"Bada ya kummaleka Lameki, Mesusela nkuikala vyaka myasaba samanini na mbili. Na muvyaka anevyo, Mesusela nkuvaveleka vana vanji vachilume na vachimahe."},{"book":"Ntandiliko","chapter":"5","verse":"27","text":"Bahi Mesusela áikele vyaka myatisa sitini na tisa, nkuhila."},{"book":"Ntandiliko","chapter":"5","verse":"28","text":"Lameki panavele na vyaka myamoja samanini na mbili, nkummaleka mwana wa chilume."},{"book":"Ntandiliko","chapter":"5","verse":"29","text":"Lameki nkuchidoni,“Ayu mwana nìmbenchema lina Nuhu,5:29 Mana ya lina Nuhu nni, kutuja ntima. kwa kuva àmbetutuja mitima ing'anya ya madengo lakamajanga latukola kwa makono letu muulongo auno waulanite Yahwe.”"},{"book":"Ntandiliko","chapter":"5","verse":"30","text":"Bada ya kummaleka Nuhu, Lameki nkuikala vyaka myatano tisini na tano. Na muvyaka anevyo, Lameki nkuvaveleka vana vanji vachilume na vachimahe."},{"book":"Ntandiliko","chapter":"5","verse":"31","text":"Bahi Lameki áikele vyaka myasaba sabini na saba, nkuhila."},{"book":"Ntandiliko","chapter":"5","verse":"32","text":"Nuhu panavele na vyaka myatano, nkummaleka Shemu, nkummaleka Yafeti, nkummaleka nawi Hamu."}]}