{"data":[{"book":"لاویان","chapter":"20","verse":"1","text":"خداوند به موسی فرمود:"},{"book":"لاویان","chapter":"20","verse":"2","text":"«این دستورها را به بنی‌اسرائیل بده: هر کسی، چه اسرائیلی باشد چه غریبی که در میان شما ساکن است، اگر فرزند خود را برای بت مولک قربانی کند، قوم اسرائیل باید او را سنگسار کنند."},{"book":"لاویان","chapter":"20","verse":"3","text":"من خود بر ضد او برمی‌خیزم و او را از میان قوم اسرائیل منقطع کرده به سزای اعمالش خواهم رساند، زیرا فرزند خود را برای مولک قربانی کرده و بدین وسیله خیمۀ ملاقات مرا نجس نموده و نام مقدّس مرا بی‌حرمت ساخته است."},{"book":"لاویان","chapter":"20","verse":"4","text":"اگر اهالی محل وانمود کنند که از کاری که آن مرد کرده، بی‌خبرند و نخواهند او را بکشند،"},{"book":"لاویان","chapter":"20","verse":"5","text":"آنگاه من بر ضد او و خانواده‌اش برمی‌خیزم و او را با تمامی اشخاص دیگری که از مولک پیروی نموده، به من خیانت ورزیده‌اند منقطع می‌کنم و به سزای اعمالشان می‌رسانم."},{"book":"لاویان","chapter":"20","verse":"6","text":"«اگر کسی به جادوگران و احضارکنندگان ارواح متوسل شده، با این عمل به من خیانت ورزد من بر ضد او برمی‌خیزم و او را از میان قوم خود منقطع کرده، به سزای اعمالش می‌رسانم."},{"book":"لاویان","chapter":"20","verse":"7","text":"پس خود را تقدیس نمایید و مقدّس باشید، چون من خداوند، خدای شما هستم."},{"book":"لاویان","chapter":"20","verse":"8","text":"از فرامین من که خداوند هستم و شما را تقدیس می‌کنم، اطاعت کنید."},{"book":"لاویان","chapter":"20","verse":"9","text":"«کسی که پدر یا مادرش را نفرین کند، باید کشته شود؛ و خونش بر گردن خودش خواهد بود."},{"book":"لاویان","chapter":"20","verse":"10","text":"«اگر فردی با همسر شخص دیگری زنا کند، مرد و زن هر دو باید کشته شوند."},{"book":"لاویان","chapter":"20","verse":"11","text":"اگر مردی با زن پدر خود همبستر شود به پدر خود بی‌احترامی کرده است، پس آن مرد و زن هر دو باید کشته شوند؛ و خونشان به گردن خودشان می‌باشد."},{"book":"لاویان","chapter":"20","verse":"12","text":"اگر مردی با عروس خود همبستر شود، هر دو باید کشته بشوند، زیرا زنا کرده‌اند؛ و خونشان به گردن خودشان می‌باشد."},{"book":"لاویان","chapter":"20","verse":"13","text":"اگر دو مرد با هم نزدیکی کنند، عمل قبیحی انجام داده‌اند و باید کشته شوند؛ و خونشان به گردن خودشان می‌باشد."},{"book":"لاویان","chapter":"20","verse":"14","text":"اگر مردی با زنی و با مادر آن زن نزدیکی کند، گناه بزرگی کرده است و هر سه باید زنده‌زنده سوزانده شوند تا این لکهٔ ننگ از دامن شما پاک شود."},{"book":"لاویان","chapter":"20","verse":"15","text":"«اگر مردی با حیوانی نزدیکی کند، آن مرد و آن حیوان باید کشته شوند."},{"book":"لاویان","chapter":"20","verse":"16","text":"اگر زنی با حیوانی نزدیکی کند، آن زن و حیوان باید کشته شوند؛ و خونشان به گردن خودشان می‌باشد."},{"book":"لاویان","chapter":"20","verse":"17","text":"«اگر مردی با خواهر خود ازدواج کند و با او همبستر شود، خواه دختر پدرش باشد، خواه دختر مادرش، عمل شرم‌آوری کرده است و هر دو باید در پیش چشمان مردم از میان قوم منقطع شوند و آن مرد باید به سزای گناه خود برسد، زیرا خواهر خود را بی‌عصمت کرده است."},{"book":"لاویان","chapter":"20","verse":"18","text":"اگر مردی با زنی به هنگام عادت ماهانه‌اش همبستر شود، هر دو نفر باید از میان قوم اسرائیل منقطع شوند، زیرا مقررات مربوط به طهارت را رعایت نکرده‌اند."},{"book":"لاویان","chapter":"20","verse":"19","text":"«اگر مردی با خاله یا عمهٔ خود همبستر شود، هر دو آنها باید به سزای گناه خود برسند، زیرا بستگان نزدیک یکدیگرند."},{"book":"لاویان","chapter":"20","verse":"20","text":"اگر مردی با زن عموی خود همبستر شود، به عموی خود بی‌احترامی کرده است. آنها به سزای گناه خود خواهند رسید و بی‌اولاد خواهند مرد."},{"book":"لاویان","chapter":"20","verse":"21","text":"اگر مردی زن برادر خود را به زنی بگیرد، کار قبیحی کرده است، زیرا نسبت به برادرش بی‌احترامی نموده است. هر دو ایشان بی‌اولاد خواهند مرد."},{"book":"لاویان","chapter":"20","verse":"22","text":"«باید از تمامی قوانین و دستورهای من اطاعت کنید تا شما را از سرزمین جدیدتان بیرون نکنم."},{"book":"لاویان","chapter":"20","verse":"23","text":"از رسوم مردمی که از پیش شما می‌رانم پیروی نکنید چون ایشان همهٔ اعمالی را که من شما را از آنها برحذر ساخته‌ام انجام می‌دهند و به همین دلیل است که از آنها نفرت دارم."},{"book":"لاویان","chapter":"20","verse":"24","text":"قول داده‌ام سرزمینشان را به شما بدهم تا آن را به تصرف خود درآورده، مالک آن باشید. آنجا سرزمینی است که شیر و عسل در آن جاری است. من خداوند، خدای شما هستم که شما را از قومهای دیگر جدا کرده‌ام."},{"book":"لاویان","chapter":"20","verse":"25","text":"«بین پرندگان و حیواناتی که گوشت آنها برای شما حلال است و آنهایی که حرام است فرق بگذارید. با خوردن گوشت پرندگان یا حیواناتی که خوردن آنها را برای شما حرام کرده‌ام خود را آلوده نکنید."},{"book":"لاویان","chapter":"20","verse":"26","text":"برای من مقدّس باشید، زیرا من که خداوند هستم مقدّس می‌باشم و شما را از سایر اقوام جدا ساخته‌ام تا از آن من باشید."},{"book":"لاویان","chapter":"20","verse":"27","text":"«احضارکنندهٔ روح یا جادوگر، چه مرد باشد چه زن، باید سنگسار شود. خون او بر گردن خودش است.»"}]}