{"data":[{"book":"UGenesisi","chapter":"5","verse":"1","text":"Lo ngumlando olotshiweyo ngosendo luka-Adamu."},{"book":"UGenesisi","chapter":"5","verse":"2","text":"Wabadala, owesilisa lowesifazane wasebabusisa. Wababiza ngokuthi “Ngabantu” emva kokubadala."},{"book":"UGenesisi","chapter":"5","verse":"3","text":"Kwathi u-Adamu esephile iminyaka elikhulu lamatshumi amathathu (130) wathola indodana eyafana laye xathu; wayibiza ngokuthi nguSethi."},{"book":"UGenesisi","chapter":"5","verse":"4","text":"USethi esezelwe, u-Adamu waphila iminyaka engamakhulu ayisificaminwembili (800) njalo wayelamanye amadodana lamadodakazi."},{"book":"UGenesisi","chapter":"5","verse":"5","text":"Isiyonke iminyaka ka-Adamu yayingamakhulu ayisificamunwemunye lamatshumi amathathu (930), wasesifa."},{"book":"UGenesisi","chapter":"5","verse":"6","text":"Kwathi uSethi esephile iminyaka elikhulu lanhlanu (105) waba nguyise ka-Enoshi."},{"book":"UGenesisi","chapter":"5","verse":"7","text":"Ngemva kokuzala u-Enoshi uSethi waphila iminyaka engamakhulu ayisificaminwembili lesikhombisa (807), njalo wayelamanye amadodana lamadodakazi."},{"book":"UGenesisi","chapter":"5","verse":"8","text":"Isiyonke iminyaka eyaphilwa nguSethi yaba ngamakhulu ayisificamunwemunye letshumi lambili (912), wasesifa."},{"book":"UGenesisi","chapter":"5","verse":"9","text":"Kwathi u-Enoshi esephile iminyaka engamatshumi ayisificamunwemunye (90) wazala uKhenani."},{"book":"UGenesisi","chapter":"5","verse":"10","text":"Ngemva kokuzala uKhenani, u-Enoshi waphila iminyaka engamakhulu ayisificaminwembili letshumi lanhlanu (815) njalo waba lamanye amadodana lamadodakazi."},{"book":"UGenesisi","chapter":"5","verse":"11","text":"Isiyonke iminyaka, u-Enoshi waphila iminyaka engamakhulu ayisificamunwemunye lanhlanu (905), wasesifa."},{"book":"UGenesisi","chapter":"5","verse":"12","text":"Kwathi uKhenani esephile iminyaka engamatshumi ayisikhombisa (70) wazala uMahalaleli."},{"book":"UGenesisi","chapter":"5","verse":"13","text":"Ngemva kokuba esezele uMahalaleli, uKhenani waphila iminyaka engamakhulu ayisificaminwembili lamatshumi amane (840) njalo waba lamanye amadodana lamadodakazi."},{"book":"UGenesisi","chapter":"5","verse":"14","text":"Isiyonke iminyaka eyaphilwa nguKhenani yaba ngamakhulu ayisificamunwemunye letshumi (910), wasesifa."},{"book":"UGenesisi","chapter":"5","verse":"15","text":"Kwathi uMahalaleli esephile iminyaka engamatshumi ayisithupha lanhlanu (65), wazala uJaredi."},{"book":"UGenesisi","chapter":"5","verse":"16","text":"Ngemva kokuzala kwakhe uJaredi, uMahalaleli waphila iminyaka engamakhulu ayisificaminwembili lamatshumi amathathu (830) njalo waba lamanye amadodana lamadodakazi."},{"book":"UGenesisi","chapter":"5","verse":"17","text":"Isiyonke iminyaka eyaphilwa nguMahalaleli yaba ngamakhulu ayisificaminwembili lamatshumi ayisificamunwemunye lanhlanu (895), wasesifa."},{"book":"UGenesisi","chapter":"5","verse":"18","text":"UJaredi esephile iminyaka elikhulu lamatshumi ayisithupha lambili (162), wazala u-Enoki."},{"book":"UGenesisi","chapter":"5","verse":"19","text":"Ngemva kokuzala kwakhe u-Enoki, uJaredi waphila okweminyaka engamakhulu ayisificaminwembili (800) njalo waba lamanye amadodana lamadodakazi."},{"book":"UGenesisi","chapter":"5","verse":"20","text":"Isiyonke iminyaka eyaphilwa nguJaredi yaba ngamakhulu ayisificamunwemunye lamatshumi ayisithupha lambili (962), wasesifa."},{"book":"UGenesisi","chapter":"5","verse":"21","text":"Kwathi u-Enoki esephile iminyaka engamatshumi ayisithupha lanhlanu (65), wazala uMethuzela."},{"book":"UGenesisi","chapter":"5","verse":"22","text":"Ngemva kokuzala uMethuzela, u-Enoki wahamba loNkulunkulu okweminyaka engamakhulu amathathu (300) njalo waba lamanye amadodana lamadodakazi."},{"book":"UGenesisi","chapter":"5","verse":"23","text":"Isiyonke iminyaka eyaphilwa ngu-Enoki yaba ngamakhulu amathathu lamatshumi ayisithupha lanhlanu (365)."},{"book":"UGenesisi","chapter":"5","verse":"24","text":"U-Enoki wahamba ngokuthembeka loNkulunkulu; wanyamalala, ngoba uNkulunkulu wamthatha."},{"book":"UGenesisi","chapter":"5","verse":"25","text":"Kwathi uMethuzela esephile okweminyaka elikhulu lamatshumi ayisificaminwembili lesikhombisa (187) wazala uLameki."},{"book":"UGenesisi","chapter":"5","verse":"26","text":"Ngemva kokuzala uLameki, uMethuzela waphila iminyaka engamakhulu ayisikhombisa lamatshumi ayisificaminwembili lambili (782) njalo waba lamanye amadodana lamadodakazi."},{"book":"UGenesisi","chapter":"5","verse":"27","text":"Isiyonke iminyaka eyaphilwa nguMethuzela yaba ngamakhulu ayisificamunwemunye lamatshumi ayisithupha layisificamunwemunye (969), wasesifa."},{"book":"UGenesisi","chapter":"5","verse":"28","text":"ULameki esephile iminyaka elikhulu lamatshumi ayisificaminwembili lambili (182) wazala indodana."},{"book":"UGenesisi","chapter":"5","verse":"29","text":"Wayitha ibizo wathi nguNowa, wathi, “Izasiduduza emsebenzini lasekutshikatshikeni kwethu okubuhlungu ngezandla zethu okubangwa ngumhlabathi uThixo awuthukileyo.”"},{"book":"UGenesisi","chapter":"5","verse":"30","text":"Ngemva kokuzalwa kukaNowa, uLameki waphila iminyaka engamakhulu amahlanu lamatshumi ayisificamunwemunye lanhlanu (595) njalo waba lamanye amadodana lamadodakazi."},{"book":"UGenesisi","chapter":"5","verse":"31","text":"Isiyonke iminyaka eyaphilwa nguLameki yaba ngamakhulu ayisikhombisa lamatshumi ayisikhombisa lesikhombisa (777), wasesifa."},{"book":"UGenesisi","chapter":"5","verse":"32","text":"Ngemva kokuphila iminyaka engamakhulu amahlanu (500), uNowa wazala uShemu, loHamu loJafethi."}]}