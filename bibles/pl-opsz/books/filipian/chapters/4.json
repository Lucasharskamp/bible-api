{"data":[{"book":"Filipian","chapter":"4","verse":"1","text":"Kochani przyjaciele, jesteście moją radością i nagrodą za mój trud! Wiernie trzymajcie się więc Pana!"},{"book":"Filipian","chapter":"4","verse":"2","text":"Gorąco zachęcam Ewodię i Syntychę, aby ze względu na Pana żyły w zgodzie."},{"book":"Filipian","chapter":"4","verse":"3","text":"A ciebie, mój prawdziwy towarzyszu, proszę, abyś pomógł im w tym, bo naprawdę ciężko pracowały głosząc dobrą nowinę razem ze mną, z Klemensem oraz z innymi moimi współpracownikami, których imiona zapisane są w księdze życia."},{"book":"Filipian","chapter":"4","verse":"4","text":"Zawsze cieszcie się z tego, że należycie do Pana. Cieszcie się!"},{"book":"Filipian","chapter":"4","verse":"5","text":"I niech wszyscy wokół doświadczają waszej życzliwości—przyjście Pana jest już bowiem coraz bliższe!"},{"book":"Filipian","chapter":"4","verse":"6","text":"O nic się nie martwcie, ale ze wszystkimi sprawami zwracajcie się do Boga. Proście Go o pomoc, ale i dziękujcie Mu."},{"book":"Filipian","chapter":"4","verse":"7","text":"A Jego pokój, przekraczający najśmielsze ludzkie wyobrażenia, opanuje wasze serca i umysły. Wszystko to jest możliwe dzięki Chrystusowi."},{"book":"Filipian","chapter":"4","verse":"8","text":"Przyjaciele, myślcie o tym, co jest zgodne z prawdą, dobre, prawe, czyste, miłe, szlachetne, doskonałe i godne pochwały."},{"book":"Filipian","chapter":"4","verse":"9","text":"Postępujcie zgodnie z tym, czego się ode mnie nauczyliście, co przejęliście, co słyszeliście i co widzieliście. A Bóg, który obdarza ludzi pokojem, będzie z wami."},{"book":"Filipian","chapter":"4","verse":"10","text":"Ogromnie się ucieszyłem z dowodu waszej troski o mnie. Wiem, że o mnie pamiętacie, choć ostatnio nie mieliście okazji tego wyrazić."},{"book":"Filipian","chapter":"4","verse":"11","text":"Nie wspominam o tym dlatego, że nadal mi czegoś brakuje. Nauczyłem się bowiem radzić sobie w różnych sytuacjach."},{"book":"Filipian","chapter":"4","verse":"12","text":"Wiem, jak znosić biedę i jak żyć w dostatku. Jestem przygotowany do życia w każdych warunkach: z pełnym i z pustym żołądkiem, w dobrobycie i w niedostatku."},{"book":"Filipian","chapter":"4","verse":"13","text":"Dzięki Temu, który dodaje mi sił, umiem radzić sobie w każdej sytuacji."},{"book":"Filipian","chapter":"4","verse":"14","text":"Dobrze jednak zrobiliście, pomagając mi w obecnych kłopotach."},{"book":"Filipian","chapter":"4","verse":"15","text":"Zapewne pamiętacie, że na samym początku, gdy opuściłem Macedonię, aby dalej głosić dobrą nowinę, żaden kościół nie pomagał mi finansowo—tylko wy, Filipianie."},{"book":"Filipian","chapter":"4","verse":"16","text":"Gdy byłem w Tesalonice, aż dwa razy udzieliliście mi pomocy!"},{"book":"Filipian","chapter":"4","verse":"17","text":"Mówiąc o tym, nie sugeruję, że powinniście przesłać mi kolejny dar, ale pragnę, abyście doświadczyli szczęścia płynącego z pomagania innym."},{"book":"Filipian","chapter":"4","verse":"18","text":"Na razie mam wszystkiego pod dostatkiem, a po tym, jak Epafrodyt przyniósł mi wasz dar, nawet w nadmiarze. Dar ten jest jak zapach kadzidła i jak ofiara, która podoba się Bogu."},{"book":"Filipian","chapter":"4","verse":"19","text":"Wiem, że teraz mój Bóg, do którego wszystko należy, zaspokoi każdą waszą potrzebę—a stanie się tak dzięki Jezusowi Chrystusowi."},{"book":"Filipian","chapter":"4","verse":"20","text":"Bogu, który jest naszym Ojcem, niech będzie wieczna chwała. Amen!"},{"book":"Filipian","chapter":"4","verse":"21","text":"Pozdrówcie wszystkich świętych—ode mnie i od przyjaciół, którzy są ze mną."},{"book":"Filipian","chapter":"4","verse":"22","text":"Swoje pozdrowienia przesyłają również inni święci, szczególnie ci, którzy pracują na dworze cezara."},{"book":"Filipian","chapter":"4","verse":"23","text":"Niech Pan, Jezus Chrystus, obdarza was swoją łaską!"}]}