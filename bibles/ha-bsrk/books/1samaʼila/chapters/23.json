{"data":[{"book":"1 Samaʼila","chapter":"23","verse":"1","text":"Sa’ad da aka ce wa Dawuda, “Duba ga Filistiyawa suna yaƙi da mutanen Keyila, suna kwashe musu hatsi a masussukai.”"},{"book":"1 Samaʼila","chapter":"23","verse":"2","text":"Sai Dawuda ya nemi nufin Ubangiji, ya ce, “In tafi in fāɗa wa Filistiyawa da yaƙi?”"},{"book":"1 Samaʼila","chapter":"23","verse":"3","text":"Amma mutanen Dawuda suka ce masa, “Ga shi, a nan ma a Yahuda muna jin tsoro, balle mu tafi Keyila mu yi yaƙi da sojojin Filistiyawa!”"},{"book":"1 Samaʼila","chapter":"23","verse":"4","text":"Dawuda ya sāke nemi nufin Ubangiji, sai Ubangiji ya ce masa, “Tashi ka gangara zuwa Keyila, gama zan ba da Filistiyawa a hannunka.”"},{"book":"1 Samaʼila","chapter":"23","verse":"5","text":"Sa’an nan Dawuda da mutanensa suka tafi Keyila, suka yi yaƙi da Filistiyawa, suka kwashe musu shanunsu, suka jijji wa Filistiyawa ƙwarai, suka cece mutanen Keyila daga hannunsu."},{"book":"1 Samaʼila","chapter":"23","verse":"6","text":"(Abiyatar ɗan Ahimelek ya zo da efod sa’ad da ya gudo zuwa wurin Dawuda a Keyila.)"},{"book":"1 Samaʼila","chapter":"23","verse":"7","text":"Shawulu ya sami labari cewa Dawuda ya tafi Keyila, sai ya ce, “Allah ya bashe shi a hannuna, domin Dawuda ya kulle kansa ke nan da ya shiga birnin da yake da ƙofofin da ake kulle da ƙarafa.”"},{"book":"1 Samaʼila","chapter":"23","verse":"8","text":"Shawulu ya kira dukan sojojinsa don yaƙi, su gangaro zuwa Keyila su mamaye Dawuda da mutanensa."},{"book":"1 Samaʼila","chapter":"23","verse":"9","text":"Da Dawuda ya ji labari Shawulu yana shirya hanyar da zai kashe shi, sai ya ce wa Abiyatar firist, “Kawo mini efod a nan.”"},{"book":"1 Samaʼila","chapter":"23","verse":"10","text":"Dawuda ya ce, “Ya Ubangiji, Allah na Isra’ila, bawanka ya sami labari cewa tabbatacce Shawulu yana shirin zuwa Keyila yă hallaka garin saboda ni."},{"book":"1 Samaʼila","chapter":"23","verse":"11","text":"Mutanen Keyila za su bashe ni a gare shi? Shawulu zai gangaro nan kamar yadda bawanka ya sami labari? Ya Ubangiji, Allah na Isra’ila, ka gaya wa bawanka.”"},{"book":"1 Samaʼila","chapter":"23","verse":"12","text":"Dawuda ya sāke cewa, “Mutanen Keyila za su bashe ni da mutanena ga Shawulu?”"},{"book":"1 Samaʼila","chapter":"23","verse":"13","text":"Saboda haka Dawuda da mutanensa wajen mutum ɗari shida suka bar Keyila, suka yi ta tafiya daga wannan wuri zuwa wancan. Sa’ad da aka gaya wa Shawulu cewa Dawuda ya tsere daga Keyila, sai ya fasa tafiya can."},{"book":"1 Samaʼila","chapter":"23","verse":"14","text":"Dawuda ya zauna a jeji cikin kogunan duwatsu da kuma tuddan jejin Zif. Kowace rana Shawulu ya yi ta neman Dawuda amma Allah bai bashe Dawuda a hannunsa ba."},{"book":"1 Samaʼila","chapter":"23","verse":"15","text":"A lokacin da Dawuda yana zaune a Horesh cikin jejin Zif, ya sami labari cewa Shawulu ya fito don yă kashe shi."},{"book":"1 Samaʼila","chapter":"23","verse":"16","text":"Yonatan ɗan Shawulu kuwa ya tafi wurin Dawuda a Horesh, ya ƙarfafa shi yă dogara ga Allah."},{"book":"1 Samaʼila","chapter":"23","verse":"17","text":"Ya ce, “Kada ka ji tsoro, mahaifina Shawulu ba zai taɓa sa hannu a kanka ba. Za ka zama sarki a Isra’ila, ni kuma in zama na biyu gare ka. Kai, ko mahaifina Shawulu ma ya san da haka.”"},{"book":"1 Samaʼila","chapter":"23","verse":"18","text":"Su biyunsu kuwa suka ɗaura yarjejjeniya a gaban Ubangiji. Sai Yonatan ya koma gida amma Dawuda ya zauna Horesh."},{"book":"1 Samaʼila","chapter":"23","verse":"19","text":"Zifawa suka tafi wurin Shawulu a Gibeya suka ce masa, “Ashe, ba Dawuda ne yake ɓuya a cikinmu a kogwannin duwatsu a Horesh a bisan tudun Hakila, kudu da Yeshimon ba?"},{"book":"1 Samaʼila","chapter":"23","verse":"20","text":"Yanzu, ya sarki, ka gangaro, ka zo a duk lokacin da ka ga ya yi maka, ka zo mu kuma hakkinmu ne mu bashe shi a hannun sarki.”"},{"book":"1 Samaʼila","chapter":"23","verse":"21","text":"Shawulu ya ce, “Ubangiji ya yi muku albarka, gama kun damu da ni."},{"book":"1 Samaʼila","chapter":"23","verse":"22","text":"Ku tafi ku ƙara shiri. Ku san inda yakan tafi, wane ne kuma ya gan shi a can. An gaya mini cewa shi mai wayo ne sosai."},{"book":"1 Samaʼila","chapter":"23","verse":"23","text":"Ku binciko duk wuraren da yakan ɓuya, sai ku dawo ku gaya mini tabbataccen labari. Sa’an nan zan tafi tare da ku in yana can. Zan nemi shi ko’ina cikin dukan kabilar Yahuda.”"},{"book":"1 Samaʼila","chapter":"23","verse":"24","text":"Sai suka tashi suka koma Zif, suka sha gaban Shawulu. Dawuda da mutanensa kuwa suna jejin Mawon cikin Araba, kudu da Yeshimon."},{"book":"1 Samaʼila","chapter":"23","verse":"25","text":"Shawulu da mutanensa suka tafi neman Dawuda. Da Dawuda ya ji labari, sai ya gangara cikin duwatsu ya zauna a cikin jejin Mawon. Sa’ad da Shawulu ya ji haka, sai ya tafi jejin Mawon yana fafaran Dawuda."},{"book":"1 Samaʼila","chapter":"23","verse":"26","text":"Shawulu yana tafiya a gefe ɗaya na dutsen, Dawuda da mutanensa kuma suna a wancan gefe, suna hanzari su ɓace wa Shawulu. Sa’ad da Shawulu da sojojinsa suka kusa cimma Dawuda da mutanensa don su kama su,"},{"book":"1 Samaʼila","chapter":"23","verse":"27","text":"sai wani manzo ya zo wurin Shawulu yana cewa, “Ka koma da sauri, Filistiyawa sun kawo wa ƙasar hari.”"},{"book":"1 Samaʼila","chapter":"23","verse":"28","text":"Shawulu kuwa ya janye daga fafaran Dawuda, ya tafi yă ƙara da Filistiyawa. Dalilin ke nan da ake kiran wannan wuri Sela Hammalekot, wato, dutsen tserewa."},{"book":"1 Samaʼila","chapter":"23","verse":"29","text":"Dawuda kuwa ya haura daga can ya zauna a kogwannin duwatsun En Gedi."}]}