{"data":[{"book":"Deuteronomium","chapter":"23","verse":"1","text":"Geen eunuch of ontmande mag tot de gemeente van Jahweh worden toegelaten."},{"book":"Deuteronomium","chapter":"23","verse":"2","text":"Ook mag geen bastaard tot de gemeente van Jahweh worden toegelaten, zelfs niet in het tiende geslacht."},{"book":"Deuteronomium","chapter":"23","verse":"3","text":"Geen Ammoniet en Moabiet mag ooit tot de gemeente van Jahweh worden toegelaten, zelfs niet in hun tiende geslacht."},{"book":"Deuteronomium","chapter":"23","verse":"4","text":"Want bij uw uittocht uit Egypte hebben zij u onderweg geen brood en water willen verschaffen, terwijl Moab bovendien Balaäm, den zoon van Beor, uit Petor van Aram-Naharáim voor geld heeft ontboden, om u te vervloeken."},{"book":"Deuteronomium","chapter":"23","verse":"5","text":"Wel heeft Jahweh, uw God, niet naar Balaäm willen luisteren, en de vloek voor u in zegen veranderd, omdat Jahweh, uw God, u beminde,"},{"book":"Deuteronomium","chapter":"23","verse":"6","text":"maar toch moogt gij in der eeuwigheid niet hun geluk en welvaart bevorderen."},{"book":"Deuteronomium","chapter":"23","verse":"7","text":"Voor den Edomiet behoeft ge geen afschuw te hebben, want hij is uw broeder; evenmin voor den Egyptenaar, omdat gij als vreemdeling in zijn land hebt vertoefd."},{"book":"Deuteronomium","chapter":"23","verse":"8","text":"De zonen, die hun worden geboren, mogen in het derde geslacht tot de gemeente van Jahweh worden toegelaten."},{"book":"Deuteronomium","chapter":"23","verse":"9","text":"Wanneer gij u in een legerplaats bevindt, om tegen uw vijanden op te trekken, moet gij er voor zorgen, niets onwelvoegelijks te doen."},{"book":"Deuteronomium","chapter":"23","verse":"10","text":"Wanneer er dus iemand onder u is, die door wat hem des nachts overkwam, onrein is geworden, dan moet hij zich uit de legerplaats verwijderen. Hij mag niet in de legerplaats terugkomen,"},{"book":"Deuteronomium","chapter":"23","verse":"11","text":"eer hij zich bij het vallen van de avond met water heeft gewassen; eerst als de zon is ondergegaan, mag hij in de legerplaats terugkeren."},{"book":"Deuteronomium","chapter":"23","verse":"12","text":"Ook moet gij buiten het legerkamp een gelegenheid hebben, waar gij uw behoefte kunt doen."},{"book":"Deuteronomium","chapter":"23","verse":"13","text":"Gij moet ook een pin aan uw gordel hebben, om een gat te graven, wanneer gij buiten gaat zitten, en om er uw behoefte weer mee te bedekken."},{"book":"Deuteronomium","chapter":"23","verse":"14","text":"Want Jahweh, uw God, vertoeft in uw kamp, om u te redden en uw vijanden aan u over te leveren. Uw legerplaats moet dus heilig zijn, opdat Hij niets onwelvoegelijks daarin ziet, en zich van u afkeert."},{"book":"Deuteronomium","chapter":"23","verse":"15","text":"Gij moogt een slaaf, die van zijn heer naar u is gevlucht, niet aan zijn meester uitleveren."},{"book":"Deuteronomium","chapter":"23","verse":"16","text":"Hij zal te midden van u blijven wonen op een plaats, die hij verkiest, in een van uw steden, naar zijn goeddunken; ge moogt hem niet verdrukken."},{"book":"Deuteronomium","chapter":"23","verse":"17","text":"Er mag geen tempeldeerne onder de dochters van Israël zijn, en geen schandjongen onder de zonen van Israël."},{"book":"Deuteronomium","chapter":"23","verse":"18","text":"Gij moogt geen deernen- en hondenloon in de tempel van Jahweh, uw God, brengen tot voldoening van geloften; want beide zijn een afschuw voor Jahweh, uw God."},{"book":"Deuteronomium","chapter":"23","verse":"19","text":"Gij moogt van uw broeder geen rente nemen, geen rente van geld, van levensmiddelen, of van iets, waarvoor men rente kan vragen."},{"book":"Deuteronomium","chapter":"23","verse":"20","text":"Van een buitenlander moogt ge rente nemen, maar niet van uw broeder, opdat Jahweh, uw God, u moge zegenen bij al wat gij doet in het land, dat gij nu in bezit gaat nemen."},{"book":"Deuteronomium","chapter":"23","verse":"21","text":"Wanneer ge aan Jahweh, uw God, een gelofte doet, talm dan niet, ze ook te volbrengen; want Jahweh, uw God, zal ze van u blijven eisen, en er zal schuld op u rusten."},{"book":"Deuteronomium","chapter":"23","verse":"22","text":"Wanneer ge geen gelofte doet, rust er ook geen schuld op u;"},{"book":"Deuteronomium","chapter":"23","verse":"23","text":"maar uw woord moet ge nauwgezet houden, juist zoals gij het Jahweh, uw God, vrijwillig beloofd hebt, en het met uw eigen mond hebt gesproken."},{"book":"Deuteronomium","chapter":"23","verse":"24","text":"Wanneer gij in de wijngaard van uw naaste komt, moogt ge druiven eten, zoveel ge wilt, tot gij genoeg hebt, maar niets in uw mand leggen."},{"book":"Deuteronomium","chapter":"23","verse":"25","text":"En wanneer ge door het korenveld van een ander gaat, moogt ge met uw hand aren plukken, maar niet de sikkel slaan in het koren van uw naaste."}]}