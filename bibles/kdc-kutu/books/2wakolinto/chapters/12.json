{"data":[{"book":"2 Wakolinto","chapter":"12","verse":"1","text":"Nolonda kuigoda, hamoja haifaya chochose. Lakini sambi nolonga mbuli ya vinhu viyanilagusile Mndewa na kunigubulila."},{"book":"2 Wakolinto","chapter":"12","verse":"2","text":"Nomjuwa munhu imoja Mkilisito, miyaka longo na nne ibitile kagaligwa mbaka kuulanga. Sijuwile bule kamba kakala ako na lukuli hebu na loho, Mulungu heyo yajuwile."},{"book":"2 Wakolinto","chapter":"12","verse":"3","text":"Nolonga kabili, nojuwa munhu ayo kagaligwa kuulanga, lakini sijuwa bule kamba kakala mulukuli hebu siyo mulukuli, Mulungu kojuwa."},{"book":"2 Wakolinto","chapter":"12","verse":"4","text":"Kuko kuulanga kahulika mbuli hazidahika kusimulila, mbuli azo munhu halondeka kuzilonga."},{"book":"2 Wakolinto","chapter":"12","verse":"5","text":"Avo noigodela munhu kamba ayo, lakini siigodela mwenyego, ila mbuli za kunyolila kwangu."},{"book":"2 Wakolinto","chapter":"12","verse":"6","text":"Maza nondile kuigoda, sambi niwe mbozi, kwavija nahalongile ukweli. Lakini siigoda kwavija silonda munhu yangese ng'hani kubanza vija viyonyona na kuhulika vinilonga."},{"book":"2 Wakolinto","chapter":"12","verse":"7","text":"Lakini kunhenda niye sekeniigode ng'hani mbuli ya vinhu vingi viyangubulile Mndewa, nigweleligwa usungu mulukuli kamba mwiba, msenga wa Mwenembago kanhowa, muladi sekeniigode ng'hani."},{"book":"2 Wakolinto","chapter":"12","verse":"8","text":"Nimpula Mndewa miyanza midatu yanisegezele mbuli ayo."},{"book":"2 Wakolinto","chapter":"12","verse":"9","text":"Lakini Mndewa kanongela, “Ng'hekewa yangu kumwako gweye yotosha, kwavija udahi wangu wokuwa mkulu ng'hani gweye wahanyolila.” Avo nodeng'helela ng'hani kuigodela kunyolila kwangu, muladi udahi wa Kilisito ukale kumwangu."},{"book":"2 Wakolinto","chapter":"12","verse":"10","text":"Avo niye nodeng'helela kunyolila, kuligigwa, kuzehigwa, kugaya na madununzo mbuli ya Kilisito. Kwavija nahanyolila, baho nogangamala."},{"book":"2 Wakolinto","chapter":"12","verse":"11","text":"Niye niitenda nambozi, lakini mweye wao munhendile niwe vivo. Mweye wao mulondeke kungwaa nhogolwa. Kwavija hata kamba niye sifaya, sili mdodo bule kubanza awo woikema, “watumigwa wakulu.”"},{"book":"2 Wakolinto","chapter":"12","verse":"12","text":"Unzonza na vifukuzi vitendeke kumwenu kwa kufunga umoyo vilagusa goya kuwa niye na mtumigwa."},{"book":"2 Wakolinto","chapter":"12","verse":"13","text":"Vino mweye muswela choni kubanza vibumbila viyagwe va wanhu wamtogole Yesu, lakini niye siwagazile mweye munitaze? Chonde, geleni kumgongo kwa kuwatendela vihile!"},{"book":"2 Wakolinto","chapter":"12","verse":"14","text":"Sambi niitanda kwiza kumwenu kwa mwanza wa kadatu, na silonda kuwagaza bule, kwavija niye nowalonda mweye siyo vinhu vimulinavo. Siku zose tata na mama wowekila ngama iwana na siyo iwana wowekila ngama tata zao na mama zao."},{"book":"2 Wakolinto","chapter":"12","verse":"15","text":"Niye nodeng'helela kulava vinhu vose vinilinavo na vivija kuilava mwenyego mbuli ya kuwataza mweye. Vino mweye hamuninogela ng'hani kwavija niye nowanogela ng'hani?"},{"book":"2 Wakolinto","chapter":"12","verse":"16","text":"Motogola kuwa siwagazile bule. Lakini munhu iyagwe kodaha kuwalongela kwavija niye na mbala ng'hani niwavizila."},{"book":"2 Wakolinto","chapter":"12","verse":"17","text":"Vino niye niwanyonya mweye kubitila msenga yoyose inimtumile kumwenu?"},{"book":"2 Wakolinto","chapter":"12","verse":"18","text":"Niye nimpula Tito yeze kumwenu, na nimtuma ndugu yetu weze hamoja. Vino Tito kawanyonya? Vino mweye hamujuwile bule kuwa tweye tolongozigwa na moyo umoja na tosang'hana hamoja?"},{"book":"2 Wakolinto","chapter":"12","verse":"19","text":"Modaha kulonga kuwa tweye toigombela wenyego kumwenu! Lakini tweye tolonga mbuli zino mgameso ga Mulungu, kuno tuilumba na Kilisito. Mbwiga zangu, kila kinhu kitusang'hana, tosang'hana kuwagangamiza mweye."},{"book":"2 Wakolinto","chapter":"12","verse":"20","text":"Nodumba naheza kumwenu, honda niwavike kamba vinonda niye, na mweye honda mumbone kamba vimulonda niye niwe. Nodumba nodaha kuvika wanhu wogomba hebu kuyonela migongo hebu kuigevuza hebu kuwa na gahigahi hebu kuideta hebu kuiliga hebu kuigoda na kuiding'hula."},{"book":"2 Wakolinto","chapter":"12","verse":"21","text":"Nodumba naheza kumwenu kabili, Mulungu wangu konhenda niwe muhole mgameso genu, nowalilila wanhu bwando watendile nzambi aho haichanduso, lakini hawalekile uchafu wao, kusulukila kwihile na ugoni."}]}