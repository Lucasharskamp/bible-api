{"data":[{"book":"यसायाह","chapter":"3","verse":"1","text":"क़ादिरे-मुतलक़ रब्बुल-अफ़वाज यरूशलम और यहूदाह से सब कुछ छीनने को है जिस पर लोग इनहिसार करते हैं। रोटी का हर लुक़मा और पानी का हर क़तरा,"},{"book":"यसायाह","chapter":"3","verse":"2","text":"सूरमे और फ़ौजी, क़ाज़ी और नबी, क़िस्मत का हाल बतानेवाले और बुज़ुर्ग,"},{"book":"यसायाह","chapter":"3","verse":"3","text":"फ़ौजी अफ़सर और असरो-रसूख़वाले, मुशीर, जादूगर और मंत्र फूँकनेवाले, सबके सब छीन लिए जाएंगे।"},{"book":"यसायाह","chapter":"3","verse":"4","text":"मैं लड़के उन पर मुक़र्रर करूँगा, और मुतलव्विनमिज़ाज ज़ालिम उन पर हुकूमत करेंगे।"},{"book":"यसायाह","chapter":"3","verse":"5","text":"अवाम एक दूसरे पर ज़ुल्म करेंगे, और हर एक अपने पड़ोसी को दबाएगा। नौजवान बुज़ुर्गों पर और कमीने, इज़्ज़तदारों पर हमला करेंगे।"},{"book":"यसायाह","chapter":"3","verse":"6","text":"तब कोई अपने बाप के घर में अपने भाई को पकड़कर उससे कहेगा, “तेरे पास अब तक चादर है, इसलिए आ, हमारा सरबराह बन जा! खंडरात के इस ढेर को सँभालने की ज़िम्मादारी उठा ले!”"},{"book":"यसायाह","chapter":"3","verse":"7","text":"लेकिन वह चीख़कर इनकार करेगा, “नहीं, मैं तुम्हारा मुआलजा कर ही नहीं सकता! मेरे घर में न रोटी है, न चादर। मुझे अवाम का सरबराह मत बनाना!”"},{"book":"यसायाह","chapter":"3","verse":"8","text":"यरूशलम डगमगा रहा है, यहूदाह धड़ाम से गिर गया है। और वजह यह है कि वह अपनी बातों और हरकतों से रब की मुख़ालफ़त करते हैं। उसके जलाली हुज़ूर ही में वह सरकशी का इज़हार करते हैं।"},{"book":"यसायाह","chapter":"3","verse":"9","text":"उनकी जानिबदारी उनके ख़िलाफ़ गवाही देती है। और वह सदूम के बाशिंदों की तरह अलानिया अपने गुनाहों पर फ़ख़र करते हैं, वह उन्हें छुपाने की कोशिश ही नहीं करते। उन पर अफ़सोस! वह तो अपने आपको मुसीबत में डाल रहे हैं।"},{"book":"यसायाह","chapter":"3","verse":"10","text":"रास्तबाज़ों को मुबारकबाद दो, क्योंकि वह अपने आमाल के अच्छे फल से लुत्फ़अंदोज़ होंगे।"},{"book":"यसायाह","chapter":"3","verse":"11","text":"लेकिन बेदीनों पर अफ़सोस! उनका अंजाम बुरा होगा, क्योंकि उन्हें ग़लत काम की मुनासिब सज़ा मिलेगी।"},{"book":"यसायाह","chapter":"3","verse":"12","text":"हाय, मेरी क़ौम! मुतलव्विनमिज़ाज तुझ पर ज़ुल्म करते और औरतें तुझ पर हुकूमत करती हैं।"},{"book":"यसायाह","chapter":"3","verse":"13","text":"रब अदालत में मुक़दमा लड़ने के लिए खड़ा हुआ है, वह क़ौमों की अदालत करने के लिए उठा है।"},{"book":"यसायाह","chapter":"3","verse":"14","text":"रब अपनी क़ौम के बुज़ुर्गों और रईसों का फ़ैसला करने के लिए सामने आकर फ़रमाता है, “तुम ही अंगूर के बाग़ में चरते हुए सब कुछ खा गए हो, तुम्हारे घर ज़रूरतमंदों के लूटे हुए माल से भरे पड़े हैं।"},{"book":"यसायाह","chapter":"3","verse":"15","text":"यह तुमने कैसी गुस्ताख़ी कर दिखाई? यह मेरी ही क़ौम है जिसे तुम कुचल रहे हो। तुम मुसीबतज़दों के चेहरों को चक्की में पीस रहे हो।” क़ादिरे-मुतलक़ रब्बुल-अफ़वाज यों फ़रमाता है।"},{"book":"यसायाह","chapter":"3","verse":"16","text":"रब ने फ़रमाया, “सिय्यून की बेटियाँ कितनी मग़रूर हैं। जब आँख मार मारकर चलती हैं तो अपनी गरदनों को कितनी शोख़ी से इधर उधर घुमाती हैं। और जब मटक मटककर क़दम उठाती हैं तो पाँवों पर बँधे हुए घुंघरू बोलते हैं टन टन, टन टन।”"},{"book":"यसायाह","chapter":"3","verse":"17","text":"जवाब में रब उनके सरों पर फोड़े पैदा करके उनके माथों को गंजा होने देगा।"},{"book":"यसायाह","chapter":"3","verse":"18","text":"उस दिन रब उनका तमाम सिंगार उतार देगा : उनके घुंघरू, सूरज और चाँद के ज़ेवरात,"},{"book":"यसायाह","chapter":"3","verse":"19","text":"आवेज़े, कड़े, दोपट्टे,"},{"book":"यसायाह","chapter":"3","verse":"20","text":"सजीली टोपियाँ, पायल, ख़ुशबू की बोतलें, तावीज़,"},{"book":"यसायाह","chapter":"3","verse":"21","text":"अंगूठियाँ, नथ,"},{"book":"यसायाह","chapter":"3","verse":"22","text":"शानदार कपड़े, चादरें, बटवे,"},{"book":"यसायाह","chapter":"3","verse":"23","text":"आईने, नफ़ीस लिबास, सरबंद और शाल।"},{"book":"यसायाह","chapter":"3","verse":"24","text":"ख़ुशबू की बजाए बदबू होगी, कमरबंद के बजाए रस्सी, सुलझे हुए बालों के बजाए गंजापन, शानदार लिबास के बजाए टाट, ख़ूबसूरती की बजाए शरमिंदगी।"},{"book":"यसायाह","chapter":"3","verse":"25","text":"हाय, यरूशलम! तेरे मर्द तलवार की ज़द में आकर मरेंगे, तेरे सूरमे लड़ते लड़ते शहीद हो जाएंगे।"},{"book":"यसायाह","chapter":"3","verse":"26","text":"शहर के दरवाज़े आहें भर भरकर मातम करेंगे, सिय्यून बेटी तनहा रहकर ख़ाक में बैठ जाएगी।"}]}