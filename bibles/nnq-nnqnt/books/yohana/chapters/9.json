{"data":[{"book":"Yohana","chapter":"9","verse":"1","text":"Yesu apakiba akapeta ngammona mundu jumwe, jwangalola kuboka pabelekwa."},{"book":"Yohana","chapter":"9","verse":"2","text":"Bai akinapunji ngabankonya, “Aboli, ngabeneke abatei mabaja jwombe mwene au amamundu na awamundu mpaka mundu ojo abelekwe jwangalola?”"},{"book":"Yohana","chapter":"9","verse":"3","text":"Yesu ngajanga, “Kile chene chapiti kwa magambu ga mabaja gakweje na wala mabaja ga akapotoi bakwe. Ila abelwike jwangalola ili makakala ga Nnoongo gabonekane gakakamu maengo nkati jakwe."},{"book":"Yohana","chapter":"9","verse":"4","text":"Anda kubi tango nalumu tupaligwa kujendekea ukamwa maengo ga baba abandumite, maana kilo kitenda kuika peni mundu aotwaje ukamwa maengo."},{"book":"Yohana","chapter":"9","verse":"5","text":"Mangobu mbi kudunia, ne nga lumuli lwa kudunia.”"},{"book":"Yohana","chapter":"9","verse":"6","text":"Kuboka pukulonge genia, Yesu ngauna mata pae, ngaunya mandope, ngampakaya jweno jwangalola mumio,"},{"book":"Yohana","chapter":"9","verse":"7","text":"ngannengela, “Nnyendi makakuye mulilaba lya Siloamu.” (Siloamu maana jakwe, “abatumigwe.”) Penia jweno jwangalola ngajenda, ngakuya, kubokapenia ngabuja abi akalola."},{"book":"Yohana","chapter":"9","verse":"8","text":"Bai andamya ajabe na baba abakiba bumanyi jweno akiba nhwocho kijopajopa, ngabalenga, “Bo, ojo jwajoje nhwocho na kijopajopa?”"},{"book":"Yohana","chapter":"9","verse":"9","text":"Bange bandu ngabalenga, “Ujojo.”"},{"book":"Yohana","chapter":"9","verse":"10","text":"Bai ngabankonya, “Lele, mio ginu gawekuka bo?”"},{"book":"Yohana","chapter":"9","verse":"11","text":"Na jweno ngabajanga, “Jwajo mundu ojwakemigwa Yesu akatenda mandope, ngambakaya kumio na nganengela, ‘Nnyabu makakuye mulilaba lya Siloamu.’ Penia, ne nganyenda, nganguya, ngambata kulola.”"},{"book":"Yohana","chapter":"9","verse":"12","text":"Ngabankonya, “Jweno abikole?”"},{"book":"Yohana","chapter":"9","verse":"13","text":"Kubokapenia ngabampeleka mundu jweno ojwakiba jwangalola kwa Mafalisayo."},{"book":"Yohana","chapter":"9","verse":"14","text":"Lichoba lyene Yesu apaunya mandope na kuweku mio mundu jweno, lyakiba Lichoba Lya Kupomolela."},{"book":"Yohana","chapter":"9","verse":"15","text":"Bai Mafalisayo ngabankonya kabele mundu jweno, “Mpatitabo kulola?” Na jweno ngabalengela, “Ambakia mandope mumio, na ne nganguya na ngoe mbikulola.”"},{"book":"Yohana","chapter":"9","verse":"16","text":"Bange Mafalisayo ngabalenga, “Mundu ojo aboka ku Nnoongoje, gambu kuagabaje Malagilo gi Lichoba li Kupomolela.”"},{"book":"Yohana","chapter":"9","verse":"17","text":"Mafalisayo ngabankonya kabele mundu jweno ojwakiba jwangalola, “Nnenga anamie mio ginu, chwapi, mwe nnongebo kwa jweno?”"},{"book":"Yohana","chapter":"9","verse":"18","text":"Akilongoi ba Akayahudi baaminingeje mundu jweno akiba jwangalola tangu kubelekwa kwakwe na ngoe atenda kulola, mpaka apabakema achikibelei bakwe."},{"book":"Yohana","chapter":"9","verse":"19","text":"Bai ngabakonya benia achikibelei bakwe, “Bo, jonjo nga kakombo jwinu jwombe mangweto nnenga akabelekwa jwangalola? Ngoe alamitabo?”"},{"book":"Yohana","chapter":"9","verse":"20","text":"Achikibelei bakwe ngabajanga, “Tumanyi jonjo mwanajwito, na abelwike jwangalola."},{"book":"Yohana","chapter":"9","verse":"21","text":"Nambu tumanyije apalamita, na tumanyije jwajo ojwanhwekwi mio. Munkonya mwene, jwenio munanhota, aotwile kulongela mwene.”"},{"book":"Yohana","chapter":"9","verse":"22","text":"Achikibelei bakwe balenga nyenie kwa magambu batenda kujogopanga akikilongoi ba Akayahudi magambu akikilongoi bena bakiba bapataninge kutenda mundu jwajote ojwapa kunyeketela Yesu nga Kilisto bapakumenga panja ja nyumba ja kugongalela."},{"book":"Yohana","chapter":"9","verse":"23","text":"Nga maana achikibelei bakwe ngabalenga, “Jweno mundu munaota, munkonyanga mwene.”"},{"book":"Yohana","chapter":"9","verse":"24","text":"Bai ngabankema kabele jweno ojwakiba jwangalola, ngabannenge, “Mumpe kibumo Nnoongo! Twe tumanyi mundu jonjo jwannamia nga juna mabaja.”"},{"book":"Yohana","chapter":"9","verse":"25","text":"Jweno ngajanga, “Anda nga juna mabaja ne manyije. Nambu kilebe chimwe nikimanyi, nakiba nangalola, na ngoe ndenda kulola.”"},{"book":"Yohana","chapter":"9","verse":"26","text":"Bai ngabankonya, “Bantendi nike? Bunhwekwibo mio ginu?”"},{"book":"Yohana","chapter":"9","verse":"27","text":"Mundu jweno ngabajanga, “Nyomwi nganannengelanga, na mangweto manyoineje. Kwa nike mpala kumbenikia kabele? Bo, mangweto mpala kube akinapunji bakwe?”"},{"book":"Yohana","chapter":"9","verse":"28","text":"Nambu bena ngabantukana nu kulenga, “Mwe nga manapunji bakwe, nambu twe nga akinapunji ba Musa."},{"book":"Yohana","chapter":"9","verse":"29","text":"Twe tumanyi Nnoongo alongi na Musa, nambu mundu jonjo tummanyije abokita ko!”"},{"book":"Yohana","chapter":"9","verse":"30","text":"Mundu jweno ngabajanga, “Chene nga kilebe cha kuomongwa! Mangweto mmanyije abokita ko, nambu anhwekwi mio gango!"},{"book":"Yohana","chapter":"9","verse":"31","text":"Tumanyi Nnoongo kapenikiangaje bandu bina mabaja, ila ampenikia jwajote ojwannumba na kulenganakia agapala Nnoongo."},{"book":"Yohana","chapter":"9","verse":"32","text":"Tangu kutumbwa kwa dunia tanajoaje mundu agawekwile mio ga mundu ojwabelwike Jwangalola."},{"book":"Yohana","chapter":"9","verse":"33","text":"Anda mundu jonjo akabokitije kwa Nnoongo, kabi aotwije kutenda chachoa.”"},{"book":"Yohana","chapter":"9","verse":"34","text":"Bena ngabannyanga, “Mwe ngammelekwa na kunnela mumabaja, nhwotobo kutubola twenga?” Bai ngabammenga munyumba."},{"book":"Yohana","chapter":"9","verse":"35","text":"Yesu ngajoa, bakate kummenga munyumba ja Nnoongo bai apankolela jwangalola ngankonya, “Bo, mwe muamini Mwana jwa Mundu?”"},{"book":"Yohana","chapter":"9","verse":"36","text":"Mundu jweno ngajanga, “Angwana, unengele bena beneke, ili mbate kaamini.”"},{"book":"Yohana","chapter":"9","verse":"37","text":"Yesu ngannengala, “Mamweni, najweno nga ojwalonge na mwe ngoe.”"},{"book":"Yohana","chapter":"9","verse":"38","text":"Bai mundu jweno ngakilikitila ngalenga, “Angwana amini!”"},{"book":"Yohana","chapter":"9","verse":"39","text":"Yesu ngalenga, “Nenga ikila kuhukumu dunia, ibe bangalola bapatange kulola, na abalola babegange bakalolaje.”"},{"book":"Yohana","chapter":"9","verse":"40","text":"Bange Mafalisayo abakiba pamwe nabo ngabajoa malobe gena, ngabankonya, “Bo nnenga natwe tangalola?”"},{"book":"Yohana","chapter":"9","verse":"41","text":"Yesu ngabajanga, “Anda makabi bangalola, kabi mmilingitije na malemwa. Nambu ngoe mangweto nnenga, ‘Twe tubikulola, na nyenie ibonekana mmi tango na mabaja.’ ”"}]}