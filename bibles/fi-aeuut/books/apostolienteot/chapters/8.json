{"data":[{"book":"Apostolien teot","chapter":"8","verse":"1","text":"Saulus hyväksyi täysin Stefanuksen murhan. Sinä päivänä alkoi Jerusalemin seurakuntaa ravistella suuri vainon aalto, ja apostoleja lukuun ottamatta uskovat hajaantuivat pitkin Juudeaa ja Samariaa."},{"book":"Apostolien teot","chapter":"8","verse":"2","text":"Stefanuksen hautasivat eräät hurskaat juutalaiset, jotka surivat vilpittömästi hänen kuolemaansa."},{"book":"Apostolien teot","chapter":"8","verse":"3","text":"Saulus sen sijaan kulki ympäriinsä kuin raivopää tuhoten uskovia. Hän etsi heitä kodeistakin ja panetti vankilaan sekä miehiä että naisia."},{"book":"Apostolien teot","chapter":"8","verse":"4","text":"Jerusalemista paenneet uskovat kulkivat paikasta toiseen levittämässä hyvää uutista Jeesuksesta."},{"book":"Apostolien teot","chapter":"8","verse":"5","text":"Esimerkiksi Filippus meni Samarian kaupunkiin ja kertoi sen asukkaille Kristuksesta."},{"book":"Apostolien teot","chapter":"8","verse":"6","text":"Hän teki ihmeitä ja sai väkijoukot kuuntelemaan tarkoin, mitä sanottavaa hänellä oli."},{"book":"Apostolien teot","chapter":"8","verse":"7,8","text":"Hän ajoi monista ihmisistä pahoja henkiä, ja ne huusivat joutuessaan lähtemään ihmisistä. Hän paransi myös halvaantuneita ja rampoja, niin että kaupungin asukkailla oli tosiaan aihetta riemuun."},{"book":"Apostolien teot","chapter":"8","verse":"9,10,11","text":"Muuan Simon-niminen mies oli aikaisemmin harjoittanut kaupungissa noituutta useita vuosia. Hän piti itseään tärkeänä ja oli saanut tekemiensä ihmeiden vuoksi paljon vaikutusvaltaa. Itse asiassa samarialaiset olivat pitäneet häntä jumalallisena olentonakin8:9,10,11 Sananmukaisesti: »sanoen: tämä mies on se suuri Jumalan voima».."},{"book":"Apostolien teot","chapter":"8","verse":"12","text":"Nyt he uskoivat Filippusta, joka kertoi Jumalan valtakunnasta ja sanoi, että Jeesus oli Messias. Monia miehiä ja naisia kastettiin."},{"book":"Apostolien teot","chapter":"8","verse":"13","text":"Myös Simon uskoi ja sai kasteen. Hän seurasi Filippusta tiiviisti ja oli hämmästynyt tämän tekemistä ihmeistä."},{"book":"Apostolien teot","chapter":"8","verse":"14","text":"Kun apostolit saivat Jerusalemiin tiedon, että samarialaiset olivat ottaneet Jumalan sanan vastaan, he lähettivät Pietarin ja Johanneksen Samariaan."},{"book":"Apostolien teot","chapter":"8","verse":"15","text":"Heti perille tultuaan he alkoivat rukoilla, että uudet kristityt saisivat Pyhän Hengen,"},{"book":"Apostolien teot","chapter":"8","verse":"16","text":"hän ei näet vielä ollut tullut heihin: heidät oli vain kastettu Jeesuksen nimeen."},{"book":"Apostolien teot","chapter":"8","verse":"17","text":"Kun Pietari ja Johannes panivat kätensä uskovien päälle, nämä saivat Pyhän Hengen."},{"book":"Apostolien teot","chapter":"8","verse":"18","text":"Kun Simon näki, miten Pyhä Henki tuli ihmisiin, hän tarjosi apostoleille rahaa ostaakseen samanlaisen voiman kuin näillä oli."},{"book":"Apostolien teot","chapter":"8","verse":"19","text":"Hän pyysi: »Antakaa minullekin tuollainen voima, että ne, joiden päälle panen käteni, saavat Pyhän Hengen.»"},{"book":"Apostolien teot","chapter":"8","verse":"20","text":"Mutta Pietari vastasi: »Joudut rahoinesi kadotukseen, kun kuvittelet, että Jumalan lahjan voi ostaa!"},{"book":"Apostolien teot","chapter":"8","verse":"21","text":"Tämä lahja ei kuulu sinulle – Jumala kyllä tietää sydämesi tilan."},{"book":"Apostolien teot","chapter":"8","verse":"22","text":"Luovu itsekkäistä pyyteistäsi ja rukoile Jumalaa. Ehkä hän vielä antaa sinulle kaiken anteeksi."},{"book":"Apostolien teot","chapter":"8","verse":"23","text":"Nyt olet synnin ja kateuden vallassa.»"},{"book":"Apostolien teot","chapter":"8","verse":"24","text":"Simon pyysi: »Rukoilkaa puolestani, ettei minulle tapahtuisi mitään pahaa.»"},{"book":"Apostolien teot","chapter":"8","verse":"25","text":"Puhuttuaan Samariassa Jeesuksesta Pietari ja Johannes palasivat Jerusalemiin. Matkalla he pysähtyivät moniin Samarian kyliin julistamaan hyvää uutista."},{"book":"Apostolien teot","chapter":"8","verse":"26","text":"Filippukselle kävi Jumalan enkeli sanomassa: »Mene Jerusalemista Gassaan johtavalle autiolle tielle puolenpäivän aikaan.»"},{"book":"Apostolien teot","chapter":"8","verse":"27","text":"Filippus totteli. Tiellä hän tapasi Etiopian kuningattaren hovin varainhoitajan. Tämä korkea virkamies oli ollut Jerusalemissa rukoilemassa"},{"book":"Apostolien teot","chapter":"8","verse":"28","text":"ja palasi nyt kotiin päin. Vaunuissa hän luki profeetta Jesajan kirjaa."},{"book":"Apostolien teot","chapter":"8","verse":"29","text":"Pyhä Henki kehotti Filippusta: »Mene vaunujen luo ja pysyttele niiden vierellä.»"},{"book":"Apostolien teot","chapter":"8","verse":"30","text":"Filippus juoksi vaunujen luo ja kuuli, mitä mies luki. »Ymmärrätkö, mitä siinä sanotaan?» hän kysyi."},{"book":"Apostolien teot","chapter":"8","verse":"31","text":"Mies vastasi: »En tietenkään, kun kukaan ei selitä minulle.» Hän pyysi Filippusta nousemaan vaunuihin ja istumaan viereensä."},{"book":"Apostolien teot","chapter":"8","verse":"32","text":"Hovivirkamies luki juuri tätä kohtaa: »Hänet vietiin teurastajalle kuin lammas, ja niin kuin karitsa on hiljaa keritsijän edessä, ei hänkään avannut suutaan."},{"book":"Apostolien teot","chapter":"8","verse":"33","text":"Häntä nöyryytettiin ja kohdeltiin vastoin oikeutta. Kukapa pystyisi kuvaamaan hänen aikalaistensa pahuutta? Hänen elämänsä ei saanut jatkua maan päällä.»"},{"book":"Apostolien teot","chapter":"8","verse":"34","text":"Etiopialainen kysyi Filippukselta: »Puhuiko Jesaja itsestään vai jostakin toisesta?»"},{"book":"Apostolien teot","chapter":"8","verse":"35","text":"Filippus alkoi kertoa hänelle Jeesuksesta. Tämän Raamatun kohdan lisäksi hän otti esille monia muitakin."},{"book":"Apostolien teot","chapter":"8","verse":"36","text":"Matkan jatkuessa he tulivat pienen lammen luo. »Etkö voisi kastaa minua tässä?» etiopialainen pyysi."},{"book":"Apostolien teot","chapter":"8","verse":"37","text":"»Teen sen, jos uskot koko sydämestäsi», Filippus vastasi."},{"book":"Apostolien teot","chapter":"8","verse":"38","text":"Hän käski pysäyttää vaunut, ja kun he olivat yhdessä astuneet veteen, Filippus kastoi hänet."},{"book":"Apostolien teot","chapter":"8","verse":"39","text":"Kun he olivat nousseet rannalle, Jumalan Henki tarttui Filippukseen ja vei hänet muualle. Etiopialainen ei enää nähnyt häntä, mutta jatkoi iloisena matkaansa."},{"book":"Apostolien teot","chapter":"8","verse":"40","text":"Filippus ilmestyi Asdodiin. Hän levitti siellä hyvää uutista Jeesuksesta ja jatkoi matkaansa Kesarean suuntaan. Kaikissa kaupungeissa hän kertoi ihmisille Jeesuksesta."}]}