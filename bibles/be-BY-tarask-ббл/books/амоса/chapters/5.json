{"data":[{"book":"АМОСА","chapter":"5","verse":"1","text":"Слухайце гэтае слова, у якім я падыму плач па вас, дом Ізраілеў."},{"book":"АМОСА","chapter":"5","verse":"2","text":"Упала, не ўстае болей дзева Ізраілева! павалена на зямлі сваёй, і няма каму падняць яе."},{"book":"АМОСА","chapter":"5","verse":"3","text":"Бо так кажа Гасподзь Бог: горад, які выступаў з тысячаю, застанецца толькі з сотняю, і які выступіў з сотняю, застанецца зь дзясяткам каля дома Ізраілевага."},{"book":"АМОСА","chapter":"5","verse":"4","text":"Бо так кажа Гасподзь Бог дому Ізраілеваму: знайдзеце Мяне - і будзеце жывыя."},{"book":"АМОСА","chapter":"5","verse":"5","text":"Ня шукайце Вэтыля і не хадзеце ў Галгал і ў Вірсавію не вандруйце, бо Галгал увесь пойдзе ў палон і Вэтыль абернецца ў нішто."},{"book":"АМОСА","chapter":"5","verse":"6","text":"Знайдзеце Госпада - і будзеце жывыя, каб Ён не памкнуўся на дом Язэпаў як агонь, які зжарэ яго, і ня будзе каму патушыць яго ў Вэтылі."},{"book":"АМОСА","chapter":"5","verse":"7","text":"О вы, якія суд ператвараеце ў атруту і праўду кідаеце на зямлю!"},{"book":"АМОСА","chapter":"5","verse":"8","text":"Хто стварыў сямізор'е і Арыён і ператварае сьмяротны цень у ясную раніцу, а дзень робіць цёмным як ноч, заклікае воды марскія і разьлівае іх па ўлоньні зямлі? Гасподзь - імя Яму!"},{"book":"АМОСА","chapter":"5","verse":"9","text":"Ён мацуе спусташальніка супроць дужага, і спусташальнік уваходзіць у крэпасьць."},{"book":"АМОСА","chapter":"5","verse":"10","text":"А яны ненавідзяць выкрывальніка ў браме і грэбуюць тым, хто кажа праўду."},{"book":"АМОСА","chapter":"5","verse":"11","text":"Дык вось, за тое, што вы топчаце беднага і бераце зь яго дарункі хлебам, вы пабудуеце дамы з часанага каменьня, але жыць ня будзеце ў іх; разьведзяце цудоўныя вінаграднікі, а віна зь іх ня піцьмеце."},{"book":"АМОСА","chapter":"5","verse":"12","text":"Бо Я ведаю, якія шматлікія злачынствы вашыя і якія цяжкія грахі вашыя: вы - ворагі справядлівага, бераце хабар і перакручваеце ў судзе справы бедных."},{"book":"АМОСА","chapter":"5","verse":"13","text":"Таму разумны маўчыць гэтым часам, бо ліхі гэты час."},{"book":"АМОСА","chapter":"5","verse":"14","text":"Шукайце дабра, а ня ліха, каб засталіся вы жывыя, - і тады Гасподзь Бог Саваоф будзе з вамі, як вы кажаце."},{"book":"АМОСА","chapter":"5","verse":"15","text":"Зьненавідзьце зло і палюбеце дабро і аднавеце каля брамы правасудзьдзе; магчыма, Гасподзь Бог Саваоф пашкадуе рэшту Язэпавую."},{"book":"АМОСА","chapter":"5","verse":"16","text":"Таму так кажа Гасподзь Бог Саваоф, Усяўладны: на ўсіх вуліцах будзе плач, і на ўсіх дарогах будуць усклікаць: жаль, жаль! і заклічуць земляробы бедаваць і спанатраных у жалобных песьнях - плакаць,"},{"book":"АМОСА","chapter":"5","verse":"17","text":"і ва ўсіх вінаградніках будзе плач, бо Я прайду сярод Цябе, кажа Гасподзь."},{"book":"АМОСА","chapter":"5","verse":"18","text":"Гора тым, якія жадаюць дня Гасподняга! Навошта вам гэты дзень Гасподні? ён - цемра, а не сьвятло, -"},{"book":"АМОСА","chapter":"5","verse":"19","text":"тое самае, як калі б хто ўцёк ад ільва - і трапіўся б яму насустрач мядзьведзь, альбо калі б прыйшоў дахаты і абаперся рукою аб сьцяну - і зьмяя ўкусіла б яго."},{"book":"АМОСА","chapter":"5","verse":"20","text":"Хіба дзень Гасподні ня морак, а сьвятло? ён - цемра, і няма ў ім зьзяньня."},{"book":"АМОСА","chapter":"5","verse":"21","text":"Ненавіджу, адкідаю сьвяты вашыя і ня нюхаю ахвяр у час урачыстых сходаў вашых."},{"book":"АМОСА","chapter":"5","verse":"22","text":"Калі прынесяце Мне цэласпаленьне і хлебнае прынашэньне, Я ня прыму іх і не пагляджу на падзякавальную ахвяру з тлустых цяльцоў вашых."},{"book":"АМОСА","chapter":"5","verse":"23","text":"Адвядзі ад Мяне шум песьняў тваіх, бо гукаў гусьляў тваіх Я ня буду слухаць."},{"book":"АМОСА","chapter":"5","verse":"24","text":"Хай як вада цячэ суд, і праўда - як моцны паток!"},{"book":"АМОСА","chapter":"5","verse":"25","text":"Ці прыносілі вы Мне ахвяры і хлебныя дарункі ў пустыні ў ходзе сарака гадоў, дом Ізраілеў?"},{"book":"АМОСА","chapter":"5","verse":"26","text":"Вы насілі скінію Малохавую і зоркі бога вашага Рэмфана, выявы, якія вы сабе зрабілі."},{"book":"АМОСА","chapter":"5","verse":"27","text":"За тое Я перасялю вас за Дамаск, кажа Гасподзь; Бог Саваоф - імя Яму!"}]}