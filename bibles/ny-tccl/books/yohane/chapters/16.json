{"data":[{"book":"Yohane","chapter":"16","verse":"1","text":"“Ine ndakuwuzani zonsezi kuti musadzakhumudwe."},{"book":"Yohane","chapter":"16","verse":"2","text":"Iwo adzakuchotsani mʼsunagoge mwawo. Kunena zoona, nthawi ikubwera imene aliyense amene adzakuphani adzaganiza kuti akutumikira Mulungu."},{"book":"Yohane","chapter":"16","verse":"3","text":"Iwo adzachita zoterozo chifukwa sanadziwe Atate kapena Inenso."},{"book":"Yohane","chapter":"16","verse":"4","text":"Ine ndakuwuzani izi kuti nthawi ikadzafika mudzakumbukire kuti Ine ndinakuchenjezani kale. Ine sindinakuwuzeni izi poyamba paja chifukwa ndinali nanu.”"},{"book":"Yohane","chapter":"16","verse":"5","text":"“Tsopano Ine ndikupita kwa Iye amene anandituma koma palibe wina mwa inu akundifunsa kuti, ‘Kodi mukupita kuti?’"},{"book":"Yohane","chapter":"16","verse":"6","text":"Muli ndi chisoni kwambiri chifukwa ndakuwuzani zimene."},{"book":"Yohane","chapter":"16","verse":"7","text":"Komatu ndakuwuzani zoona. Ine ndikuti kuli bwino kwa inu kuti ndichoke. Ngati sindichoka, Nkhosweyo sidzabwera kwa inu, koma ngati Ine ndipita, ndidzamutumiza kwa inu."},{"book":"Yohane","chapter":"16","verse":"8","text":"Iye akabwera, adzatsutsa dziko lapansi za uchimo, zachilungamo ndi zachiweruzo."},{"book":"Yohane","chapter":"16","verse":"9","text":"Za uchimo, chifukwa anthu sakhulupirira Ine."},{"book":"Yohane","chapter":"16","verse":"10","text":"Za chilungamo, chifukwa Ine ndi kupita kwa Atate, kumene simudzandionanso."},{"book":"Yohane","chapter":"16","verse":"11","text":"Za chiweruzo, chifukwa wolamulira dziko lino lapansi waweruzidwa tsopano."},{"book":"Yohane","chapter":"16","verse":"12","text":"“Ine ndili ndi zambiri zoti ndiyankhule nanu, koma simungathe kuzilandira tsopano."},{"book":"Yohane","chapter":"16","verse":"13","text":"Koma pamene Iye, Mzimu wachoonadi, abwera, adzakutsogolerani mʼchoonadi chonse. Iye sadzayankhula mwa Iye yekha, adzayankhula zokhazo zimene wamva ndipo Iye adzakuwuzani zimene zikubwera."},{"book":"Yohane","chapter":"16","verse":"14","text":"Iye adzalemekeza Ine chifukwa adzatenga za Ine nadzakudziwitsani."},{"book":"Yohane","chapter":"16","verse":"15","text":"Zonse za Atate ndi zanga. Ichi nʼchifukwa chake Ine ndanena kuti Mzimu Woyera adzatenga kwa Ine zanga kuti muzidziwe.”"},{"book":"Yohane","chapter":"16","verse":"16","text":"Yesu anapitiriza kuyankhula kuti, “Mwa kanthawi kochepa, simudzandionanso, ndipo patatha nthawi pangʼono mudzandionanso.”"},{"book":"Yohane","chapter":"16","verse":"17","text":"Ena a ophunzira ake anati kwa wina ndi mnzake, “Kodi Iye akutanthauza chiyani ponena kuti, ‘Mwa kanthawi kochepa, simudzandionanso,’ ndi ‘ndipo patatha nthawi pangʼono mudzandionanso,’ ndiponso ‘chifukwa ndikupita kwa Atate?’ ”"},{"book":"Yohane","chapter":"16","verse":"18","text":"Iwo anapitiriza kufunsana kuti, “Kodi akutanthauza chiyani, ‘kanthawi kochepa?’ Ife sitikumvetsetsa chimene Iye akuyankhula.”"},{"book":"Yohane","chapter":"16","verse":"19","text":"Yesu anadziwa kuti ankafuna kuti amufunse za zimenezi, choncho anawafunsa kuti, “Kodi mukufunsana wina ndi mnzake chimene Ine ndimatanthauza pamene ndinati, ‘Mwa kanthawi kochepa simudzandionanso,’ ndi ‘patatha nthawi pangʼono mudzandionanso?’"},{"book":"Yohane","chapter":"16","verse":"20","text":"Zoonadi, Ine ndikukuwuzani kuti inu mudzalira ndi kubuma pomwe dziko lapansi lidzakhale likukondwera. Inu mudzamva chisoni, koma chisoni chanu chidzasandulika chimwemwe."},{"book":"Yohane","chapter":"16","verse":"21","text":"Mayi akamabereka mwana amamva ululu chifukwa nthawi yake yafika; koma mwana wake akabadwa amayiwala ululu wake chifukwa cha chimwemwe chake chakuti mwana wabadwa mʼdziko lapansi."},{"book":"Yohane","chapter":"16","verse":"22","text":"Chimodzimodzinso ndi inu. Tsopano ino ndi nthawi yanu yomva chisoni, koma Ine ndidzakuonaninso ndipo inu mudzasangalala, ndipo palibe amene adzachotsa chimwemwe chanu."},{"book":"Yohane","chapter":"16","verse":"23","text":"Tsiku limenelo inu simudzandipemphanso kalikonse. Ine ndikukuwuzani zoona kuti Atate anga adzakupatsani chilichonse chimene mudzapempha mʼdzina langa."},{"book":"Yohane","chapter":"16","verse":"24","text":"Mpaka tsopano simunapemphe kalikonse mʼdzina langa. Pemphani ndipo mudzalandira, ndipo chimwemwe chanu chidzakhala chathunthu."},{"book":"Yohane","chapter":"16","verse":"25","text":"“Ngakhale ndakhala ndikuyankhula mʼmafanizo, nthawi ikubwera imene Ine sindidzagwiritsanso ntchito mafanizo otere koma ndidzakuwuzani momveka za Atate anga."},{"book":"Yohane","chapter":"16","verse":"26","text":"Tsiku limenelo inu mudzapempha mʼdzina langa. Ine sindikunena kuti ndidzapempha Atate mʼmalo mwanu ayi."},{"book":"Yohane","chapter":"16","verse":"27","text":"Atate mwini anakukondani chifukwa inu mwandikonda Ine ndipo mwakhulupirira kuti Ine ndinabwera kuchokera kwa Atate."},{"book":"Yohane","chapter":"16","verse":"28","text":"Ine ndinabwera kuchokera kwa Atate ndi kulowa mʼdziko lapansi. Tsopano ndikulisiya dziko lapansi kubwerera kwa Atate.”"},{"book":"Yohane","chapter":"16","verse":"29","text":"Kenaka ophunzira ake anati, “Tsopano mukuyankhula momveka bwino ndi mopanda mafanizo."},{"book":"Yohane","chapter":"16","verse":"30","text":"Tsopano ife tikuona kuti Inu mumadziwa zinthu zonse ndi kuti sipafunika wina aliyense kukufunsani. Mwa ichi ife takhulupirira kuti Inu munachokera kwa Mulungu.”"},{"book":"Yohane","chapter":"16","verse":"31","text":"Yesu anawafunsa kuti, “Kodi tsopano mwakhulupirira?”"},{"book":"Yohane","chapter":"16","verse":"32","text":"Koma nthawi ikubwera ndipo yafika, pamene inu mudzabalalitsidwa, aliyense ku nyumba yake. Inu mudzandisiya ndekhandekha. Koma Ine sindili ndekha, pakuti Atate anga ali nane."},{"book":"Yohane","chapter":"16","verse":"33","text":"“Ine ndakuwuzani izi kuti mwa Ine mukhale nawo mtendere. Mʼdziko lapansi mudzakhala nawo mavuto. Koma limbikani mtima! Ine ndaligonjetsa dziko lapansi.”"}]}