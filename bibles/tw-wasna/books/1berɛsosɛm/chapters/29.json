{"data":[{"book":"1 Berɛsosɛm","chapter":"29","verse":"1","text":"Afei, Ɔhene Dawid danee nʼani kyerɛɛ ɔmanfoɔ no kaa sɛ, “Me babarima Salomo a Onyankopɔn ayi no sɛ ɔnni Israel so sɛ ɔhene foforɔ no da so yɛ abɔfra a ɔnni suahunu biara. Adwuma a ɛda nʼanim no so, na Asɔredan a ɔbɛsi no nyɛ ɛdan hunu bi. Ɛyɛ Awurade Onyankopɔn no ankasa dea."},{"book":"1 Berɛsosɛm","chapter":"29","verse":"2","text":"Mede deɛ metumi yɛ biara adi dwuma, maboaboa deɛ mɛtumi anya nyinaa ano ama me Onyankopɔn Asɔredan no sie. Seesei, sikakɔkɔɔ, dwetɛ, kɔbere mfrafraeɛ, nnadeɛ ne nnua ne apopobibirieboɔ ne aboɔdemmoɔ, aboɔden agudeɛ ne abopa ne abohemaa ahodoɔ nyinaa pii wɔ hɔ."},{"book":"1 Berɛsosɛm","chapter":"29","verse":"3","text":"Na ɛsiane me ho a mede ama me Onyankopɔn Asɔredan no enti, mede mʼankasa sikakɔkɔɔ ne dwetɛ bɛboa ɛdan no sie. Yeinom bɛka adansie no ho nneɛma a maboaboa ano, ama asɔredan kronkron no ho."},{"book":"1 Berɛsosɛm","chapter":"29","verse":"4","text":"Mama Ofir sikakɔkɔɔ a ɛboro tɔno 112 ne dwetɛ a wɔahoa ho tɔno 262 a wɔde bɛgu adan no afasuo anim,"},{"book":"1 Berɛsosɛm","chapter":"29","verse":"5","text":"ne sikakɔkɔɔ ne dwetɛ nnwuma a aka a adwumfoɔ no bɛyɛ no. Afei, hwan na ɔbɛyi ne yam de nʼayɛyɛdeɛ ama Awurade ɛnnɛ?”"},{"book":"1 Berɛsosɛm","chapter":"29","verse":"6","text":"Na abusua ntuanofoɔ, Israel mmusuakuo ntuanofoɔ, asahene ne asraafoɔ mpanimfoɔ ne ɔhene adwumayɛfoɔ nyinaa firii ɔpɛ pa mu maeɛ."},{"book":"1 Berɛsosɛm","chapter":"29","verse":"7","text":"Wɔmaa sikakɔkɔɔ bɛyɛ tɔno 188, sika ankasa ɔpedu, ɛnna dwetɛ bɛyɛ tɔno 375, kɔbere mfrafraeɛ bɛyɛ tɔno 675 ne nnadeɛ bɛyɛ tɔno 3,750, de boaa Asɔredan no sie."},{"book":"1 Berɛsosɛm","chapter":"29","verse":"8","text":"Wɔmaa aboɔdemmoɔ bebree a wɔkɔkoraa no wɔ sikakorabea a ɛwɔ Awurade fie maa Yehiel a ɔyɛ Gerson aseni hwɛɛ so."},{"book":"1 Berɛsosɛm","chapter":"29","verse":"9","text":"Nnipa no ani gyee ɔma no ho, ɛfiri sɛ, wɔfiri ɔpɛ pa ne akoma pa mu na wɔyiyi maa Awurade, na Ɔhene Dawid ani gyee yie."},{"book":"1 Berɛsosɛm","chapter":"29","verse":"10","text":"Na ɔhene Dawid kamfoo Awurade wɔ nnipa no nyinaa anim sɛ,"},{"book":"1 Berɛsosɛm","chapter":"29","verse":"11","text":"Kɛseyɛ, ahoɔden, animuonyam,"},{"book":"1 Berɛsosɛm","chapter":"29","verse":"12","text":"Ahonya ne animuonyam firi wo nko ara,"},{"book":"1 Berɛsosɛm","chapter":"29","verse":"13","text":"Ao, yɛn Onyankopɔn, yɛda wo ase,"},{"book":"1 Berɛsosɛm","chapter":"29","verse":"14","text":"“Na me ne hwan na me nkurɔfoɔ ne nnipa bɛn a yɛtumi kyɛ wo biribi? Biribiara a yɛwɔ no firi wo nkyɛn, na deɛ yɛde ma wo no yɛ deɛ wode ama yɛn dada."},{"book":"1 Berɛsosɛm","chapter":"29","verse":"15","text":"Yɛwɔ ha mmerɛ tiawa bi sɛ nsrahwɛfoɔ ne ahɔhoɔ wɔ asase a yɛn agyanom dii ɛkan wɔ so no so. Yɛn nna wɔ asase so te sɛ sunsumma a ɛtwam kɔ ntɛm so a wɔnhunu bio."},{"book":"1 Berɛsosɛm","chapter":"29","verse":"16","text":"Ao Awurade, yɛn Onyankopɔn, saa nneɛma a yɛaboaboa ano de rebɛsi asɔredan de ahyɛ wo din kronkron animuonyam yi mpo firi wo nkyɛn! Ne nyinaa yɛ wo dea."},{"book":"1 Berɛsosɛm","chapter":"29","verse":"17","text":"Me Onyankopɔn, menim sɛ wohwehwɛ yɛn akoma mu, na sɛ wohunu nokorɛdie wɔ mu a, wʼani gye. Wonim sɛ mede adwene pa na ɛyɛɛ yeinom nyinaa, na mahwɛ ahunu sɛdeɛ wo nkurɔfoɔ firi akoma pa ne anigyeɛ mu de wɔn akyɛdeɛ aba."},{"book":"1 Berɛsosɛm","chapter":"29","verse":"18","text":"Ao, Awurade, yɛn agyanom Abraham, Isak ne Israel Onyankopɔn, ma wo nkurɔfoɔ nyɛ ɔsetie mma wo daa. Mma ɔdɔ a wɔde dɔ wo no nsesa."},{"book":"1 Berɛsosɛm","chapter":"29","verse":"19","text":"Ma me babarima Salomo akoma nyinaa mu ɔpɛ pa, na ɔnni wʼahyɛdeɛ, wo mmara ne wo nkyerɛkyerɛ so, na ɔnsi saa Asɔredan yi a mayɛ ho ahoboa nyinaa yi.”"},{"book":"1 Berɛsosɛm","chapter":"29","verse":"20","text":"Afei, Dawid ka kyerɛɛ ɔmanfoɔ no nyinaa sɛ, “Monkamfo Awurade, mo Onyankopɔn!” Na ɔmanfoɔ no nyinaa kamfoo Awurade, wɔn agyanom Onyankopɔn, na wɔkoto buu nkotodwe wɔ Awurade ne ɔhene no anim."},{"book":"1 Berɛsosɛm","chapter":"29","verse":"21","text":"Adeɛ kyeeɛ no, wɔde anantwinini apem, nnwennini apem ne nnwanmmaa anini apem bɛbɔɔ ɔhyeɛ afɔdeɛ maa Awurade. Wɔsane gyinaa Israel ananmu, de ɔnom afɔrebɔdeɛ pii ne afɔrebɔdeɛ ahodoɔ baeɛ."},{"book":"1 Berɛsosɛm","chapter":"29","verse":"22","text":"Wɔde ahosɛpɛ didi nomee da no wɔ Awurade anim."},{"book":"1 Berɛsosɛm","chapter":"29","verse":"23","text":"Na Salomo tenaa Awurade ahennwa no so sɛ nʼagya Dawid ɔnanmusini, na ɔkɔɔ so yie, na Israel nyinaa tiee no."},{"book":"1 Berɛsosɛm","chapter":"29","verse":"24","text":"Adehyeɛ mpanimfoɔ nyinaa, asahene ne Dawid mmammarima nyinaa suae kyerɛɛ ɔhene Salomo."},{"book":"1 Berɛsosɛm","chapter":"29","verse":"25","text":"Na Awurade pagyaa Salomo maa Israelman no maa no nidie nwanwasoɔ, na ɔmaa Salomo ahonya ne animuonyam sene nʼagya."},{"book":"1 Berɛsosɛm","chapter":"29","verse":"26","text":"Enti, Yisai babarima Dawid dii Israel nyinaa so ɔhene."},{"book":"1 Berɛsosɛm","chapter":"29","verse":"27","text":"Ɔdii ɔhene wɔ Israel mfeɛ aduanan a ne nkyerɛmu ne sɛ, ɔtenaa Hebron mfeɛ nson dii adeɛ, na mfeɛ aduasa mmiɛnsa nso, ɔtenaa Yerusalem."},{"book":"1 Berɛsosɛm","chapter":"29","verse":"28","text":"Ɔtenaa ase kyɛree, nyinii yie, nyaa ahodeɛ ne animuonyam ansa na ɔrewu. Na ne babarima Salomo dii nʼadeɛ sɛ ɔhene."},{"book":"1 Berɛsosɛm","chapter":"29","verse":"29","text":"Ɛfiri Ɔhene Dawid adedie ahyɛaseɛ de kɔsi nʼawieeɛ mu nsɛm nyinaa, wɔatwerɛ agu ɔdehunufoɔ Samuel abakɔsɛm nwoma, odiyifoɔ Natan abakɔsɛm nwoma ne ɔdehunufoɔ Gad abakɔsɛm nwoma mu."},{"book":"1 Berɛsosɛm","chapter":"29","verse":"30","text":"Nʼadedie mu akokoɔdurusɛm ne biribiara a ɛbaa ne so, Israel ne ahennie ahodoɔ a atwa ne ho ahyia nyinaa nso yɛ nsɛm a wɔatwerɛ."}]}