{"data":[{"book":"UDutheronomi","chapter":"15","verse":"1","text":"“Ekupheleni kweminyaka eyisikhombisa kumele lesule izikwelede."},{"book":"UDutheronomi","chapter":"15","verse":"2","text":"Nanso indlela elizakuphatha ngayo: Wonke umuntu owake waboleka omunye wakibo wako-Israyeli impahla yakhe kumele esule lesosikwelede. Akusafanelanga ukuthi adinge ukuhlawulwa ngomunye wakhe wako-Israyeli loba umfowabo, ngoba isikhathi sikaThixo sokwesula izikwelede sesimenyezelwe."},{"book":"UDutheronomi","chapter":"15","verse":"3","text":"Lilakho ukuthi lihlawulwe ngabezizweni, kodwa kumele lesule isikwelede umfowenu ayabe elaso kini."},{"book":"UDutheronomi","chapter":"15","verse":"4","text":"Kodwa akungabi lomuntu oswelayo phakathi kwenu, ngoba elizweni lelo uThixo uNkulunkulu wenu alinika lona ukuze libe yilifa lenu, uzalibusisa kakhulu,"},{"book":"UDutheronomi","chapter":"15","verse":"5","text":"nxa lizalalela uThixo uNkulunkulu wenu linanzelele njalo ukuthi liyayilandela yonke imilayo yakhe engilethulela yona lamuhla."},{"book":"UDutheronomi","chapter":"15","verse":"6","text":"Kungenxa yalokho uThixo uNkulunkulu wenu azalibusisa njengokulithembisa kwakhe, njalo lizakweboleka izizwe ezinengi kodwa lina aliyikweboleka lutho kuzo. Lizabusa phezu kwezizwe ezinengi kodwa lina akulasizwe esizalibusa."},{"book":"UDutheronomi","chapter":"15","verse":"7","text":"Nxa ekhona ongumyanga phakathi kwabafowenu emadolobheni la uThixo uNkulunkulu wenu alinika wona lasemazweni eliwaphiweyo, lingabi lezinhliziyo ezilukhuni loba ukuba ngabancitshanayo kumfowenu ongumyanga."},{"book":"UDutheronomi","chapter":"15","verse":"8","text":"Kuhle ukuthi libe ngabaphanayo limeboleke ngokukhululeka loba yini ayiswelayo."},{"book":"UDutheronomi","chapter":"15","verse":"9","text":"Limukani lingagcini umnakano omubi othi: ‘Umnyaka wesikhombisa, umnyaka wokwesulwa kwezikwelede, ususondele,’ ukuze lingabi lomoya omubi ngomfowenu oswelayo lingabe lisamnika lutho. Kungenzeka acele kuThixo ukuba alihlanekele, libe selifunyanwa lilesono."},{"book":"UDutheronomi","chapter":"15","verse":"10","text":"Mupheni okunengi njalo lokhu likwenze ngezinhliziyo ezingelamona; kanti-ke ngenxa yalokho uThixo uNkulunkulu wenu uzalibusisa kuyo yonke imisebenzi yenu lakukho konke elibeka izandla zenu kukho."},{"book":"UDutheronomi","chapter":"15","verse":"11","text":"Kuzahlala kulokhu kulabantu abangabayanga elizweni. Ngakho ngiyalilaya ukuba phanini ngezandla ezivulekileyo kubafowenu kanye lakubo bonke abangabayanga labaswelayo elizweni lenu.”"},{"book":"UDutheronomi","chapter":"15","verse":"12","text":"“Nxa omunye wenu ongumHebheru, owesilisa loba owesifazane, ezithengisile kini, angasebenza iminyaka eyisithupha, ngomnyaka wesikhombisa kumele limkhulule azihambele."},{"book":"UDutheronomi","chapter":"15","verse":"13","text":"Mhla limkhulula lingamyekeli ehamba eze engaphethe lutho."},{"book":"UDutheronomi","chapter":"15","verse":"14","text":"Mnikeni emihlambini yenu ngomoya wokuphana, lasemabeleni asebhuliwe kanye lewayini eselihluziwe. Mnikeni njengokubusiswa kwenu nguThixo uNkulunkulu wenu."},{"book":"UDutheronomi","chapter":"15","verse":"15","text":"Khumbulani ukuthi laliyizigqili eGibhithe uThixo uNkulunkulu wenu walikhulula. Yikho ngilinika umlayo lo lamuhla."},{"book":"UDutheronomi","chapter":"15","verse":"16","text":"Kodwa nxa isisebenzi senu singathi kini, ‘Angifuni ukusuka lapha,’ ngenxa yokuthi siyalithanda lina labendlu yenu njalo sihlezi kuhle lani,"},{"book":"UDutheronomi","chapter":"15","verse":"17","text":"thathani usungulo libhobozele indlebe yaso emnyango, sihle sibe yisisebenzi senu kokuphela. Lokhu likwenze lasesigqilini sesifazane."},{"book":"UDutheronomi","chapter":"15","verse":"18","text":"Lingakuthathi njengomthwalo onzima ukukhulula izisebenzi zenu, ngoba umsebenzi esiyabe sikwenzele wona eminyakeni eyisithupha uyalingana lomsebenzi ophindwe kabili owenziwa ngoqhatshiweyo. Ngakho uThixo uNkulunkulu wenu uzalibusisa kukho konke elikwenzayo.”"},{"book":"UDutheronomi","chapter":"15","verse":"19","text":"“Yehlukaniselani uThixo uNkulunkulu wenu amazibulo wonke amaduna emihlambini yenu kanye leyezimvu. Lingasebenzisi loba yiliphi izibulo emhlambini loba owezimvu njalo lingagundi uboya bamazibulo ezimvu zenu."},{"book":"UDutheronomi","chapter":"15","verse":"20","text":"Ngayo yonke iminyaka lina kanye labendlu yenu lizawadla phambi kukaThixo uNkulunkulu wenu endaweni azayikhetha yena."},{"book":"UDutheronomi","chapter":"15","verse":"21","text":"Nxa inyamazana ilesici, iqhula loba iyisiphofu, loba ilokunye okusolekayo, linganikeli ngayo kuThixo uNkulunkulu wenu."},{"book":"UDutheronomi","chapter":"15","verse":"22","text":"Leyo lizayidlela emadolobheni enu. Bonke abahlanzekileyo labangahlanzekanga ngokomkhuba balakho ukuyidla, kungani badla ithaka lembabala."},{"book":"UDutheronomi","chapter":"15","verse":"23","text":"Kodwa lingadli igazi lazo, lichitheleni emhlabathini kungathi lichitha amanzi.”"}]}