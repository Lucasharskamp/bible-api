{"data":[{"book":"امثال","chapter":"1","verse":"1","text":"امثال سلیمان، پادشاه اسرائیل، که پسر داوود بود:"},{"book":"امثال","chapter":"1","verse":"2","text":"این امثال به شما کمک خواهند کرد تا حکمت و ادب بیاموزید و بتوانید سخنان پرمغز را درک کنید."},{"book":"امثال","chapter":"1","verse":"3","text":"آنها به شما یاد خواهند داد چگونه رفتار عاقلانه داشته باشید و با صداقت و عدالت و انصاف عمل کنید."},{"book":"امثال","chapter":"1","verse":"4","text":"این امثال به جاهلان حکمت می‌بخشند و به جوانان فهم و بصیرت."},{"book":"امثال","chapter":"1","verse":"5-6","text":"با شنیدن و درک این امثال، حتی دانایان داناتر می‌شوند و دانشمندان چاره اندیشی کسب می‌کنند تا بتوانند معانی گفتار پیچیدهٔ حکیمان را بفهمند."},{"book":"امثال","chapter":"1","verse":"7","text":"ترس خداوند سرآغاز دانش است. کسی که حکمت و ادب را خوار می‌شمارد، جاهل است."},{"book":"امثال","chapter":"1","verse":"8","text":"ای جوان، نصیحت پدرت را بشنو و از تعلیم مادرت رویگردان نشو،"},{"book":"امثال","chapter":"1","verse":"9","text":"زیرا سخنان ایشان مانند تاج و جواهر، سیرت تو را زیبا خواهند ساخت."},{"book":"امثال","chapter":"1","verse":"10","text":"وقتی گناهکاران تو را وسوسه می‌کنند، تسلیم نشو."},{"book":"امثال","chapter":"1","verse":"11","text":"اگر آنها به تو بگویند: «بیا در کمین مردم بنشینیم و آنها را بکشیم"},{"book":"امثال","chapter":"1","verse":"12","text":"و مانند قبر، آنها را ببلعیم و از هستی ساقط کنیم؛"},{"book":"امثال","chapter":"1","verse":"13","text":"از این راه ما اشیاء قیمتی فراوان به چنگ خواهیم آورد و خانه‌های خود را از این غنایم پر خواهیم ساخت؛"},{"book":"امثال","chapter":"1","verse":"14","text":"هر چه به دست بیاوریم به تساوی بین خود تقسیم خواهیم کرد؛ پس بیا و با ما همدست شو!»"},{"book":"امثال","chapter":"1","verse":"15","text":"پسرم تو با آنها نرو و خود را از چنین افرادی دور نگه دار؛"},{"book":"امثال","chapter":"1","verse":"16","text":"زیرا آنها همیشه در پی گناه و قتل هستند."},{"book":"امثال","chapter":"1","verse":"17","text":"یک پرنده وقتی می‌بیند برایش دام گذاشته‌اند، از آن دوری می‌کند."},{"book":"امثال","chapter":"1","verse":"18","text":"ولی این افراد چنین نیستند. آنها خودشان را به دام می‌اندازند و با دست خود گور خود را می‌کنند."},{"book":"امثال","chapter":"1","verse":"19","text":"این است سرنوشت تمام کسانی که در پی سود نامشروع هستند. چنین اشخاص خود را نابود می‌کنند."},{"book":"امثال","chapter":"1","verse":"20","text":"حکمت در کوچه‌ها ندا می‌دهد."},{"book":"امثال","chapter":"1","verse":"21","text":"مردم را که در سر چهارراه‌ها و نزد دروازهٔ شهر جمع شده‌اند صدا کرده، می‌گوید:"},{"book":"امثال","chapter":"1","verse":"22","text":"«ای نادانان! تا کی می‌خواهید نادان بمانید؟ تا کی می‌خواهید دانایی را مسخره کنید و از آن متنفر باشید؟"},{"book":"امثال","chapter":"1","verse":"23","text":"بیایید و مشورت مرا بپذیرید، و من روح خود را بر شما نازل خواهم کرد و شما را دانا خواهم ساخت."},{"book":"امثال","chapter":"1","verse":"24","text":"«بارها شما را صدا کردم ولی توجه نکردید، التماس نمودم اما اعتنا ننمودید."},{"book":"امثال","chapter":"1","verse":"25","text":"شما نصیحت و نکوهش مرا نپذیرفتید."},{"book":"امثال","chapter":"1","verse":"26","text":"من نیز به مصیبت شما خواهم خندید، و هنگامی که بلا دامنگیرتان شود شما را مسخره خواهم کرد،"},{"book":"امثال","chapter":"1","verse":"27","text":"آری، وقتی بلا مانند طوفان شما را فرا گیرد و مصیبت مثل گردباد شما را احاطه کند، و سختی و بدبختی شما را از پای درآورد."},{"book":"امثال","chapter":"1","verse":"28","text":"«هنگامی که آنها فریاد برآورند، به دادشان نخواهم رسید، و اگرچه با اشتیاق به دنبالم بگردند، مرا نخواهند یافت؛"},{"book":"امثال","chapter":"1","verse":"29","text":"زیرا از دانایی متنفر بوده‌اند و از خداوند اطاعت نکرده‌اند."},{"book":"امثال","chapter":"1","verse":"30","text":"نصیحت مرا گوش نگرفته‌اند و نکوهش مرا نپذیرفته‌اند."},{"book":"امثال","chapter":"1","verse":"31","text":"بنابراین ثمرهٔ راهی را که در پیش گرفته‌اند خواهند دید."},{"book":"امثال","chapter":"1","verse":"32","text":"زیرا سرکشی احمقان، ایشان را خواهد کشت و بی‌خیالی نادانان آنها را از پای در خواهد آورد."},{"book":"امثال","chapter":"1","verse":"33","text":"ولی همهٔ کسانی که به من گوش دهند، از هیچ بلایی نخواهند ترسید و در امنیت زندگی خواهند کرد.»"}]}