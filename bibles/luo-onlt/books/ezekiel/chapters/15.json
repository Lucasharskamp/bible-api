{"data":[{"book":"Ezekiel","chapter":"15","verse":"1","text":"Wach Jehova Nyasaye nobirona kama:"},{"book":"Ezekiel","chapter":"15","verse":"2","text":"“Wuod dhano, ere kaka yadh mzabibu ber moloyo bad yien moro amora manie bungu?"},{"book":"Ezekiel","chapter":"15","verse":"3","text":"Bende inyalo gol kuome bao malosgo gimoro minyalo tigo? Bende inyalo los kode gig mocho?"},{"book":"Ezekiel","chapter":"15","verse":"4","text":"Koso ka odire e mach kaka gima liel mi mach owangʼe koni gi koni kendo orewo diere, bende dochak obed gima inyalo tigo gimoro amora?"},{"book":"Ezekiel","chapter":"15","verse":"5","text":"Ka mokwongo ne oonge tich kane pok gimoro otime, donge en gima tek moloyo mondo olose obed gima nigi tich bangʼ ka mach, osewangʼe kendo orewore?"},{"book":"Ezekiel","chapter":"15","verse":"6","text":"“Kuom mano, ma e gima Jehova Nyasaye Manyalo Gik Moko Duto wacho: Kaka asechiwo yadh mzabibu e dier yiende mag bungu modoko gima ichwakogo mach, e kaka abiro timo ne joma odak Jerusalem."},{"book":"Ezekiel","chapter":"15","verse":"7","text":"Abiro kumogi kata obedo ni gisewuok e mach, to mach pod biro mana wangʼogi. Kendo kinde ma abiro kumogi to unungʼe ni An e Jehova Nyasaye."},{"book":"Ezekiel","chapter":"15","verse":"8","text":"Abiro miyo piny doko kama otwo nikech ok gisebedo jo-ratiro, Jehova Nyasaye Manyalo Gik Moko Duto owacho.”"}]}