{"data":[{"book":"ରୋମିୟ","chapter":"8","verse":"1","text":"ଏମେକାର୍‌ କ୍ରିସ୍ତ ଜିସୁଦି ୱାଲେ ମିସାଜି ଜିନାର୍‍, ୱାରିଙ୍ଗ୍‍ଁ ମାରି ଦଣ୍ତ୍‌ ସିଲେତ୍‍ ।"},{"book":"ରୋମିୟ","chapter":"8","verse":"2","text":"ପବିତ୍ରଆତ୍ମା ଆମା ନିୟମ୍‍ତାନ୍‍ ମାଙ୍ଗିଁ କ୍ରିସ୍ତ ଜିସୁଦି ୱାଲେ ମିସା କିଜି ନିଜେଦି ଜିବନ୍‌ ସିତାମାନାନ୍‌, ଆବେଣାନ୍‍ ମାଡ୍‌ ପାପ୍‍ ନି ସାନି ନିୟମ୍‍ତାନ୍ ମୁକ୍‍ଡ଼ାତି ମାନିକା ।"},{"book":"ରୋମିୟ","chapter":"8","verse":"3","text":"ଇୟା ଲୋକା ଗୁଣ୍‍ ୱିଜୁ ଲିଡ଼ଲାଡ଼ା ଉଣ୍ତିଙ୍ଗ୍‍ଁ ମସା ସିତିମାନି ନିୟମ୍‍ ଆମାକା କିଦେଙ୍ଗ୍ଁ ଆଟ୍‍ଏତାତ୍‍, ମାପୁରୁ ଆକା କିତାମାନାନ୍‌ । ଲୋକା ଜିବନ୍‍ତୁ ପାପ୍‍ତିଙ୍ଗ୍‍ଁ ନାସ୍ଟୁ କିଦେଙ୍ଗ୍‍ଁ ଇଜି ୱାନ୍‌ ନିଜେଦି ମାରିସିଙ୍ଗ୍‍ଁ ପାପି ଲୋକୁ ୱାଜା ପକ୍‍ତାନ୍‍ ମାରି କ୍ରିସ୍ତ ଜିସୁ ପାପ୍‍ତି ସାକ୍ତି ନାସ୍ଟୁ କିତାମାନାନ୍‌ ।"},{"book":"ରୋମିୟ","chapter":"8","verse":"4","text":"ଆଦେଙ୍ଗ୍‍ଁ ଇଲେଇ ମାଡ୍‌ ଲୋକ୍‍ ଗୁଣ୍‍ତି ଆଡ୍‍ଗି ତେବାଏଜି ଆତ୍ମାଦି ମାଣାନ୍‌ ସାଲାଜିନିକା ମାରି ତେନି ମାଣାନ୍‌ ମାଡ୍‌ ନିୟମ୍‍ତି ଟିକ୍‍ ଦାବି ପୁରା କିଜିନିକା ।"},{"book":"ରୋମିୟ","chapter":"8","verse":"5","text":"ଏମେକାର୍‌ ଲୋକ୍‍ ଗୁଣ୍‍ ଇସାବ୍‍ତାନ୍‍ ପାଣି କିଜିମାନାର୍‍, ୱାରି ମନ୍ ଆୟା ଗୁଣ୍‍ତି ଆଡ୍‍ଗି ତେବାନାତ୍‍ । ମାତର୍‌ ଏମେକାର୍‌ ଆତ୍ମାଦି ମାଟା ଇସାବ୍‌ତାନ୍‌ ପାଣି କିନାର୍‌, ୱାରି ମନ୍ ଆତ୍ମାଦାନ୍‌ ସାଲାନାତ୍‍ ।"},{"book":"ରୋମିୟ","chapter":"8","verse":"6","text":"ଲୋକ୍‍ ଗୁଣ୍‍ତି ଆଡ୍‍ଗି ତେବାତିଙ୍ଗ୍‍ଁ, ଦସ୍‍ ଆନାତ୍‌ ସାନିକା; ଆତ୍ମାଦି ଆଡ୍‍ଗି ତେବାନି ମାଣାନ୍‌ ଜିବନ୍‌ ନି ସାନ୍ତି ପୁଟ୍‍ନାତ୍‍ ।"},{"book":"ରୋମିୟ","chapter":"8","verse":"7","text":"ନର୍‍ ଗୁଣ୍‍ତି ଆଡ୍‍ଗି ତେବାନି ମାଣାନ୍‌ ଲୋକ୍‍ ମାପୁରୁଦି ସାତ୍ରୁ ଆନାନ୍‍; ଇରିଙ୍ଗ୍‍ଁ ୱାନ୍‌ ମାପୁରୁଦି ନିୟମ୍‍ ମାନାଏନ୍‌ ୱାନ୍‌ ଆକା କିଦେଙ୍ଗ୍‍ଁ ଆଟ୍‍ଏନ୍‍ ।"},{"book":"ରୋମିୟ","chapter":"8","verse":"8","text":"ଏମେକାର୍‌ ନର୍‍ ଗୁଣ୍‍ ଇସାବ୍‍ତାନ୍‍ ପାଣି କିନାର୍‌, ୱାର୍‌ ମାପୁରୁଙ୍ଗ୍‍ଁ ୱେଡ଼ିକା କିଦେଙ୍ଗ୍‍ଁ ଆଟ୍‍ଏର୍‍ ।"},{"book":"ରୋମିୟ","chapter":"8","verse":"9","text":"ଜଦି ସତ୍‌ତାନ୍‌ ମାପୁରୁଦି ପବିତ୍ରଆତ୍ମା ମିବାନୁ ତେବାନାତ୍‍, ମିର୍‌ ମାରି ନର୍‍ ଗୁଣ୍‍ ଇସାବ୍‍ତାନ୍‍ ଜିଇଦେର୍‍, ମାତର୍‌ ଜିବନ୍‍ତୁ ଆତ୍ମାଦି ମାଟା ମାନାଜିନିଦେର୍‍ । କ୍ରିସ୍ତଦି ଆତ୍ମା ଆମାୱାନି ଲାକ୍‍ତୁ ସିଲେତ୍‍, ୱାନ୍‌ ଏସାଙ୍ଗ୍‍ଁବା ୱାନି ଲୋକ୍‍ ଆଦେଙ୍ଗ୍‍ଁ ଆଟ୍‍ଏନ୍‍ ।"},{"book":"ରୋମିୟ","chapter":"8","verse":"10","text":"ମାତର୍‌ ଜଦି କ୍ରିସ୍ତ ମିବାନୁ ବାସାଜି ମାନାନ୍‌, ମି ମେନ୍ଧଲ୍‍ ପାପ୍‍ତୁ ନାସ୍ଟୁ ଆଦେଙ୍ଗ୍‍ଁ ସଲ୍‌ସି ମାରିଙ୍ଗ୍‍ଁ ବା, ଆତ୍ମା ମିଙ୍ଗିଁ ଜିବନ୍‌ ସିନାତ୍‍, ଇରିଙ୍ଗ୍‌ ମାପୁରୁଦି ଲାକ୍‍ତୁ ମିର୍‌ ଦାର୍ମୁତିକାର୍‍ ଆତିମାନିଦେର୍‍ ।"},{"book":"ରୋମିୟ","chapter":"8","verse":"11","text":"ଜଦି ଜିସୁଙ୍ଗୁଁ ସାତି ମାଣାନ୍‌ ନିକ୍‍ତିମାନି ମାପୁରୁଦି ଆତ୍ମା ମିବାନୁ ମାନାତ୍‌, ଆର୍‍ତିଙ୍ଗ୍‍ଁ ଆୟା ଆତ୍ମାଦି ସାକାଦାନ୍‍ ମାପୁରୁ ମି ସାନି ମେନ୍ଦଲ୍‌ତିଙ୍ଗ୍‍ଁ ବା ଜିବନ୍‌ କିନାନ୍‍ ।"},{"book":"ରୋମିୟ","chapter":"8","verse":"12","text":"ଆର୍‌ତିଙ୍ଗ୍‌ ଏ ତଡ଼ାନ୍‍କୁ ନି ତାଙ୍ଗିଁକି, ମା ପାଣି ଆଜିନାତ୍‍, ନର୍‍ ଗୁଣ୍‍ତି ଇସାବ୍‍ତାନ୍‍ ଜିଦେଙ୍ଗ୍‌ କେଏଟ୍‍, ଇରିଙ୍ଗ୍‍ଁ ଆକା କିତିଙ୍ଗ୍‍ଁ ମିର୍‌ ସାନିଦେର୍‍;"},{"book":"ରୋମିୟ","chapter":"8","verse":"13","text":"ମାତର୍‌ ଜଦି ଆତ୍ମାଦି ସାକାଦାନ୍‍ ନିଜେଦି ମେନ୍ଧଲ୍‍ତି ପାପ୍‍ ପାଣିଦିଙ୍ଗ୍‍ଁ ନାସ୍ଟୁ କିଜି ମାରି ପାପ୍‍ ପାଣି କିମାଟ୍‌, ଆତିଙ୍ଗ୍‍ଁ ମିର୍‌ ଜିନିଦେର୍‍ ।"},{"book":"ରୋମିୟ","chapter":"8","verse":"14","text":"ଏମେକାର୍‌ ମାପୁରୁଦି ଆତ୍ମାଦାନ୍‌ ସାଲାଜିନାର୍‍, ୱାର୍‌ ମାପୁରୁଦି କଡ଼ର୍‍ ।"},{"book":"ରୋମିୟ","chapter":"8","verse":"15","text":"୮:୧୫ ଗାଲାତିୟ ୪:୫-୭.୮:୧୫ ମାର୍କ ୧୪:୩୬; ଗାଲାତିୟ ୪:୬.ଇରିଙ୍ଗ୍‌ ମାପୁରୁ ସିତି ଆୟା ଆତ୍ମା ମିଙ୍ଗିଁ ଦାସ୍‍ତିମାଣାନ୍‍ ମୁକ୍‍ଡ଼ା କିତାମାନାନ୍‌, ମିର୍‌ ମାରି ତିଲାନିକା ଇନିକା ସିଲେତ୍‍ । ମାତର୍‌ ଆତ୍ମା ମିଙ୍ଗିଁ ମାପୁରୁଦି କଡ଼ର୍‍ ଆନି ସାରି ସିତାମାନାତ୍‍ । ୱାନି ସାକ୍ତି ନେସ୍‍ସି ମାଡ୍‌ ଇଲେଇ ମାପୁରୁଙ୍ଗ୍‍ଁ “ବୁବା” ଇଜି କୁକ୍‍ସିନିକା ।"},{"book":"ରୋମିୟ","chapter":"8","verse":"16","text":"ମାପୁରୁଦି ଆତ୍ମା ମା ଲୋଇରି ଆତ୍ମାଦି ୱାଲେ ବଲୁ ମିସାକିଜି ମାଙ୍ଗିଁ ମାପୁରୁଦି କଡ଼ର୍‍ ଇଜି ୱେକ୍‍ସିନାତ୍‍ ।"},{"book":"ରୋମିୟ","chapter":"8","verse":"17","text":"ଏନ୍ଦାଇରିଙ୍ଗ୍‍ଁ ମାଡ୍‌ ମାପୁରୁଦି କଡ଼ର୍‍, ୱାନି ଲୋକା ଉଣ୍ତିଙ୍ଗ୍‍ଁ ଟିକ୍‍ ଆର୍ସିବାଦ୍‍ତୁ ମାଡ୍‌ ମିସାନିକା । ମାରି କ୍ରିସ୍ତଦି ଉଣ୍ତିଙ୍ଗ୍‍ଁ ମାପୁରୁ ଆମାକା ଉଣ୍ତା କିଜି ଇଟ୍‌ତାମାନାନ୍‌, ଆବେନ୍‌ ବା ମା ବାଗ୍‍ ମାନାତ୍‌ । ଜଦି ମାଡ୍‌ ଜିସୁଦି ଦୁକ୍‍ବଗ୍‍ତି ବାଗ୍‍ ଆତିମାନିକା, ଆର୍‍ତିଙ୍ଗ୍‍ଁ ୱାନି ଗୌରବ୍‌ଦୁ ବା ମିସାନିକା ।"},{"book":"ରୋମିୟ","chapter":"8","verse":"18","text":"ଆମା ଗୌରବ୍‌ମୟ୍‌ତି ୱାନିଦିନ୍‍ତୁ ମାଡ୍‌ ମିସାନିକା, ଆୟା ଇସାବ୍‍ତାନ୍‍ ଇଲେଇ ଦୁକ୍‍ବଗ୍‍ ଇନିକା ସିଲେ । ଆୟା ୱେଡ଼ାଦୁ ମାପୁରୁ ୱାନି କଡ଼ରିଙ୍ଗ୍‌ ତର୍‍ନାନ୍‍ ।"},{"book":"ରୋମିୟ","chapter":"8","verse":"19","text":"ୱିଜୁ ତିଆର୍‍ ଆତିମାନିକେଙ୍ଗ୍‍ଁ ୱେଡ଼ିକାଦାନ୍‍ ଆୟା ମାପୁରୁଦି ଦିନ୍‍ତିଙ୍ଗ୍‍ କାପ୍‌କିଜି ତେବାତେମାନେ,"},{"book":"ରୋମିୟ","chapter":"8","verse":"20","text":"ଇରିଙ୍ଗ୍‍ଁ ତିଆର୍‍ଆତିମାନି ମାପୁରୁଦି ମାଣାନ୍‌ ଆନାଦୁରିଆ ପୟ୍‍ଜି ତାନି ବଦାଦାନ୍‌ ୱେର୍‌ଏ ଆତାମାନାତ୍‌ । ମାତର୍‌ ତାନି ଆସା ମାନାତ୍‌,"},{"book":"ରୋମିୟ","chapter":"8","verse":"21","text":"ଅର୍‍ଲେନ୍‍ ମାପୁରୁଦି କଡ଼ରି ଗୌରବ୍‍ଦି ମିସାଜି ୱାଦ୍ ବା ତାନି ନାସ୍ଟୁ ଆନି ଅବସ୍ତାଦାନ୍‍ ମୁକ୍‍ଡ଼ାଦେଙ୍ଗ୍‍ଁ ଆଟ୍‍ନାନ୍‌ ।"},{"book":"ରୋମିୟ","chapter":"8","verse":"22","text":"ମାତର୍‌ ଇୟାସାନ୍ଦି ୱିଜୁ ତିଆର୍ ଜନମ୍‍ ସିନି କାସ୍ଟୁଦି ୱିସାମ୍‍ ୱାଜା ନେସ୍‍ତେଙ୍ଗ୍‌ ଆଟ୍‌ସିନିକା ।"},{"book":"ରୋମିୟ","chapter":"8","verse":"23","text":"୮:୨୩ ୨ କରିନ୍ତିୟ ୫:୨-୪.ମାଡ୍‌ ମାପୁରୁଦି ପାର୍‍ତୁମ୍‍ ଦାନ୍‍ ୱାଜା ପବିତ୍ରଆତ୍ମାଦିଙ୍ଗ୍‍ଁ ପୟ୍‍ତିମାନିକା; ଆତିଙ୍ଗ୍‌ବା ମାପୁରୁଦି ଇଲୁଦିଲୋକ୍ ୱାଜା ଆଜି ପୁରାଦାନ୍‌ ମେନ୍ଦଲ୍‌ତି ମୁକ୍‍ଡ଼ାଦେଙ୍ଗ୍‍ଁ ଇଜି ମାଡ୍‌ ବା କାପ୍‌କିଜି ଜିବନ୍‍ତୁ ଆଡ଼ାବାଜିନାପ୍ ।"},{"book":"ରୋମିୟ","chapter":"8","verse":"24","text":"ଇରିଙ୍ଗ୍‌ ଆସା ଇଡ୍‌ନି ମାଣାନ୍‌ ନେ ମାଡ୍‌ ରକିୟା ପୟ୍‍ନିକା, ମାତର୍‌ ଆମାକା ତର୍‍ନାତ୍‍, ଆୟା ଉଣ୍ତିଙ୍ଗ୍‍ଁ ଆସା ଇଡ୍‍ନିକା ସତ୍‌ତାନ୍‌ ଆସା ସିଲେ । ଏନ୍‌ ଇନିକା ତର୍‍ନି ବିସୟ୍‍ ୱିଜୁ ଉଣ୍ତିଙ୍ଗ୍‍ଁ ଆସା କିନାନ୍‍ ?"},{"book":"ରୋମିୟ","chapter":"8","verse":"25","text":"ମାତର୍‌ ମାଡ୍‌ ଜଦି ତରାୟ୍‍ଆଇ ବିସୟ୍‍ ଉଣ୍ତିଙ୍ଗ୍‍ଁ ଆସା କିନିକା, ଆର୍‍ତିଙ୍ଗ୍‍ଁ ମାଙ୍ଗିଁ ସାସ୍‍ତାନ୍‍ କାପ୍‌କିଦେଙ୍ଗ୍‌ ପଡ଼ାନାତ୍‍ ।"},{"book":"ରୋମିୟ","chapter":"8","verse":"26","text":"ମାରି ମାଡ୍‌ ସାକିସିଲିକାର୍‍, ମାତର୍‌ ପବିତ୍ରଆତ୍ମା ମାଙ୍ଗିଁ ସାକା କିନାତ୍‍, ଏଣ୍ତେସ୍‌ ପାର୍‌ତନା କିଦେଙ୍ଗ୍ଁ ଆନାତ୍‌, ଆକା ମାଡ୍‌ ନେସ୍‍ଇକା । ଆଦେଙ୍ଗ୍‍ଁ ପବିତ୍ରଆତ୍ମା ୱେର୍‍ତେଙ୍ଗ୍‍ଆଟ୍‍ଇ ବାସାଦାନ୍‍ ମା ଉଣ୍ତିଙ୍ଗ୍‍ଁ ମାପୁରୁଙ୍ଗ୍‍ଁ ମାଡ଼ିସ୍‍ କିନାତ୍‍ ।"},{"book":"ରୋମିୟ","chapter":"8","verse":"27","text":"ମାପୁରୁ ଆକା ବୁଜାନାନ୍‍, ଇରିଙ୍ଗ୍‍ଁ ୱାନ୍‌ ମନ୍‍ ନେସ୍‍ନିକାନ୍‍ ମାରି ଆତ୍ମା ମାପୁରୁଦି ବଦାଦାନ୍ ୱାନି ଲୋକା ଉଣ୍ତିଙ୍ଗ୍‍ଁ ମାଡ଼ିସ୍‍ କିଜିମାନାତ୍‍ ।"},{"book":"ରୋମିୟ","chapter":"8","verse":"28","text":"ଏମେକାର୍‌ ମାପୁରୁଦି ବଦାଦିଙ୍ଗ୍‍ ପୁରା କିଦେଙ୍ଗ୍‍ଁ ଇଜି କୁକାତାମାନାର୍‍ ମାରି ମାପୁରୁଙ୍ଗ୍‍ଁ ଜିବନ୍‍ନୋନାର୍‍, ୱାରି ଉଣ୍ତିଙ୍ଗ୍‌ ୱିଜୁ ବିସୟ୍‍ ନେଗିକା ଆନାତ୍‌ ମାପୁ ଇକା ନେସ୍ତାମାନାପ୍ ।"},{"book":"ରୋମିୟ","chapter":"8","verse":"29","text":"ଏମେୱାରିଙ୍ଗ୍‍ଁ ମାପୁରୁ ବାସେକିତାମାନାନ୍‍, ୱାରିଙ୍ଗ୍‍ଁ ୱାନି ମାରିସିଦି ବମାୱାଜା ଆଦେଙ୍ଗ୍‍ଁ ଇଜି ଆଗ୍‍ଡ଼ିରାନ୍‍ ତିଆର୍‍ କିତାମାର୍ହାନ୍ । ଆତିଙ୍ଗ୍‍ଁ, ମାପୁରୁଦି ମାରିସି ୱାରି ତଡ଼ାକାମାନୁ ପାର୍‍ତୁମ୍‍ତିକାନ୍ ଆନାନ୍‍"},{"book":"ରୋମିୟ","chapter":"8","verse":"30","text":"ଏମେକାର୍‌ ଇୟାୱାଜା ବାସେ ଆଜି କୁକାୟ୍‍ ଆତାମାନାର୍‌, ୱାର୍‌ ମାପୁରୁଦି ଲାକ୍‍ତୁ ଦାର୍ମୁତିକାର୍‍ ୱେଙ୍ଗିଁଜି ଗୌରବ୍‌ତିକାର୍‍ ଆତାମାନାର୍‌ ।"},{"book":"ରୋମିୟ","chapter":"8","verse":"31","text":"ଇୟାୱିଜୁ ମାଣ୍‌କୁ ମାରି ଇନିକା ୱେର୍‍ନିକା ? ମାପୁରୁ ଜଦି ମା ତରିନ୍‍, ଏନ୍‌ ମା ବିରୁଦ୍‍ ଆଦେଙ୍ଗ୍‍ଁ ଆଟ୍‍ନାନ୍‍ ?"},{"book":"ରୋମିୟ","chapter":"8","verse":"32","text":"ମାପୁରୁ ଏସାଙ୍ଗ୍‍ଁବା ମା ବିରୁଦ୍‍ ସିଲେ, ଇରିଙ୍ଗ୍‍ଁ ୱାନ୍‌ ନିଜେଦି ମାରିସିଙ୍ଗ୍‍ଁ ବା ରକିୟା କିଏନ୍‍ଣ୍ତା ମା ଉଣ୍ତିଙ୍ଗ୍‍ଁ ଦାନ୍‍ କିତାମାନାନ୍‌ । ଆର୍‍ତିଙ୍ଗ୍‍ଁ, ୱାନ୍‌ ଇନିକା ମାଙ୍ଗିଁ ୱିଜୁ ବିସୟ୍‍ଦାନ୍‍ କିଏନ୍‌ ନୋ ?"},{"book":"ରୋମିୟ","chapter":"8","verse":"33","text":"ମାପୁରୁଦି ବାସେ ଆତି ଲୋକା ବିରୁଦ୍‍ତାନ୍‍ ଏନ୍‌ ଦସ୍‍ ସିଦେଙ୍ଗ୍‍ ଆଟ୍‍ନାନ୍‍ ? ୱାରିଙ୍ଗ୍‍ଁ ଦସ୍‍ସିଲିକାର୍‍ ଇଜି ନିଜେ ମାପୁରୁ ୱେର୍‍ତାମାନାନ୍‍ ।"},{"book":"ରୋମିୟ","chapter":"8","verse":"34","text":"ଆର୍‍ତିଙ୍ଗ୍‍ଁ ଏନ୍‌ ୱାରିଙ୍ଗ୍‍ଁ ମାରି ଦସି କିଦେଙ୍ଗ୍‌ ଆଟ୍‍ନାନ୍‍ ? କ୍ରିସ୍ତ ଜିସୁ ଆକା ଏସାଙ୍ଗ୍‍ କିଏନ୍‌, ଇରିଙ୍ଗ୍‍ଁ ୱାନ୍‌ ସାତି ମାଣାନ୍‌ ନିଙ୍ଗିଁଜି ମାପୁରୁଦି ଉଣେରି ତରିନ୍‌ ବାସ୍‍ତାମାନାନ୍‍ ୱାନ୍ ମା ଉଣ୍ତିଙ୍ଗ୍‌ ପ୍ରାର୍ଥନା କିଜିନାନ୍ ।"},{"book":"ରୋମିୟ","chapter":"8","verse":"35","text":"ଆର୍‌ତିଙ୍ଗ୍‌ ଏନ୍‌ ମାଙ୍ଗିଁ କ୍ରିସ୍ତଦି ଜିବନ୍‍ନନି ମାଣାନ୍‌ ୱେର୍‌ଏ କିଦେଙ୍ଗ୍‍ଁ ଆଟ୍‍ନାନ୍‍ ? ଦୁକ୍‍, କାସ୍ଟୁ, ତାଡ଼ନା ମାରି କାକୁର୍ତି, ଏର୍‍କି, ବିପଦ୍‍ ମାରି ସାନିକା, ଏନ୍‌ ଆକା କିଦେଙ୍ଗ୍‌ ଆଟ୍‍ଏନ୍‍ ।"},{"book":"ରୋମିୟ","chapter":"8","verse":"36","text":"ଏଣ୍ତେସ୍‌ ସାସ୍ତ୍ରଦୁ ରାସାତାମାନାତ୍‌,"},{"book":"ରୋମିୟ","chapter":"8","verse":"37","text":"ଏନ୍‌ ମାଙ୍ଗିଁ ଜିବନ୍‍ନୋନାନ୍‍, ୱାନି ସାକାଦାନ୍‍ ମାପ୍‌ ଇୟାୱିଜୁ ମୁସ୍‌କୁ ଜିଣାତାମାନାପ୍‍ ।"},{"book":"ରୋମିୟ","chapter":"8","verse":"38","text":"ନାନୁ ସତ୍‌ତାନ୍‌ ନେସ୍‍ତାମାନା ଜେ ୱାନି ଜିବନ୍‍ନୋନି ମାଣାନ୍‌ ଏସାଙ୍ଗ୍‍ ୱେର୍‌ଏ ଆଏଟ୍‍ । ସାନିକା ନୋ ଜିନିକା, ମୁସ୍‌କୁପୁର୍‌ତି ଦୁତ୍‍ ମାରି ମୁସ୍‌କୁପୁର୍‌ତି ଇନି ପେରିକାତ୍‍ ମାରି ସାକ୍ତି, ଇଲେଇ ମାରି ୱାନିଦିନ୍‍,"},{"book":"ରୋମିୟ","chapter":"8","verse":"39","text":"ମୁସ୍‍କୁରିକା କି ଆଡ୍‍ଗିରି ଇନି ବିସୟ୍‍ ୱିଜୁ ତିଆର୍‍ ଆତିମାନୁ ଇୟାୱାଜା ଇନି ବିସୟ୍‍ ସିଲେତ୍‍, ଆମାକା ପ୍ରବୁ ଜିସୁ କ୍ରିସ୍ତ ମାଣାନ୍‌ ତରାତି ମାପୁରୁଦି ଆୟା ଜିବନ୍‍ତାନ୍‌ ମାଙ୍ଗିଁ ୱେର୍‌ଏ କିଦେଙ୍ଗ୍‌ ଆଟ୍‍ଏନ୍‍ !"}]}