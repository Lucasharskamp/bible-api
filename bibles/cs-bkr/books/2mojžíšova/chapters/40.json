{"data":[{"book":"2 Mojžíšova","chapter":"40","verse":"1","text":"Potom mluvil Hospodin k Mojžíšovi, řka:"},{"book":"2 Mojžíšova","chapter":"40","verse":"2","text":"V den měsíce prvního, prvního dne téhož měsíce vyzdvihneš příbytek, stánek úmluvy."},{"book":"2 Mojžíšova","chapter":"40","verse":"3","text":"A postavíš tam truhlu svědectví a zastřeš ji oponou."},{"book":"2 Mojžíšova","chapter":"40","verse":"4","text":"Vneseš i stůl a zřídíš řád jeho, vneseš také svícen a rozsvítíš lampy jeho."},{"book":"2 Mojžíšova","chapter":"40","verse":"5","text":"Postavíš též oltář zlatý pro kadění naproti truhle svědectví, a zavěsíš zastření ve dveřích příbytku."},{"book":"2 Mojžíšova","chapter":"40","verse":"6","text":"Potom postavíš oltář k zápalům přede dveřmi příbytku stánku úmluvy."},{"book":"2 Mojžíšova","chapter":"40","verse":"7","text":"Postavíš také umyvadlo mezi stánkem úmluvy a mezi oltářem, do něhož naleješ vody."},{"book":"2 Mojžíšova","chapter":"40","verse":"8","text":"Naposledy vyzdvihneš síň vůkol a zavěsíš zastření brány síně."},{"book":"2 Mojžíšova","chapter":"40","verse":"9","text":"Tedy vezmeš olej pomazání a pomažeš příbytku a všech věcí, kteréž v něm jsou, a posvětíš ho i všech nádob jeho, a bude svatý."},{"book":"2 Mojžíšova","chapter":"40","verse":"10","text":"Pomažeš i oltáře zápalu a všech nádob jeho a posvětíš oltáře, a budeť oltář svatý."},{"book":"2 Mojžíšova","chapter":"40","verse":"11","text":"Pomažeš také umyvadla a podstavku jeho, a posvětíš ho."},{"book":"2 Mojžíšova","chapter":"40","verse":"12","text":"A přistoupiti kážeš Aronovi i synům jeho ke dveřím stánku svědectví, a umyješ je vodou."},{"book":"2 Mojžíšova","chapter":"40","verse":"13","text":"A oblečeš Arona v roucha svatá a pomažeš ho a posvětíš ho, aby úřad kněžský konal přede mnou."},{"book":"2 Mojžíšova","chapter":"40","verse":"14","text":"Synům také jeho přistoupiti kážeš, a zobláčíš je v sukně."},{"book":"2 Mojžíšova","chapter":"40","verse":"15","text":"A pomažeš jich, tak jako jsi pomazal otce jejich, aby úřad kněžský konali přede mnou, aby jim bylo pomazání jejich toto k kněžství věčnému po rodech jejich."},{"book":"2 Mojžíšova","chapter":"40","verse":"16","text":"I učinil Mojžíš tak. Všecko, jakž mu rozkázal Hospodin, tak učinil."},{"book":"2 Mojžíšova","chapter":"40","verse":"17","text":"I stalo se měsíce prvního léta druhého, prvního dne měsíce, že vyzdvižen jest příbytek."},{"book":"2 Mojžíšova","chapter":"40","verse":"18","text":"Mojžíš tedy vyzdvihl příbytek a podložil podstavky jeho a postavil dsky jeho, a provlékl svlaky jeho, a vyzdvihl sloupy jeho."},{"book":"2 Mojžíšova","chapter":"40","verse":"19","text":"Potom postavil stánek v příbytku a dal přikrytí stánku svrchu na něj, jakož mu byl přikázal Hospodin."},{"book":"2 Mojžíšova","chapter":"40","verse":"20","text":"A vzav svědectví, vložil je do truhly, uvlékl také sochory k truhle a dal slitovnici svrchu na truhlu."},{"book":"2 Mojžíšova","chapter":"40","verse":"21","text":"I vnesl truhlu do příbytku a zavěsil oponu zastření, a zastřel truhlu svědectví, jakož byl přikázal Hospodin Mojžíšovi."},{"book":"2 Mojžíšova","chapter":"40","verse":"22","text":"Postavil i stůl v stánku úmluvy k straně příbytku půlnoční, vně před oponou."},{"book":"2 Mojžíšova","chapter":"40","verse":"23","text":"A zřídil na něm zpořádaní chlebů před Hospodinem, jakž přikázal Hospodin Mojžíšovi."},{"book":"2 Mojžíšova","chapter":"40","verse":"24","text":"A postavil svícen v stánku úmluvy naproti stolu, v straně příbytku ku poledni."},{"book":"2 Mojžíšova","chapter":"40","verse":"25","text":"A rozsvítil lampy před Hospodinem, jakož přikázal Hospodin Mojžíšovi."},{"book":"2 Mojžíšova","chapter":"40","verse":"26","text":"Postavil také oltář zlatý v stánku úmluvy před oponou,"},{"book":"2 Mojžíšova","chapter":"40","verse":"27","text":"A kadil na něm kadidlem vonným, jakž přikázal Hospodin Mojžíšovi."},{"book":"2 Mojžíšova","chapter":"40","verse":"28","text":"Zavěsil také zastření dveří příbytku."},{"book":"2 Mojžíšova","chapter":"40","verse":"29","text":"A oltář zápalu postavil ke dveřům příbytku stánku úmluvy, a obětoval na něm oběti zápalné a suché, jakož přikázal Hospodin Mojžíšovi."},{"book":"2 Mojžíšova","chapter":"40","verse":"30","text":"A postavil umyvadlo mezi stánkem úmluvy a mezi oltářem, do něhož nalil vody k umývání."},{"book":"2 Mojžíšova","chapter":"40","verse":"31","text":"A umýval z něho Mojžíš, Aron a synové jeho ruce své i nohy své."},{"book":"2 Mojžíšova","chapter":"40","verse":"32","text":"Když vcházeli do stánku úmluvy, a když přistupovali k oltáři, umývali se, jakož přikázal Hospodin Mojžíšovi."},{"book":"2 Mojžíšova","chapter":"40","verse":"33","text":"Naposledy vyzdvihl síň vůkol příbytku a oltáře, a zavěsil zastření brány síně. A tak dokonal Mojžíš dílo to."},{"book":"2 Mojžíšova","chapter":"40","verse":"34","text":"Tedy přikryl oblak stánek úmluvy, a sláva Hospodinova naplnila příbytek."},{"book":"2 Mojžíšova","chapter":"40","verse":"35","text":"A nemohl Mojžíš vjíti do stánku úmluvy; nebo byl nad ním oblak, a sláva Hospodinova naplnila příbytek."},{"book":"2 Mojžíšova","chapter":"40","verse":"36","text":"Když pak odnášel se oblak s příbytku, brali se synové Izraelští po všech taženích svých."},{"book":"2 Mojžíšova","chapter":"40","verse":"37","text":"Pakli se neodnášel oblak, nehýbali se až do dne, v němž se zdvihl."},{"book":"2 Mojžíšova","chapter":"40","verse":"38","text":"A byl oblak Hospodinův nad příbytkem ve dne, a oheň býval v noci na něm, před očima všeho domu Izraelského ve všech taženích jejich."}]}