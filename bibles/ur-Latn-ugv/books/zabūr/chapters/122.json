{"data":[{"book":"Zabūr","chapter":"122","verse":"1","text":"Dāūd kā ziyārat kā gīt."},{"book":"Zabūr","chapter":"122","verse":"2","text":"Ai Yarūshalam, ab hamāre pāṅw tere darwāzoṅ meṅ khaṛe haiṅ."},{"book":"Zabūr","chapter":"122","verse":"3","text":"Yarūshalam Shahr yoṅ banāyā gayā hai ki us ke tamām hisse mazbūtī se ek dūsre ke sāth juṛe hue haiṅ."},{"book":"Zabūr","chapter":"122","verse":"4","text":"Wahāṅ qabīle, hāṅ Rab ke qabīle hāzir hote haiṅ tāki Rab ke nām kī satāish kareṅ jis tarah Isrāīl ko farmāyā gayā hai."},{"book":"Zabūr","chapter":"122","verse":"5","text":"Kyoṅki wahāṅ taḳht-e-adālat karne ke lie lagāe gae haiṅ, wahāṅ Dāūd ke gharāne ke taḳht haiṅ."},{"book":"Zabūr","chapter":"122","verse":"6","text":"Yarūshalam ke lie salāmatī māṅgo! “Jo tujh se pyār karte haiṅ wuh sukūn pāeṅ."},{"book":"Zabūr","chapter":"122","verse":"7","text":"Terī fasīl meṅ salāmatī aur tere mahaloṅ meṅ sukūn ho.”"},{"book":"Zabūr","chapter":"122","verse":"8","text":"Apne bhāiyoṅ aur hamsāyoṅ kī ḳhātir maiṅ kahūṅgā, “Tere andar salāmatī ho!”"},{"book":"Zabūr","chapter":"122","verse":"9","text":"Rab hamāre Ḳhudā ke ghar kī ḳhātir maiṅ terī ḳhushhālī kā tālib rahūṅgā."}]}