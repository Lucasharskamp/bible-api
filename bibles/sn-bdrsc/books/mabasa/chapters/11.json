{"data":[{"book":"Mabasa","chapter":"11","verse":"1","text":"Vapostori nehama dzomuJudhea yose vakanzwa kuti vedzimwe ndudzi vakanga vagamuchirawo shoko raMwari."},{"book":"Mabasa","chapter":"11","verse":"2","text":"Saka Petro akati aenda kuJerusarema, vatendi vokudzingiswa vakamutsoropodza"},{"book":"Mabasa","chapter":"11","verse":"3","text":"vachiti, “Iwe wakapinda mumba yavanhu vasina kudzingiswa ukandodya navo.”"},{"book":"Mabasa","chapter":"11","verse":"4","text":"Petro akatanga kurondedzera zvinhu zvose kwavari zvichitevedzana sokuitika kwazvakanga zvaita achiti,"},{"book":"Mabasa","chapter":"11","verse":"5","text":"“Ndakanga ndiri muguta reJopa ndichinyengetera, ndikabatwa nomweya ndikaona chiratidzo. Ndakaona chimwe chinhu chakanga chakaita sejira guru, chichiburutswa kubva kudenga namakona acho mana, uye chakaburuka chikasvika pandaiva."},{"book":"Mabasa","chapter":"11","verse":"6","text":"Ndakatarira mukati macho ndikaona mhuka dzenyika dzina makumbo mana, zvikara zvesango, nezvinokambaira uye neshiri dzedenga."},{"book":"Mabasa","chapter":"11","verse":"7","text":"“Ipapo ndakanzwa inzwi richiti kwandiri, ‘Simuka, Petro. Baya udye.’"},{"book":"Mabasa","chapter":"11","verse":"8","text":"“Ndakapindura ndikati, ‘Zvirokwazvo kwete, Ishe! Hakuna chinhu chisina kunaka kana chine tsvina chakatombopinda mumuromo mangu.’"},{"book":"Mabasa","chapter":"11","verse":"9","text":"“Inzwi rakataurazve kechipiri richibva kudenga richiti, ‘Usati chinhu chipi zvacho chakanatswa naMwari hachina kunaka.’"},{"book":"Mabasa","chapter":"11","verse":"10","text":"Izvi zvakaitika katatu, uye ipapo jira nezvose zvikadzoserwazve kudenga."},{"book":"Mabasa","chapter":"11","verse":"11","text":"“Pakarepo varume vatatu vakanga vatumwa kwandiri vachibva kuKesaria vakamira pamba pandaigara."},{"book":"Mabasa","chapter":"11","verse":"12","text":"Mweya Mutsvene akandiudza kuti ndirege kunonoka kuenda navo. Hama nhanhatu idzi dzakaendawo neni, uye takasvikopinda mumba momurume uya."},{"book":"Mabasa","chapter":"11","verse":"13","text":"Akatirondedzera maonero aakanga aita mutumwa mumba make, uyo akati, ‘Tuma vanhu kuJopa kuna Simoni anonzi Petro."},{"book":"Mabasa","chapter":"11","verse":"14","text":"Iye achakuvigirai shoko richaponesa iwe neveimba yako vose.’"},{"book":"Mabasa","chapter":"11","verse":"15","text":"“Pandakatanga kutaura, Mweya Mutsvene akauya pamusoro pavo samauyiro aakaita kwatiri pakutanga."},{"book":"Mabasa","chapter":"11","verse":"16","text":"Ipapo ndakarangarira zvakanga zvarehwa naShe achiti, ‘Johani akabhabhatidza nemvura, asi imi muchabhabhatidzwa noMweya Mutsvene.’"},{"book":"Mabasa","chapter":"11","verse":"17","text":"Saka kana Mwari akavapa chipo chimwe chetecho chaakatipa isu, vakatenda muna Ishe Jesu Kristu, ko, ini ndaigova ani zvangu kuti ndipikisane naMwari?”"},{"book":"Mabasa","chapter":"11","verse":"18","text":"Vakati vanzwa izvozvo, vakashayiwa zvimwe zvokureva uye vakarumbidza Mwari vachiti, “Saka zvino Mwari akapawo vedzimwe ndudzi kutendeuka kunotungamirira kuupenyu.”"},{"book":"Mabasa","chapter":"11","verse":"19","text":"Zvino vaya vakanga vaparadzirwa namatambudziko nokuda kwaSitefani vakafamba vakandosvika kuFonisia, Saipurasi neAndioki, vachitaura shoko kuvaJudha bedzi."},{"book":"Mabasa","chapter":"11","verse":"20","text":"Kunyange zvakadaro, vamwe varume vaibva kuSaipurasi nokuKurini, vakaenda kuAndioki vakatanga kutaura kuvaGirikiwo, vachivataurira mashoko akanaka ezvaIshe."},{"book":"Mabasa","chapter":"11","verse":"21","text":"Ruoko rwaShe rwakanga rwuri pamusoro pavo, uye vanhu vazhinji vakatenda vakatendeukira kuna She."},{"book":"Mabasa","chapter":"11","verse":"22","text":"Mukurumbira wazvo wakasvika munzeve dzekereke yapaJerusarema, ndokubva vatuma Bhanabhasi kuAndioki."},{"book":"Mabasa","chapter":"11","verse":"23","text":"Akati asvika, akaona umboo hwenyasha dzaMwari, uye akafara, akavakurudzira vose kuti varambe vakatendeka kuna She nemwoyo yavo yose."},{"book":"Mabasa","chapter":"11","verse":"24","text":"Iye akanga ari munhu akanaka, azere noMweya Mutsvene nokutenda, uye vanhu vazhinji vakauya kuna She."},{"book":"Mabasa","chapter":"11","verse":"25","text":"Ipapo Bhanabhasi akaenda kuTasasi kundotsvaka Sauro,"},{"book":"Mabasa","chapter":"11","verse":"26","text":"uye akati amuwana, akauya naye kuAndioki. Saka gore rose rakapera Bhanabhasi naSauro vachisangana nekereke uye vakadzidzisa vanhu vazhinji kwazvo. Vadzidzi vakanzi vaKristu kwokutanga paAndioki."},{"book":"Mabasa","chapter":"11","verse":"27","text":"Panguva iyoyo vamwe vaprofita vakaburuka vachibva kuJerusarema vachienda kuAndioki."},{"book":"Mabasa","chapter":"11","verse":"28","text":"Mumwe wavo, ainzi Agabhusi, akasimuka akaprofita noMweya Mutsvene kuti nzara huru yaizopararira munyika yose yavaRoma. (Izvi zvakaitika munguva yokutonga kwaKiraudhio)."},{"book":"Mabasa","chapter":"11","verse":"29","text":"Vadzidzi vakazvipira, mumwe nomumwe napaaigona napo, kuti ape rubatsiro kuhama dzaigara muJudhea."},{"book":"Mabasa","chapter":"11","verse":"30","text":"Vakaita izvi, vakatumira chipo chavo naBhanabhasi naSauro kuvakuru."}]}