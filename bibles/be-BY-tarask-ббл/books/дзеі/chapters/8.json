{"data":[{"book":"ДЗЕІ","chapter":"8","verse":"1","text":"А Саўл ухваляў забойства яго. У тыя дні паўстала вялікае ганеньне на царкву ў Ерусаліме, і ўсе, апрача апосталаў, расьсеяліся па розных месцах Юдэйскіх і Самарыйскіх."},{"book":"ДЗЕІ","chapter":"8","verse":"2","text":"А Сьцяпана пахавалі мужы богабаязныя і ўчынілі вялікі плач па ім."},{"book":"ДЗЕІ","chapter":"8","verse":"3","text":"А Саўл глуміў царкву і, заходзячы ў дамы і, выцягваючы мужчын і жанчын, аддаваў у цямніцу."},{"book":"ДЗЕІ","chapter":"8","verse":"4","text":"А тым часам тыя, што расьсеяліся, хадзілі і зьвеставалі слова."},{"book":"ДЗЕІ","chapter":"8","verse":"5","text":"Так Піліп прыйшоў у горад Самарыйскі і прапаведаваў ім Хрыста;"},{"book":"ДЗЕІ","chapter":"8","verse":"6","text":"народ аднадушна слухаў, што гаварыў Піліп, і чуў і бачыў, якія ён тварыў цуды;"},{"book":"ДЗЕІ","chapter":"8","verse":"7","text":"бо нячыстыя духі з многіх апанаваных імі выходзілі зь вялікім крыкам, а многія паралізаваныя і кульгавыя ацаляліся."},{"book":"ДЗЕІ","chapter":"8","verse":"8","text":"І была радасьць вялікая ў тым горадзе."},{"book":"ДЗЕІ","chapter":"8","verse":"9","text":"А быў у горадзе адзін чалавек, якога звалі Сымон, які перад тым вядзьмарыў і зьдзіўляў люд Самарыйскі, удаючы зь сябе кагосьці вялікага;"},{"book":"ДЗЕІ","chapter":"8","verse":"10","text":"яго слухалі ўсе, ад малога да вялікага, кажучы: гэты ёсьць вялікая сіла Божая."},{"book":"ДЗЕІ","chapter":"8","verse":"11","text":"А слухалі яго таму, што ён доўгі час зьдзіўляў іх чарадзействамі."},{"book":"ДЗЕІ","chapter":"8","verse":"12","text":"Але калі паверылі Піліпу, які зьвеставаў пра Царства Божае і пра імя Ісуса Хрыста, дык хрысьціліся і мужчыны і жанчыны."},{"book":"ДЗЕІ","chapter":"8","verse":"13","text":"Увераваў і сам Сымон і ахрысьціўшыся не адыходзіў ад Піліпа; і, бачачы, як тварыліся вялікія сілы і азнакі, дзіву даваўся."},{"book":"ДЗЕІ","chapter":"8","verse":"14","text":"Апосталы, якія былі ў Ерусаліме, пачуўшы, што Самаране прынялі слова Божае, паслалі да іх Пятра і Яна,"},{"book":"ДЗЕІ","chapter":"8","verse":"15","text":"якія прыйшоўшы памаліліся за іх, каб прынялі Духа Сьвятога:"},{"book":"ДЗЕІ","chapter":"8","verse":"16","text":"бо Ён ня зыходзіў яшчэ ні на кога зь іх, а толькі былі яны ахрышчаны ў імя Госпада Ісуса;"},{"book":"ДЗЕІ","chapter":"8","verse":"17","text":"тады ўсклалі рукі на іх, і яны прынялі Духа Сьвятога."},{"book":"ДЗЕІ","chapter":"8","verse":"18","text":"А Сымон, убачыўшы, што праз ускладаньне рук апосталаў падаецца Дух Сьвяты, прынёс ім грошы,"},{"book":"ДЗЕІ","chapter":"8","verse":"19","text":"кажучы: дайце і мне ўладу гэтую, каб той, на каго Я ўскладу рукі, прымаў Духа Сьвятога."},{"book":"ДЗЕІ","chapter":"8","verse":"20","text":"Але Пётр сказаў яму: срэбра тваё хай будзе на згубу з табою, бо ты намысьліў дар Божы здабыць на грошы."},{"book":"ДЗЕІ","chapter":"8","verse":"21","text":"Няма табе ў гэтым часткі і долі, бо сэрца тваё няслушнае перад Богам;"},{"book":"ДЗЕІ","chapter":"8","verse":"22","text":"дык пакайся ў гэтым грэху тваім і маліся Богу: можа, даруецца табе намысел сэрца твайго;"},{"book":"ДЗЕІ","chapter":"8","verse":"23","text":"бо бачу цябе поўнага жоўці горкай і ў путах няпраўды."},{"book":"ДЗЕІ","chapter":"8","verse":"24","text":"А Сымон сказаў у адказ: памалецеся вы за мяне Госпаду, каб не спасьцігла мяне анішто з таго, што вы сказалі."},{"book":"ДЗЕІ","chapter":"8","verse":"25","text":"А яны, засьведчыўшы і ўзьвясьціўшы слова Гасподняе, пайшлі назад у Ерусалім і ў многіх селішчах Самарыйскіх прапаведавалі Дабравесьце."},{"book":"ДЗЕІ","chapter":"8","verse":"26","text":"А Піліпу анёл Гасподні сказаў: устань і ідзі на поўдзень, на дарогу, якая вядзе зь Ерусаліма ў Газу, на тую, якая пустая."},{"book":"ДЗЕІ","chapter":"8","verse":"27","text":"Ён устаў і пайшоў; і вось, муж Эфіопскі, кажэнік, вяльможа Кандакіі, царыцы Эфіопскай, ахоўца ўсіх яе скарбаў, які прыязджаў у Ерусалім на пакланеньне,"},{"book":"ДЗЕІ","chapter":"8","verse":"28","text":"вяртаўся і, седзячы на калясьніцы сваёй, чытаў прарока Ісаю."},{"book":"ДЗЕІ","chapter":"8","verse":"29","text":"Дух сказаў Піліпу: падыдзі і прыстань да гэтае калясьніцы."},{"book":"ДЗЕІ","chapter":"8","verse":"30","text":"Піліп падышоў і, пачуўшы, што ён чытае прарока Ісаю, сказаў: ці разумееш, што чытаеш?"},{"book":"ДЗЕІ","chapter":"8","verse":"31","text":"Ён сказаў: як магу разумець, калі хто не наставіць мяне? І папрасіў Піліпа ўзысьці і сесьці зь ім."},{"book":"ДЗЕІ","chapter":"8","verse":"32","text":"А месца зь Пісаньня, якое ён чытаў, было гэтае: «як авечку, вялі Яго на закол, і, як ягня, перад стрыгалём ягоным, маўчыць, так Ён не размыкаў вуснаў Сваіх;"},{"book":"ДЗЕІ","chapter":"8","verse":"33","text":"у прыніжэньні Яго суд Ягоны адбыўся, а род Яго хто высьветліць? бо забіраецца ад зямлі жыцьцё Ягонае»."},{"book":"ДЗЕІ","chapter":"8","verse":"34","text":"А кажэнік сказаў Піліпу ў адказ: прашу цябе сказаць: пра каго прарок кажа гэта? ці пра сябе, ці пра каго іншага?"},{"book":"ДЗЕІ","chapter":"8","verse":"35","text":"Піліп разамкнуў вусны свае і, пачаўшы з гэтага Пісаньня, апавядаў яму пра Ісуса."},{"book":"ДЗЕІ","chapter":"8","verse":"36","text":"Тым часам, едучы па дарозе, яны прыехалі да вады, і кажэнік сказаў: вось, вада: што перашкаджае мне ахрысьціцца?"},{"book":"ДЗЕІ","chapter":"8","verse":"37","text":"А Піліп сказаў яму: калі верыш ад шчырага сэрца, можна. Той сказаў у адказ: веру, што Ісус ёсьць Сын Божы."},{"book":"ДЗЕІ","chapter":"8","verse":"38","text":"І загадаў спыніць калясьніцу; і сышлі абодва ў ваду, Піліп і кажэнік; і ахрысьціў яго."},{"book":"ДЗЕІ","chapter":"8","verse":"39","text":"А калі яны выйшлі з вады, Дух Гасподні падхапіў Піліпа, і кажэнік ужо ня бачыў яго, і паехаў сваёю дарогаю, радуючыся."},{"book":"ДЗЕІ","chapter":"8","verse":"40","text":"А Піліп апынуўся ў Азоце і, як праходзіў, зьвеставаў усім гарадам, пакуль прыйшоў у Кесарыю."}]}