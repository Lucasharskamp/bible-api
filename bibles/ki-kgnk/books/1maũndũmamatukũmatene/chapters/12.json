{"data":[{"book":"1 Maũndũ Ma Matukũ Ma Tene","chapter":"12","verse":"1","text":"Aya nĩo andũ arĩa mookire kũrĩ Daudi arĩ kũu Zikilagi, hĩndĩ ĩrĩa aaingatĩtwo akehera maitho-inĩ ma Saũlũ mũrũ wa Kishu (maarĩ amwe a njamba cia ita iria ciamũteithirie mbaara-inĩ;"},{"book":"1 Maũndũ Ma Matukũ Ma Tene","chapter":"12","verse":"2","text":"Nao maakuuaga mota na nĩmooĩ gũikia mĩguĩ, na gũikia mahiga na kĩgũtha, na guoko kwa ũrĩo kana kwa ũmotho; maarĩ a mbarĩ ĩmwe na Saũlũ kuuma mũhĩrĩga wa Benjamini), nao maarĩ:"},{"book":"1 Maũndũ Ma Matukũ Ma Tene","chapter":"12","verse":"3","text":"Ahiezeri ũrĩa warĩ mũnene wao na Joashu, ariũ a Shemaa ũrĩa Mũgibea; na Jezieli, na Peleti, ariũ a Azimavethu; na Beraka, na Jehu ũrĩa Mũanathothu,"},{"book":"1 Maũndũ Ma Matukũ Ma Tene","chapter":"12","verse":"4","text":"na Ishimaia ũrĩa Mũgibeoni, mũndũ warĩ njamba thĩinĩ wa andũ arĩa Mĩrongo Ĩtatũ, nake aarĩ mũtongoria ũmwe thĩinĩ wa acio Mĩrongo Ĩtatũ; na Jeremia, na Jahazieli, na Johanani, na Jozabadu ũrĩa Mũgederathi,"},{"book":"1 Maũndũ Ma Matukũ Ma Tene","chapter":"12","verse":"5","text":"na Eluzai, na Jerimothu, na Bealia, na Shemaria, na Shefatia ũrĩa Mũharufi;"},{"book":"1 Maũndũ Ma Matukũ Ma Tene","chapter":"12","verse":"6","text":"na Elikana, na Ishia, na Azareli, na Joezeru, na Jashobeamu arĩa maarĩ a mbarĩ ya Kora;"},{"book":"1 Maũndũ Ma Matukũ Ma Tene","chapter":"12","verse":"7","text":"na Joela, na Zebadia, ariũ a Jerohamu kuuma Gedori."},{"book":"1 Maũndũ Ma Matukũ Ma Tene","chapter":"12","verse":"8","text":"Agadi amwe nĩmagarũrũkire magĩcooka mwena wa Daudi o kũu werũ-inĩ kĩĩhitho-inĩ gĩake. Maarĩ njamba cia ita irĩ ũrũme ciehaarĩirie gũthiĩ mbaara, na nĩmooĩ kũhũthĩra ngo na itimũ. Mothiũ mao maahaanaga ta mothiũ ma mĩrũũthi, na maarĩ ihenya ta thwariga irĩ irĩma-inĩ."},{"book":"1 Maũndũ Ma Matukũ Ma Tene","chapter":"12","verse":"9","text":"Ezeri nĩwe warĩ mũnene wao,"},{"book":"1 Maũndũ Ma Matukũ Ma Tene","chapter":"12","verse":"10","text":"na Mishimana aarĩ wa kana, na Jeremia aarĩ wa gatano,"},{"book":"1 Maũndũ Ma Matukũ Ma Tene","chapter":"12","verse":"11","text":"na Atai aarĩ wa gatandatũ, na Elieli aarĩ wa mũgwanja,"},{"book":"1 Maũndũ Ma Matukũ Ma Tene","chapter":"12","verse":"12","text":"na Johanani aarĩ wa kanana, na Elizabadu aarĩ wa kenda,"},{"book":"1 Maũndũ Ma Matukũ Ma Tene","chapter":"12","verse":"13","text":"na Jeremia aarĩ wa ikũmi, na Makabanai aarĩ wa ikũmi na ũmwe."},{"book":"1 Maũndũ Ma Matukũ Ma Tene","chapter":"12","verse":"14","text":"Agadi acio maarĩ anene a mbũtũ cia ita; ũrĩa warĩ mũnini mũno wao aarũaga mbaara ĩrĩa ĩngĩarũirwo nĩ andũ igana, nake ũrĩa warĩ mũnene mũno wao aarũaga mbaara ĩrĩa ĩngĩarũirwo nĩ andũ ngiri ĩmwe."},{"book":"1 Maũndũ Ma Matukũ Ma Tene","chapter":"12","verse":"15","text":"Nĩo maaringire Rũũĩ rwa Jorodani mweri wa mbere rĩrĩa rwaiyũrĩte nginya rũkoina hũgũrũrũ ciaruo ciothe, na makĩingatithia andũ arĩa othe maaikaraga cianda-inĩ cia mwena wa irathĩro na mwena wa ithũĩro."},{"book":"1 Maũndũ Ma Matukũ Ma Tene","chapter":"12","verse":"16","text":"Andũ amwe a kuuma Benjamini na angĩ a kuuma Juda o nao magĩũka kũrĩ Daudi kũu kĩĩhitho-inĩ gĩake."},{"book":"1 Maũndũ Ma Matukũ Ma Tene","chapter":"12","verse":"17","text":"Daudi agĩthiĩ kũmatũnga, akĩmeera atĩrĩ, “Angĩkorwo mũrooka kũrĩ niĩ na thayũ kũndeithia-rĩ, nĩndĩhaarĩirie kũmwamũkĩra tũtuĩke kĩndũ kĩmwe; no angĩkorwo mũũkĩte kũngunyanĩra kũrĩ thũ ciakwa o rĩrĩa itarenda haaro-rĩ, Ngai wa maithe maitũ arorora ũndũ ũcio na amũtuĩre ciira.”"},{"book":"1 Maũndũ Ma Matukũ Ma Tene","chapter":"12","verse":"18","text":"Hĩndĩ ĩyo Roho agĩikũrũkĩra Amasai, mũnene wa arĩa Mĩrongo Ĩtatũ, akiuga atĩrĩ:"},{"book":"1 Maũndũ Ma Matukũ Ma Tene","chapter":"12","verse":"19","text":"Andũ amwe a Manase nĩmagarũrũkire magĩthiĩ mwena wa Daudi rĩrĩa aathiire na Afilisti kũhũũrana na Saũlũ. (Daudi na andũ ake matiateithirie Afilisti, tondũ thuutha wa kwaranĩria, aathani ao nĩmamũingatire. Maamwĩrire atĩrĩ, “Tũkaarĩha na mĩoyo iitũ angĩgatũtiganĩria acookerere mwathi wake Saũlũ.”)"},{"book":"1 Maũndũ Ma Matukũ Ma Tene","chapter":"12","verse":"20","text":"Hĩndĩ ĩrĩa Daudi aathiire Zikilagi, aya nĩo andũ a Manase arĩa maagarũrũkire magĩthiĩ mwena wake: Adina, na Jozabadu, na Jediaeli, na Mikaeli, na Jozabadu, na Elihu, na Zilethai, atongoria a ikundi cia ngiri kũu Manase."},{"book":"1 Maũndũ Ma Matukũ Ma Tene","chapter":"12","verse":"21","text":"Nĩmateithirie Daudi kuuma kũrĩ mbũtũ iria ciamũtharĩkĩire, nĩgũkorwo othe maarĩ njamba cia ita irĩ ũrũme, na maarĩ anene a ita ciake."},{"book":"1 Maũndũ Ma Matukũ Ma Tene","chapter":"12","verse":"22","text":"Mũthenya o mũthenya andũ nĩmookaga gũteithia Daudi, o nginya akĩgĩa na mbũtũ nene, o ta mbũtũ ya Ngai."},{"book":"1 Maũndũ Ma Matukũ Ma Tene","chapter":"12","verse":"23","text":"Ũyũ nĩguo mũigana wa andũ arĩa meehaarĩirie gũthiĩ mbaara arĩa maathiire Hebironi kũrĩ Daudi nĩgeetha magarũre ũthamaki wa Saũlũ, maũnengere Daudi, o ta ũrĩa Jehova oigĩte:"},{"book":"1 Maũndũ Ma Matukũ Ma Tene","chapter":"12","verse":"24","text":"andũ a Juda arĩa meehaarĩirie kũrũa mbaara maakuĩte ngo na matimũ, maarĩ 6,800;"},{"book":"1 Maũndũ Ma Matukũ Ma Tene","chapter":"12","verse":"25","text":"andũ a Simeoni arĩa njamba cia ita meehaarĩirie kũrũa mbaara, maarĩ 7,100;"},{"book":"1 Maũndũ Ma Matukũ Ma Tene","chapter":"12","verse":"26","text":"andũ a Alawii maarĩ 4,600;"},{"book":"1 Maũndũ Ma Matukũ Ma Tene","chapter":"12","verse":"27","text":"amwe ao maarĩ Jehoiada, mũtongoria wa nyũmba ya Harũni ũrĩa warĩ na andũ 3,700,"},{"book":"1 Maũndũ Ma Matukũ Ma Tene","chapter":"12","verse":"28","text":"na Zadoku, mwanake mũnini warĩ njamba ya ita ĩrĩ ũrũme, ũrĩa warĩ na anene a thigari mĩrongo ĩĩrĩ na eerĩ kuuma nyũmba yake;"},{"book":"1 Maũndũ Ma Matukũ Ma Tene","chapter":"12","verse":"29","text":"andũ a Benjamini, na nĩo maarĩ a mbarĩ ĩmwe na Saũlũ, maarĩ 3,000; aingĩ ao maatũũrĩte maathĩkagĩra nyũmba ya Saũlũ, o nginya hĩndĩ ĩyo;"},{"book":"1 Maũndũ Ma Matukũ Ma Tene","chapter":"12","verse":"30","text":"andũ a Efiraimu, njamba cia ita irĩ ũrũme na irĩ ngumo mĩhĩrĩga-inĩ yao, maarĩ 20,800;"},{"book":"1 Maũndũ Ma Matukũ Ma Tene","chapter":"12","verse":"31","text":"andũ a nuthu ya mũhĩrĩga wa Manase, arĩa maagwetetwo na marĩĩtwa nĩguo mathiĩ matue Daudi mũthamaki, maarĩ 18,000;"},{"book":"1 Maũndũ Ma Matukũ Ma Tene","chapter":"12","verse":"32","text":"andũ a Isakaru, arĩa maarĩ na ũmenyo wa mahinda, na makamenya ũrĩa Isiraeli magĩrĩirwo nĩ gwĩka, maarĩ anene 200 arĩa maathaga andũ othe a nyũmba ciao;"},{"book":"1 Maũndũ Ma Matukũ Ma Tene","chapter":"12","verse":"33","text":"andũ a Zebuluni, thigari iria ciamenyerete mbaara, na nĩmehaarĩirie kũrũa mbaara me na mĩthemba yothe ya indo cia mbaara, nĩguo mateithie Daudi marĩ na ngoro ĩmwe, nao maarĩ 50,000;"},{"book":"1 Maũndũ Ma Matukũ Ma Tene","chapter":"12","verse":"34","text":"andũ a Nafitali maarĩ anene 1,000 hamwe na andũ 37,000 arĩa makuuĩte ngo na matimũ;"},{"book":"1 Maũndũ Ma Matukũ Ma Tene","chapter":"12","verse":"35","text":"andũ a Dani arĩa mehaarĩirie kũrũa mbaara, maarĩ 28,600;"},{"book":"1 Maũndũ Ma Matukũ Ma Tene","chapter":"12","verse":"36","text":"andũ a Asheri, thigari iria ciamenyerete mbaara na mehaarĩirie kũrũa mbaara, maarĩ 40,000;"},{"book":"1 Maũndũ Ma Matukũ Ma Tene","chapter":"12","verse":"37","text":"na kuuma mwena wa irathĩro wa Jorodani, andũ a Rubeni, na Gadi, na nuthu ya mũhĩrĩga wa Manase, marĩ na mĩthemba yothe ya indo cia mbaara, maarĩ 120,000."},{"book":"1 Maũndũ Ma Matukũ Ma Tene","chapter":"12","verse":"38","text":"Acio othe maarĩ andũ a kũrũa arĩa meerutĩte gũtungata marĩ ita-inĩ. Magĩũka Hebironi marĩ na ngoro ĩmwe ya gũtua Daudi mũthamaki wa Isiraeli guothe. Andũ a Isiraeli arĩa angĩ othe o nao maarĩ na rĩciiria o rĩmwe rĩa gũtua Daudi mũthamaki."},{"book":"1 Maũndũ Ma Matukũ Ma Tene","chapter":"12","verse":"39","text":"Andũ acio maikarire kũu na Daudi mĩthenya ĩtatũ makĩrĩa na makĩnyua, nĩgũkorwo andũ a nyũmba ciao nĩmaheanĩte irio nĩ ũndũ wao."},{"book":"1 Maũndũ Ma Matukũ Ma Tene","chapter":"12","verse":"40","text":"O na ningĩ andũ arĩa maatũũraga hakuhĩ nao kuuma Isakaru, na Zebuluni, na Nafitali nĩmarehire irio ikuuĩtwo nĩ ndigiri, na ngamĩĩra, na nyũmbũ, na ndegwa. Nĩ kwarehetwo mũtu mũingĩ, na ngũmba cia ngũyũ na cia thabibũ nyũmũ, na ndibei, na maguta, na ngʼombe, na ngʼondu, nĩgũkorwo kwarĩ na gĩkeno kũu Isiraeli."}]}