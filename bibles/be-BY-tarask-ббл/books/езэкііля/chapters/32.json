{"data":[{"book":"ЕЗЭКІІЛЯ","chapter":"32","verse":"1","text":"У дванаццатым годзе, у дванаццатым месяцы, у першы дзень месяца, было мне слова Гасподняе:"},{"book":"ЕЗЭКІІЛЯ","chapter":"32","verse":"2","text":"сыне чалавечы! узьнясі плач па фараоне, цары Егіпецкім, і скажы яму: ты, як малады леў сярод народаў і як пачварына ў морах, кідаешся ў рэках тваіх і каламуціш нагамі тваімі воды, і топчаш патокі іх."},{"book":"ЕЗЭКІІЛЯ","chapter":"32","verse":"3","text":"Так кажа Гасподзь Бог: Я закіну на цябе сетку Маю на сходзе многіх народаў, і яны выцягнуць цябе Маёю мярэжаю."},{"book":"ЕЗЭКІІЛЯ","chapter":"32","verse":"4","text":"І выкіну цябе на зямлю, у чыстым полі кіну цябе, і будуць садзіцца на цябе ўсякія нябесныя птушкі і насычацца табою зьвяры ўсёй зямлі."},{"book":"ЕЗЭКІІЛЯ","chapter":"32","verse":"5","text":"І раскідаю мяса тваё па горах, і даліны напоўню тваімі трупамі."},{"book":"ЕЗЭКІІЛЯ","chapter":"32","verse":"6","text":"І зямлю плаваньня твайго напаю крывёю тваёю да самых гор: і калдобіны будуць напоўнены табою."},{"book":"ЕЗЭКІІЛЯ","chapter":"32","verse":"7","text":"І калі ты патухнеш, зачыню нябёсы і зоркі на іх зацьмлю, сонца засланю хмараю, і месяц ня будзе сьвяціцца сьвятлом сваім."},{"book":"ЕЗЭКІІЛЯ","chapter":"32","verse":"8","text":"Усе сьвяцілы, што сьвецяцца на нябёсах, запамрочу над табою і на зямлю тваю навяду цемру, кажа Гасподзь Бог."},{"book":"ЕЗЭКІІЛЯ","chapter":"32","verse":"9","text":"Зьбянтэжу сэрца многіх народаў, калі агалашу пра падзеньне тваё паміж народаў па землях, якіх ты ня ведаў."},{"book":"ЕЗЭКІІЛЯ","chapter":"32","verse":"10","text":"І зжахну табою многія народы, і цары іхнія скалануцца па табе ад страху, калі мечам Маім страсяну перад абліччам іхнім, і штохвіліны будуць трымцець кожны за душу сваю ў дзень падзеньня твайго."},{"book":"ЕЗЭКІІЛЯ","chapter":"32","verse":"11","text":"Бо так кажа Гасподзь Бог: меч цара Вавілонскага прыйдзе на цябе."},{"book":"ЕЗЭКІІЛЯ","chapter":"32","verse":"12","text":"Ад мечаў дужых загіне народ твой; усе яны - самыя лютыя з народаў, і зьнішчаць гонар Егіпта, і загіне ўсё мноства ягонае."},{"book":"ЕЗЭКІІЛЯ","chapter":"32","verse":"13","text":"І вынішчу ўсё быдла яго каля вялікіх водаў, і наперад ня будзе каламуціць іх нага чалавечая, і капыты быдла ня будуць каламуціць іх."},{"book":"ЕЗЭКІІЛЯ","chapter":"32","verse":"14","text":"Тады дам спакой водам іхнім, і зраблю, што рэкі іхнія пацякуць, як алей, кажа Гасподзь Бог."},{"book":"ЕЗЭКІІЛЯ","chapter":"32","verse":"15","text":"Калі зраблю зямлю Егіпецкую пустыняю, і калі пазбудзецца зямля ўсяго, што напаўняе яе; калі паб'ю ўсіх, хто жыве на ёй, тады ўведаюць, што Я - Гасподзь."},{"book":"ЕЗЭКІІЛЯ","chapter":"32","verse":"16","text":"Вось сьлёзная песьня, якую будуць сьпяваць; дочкі народаў будуць сьпяваць яе; па Егіпце і па ўсім мностве яго будуць сьпяваць яе, кажа Гасподзь Бог."},{"book":"ЕЗЭКІІЛЯ","chapter":"32","verse":"17","text":"У дванаццатым годзе, у пятнаццаты дзень таго самага месяца, было мне слова Гасподняе:"},{"book":"ЕЗЭКІІЛЯ","chapter":"32","verse":"18","text":"сыне чалавечы! аплач народ Егіпецкі, і скінь яго, яго і дочак славутых народаў у апраметную, з тымі, што адыходзяць у магілу."},{"book":"ЕЗЭКІІЛЯ","chapter":"32","verse":"19","text":"Каго ты пераўзыходзіш? сыдзі, і ляжы зь неабрэзанымі."},{"book":"ЕЗЭКІІЛЯ","chapter":"32","verse":"20","text":"Тыя ўпадуць сярод забітых мечам, і ён аддадзены мечу; цягнеце яго і ўсё мноства яго."},{"book":"ЕЗЭКІІЛЯ","chapter":"32","verse":"21","text":"Сярод апраметнай будуць гаварыць пра яго і пра спрымірэнцаў ягоных першыя з герояў; яны загінулі і ляжаць там сярод неабрэзаных, пабітыя мечам."},{"book":"ЕЗЭКІІЛЯ","chapter":"32","verse":"22","text":"Там Асур і ўсё полчышча ягонае, вакол яго труны іхнія, усе пабітыя, зваяваныя мечам."},{"book":"ЕЗЭКІІЛЯ","chapter":"32","verse":"23","text":"Труны яго пастаўлены ў самай глыбіні апраметнай, і полчышча яго вакол грабніцы ягонай, усе пабітыя, што загінулі ад меча, тыя, якія пашыралі жудасьць на зямлі жывых."},{"book":"ЕЗЭКІІЛЯ","chapter":"32","verse":"24","text":"Там Элам з усім мноствам сваім вакол магільніцы ягонай, усе яны - пабітыя, што загінулі ад меча, якія неабрэзанымі сышлі ў апраметную, якія распаўсюдзілі сабою жах на землі жывых і нясуць ганьбу сваю з тымі, што адышлі ў магілу."},{"book":"ЕЗЭКІІЛЯ","chapter":"32","verse":"25","text":"Сярод пабітых далі ложак яму з усім мноствам ягоным; вакол яго - труны іхнія, усе неабрэзаныя, пабітыя мечам: і як ён пашыраў жах на зямлі жывых, дык і нясуць на сабе ганьбу нароўні з тымі, што адышлі ў магілу і пакладзены сярод пабітых."},{"book":"ЕЗЭКІІЛЯ","chapter":"32","verse":"26","text":"Там Мэшэх і Тувал з усім мноствам сваім; вакол яго - труны іхнія, усе неабрэзаныя, пабітыя мечам, бо яны разносілі жах па зямлі жывых."},{"book":"ЕЗЭКІІЛЯ","chapter":"32","verse":"27","text":"Ці не павінны і яны ляжаць зь мёртвымі неабрэзанымі героямі, якія з вайсковай зброяй сваёю сышлі ў апраметную і мечы свае паклалі сабе пад галовы, і засталася пахібнасьць іхняя на касьцях іхніх, бо яны, як дужыя, былі жудасьцю на зямлі жывых."},{"book":"ЕЗЭКІІЛЯ","chapter":"32","verse":"28","text":"І ты будзеш зламаны сярод неабрэзаных і ляжаць з пабітымі мечам."},{"book":"ЕЗЭКІІЛЯ","chapter":"32","verse":"29","text":"Там - Эдом і цары яго і ўсе князі яго, якія пры ўсёй сваёй адвазе пакладзены сярод пабітых мечам; яны ляжаць зь неабрэзанымі, што сышлі ў магілу."},{"book":"ЕЗЭКІІЛЯ","chapter":"32","verse":"30","text":"Там уладары поўначы, усе яны і ўсе Сіданяне, якія сышлі туды з пабітымі, бо былі пасаромленыя ў магутнасьці сваёй, што наводзіла жах, - і ляжаць яны зь неабрэзанымі, пабітымі мечам, і нясуць ганьбу сваю з тымі, што адышлі ў магілу."},{"book":"ЕЗЭКІІЛЯ","chapter":"32","verse":"31","text":"Убачыць іх фараон і суцешыцца ўсім мноствам сваім, пабітым мечам, фараон і ўсё войска ягонае, кажа Гасподзь Бог."},{"book":"ЕЗЭКІІЛЯ","chapter":"32","verse":"32","text":"Бо Я пашыру страх Мой на зямлі жывых, і пакладзены будзе фараон і ўсё мноства ягонае сярод неабрэзаных з пабітымі мечам, кажа Гасподзь Бог."}]}