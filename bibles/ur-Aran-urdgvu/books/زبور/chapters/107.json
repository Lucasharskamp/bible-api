{"data":[{"book":"زبور","chapter":"107","verse":"1","text":"رب کا شکر کرو، کیونکہ وہ بھلا ہے، اور اُس کی شفقت ابدی ہے۔"},{"book":"زبور","chapter":"107","verse":"2","text":"رب کے نجات یافتہ جن کو اُس نے عوضانہ دے کر دشمن کے قبضے سے چھڑایا ہے سب یہ کہیں۔"},{"book":"زبور","chapter":"107","verse":"3","text":"اُس نے اُنہیں مشرق سے مغرب تک اور شمال سے جنوب تک دیگر ممالک سے اکٹھا کیا ہے۔"},{"book":"زبور","chapter":"107","verse":"4","text":"بعض ریگستان میں صحیح راستہ بھول کر ویران راستے پر مارے مارے پھرے، اور کہیں بھی آبادی نہ ملی۔"},{"book":"زبور","chapter":"107","verse":"5","text":"بھوک اور پیاس کے مارے اُن کی جان نڈھال ہو گئی۔"},{"book":"زبور","chapter":"107","verse":"6","text":"تب اُنہوں نے اپنی مصیبت میں رب کو پکارا، اور اُس نے اُنہیں اُن کی تمام پریشانیوں سے چھٹکارا دیا۔"},{"book":"زبور","chapter":"107","verse":"7","text":"اُس نے اُنہیں صحیح راہ پر لا کر ایسی آبادی تک پہنچایا جہاں رہ سکتے تھے۔"},{"book":"زبور","chapter":"107","verse":"8","text":"وہ رب کا شکر کریں کہ اُس نے اپنی شفقت اور اپنے معجزے انسان پر ظاہر کئے ہیں۔"},{"book":"زبور","chapter":"107","verse":"9","text":"کیونکہ وہ پیاسی جان کو آسودہ کرتا اور بھوکی جان کو کثرت کی اچھی چیزوں سے سیر کرتا ہے۔"},{"book":"زبور","chapter":"107","verse":"10","text":"دوسرے زنجیروں اور مصیبت میں جکڑے ہوئے اندھیرے اور گہری تاریکی میں بستے تھے،"},{"book":"زبور","chapter":"107","verse":"11","text":"کیونکہ وہ اللہ کے فرمانوں سے سرکش ہوئے تھے، اُنہوں نے اللہ تعالیٰ کا فیصلہ حقیر جانا تھا۔"},{"book":"زبور","chapter":"107","verse":"12","text":"اِس لئے اللہ نے اُن کے دل کو تکلیف میں مبتلا کر کے پست کر دیا۔ جب وہ ٹھوکر کھا کر گر گئے اور مدد کرنے والا کوئی نہ رہا تھا"},{"book":"زبور","chapter":"107","verse":"13","text":"تو اُنہوں نے اپنی مصیبت میں رب کو پکارا، اور اُس نے اُنہیں اُن کی تمام پریشانیوں سے چھٹکارا دیا۔"},{"book":"زبور","chapter":"107","verse":"14","text":"وہ اُنہیں اندھیرے اور گہری تاریکی سے نکال لایا اور اُن کی زنجیریں توڑ ڈالیں۔"},{"book":"زبور","chapter":"107","verse":"15","text":"وہ رب کا شکر کریں کہ اُس نے اپنی شفقت اور اپنے معجزے انسان پر ظاہر کئے ہیں۔"},{"book":"زبور","chapter":"107","verse":"16","text":"کیونکہ اُس نے پیتل کے دروازے توڑ ڈالے، لوہے کے کنڈے ٹکڑے ٹکڑے کر دیئے ہیں۔"},{"book":"زبور","chapter":"107","verse":"17","text":"کچھ لوگ احمق تھے، وہ اپنے سرکش چال چلن اور گناہوں کے باعث پریشانیوں میں مبتلا ہوئے۔"},{"book":"زبور","chapter":"107","verse":"18","text":"اُنہیں ہر خوراک سے گھن آنے لگی، اور وہ موت کے دروازوں کے قریب پہنچے۔"},{"book":"زبور","chapter":"107","verse":"19","text":"تب اُنہوں نے اپنی مصیبت میں رب کو پکارا، اور اُس نے اُنہیں اُن کی تمام پریشانیوں سے چھٹکارا دیا۔"},{"book":"زبور","chapter":"107","verse":"20","text":"اُس نے اپنا کلام بھیج کر اُنہیں شفا دی اور اُنہیں موت کے گڑھے سے بچایا۔"},{"book":"زبور","chapter":"107","verse":"21","text":"وہ رب کا شکر کریں کہ اُس نے اپنی شفقت اور معجزے انسان پر ظاہر کئے ہیں۔"},{"book":"زبور","chapter":"107","verse":"22","text":"وہ شکرگزاری کی قربانیاں پیش کریں اور خوشی کے نعرے لگا کر اُس کے کاموں کا چرچا کریں۔"},{"book":"زبور","chapter":"107","verse":"23","text":"بعض بحری جہاز میں بیٹھ گئے اور تجارت کے سلسلے میں سمندر پر سفر کرتے کرتے دُوردراز علاقوں تک پہنچے۔"},{"book":"زبور","chapter":"107","verse":"24","text":"اُنہوں نے رب کے عظیم کام اور سمندر کی گہرائیوں میں اُس کے معجزے دیکھے ہیں۔"},{"book":"زبور","chapter":"107","verse":"25","text":"کیونکہ رب نے حکم دیا تو آندھی چلی جو سمندر کی موجیں بلندیوں پر لائی۔"},{"book":"زبور","chapter":"107","verse":"26","text":"وہ آسمان تک چڑھیں اور گہرائیوں تک اُتریں۔ پریشانی کے باعث ملاحوں کی ہمت جواب دے گئی۔"},{"book":"زبور","chapter":"107","verse":"27","text":"وہ شراب میں دُھت آدمی کی طرح لڑکھڑاتے اور ڈگمگاتے رہے۔ اُن کی تمام حکمت ناکام ثابت ہوئی۔"},{"book":"زبور","chapter":"107","verse":"28","text":"تب اُنہوں نے اپنی مصیبت میں رب کو پکارا، اور اُس نے اُنہیں تمام پریشانیوں سے چھٹکارا دیا۔"},{"book":"زبور","chapter":"107","verse":"29","text":"اُس نے سمندر کو تھما دیا اور خاموشی پھیل گئی، لہریں ساکت ہو گئیں۔"},{"book":"زبور","chapter":"107","verse":"30","text":"مسافر پُرسکون حالات دیکھ کر خوش ہوئے، اور اللہ نے اُنہیں منزلِ مقصود تک پہنچایا۔"},{"book":"زبور","chapter":"107","verse":"31","text":"وہ رب کا شکر کریں کہ اُس نے اپنی شفقت اور اپنے معجزے انسان پر ظاہر کئے ہیں۔"},{"book":"زبور","chapter":"107","verse":"32","text":"وہ قوم کی جماعت میں اُس کی تعظیم کریں، بزرگوں کی مجلس میں اُس کی حمد کریں۔"},{"book":"زبور","chapter":"107","verse":"33","text":"کئی جگہوں پر وہ دریاؤں کو ریگستان میں اور چشموں کو پیاسی زمین میں بدل دیتا ہے۔"},{"book":"زبور","chapter":"107","verse":"34","text":"باشندوں کی بُرائی دیکھ کر وہ زرخیز زمین کو کلر کے بیابان میں بدل دیتا ہے۔"},{"book":"زبور","chapter":"107","verse":"35","text":"دوسری جگہوں پر وہ ریگستان کو جھیل میں اور پیاسی زمین کو چشموں میں بدل دیتا ہے۔"},{"book":"زبور","chapter":"107","verse":"36","text":"وہاں وہ بھوکوں کو بسا دیتا ہے تاکہ آبادیاں قائم کریں۔"},{"book":"زبور","chapter":"107","verse":"37","text":"تب وہ کھیت اور انگور کے باغ لگاتے ہیں جو خوب پھل لاتے ہیں۔"},{"book":"زبور","chapter":"107","verse":"38","text":"اللہ اُنہیں برکت دیتا ہے تو اُن کی تعداد بہت بڑھ جاتی ہے۔ وہ اُن کے ریوڑوں کو بھی کم ہونے نہیں دیتا۔"},{"book":"زبور","chapter":"107","verse":"39","text":"جب کبھی اُن کی تعداد کم ہو جاتی اور وہ مصیبت اور دُکھ کے بوجھ تلے خاک میں دب جاتے ہیں"},{"book":"زبور","chapter":"107","verse":"40","text":"تو وہ شرفا پر اپنی حقارت اُنڈیل دیتا اور اُنہیں ریگستان میں بھگا کر صحیح راستے سے دُور پھرنے دیتا ہے۔"},{"book":"زبور","chapter":"107","verse":"41","text":"لیکن محتاج کو وہ مصیبت کی دلدل سے نکال کر سرفراز کرتا اور اُس کے خاندانوں کو بھیڑبکریوں کی طرح بڑھا دیتا ہے۔"},{"book":"زبور","chapter":"107","verse":"42","text":"سیدھی راہ پر چلنے والے یہ دیکھ کر خوش ہوں گے، لیکن بےانصاف کا منہ بند کیا جائے گا۔"},{"book":"زبور","chapter":"107","verse":"43","text":"کون دانش مند ہے؟ وہ اِس پر دھیان دے، وہ رب کی مہربانیوں پر غور کرے۔"}]}