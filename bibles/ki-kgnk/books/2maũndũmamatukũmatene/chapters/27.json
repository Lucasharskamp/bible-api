{"data":[{"book":"2 Maũndũ ma Matukũ ma Tene","chapter":"27","verse":"1","text":"Jothamu aarĩ wa mĩaka mĩrongo ĩĩrĩ na ĩtano rĩrĩa aatuĩkire mũthamaki, nake agĩthamaka arĩ Jerusalemu mĩaka ikũmi na ĩtandatũ. Nyina eetagwo Jerusha mwarĩ wa Zadoku."},{"book":"2 Maũndũ ma Matukũ ma Tene","chapter":"27","verse":"2","text":"Nake agĩĩka maũndũ marĩa maagĩrĩire maitho-inĩ ma Jehova, o ta ũrĩa ithe Uzia eekĩte, nowe ndaigana gũtoonya hekarũ ya Jehova gũcina ũbumba ta ũrĩa ithe eekĩte. No rĩrĩ, andũ nĩmathiire o na mbere gwĩka maũndũ mao mooru."},{"book":"2 Maũndũ ma Matukũ ma Tene","chapter":"27","verse":"3","text":"Jothamu nĩaakire rĩngĩ mwako wa Kĩhingo kĩa Rũgongo kĩa hekarũ ya Jehova, na akĩruta wĩra mũnene wa rũthingo rũrĩa rwarĩ kĩrĩma-inĩ kĩa Ofeli."},{"book":"2 Maũndũ ma Matukũ ma Tene","chapter":"27","verse":"4","text":"Nĩaakire matũũra irĩma-inĩ cia Juda na agĩaka nyũmba cia ũgitĩri na mĩthiringo mĩraihu na igũrũ kũndũ kũrĩa kwarĩ na mũtitũ."},{"book":"2 Maũndũ ma Matukũ ma Tene","chapter":"27","verse":"5","text":"Jothamu nĩarũire mbaara na mũthamaki wa Amoni na akĩmahoota. Mwaka-inĩ ũcio, Aamoni nĩmamũrĩhire taranda igana rĩmwe27:5 nĩ ta tani ithatũ na robo ithatũ (3:75) cia betha, na kori 10,00027:5 nĩ ta kilo 2,200,000 cia ngano, na kori 10,000 cia cairi. Andũ a Amoni nĩmamũreheire indo o ta icio mwaka-inĩ wa keerĩ na wa gatatũ."},{"book":"2 Maũndũ ma Matukũ ma Tene","chapter":"27","verse":"6","text":"Jothamu nĩagĩire na hinya nĩ ũndũ nĩathiiaga na mĩthiĩre mĩrũngĩrĩru hĩndĩ ciothe mbere ya Jehova Ngai wake."},{"book":"2 Maũndũ ma Matukũ ma Tene","chapter":"27","verse":"7","text":"Namo maũndũ marĩa mangĩ makoniĩ wathani wa Jothamu, o hamwe na mbaara ciake ciothe na ciĩko iria ingĩ eekire-rĩ, nĩmandĩkĩtwo ibuku-inĩ rĩa athamaki a Isiraeli na Juda."},{"book":"2 Maũndũ ma Matukũ ma Tene","chapter":"27","verse":"8","text":"Nake aarĩ wa mĩaka mĩrongo ĩĩrĩ na ĩtano rĩrĩa aatuĩkire mũthamaki, na agĩthamaka arĩ Jerusalemu mĩaka ikũmi na ĩtandatũ."},{"book":"2 Maũndũ ma Matukũ ma Tene","chapter":"27","verse":"9","text":"Jothamu akĩhurũka hamwe na maithe make na agĩthikwo Itũũra-inĩ Inene rĩa Daudi. Nake mũriũ Ahazu agĩtuĩka mũthamaki ithenya rĩake."}]}