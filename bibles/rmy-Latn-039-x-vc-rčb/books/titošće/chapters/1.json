{"data":[{"book":"Titošće","chapter":"1","verse":"1","text":"Akava ramov me, o Pavle, o sluga e Devlesko thaj o apostol e Isuse Hristosko. Me sem bičhaldo te okolen saven o Del losarda te zuravav len ando paćipe thaj te sikavav len te pindžaren o čačipe savo si ugodno e Devlešće."},{"book":"Titošće","chapter":"1","verse":"2","text":"Godova paćipe thaj o pindžaripe del len nada ando večno trajo savo o Del obećisarda lenđe katar o večnost, a o Del či hohavel."},{"book":"Titošće","chapter":"1","verse":"3","text":"Ande pravo vrjama objavisardas e manušenđe piro alav kroz o propovedanje savo o Del, amaro Spasitelj, zapovedisardas manđe te propovediv."},{"book":"Titošće","chapter":"1","verse":"4","text":"Ramov e Titošće, mungre čače čhavešće ando zajedničko paćipe:"},{"book":"Titošće","chapter":"1","verse":"5","text":"Muklem tut pe Krita pale godova te anes ando redo okova so nas dovršime thaj te pe thana čhos e starešinen ande zajednice sago kaj me naredisardem tuće."},{"book":"Titošće","chapter":"1","verse":"6","text":"O starešina trubul te avel manuš pale savo naj khanči bilačhe te phenelpe, rom paćivalo jećhe romnjaće, lešće čhavra trubun te aven vernikurja, save či avena došarde palo bezehalo traipe, kaj si bilačhe thaj neposlušne."},{"book":"Titošće","chapter":"1","verse":"7","text":"Kaj o nadgledniko, sago upravitelj e Devlešće ćherešće, trubul te avel manuš pale savo naj khanči bilačhe te phenelpe, te na gndil samo pe peste, te na avel čingaralo, te na avel matarno, te na avel nasilniko, thaj te na avel sklono palo bilačho dobitko."},{"book":"Titošće","chapter":"1","verse":"8","text":"A trubul te avel gostoljubivo, te volil o lačhipe, razumno, pravedno, sveto thaj te siles kontrola pe peste."},{"book":"Titošće","chapter":"1","verse":"9","text":"Trubul zurale te inćarel pe ko čačivalo sikavipe, te šaj te hrabril averen thaj te uveril e protivnikonen ando ispravno sikavipe."},{"book":"Titošće","chapter":"1","verse":"10","text":"Kaj si but neposlušne, brbljivcurja, thaj hohavne, osobito maškar okola save sikaven palo obrezanje."},{"book":"Titošće","chapter":"1","verse":"11","text":"Lenđe trubul o muj te phandvelpe, kaj zbog o bilačho dobitko upropastin e saste familijen gajda kaj sikaven okova so či trubul."},{"book":"Titošće","chapter":"1","verse":"12","text":"Jek katar lende, vi lengo korkoro proroko, phendas: “E manuša katar e Krita si uvek hohavne, opake zveri, thaj bibućarne handžvale po habe.”"},{"book":"Titošće","chapter":"1","verse":"13","text":"Godova si čačo svedočanstvo. Pale godova strogo kuš len, te aven saste ando paćipe,"},{"book":"Titošće","chapter":"1","verse":"14","text":"thaj te majbut či zanosin pe e židovske paramičenca thaj e naredbenca katar okola save bolden e dume e čačimašće."},{"book":"Titošće","chapter":"1","verse":"15","text":"E čisto manušenđe e bezehendar si sa čisto, a okolenđe save si melale e bezehendar thaj e bipaćivalenđe khanči naj čisto, nego si vi lenđi gođi thaj vi lenđi savest melali."},{"book":"Titošće","chapter":"1","verse":"16","text":"Tvrdin kaj pindžaren e Devles, ali godova či dokažin pire delenca. Von si odvratne, nepokorne thaj naj sposobne te ćeren bilo savo lačho delo."}]}