{"data":[{"book":"ДАНІІЛА","chapter":"10","verse":"1","text":"У трэці год Кіра, цара Персідскага, было абвешчана слова Даніілу, які называўся імем Валтасар; і ў слове гэтым была ісьціна і вялікая сіла. Ён зразумеў гэтае адкрыцьцё і зразумеў гэтую ўяву."},{"book":"ДАНІІЛА","chapter":"10","verse":"2","text":"У тыя дні я, Данііл, быў у жалобе і тры тыдні часу."},{"book":"ДАНІІЛА","chapter":"10","verse":"3","text":"Смачнага хлеба я ня еў; мяса і віно не ўваходзілі ў вусны мае, і масьцямі я не намашчваў сябе да завяршэньня трох тыдняў часу."},{"book":"ДАНІІЛА","chapter":"10","verse":"4","text":"А на дваццаць чацьвёрты дзень першага месяца быў я на беразе вялікай ракі Тыгра"},{"book":"ДАНІІЛА","chapter":"10","verse":"5","text":"і ўзьвёў вочы свае і ўбачыў: вось, адзін чалавек, апрануты ў ільняную вопратку, і сьцёгны яго перапяразаны золатам з Уфаза."},{"book":"ДАНІІЛА","chapter":"10","verse":"6","text":"Цела яго - як тапаз, твар яго - як выгляд маланкі; вочы яго - як запаленыя сьвяцільні, рукі яго і ногі яго з выгляду - як бліскучая медзь, і голас слоў ягоных - як голас мноства людзей."},{"book":"ДАНІІЛА","chapter":"10","verse":"7","text":"І толькі адзін я, Данііл, бачыў гэтую ўяву, а людзі, якія былі са мною, ня бачылі гэтае ўявы; але моцны страх напаў на іх, і яны паўцякалі хавацца"},{"book":"ДАНІІЛА","chapter":"10","verse":"8","text":"і застаўся я адзін і бачыў гэтую вялікую ўяву, але ўва мне не засталося моцы і выгляд твару майго вельмі зьмяніўся, не засталося ўва мне бадзёрасьці."},{"book":"ДАНІІЛА","chapter":"10","verse":"9","text":"І пачуў я голас ягоных слоў: і як толькі пачуў голас ягоных слоў, самлеў і прыпаў тварам да зямлі."},{"book":"ДАНІІЛА","chapter":"10","verse":"10","text":"Але вось, дакранулася да мяне рука і паставіла мяне на калені мае і на далоні маіх рук."},{"book":"ДАНІІЛА","chapter":"10","verse":"11","text":"І сказаў ён мне: «Данііле, муж любасны! пранікні ў словы, якія я скажу табе, і стань проста на ногі твае; бо да цябе я пасланы сёньня». Калі ён казаў мне гэтыя словы, я ўстаў і дрыжаў."},{"book":"ДАНІІЛА","chapter":"10","verse":"12","text":"Але ён сказаў мне: «ня бойся, Данііле; зь першага дня, як ты прыхіліў сваё сэрца, каб дасягнуць разуменьня і ўпакорыцца перад Богам тваім, словы твае пачуты, і я прыйшоў дзеля слоў тваіх,"},{"book":"ДАНІІЛА","chapter":"10","verse":"13","text":"але князь Персідскага царства стаяў супроць мяне дваццаць адзін дзень; але вось, Міхаіл, адзін зь першых князёў, прыйшоў памагчы мне, і я заставаўся там пры царах Персідскіх."},{"book":"ДАНІІЛА","chapter":"10","verse":"14","text":"А цяпер я прыйшоў абвясьціць табе, што станецца з народам тваім у апошнія часіны, бо ўява сягае да дзён далёкіх»."},{"book":"ДАНІІЛА","chapter":"10","verse":"15","text":"Калі ён гаварыў мне такія словы, я прынік маім тварам да зямлі і зьнямеў."},{"book":"ДАНІІЛА","chapter":"10","verse":"16","text":"Але вось, нехта з выгляду падобны да сыноў чалавечых дакрануўся да вуснаў маіх, і я разамкнуў мае вусны, загаварыў і сказаў таму, які стаяў перад мною: «спадару мой! ад гэтай уявы вантробы мае павярнуліся ўва мне і не засталося ўва мне сілы."},{"book":"ДАНІІЛА","chapter":"10","verse":"17","text":"І як можа гэты раб майго гаспадара гаварыць з гэтым гаспадаром маім, калі ўва мне няма сілы, і дыханьне перахапіла ўва мне»."},{"book":"ДАНІІЛА","chapter":"10","verse":"18","text":"Тады зноў дакрануўся да мяне той, што як чалавечы воблік, і ўмацаваў мяне"},{"book":"ДАНІІЛА","chapter":"10","verse":"19","text":"і сказаў: «ня бойся, муж любасны! мір табе, будзь мужны, будзь мужны!» І калі ён гаварыў са мною, я ўмацаваўся і сказаў: кажы, спадару мой; бо ты ўмацаваў мяне»."},{"book":"ДАНІІЛА","chapter":"10","verse":"20","text":"І ён сказаў: «ці ведаеш ты, чаго я прыйшоў да цябе? Зараз я вярнуся, каб ваяваць зь Персідскім князем; а калі выйду, дык вось, прыйдзе князь Грэцыі."},{"book":"ДАНІІЛА","chapter":"10","verse":"21","text":"Рэштаю я абвяшчу табе, што накрэсьлена ў кнізе праўды; і няма нікога, хто падтрымаў бы мяне ў гэтым, акрамя князя нашага Міхаіла."}]}