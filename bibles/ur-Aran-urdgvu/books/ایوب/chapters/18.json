{"data":[{"book":"ایوب","chapter":"18","verse":"1","text":"بِلدد سوخی نے جواب دے کر کہا،"},{"book":"ایوب","chapter":"18","verse":"2","text":"”تُو کب تک ایسی باتیں کرے گا؟ اِن سے باز آ کر ہوش میں آ! تب ہی ہم صحیح بات کر سکیں گے۔"},{"book":"ایوب","chapter":"18","verse":"3","text":"تُو ہمیں ڈنگر جیسے احمق کیوں سمجھتا ہے؟"},{"book":"ایوب","chapter":"18","verse":"4","text":"گو تُو آگ بگولا ہو کر اپنے آپ کو پھاڑ رہا ہے، لیکن کیا تیرے باعث زمین کو ویران ہونا چاہئے اور چٹانوں کو اپنی جگہ سے کھسکنا چاہئے؟ ہرگز نہیں!"},{"book":"ایوب","chapter":"18","verse":"5","text":"یقیناً بےدین کا چراغ بجھ جائے گا، اُس کی آگ کا شعلہ آئندہ نہیں چمکے گا۔"},{"book":"ایوب","chapter":"18","verse":"6","text":"اُس کے خیمے میں روشنی اندھیرا ہو جائے گی، اُس کے اوپر کی شمع بجھ جائے گی۔"},{"book":"ایوب","chapter":"18","verse":"7","text":"اُس کے لمبے قدم رُک رُک کر آگے بڑھیں گے، اور اُس کا اپنا منصوبہ اُسے پٹخ دے گا۔"},{"book":"ایوب","chapter":"18","verse":"8","text":"اُس کے اپنے پاؤں اُسے جال میں پھنسا دیتے ہیں، وہ دام پر ہی چلتا پھرتا ہے۔"},{"book":"ایوب","chapter":"18","verse":"9","text":"پھندا اُس کی ایڑی پکڑ لیتا، کمند اُسے جکڑ لیتی ہے۔"},{"book":"ایوب","chapter":"18","verse":"10","text":"اُسے پھنسانے کا رسّا زمین میں چھپا ہوا ہے، راستے میں پھندا بچھا ہے۔"},{"book":"ایوب","chapter":"18","verse":"11","text":"وہ ایسی چیزوں سے گھرا رہتا ہے جو اُسے قدم بہ قدم دہشت کھلاتی اور اُس کی ناک میں دم کرتی ہیں۔"},{"book":"ایوب","chapter":"18","verse":"12","text":"آفت اُسے ہڑپ کر لینا چاہتی ہے، تباہی تیار کھڑی ہے تاکہ اُسے گرتے وقت ہی پکڑ لے۔"},{"book":"ایوب","chapter":"18","verse":"13","text":"بیماری اُس کی جِلد کو کھا جاتی، موت کا پہلوٹھا اُس کے اعضا کو نگل لیتا ہے۔"},{"book":"ایوب","chapter":"18","verse":"14","text":"اُسے اُس کے خیمے کی حفاظت سے چھین لیا جاتا اور گھسیٹ کر دہشتوں کے بادشاہ کے سامنے لایا جاتا ہے۔"},{"book":"ایوب","chapter":"18","verse":"15","text":"اُس کے خیمے میں آگ بستی، اُس کے گھر پر گندھک بکھر جاتی ہے۔"},{"book":"ایوب","chapter":"18","verse":"16","text":"نیچے اُس کی جڑیں سوکھ جاتی، اوپر اُس کی شاخیں مُرجھا جاتی ہیں۔"},{"book":"ایوب","chapter":"18","verse":"17","text":"زمین پر سے اُس کی یاد مٹ جاتی ہے، کہیں بھی اُس کا نام و نشان نہیں رہتا۔"},{"book":"ایوب","chapter":"18","verse":"18","text":"اُسے روشنی سے تاریکی میں دھکیلا جاتا، دنیا سے بھگا کر خارج کیا جاتا ہے۔"},{"book":"ایوب","chapter":"18","verse":"19","text":"قوم میں اُس کی نہ اولاد نہ نسل رہے گی، جہاں پہلے رہتا تھا وہاں کوئی نہیں بچے گا۔"},{"book":"ایوب","chapter":"18","verse":"20","text":"اُس کا انجام دیکھ کر مغرب کے باشندوں کے رونگٹے کھڑے ہو جاتے اور مشرق کے باشندے دہشت زدہ ہو جاتے ہیں۔"},{"book":"ایوب","chapter":"18","verse":"21","text":"یہی ہے بےدین کے گھر کا انجام، اُسی کے مقام کا جو اللہ کو نہیں جانتا۔“"}]}