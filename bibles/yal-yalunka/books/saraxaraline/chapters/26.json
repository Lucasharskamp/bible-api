{"data":[{"book":"Saraxaraline","chapter":"26","verse":"1","text":"“Ɛ nama suxurene rafala. Ɛ nama alana nde sawuran nafala. Ɛ nama gɛmɛn dɔxɔ, ɛ yi a batu. Ɛ nama gɛmɛ masolixin ti ɛ yamanani ɛ yi a batu. Amasɔtɔ Alatala nan n tan na, ɛ Ala.”"},{"book":"Saraxaraline","chapter":"26","verse":"2","text":"“Ɛ xa n ma Matabu Lɔxɔne suxu, ɛ yi n ma yire sariɲanxin binya. Alatala nan n tan na.”"},{"book":"Saraxaraline","chapter":"26","verse":"3","text":"“Xa ɛ n ma tɔnne nun yamarine suxu,"},{"book":"Saraxaraline","chapter":"26","verse":"4","text":"n tulen nafama nɛn ɛ ma a waxatini, bɔxɔn yi balon fi, wudine yi bogi xɛɛne ma."},{"book":"Saraxaraline","chapter":"26","verse":"5","text":"Se bɔnbɔ waxatin buma nɛn han bogise bolon waxatina. Bogi seene yi lu bolonɲɛ han xɛɛ bi waxatina. Ɛ dɛgema nɛn han ɛ lugo, ɛ yi lu ɛ bɔxɔni bɔɲɛ xunbenli."},{"book":"Saraxaraline","chapter":"26","verse":"6","text":"N tinma nɛn yamanan yi lu hɛrini. Ɛ na ɛ sa, sese mi ɛ tɔrɛ. N burunna sube xaɲɛne bama nɛn ɛ yamanani, yɛngɛn mi soɛ ɛ konni."},{"book":"Saraxaraline","chapter":"26","verse":"7","text":"Ɛ ɛ yaxune kedima nɛn, e yi bira ɛ bun yɛngɛni."},{"book":"Saraxaraline","chapter":"26","verse":"8","text":"Ɛ tan muxu suulun fama nɛn ɛ yaxun muxu kɛmɛ kedideni. Ɛ tan muxu kɛmɛ yi ɛ yaxun wuli fu kedi. Ɛ yaxune birama nɛn ɛ bun yɛngɛni."},{"book":"Saraxaraline","chapter":"26","verse":"9","text":"N fanma nɛn ɛ ra. N yi dii wuyaxi fi ɛ ma, ɛ wuya ayi. N na n ma layirin nakamalima nɛn en tagi."},{"book":"Saraxaraline","chapter":"26","verse":"10","text":"Ɛ yala malo ramaraxine donma nɛn han malo xaba waxatin mɔn yi a li, ɛ yi a fonna dɔnxɛn woli ayi alogo a nɛnɛn xa ramara."},{"book":"Saraxaraline","chapter":"26","verse":"11","text":"N luma nɛn ɛ yɛ, n mi n mɛ ɛ ra mumɛ!"},{"book":"Saraxaraline","chapter":"26","verse":"12","text":"N na n masiga tima nɛn ɛ tagi, n findi ɛ Ala ra. Ɛ yi findi n ma yamaan na."},{"book":"Saraxaraline","chapter":"26","verse":"13","text":"Alatala nan n tan na, ɛ Ala, naxan ɛ ramini Misiran bɔxɔni alogo ɛ xa ba Misiran kaane yii. N Misiran konyiyaan goronna ba nɛn ɛ ma, alogo ɛ xa nɔ sigan tiyɛ xunna kenli.”"},{"book":"Saraxaraline","chapter":"26","verse":"14","text":"“Koni, xa ɛ mi n xuiin namɛ, ɛ yamarini itoe birin suxu,"},{"book":"Saraxaraline","chapter":"26","verse":"15","text":"xa ɛ n ma tɔnne kala, ɛ yi ɛ mɛ n ma sariyane ra, ɛ mi n ma yamarine birin liga, ɛ n ma layirin kala,"},{"book":"Saraxaraline","chapter":"26","verse":"16","text":"nayi, n ni ito nan ligama ɛ ra: N yihadin nagodoma nɛn ɛ ma, e nun fitina furene nun fati mawolonna, naxanye ɛ yɛɛne kalama, e yi ɛ niin ba. Ɛ sansine sima fuuni bayo ɛ yaxune nan e donma."},{"book":"Saraxaraline","chapter":"26","verse":"17","text":"N kelima nɛn ɛ xili ma, alogo ɛ yaxune xa ɛ nɔ. Naxanye ɛ raɲaxuxi, ne yi nɔɔn sɔtɔ ɛ xun na. Ɛ ɛ giyɛ hali muxu yo mi ɛ fɔxɔ ra.”"},{"book":"Saraxaraline","chapter":"26","verse":"18","text":"“Na birin xanbi ra, xa ɛ mi n xuiin namɛ, n na ɛ yulubine saranma ɛ ra nɛn dɔxɔɲa ma solofere."},{"book":"Saraxaraline","chapter":"26","verse":"19","text":"N yi ɛ wason kala, n yi kuyeni xara alo wurena, e nun bɔxɔna alo sulana."},{"book":"Saraxaraline","chapter":"26","verse":"20","text":"Ɛ sɛnbɛn yi ɲan fuuni, bayo ɛ bɔxɔn mi bogi seene fiyɛ, yamanan wudine mi bogima.”"},{"book":"Saraxaraline","chapter":"26","verse":"21","text":"“Xa ɛ murutɛ n ma, ɛ tondi n xuiin namɛ, n na ɛ tɔrɔne rawuyama ayi nɛn dɔxɔ solofere naxan lanxi ɛ yulubine ma."},{"book":"Saraxaraline","chapter":"26","verse":"22","text":"N burunna subene rafama nɛn ɛ xili ma naxanye ɛ diine faxama, e yi ɛ xuruseene raxɔri. E yi ɛ xurunɲɛ ayi han ɛ kirane yi yigeli.”"},{"book":"Saraxaraline","chapter":"26","verse":"23","text":"“Xa hali na birin ɛ mi xuru n ma, ɛ lu murutɛxi n ma,"},{"book":"Saraxaraline","chapter":"26","verse":"24","text":"n yɛtɛɛn kelima nɛn ɛ xili ma, n mɔn yi ɛ tɔrɔne rawuya ayi dɔxɔ solofere."},{"book":"Saraxaraline","chapter":"26","verse":"25","text":"N yɛngɛn nakelima nɛn ɛ tan xili ma, n yi ɛ yulubine saran ɛ ra n ma layirin kala feen na. Ɛ na ɛ luxun ɛ taa ratangaxine yi, n fitina furen nafama nɛn, ɛ yi lu ɛ yaxune yiini."},{"book":"Saraxaraline","chapter":"26","verse":"26","text":"N yi ɛ kuma donseen na, ɲaxalan fu yamaan birin ma burun ganma nɛn buru gande kedenni, e yi ɛ buruni taxun ligase xurudin na, ɛ yi a don koni ɛ mi lugo.”"},{"book":"Saraxaraline","chapter":"26","verse":"27","text":"“Xa hali na birin, ɛ mi n xuiin namɛ, ɛ yi lu murutɛxi n ma,"},{"book":"Saraxaraline","chapter":"26","verse":"28","text":"nayi, n kelima nɛn ɛ xili ma, n yi ɛ yulubine saran ɛ ra dɔxɔɲa ma solofere."},{"book":"Saraxaraline","chapter":"26","verse":"29","text":"Ɛ ɛ diine suben donma nɛn."},{"book":"Saraxaraline","chapter":"26","verse":"30","text":"N yi ɛ taan kidene kala, n yi ɛ wusulan gandene rabira."},{"book":"Saraxaraline","chapter":"26","verse":"31","text":"N yi ɛ taane findi xɔrinxɔrinna ra, ɛ yire sariɲanxine yi raxɔri. Nayi, ɛ saraxane mi fa rafanma n ma."},{"book":"Saraxaraline","chapter":"26","verse":"32","text":"N na ɛ yamanan kalama nɛn. Ɛ yaxune na fa dɔxɔdeni ɛ konne yi, e kabɛma nɛn a kalaxin ma."},{"book":"Saraxaraline","chapter":"26","verse":"33","text":"N na ɛ raxuyama ayi nɛn yamanane yi, n yi bira ɛ fɔxɔ ra silanfanna ra, n yi ɛ sagatan.26.33 Silanfanna: Sofane yɛngɛso dɛgɛmana. Ɛ yamanani gelima nɛn, a yi findi taa xɔnne ra.”"},{"book":"Saraxaraline","chapter":"26","verse":"34","text":"“Nayi, ɛ nɛma ɛ yaxune yii e konni waxatin naxan yi, ɛ yamanani genla yi lu, ɛ bɔxɔn luma nɛn matabuni, matabu waxatine ɲɔxɔn na ɛ mi naxanye suxu."},{"book":"Saraxaraline","chapter":"26","verse":"35","text":"A nɛma rabeɲinxi, a matabun sɔtɔma nɛn, ɛ mi tin naxanye ma ɛ yi dɔxi a yi waxatin naxan yi."},{"book":"Saraxaraline","chapter":"26","verse":"36","text":"Naxanye na lu e nii ra ɛ yɛ, n na e tunnaxɔlɔma e ma nɛn e yaxune yamanani, han e yi e gi ɲɔxɔnden gbansanna bira xuiin bun alo silanfanna, e bira hali muxe mi e fɔxɔ ra."},{"book":"Saraxaraline","chapter":"26","verse":"37","text":"E birama nɛn e bode fari alo e nɛma e giyɛ silanfanna bun, anu muxu yo mi e fɔxɔ ra. Ɛ mi nɔɛ tiyɛ ɛ yaxune yɛɛ ra."},{"book":"Saraxaraline","chapter":"26","verse":"38","text":"Ɛ faxama nɛn siya gbɛtɛne tagi, ɛ yaxune yamanan yi ɛ don."},{"book":"Saraxaraline","chapter":"26","verse":"39","text":"Naxanye na lu ɛ tan yɛ, ne doyenma nɛn han e faxa e yaxune yamanane yi e tan nun e benbane hakɛne fe ra.”"},{"book":"Saraxaraline","chapter":"26","verse":"40","text":"“Koni e na e ti e hakɛne ra e nun e benbane gbeene nun e tinxintareyaan nun e murutɛna,"},{"book":"Saraxaraline","chapter":"26","verse":"41","text":"feen naxanye a ligaxi, n yi keli e xili ma, n yi e rasiga e yaxune yamanani, nayi e Ala kolontare bɔɲɛne na xuru, e yi e hakɛne yanginna fi,"},{"book":"Saraxaraline","chapter":"26","verse":"42","text":"n na n mirima nɛn layirina feen ma nxu nun Yaxuba tagi, e nun nxu nun Isiyaga, e nun nxu nun Iburahima, n yi n miri yamanana fe ma."},{"book":"Saraxaraline","chapter":"26","verse":"43","text":"Koni, fɔ yamanan nabeɲinxin xa lu singe, a yi a matabu e mi na waxatin naxan yi. E e hakɛne yanginna fima nɛn amasɔtɔ e bata e mɛ n ma sariyane nun tɔnne ra."},{"book":"Saraxaraline","chapter":"26","verse":"44","text":"Koni, hali e lu e yaxune yamanani, n mi e rabeɲinɲɛ han e yi raxɔri, n yi n ma layirin kala. Amasɔtɔ Alatala nan n tan na, e Ala."},{"book":"Saraxaraline","chapter":"26","verse":"45","text":"N na n mirima nɛn n ma layirin ma, naxan nxu nun e benbane tagi, n naxanye ramini Misiran bɔxɔni siyane yɛtagi, alogo n xa findi e Ala ra. Alatala nan n tan na.”"},{"book":"Saraxaraline","chapter":"26","verse":"46","text":"Alatala tɔnne nun yamarine nun sariyane nan ne ra, a naxanye falaxi Isirayila kaane xa fata Musa ra Sinayi geyaan fari."}]}