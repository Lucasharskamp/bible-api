{"data":[{"book":"Ekisodho","chapter":"2","verse":"1","text":"Zvino mumwe murume weimba yaRevhi akawana mukadzi,"},{"book":"Ekisodho","chapter":"2","verse":"2","text":"uye mukadzi uyu akava nemimba akabereka mwanakomana. Paakaona kuti akanga ari mwana akanaka, akamuvanza kwemwedzi mitatu."},{"book":"Ekisodho","chapter":"2","verse":"3","text":"Asi akati asisagoni kumuvanza, akamutorera tswanda yenhokwe akainama netara nenamo. Ipapo akaisa mwana imomo ndokuiisa pakati petsanga dzaiva mumahombekombe aNairi."},{"book":"Ekisodho","chapter":"2","verse":"4","text":"Hanzvadzi yake yakamira iri chinhambwe kuti ione kuti chii chaizoitika kwaari."},{"book":"Ekisodho","chapter":"2","verse":"5","text":"Ipapo mwanasikana waFaro akaburuka akaenda kurwizi Nairi kuti andoshamba, uye varandakadzi vake vakanga vachifamba vachitevedza mahombekombe. Akaona tswanda pakati petsanga ndokubva atuma murandakadzi wake kuti andoitora."},{"book":"Ekisodho","chapter":"2","verse":"6","text":"Akaizarura akaona mwana. Akanga achichema, uye akamunzwira tsitsi. Akati, “Uyu ndomumwe wavana vavaHebheru.”"},{"book":"Ekisodho","chapter":"2","verse":"7","text":"Ipapo hanzvadzi yake yakakumbira mwanasikana waFaro ikati, “Ndingaenda here ndikandokutorerai mumwe wavakadzi vechiHebheru kuti azokurererai mwana?”"},{"book":"Ekisodho","chapter":"2","verse":"8","text":"Uye mwanasikana waFaro akapindura akati, “Hongu.” Uye musikana akaenda akandotora mai vomwana."},{"book":"Ekisodho","chapter":"2","verse":"9","text":"Mwanasikana waFaro akati kwavari, “Tora mwana uyu unondirererawo, uye ini ndichakupa muripo wako.” Saka mukadzi akatora mwana akamurera."},{"book":"Ekisodho","chapter":"2","verse":"10","text":"Mwana akati akura, akamutora akaenda naye kumwanasikana waFaro akava mwanakomana wake. Akamutumidza zita rokuti Mozisi, achiti, “Ndakamutora mumvura.”"},{"book":"Ekisodho","chapter":"2","verse":"11","text":"Rimwe zuva Mozisi akura, akaenda kwakanga kuna vanhu vokwake uye akavatarira vari pabasa ravo rakaoma. Akaona muIjipita achirova muHebheru, mumwe wavanhu vokwake."},{"book":"Ekisodho","chapter":"2","verse":"12","text":"Akaringa-ringa ndokuona kusina munhu achibva auraya muIjipita, ndokumuviga mujecha."},{"book":"Ekisodho","chapter":"2","verse":"13","text":"Zuva rakatevera, akabuda akaona vaHebheru vaviri vachirwa. Akabvunza uya akanga akanganisa akati, “Seiko uchirova mumwe wako muHebheru?”"},{"book":"Ekisodho","chapter":"2","verse":"14","text":"Murume uya akati, “Ndianiko akakuita mubati nomutongi pamusoro pedu? Uri kuda kundiuraya sokuuraya kwawakaita muIjipita nhai?” Ipapo Mozisi akatya akafunga akati, “Zvandakaita zvinofanira kuva zvava kuzivikanwa.”"},{"book":"Ekisodho","chapter":"2","verse":"15","text":"Faro akati anzwa izvi, akaedza kuuraya Mozisi, asi Mozisi akatiza Faro akaenda kundogara kuMidhiani, uye akagara patsime."},{"book":"Ekisodho","chapter":"2","verse":"16","text":"Zvino muprista weMidhiani akanga ana vanasikana vanomwe uye vakauya kuzochera mvura yokuti vazadze midziyo yainwira zvipfuwo zvababa vavo."},{"book":"Ekisodho","chapter":"2","verse":"17","text":"Vamwe vafudzi vakasvika vakavadzinga, asi Mozisi akasimuka akavanunura uye akanwisa zvipfuwo zvavo."},{"book":"Ekisodho","chapter":"2","verse":"18","text":"Vasikana pavakadzokera kuna Reueri baba vavo, akavabvunza akati, “Makurumidza seiko kudzoka nhasi?”"},{"book":"Ekisodho","chapter":"2","verse":"19","text":"Vakapindura vakati, “Tanunurwa nomuIjipita kubva kuvafudzi. Abva aticherera mvura uye akanwisa zvipfuwo.”"},{"book":"Ekisodho","chapter":"2","verse":"20","text":"Akabvunza vanasikana vake akati, “Aripiko? Mamusiyirei? Mudanei, auye azodya.”"},{"book":"Ekisodho","chapter":"2","verse":"21","text":"Mozisi akabvuma kugara nomurume uyu, uyo akazopa mwanasikana wake Zipora kuna Mozisi kuti ave mukadzi wake."},{"book":"Ekisodho","chapter":"2","verse":"22","text":"Zipora akabereka mwanakomana, uye Mozisi akamutumidza zita rokuti Gerishomi, achiti, “Ndava mueni munyika yavatorwa.”"},{"book":"Ekisodho","chapter":"2","verse":"23","text":"Zvino makore mazhinji akati apfuura, mambo weIjipiti akafa. VaIsraeri vakagomera muutapwa hwavo uye vakachema, kuchemera rubatsiro rwavo nokuda kwoutapwa hwavo kukakwira kuna Mwari."},{"book":"Ekisodho","chapter":"2","verse":"24","text":"Mwari akanzwa kugomera kwavo uye akarangarira sungano yake naAbhurahama, naIsaka uye naJakobho."},{"book":"Ekisodho","chapter":"2","verse":"25","text":"Saka Mwari akatarisa pamusoro pavaIsraeri akava nehanya navo."}]}