{"data":[{"book":"ІСАІ","chapter":"50","verse":"1","text":"Так кажа Гасподзь: дзе разводны ліст вашай маці, зь якім Я адпусьціў яе? альбо якому з маіх пазыкоўцаў Я прадаў вас? Вось, вы прададзены за грахі вашыя, і за злачынствы вашыя адпушчана маці вашая."},{"book":"ІСАІ","chapter":"50","verse":"2","text":"Чаму, калі Я прыходзіў, нікога ня было, і калі Я клікаў, ніхто не азываўся? Хіба рука Мая кароткая стала, каб выбаўляць, альбо няма сілы ўва Мне, каб ратаваць? Вось, грозьбаю Маёю Я высушваю мора, ператвараю рэкі ў пустыню; рыбы ў іх гніюць ад нястачы вады і паміраюць ад смагі."},{"book":"ІСАІ","chapter":"50","verse":"3","text":"Я апранаю нябёсы ў морак, і вярэту раблю покрывам іхнім."},{"book":"ІСАІ","chapter":"50","verse":"4","text":"Гасподзь Бог даў Мне язык мудрых, каб Я мог словам мацаваць зьнямоглага: кожнае раніцы Ён будзіць, будзіць вуха Маё, каб Я чуў, быццам вучань."},{"book":"ІСАІ","chapter":"50","verse":"5","text":"Гасподзь Бог адкрыў Мне вуха, і Я не ўсупрацівіўся, не адступіў назад."},{"book":"ІСАІ","chapter":"50","verse":"6","text":"Я аддаў хрыбет Мой тым, што б'юць, і шчокі Мае - пабойцам; твару Майго не засланяў ад кляцьбы і апляваньня."},{"book":"ІСАІ","chapter":"50","verse":"7","text":"І Гасподзь Бог дапамагае Мне: таму Я не саромеюся, таму Я трымаю твар Мой, як крэмень, і ведаю, што не застануся ў ганьбе."},{"book":"ІСАІ","chapter":"50","verse":"8","text":"Блізкі Апраўдальнік Мой; хто хоча спаборнічаць са Мною? станем разам. Хто хоча судзіцца са Мною? хто падыдзе да Мяне."},{"book":"ІСАІ","chapter":"50","verse":"9","text":"Вось, Гасподзь Бог дапамагае Мне: хто асудзіць Мяне? Вось, усе яны як вопратка зьлядашчацца; моль зьесьць іх."},{"book":"ІСАІ","chapter":"50","verse":"10","text":"Хто з вас баіцца Госпада, слухаецца голасу Раба Ягонага? Хто ходзіць у мораку, безь сьвятла, хай спадзяецца на імя Госпада і хай мацуецца ў Богу сваім."},{"book":"ІСАІ","chapter":"50","verse":"11","text":"Вось, усе вы, што разводзіце агонь, запасеныя запальнымі стрэламі, ідзеце ў полымя агню вашага і стрэлаў, распаленых вамі! Гэта будзе вам ад рукі Маёй: у пакутах сканаеце."}]}