{"data":[{"book":"GALAASI","chapter":"5","verse":"1","text":"Ko fii no woniren rinɗinaaɓe waɗi si *Almasiihu on rinɗini en. Awa wonee tabituɓe, wota on yiltitu hoore mon kadi e ley ɓoggol maccangaaku."},{"book":"GALAASI","chapter":"5","verse":"2","text":"Ko ɗun waɗi, min Puulusa, mi wi'ay on wonde si on etike fii yo on sunnine, haray Almasiihu on nafataa on huunde."},{"book":"GALAASI","chapter":"5","verse":"3","text":"Awa mi fellintinanay kala neɗɗo kadi wonde si etike haa sunninaama, haray himo haani jokkude Sariya on fow."},{"book":"GALAASI","chapter":"5","verse":"4","text":"Onon ɓee wonɓe ɗaɓɓude no jogitoree feewuɓe ka Sariya, on seedii e Almasiihu on, awa kadi on woɗɗondirii e moƴƴere Alla nden."},{"book":"GALAASI","chapter":"5","verse":"5","text":"Kono enen, tama'u men on ko jogoreede feewuɓe yeeso Alla sabu gomɗinal men ngal. Ko tippude e Ruuhu on sabbiɗen on tama'u."},{"book":"GALAASI","chapter":"5","verse":"6","text":"Ko fii, ko hitti e wonɓe e Iisaa Almasiihu on ɓen kon hinaa *sunninegol maa angal sunninegol, kono ko gomɗinal feɲɲiniroowal hoore mun giggol."},{"book":"GALAASI","chapter":"5","verse":"7","text":"Ko fii hari hiɗon dogude moƴƴa. Ko hombo non darni on haa haɗi on ɗoftagol goonga on?"},{"book":"GALAASI","chapter":"5","verse":"8","text":"Awa nden fewjoore ɗon hinaa e Nodduɗo on on iwri."},{"book":"GALAASI","chapter":"5","verse":"9","text":"Ko fii lewen seeɗa tun ƴurinay farin jiiɓaaɗo."},{"book":"GALAASI","chapter":"5","verse":"10","text":"Min non miɗo joganii on ndee hoolaare ɗoo e fee Joomiraaɗo on wonde, on miijotaako goɗɗun goo. Kono on wonɗo jiiɓude on, ɗun non ko wonɗo woo, o rondoyto ɲaawoore nden."},{"book":"GALAASI","chapter":"5","verse":"11","text":"E min non yo musiɓɓe, si miɗo waajaade fii nafa sunninegol, haray ko fii honɗun kadi mi cukkantee? Si tawno haa jooni waaju an ngun no humii e sunninegol, haray fempeede Iisaa Almasiihu on ka hoore *leggal altindiraangal accii wonangol yimɓe ɓen peggal."},{"book":"GALAASI","chapter":"5","verse":"12","text":"Yo ɓen wonɓe sonjude on ɓujito haa ɗaata!"},{"book":"GALAASI","chapter":"5","verse":"13","text":"Musiɓɓe, jooni on noddaama ka ndimankaaku. Wota on ɓaaror ngun ndimankaaku mon fii waɗugol mbeleeɗe ɓandu, kono kurkondiranee e nder giggol."},{"book":"GALAASI","chapter":"5","verse":"14","text":"Ko fii Sariya on fow no timmi e nder aaya gooto, e hino mo: «Yo a yiɗir ɲokondo maa on wano yiɗirɗaa hoore maa non.»"},{"book":"GALAASI","chapter":"5","verse":"15","text":"Kono si on ŋatindirii, on seekindirii wa kulle ɗen, awa reenee wota on mulindir."},{"book":"GALAASI","chapter":"5","verse":"16","text":"Ko ɗun si mi wi'ay on: wuuriree Ruuhu Allaahu on, ɗun on jokkataa himmeeji ɓandu."},{"book":"GALAASI","chapter":"5","verse":"17","text":"Ko fii himmeeji ɓandu no liddondiri e Ruuhu Allaahu on, on *Ruuhu Seniiɗo kadi no liddondiri e himmeeji ɓandu, ko ɗi lurruɗi kanji ɗiɗi, fii wota on waɗu ko faalaɗon woo."},{"book":"GALAASI","chapter":"5","verse":"18","text":"Kono si Ruuhu Seniiɗo on ardike on, haray hinaa e ley Sariya on wonɗon."},{"book":"GALAASI","chapter":"5","verse":"19","text":"Ko fii mbeleeɗe ɓandu ɗen no waalii e kene, ɗen-le ko jinaa e angal laaɓal e jiiɓaare"},{"book":"GALAASI","chapter":"5","verse":"20","text":"e rewugol sanamu e mbileyaagal e ngayngu e yeddondiral e nawliigu e monee e haasidi e sendondiral e fedde-fedde"},{"book":"GALAASI","chapter":"5","verse":"21","text":"e ngaɲaneendi e mandilugol e *fasaadu e ko nandi e mun. Miɗo haɗude on, wano mi haɗirnoo on non wonde, ɓen wuurirɓe nii heɓoytaa geɓal ka *laamu Alla."},{"book":"GALAASI","chapter":"5","verse":"22","text":"Kono ko Ruuhu Allaahu on funtinta kon, ko giggol e weltaare e ɓuttu e muɲal e yurmeende e moƴƴuki e sella-findeyaagal"},{"book":"GALAASI","chapter":"5","verse":"23","text":"e newaare e waawugol hoore mun. Sariya haɗaali sifa ɗin piiji."},{"book":"GALAASI","chapter":"5","verse":"24","text":"Wonɓe e Iisaa Almasiihu on ɓen fempii ɓandu mun ndun wondude e himmeeji mun e faaleeji mun."},{"book":"GALAASI","chapter":"5","verse":"25","text":"Si tawii ko Ruuhu Seniiɗo on wuurirɗen, haray yaaden kadi e Ruuhu on."},{"book":"GALAASI","chapter":"5","verse":"26","text":"Wota en wonu mawnintiniiɓe, maa bagondiren, maa nawlindiren."}]}