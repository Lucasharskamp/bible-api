{"data":[{"book":"Okuva","chapter":"28","verse":"1","text":"“Muganda wo Alooni muyiteyo mu baana ba Isirayiri, awamu ne batabani be: Nadabu, ne Abiku, ne Eriyazaali, ne Isamaali, bajje bampeereze nga be bakabona."},{"book":"Okuva","chapter":"28","verse":"2","text":"Muganda wo Alooni mutungire ebyambalo ebitukuvu, nga bya kitiibwa era nga birabika bulungi."},{"book":"Okuva","chapter":"28","verse":"3","text":"Yogera n’abo bonna abasobola, be nawa ekirabo eky’amagezi mu mirimu egyo, bakolere Alooni ebyambalo mw’anaayawulirwa okubeera kabona wange."},{"book":"Okuva","chapter":"28","verse":"4","text":"Bino bye byambalo bye banaakola: eky’omu kifuba, ekkanzu ey’obwakabona okutali mikono ennyimpi eyitibwa ekkanzu ey’obwakabona eyitibwa efodi; ng’ekoma mu ntumbwe; omunagiro; ekkooti erimu obusaze obw’obusimba n’obw’obukiika; ekitambaala; n’olukoba. Bakolere Alooni ne batabani be ebyambalo ebitukuvu balyoke bampeereze nga be bakabona."},{"book":"Okuva","chapter":"28","verse":"5","text":"Abakozi baweebwe ewuzi eza zaabu, ne bbululu, ne kakobe, ne myufu, ne linena omulebevu omulange."},{"book":"Okuva","chapter":"28","verse":"6","text":"“Abakozi abakugu bakole ekkanzu ey’obwakabona ennyimpi etaliiko mikono n’ewuzi eza zaabu, ne bbululu, ne myufu, ne linena omulebevu omulange."},{"book":"Okuva","chapter":"28","verse":"7","text":"Ebeere n’eby’okubibegabega bibiri nga bitungiddwa w’ekoma, eryoke egattibwe bulungi."},{"book":"Okuva","chapter":"28","verse":"8","text":"Omusipi gwayo mu kiwato gukolebwe n’amagezi mangi nga aganaakola ekkanzu ey’obwakabona, era n’ebinaakola bifaanagane, ng’ewuzi za zaabu, ne bbululu, ne kakobe, ne myufu, ne linena omulebevu alangiddwa."},{"book":"Okuva","chapter":"28","verse":"9","text":"“Oddire amayinja ga onuku abiri, ogalambeko amannya ga batabani ba Isirayiri,"},{"book":"Okuva","chapter":"28","verse":"10","text":"amannya mukaaga ku jjinja erimu, n’amannya g’abasigaddewo omukaaga ku jjinja eryokubiri, ng’okuzaalibwa kwabwe bwe kugenda kuddiriragana."},{"book":"Okuva","chapter":"28","verse":"11","text":"Olambe amannya ga batabani ba Isirayiri ku mayinja ago abiri ng’omusazi w’amayinja bw’ayola akabonero ku jjinja; ogateeke mu fuleemu ogeetoolooze n’emikugiro egya zaabu."},{"book":"Okuva","chapter":"28","verse":"12","text":"Amayinja ago ojja gakwasiza ku by’okubibegabega eby’ekkanzu ey’obwakabona eyitibwa efodi, ng’amayinja ag’ekijjukizo ky’abaana ba Isirayiri. Alooni asitulenga amannya gaabwe awali Mukama ng’ekijjukizo."},{"book":"Okuva","chapter":"28","verse":"13","text":"Okole fuleemu eza zaabu,"},{"book":"Okuva","chapter":"28","verse":"14","text":"n’enjegere bbiri eza zaabu omuka, ozirange ng’emiguwa; olyoke osibire enjegere ez’oku fuleemu."},{"book":"Okuva","chapter":"28","verse":"15","text":"“Kola ekyomukifuba eky’okutereezanga ensonga, nga mulimu gwa kikugu ng’ogw’ekkanzu ey’obwakabona eyitibwa efodi, n’ewuzi eza zaabu, ne bbululu, ne kakobe, ne myufu, ne linena omulebevu omulange."},{"book":"Okuva","chapter":"28","verse":"16","text":"Kijja kwenkanankana, buli ludda sentimita amakumi abiri mu bbiri, okiwetemu wakati."},{"book":"Okuva","chapter":"28","verse":"17","text":"Otungireko ennyiriri nnya ez’amayinja ag’omuwendo omungi. Mu lunyiriri olusooka osseemu amayinja saasiyo, ne topazi, ne kaabankulo;"},{"book":"Okuva","chapter":"28","verse":"18","text":"ne mu lunyiriri olwokubiri osseemu emalada, ne safiro ne dayamandi;"},{"book":"Okuva","chapter":"28","verse":"19","text":"ne mu lunyiriri olwokusatu osseemu jasinta; ne ageti, ne ametisita,"},{"book":"Okuva","chapter":"28","verse":"20","text":"ne mu lunyiriri olwokuna osseemu berulo, ne onuku, ne yasipero, ogateeke mu fuleemu ya zaabu."},{"book":"Okuva","chapter":"28","verse":"21","text":"Wabeerewo amayinja kkumi n’abiri, n’amannya gaago ng’amannya g’abatabani ba Isirayiri. Gasalibwe bulungi ng’obubonero obuwoolebwa, nga ku buli limu kulambiddwako erinnya lyako okumalirayo ddala amannya g’ebika ekkumi n’ebibiri."},{"book":"Okuva","chapter":"28","verse":"22","text":"“Ekyomukifuba kikolere enjegere ennange ng’emiguwa gya zaabu omuka."},{"book":"Okuva","chapter":"28","verse":"23","text":"Era ekyomukifuba kikolere empeta za zaabu bbiri, oteeke empeta ezo zombi ku mikugiro ebiri egy’ekyomu kifuba."},{"book":"Okuva","chapter":"28","verse":"24","text":"Oyise enjegere ebbiri eza zaabu mu mpeta ebbiri eziri ku mikugiro gy’eky’omu kifuba."},{"book":"Okuva","chapter":"28","verse":"25","text":"Oddire enjuuyi ebbiri ezisigaddewo ez’enjegere ozikwasize ku fuleemu ebbiri, ozinywereze mu maaso g’eby’oku bibegabega byombi eby’ekkanzu ey’obwakabona eyitibwa efodi."},{"book":"Okuva","chapter":"28","verse":"26","text":"Era okole empeta bbiri eza zaabu, ozitunge ku mikugiro gy’eky’omu kifuba ku luuyi olw’omunda oluliraanye ekkanzu ey’obwakabona eyitibwa efodi."},{"book":"Okuva","chapter":"28","verse":"27","text":"Era okole empeta bbiri eza zaabu oziteeke mu maaso, mu bitundu ebya wansi eby’eby’okubibegabega byombi eby’ekkanzu ey’obwakabona eyitibwa efodi, wagguluko okumpi n’oluzizi lw’omusipi olw’ekkanzu ey’obwakabona eyitibwa efodi."},{"book":"Okuva","chapter":"28","verse":"28","text":"Empeta ez’oku kyomukifuba zisibwe wamu n’empeta z’ekkanzu ey’obwakabona eyitibwa efodi n’akaguwa aka bbululu, kagattibwe n’olukoba, olw’omu kifuba luleme kutaggulukuka ku kkanzu ey’obwakabona eyitibwa efodi."},{"book":"Okuva","chapter":"28","verse":"29","text":"“Buli kiseera Alooni lw’anaayingiranga mu Kifo Ekitukuvu, anaabanga ayambadde amannya ga batabani ba Isirayiri ku kyomukifuba eky’okumala ensonga, nga kiri ku mutima gwe, kibeerenga ekijjukizo awali Mukama."},{"book":"Okuva","chapter":"28","verse":"30","text":"Mu ky’omu kifuba eky’okumala ensonga, onooteekamu Ulimu ne Sumimu28:30 Ulimu ne Sumimu byali bintu ebyakozesebwanga okumanya okuteesa kwa Katonda, era binaabeeranga ku mutima gwa Alooni buli lw’anaayingiranga awali Mukama. Bw’atyo Alooni anaasitulanga ekkubo omuyitwa okumala ensonga z’abaana ba Isirayiri okumpi n’omutima gwe buli lw’anaagendanga awali Mukama."},{"book":"Okuva","chapter":"28","verse":"31","text":"“Onookola ekyambalo ekiri ng’ekkanzu ey’obwakabona eyitibwa efodi, nga kyonna kya bbululu."},{"book":"Okuva","chapter":"28","verse":"32","text":"Waggulu mu makkati gaakyo munaabaamu ekituli omw’okuyisa omutwe; okwetooloola ekituli ekyo kunaabaako omuge omuyonde obulungi ng’omuleera ku kituli ky’omutwe eky’ekkanzu ey’obwakabona, kireme okuyulika."},{"book":"Okuva","chapter":"28","verse":"33","text":"Okwetooloola ebirenge wansi onootungayo amajjolobera mu wuzi eza bbululu, ne kakobe, ne myufu; nga mu makkati ga buli langi eziriraanye otobekamu obude obwa zaabu."},{"book":"Okuva","chapter":"28","verse":"34","text":"Ng’otunga amajjolobera n’ozzaako akade, ate n’oddiriza amajjolobera n’ozzaako akade; bw’otyo okwetooloola ebirenge by’ekyambalo ekyo."},{"book":"Okuva","chapter":"28","verse":"35","text":"Gunaabanga mulimu gwa Alooni okwambala ekyambalo ekyo ng’agenda okuweereza. Obude obwo bunaawulirwanga ng’ayingira mu Kifo Ekitukuvu awali Mukama, ne bw’anaabanga afuluma, aleme okufa."},{"book":"Okuva","chapter":"28","verse":"36","text":"“Onookola akapande aka zaabu omuka ennyo, okayoleko, nga bwe bayola akabonero, nti,"},{"book":"Okuva","chapter":"28","verse":"37","text":"Akapande okasibeko akaguwa aka bbululu, okanywereze ku kitambaala ky’oku mutwe ku ludda olw’omu maaso olw’ekitambaala."},{"book":"Okuva","chapter":"28","verse":"38","text":"Akapande ako kanaabeeranga mu kyenyi kya Alooni, era Alooni y’anaabangako obuvunaanyizibwa nga wabaddewo ebitatuuse mu biweebwayo ebitukuvu abaana ba Isirayiri bye banaaleetanga nga bamaze okubyawula ng’ebirabo byabwe ebitukuvu; kanaabeeranga ku kyenyi kye bulijjo, Mukama alyoke akkirize ebirabo ebyo."},{"book":"Okuva","chapter":"28","verse":"39","text":"“Luka ekkooti erimu obusaze obw’obusimba n’obw’obukiika mu wuzi eza linena omulebevu, era okole n’ekitambaala eky’oku mutwe mu linena omulebevu, era okole olukoba ng’olutunzeemu amajjolobera."},{"book":"Okuva","chapter":"28","verse":"40","text":"Batabani ba Alooni bakolere amakooti, n’emisipi, n’enkuufiira; nga byonna bya kitiibwa era nga birabika bulungi nnyo."},{"book":"Okuva","chapter":"28","verse":"41","text":"Alooni muganda wo mwambaze ebyambalo ebyo, ne batabani be nabo bw’otyo; olyoke obafukeko amafuta ag’omuzeeyituuni, obaawule, obatukuze, bampeerezenga nga be bakabona."},{"book":"Okuva","chapter":"28","verse":"42","text":"“Bakolere empale ez’omunda eza linena, nga ziva mu kiwato okukoma mu bisambi, zibikke omubiri gwabwe."},{"book":"Okuva","chapter":"28","verse":"43","text":"Alooni ne batabani be banaazambalanga nga bajja mu Weema ey’Okukuŋŋaanirangamu oba bwe banaasembereranga Ekyoto okuweereza mu Kifo Ekitukuvu, baleme okwereetako omusango ne bafa."}]}