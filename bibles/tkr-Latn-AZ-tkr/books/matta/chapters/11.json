{"data":[{"book":"Matta","chapter":"11","verse":"1","text":"I'see, Cune yıtsıq'vəne telebayk'le hucooyiy ha'as ıkkanva uvhu, mançe İzrailybışde şaharbışee xət qa'asvayiy maabınbışilqa Allahın cuvab hixhara'as ayk'an."},{"book":"Matta","chapter":"11","verse":"2-3","text":"Yəhye zindaneenang'a Masixhee11:2-3 Masixh: man cuvab «q'ış qadğuna» eyhen vodun. Avaala İzrailil məxdın ədat ıxha, kaahinaaşine, paççahaaşineyiy peyğambaraaşine vuk'lelqa q'ış qadağva ıxha. Man q'öd'esın I'sayn do Allahee Mana g'əyxı'nava eyhen vod. İzrailybışik'le peyğambaraaşe uvhuynbı ats'a ıxhal-alla, manbışe Masixh qarı cun millet duşmanaaşike g'attixhan hı'ı, dyunyeys xəbvalla hav'uy gozet ha'a ıxha. ha'ane işbışde hək'ee g'ayxhı, mang'vee cun telebabı Mang'usqa qiyghanas g'uxoole:"},{"book":"Matta","chapter":"11","verse":"4","text":"I'see manbışis inəxdun alidghıniy qele:"},{"book":"Matta","chapter":"11","verse":"5","text":"bı'rq'ı'nbışik'le g'ecen, k'aanbı iviykaranbı, maşikan ı'xnabınanbı mətteebaxhenbı, g'idiyxhenbışik'le g'iyxhen, hapt'ıynbı üç'üb qeebaxhe, kar deşinbışilqa yugna xabar hivxhar haa'a11:5 İnəxüd Yeşaya peyğambarne kitabee otk'un (35:5-6, 61:1)."},{"book":"Matta","chapter":"11","verse":"6","text":"Zalqa şak hidi'ına nimee baxtivariy!"},{"book":"Matta","chapter":"11","verse":"7","text":"Yəhyeyn telebabı apk'ınmee, I'sa cəmə'ətıs Yəhyeyne hək'ee yuşan ha'a giyğal:"},{"book":"Matta","chapter":"11","verse":"8","text":"Nişiqaniy şu ilyaakas hapk'ın? İnsanıqane, micagın tanalinbı ali'ıyne? Micagın tanalinbı ali'ıynbı paççahaaşde saraybışee vooxhe."},{"book":"Matta","chapter":"11","verse":"9","text":"Manke nişiqa ilyaakasniy hapk'ın? Peyğambarıqane? Ho'o, Zı şok'le eyhen, mana peyğambarıler ooqana vor."},{"book":"Matta","chapter":"11","verse":"10","text":"Mana şena insan vor, cune hək'ee otk'unna:"},{"book":"Matta","chapter":"11","verse":"11","text":"Zı şok'le hək'eda eyhe, yadaaşe vuxuynbışde yı'q'nee məxrına xhineeqa k'yoq'ana Yəhye xhinne xərna ıxha deş. Xəybışeene Paççahiyvaleenamee nekke qıvdyaats'ına, mang'ule xərna ixhes."},{"book":"Matta","chapter":"11","verse":"12","text":"Yəhyeyne yiğbışile g'iyniyne yiğılqamee, Xəybışeene Paççahiyvaleeqa gucuka gyabak'a, şavaayiy maqa gixhasva əq'üba opxhan manar gexhana."},{"book":"Matta","chapter":"11","verse":"13","text":"Q'aanununud11:13 Q'aanununud Allahee Mısa peyğambarıle ğana huvu (Tavrat)., gırgıne peyğambaraaşed Yəhyelqasse uvhu."},{"book":"Matta","chapter":"11","verse":"14","text":"Şu q'abıl ha'axhee, Yəhye sak'alasda. Mana İlyas peyğambar vorna11:14 Mançine hək'ee Malaki peyğambarne kitabee otk'un (4:5).."},{"book":"Matta","chapter":"11","verse":"15","text":"K'ırıbınang'vee k'ırı alixhxhecen!"},{"book":"Matta","chapter":"11","verse":"16","text":"Şavukne Zı ine gahılin insanar akar haa'as? Manbı maydama gyuv'urne menne uşaxaaşilqa cuvab ayhene uşaxaaşik akar:"},{"book":"Matta","chapter":"11","verse":"17","text":"«Şi şos dyutyak' hook'u,"},{"book":"Matta","chapter":"11","verse":"18","text":"Yəhye qarıyng'a, mang'vee kar udyotxhanva, çaxırıd ulydyoğava, «Mana cinın aqqıva» eyhe ıxha."},{"book":"Matta","chapter":"11","verse":"19","text":"İnsanna Dixmee11:19 İnsanna Dix: I'see geedne nəqqee Cuk'le İnsanna Dixva uvhu. Məxür Daniyal peyğambaree qalesde Paççah Masixhık'le eyhe. Mana Paççah gırgıne milletbışda xərna ixhes. qarıyng'a Mang'vee otxhan-ulyoğava, «İne vuxhnat'ay, ulyoğane insanıqa ilyaakende, nalok'bı sa'anbışikayiy bınahnanbışika hambaz ıxha!» K'orana ək'elymee ha'ane işbışike vaats'a vooxhe."},{"book":"Matta","chapter":"11","verse":"20","text":"Qiyğa I'see Vucee əlaamatbı haguyne şaharbışee, bınahbışike xıl ts'ıts'di'iynbışis, Allahne yəqqı'lqa sidipk'ılıynbışis güx haa'a:"},{"book":"Matta","chapter":"11","verse":"21","text":"– Şolqa ver ooxas, Xoraziniy Bet-Tsayda! Şok'le haguyn əlaamatbı, Allah qıvdyaats'anbışik'le Suriy Sidonul haguynbıxhiy, maabınbışe noots'acabniy bınahbışike xıl ts'ıts'aa'as, Allahne yəqqı'lqa savk'alas, p'erk'iybıd ali'ı yı'qqı'l gyuv'aras."},{"book":"Matta","chapter":"11","verse":"22","text":"Zı şok'le hək'eda eyhe, Q'iyaamatne yiğıl şos Suruleyiy Sidonıle dağamda ixhes."},{"book":"Matta","chapter":"11","verse":"23","text":"Kefernahum, vak'le yiğna ciga xəybışee vuxhesvane ats'a? De'eş, yiğna ciga cehinnyamee vuxhes. Vak'le haguynmeen əlaamatbı Sodomıl haguynbıxhiy, mana şahar g'iyniyne yiğılqamee aaxvasdaniy."},{"book":"Matta","chapter":"11","verse":"24","text":"Zı şok'le sayid eyhen, Q'iyaamatne yiğıl vas Sodomule dağamda ixhes."},{"book":"Matta","chapter":"11","verse":"25","text":"Manke I'see eyhen:"},{"book":"Matta","chapter":"11","verse":"26","text":"Ho'o, Dek, Ğu man Vas məxüd ıkkiykın hı'ı."},{"book":"Matta","chapter":"11","verse":"27","text":"Yizde Dekkee gırgıncad Yizde xılyaqa quvu. Dekkıle ğayrı, Dix11:27 Dix: Avaala Allahna dixva, İzrailyne paççahaaşik'le eyhe ıxha (Davud, Sıleyman). Sayid manva insanar g'attivxhan haa'asva qalesde paççah Masixhık'le eyhe ıxha. I'see Vuc Allahna Dixva eyheng'a, Vuc Allahee g'əyxı'nava, Allahıs nekke k'anena vorva hagvasdemee eyhe. şavuk'lecar ats'a deş. Dekkır Duxayle ğayrı şavuk'lecar ats'a deş. Dixesır Dek şavusiy hagvas ıkkan, manbışik'ler haagvana."},{"book":"Matta","chapter":"11","verse":"28","text":"Obzuriynbıyiy xev yı'q'dananbı, Zasqa able, Zı şu sibık qaa'as."},{"book":"Matta","chapter":"11","verse":"29","text":"Zıcar Zı axtıra ıkdekkana vor, Yizın yik'ıd güvənada vod. Zı hoolena xamut alept'e, Zaked şos xət qixhe. Manke şok'leb rəhətiyvalla aveekesda."},{"book":"Matta","chapter":"11","verse":"30","text":"Zı hoolena xamut yı'q'ba deş vob, xevıd sibıkın vod."}]}