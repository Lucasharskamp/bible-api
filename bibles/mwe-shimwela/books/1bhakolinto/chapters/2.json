{"data":[{"book":"1 Bhakolinto","chapter":"2","verse":"1","text":"Bhakilishitu ajangunji, nne punaishe kunngwenunji kukunnungushiyanga, nangannungushayanga ya nng'iyo ga ntenga gwa a Nnungu, kwa talashiya ukoto wala kwa lunda lwa shigundu."},{"book":"1 Bhakolinto","chapter":"2","verse":"2","text":"Punaliji kunngwenunji nashinkutumbilila ngunalunguye shindu shoshowe, ikabhe mwaamanyanje a Yeshu Kilishitu, bhakomelwe munshalabha."},{"book":"1 Bhakolinto","chapter":"2","verse":"3","text":"Punaliji kunngwenunji ngakweteje mashili, nguliungumila na lipamba lya kaje."},{"book":"1 Bhakolinto","chapter":"2","verse":"4","text":"Malobhe gangu na kulunguya kwangu kukaliji kwa lunda na tekeya, ikabhe kwa ilangulo na mashili gaka Mbumu jwa Ukonjelo."},{"book":"1 Bhakolinto","chapter":"2","verse":"5","text":"Nashinkutenda genego nkupinga ngulupai jenunji jinatamile ga lunda luka mundu, ikabhe mmashili ga a Nnungu."},{"book":"1 Bhakolinto","chapter":"2","verse":"6","text":"Nkali nneyo, tunabheleketa kwa lunda kwa bhene bhaishimilikenje nngulupai bhala, ikabheje lwene lundalo nngabha lwa pa shilambolyo pano, wala nngabha lwa bhakulunhwanji bha pa shilambolyo bhalinginji munkumbi gwa bhaobhanga."},{"book":"1 Bhakolinto","chapter":"2","verse":"7","text":"Lunda lutubheleketa lwa shinjubhi sha a Nnungu, ni lunda lwaishiwe, kuumila kupanganywa shilambolyo, kwa ligongo lya ukojelo gewtu."},{"book":"1 Bhakolinto","chapter":"2","verse":"8","text":"Lwene lundalo bhatagwala bha pashilambolyo bhakakulumanyanga, pabha kaliji bhakalumanyinji, ngubhakaakomelenjeje munshalabha, Bhakulungwa bha Ukonjelo."},{"book":"1 Bhakolinto","chapter":"2","verse":"9","text":"Ikabheje malinga shiijandikwe,2:9 Isa, 64:4"},{"book":"1 Bhakolinto","chapter":"2","verse":"10","text":"Genego gubhatulangwiye a Nnungu kwa Mbumu jwabho. Pabha Mbumu analoleya indu yowe nkali indu ya injubhi ya a Nnungu."},{"book":"1 Bhakolinto","chapter":"2","verse":"11","text":"Gani akwiimanya indu ili mmbumu juka mundu ikabhe mbumu juka mundu nnyene? Nneyo peyo indu ya a Nnungu jwakwa akwiimanya ikabhe Mbumu jwa a Nnungu."},{"book":"1 Bhakolinto","chapter":"2","verse":"12","text":"Ikabheje uwe twangaposhela mbumu jwa pashilambolyo, ikabhe Mbumu akopoka kwa a Nnungu nkupinga atukomboye kugamanya gowe gubhatulagushiye a Nnungu."},{"book":"1 Bhakolinto","chapter":"2","verse":"13","text":"Bhai, uwe tunajiganya, nngabha kwa malobhe gutujigenywe na lunda lwa bhandunji, ikabhe kwa malobhe gutujigenywe naka Mbumu, tulijiganya indu ya muntima kwa bhakwetenje jwene Mbumujo."},{"book":"1 Bhakolinto","chapter":"2","verse":"14","text":"Mundu jwa lunda lwa shibhelekwe, akakwiiposhela indu ika Mbumu jwa a Nnungu. Kuka jwenejo inabhoneka mbuti ungumba wala akakwiimanya, pabha pugamanyika kwa jangutilwa naka Mbumu jwa Ukonjelo."},{"book":"1 Bhakolinto","chapter":"2","verse":"15","text":"Ikabheje mundu akwete jwene Mbumujo anakombola kuukumula gowe, na nnyene akaukumulwa naka mundu juna."},{"book":"1 Bhakolinto","chapter":"2","verse":"16","text":"Majandiko gakuti, “Gani akombola kulumanya lunda lwa Bhakulungwa? Gani shaabhelekete nabho?” Ikabheje uwe tushikola lunda lwa a Kilishitu."}]}