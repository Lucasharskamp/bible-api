{"data":[{"book":"Hesekiel","chapter":"35","verse":"1","text":"Awurade asɛm baa me nkyɛn sɛ:"},{"book":"Hesekiel","chapter":"35","verse":"2","text":"“Onipa ba, fa wʼani kyerɛ Bepɔ Seir; hyɛ nkɔm tia no"},{"book":"Hesekiel","chapter":"35","verse":"3","text":"na ka sɛ, ‘Yei ne deɛ Otumfoɔ Awurade seɛ: Me ne wo anya, Bepɔ Seir, na mɛtene me basa atia wo, na mɛma woada mpan."},{"book":"Hesekiel","chapter":"35","verse":"4","text":"Mɛdane wo nkuro ama ayɛ mmubuiɛ na wobɛda mpan. Afei wobɛhunu sɛ mene Awurade no."},{"book":"Hesekiel","chapter":"35","verse":"5","text":"“ ‘Esiane sɛ wode tete nitan hyɛɛ wo mu na woyii Israelfoɔ maa akofena wɔ wɔn amanehunu mu, ɛberɛ a wɔn asotwe duruu ne mpɔnpɔnsoɔ no"},{"book":"Hesekiel","chapter":"35","verse":"6","text":"enti, sɛ mete ase yi deɛ, Otumfoɔ Awurade asɛm nie, mede wo bɛma mogyahwieguo na ɛbɛdi wʼakyi. Esiane sɛ woansuro mogyahwieguo no enti, mogyahwiegu bɛtaa wo."},{"book":"Hesekiel","chapter":"35","verse":"7","text":"Mɛma bepɔ Seir ada mpan, na mayi wɔn a wɔdi so akɔneaba no afiri hɔ."},{"book":"Hesekiel","chapter":"35","verse":"8","text":"Mede atɔfoɔ bɛhyɛ wo mmepɔ so ma; wɔn a wɔbɛtotɔ akofena ano bɛhwehwe ase wɔ wo nkokoɔ so, mmɔnhwa mu ne wo subɔnhwa mu."},{"book":"Hesekiel","chapter":"35","verse":"9","text":"Mɛma wada mpan afebɔɔ, na obiara rentena wo nkuro so. Afei, wobɛhunu sɛ mene Awurade no."},{"book":"Hesekiel","chapter":"35","verse":"10","text":"“ ‘Woaka sɛ, “Saa aman mmienu ne nsase yi bɛyɛ yɛn dea na yɛbɛfa,” wɔ ɛberɛ a me Awurade mete hɔ,"},{"book":"Hesekiel","chapter":"35","verse":"11","text":"enti, sɛ mete ase yi, Otumfoɔ Awurade asɛm nie, me ne wo bɛdi no sɛdeɛ abufuo ne ninkunu a wodaa no adi wɔ ɔtan a wotanee wɔn no mu no teɛ, na mɛda me ho adi wɔ wɔn mu, ɛberɛ a mɛbu wo atɛn."},{"book":"Hesekiel","chapter":"35","verse":"12","text":"Afei, wobɛhunu sɛ me Awurade, mate animtiabuo nsɛm a woaka atia Israel mmepɔ. Wokaa sɛ, “Wɔama ada mpan na wɔadane ama yɛn sɛ yɛmfa.”"},{"book":"Hesekiel","chapter":"35","verse":"13","text":"Mohoahoaa mo ho tiaa me na mokasa tiaa me a moanto sɛbe, na meteeɛ."},{"book":"Hesekiel","chapter":"35","verse":"14","text":"Yei ne deɛ Otumfoɔ Awurade seɛ: Ɛberɛ a ewiase nyinaa redi ahurisie no, mɛma woada mpan."},{"book":"Hesekiel","chapter":"35","verse":"15","text":"Sɛdeɛ wodii ahurisie ɛberɛ a Israel efie agyapadeɛ daa mpan no, saa ɛkwan no na mede wo bɛfa so. Wobɛda mpan, Bepɔ Seir, wo ne Edom nyinaa. Afei wɔbɛhunu sɛ mene Awurade no.’ ”"}]}