{"data":[{"book":"Mathayo","chapter":"3","verse":"1","text":"Siku hizo Yohana Mbatizaji alikuja akihubiri katika nyika ya Uyahudi, akisema,"},{"book":"Mathayo","chapter":"3","verse":"2","text":"“Tubuni, kwa maana Ufalme wa Mbinguni umekaribia.”"},{"book":"Mathayo","chapter":"3","verse":"3","text":"Huyu ndiye yule aliyenenwa habari zake na nabii Isaya aliposema:"},{"book":"Mathayo","chapter":"3","verse":"4","text":"Basi Yohana alivaa mavazi yaliyotengenezwa kwa singa za ngamia, akiwa na mkanda wa ngozi kiunoni mwake. Chakula chake kilikuwa nzige na asali ya mwitu."},{"book":"Mathayo","chapter":"3","verse":"5","text":"Watu walikuwa wakimwendea kutoka Yerusalemu, Uyahudi yote na nchi zote za kandokando ya Mto Yordani."},{"book":"Mathayo","chapter":"3","verse":"6","text":"Nao wakaziungama dhambi zao, akawabatiza katika Mto Yordani."},{"book":"Mathayo","chapter":"3","verse":"7","text":"Lakini alipowaona Mafarisayo na Masadukayo wengi wakija ili kubatizwa, aliwaambia: “Ninyi watoto wa nyoka! Ni nani aliyewaonya kuikimbia ghadhabu inayokuja?"},{"book":"Mathayo","chapter":"3","verse":"8","text":"Basi zaeni matunda yastahiliyo toba."},{"book":"Mathayo","chapter":"3","verse":"9","text":"Wala msidhani mnaweza kusema mioyoni mwenu kuwa, ‘Sisi tunaye Abrahamu, baba yetu.’ Nawaambia kuwa Mungu anaweza kumwinulia Abrahamu watoto kutoka kwa mawe haya."},{"book":"Mathayo","chapter":"3","verse":"10","text":"Hata sasa shoka limeshawekwa tayari kwenye shina la kila mti, basi kila mti usiozaa matunda mazuri, hukatwa na kutupwa motoni."},{"book":"Mathayo","chapter":"3","verse":"11","text":"“Mimi nawabatiza kwa maji kwa ajili ya toba. Lakini nyuma yangu anakuja yeye aliye na uwezo kuliko mimi, ambaye sistahili hata kuvichukua viatu vyake. Yeye atawabatiza kwa Roho Mtakatifu3:11 …kwa Roho Mtakatifu hapa ina maana ya katika Roho Mtakatifu. na kwa moto."},{"book":"Mathayo","chapter":"3","verse":"12","text":"Pepeto lake liko mkononi mwake, naye atasafisha sakafu yake ya kupuria, na kuikusanya ngano ghalani na kuyateketeza makapi kwa moto usiozimika.”"},{"book":"Mathayo","chapter":"3","verse":"13","text":"Kisha Yesu akaja kutoka Galilaya mpaka Mto Yordani ili Yohana ambatize."},{"book":"Mathayo","chapter":"3","verse":"14","text":"Lakini Yohana akajitahidi kumzuia, akimwambia, “Mimi ninahitaji kubatizwa na wewe, nawe waja kwangu nikubatize?”"},{"book":"Mathayo","chapter":"3","verse":"15","text":"Lakini Yesu akamjibu, “Kubali hivi sasa, kwa maana ndivyo itupasavyo kwa njia hii kuitimiza haki yote.” Hivyo Yohana akakubali."},{"book":"Mathayo","chapter":"3","verse":"16","text":"Naye Yesu alipokwisha kubatizwa, mara alipotoka ndani ya maji, ghafula mbingu zikafunguka, akamwona Roho wa Mungu akishuka kama hua na kutulia juu yake."},{"book":"Mathayo","chapter":"3","verse":"17","text":"Nayo sauti kutoka mbinguni ikasema, “Huyu ni Mwanangu mpendwa, ambaye ninapendezwa sana naye.”"}]}