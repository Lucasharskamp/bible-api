{"data":[{"book":"Ibrawiyots","chapter":"10","verse":"1","text":"Nemo shinomaantsi weyiru sheeng keew ara (c'isha) b́ teshi bako b́tookon arikeewaliye b́teshi, mansh worwot worwoton jam aawo bo shukeet woshwotsi de'er Ik'ok t'iinet ashuwots s'een woshosh b́jamon falratse."},{"book":"Ibrawiyots","chapter":"10","verse":"2","text":"Nemo boon s'ayintsk'ro falituwe wotink'ere Ik'o mangiyosh t'iinet ashuwots jango, morrotse bos'ayintsotsnat morr deshawok'on bogitsotse boosh b́danetwotse wosh t'intso k'ayk'riyank'onee b́teshi."},{"book":"Ibrawiyots","chapter":"10","verse":"3","text":"Woshmanotsmó dúre dúr morro bín bogaawitwotsiye."},{"book":"Ibrawiyots","chapter":"10","verse":"4","text":"Minz wurwotsnat eyishuwots s'atso morro k'aaúbazo falratse."},{"book":"Ibrawiyots","chapter":"10","verse":"5","text":"Mansh Krstos datsumaanats b́ woor hank'o etre,"},{"book":"Ibrawiyots","chapter":"10","verse":"6","text":"Mis'et woshonat"},{"book":"Ibrawiyots","chapter":"10","verse":"7","text":"Taa manoor,"},{"book":"Ibrawiyots","chapter":"10","verse":"8","text":"Bíwere shin ekeewots nemok'on kúúh keweekno bowotiyalor «Woshonat imon, mis'et woshonat morri k'awntso oorowe etosh shukeyiru wosho geeratsne, manotsnowere gene'úweratsne» bí eti,"},{"book":"Ibrawiyots","chapter":"10","verse":"9","text":"Aaninwere, «Hamb, taa n shuntso s'eentsosh waare» bíeti, mank'oon gitlo man naari wosho beyok b́shato shegrshosh shintsi naar wotts wosho k'aaúbazre."},{"book":"Ibrawiyots","chapter":"10","verse":"10","text":"Mannowere «n shuna» etiru keewok'on Iyesus Krstos meetson iknoto aaniy b́ iwishirawok'on wosho wotat b́ t'intsotse s'ayinronee."},{"book":"Ibrawiyots","chapter":"10","verse":"11","text":"Kahniyo ik ikon morro k'aaúbazo falraw woshmanotsi uni aawo t'intsfetst aaw aawo need'dek'tni b́finefoni."},{"book":"Ibrawiyots","chapter":"10","verse":"12","text":"Krstosmó jam aawosh wotit wosh ikman b́t'intsiyakon Ik'o niho k'aniaaromaants beewtsere."},{"book":"Ibrawiyots","chapter":"10","verse":"13","text":"Haniyakon bín shit'irwots bí ali shirots bowotefetsoshe b́kotiri,"},{"book":"Ibrawiyots","chapter":"10","verse":"14","text":"Manb́wotwere S'ayintsmanotsnowere wosh ikatse tuutson dúre dúrosh s'eenwotsi b́woshtsotsnee."},{"book":"Ibrawiyots","chapter":"10","verse":"15","text":"S'ayin shayironwere keewan jango noosh gawitwe, shin shinonowere,"},{"book":"Ibrawiyots","chapter":"10","verse":"16","text":"«Aawu manotsiyere il"},{"book":"Ibrawiyots","chapter":"10","verse":"17","text":"Manats dabtnwere «Bo fints gond finonat morron"},{"book":"Ibrawiyots","chapter":"10","verse":"18","text":"Mansha morr jamo oorowe etehakon morr s'ayintsosh t'intset wosho haniyere okoon t'intso geyiratse."},{"book":"Ibrawiyots","chapter":"10","verse":"19","text":"Eshnee, ti eshwotso! Iyesus s'atsatse tuutsona jamoniyere bogts S'ayints Ik' moots kindosh nonfaliyt agito daatsdek'rone,"},{"book":"Ibrawiyots","chapter":"10","verse":"20","text":"Nokinditwere b́ magarajiyon, etonwere b́ meetsatse tuutson noosh b́ k'eshts handronat kashomaants jiishts weerone."},{"book":"Ibrawiyots","chapter":"10","verse":"21","text":"Ik'i mootse al detsts kahni eeno detsfone."},{"book":"Ibrawiyots","chapter":"10","verse":"22","text":"10:22 Lew. 8:30; Hzk'. 36:25  Mansh eshe nogitso gond gawoniyere b́ s'ayinetwok'o nonibats fakde'er, no atsonowere s'ayin aatson mashde'er, nib s'ayinonat arik wotts imnetiyo deshde'er Ik'ok t'iinone."},{"book":"Ibrawiyots","chapter":"10","verse":"23","text":"Jangiyets keewo noosh imtso amanek b́ wottsotse jangat nokeewirwo jangiyetsatse hake baka noerawon kup'shde deshde'one."},{"book":"Ibrawiyots","chapter":"10","verse":"24","text":"Shunoonat sheeng keewon k'ande'er nobetwok'o iko ikosh gawiwe,"},{"book":"Ibrawiyots","chapter":"10","verse":"25","text":"jam aawo gonkeyaar no atsatsewo kup'shwoone bako, ik ikwots bok'alfok'o nokakwewo k'azk'ayonee, ikinwor, doonzo weyi aawo b́ karntsok'o gawde'e iki bogshde'er k'aluworee."},{"book":"Ibrawiyots","chapter":"10","verse":"26","text":"Ariko dan nodek'iyakon danfetsr morro nofiniyal haniyere okoon morrosh t'iinet wosho b́jamon aaliye."},{"book":"Ibrawiyots","chapter":"10","verse":"27","text":"10:27 Isa. 26:11  And ooritwonmó shinomaantsi wotitwo shatits angshonat k'efirwotsi mitsit shatits taawoniye."},{"book":"Ibrawiyots","chapter":"10","verse":"28","text":"10:28 Iwi. 17:6; 19:15  Muse gedts nemó titsetwats, git ash wee keez ashuwots bíats bogawitka wotiyal maac' k'ewalo b́k'iritwok'o wotowe."},{"book":"Ibrawiyots","chapter":"10","verse":"29","text":"10:29 Kesh. 24:8  Eshe, Ik'o naayi gac'tso, bín b́s'ayints taaron waats s'atso k'awntsalk woshtso, s'aati shayiro c'ashtso, aawk'o bog fayeek'úna bísh wotiti arefa itsha?"},{"book":"Ibrawiyots","chapter":"10","verse":"30","text":"10:30 Iwi. 32:35-36  «Weer weersho tikee, taaye wotit k'awntso dashetwe» ettso koni b́wottsok'o danfone, mank'o, «Doonzo bí ashuwotsats angshitwe»."},{"book":"Ibrawiyots","chapter":"10","verse":"31","text":"Beyat beyiru Ik'o kishats diho ayide'er shatitkee."},{"book":"Ibrawiyots","chapter":"10","verse":"32","text":"Shááno itsh b́shaniyakon ay gondo bek'aat bojangosh it k'amts manotsi bali aawwotsi gawwore."},{"book":"Ibrawiyots","chapter":"10","verse":"33","text":"K'atsoor ash shinatse c'asheertee, gondonowere bek'rte, k'atsoorowere man naari gondbek'o boats b́bodts ashuwotsnton tooh itwottsotse gondo bek'rte."},{"book":"Ibrawiyots","chapter":"10","verse":"34","text":"It tipetswotssh maac'o k'ewerte, k'antsonat uni aawosh beet gaalo itdetstsok'o itdantsosh it detstso itatse dek'eworowere k'amdek'at man genee'uwon dek'rtee."},{"book":"Ibrawiyots","chapter":"10","verse":"35","text":"Eshe een shilmatiyo bín itdaatsitwo bíyats it amantsman juuk'ayere."},{"book":"Ibrawiyots","chapter":"10","verse":"36","text":"Ik'i ettso s'eentsr Ik'o itsh imosh b́ taarts keewo daatsosh k'amar kordek'o itsh geyife."},{"book":"Ibrawiyots","chapter":"10","verse":"37","text":"Mansh eshe, hank'o ett guut'ere,"},{"book":"Ibrawiyots","chapter":"10","verse":"38","text":"Tik wottso kááw ashonmó amanon kasho daatsituwe,"},{"book":"Ibrawiyots","chapter":"10","verse":"39","text":"Noomó amanar kash datsituwots jirwots noona bako shuuts aanar t'afitwots jirwots noonaliye."}]}