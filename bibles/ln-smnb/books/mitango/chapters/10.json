{"data":[{"book":"Mitango","chapter":"10","verse":"1","text":"Yawe alobaki na Moyize :"},{"book":"Mitango","chapter":"10","verse":"2","text":"« Sala bakelelo mibale na palata oyo batuta. Okosalela yango mpo na kobengisa lisanga mpe mpo na kopesa mitindo ya kolongola molako."},{"book":"Mitango","chapter":"10","verse":"3","text":"Soki bakelelo nyonso mibale ebeti nzela moko, lisanga mobimba ekosangana pembeni na yo, na ekotelo ya Ndako ya kapo ya Bokutani."},{"book":"Mitango","chapter":"10","verse":"4","text":"Soki kelelo moko kaka nde ebeti, kaka bakambi, bakonzi ya bituka ya Isalaele nde bakosangana liboso na yo."},{"book":"Mitango","chapter":"10","verse":"5","text":"Soki kelelo ebeti makasi, mabota oyo etongi molako na ngambo ya este ekokende."},{"book":"Mitango","chapter":"10","verse":"6","text":"Soki ebeti makasi mpo na mbala ya mibale, mabota oyo etongi molako na ngambo ya sude ekokende. Ebeteli ya kelelo nde ekozala elembo mpo na kopesa mbela ya kokende."},{"book":"Mitango","chapter":"10","verse":"7","text":"Mpo na kosangisa lisanga, beta bakelelo, kasi makasi te."},{"book":"Mitango","chapter":"10","verse":"8","text":"Bana mibali ya Aron, Banganga-Nzambe, bango nde bakobanda kobeta bakelelo yango. Ekozala mobeko ya libela mpo na bino mpe bakitani na bino."},{"book":"Mitango","chapter":"10","verse":"9","text":"Tango, kati na mokili na bino moko, bokokende na bitumba mpo na kotelemela monguna oyo azali konyokola bino, bokobeta bakelelo na bino makasi. Boye, Yawe, Nzambe na bino, akokanisa bino mpe akokangola bino na maboko ya banguna na bino."},{"book":"Mitango","chapter":"10","verse":"10","text":"Mpe lisusu, na batango na bino ya kosepela, na bafeti na bino oyo ekatama mpe ya ebandeli ya sanza, bokobeta bakelelo mpo na kobonza mbeka na bino ya kotumba mpe ya boyokani. Yango ekozala ekaniseli mpo na bino na miso ya Nzambe na bino. Nazali Yawe, Nzambe na bino. »"},{"book":"Mitango","chapter":"10","verse":"11","text":"Na mokolo ya tuku mibale, ya sanza ya mibale, ya mobu oyo ya mibale, lipata etelemaki na likolo ya Mongombo ya Litatoli."},{"book":"Mitango","chapter":"10","verse":"12","text":"Boye, bana ya Isalaele balongwaki na esobe ya Sinai, basalaki mobembo mpe batambolaki bisika na bisika kino tango lipata eyaki kopema na esobe ya Parani."},{"book":"Mitango","chapter":"10","verse":"13","text":"Ezalaki mbala na bango ya liboso ya kolongwa na molako mpe kotambola kolanda mitindo oyo Yawe apesaki na nzela ya Moyize."},{"book":"Mitango","chapter":"10","verse":"14","text":"Mampinga ya molako ya Yuda ezalaki kotambola liboso, elongo na bendele na bango. Nashoni, mwana mobali ya Aminadabi, nde azalaki mokonzi na bango."},{"book":"Mitango","chapter":"10","verse":"15","text":"Netaneeli, mwana mobali ya Tsuwari, azalaki mokonzi ya mampinga ya libota ya Isakari."},{"book":"Mitango","chapter":"10","verse":"16","text":"Eliabi, mwana mobali ya Eloni, azalaki mokonzi ya mampinga ya libota ya Zabuloni."},{"book":"Mitango","chapter":"10","verse":"17","text":"Bongo bakabolaki Mongombo na biteni-biteni. Bakitani ya Gerishoni mpe ya Merari nde bamemaki yango mpe bakendeki."},{"book":"Mitango","chapter":"10","verse":"18","text":"Mampinga ya molako ya Ribeni elandaki na sima mpo na kotambola. Elitsuri, mwana mobali ya Shedewuri, nde azalaki mokonzi na bango."},{"book":"Mitango","chapter":"10","verse":"19","text":"Shelumieli, mwana mobali ya Tsurishadayi, azalaki mokonzi ya mampinga ya libota ya Simeoni."},{"book":"Mitango","chapter":"10","verse":"20","text":"Eliazafi, mwana mobali ya Deweli, azalaki mokonzi ya mampinga ya libota ya Gadi."},{"book":"Mitango","chapter":"10","verse":"21","text":"Sima, bato ya Keati bakendeki mpe bamemaki biloko ya bule. Balevi mosusu bazalaki kotonga Mongombo liboso ete bakoma."},{"book":"Mitango","chapter":"10","verse":"22","text":"Mampinga ya molako ya Efrayimi elandaki mpe na sima mpo na kotambola. Elishama, mwana mobali ya Amiwudi, nde azalaki mokonzi na bango."},{"book":"Mitango","chapter":"10","verse":"23","text":"Gamilieli, mwana mobali ya Pedakitsuri, azalaki mokonzi ya mampinga ya libota ya Manase."},{"book":"Mitango","chapter":"10","verse":"24","text":"Abidani, mwana mobali ya Gideoni, azalaki mokonzi ya mampinga ya libota ya Benjame."},{"book":"Mitango","chapter":"10","verse":"25","text":"Boye, mpo na kosukisa, mampinga ya libota ya Dani mpe elandaki na sima mpo na kotambola na se ya bendele na bango. Akiezeri, mwana mobali ya Amishadayi, nde azalaki mokonzi na bango."},{"book":"Mitango","chapter":"10","verse":"26","text":"Pagieli, mwana mobali ya Okirani, azalaki mokonzi ya mampinga ya libota ya Aseri ;"},{"book":"Mitango","chapter":"10","verse":"27","text":"mpe Akira, mwana mobali ya Enani, azalaki mokonzi ya mampinga ya libota ya Nefitali."},{"book":"Mitango","chapter":"10","verse":"28","text":"Wana nde ezalaki molongo oyo mampinga ya bana ya Isalaele ezalaki kotambola na yango."},{"book":"Mitango","chapter":"10","verse":"29","text":"Moyize alobaki na Obabi, mwana mobali ya Reweli, moto ya Madiani, bokilo ya Moyize :"},{"book":"Mitango","chapter":"10","verse":"30","text":"Obabi azongiselaki ye :"},{"book":"Mitango","chapter":"10","verse":"31","text":"Kasi Moyize alobaki :"},{"book":"Mitango","chapter":"10","verse":"32","text":"Soki otamboli na biso elongo, tokokabola elongo na yo eloko nyonso ya malamu oyo Yawe akopesa biso."},{"book":"Mitango","chapter":"10","verse":"33","text":"Boye, balongwaki na ngomba ya Yawe mpe batambolaki mikolo misato ya mobembo. Sanduku ya Boyokani ya Yawe etambolaki liboso na bango na mobembo oyo ya mikolo misato mpo na kolukela bango esika ya kopema."},{"book":"Mitango","chapter":"10","verse":"34","text":"Na moyi, lipata na Yawe ezalaki likolo na bango, na tango bazalaki kolongola molako."},{"book":"Mitango","chapter":"10","verse":"35","text":"Tango nyonso Sanduku ezalaki kokende, Moyize azalaki koloba :"},{"book":"Mitango","chapter":"10","verse":"36","text":"Mpe tango nyonso lipata ezalaki kopema, azalaki koloba :"}]}