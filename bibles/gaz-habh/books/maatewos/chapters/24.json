{"data":[{"book":"Maatewos","chapter":"24","verse":"1","text":"Utuu Yesuus mana qulqullummaatii baʼee deemaa jiruu barattoonni isaa gamoowwan mana qulqullummaa isatti argisiisuuf gara isaa dhufan."},{"book":"Maatewos","chapter":"24","verse":"2","text":"Innis, “Waan kana hunda argituu? Ani dhuguma isinittin hima; asitti dhagaan dhagaa irratti hafu tokko hin jiru; hundi isaa iyyuu ni diigama” jedhee deebiseef."},{"book":"Maatewos","chapter":"24","verse":"3","text":"Utuu Yesuus Tulluu Ejersaa irra taaʼee jiruu, barattoonni isaa kophaa isaanii gara isaa dhufanii, “Mee nutti himi; wanni kun yoom taʼa? Mallattoon dhufa keetii fi mallattoon dhuma barichaa maali?” jedhan."},{"book":"Maatewos","chapter":"24","verse":"4","text":"Yesuusis akkana jedhee deebiseef; “Akka namni tokko iyyuu isin hin gowwoomsineef of eeggadhaa."},{"book":"Maatewos","chapter":"24","verse":"5","text":"Namoonni hedduun, ‘Ani Kiristoos’ jedhanii maqaa kootiin ni dhufuutii; nama hedduus ni gowwoomsu."},{"book":"Maatewos","chapter":"24","verse":"6","text":"Isin waaʼee waraanaatii fi oduu waraanaa ni dhageessu; garuu akka hin rifanne of eeggadhaa. Wanni akkanaa taʼuu qabaatii; dhumni garuu amma iyyuu hin geenye."},{"book":"Maatewos","chapter":"24","verse":"7","text":"Sabni sabatti, mootummaanis mootummaatti ni kaʼa. Beellii fi sochiin lafaa iddoo garaa garaatti ni taʼa."},{"book":"Maatewos","chapter":"24","verse":"8","text":"Garuu kun hundinuu jalqaba ciniinsuu daʼumsaa ti."},{"book":"Maatewos","chapter":"24","verse":"9","text":"“Isaan dabarsanii dhiphinatti isin kennu; isin ajjeesus; sababii maqaa kootiifis saba hundaan ni jibbamtu."},{"book":"Maatewos","chapter":"24","verse":"10","text":"Yeroo sanatti namoonni baayʼeen ni gufatu; dabarsanii wal kennu; wal jibbus;"},{"book":"Maatewos","chapter":"24","verse":"11","text":"raajonni sobaa hedduun ni dhufu; nama hedduus ni gowwoomsu."},{"book":"Maatewos","chapter":"24","verse":"12","text":"Sababii baayʼina hamminaatiif jaalalli namoota baayʼee ni qabbanaaʼa;"},{"book":"Maatewos","chapter":"24","verse":"13","text":"namni hamma dhumaatti jabaatee dhaabatu garuu ni fayya."},{"book":"Maatewos","chapter":"24","verse":"14","text":"Wangeelli mootummaa kunis akka saba hundaaf dhuga baʼumsa taʼuuf addunyaa hunda keessatti ni lallabama; ergasiis dhumni sun ni dhufa."},{"book":"Maatewos","chapter":"24","verse":"15","text":"kan Daaniʼel raajichi waaʼee isaa dubbate sun iddoo qulqulluu dhaabatee argitanitti, namni dubbisu haa hubatu;"},{"book":"Maatewos","chapter":"24","verse":"16","text":"yommus warri Yihuudaa keessa jiran tulluuwwanitti haa baqatan."},{"book":"Maatewos","chapter":"24","verse":"17","text":"Namni bantii manaa irra jiru tokko iyyuu waan tokko illee mana isaatii fudhachuuf gad hin buʼin."},{"book":"Maatewos","chapter":"24","verse":"18","text":"Namni lafa qotiisaa keessa jiru tokko iyyuu uffata isaa fudhachuuf duubatti hin deebiʼin."},{"book":"Maatewos","chapter":"24","verse":"19","text":"Bara sana keessa dubartoota ulfaatii fi haadhota hoosisaniif wayyoo!"},{"book":"Maatewos","chapter":"24","verse":"20","text":"Garuu akka baqachuun keessan ganna keessa yookaan Guyyaa Sanbataatiin hin taaneef kadhadhaa."},{"book":"Maatewos","chapter":"24","verse":"21","text":"Yeroo sanatti dhiphinni guddaan isaa ni dhufaatii; dhiphinni akkasiis uumama addunyaatii jalqabee hamma ammaatti hin dhufne; siʼachis gonkumaa hin dhufu."},{"book":"Maatewos","chapter":"24","verse":"22","text":"“Utuu guyyoonni sun gabaabbachuu baatanii silaa namni tokko iyyuu hin hafu ture; garuu sababii filatamtootaatiif guyyoonni sun ni gabaabbatu."},{"book":"Maatewos","chapter":"24","verse":"23","text":"Yeroo sana yoo namni kam iyyuu, ‘Ilaa, Kiristoos as jira!’ yookaan ‘Achi jira!’ isiniin jedhe, hin amaninaa."},{"book":"Maatewos","chapter":"24","verse":"24","text":"Kiristoosonni sobaatii fi raajonni sobaa ni kaʼuutii; isaanis yoo dandaʼameef filatamtoota illee gowwoomsuuf jedhanii mallattoo gurguddaa fi dinqii ni hojjetu."},{"book":"Maatewos","chapter":"24","verse":"25","text":"Kunoo ani duraan dursee isinitti himeera."},{"book":"Maatewos","chapter":"24","verse":"26","text":"“Kanaafuu yoo isaan, ‘Kuunnoo, inni gammoojjii keessa jira’ isiniin jedhan achi hin dhaqinaa; yookaan yoo isaan, ‘Kunoo, mana keessa gola jira’ isiniin jedhan hin amaninaa."},{"book":"Maatewos","chapter":"24","verse":"27","text":"Akkuma bakakkaan baʼa biiftuutii buʼee hamma lixa biiftuutti mulʼatu sana dhufaatiin Ilma Namaas akkasuma taʼa."},{"book":"Maatewos","chapter":"24","verse":"28","text":"Iddoo raqni jiru kamitti iyyuu gogocorroowwan walitti qabamu."},{"book":"Maatewos","chapter":"24","verse":"29","text":"“Akkuma dhiphinni bara sanaa darbeen,"},{"book":"Maatewos","chapter":"24","verse":"30","text":"“Ergasii mallattoon Ilma Namaa samii irratti ni mulʼata; saboonni addunyaa hundinuus ni booʼu. Isaanis utuu Ilmi Namaa duumessa samiitiin humnaa fi ulfina guddaadhaan dhufuu ni argu."},{"book":"Maatewos","chapter":"24","verse":"31","text":"Innis ergamoota isaa sagalee malakataa guddaa isaatiin erga; isaanis filatamtoota isaa kanneen handaara samiiwwanii tokko irraa hamma isa kaaniitti jiran bubbeewwan afran irraa walitti qabu."},{"book":"Maatewos","chapter":"24","verse":"32","text":"“Fakkeenya kana muka harbuu irraa baradhaa; yommuu dameen isaa latee baala baafatutti akka bonni dhiʼaate ni beektu."},{"book":"Maatewos","chapter":"24","verse":"33","text":"Akkasuma isinis yommuu waan kana hunda argitanitti akka inni dhiʼaate, akka balbala irras gaʼe ni beektu."},{"book":"Maatewos","chapter":"24","verse":"34","text":"Ani dhuguma isinittin hima; hamma wanni kun hundi taʼutti dhaloonni kun hin darbu."},{"book":"Maatewos","chapter":"24","verse":"35","text":"Samii fi lafti ni darbu; dubbiin koo garuu gonkumaa hin darbu."},{"book":"Maatewos","chapter":"24","verse":"36","text":"“Waaʼee guyyaa sanaa yookaan waaʼee saʼaatii sanaa garuu Abbaa qofatu beeka malee namni tokko iyyuu hin beeku; ergamoonni samii irraa iyyuu hin beekan; yookaan Ilmi iyyuu hin beeku."},{"book":"Maatewos","chapter":"24","verse":"37","text":"Akkuma bara Nohi taʼe sana yeroo dhufaatii Ilma Namaattis akkasuma ni taʼa."},{"book":"Maatewos","chapter":"24","verse":"38","text":"Bara bishaan badiisaatiin dura ture sana, hamma gaafa Nohi doonii seeneetti namoonni nyaachaa, dhugaa, fuudhaa, heerumaas turaniitii."},{"book":"Maatewos","chapter":"24","verse":"39","text":"Isaanis hamma bishaan badiisaa dhufee hunda isaanii fudhatetti waan dhufuuf jiru hin beekne. Yeroo Ilmi Namaa dhufuttis akkasuma taʼa."},{"book":"Maatewos","chapter":"24","verse":"40","text":"Gaafas namoonni lama lafa qotiisaa keessa hojjetu; inni tokko ni fudhatama; kaan immoo ni hafa."},{"book":"Maatewos","chapter":"24","verse":"41","text":"Dubartoonni lama dhagaa daakuutiin daaku; tokko ni fudhatamti; kaan immoo ni hafti."},{"book":"Maatewos","chapter":"24","verse":"42","text":"“Kanaafuu isin dammaqaa; Gooftaan keessan guyyaa kam akka dhufu hin beektaniitii."},{"book":"Maatewos","chapter":"24","verse":"43","text":"Garuu waan kana hubadhaa: Abbichi manaa utuu yeroo kamitti akka hattuun dhuftu beekee silaa dammaqee eeggata malee akka manni isaa cabsamee seenamu itti hin dhiisu ture."},{"book":"Maatewos","chapter":"24","verse":"44","text":"Kanaafuu isinis akkasuma qophaaʼuu qabdu; Ilmi Namaa saʼaatii isin hin eegnetti dhufaatii."},{"book":"Maatewos","chapter":"24","verse":"45","text":"“Egaa garbichi amanamaa fi ogeessi kan gooftaan isaa akka inni nyaata isaanii yeroo malutti isaanii kennuuf jedhee garboota mana isaa jiraatan irratti isa muudu eenyu?"},{"book":"Maatewos","chapter":"24","verse":"46","text":"Garbichi gooftaan isaa yommuu deebiʼutti utuu inni akkasuma hojjetuu isa argu sun eebbifamaa dha."},{"book":"Maatewos","chapter":"24","verse":"47","text":"Ani dhuguma isinitti nan hima; inni qabeenya isaa hunda irratti isa muuda."},{"book":"Maatewos","chapter":"24","verse":"48","text":"Garbichi sun garuu yoo hamaa taʼe, ‘Gooftaan koo yeroo dheeraa tura’ ofiin jedhee"},{"book":"Maatewos","chapter":"24","verse":"49","text":"garboota isa wajjin tajaajilan tumuu, machooftota wajjin immoo nyaachuu fi dhuguu jalqaba."},{"book":"Maatewos","chapter":"24","verse":"50","text":"Gooftaan garbicha sanaa guyyaa inni isa hin eegnee fi saʼaatii inni hin beeknetti ni dhufa."},{"book":"Maatewos","chapter":"24","verse":"51","text":"Innis isa kukkuta; fakkeessitoota keessattis isa ramada; achittis booʼichaa fi ilkaan qaruutu taʼa."}]}