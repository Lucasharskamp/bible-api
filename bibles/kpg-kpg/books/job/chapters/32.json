{"data":[{"book":"Job","chapter":"32","verse":"1","text":"Idimaa Job gu hagadonu bolo ia gu madammaa, gei nia daane dogodolu aanei guu lawa di nadau helekai anga gi mee."},{"book":"Job","chapter":"32","verse":"2","text":"Taane dono ingoo go Elihu e noho i di gowaa deelaa, ia gu deemee di hagakono dono hagawelewele, idimaa Job e bida hai ono donu i deia, ga hagaanga nia mee huogodoo gi God. (Elihu tama daane ni Barakel, tangada di madawaawa o Buz, tangada mai di madahaanau o Ram)."},{"book":"Job","chapter":"32","verse":"3","text":"Elihu gu hagawelewele labelaa gi nia hoo hagaaloho dogodolu a Job ala gu deemee di helekai anga gi nia helekai Job, deenei la guu hai be di mee bolo God le e haigee."},{"book":"Job","chapter":"32","verse":"4","text":"Idimaa Elihu la koia e dulii i lodo digaula, dela ne hidi ai ei mee digi noho loo gi di lawa o nadau helehelekai."},{"book":"Job","chapter":"32","verse":"5","text":"I dono gidee ia bolo nia daane dogodolu aanei le e deemee di helekai gi nia helekai Job, geia gu hagawelewele huoloo,"},{"book":"Job","chapter":"32","verse":"6","text":"ga daamada ga helekai,"},{"book":"Job","chapter":"32","verse":"7","text":"Au e hagamaanadu bolo ma go koodou ala belee helekai,"},{"book":"Job","chapter":"32","verse":"8","text":"Di hagataalunga o God Mogobuna"},{"book":"Job","chapter":"32","verse":"9","text":"Hagalee go di madua o tangada dela gaa hidi ai a mee ga kabemee,"},{"book":"Job","chapter":"32","verse":"10","text":"Gei dolomeenei gei au e hiihai bolo goodou gi hagalongo mai gi di au."},{"book":"Job","chapter":"32","verse":"11","text":"“Au nogo noho deemuu nogo hagalongolongo gi godou helehelekai,"},{"book":"Job","chapter":"32","verse":"12","text":"Au guu mmada haga humalia,"},{"book":"Job","chapter":"32","verse":"13","text":"Dehee di godou hai dela e helekai ai goodou"},{"book":"Job","chapter":"32","verse":"14","text":"Job ne helekai adu gi goodou, hagalee ne helekai mai gi di au,"},{"book":"Job","chapter":"32","verse":"15","text":"“Meenei Job, nadau helekai la hagalee dono hagamaamaa ai."},{"book":"Job","chapter":"32","verse":"16","text":"E hai behee? Au gi taalia hua i goodou ala hua e noho deemuu?"},{"book":"Job","chapter":"32","verse":"17","text":"Gei deeai! Au gaa hai hua go dagu helekai aagu,"},{"book":"Job","chapter":"32","verse":"18","text":"Au gu deemee di noho deemuu, au gu deemee di dadaahi agu helekai."},{"book":"Job","chapter":"32","verse":"19","text":"Maa au ga deai dogu madagoaa ai belee helekai iei au,"},{"book":"Job","chapter":"32","verse":"20","text":"Au gu deemee di hagakono, au e hai loo gi helekai."},{"book":"Job","chapter":"32","verse":"21","text":"Au hagalee e hegeege dahi dangada i lodo tadau hagadonudonu nei."},{"book":"Job","chapter":"32","verse":"22","text":"Au e de iloo di hai nia helekai hagaamu."}]}