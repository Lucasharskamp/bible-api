{"data":[{"book":"AbaseGalathiya","chapter":"5","verse":"1","text":"UKhristu wasikhululela ukuthi sibe lenkululeko. Ngakho manini liqine, lingavumeli ukuthi libotshelwe futhi ejogeni lobugqili."},{"book":"AbaseGalathiya","chapter":"5","verse":"2","text":"Qaphelani amazwi ami! Mina Phawuli, ngiyalitshela ukuthi lingavuma ukusoka, uKhristu kayikuba lusizo kini."},{"book":"AbaseGalathiya","chapter":"5","verse":"3","text":"Njalo ngiyaqinisa ebantwini bonke abavumayo ukusoka ukuthi balomlandu wokulalela umthetho wonke."},{"book":"AbaseGalathiya","chapter":"5","verse":"4","text":"Lina elizama ukulungisiswa ngomthetho selehlukaniswe loKhristu; selehlukane lomusa."},{"book":"AbaseGalathiya","chapter":"5","verse":"5","text":"Kodwa ngokukholwa siholwa nguMoya silindele ithemba lokulunga ngokutshiseka."},{"book":"AbaseGalathiya","chapter":"5","verse":"6","text":"Ngoba kuKhristu uJesu ukusoka loba ukungasoki akulasizo. Into kuphela eyiyo eqakathekileyo yikukholwa okuzibonakalisa ngothando."},{"book":"AbaseGalathiya","chapter":"5","verse":"7","text":"Kade lihamba kuhle. Ngubani olikhuphe ekulandeleni iqiniso na?"},{"book":"AbaseGalathiya","chapter":"5","verse":"8","text":"Ukuncenga okunjalo kakuveli kulowo olibizayo."},{"book":"AbaseGalathiya","chapter":"5","verse":"9","text":"“Imvubelo encinyazana ibilisa inhlama yonke.”"},{"book":"AbaseGalathiya","chapter":"5","verse":"10","text":"Ngiyathemba eNkosini ukuthi kaliyikwamukela omunye umnakano. Lowo olibeka phakathi kwenyakanyaka uzajeziswa, loba engubani."},{"book":"AbaseGalathiya","chapter":"5","verse":"11","text":"Bazalwane, nxa ngisatshumayela ngokusoka, pho kungani ngilokhu ngihlukuluzwa? Nxa kunjalo isikhubekiso sesiphambano sesisusiwe."},{"book":"AbaseGalathiya","chapter":"5","verse":"12","text":"Labo abahluphayo, ngifisa ukuthi ngabe bayaqhubeka bazithene!"},{"book":"AbaseGalathiya","chapter":"5","verse":"13","text":"Lina bazalwane bami, labizelwa ukuthi likhululeke. Kodwa lingasebenzisi inkululeko yenu ukuthokozisa inyama5.13 ibala elithi inyama ngesiGrikhi litsho imvelo yesono okuyindlela yokona koluntu okuphambene lokwenza intando kaMoya; lelibala litholakala lakuvesi 16, 17, 19 lo 24 kanye laku 6.8.; kodwa sizanani omunye lomunye lizehlisa ngothando."},{"book":"AbaseGalathiya","chapter":"5","verse":"14","text":"Umthetho wonke uhlanganiswa ngumlayo owodwa othi: “Thanda umakhelwane wakho njengoba uzithanda.”5.14 ULevi 19.18"},{"book":"AbaseGalathiya","chapter":"5","verse":"15","text":"Nxa liqhubeka lilumana lokudlanana, qaphelani hlezi liqedane du."},{"book":"AbaseGalathiya","chapter":"5","verse":"16","text":"Ngakho ngithi philani ngoMoya, kaliyikuthokozisa izinkanuko zenu zenyama."},{"book":"AbaseGalathiya","chapter":"5","verse":"17","text":"Ngoba imvelo yesono ikhanuka okuphambene loMoya, loMoya ufuna okuphambene lemvelo yesono. Kuyaphikisana ukuze lingenzi elikuthandayo."},{"book":"AbaseGalathiya","chapter":"5","verse":"18","text":"Kodwa nxa likhokhelwa nguMoya, kalikho ngaphansi komthetho."},{"book":"AbaseGalathiya","chapter":"5","verse":"19","text":"Izenzo zenyama zisobala: ukuhlobonga, lokungesabi ukujeziswa, lokuxhwala;"},{"book":"AbaseGalathiya","chapter":"5","verse":"20","text":"ukukhonza izithombe lobuthakathi; inzondo lokuxabana, umona lentukuthelo, lobuhwaba, ukungezwani lokungavumelani"},{"book":"AbaseGalathiya","chapter":"5","verse":"21","text":"lomhawu; ukudakwa lokuzitika ngamanyala kanye lokunye okunjalo. Ngiyalixwayisa, njengoba lami ngaphila phakathi kwakho ukuthi abaphila kanje kabayikulidla ilifa lombuso kaNkulunkulu."},{"book":"AbaseGalathiya","chapter":"5","verse":"22","text":"Kodwa izithelo zikaMoya luthando, lokuthokoza, lokuthula, lokubekezela, lomusa, lokulunga, lokuthembeka,"},{"book":"AbaseGalathiya","chapter":"5","verse":"23","text":"lobumnene kanye lokuzithiba. Ezintweni ezinje akulamthetho."},{"book":"AbaseGalathiya","chapter":"5","verse":"24","text":"Labo abangabakaKhristu uJesu sebayibethela esiphambanweni imvelo yabo yesono lokufutheka kwayo kanye lezinkanuko."},{"book":"AbaseGalathiya","chapter":"5","verse":"25","text":"Njengoba siphila ngoMoya, kasenzeni okuhambelana loMoya."},{"book":"AbaseGalathiya","chapter":"5","verse":"26","text":"Kasingazikhukhumezi, singaqalani kumbe senzelane umona."}]}