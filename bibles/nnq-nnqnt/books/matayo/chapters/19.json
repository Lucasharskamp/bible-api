{"data":[{"book":"Matayo","chapter":"19","verse":"1","text":"Yesu pajomola kulenga malobe genia, ngaboka kukilambo chuku Galilaya, ngajenda kukilambo chuku Yudea, kwiye ja lukemba lwa Yolidani."},{"book":"Matayo","chapter":"19","verse":"2","text":"Nkenga gwa bandu ngugunkengama kwenio, jwombe ngabalamiyanga abakiba ni itamwe."},{"book":"Matayo","chapter":"19","verse":"3","text":"Gange Mafalisayo ngaganhwikalila, ngagajiga kunkonya kukuntega, “Bo, ipaligwije mundu kaleka aanamundu kwa malemwa gagoa gala?”"},{"book":"Matayo","chapter":"19","verse":"4","text":"Yesu ngabajanga, “Bo, nchomangiteje Majandiko Gachwapi kutenda pukutumbula Nnoongo ojwampangania mundu akammeka munalome nu munkege."},{"book":"Matayo","chapter":"19","verse":"5","text":"Penia Nnoongo ngalenga, ‘Kwa magambu genia mundu baleka awamundu na amamundu, aba pamwe na aanamundu, na benia baba bamwe.’"},{"book":"Matayo","chapter":"19","verse":"6","text":"Nayene benia abena kabeje nambu mmele gumwe. Bai chalondine Nnoongo mundu akikilekaniaje.”"},{"book":"Matayo","chapter":"19","verse":"7","text":"Nambu Mafalisayo ngagankonya, “Mboni Musa atujeketile analome kaandaki talaka aanamundu na kaleka?”"},{"book":"Matayo","chapter":"19","verse":"8","text":"Yesu ngabajanga, “Musa annyeketile kaleka akaanabinu magambu gu kujundupa kwa myojo jinu. Nambu ikiba yeneje kingobu cha pangania dunia."},{"book":"Matayo","chapter":"19","verse":"9","text":"Nannengelanga, mundu jwajwoa anda balekite aanamundu nukutola bange atenda ngongola, nambu kwale ibe munkege jwenio akiba nngongola.”"},{"book":"Matayo","chapter":"19","verse":"10","text":"Akinapunji bakwe ngabannengela, “Anda ibi yene nhwalo gwa analome na akege, mbaya ukotoka kutola akege.”"},{"book":"Matayo","chapter":"19","verse":"11","text":"Yesu ngabalengela, “Boaje abaotwile kulipokela lilobe lyene, nambu baba tu Nnoongo ababekigwe kutama uwolo."},{"book":"Matayo","chapter":"19","verse":"12","text":"Gambu ibi ilebe ijingi ibabeka bandu bakotoke kutola akege, bange kwa magambu kibelekwa, bange kwa magambu ga bandu babekite kube yenela, na bange baamulinge bene akangweto kutolaje akege kwa magambu ga Kingwana cha Kumbengu. Ojwaotwile kulipokela lilobe lyenie alipokela.”"},{"book":"Matayo","chapter":"19","verse":"13","text":"Penia Yesu ngabannetela ingota ichokoichoko aibeke maboko aigongalele, nambu akinapunji bakwe ngabaikelebuya."},{"book":"Matayo","chapter":"19","verse":"14","text":"Yesu ngalenga, “Mileke ingota iike kwango mikiikanakiaje, magambu Kingwana cha kumbengu cha bandu ababi andi ingota yene.”"},{"book":"Matayo","chapter":"19","verse":"15","text":"Ngaibeke maboko kuboka penia ngaboka penia."},{"book":"Matayo","chapter":"19","verse":"16","text":"Mundu jumwe nganhwikalila Yesu, ngankonya, “Aboli, ndenda kilebe nike chambone nupate bwomi gwa machoba goa pangapela?”"},{"book":"Matayo","chapter":"19","verse":"17","text":"Yesu gannengela, “Mboni mwe ungonya nhwalo gwa kilebe echikibi chambone? Abi jumwe tu jwambone. Andampala kujingila mubwomi gwa machoba goa pangapela magajali malagilo ga Nnoongo.”"},{"book":"Matayo","chapter":"19","verse":"18","text":"Mundu jola ngankonya, “Malagilo gako?”"},{"book":"Matayo","chapter":"19","verse":"19","text":"majoe awabinu na amabinu, na mumpale nndami nnyinu anda pimikipala mmene.”"},{"book":"Matayo","chapter":"19","verse":"20","text":"Kakombo jwenio ngannenge Yesu, “Genia goa nagaagabile, ndenda nike chenge?”"},{"book":"Matayo","chapter":"19","verse":"21","text":"Yesu ngannengela, “Andampaile kube telatela, nnyende makauche ilebe inu uloi gwene makape akaocho namwe mamma na nkoba kumbengu, kuboka penia nhwika ungengame.”"},{"book":"Matayo","chapter":"19","verse":"22","text":"Kakombo pagajoa genia, ngajabula kachakwe na kongo achimwite magambu akiba nuloi muno."},{"book":"Matayo","chapter":"19","verse":"23","text":"Penia Yesu ngabalengela akinapunji bakwe, “Nannenge kweli ipakube kujundupa muno kwa mundu juna uloi kujingila mukingwana chu kumbengu."},{"book":"Matayo","chapter":"19","verse":"24","text":"Kabe nannenge kindema muno ngamia kupeta pililanga lya chingana, kumpeta mundu juna uloi kujingi mukingwana chu kumbengu.”"},{"book":"Matayo","chapter":"19","verse":"25","text":"Akinapunji bala pabajoa genia ngabaomongwa muno ngabankonya Yesu, “Nga meneke ojwapakuoto ukomboka?”"},{"book":"Matayo","chapter":"19","verse":"26","text":"Yesu ngabalolakeya, ngabajanga, “Kwa bandu kilebe chenje kuwechakanaje, nambu ku Nnoongo ilebe yoa kuwechakana.”"},{"book":"Matayo","chapter":"19","verse":"27","text":"Kuboka penia Petulo ngalenga, “Natwe bo? Tuilekite ilebe ito yoa tunkengime mwenga! Tubakupata nike?”"},{"book":"Matayo","chapter":"19","verse":"28","text":"Yesu ngabalengela, “Nannenge kweli, Mwana jwa Mundu papakutama pikitebu chu kutawala chi kibumo chakwe Padunia Nhyono, mangwetomwe mangengaminge ntamanga muitebu komi ni ibele makagahukumula makabi komi na mabena ga kilambo cha Kuisilaeli."},{"book":"Matayo","chapter":"19","verse":"29","text":"Na mundu jwajoa jwajilekite nyumba andaje akanuna mundu andaje akalombo andaje awawa andaje amama andaje ingota andaje migonda, kwa magambu gangu nenga, mapokela mala pa mia muno na maipata bwomi gwa machoba goa pangapela."},{"book":"Matayo","chapter":"19","verse":"30","text":"Nambu ababi bukutumbula ngoe mababa bukujomolela, na ababi bukujomolela mababa bukutumbula."}]}