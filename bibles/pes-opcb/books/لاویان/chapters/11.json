{"data":[{"book":"لاویان","chapter":"11","verse":"1","text":"خداوند به موسی و هارون فرمود:"},{"book":"لاویان","chapter":"11","verse":"2","text":"«این دستورها را به بنی‌اسرائیل بدهید. از میان همۀ حیواناتی که روی خشکی‌اند، اینها را می‌توانید بخورید:"},{"book":"لاویان","chapter":"11","verse":"3","text":"هر حیوانی که شکافته‌سم باشد و نشخوار کند حلال گوشت است."},{"book":"لاویان","chapter":"11","verse":"4","text":"ولی از میان حیوانات نشخوارکننده یا شکافته‌سُم، اینها را نمی‌توانید بخورید: شتر، زیرا هرچند نشخوار می‌کند ولی شکافته‌سم نیست؛ پس برای شما حرام است."},{"book":"لاویان","chapter":"11","verse":"5","text":"گورکن، زیرا هرچند نشخوار می‌کند، اما شکافته‌سُم نیست؛ پس برای شما حرام است."},{"book":"لاویان","chapter":"11","verse":"6","text":"خرگوش، زیرا هرچند نشخوار می‌کند، ولی شکافته‌سُم نیست، پس برای شما حرام است."},{"book":"لاویان","chapter":"11","verse":"7","text":"و خوک، زیرا هرچند شکافته‌سُم است، ولی نشخوار نمی‌کند، پس برای شما حرام است."},{"book":"لاویان","chapter":"11","verse":"8","text":"پس نباید این حیوانات را بخورید و یا حتی دست به لاشهٔ آنها بزنید، زیرا گوشت آنها حرام است."},{"book":"لاویان","chapter":"11","verse":"9","text":"«از حیواناتی که در آب زندگی می‌کنند چه در رودخانه باشند و چه در دریا آنهایی را می‌توانید بخورید که باله و فلس داشته باشند."},{"book":"لاویان","chapter":"11","verse":"10","text":"تمام جانوران آبزی دیگر برای شما حرامند؛"},{"book":"لاویان","chapter":"11","verse":"11","text":"نه گوشت آنها را بخورید و نه به لاشهٔ آنها دست بزنید."},{"book":"لاویان","chapter":"11","verse":"12","text":"باز تکرار می‌کنم، هر جانور آبزی که باله و فلس نداشته باشد برای شما حرام است."},{"book":"لاویان","chapter":"11","verse":"13","text":"«از میان پرندگان اینها را حرام بدانید11‏:13 مشخصات بسیاری از پرندگانی که در اینجا نام برده شده معلوم نیست. و گوشتشان را نخورید: عقاب، لاشخور، لاشخور سیاه،"},{"book":"لاویان","chapter":"11","verse":"14","text":"زَغَن و شاهین از هر نوع؛"},{"book":"لاویان","chapter":"11","verse":"15","text":"کلاغ از هر نوع؛"},{"book":"لاویان","chapter":"11","verse":"16","text":"شترمرغ، جغد، مرغ دریایی، و باز از هر نوع؛"},{"book":"لاویان","chapter":"11","verse":"17","text":"بوم، قره غاز، جغد بزرگ،"},{"book":"لاویان","chapter":"11","verse":"18","text":"جغد سفید، جغد صحرایی؛ کرکس،"},{"book":"لاویان","chapter":"11","verse":"19","text":"لک‌لک، مرغ ماهیخوار از هر نوع؛ هدهد و خفاش."},{"book":"لاویان","chapter":"11","verse":"20","text":"«همۀ حشرات بالدار که بر چهار پا راه می‌روند برای شما حرامند."},{"book":"لاویان","chapter":"11","verse":"21-22","text":"به‌جز آنهایی که می‌جهند، یعنی ملخ و انواع گوناگون آن. اینها را می‌توان خورد."},{"book":"لاویان","chapter":"11","verse":"23","text":"اما سایر حشرات بالدار برای شما حرامند."},{"book":"لاویان","chapter":"11","verse":"24","text":"«هر کس به لاشهٔ این حیوانات حرام گوشت دست بزند تا غروب نجس خواهد بود."},{"book":"لاویان","chapter":"11","verse":"25","text":"هر کس لاشهٔ آنها را بردارد باید لباسش را بشوید؛ او تا غروب نجس خواهد بود."},{"book":"لاویان","chapter":"11","verse":"26","text":"«اگر به حیوانی دست بزنید که سمش کاملاً شکافته نباشد و یا نشخوار نکند، نجس خواهید بود، زیرا حرام گوشت هستند."},{"book":"لاویان","chapter":"11","verse":"27","text":"هر حیوان چهارپا که روی پنجه راه رود خوردنش حرام است. هر کس به لاشهٔ چنین حیوانی دست بزند تا غروب نجس خواهد بود."},{"book":"لاویان","chapter":"11","verse":"28","text":"هر کس لاشهٔ آن را بردارد تا غروب نجس خواهد بود و باید لباس خود را بشوید. این حیوانات برای شما حرام هستند."},{"book":"لاویان","chapter":"11","verse":"29","text":"«از میان حیواناتی که روی زمین می‌جنبند، اینها برای شما حرامند: راسو، موش، و هر نوع سوسمار"},{"book":"لاویان","chapter":"11","verse":"30","text":"از قبیل مارمولک، سوسمار زمینی، سوسمار معمولی، بُزمجه و آفتاب پرست."},{"book":"لاویان","chapter":"11","verse":"31","text":"اینها از میان حیواناتی که روی زمین می‌جنبند برای شما حرامند. هر کس به لاشهٔ این جانوران دست بزند تا غروب نجس خواهد بود."},{"book":"لاویان","chapter":"11","verse":"32","text":"اگر لاشهٔ آنها روی چیزی که از جنس چوب، پارچه، چرم یا گونی باشد بیافتد آن چیز نیز نجس خواهد شد؛ باید آن را در آب بگذارید و آن تا غروب نجس خواهد بود ولی بعد از آن، می‌توان دوباره آن را به کار برد."},{"book":"لاویان","chapter":"11","verse":"33","text":"اگر لاشهٔ یکی از این جانوران در یک ظرف سفالین بیفتد، هر چیزی که در ظرف باشد نجس خواهد بود و باید ظرف را شکست."},{"book":"لاویان","chapter":"11","verse":"34","text":"اگر آب چنین ظرفی روی خوراکی ریخته شود آن خوراک نیز نجس خواهد شد و هر آشامیدنی هم که در چنین ظرفی باشد، نجس خواهد بود."},{"book":"لاویان","chapter":"11","verse":"35","text":"اگر لاشهٔ یکی از این جانوران روی تنور یا اجاقی بیفتد، آن تنور یا اجاق نجس خواهد شد و باید آن را شکست."},{"book":"لاویان","chapter":"11","verse":"36","text":"اما اگر لاشه در چشمه یا آب انباری بیفتد، چشمه یا آب انبار نجس نخواهد شد ولی کسی که لاشه را بیرون می‌آورد نجس خواهد شد."},{"book":"لاویان","chapter":"11","verse":"37","text":"اگر لاشه روی دانه‌هایی که قرار است کاشته شود بیفتد آن دانه‌ها نجس نخواهند شد،"},{"book":"لاویان","chapter":"11","verse":"38","text":"ولی اگر روی دانه‌های خیس کرده بیفتد دانه‌ها برای شما نجس خواهند بود."},{"book":"لاویان","chapter":"11","verse":"39","text":"«اگر حیوان حلال گوشتی بمیرد، هر کس لاشهٔ آن را لمس کند تا غروب نجس خواهد بود."},{"book":"لاویان","chapter":"11","verse":"40","text":"همچنین اگر کسی گوشت آن را بخورد و یا لاشهٔ آن را جابه‌جا کند باید لباس خود را بشوید و او تا غروب نجس خواهد بود."},{"book":"لاویان","chapter":"11","verse":"41","text":"«همۀ جانورانی که روی زمین می‌جنبند، حرامند و نباید خورده شوند."},{"book":"لاویان","chapter":"11","verse":"42","text":"هر جانوری که روی شکم می‌خزد، و جانوری که روی چهار دست و پا راه می‌رود یا پاهای زیاد دارد، حرام است و نباید خورده شود."},{"book":"لاویان","chapter":"11","verse":"43","text":"با آنها خود را نجس نسازید."},{"book":"لاویان","chapter":"11","verse":"44","text":"من خداوند، خدای شما هستم. پس خود را تقدیس نمایید و مقدّس باشید، چون من مقدّس هستم. پس با این جانورانی که روی زمین می‌خزند خود را نجس نکنید."},{"book":"لاویان","chapter":"11","verse":"45","text":"من همان خداوندی هستم که شما را از سرزمین مصر بیرون آوردم تا خدای شما باشم. بنابراین باید مقدّس باشید، زیرا من مقدّس هستم."},{"book":"لاویان","chapter":"11","verse":"46","text":"«این قوانین را باید در مورد حیوانات، پرندگان، جانوران آبزی و خزندگان رعایت کنید."},{"book":"لاویان","chapter":"11","verse":"47","text":"باید در میان حیوانات نجس و طاهر، حرام گوشت و حلال گوشت، تفاوت قائل شوید.»"}]}