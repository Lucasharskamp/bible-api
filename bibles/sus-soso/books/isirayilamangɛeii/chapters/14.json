{"data":[{"book":"Isirayila Mangɛe II","chapter":"14","verse":"1","text":"Yehowasa xa di Yowasi xa mangɛya ɲɛ firin nde ra Isirayila bɔxi ma, Yowasi xa di Amasiya naxa ti mangɛ ra Yudaya."},{"book":"Isirayila Mangɛe II","chapter":"14","verse":"2","text":"A ɲɛ mɔxɔɲɛn nun suuli nan nu a ra, a ti mangɛ ra tɛmui naxɛ. A naxa ɲɛ mɔxɔɲɛn nun solomanaani mangɛya raba Darisalamu. A nga nu xili nɛ Yehowadin, Darisalamuka nan nu a ra."},{"book":"Isirayila Mangɛe II","chapter":"14","verse":"3","text":"A naxa Alatala waxɔnfe raba, kɔnɔ a mu lu alɔ a benba Dawuda. A bira a baba Yowasi xa misaali nan yati fɔxɔ ra."},{"book":"Isirayila Mangɛe II","chapter":"14","verse":"4","text":"Na birin kui, kuye batudee nu na geya yiree, mixie man nu sɛrɛxɛe nun surayi bama mɛnni."},{"book":"Isirayila Mangɛe II","chapter":"14","verse":"5","text":"Amasiya xa mangɛya to sɛnbɛ sɔtɔ, a naxa mixie faxa, naxee a baba faxa."},{"book":"Isirayila Mangɛe II","chapter":"14","verse":"6","text":"Kɔnɔ a mu nee xa die tan faxa, alɔ Alatala a yamarixi ki naxɛ Tawureta Munsa kitaabui kui a falafe ra, «A mu lanma babɛ xa faxa a xa di xa yunubi xa fe ra. Di fan mu lanma a xa faxa a baba xa yunubi xa fe ra. Kankan lan a xa faxa a yɛtɛ kan xa yunubi nan xa fe ra.»"},{"book":"Isirayila Mangɛe II","chapter":"14","verse":"7","text":"Amasiya naxa Edonka mixi wulu fu faxa fɔxɛ gulunba kui, a Sela taa tongo, a a xili sa Yokatili. A xilima na ki nɛ han to."},{"book":"Isirayila Mangɛe II","chapter":"14","verse":"8","text":"Amasiya to gɛ marasi fende mixi gbɛtɛe ra, a naxa xɛɛrae xɛɛ Isirayila mangɛ Yehu xa mamadi Yehowasa ma, Yehowaxasi xa di, a falafe ra, «Fa, won xa fa gere.»"},{"book":"Isirayila Mangɛe II","chapter":"14","verse":"9","text":"Isirayila mangɛ Yehowasa naxa Yudaya mangɛ Amasiya yaabi yi ra, «Liban tunbe di naxa xɛɛra xɛɛ Liban sɛdiri wuri xungbe ma a falafe ra, ‹I xa di ginɛ fi n ma di ma.› Na dangi xanbi, Liban wulai sube nde naxa tunbe maboron."},{"book":"Isirayila Mangɛe II","chapter":"14","verse":"10","text":"I bara Edon bɔnbɔ a fanyi ra, na bara a niya i xa i yɛtɛ igbo. Sɛɛwa i xa xunnakeli ra, i xa lu i xɔnyi. I gbaloe fenfe i yɛtɛ bɛ munfe ra? I sɔntɔma nɛ, i nun Yudaya ra»"},{"book":"Isirayila Mangɛe II","chapter":"14","verse":"11","text":"Kɔnɔ Amasiya mu a tuli mati a ra. Na kui Isirayila mangɛ Yehowasa naxa siga a xili ma, a tan nun Yudaya mangɛ Amasiya naxa e bore gere Beti Semesi, Yudaya bɔxi ma."},{"book":"Isirayila Mangɛe II","chapter":"14","verse":"12","text":"Isirayila naxa Yudaya bɔnbɔ, e fa e gi e so e xɔnyi."},{"book":"Isirayila Mangɛe II","chapter":"14","verse":"13","text":"Isirayila mangɛ Yehowasa naxa Axasiya xa mamadi Amasiya findi a xa geelimani ra Beti Semesi. A naxa fa Darisalamu tɛtɛ rabira kelife Efirami xa naadɛ ra han naadɛ naxan na tunxui ma, nɔngɔn ya kɛmɛ naani ɲɔndɔn."},{"book":"Isirayila Mangɛe II","chapter":"14","verse":"14","text":"A naxa xɛɛma nun gbeti birin tongo naxan nu na Alatala xa banxi nun mangɛ xa banxi kui. A naxa mixi ndee fan suxu, a gbilen Samari."},{"book":"Isirayila Mangɛe II","chapter":"14","verse":"15","text":"Yehowasa xa taruxui dɔnxɔɛ, a fe fanyi naxee raba, nun a xa gere e nun Yudaya mangɛ Amasiya, na birin sɛbɛxi Isirayila mangɛe xa taruxui kui."},{"book":"Isirayila Mangɛe II","chapter":"14","verse":"16","text":"Yehowasa naxa laaxira, e a ragata Isirayila mangɛe fɛ ma Samari. A xa di Yerobowami naxa ti mangɛ ra a ɲɔxɔɛ ra."},{"book":"Isirayila Mangɛe II","chapter":"14","verse":"17","text":"Isirayila mangɛ Yehowaxasi xa di Yehowasa to faxa, Yudaya mangɛ Yowasi xa di Amasiya xa mangɛya xɔn man naxa kuya ɲɛ fu nun suuli."},{"book":"Isirayila Mangɛe II","chapter":"14","verse":"18","text":"Amasiya xa taruxui dɔnxɔɛ, na sɛbɛxi Yudaya mangɛe xa taruxui kui."},{"book":"Isirayila Mangɛe II","chapter":"14","verse":"19","text":"Mixi ndee naxa yanfanteya maxiri a xun ma Darisalamu, a naxa a gi, a siga Lakisi. E naxa bira a fɔxɔ ra Lakisi, e sa a faxa mɛnni."},{"book":"Isirayila Mangɛe II","chapter":"14","verse":"20","text":"E naxa a fure xanin soe fari, e sa a ragata Darisalamu a benbae fɛ ma Dawuda xa taa kui."},{"book":"Isirayila Mangɛe II","chapter":"14","verse":"21","text":"Yudaya ɲama birin naxa Amasiya xa di Asaraya ti mangɛ ra a baba ɲɔxɔɛ ra. A ɲɛ fu nun senni nan nu a ra."},{"book":"Isirayila Mangɛe II","chapter":"14","verse":"22","text":"Mangɛ Amasiya xa faxɛ dangi xanbi, Asaraya naxa Elata taa ti, a a sa Yudaya xa bɔxi xun ma."},{"book":"Isirayila Mangɛe II","chapter":"14","verse":"23","text":"Yowasi xa di Amasiya Yudaya mangɛ, xa mangɛya ɲɛ fu nun suuli nde ra, Yowasi xa di Yerobowami naxa ti Isirayila mangɛ ra Samari. A mangɛya ɲɛ tongo naani nun keren naba."},{"book":"Isirayila Mangɛe II","chapter":"14","verse":"24","text":"A naxa fe raba naxan mu rafan Ala ma, a mu gbilen Nebati xa di Yerobowami xa yunubi fɔxɔ ra, a Isirayilakae ti naxan na."},{"book":"Isirayila Mangɛe II","chapter":"14","verse":"25","text":"A naxa a niya Isirayila naaninyie xa gbilen a ra kelife Lebo Xamata kɔɔla ma, han Araba baa dɛ ra yirefanyi ma, alɔ Isirayila Marigi Alatala nu bara a masen ki naxɛ Amitayi xa di Annabi Yunusa bɛ, naxan findi Gati Xeferika ra."},{"book":"Isirayila Mangɛe II","chapter":"14","verse":"26","text":"Alatala naxa Isirayila xa tɔɔrɛ xɔrɔxɔɛ to, e rakisima yo mu nu na,"},{"book":"Isirayila Mangɛe II","chapter":"14","verse":"27","text":"a naxa e rakisi Yowasi xa di Yerobowami saabui ra. A mu nu wama a xɔn Isirayila xili xa ɲɔn duniɲa ma."},{"book":"Isirayila Mangɛe II","chapter":"14","verse":"28","text":"Yerobowami xa taruxui dɔnxɔɛ, a fe fanyi naxee birin naba, nun a xa xunnakeli Damasi nun Xamata ragbilenfe ra Yudaya ma, na birin sɛbɛxi Isirayila mangɛe xa taruxui kui."},{"book":"Isirayila Mangɛe II","chapter":"14","verse":"29","text":"Yerobowami naxa laaxira, e a ragata Isirayila mangɛ fɛ ma Samari. A xa di Sakari naxa ti mangɛ ra a ɲɔxɔɛ ra."}]}