{"data":[{"book":"Psalmen","chapter":"103","verse":"1","text":"Van David. Loof Jahweh, mijn ziel, Heel mijn binnenste zijn heilige Naam;"},{"book":"Psalmen","chapter":"103","verse":"2","text":"Loof Jahweh, mijn ziel, En vergeet zijn talloze weldaden niet!"},{"book":"Psalmen","chapter":"103","verse":"3","text":"Hij is het, die al uw zonden vergeeft, En al uw zwakheid geneest;"},{"book":"Psalmen","chapter":"103","verse":"4","text":"Die uw leven behoedt voor het graf, U kroont met genade en ontferming;"},{"book":"Psalmen","chapter":"103","verse":"5","text":"Die al uw verlangens bevredigt, En als een adelaar uw jeugd verjongt!"},{"book":"Psalmen","chapter":"103","verse":"6","text":"Jahweh oefent gerechtigheid uit, Schaft recht aan alle verdrukten:"},{"book":"Psalmen","chapter":"103","verse":"7","text":"Hij toonde Moses zijn wegen, Aan de kinderen van Israël zijn machtige werken!"},{"book":"Psalmen","chapter":"103","verse":"8","text":"Maar Jahweh is ook barmhartig en genadig, Lankmoedig en rijk aan ontferming:"},{"book":"Psalmen","chapter":"103","verse":"9","text":"Hij toornt niet voor immer, En wrokt niet voor eeuwig;"},{"book":"Psalmen","chapter":"103","verse":"10","text":"Hij vergeldt ons niet naar onze zonden, En straft ons niet naar onze schuld."},{"book":"Psalmen","chapter":"103","verse":"11","text":"Neen, zo hoog als de hemel Zich boven de aarde verheft, Zo groot is zijn goedheid Voor hen, die Hem vrezen!"},{"book":"Psalmen","chapter":"103","verse":"12","text":"Zo ver het oosten staat van het westen, Werpt Hij onze schuld van Zich af;"},{"book":"Psalmen","chapter":"103","verse":"13","text":"Zoals een vader zich over zijn kinderen ontfermt, Ontfermt Zich Jahweh over hen, die Hem vrezen:"},{"book":"Psalmen","chapter":"103","verse":"14","text":"Want Hij kent onze aard, En bedenkt, dat wij stof zijn."},{"book":"Psalmen","chapter":"103","verse":"15","text":"Als het gras zijn de dagen der mensen, Ze bloeien als een bloem op het veld:"},{"book":"Psalmen","chapter":"103","verse":"16","text":"Waait er een wind overheen, ze is weg, En men weet niet meer, waar ze stond."},{"book":"Psalmen","chapter":"103","verse":"17","text":"Maar van eeuwigheid is de goedheid van Jahweh, En tot in eeuwigheid blijft zij bestaan; Zijn barmhartigheid is voor hen, die Hem vrezen, En voor de kinderen van hun zonen:"},{"book":"Psalmen","chapter":"103","verse":"18","text":"Voor hen, die zijn Verbond onderhouden, Zijn geboden gedenken en ze volbrengen."},{"book":"Psalmen","chapter":"103","verse":"19","text":"In de hemel heeft Jahweh zijn troon opgeslagen, En zijn koningschap beheerst het heelal;"},{"book":"Psalmen","chapter":"103","verse":"20","text":"Jahweh’s engelen zingen Hem glorie, De sterke helden, die zijn geboden volbrengen, Die gehoorzamen aan zijn bevelen!"},{"book":"Psalmen","chapter":"103","verse":"21","text":"Looft Jahweh dan, al zijn legerscharen, Zijn dienaars, die zijn wil volbrengt;"},{"book":"Psalmen","chapter":"103","verse":"22","text":"Looft Jahweh, al zijn werken, In iedere plaats van zijn rijk; Loof Jahweh, mijn ziel!"}]}