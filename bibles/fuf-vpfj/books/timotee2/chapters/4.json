{"data":[{"book":"TIMOTEE 2","chapter":"4","verse":"1","text":"Ko ɗun waɗi, e yeeso Alla e Iisaa Almasiihu on, on ɲaawayɗo wurɓe ɓen e mayɓe ɓen, e sabu ardu makko ndun e *laamu makko ngun, mi yamirii ma, mi tentinii:"},{"book":"TIMOTEE 2","chapter":"4","verse":"2","text":"waajo fii daaluyee on, catoɗaa e ɗun, nde heɓuɗaa fajuhun weeɓukun woo, maa a heɓaa, hollaa ɓe ellaaji maɓɓe ɗin, felaa ɓe, wakkilinaa ɓe e hoore jannugol e nder muɲal timmungal."},{"book":"TIMOTEE 2","chapter":"4","verse":"3","text":"Ko fii saa'i no aroya nde tawata yimɓe ɓen jaɓataa hande kadi jannde sellunde nden, kono tippude e faaleeji maɓɓe ɗin, ɓe ɓannay takko maɓɓe karamokooɓe ɗuuɗuɓe ko yewta ɓe ko ɓe faalaa nanude kon."},{"book":"TIMOTEE 2","chapter":"4","verse":"4","text":"Ɓe udda noppi maɓɓe ɗin e goonga on, ɓe fewta tindi mehi ɗin."},{"book":"TIMOTEE 2","chapter":"4","verse":"5","text":"Kono an non, wonu hakkilanɗo e ɗi fow, wakkiloɗaa tampereeji ɗin, waɗaa kuuɗe waajotooɗo fii Kibaaru Moƴƴo on, timminiraa golle maa ɗen no feewiri."},{"book":"TIMOTEE 2","chapter":"4","verse":"6","text":"Ko fii min, miɗo itti wonkii an kin wa sadaka hibbaaɗo fii Alla, ko fii saa'i fokkitugol an ngol hewtii."},{"book":"TIMOTEE 2","chapter":"4","verse":"7","text":"Mi tippirii tippiro moƴƴo ngon, mi timminii dogudu an ndun, mi woni sella-findeejo e telen-ma gomɗinal ngal."},{"book":"TIMOTEE 2","chapter":"4","verse":"8","text":"Jooni non miɗo maranaa *meetelol peewal ngol. Joomi on, on Ɲaawoowo Feewuɗo, jonnoyay lan ngol ka ɲalaande sakkitorde, ɗun non hinaa min tun, kono ko kala himmanɗo feeɲitugol makko ngol kadi."},{"book":"TIMOTEE 2","chapter":"4","verse":"9","text":"Awa eto araa, tawaa mi ko ɓuri yaawude."},{"book":"TIMOTEE 2","chapter":"4","verse":"10","text":"Ko fii Demaasi tertike lan, sabu yiɗugol mo oo aduna fewndiiɗo. O yahii Tesalonii. Kiriskiisu kadi yahii Galaasi, Tiituusa kadi yahii Dalamaasi."},{"book":"TIMOTEE 2","chapter":"4","verse":"11","text":"Ko min tun e Luuka wondi. Ardu e Markuusa, ko fii himo hitti e an fota fii golle ɗen."},{"book":"TIMOTEE 2","chapter":"4","verse":"12","text":"Mi imminii Tikiiki Efeesi."},{"book":"TIMOTEE 2","chapter":"4","verse":"13","text":"Nde hiɗa ara, addoraa burmusu mo mi acciri Karpuusi on ka wi'etee ɗon Turuwaasi, e defte ɗen, tentinii guri windeteeɗi e mun ɗin."},{"book":"TIMOTEE 2","chapter":"4","verse":"14","text":"Oo siyaakeejo wi'eteeɗo Aleksander waɗii lan boneeji buy, kono Joomiraaɗo on jonnitay mo ittiri kuuɗe makko ɗen."},{"book":"TIMOTEE 2","chapter":"4","verse":"15","text":"An kadi reeno e makko, ko fii o dartike konguɗi men ɗin no tiiɗiri."},{"book":"TIMOTEE 2","chapter":"4","verse":"16","text":"Ko mi adii dandude hoore an ka ɲaawirdu, hay gooto wallitanooki lan, kono fow tertino lan. Wota ɗun jogitane ɓe."},{"book":"TIMOTEE 2","chapter":"4","verse":"17","text":"Ko Joomiraaɗo on wallitinoo lan, tiiɗinimmi, fii no mi timminira yottingol Kibaaru Moƴƴo on, e fii no leƴƴi ɗin fow nanira ɗun. Awa kadi mi jattinaa hunduko ngayuuri ndin."},{"book":"TIMOTEE 2","chapter":"4","verse":"18","text":"Ko Joomiraaɗo on yaltintammi e kala kuugal bongal, o dandammi fii no o naadirammi ka nder laamateeri makko kammuyankeeri. Yo mangural wonan mo haa poomaa. Aamiina!"},{"book":"TIMOTEE 2","chapter":"4","verse":"19","text":"Mi salminii Piriskiila e Akiila, e ɓeynguure Onesifoora nden."},{"book":"TIMOTEE 2","chapter":"4","verse":"20","text":"Awa Arastuusa kaɲun no Korenti. Mi accu kadi Torofiimi no nawni ka saare Miletii."},{"book":"TIMOTEE 2","chapter":"4","verse":"21","text":"Eto araa ado ndungude. Ebuluusu e Pudeniisi e Linuusa e Kaludiiyata, wondude e musiɓɓe ɓen fow salminii ma."},{"book":"TIMOTEE 2","chapter":"4","verse":"22","text":"Yo Joomiraaɗo on wondu e maa, awa kadi yo moƴƴere makko nden wonu e mon."}]}