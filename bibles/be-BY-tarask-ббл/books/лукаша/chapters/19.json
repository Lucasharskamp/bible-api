{"data":[{"book":"ЛУКАША","chapter":"19","verse":"1","text":"Потым Ісус увайшоў у Ерыхон і праходзіў празь яго."},{"book":"ЛУКАША","chapter":"19","verse":"2","text":"І вось, нехта на імя Закхей, начальнік мытнікаў і чалавек багаты,"},{"book":"ЛУКАША","chapter":"19","verse":"3","text":"стараўся ўбачыць Ісуса, хт? Ён, але ня мог з-за людзей, бо малога быў росту;"},{"book":"ЛУКАША","chapter":"19","verse":"4","text":"і забегшы наперад, залез на смакоўніцу, каб убачыць Яго, бо Яму выпадала праходзіць міма яе."},{"book":"ЛУКАША","chapter":"19","verse":"5","text":"Ісус, калі прыйшоў на гэтае месца, зірнуўшы, угледзеў яго і сказаў яму: Закхей! сыдзі хутчэй, бо сёньня трэба мне быць у цябе ў доме."},{"book":"ЛУКАША","chapter":"19","verse":"6","text":"І ён пасьпешна сышоў і прыняў Яго з радасьцю."},{"book":"ЛУКАША","chapter":"19","verse":"7","text":"І ўсе, бачачы тое, пачалі наракаць і казалі, што Ён зайшоў да грэшнага чалавека."},{"book":"ЛУКАША","chapter":"19","verse":"8","text":"А Закхей, стаўшы, сказаў Госпаду: Госпадзе! палавіну маёмасьці маёй я аддам убогім і, калі каго чым пакрыўдзіў, аддам учатыракроць."},{"book":"ЛУКАША","chapter":"19","verse":"9","text":"Ісус сказаў яму: сёньня прыйшло збавеньне дому гэтаму, бо і ён сын Абрагамаў;"},{"book":"ЛУКАША","chapter":"19","verse":"10","text":"бо Сын Чалавечы прыйшоў зыскаць і выратаваць тое, што загінула."},{"book":"ЛУКАША","chapter":"19","verse":"11","text":"А калі яны слухалі гэта, дадаў прытчу: бо Ён быў блізь Ерусаліма, і яны думалі, што неўзабаве павінна адкрыцца Царства Божае."},{"book":"ЛУКАША","chapter":"19","verse":"12","text":"Дык вось сказаў: нейкі чалавек высокага роду выпраўляўся ў далёкую краіну, каб атрымаць сабе царства і вярнуцца;"},{"book":"ЛУКАША","chapter":"19","verse":"13","text":"і паклікаўшы дзесяць рабоў сваіх, даў ім дзесяць мінаў і сказаў ім: пускайце іх у абарот, пакуль не вярнуся."},{"book":"ЛУКАША","chapter":"19","verse":"14","text":"Але грамадзяне ненавідзелі яго і адправілі сьледам за ім пасольства, сказаўшы: ня хочам, каб ён валадарыў над намі."},{"book":"ЛУКАША","chapter":"19","verse":"15","text":"І калі вярнуўся, атрымаўшы царства, загадаў паклікаць да сябе рабоў тых, якім даў серабро, каб даведацца, хто што набыў."},{"book":"ЛУКАША","chapter":"19","verse":"16","text":"Прыйшоў першы і сказаў: гаспадару! міна твая прынесла дзесяць мінаў."},{"book":"ЛУКАША","chapter":"19","verse":"17","text":"І сказаў яму: выдатна, добры раб! за тое, што ты ў малым быў верны, вазьмі пад управу дзесяць гарадоў."},{"book":"ЛУКАША","chapter":"19","verse":"18","text":"Прыйшоў другі і сказаў: гаспадару! міна твая прынесла пяць мінаў."},{"book":"ЛУКАША","chapter":"19","verse":"19","text":"Сказаў і гэтаму: і ты будзь над пяцьцю гарадамі."},{"book":"ЛУКАША","chapter":"19","verse":"20","text":"Прыйшоў трэйці і сказаў: гаспадару! вось твая міна, якую я захоўваў, загарнуўшы ў хустачку;"},{"book":"ЛУКАША","chapter":"19","verse":"21","text":"бо я баяўся цябе, таму што ты чалавек жорсткі: бярэш, чаго ня клаў, і жнеш, чаго ня сеяў."},{"book":"ЛУКАША","chapter":"19","verse":"22","text":"Гаспадар сказаў яму: тваімі вуснамі судзіцьму цябе, ліхі раб! ты ведаў, што я чалавек жорсткі, бяру, чаго ня клаў, і жну, чаго ня сеяў;"},{"book":"ЛУКАША","chapter":"19","verse":"23","text":"чаму ж ты не аддаў срэбра майго ў абарот, каб я, прыйшоўшы, атрымаў яго з прыбыткам?"},{"book":"ЛУКАША","chapter":"19","verse":"24","text":"І сказаў тым, што стаялі першыя: вазьмеце ў яго міну і дайце таму, які мае дзесяць мінаў."},{"book":"ЛУКАША","chapter":"19","verse":"25","text":"І сказалі яму: гаспадару! у яго ёсьць дзесяць мінаў."},{"book":"ЛУКАША","chapter":"19","verse":"26","text":"Кажу вам, што кожнаму, хто мае, дадзена будзе, а ў таго, хто ня мае, адымецца і тое, што мае;"},{"book":"ЛУКАША","chapter":"19","verse":"27","text":"а ворагаў маіх тых, якія не хацелі, каб я валадарыў над імі, прывядзеце сюды і набеце перада мною."},{"book":"ЛУКАША","chapter":"19","verse":"28","text":"Сказаўшы гэта, Ён пайшоў далей, уваходзячы ў Ерусалім."},{"book":"ЛУКАША","chapter":"19","verse":"29","text":"І калі наблізіўся да Віфагіі і Віфаніі, да гары, называнай Аліўнай, паслаў двух вучняў Сваіх,"},{"book":"ЛУКАША","chapter":"19","verse":"30","text":"сказаўшы: ідзеце ў селішча, што насупраць; увайшоўшы ў яго, знайдзеце маладога асла прывязанага, на якога ніхто зь людзей ніколі не садзіўся; адвязаўшы яго, прывядзеце;"},{"book":"ЛУКАША","chapter":"19","verse":"31","text":"і калі хто спытаецца ў вас: навошта адвязваеце?, скажэце яму так: ён патрэбен Госпаду."},{"book":"ЛУКАША","chapter":"19","verse":"32","text":"Пасланыя пайшлі і знайшлі, як Ён сказаў ім."},{"book":"ЛУКАША","chapter":"19","verse":"33","text":"А калі яны адвязвалі маладога асла, гаспадары ягоныя сказалі ім: навошта адвязваеце асьляня?"},{"book":"ЛУКАША","chapter":"19","verse":"34","text":"Яны адказвалі: ён патрэбен Госпаду."},{"book":"ЛУКАША","chapter":"19","verse":"35","text":"І прывялі яго да Ісуса: і накінуўшы вопратку сваю на асьляня, пасадзілі на яго Ісуса."},{"book":"ЛУКАША","chapter":"19","verse":"36","text":"І калі Ён ехаў, пасьцілалі вопратку сваю на дарозе."},{"book":"ЛУКАША","chapter":"19","verse":"37","text":"А калі Ён наблізіўся да спуску з гары Аліўнай, усё мноства вучняў пачало ў радасьці шматгалоса славіць Бога за ўсе дзівосы, якія бачылі яны,"},{"book":"ЛУКАША","chapter":"19","verse":"38","text":"кажучы: дабраславёны Цар, Які ідзе ў імя Гасподняе! Мір на нябёсах і слава ў вышынях!"},{"book":"ЛУКАША","chapter":"19","verse":"39","text":"І некаторыя фарысэі з-паміж людзей сказалі Яму: Настаўнік! забарані вучням Тваім."},{"book":"ЛУКАША","chapter":"19","verse":"40","text":"Але Ён сказаў ім у адказ: кажу вам, што калі яны замоўкнуць, дык камяні загалосяць."},{"book":"ЛУКАША","chapter":"19","verse":"41","text":"І калі наблізіўся да горада, дык, гледзячы на яго, заплакаў па ім"},{"book":"ЛУКАША","chapter":"19","verse":"42","text":"і сказаў: о, калі б і ты хоць бы ў гэты твой дзень уведаў, што служыць міру твайму! але гэта схавана сёньня ад вачэй тваіх;"},{"book":"ЛУКАША","chapter":"19","verse":"43","text":"бо прыйдуць на цябе дні, калі ворагі твае абложаць цябе акопамі, і акружаць цябе, і сьціснуць цябе адусюль,"},{"book":"ЛУКАША","chapter":"19","verse":"44","text":"і зруйнуюць цябе, і заб'юць дзяцей тваіх у табе, і не пакінуць у табе каменя на камені, за тое, што ты не даведаўся часу адведзінаў тваіх."},{"book":"ЛУКАША","chapter":"19","verse":"45","text":"І ўвайшоўшы ў храм, пачаў выганяць тых, што прадавалі ў ім, і тых, што куплялі,"},{"book":"ЛУКАША","chapter":"19","verse":"46","text":"кажучы ім: напісана: «дом Мой ёсьць дом малітвы: а вы зрабілі зь яго логва разбойнікаў»."},{"book":"ЛУКАША","chapter":"19","verse":"47","text":"І вучыў кожны дзень у храме. А першасьвятары і кніжнікі і старэйшыны народу намышлялі загубіць Яго,"},{"book":"ЛУКАША","chapter":"19","verse":"48","text":"і не знаходзілі, што б зрабіць зь Ім, бо ўвесь народ неадступна слухаў Яго."}]}