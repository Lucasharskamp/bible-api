{"data":[{"book":"ایوب","chapter":"41","verse":"1","text":"آیا می‌توانی لِویاتان41‏:1 حیوانی عظیم‌الجثۀ دریایی که مشخصات دقیقش روشن نیست. را با قلاب صید کنی یا به دور زبانش کمند بیندازی؟"},{"book":"ایوب","chapter":"41","verse":"2","text":"آیا می‌توانی از بینی او طناب رد کنی یا چانه‌اش را با نیزه سوراخ نمایی؟"},{"book":"ایوب","chapter":"41","verse":"3","text":"آیا از تو خواهش خواهد کرد که دست از سرش برداری؟"},{"book":"ایوب","chapter":"41","verse":"4","text":"آیا می‌پذیرد که تا آخر عمر، او را بردهٔ خود سازی؟"},{"book":"ایوب","chapter":"41","verse":"5","text":"آیا می‌توانی با او مثل یک پرنده بازی کنی یا به او افسار زده، او را به دخترانت هدیه نمایی؟"},{"book":"ایوب","chapter":"41","verse":"6","text":"آیا ماهیگیران می‌توانند او را تکه‌تکه کرده، به تاجران بفروشند؟"},{"book":"ایوب","chapter":"41","verse":"7","text":"آیا تیر به پوست او فرو می‌رود یا نیزهٔ ماهیگیری سر او را سوراخ می‌کند؟"},{"book":"ایوب","chapter":"41","verse":"8","text":"اگر به او دست بزنی چنان آشوبی به پا می‌کند که دیگر هرگز هوس نکنی به او نزدیک شوی!"},{"book":"ایوب","chapter":"41","verse":"9","text":"هر که بخواهد او را بگیرد از دیدنش به لرزه می‌افتد و تلاشش نافرجام می‌ماند."},{"book":"ایوب","chapter":"41","verse":"10","text":"هیچ‌کس جرأت ندارد او را تحریک کند یا در مقابلش بایستد."},{"book":"ایوب","chapter":"41","verse":"11","text":"در تمام دنیا کسی نیست که با او درگیر شود و جان به در برد."},{"book":"ایوب","chapter":"41","verse":"12","text":"از عظمت و قدرت اعضای بدن او دیگر چه گویم؟"},{"book":"ایوب","chapter":"41","verse":"13","text":"کیست که بتواند پوستش را از او بِکَنَد؟ کیست که بتواند به زِرۀ دو لایۀ او نفوذ کند؟"},{"book":"ایوب","chapter":"41","verse":"14","text":"کیست که بتواند دروازۀ دهان او را باز کند؟ دندانهایش بسیار ترسناکند."},{"book":"ایوب","chapter":"41","verse":"15-17","text":"پشت او از فلسهایی که محکم به هم چسبیده‌اند پوشیده شده است، به طوری که هیچ چیز قادر نیست آنها را از هم جدا کند و حتی هوا نیز نمی‌تواند به داخل آنها نفوذ نماید."},{"book":"ایوب","chapter":"41","verse":"18","text":"وقتی عطسه می‌کند بخار آن در پرتو نور خورشید می‌درخشد. چشمانش مانند طلوع خورشید درخشان است."},{"book":"ایوب","chapter":"41","verse":"19","text":"از دهانش آتش زبانه می‌کشد."},{"book":"ایوب","chapter":"41","verse":"20","text":"دودی که از سوراخهای بینی‌اش خارج می‌شود مانند بخاری است که از دیگ جوشان برمی‌خیزد."},{"book":"ایوب","chapter":"41","verse":"21","text":"نفس او هیزم را به آتش می‌کشد؛ شعله‌های سوزان از دهانش می‌جهد."},{"book":"ایوب","chapter":"41","verse":"22","text":"قدرت حیرت‌آوری در گردن او نهفته است و هر که او را می‌بیند به وحشت می‌افتد."},{"book":"ایوب","chapter":"41","verse":"23","text":"لایه‌های گوشت بدنش سفت و محکم به هم چسبیده است."},{"book":"ایوب","chapter":"41","verse":"24","text":"دلش مثل سنگ زیرین آسیاب سخت است."},{"book":"ایوب","chapter":"41","verse":"25","text":"وقتی برمی‌خیزد زورمندان هراسان می‌شوند و از ترس بیهوش می‌گردند."},{"book":"ایوب","chapter":"41","verse":"26","text":"شمشیر، نیزه، تیر یا زوبین بر او کارگر نیست."},{"book":"ایوب","chapter":"41","verse":"27","text":"آهن برایش مثل کاه است و مفرغ مانند چوب پوسیده."},{"book":"ایوب","chapter":"41","verse":"28","text":"تیرهای کمان نمی‌توانند او را فراری دهند. سنگهای فلاخن چون پر کاه بر او بی‌اثرند."},{"book":"ایوب","chapter":"41","verse":"29","text":"چماق برای او مانند کاه است. او به تیرهایی که به طرفش پرتاب می‌شوند، می‌خندد."},{"book":"ایوب","chapter":"41","verse":"30","text":"پوست شکمش مانند تکه‌های سفال، تیز است و مانند چنگال خرمنکوب روی زمین شیار به وجود می‌آورد."},{"book":"ایوب","chapter":"41","verse":"31","text":"با حرکات خود اعماق دریا را مانند یک ظرف جوشان به جوش و خروش می‌آورد و دریا را مثل دیگ عطاران به هم می‌زند."},{"book":"ایوب","chapter":"41","verse":"32","text":"ردپایی درخشان به دنبال خود برجای می‌گذارد، به طوری که دریا از کف سفید پوشیده می‌شود."},{"book":"ایوب","chapter":"41","verse":"33","text":"در روی زمین هیچ موجودی مانند او بی‌باک نیست."},{"book":"ایوب","chapter":"41","verse":"34","text":"او سلطان حیوانات وحشی است و هیچ جانوری به پای او نمی‌رسد."}]}