{"data":[{"book":"Powtórzonego","chapter":"9","verse":"1","text":"Słuchaj, Izraelu! Dziś przejdziesz przez Jordan, aby wejść i zawładnąć narodami większymi i potężniejszymi od ciebie, miastami wielkimi i obwarowanymi aż po samo niebo;"},{"book":"Powtórzonego","chapter":"9","verse":"2","text":"Ludem wielkim i wysokim, synami Anakitów, których znasz i o których słyszałeś,"},{"book":"Powtórzonego","chapter":"9","verse":"3","text":"Wiedz zatem dzisiaj, że PAN, twój Bóg, przeprawia się przed tobą;"},{"book":"Powtórzonego","chapter":"9","verse":"4","text":"A gdy PAN, twój Bóg, wypędzi ich przed tobą, nie mów w swym sercu: Dzięki mojej sprawiedliwości PAN mnie wprowadził, abym posiadł tę ziemię. Lecz z powodu niegodziwości tych narodów PAN wygnał je przed tobą."},{"book":"Powtórzonego","chapter":"9","verse":"5","text":"Nie dzięki swojej sprawiedliwości ani prawości swego serca wchodzisz, aby posiąść ich ziemię, lecz z powodu niegodziwości tych narodów PAN, twój Bóg, wypędza je przed tobą, i aby dopełnić słowo, które PAN poprzysiągł twoim ojcom: Abrahamowi, Izaakowi i Jakubowi."},{"book":"Powtórzonego","chapter":"9","verse":"6","text":"Wiedz zatem, że nie dzięki twojej sprawiedliwości PAN, twój Bóg, daje ci tę dobrą ziemię w posiadanie, gdyż jesteś ludem twardego karku."},{"book":"Powtórzonego","chapter":"9","verse":"7","text":"Pamiętaj, a nie zapominaj, jak pobudzałeś do gniewu PANA, swego Boga, na pustyni. Od tego dnia, w którym wyszedłeś z ziemi Egiptu, aż do waszego przyjścia na to miejsce buntowaliście się przeciwko PANU."},{"book":"Powtórzonego","chapter":"9","verse":"8","text":"Także przy Horebie pobudziliście PANA do gniewu i rozgniewał się PAN na was tak, że chciał was wytępić."},{"book":"Powtórzonego","chapter":"9","verse":"9","text":"Gdy wstąpiłem na górę, aby otrzymać kamienne tablice, tablice przymierza, które PAN zawarł z wami, przebywałem na górze przez czterdzieści dni i czterdzieści nocy, nie jedząc chleba i nie pijąc wody."},{"book":"Powtórzonego","chapter":"9","verse":"10","text":"Wtedy PAN dał mi dwie kamienne tablice zapisane palcem Boga, na których były wszystkie te słowa, które PAN powiedział wam na górze spośród ognia, w dniu waszego zgromadzenia."},{"book":"Powtórzonego","chapter":"9","verse":"11","text":"A kiedy minęło czterdzieści dni i czterdzieści nocy, PAN dał mi dwie tablice kamienne, tablice przymierza."},{"book":"Powtórzonego","chapter":"9","verse":"12","text":"I PAN powiedział do mnie: Wstań, zejdź stąd szybko, gdyż zepsuł się twój lud, który wyprowadziłeś z Egiptu. Szybko zboczyli z drogi, którą im nakazałem, i uczynili sobie odlany posąg."},{"book":"Powtórzonego","chapter":"9","verse":"13","text":"PAN powiedział też do mnie: Widziałem ten lud, a jest to lud twardego karku."},{"book":"Powtórzonego","chapter":"9","verse":"14","text":"Zostaw mnie, a ich wytępię i wytracę ich imię spod nieba, a z ciebie uczynię naród potężniejszy i większy od nich."},{"book":"Powtórzonego","chapter":"9","verse":"15","text":"Wtedy zawróciłem i zszedłem z góry. Góra płonęła ogniem, a dwie tablice przymierza były w obu moich rękach."},{"book":"Powtórzonego","chapter":"9","verse":"16","text":"A gdy spojrzałem, oto zgrzeszyliście przeciw PANU, waszemu Bogu, bo uczyniliście sobie lanego cielca. Szybko zboczyliście z drogi, którą PAN wam nakazał."},{"book":"Powtórzonego","chapter":"9","verse":"17","text":"Wtedy wziąłem te dwie tablice, wyrzuciłem je z rąk i stłukłem je na waszych oczach."},{"book":"Powtórzonego","chapter":"9","verse":"18","text":"Potem upadłem przed PANEM jak za pierwszym razem, przez czterdzieści dni i czterdzieści nocy nie jadłem chleba i nie piłem wody z powodu wszystkich waszych grzechów, które popełniliście, czyniąc zło w oczach PANA, pobudzając go do gniewu."},{"book":"Powtórzonego","chapter":"9","verse":"19","text":"Bałem się bowiem tej zapalczywości i gniewu, którymi PAN zapłonął przeciwko wam, by was wytępić. Lecz i tym razem PAN mnie wysłuchał."},{"book":"Powtórzonego","chapter":"9","verse":"20","text":"Również na Aarona PAN bardzo się rozgniewał i chciał go zgładzić. W tym czasie modliłem się też za Aarona."},{"book":"Powtórzonego","chapter":"9","verse":"21","text":"A wasz grzech, to jest cielca, którego uczyniliście, wziąłem i spaliłem w ogniu, potłukłem go i pokruszyłem, aż się stał miałki jak proch. I wrzuciłem jego proch do potoku wypływającego z góry."},{"book":"Powtórzonego","chapter":"9","verse":"22","text":"Potem w Tabera, w Massa i w Kibrot-Hattaawa pobudziliście PANA do gniewu."},{"book":"Powtórzonego","chapter":"9","verse":"23","text":"A gdy PAN wysłał was z Kadesz-Barnea, mówiąc: Idźcie i weźcie w posiadanie ziemię, którą wam dałem, zbuntowaliście się przeciw nakazowi PANA, waszego Boga, nie uwierzyliście mu i nie usłuchaliście jego głosu;"},{"book":"Powtórzonego","chapter":"9","verse":"24","text":"Buntowaliście się przeciw PANU od dnia, kiedy was poznałem."},{"book":"Powtórzonego","chapter":"9","verse":"25","text":"Dlatego upadłem przed PANEM i leżałem przez czterdzieści dni i czterdzieści nocy, bo PAN już powiedział, że was wytępi."},{"book":"Powtórzonego","chapter":"9","verse":"26","text":"I modliłem się do PANA tymi słowy: Panie BOŻE, nie gub swego ludu i swego dziedzictwa, które odkupiłeś swoją wielkością, które wyprowadziłeś z Egiptu potężną ręką."},{"book":"Powtórzonego","chapter":"9","verse":"27","text":"Wspomnij na swoje sługi: Abrahama, Izaaka i Jakuba; nie patrz na zatwardziałość tego ludu, na jego niegodziwość i grzech;"},{"book":"Powtórzonego","chapter":"9","verse":"28","text":"Aby nie mówiono w tej ziemi, z której nas wyprowadziłeś: Ponieważ PAN nie mógł wprowadzić ich do ziemi, którą im obiecał, i ponieważ ich znienawidził, wyprowadził ich, aby ich zgładzić na pustyni."},{"book":"Powtórzonego","chapter":"9","verse":"29","text":"Oni są twoim ludem i twoim dziedzictwem, które wyprowadziłeś swą wielką mocą i wyciągniętym ramieniem."}]}