{"data":[{"book":"Walawi","chapter":"20","verse":"1","text":"Mndewa Mulungu kamulongela Musa,"},{"book":"Walawi","chapter":"20","verse":"2","text":"“Walongele Waisilaili, ‘Muisilaili yoyose hebu nyambenyambe yoyose yokala kumwenu yahamulava nhambiko mwanage yoyose kwa mulungu Moleki, kolondeka yakomwigwe. Wanhu wose wezamtowa na mabwe."},{"book":"Walawi","chapter":"20","verse":"3","text":"Nizamulola munhu iyo na kumbagula mwa wanhu wake, kwaviya kamulava nhambiko mwanage kwa mulungu Moleki, na ivo kuhatenda hanhu hangu helile hambule mwiko na kudiliga zina jangu jelile."},{"book":"Walawi","chapter":"20","verse":"4","text":"Mbali one wanhu wa hanhu baho wahamuwona viyomulava mwanage kwa Moleki na hawamkoma,"},{"book":"Walawi","chapter":"20","verse":"5","text":"niye mwenyewo nizamuhindukila munhu iyo na kumtagusa yeye na lukolo lwake lose. Nizawabagula mwa wanhu wawo, yeye mwenyewo na wanhu wa muna ikaye yake walinga fana wagoni kwa kumtambikila mulungu Moleki."},{"book":"Walawi","chapter":"20","verse":"6","text":"“ ‘One munhu yoyose yahahita kwa wanhu wolonga na mizimu na wahawi, nizamulema munhu iyo na kumbagula mwa wanhu wake."},{"book":"Walawi","chapter":"20","verse":"7","text":"Ivo muyelize wenyewo na muwe welile kwaviya niye ni Mndewa Mulungu, Mulungu wenu."},{"book":"Walawi","chapter":"20","verse":"8","text":"Zindilileni na kuyatenda malagilizo yangu, kwaviya niye niiyo Mndewa Mulungu yonimtendani welile."},{"book":"Walawi","chapter":"20","verse":"9","text":"“ ‘Mndewa Mulungu kalagiliza kuwa munhu yoyose yomduwila tati yake hebu mami yake, koitendela mwenyewo yawe na ubananzi, kolondeka yakomigwe."},{"book":"Walawi","chapter":"20","verse":"10","text":"“ ‘One mulume yahambandama muke wa miyage, kweli wose waidi wolondeka wakomigwe."},{"book":"Walawi","chapter":"20","verse":"11","text":"One mulume yoyose yahambandama muke wa tati yake, kamguma chinyala tati yake. Kweli wose waidi wolondeka wakomigwe. Woitendela wenyewo wawe na ubananzi."},{"book":"Walawi","chapter":"20","verse":"12","text":"Mulume yoyose yahambandama muke wa mwanage, kweli wose waidi wolondeka wakomigwe, watenda mbuli ya chilozo, woitendela wenyewo wawe na ubananzi."},{"book":"Walawi","chapter":"20","verse":"13","text":"One mulume yahambandama mulume miyage fana viyombandama muke, wotenda mbuli itibusa, kweli wose waidi wolondeka wakomigwe. Woitendela wenyewo wawe na ubananzi."},{"book":"Walawi","chapter":"20","verse":"14","text":"One mulume yahamsola muke hamwe na mami yake, wose watatu wezasomigwa moto, muladi sekekuwe na chilozo hagati yenu."},{"book":"Walawi","chapter":"20","verse":"15","text":"One mulume yahambandama mnyama, kweli mulume iyo na mnyama iyo wolondeka wakomigwe."},{"book":"Walawi","chapter":"20","verse":"16","text":"One muke yahambandama mnyama, muke iyo na mnyama iyo wolondeka wakomigwe. Woitendela wenyewo wawe na ubananzi."},{"book":"Walawi","chapter":"20","verse":"17","text":"“ ‘One mulume yahamsola lumbu jake, mwana wa chike wa tati yake hebu wa mami yake, na mwana iyo katogola kusoligwa na lumbu jake na kumbandama, mbuli iyo ya chinyala, waidi wawo wolondeka wabaguligwe mwa wanhu wawo haulongozi ha wanhu, kwaviya watenda mbuli ya chinyala. Mulume iyo kezatagusigwa kwa uhasanyi wake."},{"book":"Walawi","chapter":"20","verse":"18","text":"One mulume yahambandama muke yeli muna zisiku zake, wose waidi wolondeka wabaguligwe mwa wanhu wawo. Mulume iyo kambandama muke yambule mwiko yeli na damu, na muke iyo kabandamigwa na mulume kuno kana damu."},{"book":"Walawi","chapter":"20","verse":"19","text":"“ ‘Sekeumbandame mwali wa mami yako hebu mwali wa tati yako, kwa kutenda ivo kwizawaguma chinyala ndugu zako wa habehi, wose wolondeka kugaya kwa ichimu cha ugoni."},{"book":"Walawi","chapter":"20","verse":"20","text":"One mulume yahambandama muke wa mtumba wake, kamguma chinyala mtumba wake, mulume iyo na muke iyo wezatagusigwa kwa uhasanyi uwatendile na wezadanganika bila kupata wana."},{"book":"Walawi","chapter":"20","verse":"21","text":"One mulume yahamsola muke wa sekulu wake hebu mdodo wake, mulume iyo katenda chinhu chambule mwiko na kumguma chinyala sekulu wake hebu mdodo wake. Wezadanganika bila kupata wana."},{"book":"Walawi","chapter":"20","verse":"22","text":"“ ‘Zindilileni malagilizo yangu yose na ndagilizi zangu zose, buleivo mwizadekigwa na isi yonimgalani."},{"book":"Walawi","chapter":"20","verse":"23","text":"Sekemusondelele vihendo va wanhu wokala uko, nowawinga wanhu haulongozi wenu. Kwaviya watenda mbuli zino zose, niwehila ng'hani."},{"book":"Walawi","chapter":"20","verse":"24","text":"Mbali nimulongelani, “Mwizahazi isi yawo, nizamwing'hani fana uhazi, isi ili na ulongo unogile.” Niye Mndewa Mulungu, Mulungu wenu, yonimbaguleni na wanhu wa zisi zimwenga."},{"book":"Walawi","chapter":"20","verse":"25","text":"Ivo sekemuhanganye mnyama yambule mwiko na hambule mwiko, ndege yambule mwiko na hambule mwiko. Sekemwambule mwiko kwa kudalisa mnyama hebu ndege hebu chinhu chochose chochitambala muna iisi chochilemigwe kuwa chambula mwiko."},{"book":"Walawi","chapter":"20","verse":"26","text":"Mwizakuwa welile kumwangu, mana niye Mndewa Mulungu nyela na nimbagulani na wanhu wa zisi zimwenga, muladi muwe wangu."},{"book":"Walawi","chapter":"20","verse":"27","text":"“ ‘Mulume hebu muke yoyose yolonga na mizimu hebu muhawi, kolondeka yakomigwe kwa kutowigwa na mabwe. Wose wana ubananzi wouwalonda wakomigwe.’ ”"}]}