{"data":[{"book":"مزامیر","chapter":"74","verse":"1","text":"ای خدا، چرا برای همیشه ما را ترک کرده‌ای؟ چرا بر ما که گوسفندان مرتع تو هستیم خشمگین شده‌ای؟"},{"book":"مزامیر","chapter":"74","verse":"2","text":"قوم خود را که در زمان قدیم از اسارت بازخریدی، به یاد آور. تو ما را نجات دادی تا قوم خاص تو باشیم. شهر اورشلیم را که در آن ساکن بودی، به یاد آور."},{"book":"مزامیر","chapter":"74","verse":"3","text":"بر خرابه‌های شهر ما عبور کن و ببین دشمن چه بر سر خانهٔ تو آورده است!"},{"book":"مزامیر","chapter":"74","verse":"4","text":"دشمنانت در خانهٔ تو فریاد پیروزی سر دادند و پرچمشان را به اهتزاز درآوردند."},{"book":"مزامیر","chapter":"74","verse":"5","text":"مانند هیزم‌شکنانی که با تبرهای خود درختان جنگل را قطع می‌کنند،"},{"book":"مزامیر","chapter":"74","verse":"6","text":"تمام نقشهای تراشیده را با گرز و تبر خرد کردند"},{"book":"مزامیر","chapter":"74","verse":"7","text":"و خانهٔ مقدّس تو را به آتش کشیده با خاک یکسان نمودند."},{"book":"مزامیر","chapter":"74","verse":"8","text":"عبادتگاه‌های تو را در سراسر خاک اسرائیل به آتش کشیدند تا هیچ اثری از خداپرستی برجای نماند."},{"book":"مزامیر","chapter":"74","verse":"9","text":"هیچ نبی در میان ما نیست که بداند این وضع تا به کی ادامه می‌یابد تا ما را از آن خبر دهد."},{"book":"مزامیر","chapter":"74","verse":"10","text":"ای خدا، تا به کی به دشمن اجازه می‌دهی به نام تو اهانت کند؟"},{"book":"مزامیر","chapter":"74","verse":"11","text":"چرا دست خود را عقب کشیده‌ای و به داد ما نمی‌رسی؟ دست راست خود را از گریبان خود بیرون آور و دشمنانمان را نابود کن."},{"book":"مزامیر","chapter":"74","verse":"12","text":"ای خدا، تو از قدیم پادشاه ما بوده‌ای و بارها ما را نجات داده‌ای."},{"book":"مزامیر","chapter":"74","verse":"13","text":"تو دریا را به نیروی خود شکافتی، و سرهای هیولاهای دریا را شکستی."},{"book":"مزامیر","chapter":"74","verse":"14","text":"سرهای لِویاتان74‏:14 حیوانی عظیم‌الجثۀ دریایی که مشخصات دقیقش روشن نیست. را فروکوفتی، و آن را خوراک جانوران صحرا ساختی."},{"book":"مزامیر","chapter":"74","verse":"15","text":"چشمه‌ها جاری ساختی تا قوم تو آب بنوشند و رود همیشه پر آب را خشک کردی تا از آن عبور کنند."},{"book":"مزامیر","chapter":"74","verse":"16","text":"شب و روز را تو پدید آورده‌ای؛ خورشید و ماه را تو در آسمان قرار داده‌ای."},{"book":"مزامیر","chapter":"74","verse":"17","text":"تمام نظم جهان از توست. تابستان و زمستان را تو به‌وجود آورده‌ای."},{"book":"مزامیر","chapter":"74","verse":"18","text":"ای خداوند، ببین چگونه دشمن به نام تو اهانت می‌کند."},{"book":"مزامیر","chapter":"74","verse":"19","text":"قوم ستمدیدهٔ خود را برای همیشه ترک نکن؛ کبوتر ضعیف خود را به چنگ پرندهٔ شکاری مسپار!"},{"book":"مزامیر","chapter":"74","verse":"20","text":"گوشه‌های تاریک سرزمین ما از ظلم پر شده است، عهدی را که با ما بسته‌ای به یاد آر."},{"book":"مزامیر","chapter":"74","verse":"21","text":"نگذار قوم مظلوم تو بیش از این رسوا شوند. ایشان را نجات ده تا تو را ستایش کنند."},{"book":"مزامیر","chapter":"74","verse":"22","text":"ای خدا، برخیز و حق خود را از دشمن بگیر، زیرا این مردم نادان تمام روز به تو توهین می‌کنند."},{"book":"مزامیر","chapter":"74","verse":"23","text":"فریاد اهانت‌آمیز آنها را که پیوسته بلند است، نشنیده مگیر."}]}