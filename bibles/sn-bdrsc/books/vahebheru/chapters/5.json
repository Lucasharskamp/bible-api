{"data":[{"book":"VaHebheru","chapter":"5","verse":"1","text":"Muprista mukuru mumwe nomumwe anosarudzwa kubva pakati pavanhu uye anogadzwa kuti avamiririre pazvinhu zvaMwari, kuti ape zvipo nezvibayiro pamusoro pezvivi."},{"book":"VaHebheru","chapter":"5","verse":"2","text":"Anogona kunzwira tsitsi vaya vasingazivi uye navaya vari kutsauka, sezvo iye pachake ari pasi poutera."},{"book":"VaHebheru","chapter":"5","verse":"3","text":"Ndokusaka achifanira kupa zvibayiro zvezvivi zvake, pamwe chete nezvezvivi zvavanhu."},{"book":"VaHebheru","chapter":"5","verse":"4","text":"Hapana munhu anozvipa kukudzwa uku; anofanira kudanwa naMwari, sezvakaitwa Aroni."},{"book":"VaHebheru","chapter":"5","verse":"5","text":"Saizvozvowo Kristu haana kuzvitorera iye kubwinya kwokuva muprista mukuru. Asi Mwari akati kwaari,"},{"book":"VaHebheru","chapter":"5","verse":"6","text":"Uye akati, pane imwe nzvimbo,"},{"book":"VaHebheru","chapter":"5","verse":"7","text":"Pamazuva oupenyu hwaJesu panyika, akauya kuna iye akanga achigona kumurwira parufu neminyengetero nemikumbiro, achichema nokuchema kukuru nemisodzi, uye akanzwika nokuda kwokutya kwake Mwari."},{"book":"VaHebheru","chapter":"5","verse":"8","text":"Kunyange zvake akanga ari mwanakomana, akadzidza kuteerera kubva pakutambudzika kwake"},{"book":"VaHebheru","chapter":"5","verse":"9","text":"uye akati akwaniswa, akazova muvambi wokuponeswa kusingaperi kuna vose vanomuteerera"},{"book":"VaHebheru","chapter":"5","verse":"10","text":"uye akanzi naMwari ave muprista mukuru worudzi rwaMerikizedheki."},{"book":"VaHebheru","chapter":"5","verse":"11","text":"Tine zvizhinji zvokutaura pamusoro peizvi, asi zvinorema kuzvitsanangura kwamuri nokuti munononoka kunzwisisa."},{"book":"VaHebheru","chapter":"5","verse":"12","text":"Nokuti, kunyange maifanira kuva vadzidzisi pari zvino munotoda mumwe munhu kuti akudzidzisei zvakare zvokwadi yezvokuvamba zveshoko raMwari. Muchiri kuda mukaka, kwete zvokudya zvikukutu."},{"book":"VaHebheru","chapter":"5","verse":"13","text":"Mumwe nomumwe anoraramiswa nomukaka, achiri mucheche, haasati anzwisisa dzidziso pamusoro pokururama."},{"book":"VaHebheru","chapter":"5","verse":"14","text":"Asi zvokudya zvikukutu ndezvavakuru, avo vakazvidzidzisa nokuramba vachizviita, kutsaura zvakanaka kubva kune zvakaipa."}]}