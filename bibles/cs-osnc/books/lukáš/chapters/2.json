{"data":[{"book":"Lukáš","chapter":"2","verse":"1","text":"V té době nařídil císař Augustus, aby bylo provedeno sčítání lidu v celé římské říši."},{"book":"Lukáš","chapter":"2","verse":"2","text":"Byl to první soupis a prováděl ho římský místodržitel v Sýrii Quirinius."},{"book":"Lukáš","chapter":"2","verse":"3","text":"Každý byl povinen dát se zapsat v místě, odkud pocházel jeho rod."},{"book":"Lukáš","chapter":"2","verse":"4-5","text":"Tak se vydal na cestu i Josef s Marií, která byla již ve vysokém stupni těhotenství. Putovali z galilejského Nazaretu do judského městečka Betléma, rodiště krále Davida; Josef totiž pocházel z jeho rodu."},{"book":"Lukáš","chapter":"2","verse":"6","text":"Sotva tam došli, naplnil se Mariin čas"},{"book":"Lukáš","chapter":"2","verse":"7","text":"a porodila svého prvorozeného syna. Zabalila ho do plenek a položila do jeslí, protože v hostinci bylo plno a jinde než ve chlévě už na ně nezbylo místo."},{"book":"Lukáš","chapter":"2","verse":"8","text":"Nedaleko Betléma pásli pastýři ovce. V noci se střídali v hlídkách u svých stád."},{"book":"Lukáš","chapter":"2","verse":"9","text":"Najednou se před nimi objevil anděl a celá krajina se rozzářila odleskem Boží slávy. Velice se ho ulekli,"},{"book":"Lukáš","chapter":"2","verse":"10","text":"ale anděl je uklidňoval: „Nebojte se, nesu vám dobrou zprávu, ze které se mohou radovat všichni lidé."},{"book":"Lukáš","chapter":"2","verse":"11","text":"V Betlémě, ze kterého před dávnými časy vyšel David, se vám dnes narodil Kristus, Spasitel poslaný od Boha."},{"book":"Lukáš","chapter":"2","verse":"12","text":"Jak ho poznáte? Najdete malé dítě v plenkách, položené do jeslí v chlévě.“"},{"book":"Lukáš","chapter":"2","verse":"13","text":"Potom se k andělu připojilo mnoho dalších andělů a všichni provolávali:"},{"book":"Lukáš","chapter":"2","verse":"14","text":"„Sláva Bohu na nebi!"},{"book":"Lukáš","chapter":"2","verse":"15","text":"Andělé je opustili a pastýři si řekli: „Pojďme do Betléma a přesvědčme se o tom, co nám anděl oznámil.“"},{"book":"Lukáš","chapter":"2","verse":"16","text":"Rychle se vydali na cestu a skutečně našli Marii s Josefem i novorozeňátko položené v jeslích."},{"book":"Lukáš","chapter":"2","verse":"17","text":"Když je uviděli, začali vyprávět, co jim bylo pověděno o tom dítěti."},{"book":"Lukáš","chapter":"2","verse":"18","text":"Všichni, kdo je slyšeli, se divili."},{"book":"Lukáš","chapter":"2","verse":"19","text":"Marie si to zapamatovala a přemýšlela o tom."},{"book":"Lukáš","chapter":"2","verse":"20","text":"Pastýři se vrátili ke svým stádům, radovali se a děkovali Bohu, že našli všechno tak, jak jim anděl oznámil."},{"book":"Lukáš","chapter":"2","verse":"21","text":"Osmý den dali Marie s Josefem chlapce obřezat. Dostal jméno Ježíš, jak to anděl určil ještě před jeho narozením."},{"book":"Lukáš","chapter":"2","verse":"22-23","text":"Mojžíšův zákon přikazoval, aby každá žena čtyřicátý den po narození chlapce přinesla oběť do chrámu."},{"book":"Lukáš","chapter":"2","verse":"24","text":"Proto i Marie po této době splnila tuto povinnost. Zároveň s sebou vzali i dítě, aby ho podle jiného Mojžíšova předpisu jako prvorozeného syna zasvětili Bohu."},{"book":"Lukáš","chapter":"2","verse":"25","text":"V Jeruzalémě žil zbožný stařec jménem Simeon. Řídil se Božími přikázáními a očekával Mesiáše."},{"book":"Lukáš","chapter":"2","verse":"26","text":"Byl veden Duchem svatým, který ho také ujistil, že nezemře dříve, dokud Mesiáše na vlastní oči neuzří."},{"book":"Lukáš","chapter":"2","verse":"27","text":"Na pokyn Ducha přišel do chrámu právě ve chvíli, kdy rodiče zasvěcovali Ježíše Bohu."},{"book":"Lukáš","chapter":"2","verse":"28","text":"Simeon vzal dítě do náruče a modlil se:"},{"book":"Lukáš","chapter":"2","verse":"29","text":"„Pane, děkuji ti, že jsi splnil svůj slib."},{"book":"Lukáš","chapter":"2","verse":"30","text":"protože jsem na vlastní oči viděl Spasitele,"},{"book":"Lukáš","chapter":"2","verse":"31","text":"kterého dáváš celému světu."},{"book":"Lukáš","chapter":"2","verse":"32","text":"Pohanům bude světlem a Izraeli slávou.“"},{"book":"Lukáš","chapter":"2","verse":"33","text":"Josef a Marie se podivili tomu, co Simeon pověděl o dítěti."},{"book":"Lukáš","chapter":"2","verse":"34","text":"Potom jim požehnal a Marii ještě řekl: „Toto dítě bude příčinou pádu jedněch a vyvýšení druhých v Izraeli. On je znamení z nebe, proti kterému se mnozí postaví a tak prozradí svoje nejvnitřnější smýšlení."},{"book":"Lukáš","chapter":"2","verse":"35","text":"Tvé vlastní srdce pronikne bolest jako meč.“"},{"book":"Lukáš","chapter":"2","verse":"36-37","text":"Byla tam také prorokyně Anna, dcera Fanuelova z rodu Ašerova. Po sedmiletém manželství ovdověla a nyní jí bylo čtyřiaosmdesát let. Nevycházela už vůbec z chrámu a její dny i noci byly naplněny službou Bohu, modlitbami a častými posty."},{"book":"Lukáš","chapter":"2","verse":"38","text":"V tu chvíli k nim přistoupila i ona a děkovala za to dítě. Všem, kteří v Jeruzalémě vyhlíželi Spasitele, oznamovala, že očekávaný Mesiáš je již zde."},{"book":"Lukáš","chapter":"2","verse":"39","text":"A tak Josef s Marií splnili, co přikazoval zákon. Později se vrátili do Nazaretu v Galileji."},{"book":"Lukáš","chapter":"2","verse":"40","text":"Dítě rostlo, sílilo a bylo velice moudré. Všichni mohli poznat, že ho Bůh miluje."},{"book":"Lukáš","chapter":"2","verse":"41","text":"Ježíšovi rodiče putovali každý rok do Jeruzaléma slavit velikonoční svátky."},{"book":"Lukáš","chapter":"2","verse":"42","text":"Když bylo Ježíšovi dvanáct let, vzali ho poprvé s sebou."},{"book":"Lukáš","chapter":"2","verse":"43","text":"Po slavnosti se všichni vydali na cestu domů, ale Ježíš zůstal bez vědomí rodičů v Jeruzalémě."},{"book":"Lukáš","chapter":"2","verse":"44","text":"Ti ho zpočátku ani nepohřešovali. Domnívali se, že zůstal někde vzadu mezi poutníky, kteří s nimi měli stejnou cestu. Protože se však celý den neukázal, sháněli ho mezi příbuznými a známými."},{"book":"Lukáš","chapter":"2","verse":"45","text":"Když ho nenašli, vrátili se do Jeruzaléma a hledali ho tam."},{"book":"Lukáš","chapter":"2","verse":"46","text":"Po třech dnech ho objevili v chrámu, jak sedí mezi učiteli zákona, naslouchá jim a hovoří k nim."},{"book":"Lukáš","chapter":"2","verse":"47","text":"Všichni, kdo ho slyšeli, žasli nad moudrostí, se kterou odpovídal na otázky."},{"book":"Lukáš","chapter":"2","verse":"48","text":"Rodiče tím byli překvapeni a matka mu vyčítala: „Chlapče, proč nám děláš takové starosti? Otec a já jsme tě hledali celí zoufalí.“"},{"book":"Lukáš","chapter":"2","verse":"49","text":"Ježíš jim odpověděl: „Proč jste mne hledali? Cožpak nevíte, že musím být tam, kde se jedná o záležitosti mého Otce?“"},{"book":"Lukáš","chapter":"2","verse":"50","text":"Ale oni nepochopili, co tím mínil."},{"book":"Lukáš","chapter":"2","verse":"51","text":"Ježíš se pak s rodiči vrátil do Nazaretu a poslouchal je. Jeho matka si všechny takové události dobře zapamatovala."},{"book":"Lukáš","chapter":"2","verse":"52","text":"S Ježíšovým věkem rostla i jeho moudrost a byl milý Bohu i lidem."}]}