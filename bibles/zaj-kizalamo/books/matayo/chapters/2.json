{"data":[{"book":"MATAYO","chapter":"2","verse":"1","text":"Yesu kavumbuka mkiwambo cha Betelehemu muisi ya Yudea, mkipigiti cha Mndewa Helode Mkulu. Na wanhu wali na ilimu ya nhondo kulawa haulawilo wa zua weza Yelusalemu,"},{"book":"MATAYO","chapter":"2","verse":"2","text":"wauza, “Kahalihi ayo yavumbuke giladi yawe mndewa wa Wayahudi? Kwavija tuyona nhondo yake haulawilo wa zua, avo twiza kumtambikila.”"},{"book":"MATAYO","chapter":"2","verse":"3","text":"Mndewa Helode viyahulike vino, kagaya ng'hani mmoyo, heyo hamoja na wanhu wose wa Yelusalemu."},{"book":"MATAYO","chapter":"2","verse":"4","text":"Kawakema wakulu wa wakulu wa nhambiko na wafundiza Malagizo ga Musa, kawauza, “Halihi hondayaleligwe Kilisto?”"},{"book":"MATAYO","chapter":"2","verse":"5","text":"Wamwidika, “Mkiwambo cha Betelehemu muisi ya Yudea, kwavija vino vivo yandikigwe na muhokozi,"},{"book":"MATAYO","chapter":"2","verse":"6","text":"‘Na gweye, Betelehemu, uli muisi ya Yuda,"},{"book":"MATAYO","chapter":"2","verse":"7","text":"Abaho, Helode kawakema kinyele waja iwanhu wali na ilimu ya nhondo wamulongele kipigiti kija inhondo viyoneke."},{"book":"MATAYO","chapter":"2","verse":"8","text":"Kawatuma wachole Betelehemu, yolonga, “Gendeni mkaziuzagize goya mbuli za mwana hiyo, na muhamona mnongele, giladi na nie nichole kumtambikila.”"},{"book":"MATAYO","chapter":"2","verse":"9","text":"Viwamambukize kumtegeleza mndewa, wachola, na ija inhondo iwakalile wayonile haulawilo wa dizua, iwalongola mbaka viimile hanhu hayakalile imwana."},{"book":"MATAYO","chapter":"2","verse":"10","text":"Viwaiwene inhondo, wadeng'helela ng'hani."},{"book":"MATAYO","chapter":"2","verse":"11","text":"Viwengile mng'anda, wamona imwana hamoja na mamaake Maliamu, wafugama mavindi na kumtambikila. Abaho, wafungula masanduku gao na kumgwelela nhunza za zahabu, ubane, na manemane."},{"book":"MATAYO","chapter":"2","verse":"12","text":"Mulungu kawazuma mnzozi kamba sambiwambwelele Helode. Avo wabweleganya muisi yao mkubitila nzila iyagwe."},{"book":"MATAYO","chapter":"2","verse":"13","text":"Viwacholile, msenga wa Mndewa wa kuulanga kamulawila Usufu mnzozi kalonga, “Lamuka, msole imwana na mamaake mkimbilile Misili. Kaleni hiko mbaka vondanikulongele, kwavija Helode kokwiza kumzahila imwana giladi yamkome.”"},{"book":"MATAYO","chapter":"2","verse":"14","text":"Avo Usufu kenuka, kamsola imwana na mamaake ikilo iija, kachola Misili,"},{"book":"MATAYO","chapter":"2","verse":"15","text":"ako kuyakalile mbaka Helode viyadanganhike. Giladi kamba gavikile gaja galongigwe na Mndewa kubitila muhokozi, “Nimkema Mwanangu kulawa Misili.”"},{"book":"MATAYO","chapter":"2","verse":"16","text":"Helode viyawene kamba kavwiziligwa na iwanhu wali na ilimu ya nhondo, kagevuzika ng'hani. Kalagiza kamba wana wose wa kimbigalo wa kiwambo cha Betelehemu na ng'ambu zake zose, wali na milao mibili kwiza hasi wakomigwe, songela viyalongeligwe na waja iwanhu wali na ilimu ya nhondo mmbuli za ija inhondo kipigiti viilawilile."},{"book":"MATAYO","chapter":"2","verse":"17","text":"Abaho, gavikila gaja galongigwe na muhokozi Yelemia,"},{"book":"MATAYO","chapter":"2","verse":"18","text":"“Dizwi dihulikwa ako Lama,"},{"book":"MATAYO","chapter":"2","verse":"19","text":"Mndewa Helode viyadanganhike, msenga wa Mndewa wa kuulanga kamulawila Usufu mnzozi ako Misili"},{"book":"MATAYO","chapter":"2","verse":"20","text":"kalonga, “Lamuka, msole imwana na mamaake, uchole muisi ya Islaeli, kwavija wose walondile kumkoma imwana wadanganhika.”"},{"book":"MATAYO","chapter":"2","verse":"21","text":"Avo Usufu kenuka, kamsola imwana na mamaake, na kubwela muisi ya Islaeli."},{"book":"MATAYO","chapter":"2","verse":"22","text":"Ila Usufu viyahulike kamba Alikelao iyo mtawala wa Yudea kasola hanhu ha tataake Mndewa Helode Mkulu, kadumba kuchola hiko. Na heyo viyazumigwe mnzozi, kanyelenhukila kuisi ya Galilaya."},{"book":"MATAYO","chapter":"2","verse":"23","text":"Kachola, kakala mkiwambo kikemigwe Nazaleti, giladi gavikile gaja galongigwe na wahokozi, “Kokemigwa Mnazaleti.”"}]}