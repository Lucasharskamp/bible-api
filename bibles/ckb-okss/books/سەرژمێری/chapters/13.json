{"data":[{"book":"سەرژمێری","chapter":"13","verse":"1","text":"ئینجا یەزدان بە موسای فەرموو:"},{"book":"سەرژمێری","chapter":"13","verse":"2","text":"«چەند پیاوێک بنێرە بۆ سیخوڕیکردن لە خاکی کەنعان کە من بە نەوەی ئیسرائیلم داوە، لە هەر هۆزێک لە باوکانیان پیاوێک دەنێرن، هەر یەکێکیان سەرکردە بێت لەناویاندا.»"},{"book":"سەرژمێری","chapter":"13","verse":"3","text":"بەپێی فەرمانی یەزدان موسا لە چۆڵەوانی پارانەوە ئەوانی نارد. هەموویان لە نەوەی ئیسرائیل ڕابەر بوون."},{"book":"سەرژمێری","chapter":"13","verse":"4","text":"ئەمەش ناوەکانیانە:"},{"book":"سەرژمێری","chapter":"13","verse":"5","text":"لە هۆزی شیمۆن شافاتی کوڕی حۆری،"},{"book":"سەرژمێری","chapter":"13","verse":"6","text":"لە هۆزی یەهودا کالێبی کوڕی یەفونە،"},{"book":"سەرژمێری","chapter":"13","verse":"7","text":"لە هۆزی یەساخار یەگالی کوڕی یوسف،"},{"book":"سەرژمێری","chapter":"13","verse":"8","text":"لە هۆزی ئەفرایم هۆشێیەعی کوڕی نون،"},{"book":"سەرژمێری","chapter":"13","verse":"9","text":"لە هۆزی بنیامین پەلتیی کوڕی ڕافو،"},{"book":"سەرژمێری","chapter":"13","verse":"10","text":"لە هۆزی زەبولون گەدیێلی کوڕی سۆدی،"},{"book":"سەرژمێری","chapter":"13","verse":"11","text":"لە هۆزی یوسف، لە هۆزی مەنەشە گەدیی کوڕی سوسی،"},{"book":"سەرژمێری","chapter":"13","verse":"12","text":"لە هۆزی دان عەمیێلی کوڕی گەمەلی،"},{"book":"سەرژمێری","chapter":"13","verse":"13","text":"لە هۆزی ئاشێر سەتوری کوڕی میکائیل،"},{"book":"سەرژمێری","chapter":"13","verse":"14","text":"لە هۆزی نەفتالی نەحبیی کوڕی ڤۆفسی،"},{"book":"سەرژمێری","chapter":"13","verse":"15","text":"لە هۆزی گاد گوئێلی کوڕی ماکی."},{"book":"سەرژمێری","chapter":"13","verse":"16","text":"ئەوە ناوی ئەو پیاوانە بوو کە موسا ناردنی بۆ سیخوڕی خاکەکە. موساش هۆشێیەعی کوڕی نونی ناو نا یەشوع."},{"book":"سەرژمێری","chapter":"13","verse":"17","text":"جا موسا ناردنی بۆ سیخوڕی خاکی کەنعان و پێی گوتن: «لێرەوە بەناو نەقەبدا13‏:17 ناوچەیەکی وشکە دەکەوێتە باشووری خاکی بەڵێندراو.‏ بڕۆن و بۆ ناوچە شاخاوییەکە سەربکەون و"},{"book":"سەرژمێری","chapter":"13","verse":"18","text":"بڕوانن خاکەکە چۆنە، ئەو گەلەش تێیدا دەژیێت بە هێزە یان لاوازە؟ کەمن یان زۆرن؟"},{"book":"سەرژمێری","chapter":"13","verse":"19","text":"ئەو خاکەی تێیدا نیشتەجێن چۆنە، باشە یان خراپە؟ ئەو شارۆچکانە چین کە تێیدا نیشتەجێن، خێوەتگان یان قەڵابەندن؟"},{"book":"سەرژمێری","chapter":"13","verse":"20","text":"هەروەها ئەو خاکە چۆنە، بەپیتە یان بێپیتە؟ داری لێیە یان نا؟ چاونەترس بن و هەندێک لە بەروبوومی خاکەکە بهێنن.» ئەو ڕۆژانەش ڕۆژانی یەکەم بەری ترێ بوو."},{"book":"سەرژمێری","chapter":"13","verse":"21","text":"ئەوانیش سەرکەوتن و سیخوڕی خاکەکەیان کرد، لە چۆڵەوانی چنەوە هەتا ڕەحۆڤ لە نزیک دەروازەی حەمات."},{"book":"سەرژمێری","chapter":"13","verse":"22","text":"بەناو نەقەبدا سەرکەوتن و هاتنە حەبرۆن. لەوێش ئەحیمەن و شێشەی و تەلمەی نەوەی عەناقی لێبوو، حەبرۆنیش پێش چۆعەنی میسر بە حەوت ساڵ بنیاد نرابوو."},{"book":"سەرژمێری","chapter":"13","verse":"23","text":"ئیتر هاتنە دۆڵی ئەشکۆل و لەوێ لقێکیان بە هێشووە ترێیەکەوە لێکردەوە و بە دارێک هەڵیانگرت لەنێوان دووانیان و لەگەڵ هەندێک هەنار و هەنجیر."},{"book":"سەرژمێری","chapter":"13","verse":"24","text":"جا ئەو شوێنە ناونرا دۆڵی ئەشکۆل بەهۆی ئەو هێشووەی نەوەی ئیسرائیل لەوێ لێیان کردەوە."},{"book":"سەرژمێری","chapter":"13","verse":"25","text":"ئینجا لەدوای چل ڕۆژ لە سیخوڕیەتی خاکەکە هاتنەوە."},{"book":"سەرژمێری","chapter":"13","verse":"26","text":"سیخوڕەکان هاتنە لای موسا و هارون و هەموو کۆمەڵی نەوەی ئیسرائیل لە چۆڵەوانی پاران، لە قادێش، هەواڵیان بۆ ئەوان و بۆ هەموو کۆمەڵ هێنایەوە و بەروبوومی خاکەکەیان پیشاندان."},{"book":"سەرژمێری","chapter":"13","verse":"27","text":"هەواڵیان پێیدا و گوتیان: «بۆ ئەو خاکە چووین کە تۆ ئێمەت بۆی نارد و بە ڕاستی شیر و هەنگوینی لێ دەڕژێت! ئەمەش بەرەکەیەتی."},{"book":"سەرژمێری","chapter":"13","verse":"28","text":"بەڵام ئەو گەلەی لە خاکەکەدا نیشتەجێن بە هێزن و شارەکان قەڵابەند و زۆر مەزنن، هەروەها نەوەی عەناقیشمان لەوێ بینی."},{"book":"سەرژمێری","chapter":"13","verse":"29","text":"عەمالێقییەکان لە خاکی نەقەبدا نیشتەجێن، حیتی و یەبوسی و ئەمۆرییەکان لە ناوچە شاخاوییەکەدا نیشتەجێن، کەنعانییەکانیش لەلای دەریا و لەسەر کەناری ڕووباری ئوردون نیشتەجێن.»"},{"book":"سەرژمێری","chapter":"13","verse":"30","text":"بەڵام کالێب گەلی بۆ موسا بێدەنگ کرد و گوتی: «با سەربکەوین و دەستی بەسەردا بگرین، چونکە توانامان بەسەریدا هەیە.»"},{"book":"سەرژمێری","chapter":"13","verse":"31","text":"بەڵام ئەو پیاوانەی لەگەڵیدا چووبوون، گوتیان: «ناتوانین سەربکەوین و دژایەتی ئەو گەلە بکەین، چونکە لە ئێمە بەهێزترن.»"},{"book":"سەرژمێری","chapter":"13","verse":"32","text":"جا هەواڵێکی خراپیان لەنێو نەوەی ئیسرائیلدا بڵاوکردەوە سەبارەت بەو خاکەی سیخوڕیان تێدا کردبوو و گوتیان: «ئەو خاکەی پێیدا چووین هەتا سیخوڕی بکەین، خاکێکە کە دانیشتووانەکەی قووت دەدات. هەموو ئەو گەلەی تێیدا بینیمان باڵا بەرز بوون."},{"book":"سەرژمێری","chapter":"13","verse":"33","text":"هەروەها لەوێ نەفیلیممان13‏:33 نەفیلیم: بڕوانە پەیدابوون 6‏:4‏‏.‏ بینی، نەوەی عەناق کە لە ڕەگەزی نەفیلیمن، لە چاوی خۆماندا وەک پێکوڕە وابووین، بە هەمان شێوەش لەچاو ئەوان.»"}]}