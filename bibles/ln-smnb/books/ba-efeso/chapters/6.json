{"data":[{"book":"Ba-Efeso","chapter":"6","verse":"1","text":"Bino bana, botosaka baboti na bino kati na Nkolo, pamba te yango nde ezali sembo."},{"book":"Ba-Efeso","chapter":"6","verse":"2","text":"Tala mobeko ya liboso oyo ekangani na elaka : Okopesaka tata mpe mama na yo lokumu"},{"book":"Ba-Efeso","chapter":"6","verse":"3","text":"mpo ete ozala moto ya esengo mpe ozala na bomoi ya molayi kati na mokili."},{"book":"Ba-Efeso","chapter":"6","verse":"4","text":"Bino batata, bopesaka bana na bino kanda te, kasi bobokolaka bango kati na mateya mpe makebisi ya Nkolo."},{"book":"Ba-Efeso","chapter":"6","verse":"5","text":"Bino bawumbu, botosaka bankolo na bino ya mokili, na limemia, na kobanga mpe na bosembo ya mitema, lokola nde bozali kotosa Klisto ;"},{"book":"Ba-Efeso","chapter":"6","verse":"6","text":"na miso na bango kaka te, lokola nde bozali koluka kosepelisa bato, kasi lokola bawumbu ya Klisto, oyo bazali kosala mokano ya Nzambe wuta na mitema na bango."},{"book":"Ba-Efeso","chapter":"6","verse":"7","text":"Bosalaka na esengo lokola bawumbu ya Nkolo, kasi lokola bawumbu ya bato te,"},{"book":"Ba-Efeso","chapter":"6","verse":"8","text":"pamba te boyebi malamu ete Nkolo akofuta moto nyonso mpo na bolamu nyonso oyo asalaka, azala mowumbu to monsomi."},{"book":"Ba-Efeso","chapter":"6","verse":"9","text":"Bongo mpo na bino bankolo, bosalaka mpe ndenge wana epai ya bawumbu na bino. Bobangisaka bango te, lokola boyebi malamu ete Nkolo na bango, oyo azali kati na Likolo azali mpe Nkolo na bino mpe aponaka bilongi te."},{"book":"Ba-Efeso","chapter":"6","verse":"10","text":"Mpo na kosukisa, bozalaka makasi kati na Nkolo mpe kati na nguya na Ye ya monene."},{"book":"Ba-Efeso","chapter":"6","verse":"11","text":"Bolataka bibundeli nyonso ya Nzambe mpo ete bokoka kotelema ngwi liboso ya mayele mabe ya Satana."},{"book":"Ba-Efeso","chapter":"6","verse":"12","text":"Pamba te tobundisaka nzoto te mpe tobundisaka makila te, kasi tobundisaka nde banguya, bakonzi ya milimo ya Satana, bokonzi ya molili, banguya ya mokili ya molili mpe milimo mabe oyo ezali kati na mboka ya milimo."},{"book":"Ba-Efeso","chapter":"6","verse":"13","text":"Yango wana, bolataka bibundeli nyonso ya Nzambe mpo ete bokoka kolonga na mokolo mabe ya Satana mpe kotelema ngwi kino na suka sima na bino kobunda."},{"book":"Ba-Efeso","chapter":"6","verse":"14","text":"Boye botelema ngwi, bolataka solo lokola mokaba na loketo, bosembo lokola ebombelo ya tolo,"},{"book":"Ba-Efeso","chapter":"6","verse":"15","text":"molende ya kopanza Sango Malamu ya kimia lokola sapato na makolo na bino."},{"book":"Ba-Efeso","chapter":"6","verse":"16","text":"Na likolo na nyonso, bobakisaka kondima lokola nguba oyo bokoboma na yango moto ya makonga nyonso oyo Satana akobwakaka."},{"book":"Ba-Efeso","chapter":"6","verse":"17","text":"Bolataka lobiko lokola ekoti ya ebende, mpe bozwaka Liloba na Nzambe lokola mopanga ya Molimo."},{"book":"Ba-Efeso","chapter":"6","verse":"18","text":"Mpe bosambelaka tango nyonso na bokambami ya Molimo, na nzela ya lolenge nyonso ya mabondeli mpe ya bisengeli. Mpo na yango, bosenzelaka mpe bomikabaka mobimba mpo na kobondelaka mpo na basantu nyonso."},{"book":"Ba-Efeso","chapter":"6","verse":"19","text":"Bobondelaka mpe mpo na ngai mpo ete, tango nyonso nakozala koteya, Nzambe apesa ngai maloba oyo nasengeli kotatola mpo na kosakola mabombami ya Sango Malamu, na kozanga bobangi."},{"book":"Ba-Efeso","chapter":"6","verse":"20","text":"Ezali mpo na Sango Malamu yango nde nazali motindami kati na minyololo. Boye, bobondelaka mpo ete natatolaka yango na kozanga bobangi, ndenge nasengeli penza kolobela yango."},{"book":"Ba-Efeso","chapter":"6","verse":"21","text":"Tishike oyo, kati na Nkolo, azali ndeko molingami mpe mosali ya sembo, akoyebisa bino makambo nyonso, mpo ete bino mpe boyeba ndenge nini nazali mpe makambo nini nazali kosala."},{"book":"Ba-Efeso","chapter":"6","verse":"22","text":"Ezali na tina yango nde nazali kotinda ye epai na bino, mpo ete apesa bino basango na tina na ngai mpe alendisa bino."},{"book":"Ba-Efeso","chapter":"6","verse":"23","text":"Tika ete Nzambe Tata mpe Nkolo Yesu-Klisto bapesa na bandeko nyonso kimia, bolingo mpe kondima !"},{"book":"Ba-Efeso","chapter":"6","verse":"24","text":"Tika ete ngolu ezala na bato nyonso oyo balingaka Yesu-Klisto, Nkolo na biso, na bolingo oyo ekoki kobeba te !"}]}