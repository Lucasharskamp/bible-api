{"data":[{"book":"دووەم کۆرنسۆس","chapter":"10","verse":"1","text":"من وەک پۆڵس، کە بە من دەڵێن لەو کاتەی لەگەڵتانم شەرمنم، بەڵام کە لێتان دوورم بەرامبەر بە ئێوە بوێرم، بە بێفیزی و نەرمونیانی مەسیح لێتان دەپاڕێمەوە و"},{"book":"دووەم کۆرنسۆس","chapter":"10","verse":"2","text":"داواتان لێ دەکەم ناچارم مەکەن کاتێک لەلاتانم ئەو بوێرییەم بەکاربهێنم، چونکە پێم وایە هەر دەبێت بەکاریبهێنم بەرامبەر بەو کەسانەی کە پێیان وایە ئێمە بەگوێرەی بنەمای جیهان دەژین."},{"book":"دووەم کۆرنسۆس","chapter":"10","verse":"3","text":"هەرچەندە لە جیهاندا دەژین، بەڵام بەگوێرەی بنەمای جیهان ناجەنگین،"},{"book":"دووەم کۆرنسۆس","chapter":"10","verse":"4","text":"چونکە ئەو چەکەی شەڕی پێدەکەین جیهانی نییە، بەڵکو چەکی خوداییە کە توانای وێرانکردنی قەڵای هەیە."},{"book":"دووەم کۆرنسۆس","chapter":"10","verse":"5","text":"هەموو بەڵگەیەک و هەر شتێک کە بۆ بەرهەڵستی زانیاری خودا دەربکەوێت لەناوی دەبەین، هەموو بیرێکیش بۆ گوێڕایەڵی مەسیح بە دیل دەگرین."},{"book":"دووەم کۆرنسۆس","chapter":"10","verse":"6","text":"هەر کاتێک ئێوە تەواو ملکەچ بوون، ئەو کاتە ئامادەین سزای هەموو یاخیبوونێک بدەین."},{"book":"دووەم کۆرنسۆس","chapter":"10","verse":"7","text":"ئێوە سەیری ڕواڵەت دەکەن. ئەگەر یەکێک دڵنیابێت کە هی مەسیحە، با ئەوە بزانێت کە وەک چۆن ئەو هی مەسیحە، ئێمەش بە هەمان ئەندازە هی مەسیحین."},{"book":"دووەم کۆرنسۆس","chapter":"10","verse":"8","text":"ئەگەر تۆزێک زیاتر شانازیم بە دەسەڵاتمانەوە کردبێت، ئەوەی مەسیحی باڵادەست داویەتی بۆ بنیادنانتان نەک بۆ وێرانکردنتان، ئەوا شەرمم پێی نییە."},{"book":"دووەم کۆرنسۆس","chapter":"10","verse":"9","text":"نامەوێ وا دەرکەوم کە بە نامەکان دەتانترسێنم."},{"book":"دووەم کۆرنسۆس","chapter":"10","verse":"10","text":"لەوانەیە هەندێک بڵێن: «نامەکان قورس و بەهێزن، بەڵام ئامادەبوونی خۆی لاوازە و قسە بەتاڵە.»"},{"book":"دووەم کۆرنسۆس","chapter":"10","verse":"11","text":"با ئەو جۆرە کەسانە بزانن، ئەوەی لە دوورەوە و بە ڕێگای نامە بۆتان دەنووسین، هەمان ئەو شتە دەکەین کاتێک لەلاتان بین."},{"book":"دووەم کۆرنسۆس","chapter":"10","verse":"12","text":"ئێمە ناوێرین خۆمان لەگەڵ ئەوانە بەراورد بکەین یاخود خۆمان بخەینە ڕیزی ئەوانەی کە بەخۆیاندا هەڵدەدەن. کاتێک خۆیان بە خۆیان بەراورد دەکەن و دەپێون، ئیتر دەردەکەوێت کە نەزانن."},{"book":"دووەم کۆرنسۆس","chapter":"10","verse":"13","text":"بەڵام ئێمە زیاد لە پێویست شانازی بە خۆمانەوە ناکەین، بەڵکو بەگوێرەی ئەو ئاستەی خودا بۆی داناوین شانازی دەکەین، کە ئاستێکە دەگاتە ئێوەش."},{"book":"دووەم کۆرنسۆس","chapter":"10","verse":"14","text":"ئێمە سنووری خۆمان نابەزێنین کە شانازیتان پێوە دەکەین، بەوەی گەیشتینە ئێوە، چونکە بە خزمەتی ڕاگەیاندنی مزگێنیی مەسیح گەیشتینە ئێوەش."},{"book":"دووەم کۆرنسۆس","chapter":"10","verse":"15","text":"زیاد لە ڕادەی خۆی شانازی بە ڕەنجی خەڵکییەوە ناکەین، بەڵام هیوادارین کاتێک باوەڕتان گەشە دەکات، لەنێوتاندا سنووری خزمەتەکەمان زۆر زیاتر بێت،"},{"book":"دووەم کۆرنسۆس","chapter":"10","verse":"16","text":"تاکو مزگێنی بدەینە ئەو ناوچانەش کە لە ئێوە دوورترن، نامانەوێت شانازی بکەین بەو کارەی کە پێشوەخت لە سنووری یەکێکی دیکە ئەنجام دراوە."},{"book":"دووەم کۆرنسۆس","chapter":"10","verse":"17","text":"﴿ئەوەی شانازی دەکات، با شانازی بە یەزدانەوە بکات.﴾10‏:17 یەرمیا 9‏:24.‏‏"},{"book":"دووەم کۆرنسۆس","chapter":"10","verse":"18","text":"ئەوەی بە خۆیدا هەڵدەدات پەسەند ناکرێت، بەڵکو ئەوەی مەسیحی خاوەن شکۆ پێیدا هەڵدەدات."}]}