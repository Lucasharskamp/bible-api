{"data":[{"book":"Matayo","chapter":"16","verse":"1","text":"Mafalisayo na Masadukayo wambasa Yesu waunga wamtoze, nivyo wamlombeza awalagise chilagiso kulanga kugamba kazumilwa ni Chohile."},{"book":"Matayo","chapter":"16","verse":"2","text":"Mna Yesu ahitula, “Dikaswa, mwagamba, ‘Nakutende kwedi kwaviya ulanga winkundu.’"},{"book":"Matayo","chapter":"16","verse":"3","text":"Nomtondo, mwagamba, ‘Dyelo nakutende na fula kwaviya ulanga winkundu naho nimtitu.’ Mwadaha kulongwela viya nakutende kwa kusinya ulanga, mna hamkudaha kubunkula vilagiso vikujenda ne vipindi vino!"},{"book":"Matayo","chapter":"16","verse":"4","text":"Wantu wehiye naho hewemmanyize Chohile we vivihi! Mwaunga chilagiso? Chilagiso ichodu mkungwa mwinkwe ukaleka chiya cha Yona.”"},{"book":"Matayo","chapter":"16","verse":"5","text":"Umo wanampina weze wadeluke ntendele ya kaidi yediziwa, nawajala kuguha nkande yoyose."},{"book":"Matayo","chapter":"16","verse":"6","text":"Yesu awagamba, “Kaulani, mwedime na ugwadu wa Mafalisayo na Masadukayo.”"},{"book":"Matayo","chapter":"16","verse":"7","text":"Niyo wakonga kulafya wenye kwa wenye, “Alonga vino kwaviya hachigale mgate wowose.”"},{"book":"Matayo","chapter":"16","verse":"8","text":"Yesu niyo abunkula viya nawakalafya, ivyo awauza, “Nimbwani mkulafya wenye kwa wenye mwe mbuli ya kuswesa mgate wowose? Uzumizi mjeche wi vivihi mnanawo!"},{"book":"Matayo","chapter":"16","verse":"9","text":"Mchei kumanya? Hamkukumbuka viya nabesulaga imigate imishano kwa wantu magana milongo mishano? Nammemeza ntangulu nyingahi mlogote?"},{"book":"Matayo","chapter":"16","verse":"10","text":"Naho idya imigate mfungate kwa wantu magana milongomine? Ni ngahu nyingahi mmemeze?"},{"book":"Matayo","chapter":"16","verse":"11","text":"Nimbwani hamkukombaganya kugamba siwagambilani kwa chausa cha migate? Mwedime na ugwadu wa Mafalisayo na Masadukayo.”"},{"book":"Matayo","chapter":"16","verse":"12","text":"Naho wabunkwile kugamba hawagambile wedime na ugwadu wa kudamanyiza migate, mna mahinyo ya Mafalisayo na Masadukayo."},{"book":"Matayo","chapter":"16","verse":"13","text":"Yesu aitaga kwe mkowa wi hajihi na mzi wa Kaisaliya Filipi, uko awauzize wanampina wakwe akagamba, “Wantu wamtamwila vivihi Mwana ywa Mntu?”"},{"book":"Matayo","chapter":"16","verse":"14","text":"Wagamba, “Watuhu wamgamba ni Yohana Mta kubatiza, watuhu Eliya, watuhu Yelemiya hegu yumwenga ywa wawoni.”"},{"book":"Matayo","chapter":"16","verse":"15","text":"Auza, “Nyuwe mwanigamba ni yuhi?”"},{"book":"Matayo","chapter":"16","verse":"16","text":"Simoni Petulo ahitula, “Weye wi Kulisito, Mwana ywa Chohile mta ujima.”"},{"book":"Matayo","chapter":"16","verse":"17","text":"Yesu ahitula, “Chinyemi chako weye Simoni mwana ywa Yona, kwaviya ichindedi chino hachizile kwako kulaila kwa mntu yoyose, mna kuchinkwa ni Tate ywa kwembingu."},{"book":"Matayo","chapter":"16","verse":"18","text":"Ivyo nakugambila, Petulo, wi luwe, naho mlanga mo luwe luno nanizenge nyumba ya kuvikila, hata bome hedina uhelo hadidahe."},{"book":"Matayo","chapter":"16","verse":"19","text":"Nahwinke nkomwelo yo Useuta wa kwembingu, icho nauvugale mwe isi nachivugalwe kwe mbingu, icho nouvugule mwe isi nachivugulwe kwembingu.”"},{"book":"Matayo","chapter":"16","verse":"20","text":"Niyo Yesu awalemeza wanampina wakwe wase kumgambila mntu yoyose kugamba nuyo Kulisito Mkombola."},{"book":"Matayo","chapter":"16","verse":"21","text":"Kukongela aho na kujendeleza Yesu kakonga kulonga pwilili kwa wanampina wakwe, akagamba “Naungwa nite Yelusalemu hasulumizizwe ni wadalahala, wakulu wa walavyantambiko, na wahinya Sigilizi. Nanikomwe, mna mazuwa matatu yakutimila naniuyuke.”"},{"book":"Matayo","chapter":"16","verse":"22","text":"Petulo amguha hankanda, akonga kumkwahila. Agamba “Bule, Zumbe, ivyo havikulaile!”"},{"book":"Matayo","chapter":"16","verse":"23","text":"Yesu ahituka na kumgamba Petulo, “Uya kunyuma kwangu, Shetani! Wi chifingo kwangu, kwaviya hukufanyanya ya Chohile, mna ya wantu.”"},{"book":"Matayo","chapter":"16","verse":"24","text":"Niyo Yesu awagamba wanampina wakwe, “Mntu yoyose akunga anitimile, ne elemele mwenye, etwike msalaba wakwe, anitimile."},{"book":"Matayo","chapter":"16","verse":"25","text":"Kwaviya mntu akunga kwambula untu wakwe, na awaze, na mntu akunga aze ujima wakwe kwa chausa changu, nauwone."},{"book":"Matayo","chapter":"16","verse":"26","text":"Mntu na ahokele chibwani akapata isi yose, na kwaza ujima wakwe? Hegu mntu nalavye mbwani akaleka ujima wakwe?"},{"book":"Matayo","chapter":"16","verse":"27","text":"Kwaviya Mwana ywa Mntu neze no ukulu wa Tati yakwe hamwenga na wandima wa kwembingu wakwe naho namlihe chila mntu kulawana na viya atendile."},{"book":"Matayo","chapter":"16","verse":"28","text":"Nawagambilani chindedi, hana wantu mgati mwa wano wachimale hano, hawabanike, kubula wamwone Mwana ywa Mntu akeza no Uzumbe.”"}]}