{"data":[{"book":"Tito","chapter":"1","verse":"1","text":"Pauro, muranda waMwari nomupostori waJesu Kristu nokuda kwokutenda kwavasanangurwa vaMwari nokuziva chokwadi chinotungamirira kuumwari,"},{"book":"Tito","chapter":"1","verse":"2","text":"kutenda nokuziva kunobva patariro youpenyu husingaperi, hwakapikirwa naMwari, iye asingatongonyepi, akavimbisa idzo nguva dzisati dzavapo,"},{"book":"Tito","chapter":"1","verse":"3","text":"panguva yake yakatarwa akazivisa shoko rake nokuparidza kwandakapiwa nokurayira kwaMwari Muponesi wedu,"},{"book":"Tito","chapter":"1","verse":"4","text":"kuna Tito, mwanakomana wangu chaiye pakutenda kwedu tose:"},{"book":"Tito","chapter":"1","verse":"5","text":"Ndakakusiya paKirete kuti upedzise zvakasara zvisina kupera uye kuti ugadze vakuru mumaguta ose, sezvandakakurayira."},{"book":"Tito","chapter":"1","verse":"6","text":"Mukuru anofanira kuva munhu asina chaangapomerwa, murume womukadzi mumwe chete, munhu ane vana vanotenda uye vasingapiwi mhosva yokuti havazvidzori kana kuti havateereri."},{"book":"Tito","chapter":"1","verse":"7","text":"Sezvo mutariri akapiwa basa raMwari, anofanira kuva munhu asina chaangapomerwa, asingakurumidzi kutsamwa, asingadhakwi, asingarwi, asingafariri pfuma yakaipa."},{"book":"Tito","chapter":"1","verse":"8","text":"Asi anoitira vaeni rudo, munhu anoda zvakanaka, anozvidzora, akarurama, mutsvene uye anozvibata."},{"book":"Tito","chapter":"1","verse":"9","text":"Anofanira kubatisisa shoko rechokwadi sezvarakadzidziswa, kuitira kuti agokurudzira vamwe nedzidziso yakarurama uye agodzivisa vaya vanoipikisa."},{"book":"Tito","chapter":"1","verse":"10","text":"Nokuti kune vazhinji vasingateereri vanongotaura zvisina maturo uye vanyengeri, zvikuru sei vaya veboka rokudzingiswa."},{"book":"Tito","chapter":"1","verse":"11","text":"Vanofanira kunyaradzwa miromo yavo, nokuti vari kuparadza mhuri dzizere vachidzidzisa zvinhu zvavasingafaniri kudzidzisa, uye vachizviita kuti vawane pfuma yakaipa."},{"book":"Tito","chapter":"1","verse":"12","text":"Kunyange mumwe wavaprofita wavo akati, “VaKirete vanogara vachireva nhema, zvikara zvakaipa, simbe dzinokara.”"},{"book":"Tito","chapter":"1","verse":"13","text":"Uchapupu uhu ndohwechokwadi. Naizvozvo vatsiure zvikuru, kuti varurame pakutenda"},{"book":"Tito","chapter":"1","verse":"14","text":"uye kuti varege kuteerera ngano dzavaJudha, kana kurayira kwavanhu vakaramba chokwadi."},{"book":"Tito","chapter":"1","verse":"15","text":"Kune vakachena, zvinhu zvose zvakachena, asi kuna avo vakaora uye vasingatendi, hakuna chinhu chakachena. Asi kutoti zvose pfungwa dzavo nehana dzavo zvakaora."},{"book":"Tito","chapter":"1","verse":"16","text":"Vanoti vanoziva Mwari, asi vanomuramba namabasa avo. Vanonyangadza, havateereri uye havana kufanirwa nokuita chinhu chakanaka."}]}