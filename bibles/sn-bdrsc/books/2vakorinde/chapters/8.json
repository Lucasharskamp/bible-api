{"data":[{"book":"2 VaKorinde","chapter":"8","verse":"1","text":"Uye zvino, hama, tinoda kuti muzive pamusoro penyasha dzakapiwa naMwari kukereke dzeMasedhonia."},{"book":"2 VaKorinde","chapter":"8","verse":"2","text":"Pakati pokuedzwa kukuru, mufaro wavo mukuru nokushayiwa kwavo kukuru zvakaita kuti vape zvizhinji."},{"book":"2 VaKorinde","chapter":"8","verse":"3","text":"Nokuti ndinopupura kuti vakapa napavaigona napo, uye kunyange kutopfuura pavaigona napo. Vakaita zvose izvi nokuda kwavo,"},{"book":"2 VaKorinde","chapter":"8","verse":"4","text":"vakakumbirisa kwazvo kwatiri kuti vawane mukana wokugoverana nesu muushumiri uhu kuvatsvene."},{"book":"2 VaKorinde","chapter":"8","verse":"5","text":"Uye havana kuita sezvataifunga bedzi, asi kuti vakazvipa ivo pachavo kutanga kuna Ishe mushure mezvo vakazvipa kwatiri maererano nokuda kwaMwari."},{"book":"2 VaKorinde","chapter":"8","verse":"6","text":"Saka takakumbira zvikuru Tito, kuti sezvaakanga atanga, apedzisewo basa iri renyasha kwamuri."},{"book":"2 VaKorinde","chapter":"8","verse":"7","text":"Asi sezvamakagonesesa pazvinhu zvose, pakutenda, pakutaura, pakuziva, napakushingaira kwose uye nomurudo rwenyu, onaiwo kuti mugonesese munyasha idzi dzokupa."},{"book":"2 VaKorinde","chapter":"8","verse":"8","text":"Handisi kukurayirai, asi kuti ndinoda kuedza kutendeka kwerudo rwenyu nokukuenzanisa nokushingaira kwavamwe."},{"book":"2 VaKorinde","chapter":"8","verse":"9","text":"Nokuti munoziva nyasha dzaIshe wedu Jesu Kristu, kuti kunyange zvake akanga ari mupfumi, asi nokuda kwenyu akava murombo, kuitira kuti kubudikidza nourombo hwake imi mugopfumiswa."},{"book":"2 VaKorinde","chapter":"8","verse":"10","text":"Uye herino zano rangu pane zvichakubatsirai pachinhu ichi: Gore rakapera makava vokutanga kwete pakupa chete asiwo pakuva nechishuvo chokuzviita."},{"book":"2 VaKorinde","chapter":"8","verse":"11","text":"Zvino pedzisai basa, kuitira kuti shungu dzenyu dzokuda kuita izvi, dzienzaniswe nokuzvizadzisa kwenyu, maererano nepamunogona napo."},{"book":"2 VaKorinde","chapter":"8","verse":"12","text":"Nokuti kana chido chiripo, chipo chinogamuchirwa, maererano nezvine munhu, kwete maererano nezvaasina."},{"book":"2 VaKorinde","chapter":"8","verse":"13","text":"Chishuvo chedu hachisi chokuti vamwe varerukirwe asi imi muchiremerwa, asi kuti pave nokuenzana."},{"book":"2 VaKorinde","chapter":"8","verse":"14","text":"Panguva ino kuwana kwenyu kuchavawanisa zvavanoshayiwa, kuitirawo kuti kuwana kwavo kugokuwanisaiwo zvamunoshayiwa. Ipapo pachava nokuenzana,"},{"book":"2 VaKorinde","chapter":"8","verse":"15","text":"sezvazvakanyorwa zvichinzi: “Akaunganidza zvakawanda haana kuva nezvakawandisa, uye akaunganidza zvishoma haana kuva nezvishoma shoma.”"},{"book":"2 VaKorinde","chapter":"8","verse":"16","text":"Ndinovonga Mwari, akaisa mumwoyo maTito hanya seyandinayo kwamuri."},{"book":"2 VaKorinde","chapter":"8","verse":"17","text":"Nokuti Tito haana kugamuchira chikumbiro chedu bedzi, asi kuti ari kuuyawo kwamuri nokushingaira kukuru uye nokuda kwake hake."},{"book":"2 VaKorinde","chapter":"8","verse":"18","text":"Uye tiri kumutumira kwamuri pamwe chete nehama inorumbidzwa nekereke dzose paushumiri hwevhangeri."},{"book":"2 VaKorinde","chapter":"8","verse":"19","text":"Hazvisizvo zvoga, akasarudzwawo nekereke kuti atiperekedze pakutakura chipo chatiri kundopa, kuti tikudze Ishe pachake uye kuti tiratidze shungu dzedu dzokuda kubatsira."},{"book":"2 VaKorinde","chapter":"8","verse":"20","text":"Tinoda kuchenjerera kuti kurege kuva nomunhu angatipa mhosva pamusoro pamabatiro atichaita chipo ichi chikuru."},{"book":"2 VaKorinde","chapter":"8","verse":"21","text":"Nokuti tiri kuedza kwazvo kuita zvakanaka, kwete pamberi paShe chete asiwo pamberi penyu."},{"book":"2 VaKorinde","chapter":"8","verse":"22","text":"Pamusoro pezvo, tiri kutuma hama yedu pamwe chete navo uyo akaratidza kwatiri nenzira dzakawanda kuti anoshingaira, uye kunyanya iye zvino nokuda kwokuvimba kwake kukuru nemi."},{"book":"2 VaKorinde","chapter":"8","verse":"23","text":"Kana ari Tito, ndiye shamwari yangu nomubati pamwe chete neni pakati penyu; kana dziri hama dzedu, ndivo vamiririri vekereke uye kukudzwa kwaKristu."},{"book":"2 VaKorinde","chapter":"8","verse":"24","text":"Naizvozvo ratidzai varume ava chiratidzo chorudo rwenyu uye chikonzero chokuzvirumbidza kwenyu, kuitira kuti kereke dzigogona kuzviona."}]}