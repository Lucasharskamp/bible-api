{"data":[{"book":"2 Berɛsosɛm","chapter":"17","verse":"1","text":"Na Asa babarima Yehosafat bɛdii nʼadeɛ sɛ ɔhene. Ɔhyɛɛ Yuda den, sɛdeɛ ɔbɛtumi agyina Israel ntohyɛsoɔ biara ano."},{"book":"2 Berɛsosɛm","chapter":"17","verse":"2","text":"Ɔduaduaa akodɔm wɔ Yuda nkuropɔn a wɔabɔ ho ban no nyinaa mu. Ɔde asraadɔm kumaa bi kɔɔ Yuda asase so ne Efraim nkuro a nʼagya Asa adi so nkonim no so."},{"book":"2 Berɛsosɛm","chapter":"17","verse":"3","text":"Na Awurade ka Yehosafat ho, ɛfiri sɛ, ɔyɛɛ sɛdeɛ nʼagya Asa yɛeɛ wɔ ne mfeɛ a ɛdi ɛkan no mu, na wansom Baal ahoni no."},{"book":"2 Berɛsosɛm","chapter":"17","verse":"4","text":"Ɔhwehwɛɛ nʼagya Onyankopɔn, na ɔdii nʼahyɛdeɛ so a wanni Israel ahennie mu nneyɛeɛ no akyi."},{"book":"2 Berɛsosɛm","chapter":"17","verse":"5","text":"Enti, Awurade maa Yehosafat Yudaman so ahennie no timiiɛ. Nnipa a wɔwɔ Yuda nyinaa brɛɛ Yehosafat akyɛdeɛ, maa ɔyɛɛ ɔdefoɔ, na wɔde anidie maa no."},{"book":"2 Berɛsosɛm","chapter":"17","verse":"6","text":"Ɔfiri nʼakoma nyinaa mu nantee Awurade akwan so. Ɔbubuu abosonsomfoɔ asɔreeɛ no, na ɔsɛee Asera afɔrebukyia no."},{"book":"2 Berɛsosɛm","chapter":"17","verse":"7","text":"Yehosafat ahennie mfeɛ mmiɛnsa so no, ɔsomaa ne mpanimfoɔ maa wɔkɔkyerɛkyerɛɛ wɔ Yuda nkuro nyinaa so. Ne mpanimfoɔ no ne Ben-Hail, Obadia, Sakaria, Netanel ne Mikaia."},{"book":"2 Berɛsosɛm","chapter":"17","verse":"8","text":"Ɔsomaa Lewifoɔ a wɔn din didi soɔ yi kaa wɔn ho: Semaia, Netania, Sebadia, Asahel, Semiramot, Yehonatan, Adoniya, Tobia ne Tob-Adoniya. Ɔsomaa asɔfoɔ Elisama ne Yehoram nso."},{"book":"2 Berɛsosɛm","chapter":"17","verse":"9","text":"Wɔfaa Awurade mmara a wɔatintim wɔ nwoma no mu de kyinii Yuda nkuro nyinaa so, kyerɛkyerɛɛ nnipa no."},{"book":"2 Berɛsosɛm","chapter":"17","verse":"10","text":"Na afei, ɛmaa Awurade ho suro tɔɔ ahennie a atwa ahyia no nyinaa so, enti obiara amfa ɔko ankɔ Yehosafat so."},{"book":"2 Berɛsosɛm","chapter":"17","verse":"11","text":"Filistifoɔ no bi brɛɛ no akyɛdeɛ ne dwetɛ sɛ apeatoɔ, na Arabfoɔ brɛɛ no nnwennini mpem nson ne ahanson ne mpapo mpem nson ne ahanson."},{"book":"2 Berɛsosɛm","chapter":"17","verse":"12","text":"Ɛmaa Yehosafat tumi mu yɛɛ den, na ɛkɔɔ so yɛɛ den ara maa ɔsisii aban ne nnuane akoradan wɔ Yuda nkuropɔn nyinaa so."},{"book":"2 Berɛsosɛm","chapter":"17","verse":"13","text":"Ɔkoraa nneɛma bebree wɔ Yuda nkuro mu, na ɔmaa akodɔm a wɔyɛ den tenaa Yerusalem."},{"book":"2 Berɛsosɛm","chapter":"17","verse":"14","text":"Wɔgyinaa agyanom mmusuakuo so gyee asraafoɔ."},{"book":"2 Berɛsosɛm","chapter":"17","verse":"15","text":"Onipa a na ɔdi ne so ne Yehohanan a na ɔdi akodɔm ɔpehanu aduɔwɔtwe (280,000) so."},{"book":"2 Berɛsosɛm","chapter":"17","verse":"16","text":"Deɛ ɔdi hɔ ne Sikri babarima Amasia, a ɔde ne ho bɔɔ afɔdeɛ maa Awurade adwuma a na ɔdi akodɔm ɔpehanu (200,000) so sahene."},{"book":"2 Berɛsosɛm","chapter":"17","verse":"17","text":"Benyamin abusua akodɔm no,"},{"book":"2 Berɛsosɛm","chapter":"17","verse":"18","text":"Deɛ ɔdi hɔ ne Yehosabad a ɔtua asraafoɔ ɔpeha aduɔwɔtwe (180,000) a wɔamia ama ɔko."},{"book":"2 Berɛsosɛm","chapter":"17","verse":"19","text":"Yeinom ne akodɔm a wɔtenaa Yerusalem somm ɔhene no, ne wɔn a Yehosafat de wɔn duaduaa nkuro a wɔabɔ ho ban wɔ Yudaman mu."}]}