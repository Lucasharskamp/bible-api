{"data":[{"book":"Opinberun Jóhannesar","chapter":"21","verse":"1","text":"Eftir þetta sá ég nýjan himin og nýja jörð. Hinn fyrri himinn og hin fyrri jörð voru horfin og höfin voru ekki lengur til."},{"book":"Opinberun Jóhannesar","chapter":"21","verse":"2","text":"Þá sá ég, Jóhannes, borgina helgu, hina nýju Jerúsalem! Hún kom niður af himninum frá Guði. Þetta var dýrleg sjón! Borgin var fögur eins og brúður á brúðkaupsdegi."},{"book":"Opinberun Jóhannesar","chapter":"21","verse":"3","text":"Þá heyrði ég kallað hárri röddu frá hásætinu: „Sjá! Bústaður Guðs er meðal mannanna. Hann mun búa hjá þeim og þeir munu verða fólk hans – Guð mun sjálfur vera hjá þeim."},{"book":"Opinberun Jóhannesar","chapter":"21","verse":"4","text":"Hann mun strjúka hvert tár af augum þeirra og dauðinn mun ekki framar verða til. Þar verður engin sorg, enginn grátur og engin kvöl, allt slíkt er horfið og kemur aldrei aftur.“"},{"book":"Opinberun Jóhannesar","chapter":"21","verse":"5","text":"Þá sagði sá sem í hásætinu sat: „Sjá, ég geri alla hluti nýja!“ Síðan sagði hann við mig: „Nú skaltu skrifa, því að þessi orð eru sönn:"},{"book":"Opinberun Jóhannesar","chapter":"21","verse":"6","text":"Það er fullkomnað! Ég er Alfa og Ómega, upphafið og endirinn. Ég gef þeim ókeypis, sem þyrstur er, lífsins vatn."},{"book":"Opinberun Jóhannesar","chapter":"21","verse":"7","text":"Þeir sem sigra, munu erfa blessunina og ég mun vera Guð þeirra og þeir munu vera börnin mín."},{"book":"Opinberun Jóhannesar","chapter":"21","verse":"8","text":"Eldsdíkið sem logar af brennisteini, er staðurinn fyrir bleyður sem snúa við mér bakinu, þá sem eru mér ótrúir, hrakmenni, morðingja, saurlífismenn, þá sem hafa samskipti við illu andana, skurðgoðadýrkendur og alla þá sem iðka lygi – þar er hinn annar dauði.“"},{"book":"Opinberun Jóhannesar","chapter":"21","verse":"9","text":"Þá kom einn af englunum sjö, sem tæmt höfðu skálarnar með síðustu sjö plágunum, og sagði við mig: „Komdu með mér og ég skal sýna þér brúðina, eiginkonu lambsins.“"},{"book":"Opinberun Jóhannesar","chapter":"21","verse":"10","text":"Ég sá í sýninni að hann fór með mig upp á hátt fjall og þaðan sá ég borgina dýrlegu, hina heilögu Jerúsalem, koma niður af himni frá Guði."},{"book":"Opinberun Jóhannesar","chapter":"21","verse":"11","text":"Hún var full af dýrð Guðs og glóði eins og gimsteinn. Það glampaði á hana eins og slípaðan jaspis."},{"book":"Opinberun Jóhannesar","chapter":"21","verse":"12","text":"Múrarnir voru háir og breiðir og tólf englar gættu hliðanna tólf, sem á þeim voru. Nöfn hinna tólf ættkvísla Ísraels voru rituð á hliðin."},{"book":"Opinberun Jóhannesar","chapter":"21","verse":"13","text":"Borgin hafði fjórar hliðar og voru þrír inngangar á hverri hlið, en hliðarnar sneru í norður, suður, austur og vestur."},{"book":"Opinberun Jóhannesar","chapter":"21","verse":"14","text":"Múrarnir höfðu tólf undirstöðusteina og á þá voru rituð nöfn hinna tólf postula lambsins."},{"book":"Opinberun Jóhannesar","chapter":"21","verse":"15","text":"Engillinn hélt á mælistiku í annarri hendinni og ætlaði að mæla hlið og veggi borgarinnar."},{"book":"Opinberun Jóhannesar","chapter":"21","verse":"16","text":"Þegar hann hafði lokið því sá hann að borgin var ferhyrnd, hliðarnar voru allar jafnlangar, reyndar var hún líkust teningi því að hæðin sem var 2.400 kílómetrar, var jöfn lengdinni og breiddinni."},{"book":"Opinberun Jóhannesar","chapter":"21","verse":"17","text":"Síðan mældi hann þykkt veggjanna og komst þá að því að þeir voru 65 metrar í þvermál (engillinn kallaði til mín þessi mál og notaði mælieiningar sem allir þekkja)."},{"book":"Opinberun Jóhannesar","chapter":"21","verse":"18-20","text":"Sjálf var borgin úr skíru og gegnsæju gulli, líkustu gleri. Múrinn var úr jaspis og byggður á tólf lögum undirstöðusteina og var hvert þeirra um sig skreytt þessum gimsteinum: Hið fyrsta jaspis, annað safír, þriðja kalsedón, fjórða smaragð, fimmta sardónix, sjötta sardis, sjöunda krýsólít, áttunda beryl, níunda tópas, tíunda krýsópras, ellefta hýasint og tólfta ametýst."},{"book":"Opinberun Jóhannesar","chapter":"21","verse":"21","text":"Hliðin tólf voru úr perlum – hvert um sig úr einni perlu. Aðalgatan var úr skíru gegnsæju gulli sem líktist gleri."},{"book":"Opinberun Jóhannesar","chapter":"21","verse":"22","text":"Musteri sá ég ekkert í borginni, því að Drottinn Guð hinn almáttki og lambið eru tilbeðin um alla borgina."},{"book":"Opinberun Jóhannesar","chapter":"21","verse":"23","text":"Borgin þarf hvorki á sólarljósi né tunglskini að halda, því að dýrð Guðs og lambsins lýsa hana upp."},{"book":"Opinberun Jóhannesar","chapter":"21","verse":"24","text":"Ljós hennar mun lýsa þjóðum jarðarinnar og konungar jarðarinnar munu koma og færa henni dýrð sína."},{"book":"Opinberun Jóhannesar","chapter":"21","verse":"25","text":"Hliðunum er aldrei lokað, þau standa opin allan daginn, því að nótt þekkist þar ekki."},{"book":"Opinberun Jóhannesar","chapter":"21","verse":"26","text":"Menn munu færa borginni dýrð og vegsemd þjóðanna"},{"book":"Opinberun Jóhannesar","chapter":"21","verse":"27","text":"og ekkert illt mun komast inn í hana – engin illmenni eða lygarar. Þar munu þeir einir verða, sem eiga nöfnin sín innrituð í lífsbók lambsins."}]}