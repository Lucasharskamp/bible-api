{"data":[{"book":"Baʼuu","chapter":"40","verse":"1","text":"Waaqayyo Museedhaan akkana jedhe:"},{"book":"Baʼuu","chapter":"40","verse":"2","text":"“Guyyaa jalqaba jiʼa jalqabaatti dunkaana qulqulluu jechuunis dunkaana wal gaʼii dhaabi."},{"book":"Baʼuu","chapter":"40","verse":"3","text":"Taabota kakuu seeraa isa keessa kaaʼiitii taaboticha golgaadhaan daʼeessi."},{"book":"Baʼuu","chapter":"40","verse":"4","text":"Minjaala ol galchiitii miʼa isaa tottolchi. Ergasiis baattuu ibsaa ol galchiitii ibsaa isaa irra dhaabi."},{"book":"Baʼuu","chapter":"40","verse":"5","text":"Iddoo aarsaa ixaanaa kan warqee irraa hojjetame fuula taabota kakuu seeraa dura dhaabiitii balbala dunkaana qulqulluutti immoo golgaa fannisi."},{"book":"Baʼuu","chapter":"40","verse":"6","text":"“Iddoo aarsaa qalma gubamuu sanas fuula balbala dunkaana qulqulluu jechuunis dunkaana wal gaʼii dura dhaabi;"},{"book":"Baʼuu","chapter":"40","verse":"7","text":"gabatee itti dhiqatanis dunkaana wal gaʼiitii fi iddoo aarsaa gidduu dhaabiitii bishaan itti naqi."},{"book":"Baʼuu","chapter":"40","verse":"8","text":"Naannoo isaattis oobdii hojjedhuutii balbala isaatti golgaa kaaʼi."},{"book":"Baʼuu","chapter":"40","verse":"9","text":"“Zayitii ittiin diban fuudhiitii dunkaana qulqulluu fi waan isa keessa jiru hunda dibi; dunkaanichaa fi miʼa isaa hunda qulqulleessi; innis ni qulqullaaʼa."},{"book":"Baʼuu","chapter":"40","verse":"10","text":"Ergasiis iddoo aarsaa qalma gubamuutii fi miʼa isaa hunda dibi; iddoo aarsaa sana qulqulleessi; innis waan hunda caalaa qulqullaaʼaa taʼa."},{"book":"Baʼuu","chapter":"40","verse":"11","text":"Gabatee itti dhiqatanii fi miilla isaa dibiitii isaan qulqulleessi."},{"book":"Baʼuu","chapter":"40","verse":"12","text":"“Aroonii fi ilmaan isaa gara balbala dunkaana wal gaʼiitti fidiitii bishaaniin isaan dhiqi."},{"book":"Baʼuu","chapter":"40","verse":"13","text":"Ergasii Aroonitti wayyaa qulqulluu uffisi; akka inni lubummaadhaan na tajaajiluufis dibiitii isa qulqulleessi."},{"book":"Baʼuu","chapter":"40","verse":"14","text":"Ilmaan isaas fidiitii kittaa itti uffisi."},{"book":"Baʼuu","chapter":"40","verse":"15","text":"Akka isaan lubummaadhaan na tajaajilaniifis akkuma abbaa isaanii dibde sanatti isaan dibi; dibamuun isaanii kunis dhaloota dhufu hunda keessatti lubummaa itti fufu taʼa.”"},{"book":"Baʼuu","chapter":"40","verse":"16","text":"Museenis akkuma Waaqayyo isa ajajetti waan hunda hojjete."},{"book":"Baʼuu","chapter":"40","verse":"17","text":"Kanaafuu dunkaanni qulqulluun sun waggaa lamaffaa keessa guyyaa jalqabaa kan jiʼa jalqabaatti dhaabame."},{"book":"Baʼuu","chapter":"40","verse":"18","text":"Museen yeroo dunkaana qulqulluu sana dhaabetti miillawwan dunkaanichaa itti kaaʼe; tuggeewwan isaa dhadhaabe; dagaleewwan isaa loose; utuboota isaa dhadhaabe."},{"book":"Baʼuu","chapter":"40","verse":"19","text":"Innis akkuma Waaqayyo isa ajajetti dunkaana qulqulluu irraan dunkaana diriirsee dunkaana sanatti immoo irra buusa uffise."},{"book":"Baʼuu","chapter":"40","verse":"20","text":"Dhuga baʼumsa sana fuudhee taabota keessa kaaʼe; danqaraawwanis taabotatti hidhe; teessoo araaraa immoo taabota gubbaa kaaʼe."},{"book":"Baʼuu","chapter":"40","verse":"21","text":"Museen akkuma Waaqayyo isa ajajetti taabota sana dunkaana qulqulluutti ol galchee golgaa daʼeessu fanniseef; taabota kakuu seeraa sanas daʼeesse."},{"book":"Baʼuu","chapter":"40","verse":"22","text":"Museenis minjaala sana gama kaaba dunkaana qulqulluutiin dunkaana wal gaʼii keessa golgaa sanaan ala kaaʼe."},{"book":"Baʼuu","chapter":"40","verse":"23","text":"Akkuma Waaqayyo isa ajajettis fuula Waaqayyoo duratti buddeena achi irra kaaʼe."},{"book":"Baʼuu","chapter":"40","verse":"24","text":"Baattuu ibsaa immoo gama kibbaa dunkaana qulqulluutiin dunkaana wal gaʼii keessa fuullee minjaalaatiin kaaʼe."},{"book":"Baʼuu","chapter":"40","verse":"25","text":"Akkuma Waaqayyo isa ajajettis ibsaawwan sana fuula Waaqayyoo dura dhadhaabe."},{"book":"Baʼuu","chapter":"40","verse":"26","text":"Museenis iddoo aarsaa kan warqee irraa hojjetame sana fuula golgaa duraan dunkaana wal gaʼii keessa dhaabe."},{"book":"Baʼuu","chapter":"40","verse":"27","text":"Akkuma Waaqayyo isa ajajettis ixaana urgaaʼaa isa irratti aarse."},{"book":"Baʼuu","chapter":"40","verse":"28","text":"Balbala dunkaana qulqulluu irrattis golgaa fannise."},{"book":"Baʼuu","chapter":"40","verse":"29","text":"Inni akkuma Waaqayyo isa ajajetti iddoo aarsaa qalma gubamuu sana balbala dunkaana qulqulluu kan dunkaana wal gaʼii bira dhaabee qalma gubamuu fi kennaa midhaanii isa irratti dhiʼeesse."},{"book":"Baʼuu","chapter":"40","verse":"30","text":"Gabatee sanas dunkaana wal gaʼiitii fi iddoo aarsaa gidduu kaaʼee bishaan dhiqataa itti naqe;"},{"book":"Baʼuu","chapter":"40","verse":"31","text":"Museen, Aroonii fi ilmaan Arooniis harka isaaniitii fi miilla isaanii dhiqachuuf itti fayyadamu turan."},{"book":"Baʼuu","chapter":"40","verse":"32","text":"Isaanis akkuma Waaqayyo Musee ajajetti yeroo dunkaana wal gaʼii seenan yookaan yeroo iddoo aarsaatti dhiʼaatan hunda ni dhiqatu turan."},{"book":"Baʼuu","chapter":"40","verse":"33","text":"Museenis naannoo dunkaana qulqulluutii fi iddoo aarsaatti oobdii hojjetee balbala waltajjichaa irra golgaa dhaabe; akkasiin Museen hojii sana hojjetee fixe."},{"book":"Baʼuu","chapter":"40","verse":"34","text":"Ergasiis duumessi dunkaana wal gaʼii haguuge; ulfinni Waaqayyoos dunkaana qulqulluu sana guute."},{"book":"Baʼuu","chapter":"40","verse":"35","text":"Museenis sababii duumessi sun dunkaana wal gaʼii irra buʼee fi sababii ulfinni Waaqayyoo dunkaana qulqulluu guuteef dunkaana wal gaʼii seenuu hin dandeenye."},{"book":"Baʼuu","chapter":"40","verse":"36","text":"Israaʼeloonni karaa isaanii hunda keessatti yommuu duumessi dunkaana qulqulluu irraa kaʼu hunda kaʼanii deemsa isaanii itti fufu turan."},{"book":"Baʼuu","chapter":"40","verse":"37","text":"Yoo duumessi irraa kaʼuu baate garuu hamma gaafa duumessi sun irraa kaʼuutti hin deeman ture."},{"book":"Baʼuu","chapter":"40","verse":"38","text":"Kanaafuu karaa isaanii hunda keessatti fuula saba Israaʼel hundaa duratti guyyaa guyyaa duumessi Waaqayyoo dunkaana qulqulluu irra ture; halkan halkan immoo ibiddi duumessa sana keessa ture."}]}