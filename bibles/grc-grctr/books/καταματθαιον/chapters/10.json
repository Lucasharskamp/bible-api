{"data":[{"book":"ΚΑΤΑ ΜΑΤΘΑΙΟΝ","chapter":"10","verse":"1","text":"Καὶ προσκαλεσάμενος τοὺς δώδεκα μαθητὰς αὐτοῦ, ἔδωκεν αὐτοῖς ἐξουσίαν πνευμάτων ἀκαθάρτων, ὥστε ἐκβάλλειν αὐτά, καὶ θεραπεύειν πᾶσαν νόσον καὶ πᾶσαν μαλακίαν."},{"book":"ΚΑΤΑ ΜΑΤΘΑΙΟΝ","chapter":"10","verse":"2","text":"Τῶν δὲ δώδεκα ἀποστόλων τὰ ὀνόματά ἐστι ταῦτα· πρῶτος Σίμων ὁ λεγόμενος Πέτρος, καὶ Ἀνδρέας ὁ ἀδελφὸς αὐτοῦ· Ἰάκωβος ὁ τοῦ Ζεβεδαίου, καὶ Ἰωάννης ὁ ἀδελφὸς αὐτοῦ·"},{"book":"ΚΑΤΑ ΜΑΤΘΑΙΟΝ","chapter":"10","verse":"3","text":"Φίλιππος, καὶ Βαρθολομαῖος· Θωμᾶς, καὶ Ματθαῖος ὁ τελώνης· Ἰάκωβος ὁ τοῦ Ἀλφαίου, καὶ Λεββαῖος ὁ ἐπικληθεὶς Θαδδαῖος·"},{"book":"ΚΑΤΑ ΜΑΤΘΑΙΟΝ","chapter":"10","verse":"4","text":"Σίμων ὁ Κανανίτης, καὶ Ἰούδας 10.4 Ἰσκαριώτης ¦ ὁ Ἰσκαριώτης El.Ἰσκαριώτης ὁ καὶ παραδοὺς αὐτόν."},{"book":"ΚΑΤΑ ΜΑΤΘΑΙΟΝ","chapter":"10","verse":"5","text":"Τούτους τοὺς δώδεκα ἀπέστειλεν ὁ Ἰησοῦς, παραγγείλας αὐτοῖς, λέγων, Εἰς ὁδὸν ἐθνῶν μὴ ἀπέλθητε, καὶ εἰς πόλιν Σαμαρειτῶν μὴ εἰσέλθητε·"},{"book":"ΚΑΤΑ ΜΑΤΘΑΙΟΝ","chapter":"10","verse":"6","text":"πορεύεσθε δὲ μᾶλλον πρὸς τὰ πρόβατα τὰ ἀπολωλότα οἴκου Ἰσραήλ."},{"book":"ΚΑΤΑ ΜΑΤΘΑΙΟΝ","chapter":"10","verse":"7","text":"Πορευόμενοι δὲ κηρύσσετε, λέγοντες ὅτι Ἤγγικεν ἡ βασιλεία τῶν οὐρανῶν."},{"book":"ΚΑΤΑ ΜΑΤΘΑΙΟΝ","chapter":"10","verse":"8","text":"Ἀσθενοῦντας θεραπεύετε, λεπροὺς καθαρίζετε, νεκροὺς ἐγείρετε, δαιμόνια ἐκβάλλετε· δωρεὰν ἐλάβετε, δωρεὰν δότε."},{"book":"ΚΑΤΑ ΜΑΤΘΑΙΟΝ","chapter":"10","verse":"9","text":"Μὴ κτήσησθε χρυσόν, μηδὲ ἄργυρον, μηδὲ χαλκὸν εἰς τὰς ζώνας ὑμῶν,"},{"book":"ΚΑΤΑ ΜΑΤΘΑΙΟΝ","chapter":"10","verse":"10","text":"μὴ πήραν εἰς ὁδόν, μηδὲ δύο χιτῶνας, μηδὲ ὑποδήματα, μηδὲ 10.10 ῥάβδον ¦ ῥάβδους Sc.ῥάβδον· ἄξιος γὰρ ὁ ἐργάτης τῆς τροφῆς αὐτοῦ ἐστιν."},{"book":"ΚΑΤΑ ΜΑΤΘΑΙΟΝ","chapter":"10","verse":"11","text":"Εἰς ἣν δ᾿ ἂν πόλιν ἢ κώμην εἰσέλθητε, ἐξετάσατε τίς ἐν αὐτῇ ἄξιός ἐστι· κἀκεῖ μείνατε, ἕως ἂν ἐξέλθητε."},{"book":"ΚΑΤΑ ΜΑΤΘΑΙΟΝ","chapter":"10","verse":"12","text":"Εἰσερχόμενοι δὲ εἰς τὴν οἰκίαν, ἀσπάσασθε αὐτήν."},{"book":"ΚΑΤΑ ΜΑΤΘΑΙΟΝ","chapter":"10","verse":"13","text":"Καὶ ἐὰν μὲν ᾖ ἡ οἰκία ἀξία, ἐλθέτω ἡ εἰρήνη ὑμῶν ἐπ᾿ αὐτήν· ἐὰν δὲ μὴ ᾖ ἀξία, ἡ εἰρήνη ὑμῶν πρὸς ὑμᾶς ἐπιστραφήτω."},{"book":"ΚΑΤΑ ΜΑΤΘΑΙΟΝ","chapter":"10","verse":"14","text":"Καὶ ὃς ἐὰν μὴ δέξηται ὑμᾶς μηδὲ ἀκούσῃ τοὺς λόγους ὑμῶν, ἐξερχόμενοι τῆς οἰκίας ἢ τῆς πόλεως ἐκείνης, ἐκτινάξατε τὸν κονιορτὸν τῶν ποδῶν ὑμῶν."},{"book":"ΚΑΤΑ ΜΑΤΘΑΙΟΝ","chapter":"10","verse":"15","text":"Ἀμὴν λέγω ὑμῖν, ἀνεκτότερον ἔσται γῇ Σοδόμων καὶ Γομόρρων ἐν ἡμέρᾳ κρίσεως, ἢ τῇ πόλει ἐκείνῃ."},{"book":"ΚΑΤΑ ΜΑΤΘΑΙΟΝ","chapter":"10","verse":"16","text":"Ἰδού, ἐγὼ ἀποστέλλω ὑμᾶς ὡς πρόβατα ἐν μέσῳ λύκων· γίνεσθε οὖν φρόνιμοι ὡς οἱ ὄφεις, καὶ ἀκέραιοι ὡς αἱ περιστεραί."},{"book":"ΚΑΤΑ ΜΑΤΘΑΙΟΝ","chapter":"10","verse":"17","text":"Προσέχετε δὲ ἀπὸ τῶν ἀνθρώπων· παραδώσουσι γὰρ ὑμᾶς εἰς συνέδρια, καὶ ἐν ταῖς συναγωγαῖς αὐτῶν μαστιγώσουσιν ὑμᾶς·"},{"book":"ΚΑΤΑ ΜΑΤΘΑΙΟΝ","chapter":"10","verse":"18","text":"καὶ ἐπὶ ἡγεμόνας δὲ καὶ βασιλεῖς ἀχθήσεσθε ἕνεκεν ἐμοῦ, εἰς μαρτύριον αὐτοῖς καὶ τοῖς ἔθνεσιν."},{"book":"ΚΑΤΑ ΜΑΤΘΑΙΟΝ","chapter":"10","verse":"19","text":"Ὅταν δὲ παραδιδῶσιν ὑμᾶς, μὴ μεριμνήσητε πῶς ἢ τί λαλήσητε· δοθήσεται γὰρ ὑμῖν ἐν ἐκείνῃ τῇ ὥρᾳ τί λαλήσετε·"},{"book":"ΚΑΤΑ ΜΑΤΘΑΙΟΝ","chapter":"10","verse":"20","text":"οὐ γὰρ ὑμεῖς ἐστὲ οἱ λαλοῦντες, ἀλλὰ τὸ πνεῦμα τοῦ πατρὸς ὑμῶν τὸ λαλοῦν ἐν ὑμῖν."},{"book":"ΚΑΤΑ ΜΑΤΘΑΙΟΝ","chapter":"10","verse":"21","text":"Παραδώσει δὲ ἀδελφὸς ἀδελφὸν εἰς θάνατον, καὶ πατὴρ τέκνον· καὶ ἐπαναστήσονται τέκνα ἐπὶ γονεῖς, καὶ θανατώσουσιν αὐτούς."},{"book":"ΚΑΤΑ ΜΑΤΘΑΙΟΝ","chapter":"10","verse":"22","text":"Καὶ ἔσεσθε μισούμενοι ὑπὸ πάντων διὰ τὸ ὄνομά μου· ὁ δὲ ὑπομείνας εἰς τέλος, οὗτος σωθήσεται."},{"book":"ΚΑΤΑ ΜΑΤΘΑΙΟΝ","chapter":"10","verse":"23","text":"Ὅταν δὲ διώκωσιν ὑμᾶς ἐν τῇ πόλει ταύτῃ, φεύγετε εἰς τὴν ἄλλην· ἀμὴν γὰρ λέγω ὑμῖν, οὐ μὴ τελέσητε τὰς πόλεις τοῦ Ἰσραήλ, ἕως ἂν ἔλθῃ ὁ υἱὸς τοῦ ἀνθρώπου."},{"book":"ΚΑΤΑ ΜΑΤΘΑΙΟΝ","chapter":"10","verse":"24","text":"Οὐκ ἔστι μαθητὴς ὑπὲρ τὸν διδάσκαλον, οὐδὲ δοῦλος ὑπὲρ τὸν κύριον αὐτοῦ."},{"book":"ΚΑΤΑ ΜΑΤΘΑΙΟΝ","chapter":"10","verse":"25","text":"Ἀρκετὸν τῷ μαθητῇ ἵνα γένηται ὡς ὁ διδάσκαλος αὐτοῦ, καὶ ὁ δοῦλος ὡς ὁ κύριος αὐτοῦ. Εἰ τὸν οἰκοδεσπότην 10.25 Βεελζεβοὺλ ¦ Βεελζεβοὺβ Sc.Βεελζεβοὺλ ἐκάλεσαν, πόσῳ μᾶλλον τοὺς οἰκιακοὺς αὐτοῦ;"},{"book":"ΚΑΤΑ ΜΑΤΘΑΙΟΝ","chapter":"10","verse":"26","text":"Μὴ οὖν φοβηθῆτε αὐτούς· οὐδὲν γάρ ἐστι κεκαλυμμένον ὃ οὐκ ἀποκαλυφθήσεται, καὶ κρυπτὸν ὃ οὐ γνωσθήσεται."},{"book":"ΚΑΤΑ ΜΑΤΘΑΙΟΝ","chapter":"10","verse":"27","text":"Ὃ λέγω ὑμῖν ἐν τῇ σκοτίᾳ, εἴπατε ἐν τῷ φωτί· καὶ ὃ εἰς τὸ οὖς ἀκούετε, κηρύξατε ἐπὶ τῶν δωμάτων."},{"book":"ΚΑΤΑ ΜΑΤΘΑΙΟΝ","chapter":"10","verse":"28","text":"Καὶ μὴ φοβηθῆτε ἀπὸ τῶν ἀποκτεινόντων τὸ σῶμα, τὴν δὲ ψυχὴν μὴ δυναμένων ἀποκτεῖναι· φοβήθητε δὲ μᾶλλον τὸν δυνάμενον καὶ ψυχὴν καὶ σῶμα ἀπολέσαι ἐν γεέννῃ."},{"book":"ΚΑΤΑ ΜΑΤΘΑΙΟΝ","chapter":"10","verse":"29","text":"Οὐχὶ δύο στρουθία ἀσσαρίου πωλεῖται; Καὶ ἓν ἐξ αὐτῶν οὐ πεσεῖται ἐπὶ τὴν γῆν ἄνευ τοῦ πατρὸς ὑμῶν·"},{"book":"ΚΑΤΑ ΜΑΤΘΑΙΟΝ","chapter":"10","verse":"30","text":"ὑμῶν δὲ καὶ αἱ τρίχες τῆς κεφαλῆς πᾶσαι ἠριθμημέναι εἰσί."},{"book":"ΚΑΤΑ ΜΑΤΘΑΙΟΝ","chapter":"10","verse":"31","text":"Μὴ οὖν φοβηθῆτε· πολλῶν στρουθίων διαφέρετε ὑμεῖς."},{"book":"ΚΑΤΑ ΜΑΤΘΑΙΟΝ","chapter":"10","verse":"32","text":"Πᾶς οὖν ὅστις ὁμολογήσει ἐν ἐμοὶ ἔμπροσθεν τῶν ἀνθρώπων, ὁμολογήσω κἀγὼ ἐν αὐτῷ ἔμπροσθεν τοῦ πατρός μου τοῦ ἐν οὐρανοῖς."},{"book":"ΚΑΤΑ ΜΑΤΘΑΙΟΝ","chapter":"10","verse":"33","text":"Ὅστις δ᾿ ἂν ἀρνήσηταί με ἔμπροσθεν τῶν ἀνθρώπων, ἀρνήσομαι αὐτὸν κἀγὼ ἔμπροσθεν τοῦ πατρός μου τοῦ ἐν οὐρανοῖς."},{"book":"ΚΑΤΑ ΜΑΤΘΑΙΟΝ","chapter":"10","verse":"34","text":"Μὴ νομίσητε ὅτι ἦλθον βαλεῖν εἰρήνην ἐπὶ τὴν γῆν· οὐκ ἦλθον βαλεῖν εἰρήνην, ἀλλὰ μάχαιραν."},{"book":"ΚΑΤΑ ΜΑΤΘΑΙΟΝ","chapter":"10","verse":"35","text":"Ἦλθον γὰρ διχάσαι ἄνθρωπον κατὰ τοῦ πατρὸς αὐτοῦ, καὶ θυγατέρα κατὰ τῆς μητρὸς αὐτῆς, καὶ νύμφην κατὰ τῆς πενθερᾶς αὐτῆς·"},{"book":"ΚΑΤΑ ΜΑΤΘΑΙΟΝ","chapter":"10","verse":"36","text":"καὶ ἐχθροὶ τοῦ ἀνθρώπου οἱ οἰκιακοὶ αὐτοῦ."},{"book":"ΚΑΤΑ ΜΑΤΘΑΙΟΝ","chapter":"10","verse":"37","text":"Ὁ φιλῶν πατέρα ἢ μητέρα ὑπὲρ ἐμέ, οὐκ ἔστι μου ἄξιος· καὶ ὁ φιλῶν υἱὸν ἢ θυγατέρα ὑπὲρ ἐμέ, οὐκ ἔστι μου ἄξιος·"},{"book":"ΚΑΤΑ ΜΑΤΘΑΙΟΝ","chapter":"10","verse":"38","text":"καὶ ὃς οὐ λαμβάνει τὸν σταυρὸν αὐτοῦ καὶ ἀκολουθεῖ ὀπίσω μου, οὐκ ἔστι μου ἄξιος."},{"book":"ΚΑΤΑ ΜΑΤΘΑΙΟΝ","chapter":"10","verse":"39","text":"Ὁ εὑρὼν τὴν ψυχὴν αὐτοῦ ἀπολέσει αὐτήν· καὶ ὁ ἀπολέσας τὴν ψυχὴν αὐτοῦ ἕνεκεν ἐμοῦ εὑρήσει αὐτήν."},{"book":"ΚΑΤΑ ΜΑΤΘΑΙΟΝ","chapter":"10","verse":"40","text":"Ὁ δεχόμενος ὑμᾶς ἐμὲ δέχεται· καὶ ὁ ἐμὲ δεχόμενος δέχεται τὸν ἀποστείλαντά με."},{"book":"ΚΑΤΑ ΜΑΤΘΑΙΟΝ","chapter":"10","verse":"41","text":"Ὁ δεχόμενος προφήτην εἰς ὄνομα προφήτου μισθὸν προφήτου λήψεται· καὶ ὁ δεχόμενος δίκαιον εἰς ὄνομα δικαίου μισθὸν δικαίου λήψεται."},{"book":"ΚΑΤΑ ΜΑΤΘΑΙΟΝ","chapter":"10","verse":"42","text":"Καὶ ὃς ἐὰν ποτίσῃ ἕνα τῶν μικρῶν τούτων ποτήριον ψυχροῦ μόνον εἰς ὄνομα μαθητοῦ, ἀμὴν λέγω ὑμῖν, οὐ μὴ ἀπολέσῃ τὸν μισθὸν αὐτοῦ."}]}