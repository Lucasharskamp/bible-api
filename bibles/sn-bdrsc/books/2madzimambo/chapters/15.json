{"data":[{"book":"2 Madzimambo","chapter":"15","verse":"1","text":"Mugore ramakumi maviri namanomwe raJerobhoamu mambo weIsraeri, Azaria mwanakomana waAmazia mambo weJudha akatanga kutonga."},{"book":"2 Madzimambo","chapter":"15","verse":"2","text":"Akanga ava namakore gumi namatanhatu paakava mambo, uye akatonga muJerusarema kwamakore makumi mashanu namaviri. Zita ramai vake rainzi Jekoria; vaibva muJerusarema."},{"book":"2 Madzimambo","chapter":"15","verse":"3","text":"Akaita zvakarurama pamberi paJehovha, sezvakanga zvaitwa nababa vake Amazia."},{"book":"2 Madzimambo","chapter":"15","verse":"4","text":"Kunyange zvakadaro, matunhu akakwirira haana kubviswa; vanhu vakaramba vachibayira zvibayiro nokupisa zvinonhuhwira ikoko."},{"book":"2 Madzimambo","chapter":"15","verse":"5","text":"Jehovha akarova mambo namaperembudzi kusvikira pazuva raakafa, uye aigara mumba yake oga. Jotamu mwanakomana wamambo ndiye akanga ari mutariri womuzinda uye aitonga vanhu venyika iyoyo."},{"book":"2 Madzimambo","chapter":"15","verse":"6","text":"Zvino zvimwe zvakaitika pakutonga kwaAzaria, nezvose zvaakaita, hazvina kunyorwa here mubhuku renhoroondo dzamadzimambo eJudha."},{"book":"2 Madzimambo","chapter":"15","verse":"7","text":"Azaria akazorora namadzibaba ake akavigwa pedyo navo muGuta raDhavhidhi. Uye Jotamu mwanakomana wake akamutevera paumambo."},{"book":"2 Madzimambo","chapter":"15","verse":"8","text":"Mugore ramakumi matatu namasere raAzaria mambo weJudha, Zekaria mwanakomana waJerobhoamu akava mambo weIsraeri muSamaria, uye akatonga kwemwedzi mitanhatu."},{"book":"2 Madzimambo","chapter":"15","verse":"9","text":"Akaita zvakaipa pamberi paJehovha, sezvakaitwa nababa vake. Haana kutendeuka kubva pazvivi zvaJerobhoamu mwanakomana waNebhati zvakaita kuti Israeri iite."},{"book":"2 Madzimambo","chapter":"15","verse":"10","text":"Sharumi mwanakomana waJabheshi akamukira Zekaria. Akamurwisa pamberi pavanhu, akamuuraya uye akamutevera paumambo."},{"book":"2 Madzimambo","chapter":"15","verse":"11","text":"Zvino zvimwe zvakaitika zvokutonga kwaZekaria zvakanyorwa mubhuku renhoroondo dzamadzimambo eIsraeri."},{"book":"2 Madzimambo","chapter":"15","verse":"12","text":"Saka shoko raJehovha rakataurwa kuna Jehu richiti, “Vana vako vachagara pachigaro choushe chaIsraeri kusvikira kurudzi rwechina,” rakazadziswa."},{"book":"2 Madzimambo","chapter":"15","verse":"13","text":"Sharumi mwanakomana waJabheshi akava mambo mugore ramakumi matatu namapfumbamwe raUzia mambo weJudha, uye akatonga muSamaria kwomwedzi mumwe chete."},{"book":"2 Madzimambo","chapter":"15","verse":"14","text":"Ipapo Menahemi mwanakomana waGadhi akaenda kuSamaria achibva kuTiriza. Akarwisa Sharumi mwanakomana waJabheshi muSamaria, akamuuraya iye akamutevera paumambo."},{"book":"2 Madzimambo","chapter":"15","verse":"15","text":"Zvino zvimwe zvakaitika pakutonga kwaSharumi, nokumukira kwaakatungamirira, zvakanyorwa mubhuku renhoroondo dzamadzimambo eIsraeri."},{"book":"2 Madzimambo","chapter":"15","verse":"16","text":"Panguva iyoyo Menahemi, akarwisa Tifisa navose vaiva muguta nenzvimbo dzaiva pedyo, achitanga kubva paTiriza, nokuti vakanga varamba kuzarura masuo avo. Akaparadza Tifisa uye akatumbura vakadzi vaiva nemimba."},{"book":"2 Madzimambo","chapter":"15","verse":"17","text":"Mugore ramakumi matatu namapfumbamwe raAzaria mambo weJudha, Menahemi mwanakomana waGadhi akava mambo weIsraeri, uye akatonga muSamaria kwamakore gumi."},{"book":"2 Madzimambo","chapter":"15","verse":"18","text":"Akaita zvakaipa pamberi paJehovha. Mumazuva ake ose okutonga haana kutendeuka kubva pazvivi zvaJerobhoamu mwanakomana waNebhati, zvaakaita kuti Israeri iite."},{"book":"2 Madzimambo","chapter":"15","verse":"19","text":"Ipapo Puri mambo weAsiria akarwisa nyika, uye Menahemi akamupa chiuru chamatarenda15:19 matani angaita 34  esirivha, kuti awane rutsigiro agosimbisa umambo hwake."},{"book":"2 Madzimambo","chapter":"15","verse":"20","text":"Menahemi akatora mari iyi somutero kubva kuIsraeri. Murume wose aiva mupfumi aibvisa makumi mashanu amashekeri15:20 0.6 yekirogiramu  esirivha kuti apiwe kuna mambo weAsiria. Saka mambo weAsiria akadzokera uye akasagarazve munyika."},{"book":"2 Madzimambo","chapter":"15","verse":"21","text":"Zvino zvimwe zvakaitika pakutonga kwaMenahemi, nezvose zvaakaita, hazvina kunyorwa here mubhuku renhoroondo dzamadzimambo eIsraeri?"},{"book":"2 Madzimambo","chapter":"15","verse":"22","text":"Menahemi akazorora namadzibaba ake. Uye Pekahia mwanakomana wake akamutevera paumambo."},{"book":"2 Madzimambo","chapter":"15","verse":"23","text":"Mugore ramakumi mashanu raAhazia mambo weJudha, Pekahia mwanakomana waMenahemi akava mambo weIsraeri muSamaria, akatonga kwamakore maviri."},{"book":"2 Madzimambo","chapter":"15","verse":"24","text":"Pekahia akaita zvakaipa pamberi paJehovha. Haana kutendeuka kubva pazvivi zvaJerobhoamu mwanakomana waNebhati, zvaakaita kuti Israeri iite."},{"book":"2 Madzimambo","chapter":"15","verse":"25","text":"Mumwe wamakurukota ake, ainzi Peka mwanakomana waRemaria, akamumukira. Akatora varume makumi mashanu veGireadhi, akauraya Pekahia pamwe chete naArigobhi naArie, munhare yomuzinda wamambo weSamaria. Saka Peka akauraya Pekahia uye akamutevera paumambo."},{"book":"2 Madzimambo","chapter":"15","verse":"26","text":"Zvimwe zvakaitika pakutonga kwaPekahia, nezvose zvaakaita zvakanyorwa mubhuku renhoroondo dzamadzimambo eIsraeri."},{"book":"2 Madzimambo","chapter":"15","verse":"27","text":"Mugore ramakumi mashanu namaviri raAzaria mambo weJudha, Peka, mwanakomana waRemaria, akava mambo weIsraeri muSamaria, uye akatonga kwamakore makumi maviri."},{"book":"2 Madzimambo","chapter":"15","verse":"28","text":"Akaita zvakaipa pamberi paJehovha. Haana kutendeuka kubva pazvivi zvaJerobhoamu mwanakomana waNebhati zvaakaita kuti Israeri iite."},{"book":"2 Madzimambo","chapter":"15","verse":"29","text":"Munguva yaPeka mambo weIsraeri, Tigirati-Pireseri mambo weAsiria akauya akatora Ijoni, Abheri Bheti Maaka, Janoa, Kedheshi neHazori. Akatora Gireadhi neGarirea pamwe chete nenyika dzose dzeNafutari uye akatakura vanhu akaenda navo kuAsiria senhapwa."},{"book":"2 Madzimambo","chapter":"15","verse":"30","text":"Ipapo Hoshea mwanakomana waEra akamukira Peka, mwanakomana waRemario. Akamurwisa akamuuraya ndokubva amutorera umambo mugore ramakumi maviri raJotamu mwanakomana waUzia."},{"book":"2 Madzimambo","chapter":"15","verse":"31","text":"Zvimwe zvakaitika pakutonga kwaPeka, nezvaakaita iye, hazvina kunyorwa here mubhuku renhoroondo dzamadzimambo eIsraeri?"},{"book":"2 Madzimambo","chapter":"15","verse":"32","text":"Mugore rechipiri raPeka mwanakomana waRemaria mambo weIsraeri, Jotamu mwanakomana waUzia mambo weJudha akatanga kutonga."},{"book":"2 Madzimambo","chapter":"15","verse":"33","text":"Akanga ava namakore makumi maviri namashanu paakava mambo, uye akatonga muJerusarema kwamakore gumi namatanhatu. Zita ramai vake rainzi Jerusha, mwanasikana waZadhoki."},{"book":"2 Madzimambo","chapter":"15","verse":"34","text":"Akaita zvakarurama pamberi paJehovha, sezvakanga zvaitwa nababa vake Uzia."},{"book":"2 Madzimambo","chapter":"15","verse":"35","text":"Kunyange zvakadaro, matunhu akakwirira haana kubviswa, vanhu vakaramba vachibayira zvibayiro uye vachipisa zvinonhuhwira ikoko. Jotamu akavakazve Suo Rokumusoro retemberi yaJehovha."},{"book":"2 Madzimambo","chapter":"15","verse":"36","text":"Zvino zvimwe zvakaitika pakutonga kwaJotamu, nezvaakaita, hazvina kunyorwa here mubhuku renhoroondo dzamadzimambo eJudha?"},{"book":"2 Madzimambo","chapter":"15","verse":"37","text":"(Mumazuva iwayo Jehovha akatanga kutuma Rezini mambo weAramu naPeka mwanakomana waRemaria kundorwisa Judha.)"},{"book":"2 Madzimambo","chapter":"15","verse":"38","text":"Jotamu akazorora namadzibaba ake uye akavigwa pamwe chete navo muGuta raDhavhidhi, guta rababa vake. Ahazia mwanakomana wake akamutevera paumambo."}]}