{"data":[{"book":"ULevi","chapter":"8","verse":"1","text":"UThixo wathi kuMosi,"},{"book":"ULevi","chapter":"8","verse":"2","text":"“Letha u-Aroni lamadodana akhe, izembatho zabo, amafutha okugcoba ogcotshelwa isikhundla, inkunzi yomnikelo wesono, inqama ezimbili lesitsha sokuthwalela isinkwa esibhekhwe singelamvubelo,"},{"book":"ULevi","chapter":"8","verse":"3","text":"ubusubuthanisa ibandla lonke esangweni lethente lokuhlangana.”"},{"book":"ULevi","chapter":"8","verse":"4","text":"UMosi wenza njengokulaya kukaThixo, ibandla lonke laselibuthana esangweni lethente lokuhlangana."},{"book":"ULevi","chapter":"8","verse":"5","text":"UMosi wakhuluma ebandleni wathi, “Lokhu yikho uThixo alaye ukuthi kwenziwe.”"},{"book":"ULevi","chapter":"8","verse":"6","text":"UMosi waseletha u-Aroni lamadodana akhe phambili, wabagezisa ngamanzi."},{"book":"ULevi","chapter":"8","verse":"7","text":"Wagqokisa u-Aroni ibhatshi, wasemgaxa ibhanti, wamgqokisa isembatho semahlombe, waphinda wabopha isembatho semahlombe ngozwezwe lwaso olwelukwe ngobungcitshi; walibophela kuye."},{"book":"ULevi","chapter":"8","verse":"8","text":"Wamgqokisa isembatho sesifuba wasebeka i-Urimi leThumimi esambathweni leso."},{"book":"ULevi","chapter":"8","verse":"9","text":"Wamthwalisa iqhiye ekhanda lakhe, phambi kwayo wabeka icence legolide, umqhele ongcwele, njengalokhu uThixo ayelaye uMosi ukuthi akwenze."},{"book":"ULevi","chapter":"8","verse":"10","text":"UMosi wathatha amafutha okugcoba ogcotshelwa isikhundla wagcoba ithabanikeli lakho konke okwakukulo, wakwahlukanisela uThixo."},{"book":"ULevi","chapter":"8","verse":"11","text":"Wachela amanye amafutha e-alithareni kasikhombisa, wagcoba i-alithari lezitsha zalo zonke, lomkolo walo, lalapho obekwa khona ukuze akwahlukanisele uThixo."},{"book":"ULevi","chapter":"8","verse":"12","text":"Wathela amanye amafutha ekhanda lika-Aroni wamgcoba ukuba amahlukanisele uThixo."},{"book":"ULevi","chapter":"8","verse":"13","text":"Wasesondeza amadodana ka-Aroni phambili, wawagqokisa amabhatshi, wawabopha ngamabhanti njalo wawabophela izingwane emakhanda awo njengalokho uThixo akulaya uMosi."},{"book":"ULevi","chapter":"8","verse":"14","text":"Waseletha inkunzi yomnikelo wesono, u-Aroni lamadodana akhe babeka izandla zabo phezu kwekhanda layo."},{"book":"ULevi","chapter":"8","verse":"15","text":"UMosi wahlaba inkunzi, wasethatha elinye igazi, waselininda empondweni ze-alithare ngomunwe ukuze lihlambuluke. Wathululela igazi elalisele phansi kwe-alithari walahlukanisela uThixo, ukwenza ukubuyisana ngalo."},{"book":"ULevi","chapter":"8","verse":"16","text":"UMosi wasethatha idanga eligoqela ezangaphakathi, amahwahwa aphezu kwesibindi, lezinso zombili lamahwahwa azo, wasekutshisela e-alithareni."},{"book":"ULevi","chapter":"8","verse":"17","text":"Kodwa inkunzi lesikhumba sayo, lenyama yayo, lamathumbu ayo wakutshisela phandle kwezihonqo njengalokho uThixo amlaya khona."},{"book":"ULevi","chapter":"8","verse":"18","text":"Waseletha inqama ukuze ibe ngumnikelo wokutshiswa, u-Aroni lamadodana akhe babeka izandla zabo phezu kwekhanda layo."},{"book":"ULevi","chapter":"8","verse":"19","text":"UMosi wayihlaba inqama, wasechela igazi layo emaceleni wonke e-alithare."},{"book":"ULevi","chapter":"8","verse":"20","text":"Wahlahlela inqama yaba ngamaqatha, wasetshisa inhloko, amaqatha lamahwahwa."},{"book":"ULevi","chapter":"8","verse":"21","text":"Wagezisa ezangaphakathi lemilenze ngamanzi, wasetshisa isidumbu sonke senqama e-alithareni njengomnikelo wokutshiswa, iphunga elimnandi, umnikelo owenziwa kuThixo ngomlilo njengoba uThixo walaya uMosi."},{"book":"ULevi","chapter":"8","verse":"22","text":"Waseletha eyinye inqama, eyayizasetshenziswa begcotshelwa izikhundla, u-Aroni lamadodana akhe babeka izandla zabo phezu kwekhanda layo."},{"book":"ULevi","chapter":"8","verse":"23","text":"UMosi wahlaba inqama, wathatha elinye igazi layo walininda esiqwini sendlebe yokunene ka-Aroni, esithupheni sesandla sakhe sokunene lasozwaneni olukhulu lonyawo lwakhe lwesokunene."},{"book":"ULevi","chapter":"8","verse":"24","text":"UMosi waletha amadodana ka-Aroni phambili, waseninda elinye igazi eziqwini zendlebe zawo zakwesokudla lasezithupheni zezandla zabo zakwesokudla. Emva kwalokho wasechela igazi emaceleni wonke e-alithare."},{"book":"ULevi","chapter":"8","verse":"25","text":"Wathatha amahwahwa, umsila ononileyo ledanga eligoqela ezangaphakathi, amahwahwa aphezu kwesibindi, izinso zombili lamahwahwa azo kanye lomlenze wakwesokudla."},{"book":"ULevi","chapter":"8","verse":"26","text":"Esitsheni sesinkwa esibhekhwa singelamvubelo, esasiphambi kukaThixo, wathatha isinkwa esikhulu, esasixutshaniswe lamafutha e-oliva kanye lesinkwa esincinyane, wasekufaka emahwahweni lasemlenzeni wesokunene."},{"book":"ULevi","chapter":"8","verse":"27","text":"Wabeka konke lokhu ezandleni zika-Aroni lezamadodana akhe, bakuzunguza phambi kukaThixo, kwaba ngumnikelo wokuzunguza."},{"book":"ULevi","chapter":"8","verse":"28","text":"UMosi wakuthatha ezandleni zabo wasekutshisela e-alithareni phezu komnikelo wokutshiswa, kwaba ngumnikelo wokugcotshwa olephunga elimnandi, umhlatshelo wokudla onikelwa kuThixo."},{"book":"ULevi","chapter":"8","verse":"29","text":"UMosi wasethatha isifuba, esesiyisabelo sakhe enqameni yokugcotshwa, wasizunguza phambi kukaThixo njengomnikelo wokuzunguzwa njengokulaywa kukaMosi nguThixo."},{"book":"ULevi","chapter":"8","verse":"30","text":"UMosi wasethatha amanye amafutha okugcobela isikhundla lelinye igazi elisuka e-alithareni, wasechela u-Aroni lezembatho zakhe kanye lamadodana akhe lezembatho zawo. Ngalokho wangcwelisa u-Aroni lezembatho zakhe, lamadodana akhe lezembatho zawo."},{"book":"ULevi","chapter":"8","verse":"31","text":"UMosi wasesithi ku-Aroni lamadodana akhe, “Phekelani inyama esangweni lethente lokuhlangana, liyidlele khona lesinkwa esivela esitsheni seminikelo yokugcotshwa njengokulaywa kwami ukuthi ‘u-Aroni lamadodana akhe yibo abazakudla.’"},{"book":"ULevi","chapter":"8","verse":"32","text":"Beselitshisa yonke inyama lesinkwa okuzasala."},{"book":"ULevi","chapter":"8","verse":"33","text":"Lingasuki esangweni lethente lokuhlangana okwensuku eziyisikhombisa, kuze kuphele amalanga okugcotshwa kwenu, ngoba ukugcotshwa kwenu kuzathatha insuku eziyisikhombisa."},{"book":"ULevi","chapter":"8","verse":"34","text":"Lokho okwenziwa namuhla kwalaywa nguThixo ukwenzela ukuthi lilungiselwe indlela yokubuyisana."},{"book":"ULevi","chapter":"8","verse":"35","text":"Kumele lihlale esangweni lethente lokuhlangana ubusuku lemini, okwensuku eziyisikhombisa lisenza lokho okuyabe kufunwa nguThixo ukuze lingafi, ngoba yikho engakulaywayo.”"},{"book":"ULevi","chapter":"8","verse":"36","text":"Ngakho u-Aroni lamadodana akhe benza konke uThixo ayebalaye khona ngoMosi."}]}