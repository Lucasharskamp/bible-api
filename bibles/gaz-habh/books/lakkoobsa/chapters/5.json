{"data":[{"book":"Lakkoobsa","chapter":"5","verse":"1","text":"Waaqayyo Museedhaan akkana jedhe;"},{"book":"Lakkoobsa","chapter":"5","verse":"2","text":"“Nama dhukkuba gogaa kan namatti darbu qabu yookaan nama dhangalaʼaa dhagnaa qabu yookaan nama sababii waan duʼe tokkootiin xuraaʼaa taʼe kam iyyuu akka qubata keessaa baasaniif saba Israaʼel ajaji."},{"book":"Lakkoobsa","chapter":"5","verse":"3","text":"Dhiiras dubartiis gad baasaa; akka isaan qubata isaanii iddoo ani gidduu isaanii jiraadhu sana hin xureessineef qubata keessaa isaan baasaa.”"},{"book":"Lakkoobsa","chapter":"5","verse":"4","text":"Israaʼeloonnis akkanuma godhanii qubata keessaa isaan baasan. Isaanis akkuma Waaqayyo Museetti hime sana godhan."},{"book":"Lakkoobsa","chapter":"5","verse":"5","text":"Waaqayyo Museedhaan akkana jedhe;"},{"book":"Lakkoobsa","chapter":"5","verse":"6","text":"“Warra Israaʼeliin akkana jedhi: ‘Yoo dhiirri yookaan dubartiin tokko karaa kamiin iyyuu nama kaanitti balleessa hojjechuudhaan Waaqayyo duratti amanamummaa dhabe, namni sun yakkamaa dha;"},{"book":"Lakkoobsa","chapter":"5","verse":"7","text":"cubbuu hojjetes himachuu qaba. Yakka isaatiifis guutumaan guutuutti haa kiisu. Kiisii sana irrattis harka shan keessaa harka tokko dabalee namicha miidhame sanaaf haa kennu."},{"book":"Lakkoobsa","chapter":"5","verse":"8","text":"Namni yakki isa irratti hojjetame sun yoo fira aantee kan kiisii sana isaaf fuudhu qabaachuu baate garuu kiisiin sun kan Waaqayyoo ti; korbeessa hoolaa ittiin araarri isaaf buufamu wajjin lubaaf haa kennamu."},{"book":"Lakkoobsa","chapter":"5","verse":"9","text":"Buusiiwwan qulqulluun Israaʼeloonni lubatti fidan hundi kan isaa ti."},{"book":"Lakkoobsa","chapter":"5","verse":"10","text":"Wantoonni qulqulluun kanuma abbootii isaanii ti; wanni isaan lubichaaf kennan garuu kanuma lubichaa ti.’ ”"},{"book":"Lakkoobsa","chapter":"5","verse":"11","text":"Ergasii Waaqayyo Museedhaan akkana jedhe;"},{"book":"Lakkoobsa","chapter":"5","verse":"12","text":"“Akkana jedhiitii saba Israaʼelitti dubbadhu: ‘Yoo niitiin nama kamii iyyuu karaa irraa baduudhaan isaaf amanamuu baattee"},{"book":"Lakkoobsa","chapter":"5","verse":"13","text":"dhiira biraa wajjin ciifte, yoo dhirsi ishees waan kana beekuu baate, yoo xuraaʼummaan ishee akkuma dhokatetti hafe, yoo namni ishee irratti dhugaa baʼu hin argamin, isheen yoo waan kana irratti hin qabamin,"},{"book":"Lakkoobsa","chapter":"5","verse":"14","text":"yoo dhirsa ishee hafuurri hinaaffaa qabatee inni niitii isaa shakke, yoo isheen xurooftuu taate yookaan yoo inni hinaafee ishee shakkee isheen xurooftuu hin taʼin,"},{"book":"Lakkoobsa","chapter":"5","verse":"15","text":"inni niitii isaa lubatti haa geessu. Akkasumas inni kennaa daakuu garbuu iifii5:15 Iifiin tokko kiiloo giraamii 1.6. harka kudhan keessaa harka tokko qooda ishee haa geessu. Kennaan midhaanii kan sababii hinaaffaatiif dhiʼeeffamu kun waan kennaa yaadannoo kan yakka yaadachiisu taʼeef, inni zayitii fi ixaana itti naquu hin qabu."},{"book":"Lakkoobsa","chapter":"5","verse":"16","text":"“ ‘Lubichis ishee fidee fuula Waaqayyoo dura ishee haa dhaabu."},{"book":"Lakkoobsa","chapter":"5","verse":"17","text":"Ergasii inni bishaan qulqulluu okkotee supheetti haa naqu; lafa dunkaana qulqulluu irraa biyyoo fuudhee bishaan sana keessa haa buusu."},{"book":"Lakkoobsa","chapter":"5","verse":"18","text":"Lubichis erga dubartii sana fuula Waaqayyoo dura dhaabee booddee rifeensa mataa ishee hiikee kennaa yaadannoo jechuunis kennaa midhaanii kan hinaaffaaf dhiʼeeffamu sana harka ishee keessa kaaʼa; bishaan hadhaaʼaa abaarsa fidu sanas harka ofiitti qabata."},{"book":"Lakkoobsa","chapter":"5","verse":"19","text":"Lubichis dubartii sana ni kakachiisa; akkanas jedhaan; “Yoo utuu ati dhirsa qabduu namni biraa si wajjin hin ciisinii fi yoo ati karaa irraa baddee hin xuraaʼin bishaan hadhaaʼaan abaarsa fidu kun si hin miidhin."},{"book":"Lakkoobsa","chapter":"5","verse":"20","text":"Garuu ati yoo karaa irraa baddee utuu dhirsa qabduu nama dhirsa kee hin taʼin wajjin ciiftee of xureessitee argamte;”"},{"book":"Lakkoobsa","chapter":"5","verse":"21","text":"kana irratti lubichi kakaa abaarsaa ishee kakachiisa; akkanas jedhaan; “Waaqayyo gudeeda kee tortorsee garaa kee illee bokoksee saba kee gidduutti kakaa fi abaarsaaf si haa godhu."},{"book":"Lakkoobsa","chapter":"5","verse":"22","text":"Akka garaan kee bokokuu fi akka gudeedni kee tortoruuf bishaan abaarsa fidu kun dhagna kee haa seenu.”"},{"book":"Lakkoobsa","chapter":"5","verse":"23","text":"“ ‘Lubichis abaarsawwan sana kitaaba maramaa irratti haa barreessu; ergasiis bishaan hadhaaʼaa sanatti irraa haa dhiqu."},{"book":"Lakkoobsa","chapter":"5","verse":"24","text":"Innis akka dubartiin sun bishaan hadhaaʼaa abaarsa fidu sana dhugdu haa godhu; bishaan abaarsaa fi dhiphina hamaa fidu sunis ishee seena."},{"book":"Lakkoobsa","chapter":"5","verse":"25","text":"Lubichis kennaa midhaanii kan hinaaffaa sana ishee harkaa fuudhee fuula Waaqayyoo duratti sochoosee gara iddoo aarsaa fida."},{"book":"Lakkoobsa","chapter":"5","verse":"26","text":"Lubni sunis kennaa midhaanii sana irraa konyee tokko kennaa yaadannootiif fuudhee iddoo aarsaa irratti haa gubu; ergasiis akka dubartiin sun bishaan sana dhugdu haa godhu."},{"book":"Lakkoobsa","chapter":"5","verse":"27","text":"Yoo isheen of xureessitee dhirsa isheetiif amanamuu baatte, yommuu isheen bishaan abaarsa fidu sana dhugdutti bishaan sun ishee seenee dhiphina hamaa isheetti fida; garaan ishee ni bokoka; gudeedni ishee ni tortora; isheenis saba ishee biratti abaaramtuu taati."},{"book":"Lakkoobsa","chapter":"5","verse":"28","text":"Garuu yoo dubartiin sun of xureessuu baattee fi yoo qulqulluu taate isheen yakka irraa bilisa taati; daʼuus ni dandeessi."},{"book":"Lakkoobsa","chapter":"5","verse":"29","text":"“ ‘Yoo dubartiin utuma dhirsa qabduu karaa irraa gortee of xureessite"},{"book":"Lakkoobsa","chapter":"5","verse":"30","text":"yookaan yoo dhiirri sababii niitii ofii shakkuuf hafuurri hinaaffaa isa qabate, seerri hinaaffaaf kenname kanaa dha. Lubichi dubartii sana fuula Waaqayyoo dura dhaabee seera kana hunda ishee irratti haa raawwatu."},{"book":"Lakkoobsa","chapter":"5","verse":"31","text":"Dhirsi sun balleessaa irraa bilisa taʼa; dubartiin sun garuu gatii cubbuu ishee argatti.’ ”"}]}