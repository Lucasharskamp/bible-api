{"data":[{"book":"АДКРЫЦЦЁ","chapter":"22","verse":"1","text":"І паказаў мне чыстую раку вады жыцьця, сьветлую, як крышталь, якая выплывала ад трона Бога і Ягняці."},{"book":"АДКРЫЦЦЁ","chapter":"22","verse":"2","text":"Пасярод вуліцы яго, і па той бок ракі і па гэты, дрэва жыцьця, якое дванаццаць разоў родзіць плады, дае на кожны месяц плод свой; і лісьце дрэва - на ацаленьне народаў."},{"book":"АДКРЫЦЦЁ","chapter":"22","verse":"3","text":"І нічога ўжо ня будзе праклятага; а трон Бога і Ягняці будзе ў ім, і рабы Ягоныя будуць служыць Яму."},{"book":"АДКРЫЦЦЁ","chapter":"22","verse":"4","text":"І ўгледзяць аблічча Ягонае, і імя Ягонае будзе на лобе ў іх."},{"book":"АДКРЫЦЦЁ","chapter":"22","verse":"5","text":"І ночы ня будзе там, і ня будуць мець патрэбы ні ў сьветачы, ні ў сьвятле сонечным, бо Гасподзь Бог асьвятляе іх; і будуць валадарыць ва векі вечныя."},{"book":"АДКРЫЦЦЁ","chapter":"22","verse":"6","text":"І сказаў мне: гэтыя словы слушныя і праўдзівыя; і Гасподзь Бог сьвятых прарокаў паслаў анёла Свайго паказаць рабам Сваім тое, што мае быць неўзабаве."},{"book":"АДКРЫЦЦЁ","chapter":"22","verse":"7","text":"Вось, прыйду неўзабаве: дабрашчасны той, хто трымаецца словаў прароцтва кнігі гэтае."},{"book":"АДКРЫЦЦЁ","chapter":"22","verse":"8","text":"Я, Ян, бачыў і чуў гэта. Калі ж пачуў і ўбачыў, прыпаў да ног анёла, які мне паказваў гэта, каб пакланіцца яму;"},{"book":"АДКРЫЦЦЁ","chapter":"22","verse":"9","text":"але ён мне сказаў: глядзі, не рабі гэтага; бо я - саслужнік табе і братам тваім прарокам і тым, хто трымаецца прароцтва кнігі гэтае: Богу пакланіся."},{"book":"АДКРЫЦЦЁ","chapter":"22","verse":"10","text":"І сказаў мне: не запячатвай слова прароцтва кнігі гэтай; бо час блізкі."},{"book":"АДКРЫЦЦЁ","chapter":"22","verse":"11","text":"Няправеднік хай яшчэ робіць няпраўду; нячысты хай яшчэ апаганьваецца; праведнік хай творыць праўду яшчэ, і сьвяты хай асьвячаецца яшчэ."},{"book":"АДКРЫЦЦЁ","chapter":"22","verse":"12","text":"Вось, прыйду неўзабаве, і адпомста Мая са Мною, каб аддаць кожнаму паводле ўчынкаў ягоных."},{"book":"АДКРЫЦЦЁ","chapter":"22","verse":"13","text":"Я ёсьць Альфа і Амэга, пачатак і канец, першы і апошні."},{"book":"АДКРЫЦЦЁ","chapter":"22","verse":"14","text":"Дабрашчасныя тыя, якія захоўваюць запаведзі Ягоныя, каб мець ім права на дрэва жыцьця і ўвайсьці ў горад брамаю."},{"book":"АДКРЫЦЦЁ","chapter":"22","verse":"15","text":"А звонку - сабакі і чарадзеі, і любадзейнікі - забойцы, і ідаласлужнікі і кожны, хто любіць і ўчыняе няпраўду."},{"book":"АДКРЫЦЦЁ","chapter":"22","verse":"16","text":"Я, Ісус, паслаў анёла Майго засьведчыць вам гэта ў цэрквах. Я ёсьць корань і нашчадак Давідаў, зорка сьветлая і золкавая."},{"book":"АДКРЫЦЦЁ","chapter":"22","verse":"17","text":"І Дух і нявеста кажуць: прыйдзі! Спрагнены хай прыходзіць, і, хто жадае, няхай бярэ ваду жыцьця задарам."},{"book":"АДКРЫЦЦЁ","chapter":"22","verse":"18","text":"І я таксама сьведчу кожнаму, хто чуе словы прароцтва кнігі гэтай: калі хто дадасьць што да іх, на таго накладзе Бог пошасьці, пра якія напісана ў кнізе гэтай:"},{"book":"АДКРЫЦЦЁ","chapter":"22","verse":"19","text":"і калі хто адыме што ад словаў кнігі прароцтва гэтага, у таго адбярэ Бог удзел у кнізе жыцьця і ў сьвятым горадзе і ў тым, што напісана ў кнізе гэтай."},{"book":"АДКРЫЦЦЁ","chapter":"22","verse":"20","text":"Той, Хто сьведчыць гэта, кажа: вось, прыйду неўзабаве! Амін. Так, прыйдзі, Госпадзе Ісусе,"},{"book":"АДКРЫЦЦЁ","chapter":"22","verse":"21","text":"Мілата Госпада нашага Ісуса Хрыста з усімі вамі. Амін."}]}