{"data":[{"book":"গণনা পুস্তক","chapter":"20","verse":"1","text":"প্রথম মাসে সমগ্র ইস্রায়েলী সমাজ, সীন মরুভূমিতে উপস্থিত হয়ে কাদেশে অবস্থান করল। সেই স্থানে মরিয়ম মারা গেলেন এবং তাঁকে কবর দেওয়া হল।"},{"book":"গণনা পুস্তক","chapter":"20","verse":"2","text":"সেখানে সমাজের ব্যবহার্য কোনো জল ছিল না। তাই জনতা মোশি ও হারোণের বিপক্ষে একত্র হল।"},{"book":"গণনা পুস্তক","chapter":"20","verse":"3","text":"তারা মোশির সঙ্গে বিবাদ করে বলল, “আমাদের ভ্রাতৃবর্গ যখন সদাপ্রভুর সামনে মারা গেল, তখন আমরাও যদি মারা যেতাম!"},{"book":"গণনা পুস্তক","chapter":"20","verse":"4","text":"কেন তোমরা সদাপ্রভুর সমাজকে এই প্রান্তরে নিয়ে এলে, যেন আমরা ও আমাদের পশুপাল এই জায়গায় মারা যাই?"},{"book":"গণনা পুস্তক","chapter":"20","verse":"5","text":"কেন তোমরা মিশর থেকে আমাদের বের করে এই ভয়ংকর জায়গায় নিয়ে এলে? এখানে কোনো শস্য বা ডুমুর, দ্রাক্ষালতা বা বেদানা নেই। পান করার জন্য জলও নেই!”"},{"book":"গণনা পুস্তক","chapter":"20","verse":"6","text":"মোশি ও হারোণ, মণ্ডলী থেকে পৃথক হয়ে সমাগম তাঁবুর প্রবেশপথে গেলেন এবং তারা উপুড় হয়ে পড়লেন আর তাদের সামনে সদাপ্রভুর মহিমা প্রকাশিত হল।"},{"book":"গণনা পুস্তক","chapter":"20","verse":"7","text":"সদাপ্রভু মোশিকে বললেন,"},{"book":"গণনা পুস্তক","chapter":"20","verse":"8","text":"“তোমার লাঠিটি নাও এবং তুমি ও তোমার ভাই হারোণ মণ্ডলীকে একত্র করো। তাদের দৃষ্টিগোচরে ওই শৈলকে গিয়ে বলো, সে তার অভ্যন্তরস্থ জল নির্গত করবে। তুমি শৈল থেকে সমাজের জন্য জল নির্গত করবে, যেন তারা ও তাদের পশুপাল সেই জলপান করতে পারে।”"},{"book":"গণনা পুস্তক","chapter":"20","verse":"9","text":"অতএব মোশি, সদাপ্রভুর উপস্থিতিতে সেই লাঠিটি গ্রহণ করলেন, যেমন তিনি তাকে আদেশ দিয়েছিলেন।"},{"book":"গণনা পুস্তক","chapter":"20","verse":"10","text":"তিনি এবং হারোণ, মণ্ডলীকে সেই শৈলের সামনে একত্র করলেন এবং মোশি তাদের বললেন, “বিদ্রোহীকুল, তোমরা শোনো, আমরা কি এই শৈল থেকে তোমাদের জন্য জল নির্গত করব?”"},{"book":"গণনা পুস্তক","chapter":"20","verse":"11","text":"তারপর মোশি হাত তুলে, তাঁর লাঠি দিয়ে দু-বার সেই শৈলে আঘাত করলেন। জল পূর্ণ বেগে নির্গত হল এবং সমাজ ও তাদের পশুপাল সেই জলপান করল।"},{"book":"গণনা পুস্তক","chapter":"20","verse":"12","text":"সদাপ্রভু কিন্তু মোশি ও হারোণকে বললেন, “যেহেতু তোমরা, ইস্রায়েলীদের দৃষ্টিতে পবিত্র বলে আমাকে সম্মান দিয়ে, আমার উপর পর্যাপ্ত বিশ্বাস রাখলে না, তাই যে দেশ আমি তাদের দান করব, তোমরা এই মণ্ডলীকে সেই দেশে নিয়ে যাবে না।”"},{"book":"গণনা পুস্তক","chapter":"20","verse":"13","text":"এই ছিল মরীবার20:13 অর্থাৎ, বিবাদ জল, যেখানে ইস্রায়েলীরা সদাপ্রভুর সঙ্গে বিবাদ করেছিল এবং সেই স্থানে তিনি তাদের মধ্যে পবিত্র প্রমাণিত হয়েছিলেন।"},{"book":"গণনা পুস্তক","chapter":"20","verse":"14","text":"মোশি কাদেশ থেকে ইদোমের রাজার কাছে বার্তাবাহকদের মাধ্যমে এই বার্তা প্রেরণ করলেন,"},{"book":"গণনা পুস্তক","chapter":"20","verse":"15","text":"আমাদের পূর্বপুরুষেরা মিশরে গিয়েছিলেন এবং বহু বছর আমরা সেখানে বসবাস করেছিলাম। মিশরীয়েরা আমাদের ও আমাদের পূর্বপুরুষদের প্রতি দুর্ব্যবহার করেছিল,"},{"book":"গণনা পুস্তক","chapter":"20","verse":"16","text":"কিন্তু আমরা সদাপ্রভুর কাছে যখন কাঁদলাম তিনি আমাদের কান্না শুনে একজন স্বর্গদূত পাঠিয়েছিলেন এবং মিশর থেকে আমাদের বের করে নিয়ে এলেন।"},{"book":"গণনা পুস্তক","chapter":"20","verse":"17","text":"কৃপা করে আপনার দেশের মধ্যে দিয়ে আমাদের যাত্রা করতে দিন। আমরা কোনো চাষের জমি বা দ্রাক্ষাকুঞ্জের মধ্য দিয়ে যাব না, কুয়ো থেকে জলও পান করব না। আমরা সরাসরি রাজপথ দিয়ে যাব এবং যতক্ষণ না আপনার সীমানা পার হই, আমরা ডানদিকে বা বাঁদিকে ঘুরব না।”"},{"book":"গণনা পুস্তক","chapter":"20","verse":"18","text":"কিন্তু ইদোম উত্তর দিল,"},{"book":"গণনা পুস্তক","chapter":"20","verse":"19","text":"প্রত্যুত্তরে ইস্রায়েলীরা বলল,"},{"book":"গণনা পুস্তক","chapter":"20","verse":"20","text":"তারা আবার উত্তর দিল,"},{"book":"গণনা পুস্তক","chapter":"20","verse":"21","text":"যেহেতু ইদোম, তাদের ভূখণ্ড দিয়ে যেতে দিল না, তাই ইস্রায়েলীরা তাদের কাছ থেকে ফিরে এল।"},{"book":"গণনা পুস্তক","chapter":"20","verse":"22","text":"সমগ্র ইস্রায়েলী সমাজ কাদেশ থেকে যাত্রা করে হোর পর্বতে উপস্থিত হল।"},{"book":"গণনা পুস্তক","chapter":"20","verse":"23","text":"ইদোমের সীমানার কাছে, হোর পর্বতে, সদাপ্রভু মোশি ও হারোণকে বললেন,"},{"book":"গণনা পুস্তক","chapter":"20","verse":"24","text":"“হারোণ তাঁর স্বজনবর্গের কাছে সংগৃহীত হবে। ইস্রায়েলীদের আমি যে দেশ দিতে চাই, সেখানে সে প্রবেশ করবে না, কারণ তোমরা উভয়েই মরীবার জলের কাছে আমার বিরুদ্ধাচারণ করেছিলে।"},{"book":"গণনা পুস্তক","chapter":"20","verse":"25","text":"হারোণ ও তাঁর ছেলে ইলীয়াসরকে নিয়ে হোর পর্বতে যাও।"},{"book":"গণনা পুস্তক","chapter":"20","verse":"26","text":"হারোণের পোশাক খুলে ইলীয়াসরকে পরিয়ে দাও, কারণ হারোণ তাঁর স্বজনবর্গের কাছে সংগৃহীত হবে; সে সেখানেই মারা যাবে।”"},{"book":"গণনা পুস্তক","chapter":"20","verse":"27","text":"সদাপ্রভু যে রকম বলেছিলেন, মোশি, ঠিক তাই করলেন। তাঁরা সমগ্র সমাজের দৃষ্টিগোচরে হোর পর্বতে উঠে গেলেন।"},{"book":"গণনা পুস্তক","chapter":"20","verse":"28","text":"মোশি, হারোণের পোশাক খুলে, তাঁর পুত্র ইলীয়াসরকে পরিয়ে দিলেন। হারোণ সেই পর্বতের উপরে মারা গেলেন। তারপর মোশি ও ইলীয়াসর পর্বত থেকে নেমে এলেন।"},{"book":"গণনা পুস্তক","chapter":"20","verse":"29","text":"যখন সমগ্র সমাজ অবগত হল যে হারোণ মারা গিয়েছেন, তখন ইস্রায়েলীরা সবাই তাঁর জন্য ত্রিশ দিন শোক করল।"}]}