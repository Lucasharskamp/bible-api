{"data":[{"book":"Djela Apostolska","chapter":"16","verse":"1","text":"Pavao i Sila odu najprije u Derbu, a zatim u Listru. Ondje upoznaju Timoteja, učenika kojemu je majka bila kršćanka židovskog podrijetla, a otac Grk."},{"book":"Djela Apostolska","chapter":"16","verse":"2","text":"Timotej je bio na dobrome glasu među braćom u Listri i Ikoniji."},{"book":"Djela Apostolska","chapter":"16","verse":"3","text":"Pavao je htio da im se on pridruži na putovanju. Zato ga obreže radi tamošnjih Židova jer su svi znali da mu je otac Grk."},{"book":"Djela Apostolska","chapter":"16","verse":"4","text":"Išli su od grada do grada i poučavali ljude o odredbama koje su utvrdili apostoli i starješine u Jeruzalemu."},{"book":"Djela Apostolska","chapter":"16","verse":"5","text":"Tako su se crkve učvršćivale u vjeri i danomice stjecale sve više članova."},{"book":"Djela Apostolska","chapter":"16","verse":"6","text":"Putovali su Frigiijom I Galacijom jer im Sveti Duh nije dopustio da odu propovijedati Riječ u Maloj Aziji."},{"book":"Djela Apostolska","chapter":"16","verse":"7","text":"Kad su stigli do Mizije, htjeli su u Bitiniju, ali im ni to ne dopusti Isusov Duh."},{"book":"Djela Apostolska","chapter":"16","verse":"8","text":"Odu umjesto toga preko Mizije u Troadu."},{"book":"Djela Apostolska","chapter":"16","verse":"9","text":"Noću je Pavao imao viđenje. Vidio je nekoga Makedonca kako stoji i preklinje ga: “Dođi ovamo i pomozi nam!”"},{"book":"Djela Apostolska","chapter":"16","verse":"10","text":"Zato smo16:10 Pisac Djela Apostolskih, Luka, tu se pridružio Pavlu i pratio ga na tom putovanju. odlučili smjesta otići u Makedoniju, uvjereni da nas Bog zove onamo navješćivati Radosnu vijest."},{"book":"Djela Apostolska","chapter":"16","verse":"11","text":"Otplovili smo iz Troade ravno na otok Samotraku. Sutradan smo pristali u Neapolu,"},{"book":"Djela Apostolska","chapter":"16","verse":"12","text":"a odande otišli u Filipe, velik grad u Makedoniji. Ondje smo ostali nekoliko dana."},{"book":"Djela Apostolska","chapter":"16","verse":"13","text":"U subotu smo izišli iz grada i otišli do rijeke misleći da se ondje ljudi okupljaju na molitvu. Sjeli smo i počeli razgovarati s okupljenim ženama."},{"book":"Djela Apostolska","chapter":"16","verse":"14","text":"Jedna od njih bila je pobožna žena imenom Lidija, prodavačica grimizna platna iz grada Tijatire. Dok je slušala Pavla, Gospodin joj otvori srce te ona prihvati njegove riječi."},{"book":"Djela Apostolska","chapter":"16","verse":"15","text":"Krstila se i ona i svi njezini ukućani. Zatim nas zamoli: “Ako smatrate da sam vjerna Gospodinu, dođite boraviti u mojemu domu.” I primora nas na to."},{"book":"Djela Apostolska","chapter":"16","verse":"16","text":"Jednog dana dok smo išli na molitvu, susretne nas neka ropkinja opsjednuta vračarskim duhom. Gatala je i tako zarađivala mnogo novca svojim gospodarima."},{"book":"Djela Apostolska","chapter":"16","verse":"17","text":"Ona pođe za Pavlom i za nama vičući: “Ovi su ljudi sluge Svevišnjega Boga! Došli su vam navijestiti put spasenja!”"},{"book":"Djela Apostolska","chapter":"16","verse":"18","text":"Činila je tako dan za danom. Pavlu to na koncu tako dodija da se okrene i reče duhu u njoj: “Zapovijedam ti u ime Isusa Krista: iziđi iz nje!” I duh smjesta iziđe."},{"book":"Djela Apostolska","chapter":"16","verse":"19","text":"Kad su njezini gospodari vidjeli da se više ne mogu nadati zaradi, pograbe Pavla i Silu te ih odvuku na trg, pred poglavare."},{"book":"Djela Apostolska","chapter":"16","verse":"20","text":"“Ovi su ljudi uznemirili sav grad!” rekli su kad su ih priveli pred pretore."},{"book":"Djela Apostolska","chapter":"16","verse":"21","text":"“Šire običaje koje mi Rimljani ne smijemo prihvatiti ni držati ih se.”"},{"book":"Djela Apostolska","chapter":"16","verse":"22","text":"Na njih odmah navali svjetina, a pretori im strgnu odjeću i zapovjede da se izbatinaju."},{"book":"Djela Apostolska","chapter":"16","verse":"23","text":"Izudaraju ih i bace u tamnicu, a tamničaru zapovjede da ih dobro čuva."},{"book":"Djela Apostolska","chapter":"16","verse":"24","text":"Zato ih on baci u nutarnju tamnicu, a noge im stavi u klade."},{"book":"Djela Apostolska","chapter":"16","verse":"25","text":"Oko ponoći Pavao i Sila molili su se i pjevajući slavili Boga, a drugi su ih zatvorenici slušali."},{"book":"Djela Apostolska","chapter":"16","verse":"26","text":"Odjednom nastane snažan potres i uzdrmaju se zatvorski temelji. Vrata se pootvaraju, a okovi spadnu svim zatvorenicima!"},{"book":"Djela Apostolska","chapter":"16","verse":"27","text":"Tamničar se prene iz sna. Kad je vidio da su tamnička vrata otvorena, trgne mač da se ubije misleći da su zatvorenici pobjegli."},{"book":"Djela Apostolska","chapter":"16","verse":"28","text":"Ali Pavao mu poviče: “Ne čini to! Svi smo ovdje!”"},{"book":"Djela Apostolska","chapter":"16","verse":"29","text":"Dršćući od straha, tamničar zatraži da mu donesu svjetiljku te dotrči i baci se pred noge Pavlu i Sili."},{"book":"Djela Apostolska","chapter":"16","verse":"30","text":"Izvede ih van i upita: “Gospodo, što mi je činiti da se spasim?”"},{"book":"Djela Apostolska","chapter":"16","verse":"31","text":"“Vjeruj u Gospodina Isusa”, odgovore mu, “pa ćeš se spasiti i ti i svi tvoji ukućani.”"},{"book":"Djela Apostolska","chapter":"16","verse":"32","text":"Navijeste zatim Riječ Gospodnju njemu i svima u njegovu domu."},{"book":"Djela Apostolska","chapter":"16","verse":"33","text":"Te iste ure on im opere rane te se odmah krsti, skupa sa svima svojima."},{"book":"Djela Apostolska","chapter":"16","verse":"34","text":"Uvede ih zatim u svoj dom i prostre im da jedu. Radovao se sa svim svojim ukućanima što je povjerovao Bogu."},{"book":"Djela Apostolska","chapter":"16","verse":"35","text":"Sljedećeg jutra gradski poglavari pošalju policajce da poruče tamničaru: “Pusti te ljude!”"},{"book":"Djela Apostolska","chapter":"16","verse":"36","text":"Tamničar o tomu obavijesti Pavla: “Pretori su mi poručili da vas pustim. Idite dakle u miru!”"},{"book":"Djela Apostolska","chapter":"16","verse":"37","text":"Ali Pavao odgovori: “Javno su nas izbatinali a da nam nisu ni sudili i bacili su u tamnicu nas, rimske građane, a sad bi nas htjeli potajno izbaciti? Nipošto! Neka sami dođu i izvedu nas!”"},{"book":"Djela Apostolska","chapter":"16","verse":"38","text":"Kad su policajci to javili gradskim poglavarima i kad su ovi doznali da su Pavao i Sila rimski građani, preplaše se."},{"book":"Djela Apostolska","chapter":"16","verse":"39","text":"Zato im se dođu ispričati te ih zamole da odu iz grada."},{"book":"Djela Apostolska","chapter":"16","verse":"40","text":"Pavao i Sila vrate se u Lidijin dom da obiđu i ohrabre braću, pa odu iz grada."}]}