{"data":[{"book":"Luka","chapter":"20","verse":"1","text":"Lichoba limwe kingobu Yesu apakiba ku Nyumba ja Nnoongo akabola bandu nu kutangacha Nhwalo Gwambone, akakung'i akolongwa na akaboli ba Malagilo ga Musa, pamwe na akinanhota ngabaika,"},{"book":"Luka","chapter":"20","verse":"2","text":"ngabannengela, “Mutulengele, nkamu ilebe yenje ku kinala gani? Bene abampi kinala chenie?”"},{"book":"Luka","chapter":"20","verse":"3","text":"Yesu ngajanga, “Na nenga mbakunkonya. Unengele,"},{"book":"Luka","chapter":"20","verse":"4","text":"uwecho gwa Yohana gukubaticha uboka kumbengu andaje kubandu?”"},{"book":"Luka","chapter":"20","verse":"5","text":"Ngabatumbu kutaukana, “Tulengabo? Anda tulengite ‘Kuboka ku mbengu,’ alenga, ‘Mboni, munhwaminingije Yohana?’"},{"book":"Luka","chapter":"20","verse":"6","text":"Nambu anda tulengite ‘Kuboka kwa bandu,’ nkengeni ogo gwoa gutuputa mabwe, magambu boa baamininge kutenda Yohana akiba nnondoli jwa Nnoongo.”"},{"book":"Luka","chapter":"20","verse":"7","text":"Kuyenie ngabannyanga, “Tumanyije uwecho gwenio ubokita ko.”"},{"book":"Luka","chapter":"20","verse":"8","text":"Na Yesu ngabalengela, “Nane uyo nannengeje ngamwa ilebe yenje kukinala gani.”"},{"book":"Luka","chapter":"20","verse":"9","text":"Yesu ngajendekea kalengela bandu kulandanakia kongo, “Mundu jumwe ngalema nng'onda gwa mizabibu, ngabajaika akalemi, na penia ngaboka mwanja gwa kutaali ngatama kwenio kwa mangobu ndu."},{"book":"Luka","chapter":"20","verse":"10","text":"Kingobu cha mauno, mundu jwenio ngankinga mpakachi jwakwe kwa akalemi bala, akatole paali pa ngoko ga nng'onda gwa mizabibu. Nambu akalemi bala ngabamputa mpakachi jwenio, ngabammuya panga kilebe."},{"book":"Luka","chapter":"20","verse":"11","text":"Ngankinga mmanda jonge, nambu akalemi ngabamputa na jwenio uyo, nu kuntukana na ngabammuya panga kilebe."},{"book":"Luka","chapter":"20","verse":"12","text":"Ngankinga mmanda jwa tatu, na jwenio uyo kuboka pu kumpoteka, ngabantipa."},{"book":"Luka","chapter":"20","verse":"13","text":"Nkola nng'onda ngawacha, ‘Ndenda nike? Manankinga manango ojunampala, mbemele mabannyali jwenio.’"},{"book":"Luka","chapter":"20","verse":"14","text":"Nambu akalemi bala apabammona tu, ngabalengelana, ‘Jonjo nga nnichi. Nyeme tankome ibe ulichi gwakwe ube gwito!’"},{"book":"Luka","chapter":"20","verse":"15","text":"Ngabannekela panja ja nng'onda gwa mizabibu nu kunkoma.”"},{"book":"Luka","chapter":"20","verse":"16","text":"“Maika na kakoma bandu benia abapile nng'onda, na kajaika akalemi bange nng'onda gwa mizabibu.”"},{"book":"Luka","chapter":"20","verse":"17","text":"Yesu ngabalolakea ngabakonya, “Majandiko Gachwapi ganga gabi na mana nii?"},{"book":"Luka","chapter":"20","verse":"18","text":"Kila mundu anda agweli panani ja libwe lyenie apakutwekuka ipande, nambu ojulipakung'welela lipa kuntimba.”"},{"book":"Luka","chapter":"20","verse":"19","text":"Akaboli ba Malagilo ga Musa na akakung'i akolongwa ngabamanya kutenda kulandanakia kwenio kwabe kuyenie ngabapala kumpitila, nambu bajogopa bandu."},{"book":"Luka","chapter":"20","verse":"20","text":"Ngabapala kingobu echikipaligwa. Ngabahonga bandu bange bikikopekeye kube bambone, ngabatuma bannyonje Yesu kukunkonya ilebe, yenie ibe bampukilange nu kummeka mumakakala ni kinala cha akatawala ba Loma."},{"book":"Luka","chapter":"20","verse":"21","text":"Bandu bukuingakia benia ngabannenge Yesu, “Aboli, tumanyi kutenda nnenga na kubola ilebe ya kweli, tumanyi kutenda mwenga kupambulaje mundu, mwenga mmola kweli ja ndela ja Nnoongo."},{"book":"Luka","chapter":"20","verse":"22","text":"Mutulengele, anda ipaligwa kulepa kodi ku nkolongwa jwa Loma?”"},{"book":"Luka","chapter":"20","verse":"23","text":"Yesu ngamanya batenda ntega, ngabalengela,"},{"book":"Luka","chapter":"20","verse":"24","text":"“Unayange luela. Bo, kumio na nembo ya beneke?”"},{"book":"Luka","chapter":"20","verse":"25","text":"Yesu ngalenga, “Mampegange Nkolongwa jwa Loma agabi ga Nngwana jwa Loma, na mampegange Nnoongo agabi ga Nnoongo.”"},{"book":"Luka","chapter":"20","verse":"26","text":"Baotolingeje kunnyonja kwa lilobe lyalyoa papa nnongo ja bandu na yenie ngabatama nuu, bakaomwanga lijango lyakwe."},{"book":"Luka","chapter":"20","verse":"27","text":"Penia Masadukayo abalenga kubije kuyoka. Bange kati jabe ngubunhwikalila Yesu nu kulenga,"},{"book":"Luka","chapter":"20","verse":"28","text":"“Aboli, Musa atulagila nyene, ‘Mundu andawile na kaleka akege gwangabe na mwana nnung'una mundu batole malekwe, kupala bampotole nnung'una gwakwe ingota.’"},{"book":"Luka","chapter":"20","verse":"29","text":"Na pakiba na akalongo saba, nkolongwa ngatola munkege mwene ngawe pangabe na mwana."},{"book":"Luka","chapter":"20","verse":"30","text":"Jwajo nnongomundu jwa pili ngantola nawele jwenio, jwombe uyo ngawe,"},{"book":"Luka","chapter":"20","verse":"31","text":"na jwa tatu uyo. Ikiba yenie kwa boa saba ngabawe pangabe ningota."},{"book":"Luka","chapter":"20","verse":"32","text":"Pukujomolela, munkege jola uyo ngawe."},{"book":"Luka","chapter":"20","verse":"33","text":"Bo, lichoba lya kuyoka abawile, munkege jwenio aba jwa beneke? Gambu boa saba bakiba bantoile.”"},{"book":"Luka","chapter":"20","verse":"34","text":"Yesu ngabajanga, “Bandu ba dunia jenje batenda kutolana nu kutoligwa,"},{"book":"Luka","chapter":"20","verse":"35","text":"nambu bandu baba Nnoongo abapambwile kuyoka lichoba lya kupela, batolaje wala kutoligwa."},{"book":"Luka","chapter":"20","verse":"36","text":"Mababa anda akapakachi bu kumbengu baweje. Ni ingota ya Nnoongo magambu bayokite kuboka kwa abawile."},{"book":"Luka","chapter":"20","verse":"37","text":"Na Musa ngachalakicha kube abawile mabayoigwa. Paali pa Majandiko Gachwapi panani ji kindumba chela echikikiba chakajaka mwoto, alenga Angwana anda ‘Nnoongo jwa Ulaimu, Nnoongo jwa Isaka na Nnoongo ja Yakobo.’"},{"book":"Luka","chapter":"20","verse":"38","text":"Jwombe nga Nnoongo jwa ababi bwomi, nambu jwa abawileje, magambu kwakwe boa babi bwomi.”"},{"book":"Luka","chapter":"20","verse":"39","text":"Bange akaboli ba Malagilo ga Musa ngabalenga, “Aboli, nnyangite tela!”"},{"book":"Luka","chapter":"20","verse":"40","text":"Gambu bajendakije kunkonya yenge ilebe."},{"book":"Luka","chapter":"20","verse":"41","text":"Yesu ngabakonya, “Ilengigwabo kutenda Kilisto Nkomboi ojwapambuligwe na Nnoongo nga nchokolo jwa Daudi?"},{"book":"Luka","chapter":"20","verse":"42","text":"Daudi mwene alenga mukitabu cha Zabuli,"},{"book":"Luka","chapter":"20","verse":"43","text":"mpaka nabeke akangondwa binu kube kitebu cha kubekela makongono ginu.’"},{"book":"Luka","chapter":"20","verse":"44","text":"Anda Daudi ankema jwombe, ‘Angwana,’ lele, iyotobo kube mwana gwakwe?”"},{"book":"Luka","chapter":"20","verse":"45","text":"Bandu boa apabakiba bakampenekia, Yesu ngabalengela akinapunji bakwe,"},{"book":"Luka","chapter":"20","verse":"46","text":"“Mme maha na akaboli ba Malagilo, abapalanga kutyanga ngongo bakwindangite kanju. Kupalamwe kupatigwa abali na bandu kuichima muchoko, kutama paali pa ichima munyumba ja kugongalela na kutola ichima mumipapala,"},{"book":"Luka","chapter":"20","verse":"47","text":"Baponjanga akanawele nyumba yabe kongo bakakopakea kube bambone kwa magongalelo matandamau. Benia bapakupata hukumu ngolongwa muno!”"}]}