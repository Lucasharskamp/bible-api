{"data":[{"book":"Genesis","chapter":"25","verse":"1","text":"Abraham guu lodo labelaa gi tuai ahina, dono ingoo go Keturah."},{"book":"Genesis","chapter":"25","verse":"2","text":"Mee ne haanau Zimran, Jokshan, Medan, Midian, Ishbak mo Shuah."},{"book":"Genesis","chapter":"25","verse":"3","text":"Jokshan la tamana ni Sheba mo Dedan, nia hagadili o Dedan la digau Ashur, Letush mo Leum."},{"book":"Genesis","chapter":"25","verse":"4","text":"Nia dama daane a Midian go Ephah, Epher, Hanoch, Abida mo Eldaah. Huogodoo aanei la nia hagadili ni Keturah."},{"book":"Genesis","chapter":"25","verse":"5","text":"Abraham guu dugu anga ana mee huogodoo gi Isaac,"},{"book":"Genesis","chapter":"25","verse":"6","text":"gei dono madagoaa nogo mouli hua igolo, mee guu wanga ana wanga dehuia gi ana dama daane mai ono lodo ala i golo. Nomuli, gei mee ga hagau ana dama daane aanei gi nnenua o dua, gi daha mo dana dama daane go Isaac."},{"book":"Genesis","chapter":"25","verse":"7-8","text":"Abraham ne made, gei mee gu 175 ono ngadau."},{"book":"Genesis","chapter":"25","verse":"9","text":"Ana dama daane go Isaac mo Ishmael guu danu a mee i di lua Machpelah i tenua bahi i dua Mamre dela nogo hai tenua ni Ephron, tama daane Zohar, tangada Hittite."},{"book":"Genesis","chapter":"25","verse":"10","text":"Deenei go tenua Abraham ne hui mai digau Hittite. Abraham mo dono lodo Sarah ne danu i golo.25.10 Genesis 23.3-16"},{"book":"Genesis","chapter":"25","verse":"11","text":"I muli di made o Abraham, God gu haga maluagina dana dama daane Isaac dela nogo noho hoohoo gi Beer Lahai Roi25.11 Beer Lahai Roi dono hadinga bolo “Di monowai di God mouli dela e mmada mai gi di au”.25.11 Genesis 16.14"},{"book":"Genesis","chapter":"25","verse":"12","text":"Ishmael la tama ni Abraham mo Hagar, di ahina Egypt, di hege ni Sarah."},{"book":"Genesis","chapter":"25","verse":"13","text":"Aanei la ana dama daane, e hagatau gi nadau mmaadua: go Nebaioth, Kedar, Adbeel, Mibsam,"},{"book":"Genesis","chapter":"25","verse":"14","text":"Mishma, Dumah, Massa,"},{"book":"Genesis","chapter":"25","verse":"15","text":"Hadad, Tema, Jetur, Naphish mo Kedemah."},{"book":"Genesis","chapter":"25","verse":"16","text":"Digaula nia maadua mmaadua o nia madawaawa madangaholu maa lua, ge nadau ingoo la ne wanga gi nadau guongo mo nia gowaa e noho ai ginaadou."},{"book":"Genesis","chapter":"25","verse":"17","text":"Ishmael gu 137 ono ngadau gaa made laa."},{"book":"Genesis","chapter":"25","verse":"18","text":"Nia hagadili o Ishmael la nogo noho i lodo tenua i mehanga Havilah mo Shur, i bahi i dua Egypt i di ala gi Assyria. Digaula nogo noho i daha mo nia hagadili o Abraham ala i golo."},{"book":"Genesis","chapter":"25","verse":"19","text":"Deenei di kai o tama daane Abraham go Isaac."},{"book":"Genesis","chapter":"25","verse":"20","text":"Isaac gu mada haa ono ngadau, gei mee gaa lodo gi Rebecca, tama ahina ni Bethuel (tangada mai Aram o Mesopotamia). Rebecca la tuaahina ahina ni Laban."},{"book":"Genesis","chapter":"25","verse":"21","text":"Idimaa Rebecca di ahina dee huwa, gei Isaac ga dalodalo ang gi Dimaadua i mee, gei Dimaadua ga hagalongo gi mee, gei Rebecca ga hai dama."},{"book":"Genesis","chapter":"25","verse":"22","text":"Mee gu hai dama i nia dama dogolua. I mua di nau haanau mai, gei nia dama dogolua aalaa le e hai di nau honohono i ginaua i lodo tinae di nau dinana. Gei Rebecca ga helekai, “Ma di aha deenei ga hai mai gi di au beenei?” Gei mee ga dalodalo ang gi Dimaadua gi haga modongoohia ang gi deia."},{"book":"Genesis","chapter":"25","verse":"23","text":"Gei Dimaadua ga helekai anga,"},{"book":"Genesis","chapter":"25","verse":"24","text":"Rebecca guu dau gi dono madagoaa e haanau ai, gei mee ga haanau mai ana dama daane dogolua."},{"book":"Genesis","chapter":"25","verse":"25","text":"Di tama i mua le e gono anga mmee, gei dono gili le e huluhulu, malaa, digaula gaa gahi di ingoo o maa go Esau.25.25 Esau: di ingoo deenei le e hai dono lee be telekai Hebrew boloo, “Seir”. Seir la di gowaa dela ga noho ai di madawaawa Esau. Di ingoo Seir le e hai dono lee be telekai Hebrew boloo, “huluhulu”."},{"book":"Genesis","chapter":"25","verse":"26","text":"Di tama nomuli ga haanau, gei e kumi di muliwae o Esau, digaula gaa gahi di ingoo o maa go Jacob.25.26 Jacob: di ingoo deenei le e hai dono lee be telekai Hebrew boloo, “muliwae”  Isaac gu modoono ono ngadau, gei nia dama aanei ga haanau mai."},{"book":"Genesis","chapter":"25","verse":"27","text":"Nia dama aanei ga mmaadua aga, gei Esau gaa hai tangada modogologolo di puu manu, gu hiihai hua bolo ia e noho hua i lodo henua, gei Jacob tangada noho dee muu e hiihai hua bolo ia e noho i baahi dono hale."},{"book":"Genesis","chapter":"25","verse":"28","text":"Isaac e hagalabagau huoloo Esau, i dono hiihai e gaigai nia manu ala e gowegoweia go mee, gei Rebecca e hagalabagau huoloo Jacob."},{"book":"Genesis","chapter":"25","verse":"29","text":"Dahi laangi hua, gei Jacob e dunu dana suub golee laagau, gei Esau ga haneia i lodo henua gu hiigai huoloo,"},{"book":"Genesis","chapter":"25","verse":"30","text":"ga helekai gi Jacob, “Au gu hiigai huoloo, gaamai hunu mee suub dulii i dau suub mmee deenaa.” (Deelaa di mee e haga ingoo iei mee bolo Edom.25.30 Edom: Di ingoo i nnelekai Hebrew le e hai dono lee be di bida helekai “mmee” )"},{"book":"Genesis","chapter":"25","verse":"31","text":"Jacob ga helekai, “Au e gowadu hua gi di goe, maa goe ga gaamai gi di au di maluagina o do madua.”"},{"book":"Genesis","chapter":"25","verse":"32","text":"Esau ga helekai, “Au gaa made, dogu maluagina le e hai dana humalia aha mai gi di au?”"},{"book":"Genesis","chapter":"25","verse":"33","text":"Jacob ga helekai, “Hagamodu ina mai malaa gi di au bolo goe ga gaamai gi di au di tonu o do maluagina.”"},{"book":"Genesis","chapter":"25","verse":"34","text":"Malaa, Jacob gaa wanga ana mee suub mono mee palaawaa, gei Esau ga miami gaa lawa, gei mee gaa hana. Deenei di hai o Esau dono de hagalabagau di tonu o di maluagina o tama madua."}]}