{"data":[{"book":"1 AbaseKhorinte","chapter":"13","verse":"1","text":"Loba ngikhuluma ngendimi zabantu lezezingilosi, kodwa ngingelalo uthando, ngiyinsimbi nje ekhalayo loba izenge elincencethayo."},{"book":"1 AbaseKhorinte","chapter":"13","verse":"2","text":"Loba ngilesipho sokuphrofitha, ngingaqedisisa imfihlakalo zonke kanye lokwazi konke, njalo nxa ngilokukholwa okungasusa izintaba, kodwa ngingelalo uthando, kangisilutho."},{"book":"1 AbaseKhorinte","chapter":"13","verse":"3","text":"Loba nginganika abayanga konke engilakho nginikele lomzimba wami emalangabini, kodwa ngingelalo uthando, kangizuzi lutho."},{"book":"1 AbaseKhorinte","chapter":"13","verse":"4","text":"Uthando luyabekezela, uthando lulomusa. Kalulamona, kaluzincomi, kaluzigqaji."},{"book":"1 AbaseKhorinte","chapter":"13","verse":"5","text":"Kalusisosiqholo, kaluzifuneli okwalo, kaluphangisi ukuthukuthela, kalubambeli zikhwili."},{"book":"1 AbaseKhorinte","chapter":"13","verse":"6","text":"Uthando kaluthokozeli okubi, kodwa luthokozela iqiniso."},{"book":"1 AbaseKhorinte","chapter":"13","verse":"7","text":"Luhlezi luvikela, luhlezi lukholwa, luhlezi lusethemba, luhlezi lubekezela."},{"book":"1 AbaseKhorinte","chapter":"13","verse":"8","text":"Uthando kalupheli. Kodwa lapho okuleziphrofethi khona, zizaphela, lapho okulezindimi khona, zizathuliswa; lapho okulokwazi khona, kuzakwedlula."},{"book":"1 AbaseKhorinte","chapter":"13","verse":"9","text":"Ngoba sazi ingxenye, njalo siphrofitha ingxenye,"},{"book":"1 AbaseKhorinte","chapter":"13","verse":"10","text":"kodwa lapho ukuphelela kufika, ukungapheleli kuyanyamalala."},{"book":"1 AbaseKhorinte","chapter":"13","verse":"11","text":"Ngisesengumntwana, ngakhuluma njengomntwana, ngacabanga njengomntwana, nganakana njengomntwana. Sengiyindoda, ngaziyekela izindlela zobuntwana."},{"book":"1 AbaseKhorinte","chapter":"13","verse":"12","text":"Khathesi sibona kalufifi esibukweni; sizabuye sibone ubuso ngobuso. Khathesi ngazi ingxenye; ngizabuye ngazi okupheleleyo, njengoba lami ngisaziwa ngokupheleleyo."},{"book":"1 AbaseKhorinte","chapter":"13","verse":"13","text":"Okuthathu lokhu kuma kunjalo: ukukholwa, ithemba lothando. Kodwa okukhulu kwalokhu luthando."}]}