{"data":[{"book":"2 Thessalonians","chapter":"1","verse":"1","text":"Paul, aru Silvanus1.1 Silas laga dusra naam. aru Timothy, Thessalonica sheher laga girja ke likhi ase, juntu Baba Isor aru Probhu Jisu Khrista te ase."},{"book":"2 Thessalonians","chapter":"1","verse":"2","text":"Apnikhan logote amikhan laga Baba Isor laga anugrah aru Probhu Jisu Khrista laga shanti thakibi."},{"book":"2 Thessalonians","chapter":"1","verse":"3","text":"Amikhan hodai apnikhan nimite Isor ke dhanyavad dibo lage, bhai khan. Etu thik ase, kele koile apnikhan laga biswas bisi dangor hoi kene jai ase, aru apnikhan sob ekjon-ekjon nimite morom thaka to bisi hoi ase."},{"book":"2 Thessalonians","chapter":"1","verse":"4","text":"Etu nimite amikhan nijor pura mon khushi kori kene apnikhan laga kotha Isor laga girja ke koidi ase. Apnikhan ke dukh kosto diya homoi te apnikhan kineka dhorjo korise aru biswas te thakibo parise etu laga kotha khan koidi ase. Apuni khan dukh kosto te dhorjo kora to amikhan koi thake."},{"book":"2 Thessalonians","chapter":"1","verse":"5","text":"Etu Isor laga dharmikta pora kora bisar laga sakhi ase, kele koile etu nimite he apuni to Isor laga rajyo karone yogya ase, jun nimite apuni khan bhi dukh kosto pai ase."},{"book":"2 Thessalonians","chapter":"1","verse":"6","text":"Kelemane, kun pora apnikhan ke dukh kosto diye, taikhan ke Isor pora he dukh kosto dibo, eneka kora to Isor nimite dharmikta dikha ase,"},{"book":"2 Thessalonians","chapter":"1","verse":"7","text":"aru jun khan amikhan logote dukh te ase, sob nimite aram pabo. Etu hobo jitia Probhu Jisu Tai laga mohan sorgodoth khan logote akas te ulaikena ahibo1.7 John 1:14-15; Rev. 14:13.."},{"book":"2 Thessalonians","chapter":"1","verse":"8","text":"Juli thaka jui pora Tai jun khan Isor ke najane aru Probhu Jisu laga susamachar ke mana nai taikhan uporte saja dibo1.8 Psa. 79:6; Isa. 66:15; Jer. 10:25.."},{"book":"2 Thessalonians","chapter":"1","verse":"9","text":"Taikhan anonto homoi laga nosto te sajah pabo aru Isor aru Tai laga mohima thaka takot pora dur hoi jabo1.9 Rev. 21:8; Mat. 25:41, 46; Isa. 2:19, 21.."},{"book":"2 Thessalonians","chapter":"1","verse":"10","text":"Tai eitu khan koribo jitia Tai laga pobitro khan logot stuti pabole wapas ahibo, aru Taike biswas kora khan Taike saikene asurit hobo. Kilekoile amikhan laga etu gawahi kora kotha ke apnikhan biswas korise1.10 1 The. 2:3; 1 Cor. 1:6; Psa. 89:7; Isa. 49:3.."},{"book":"2 Thessalonians","chapter":"1","verse":"11","text":"Etu nimite amikhan hodai apnikhan karone prathana kori thake, amikhan laga Isor pora apnikhan ke mata to yogya hoi thaki bole. Amikhan etu he prathana kori ase Tai pora apnikhan laga bhal kaam laga itcha thaka sob pura kori dibo karone aru biswas laga kaam khan pura hokti pora hobole karone."},{"book":"2 Thessalonians","chapter":"1","verse":"12","text":"Amikhan laga Probhu Jisu laga mohima apnikhan laga jibon te dikhibo nimite prathana kore, aru Tai pora apnikhan ke stuti kori dibo, etu sob hobo amikhan Isor aru Probhu Jisu Khrista laga anugrah nimite1.12 Isa. 24:15; 66:5; 1 Pet. 1:7-8.."}]}