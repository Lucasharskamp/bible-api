{"data":[{"book":"БЫЦЦЁ","chapter":"23","verse":"1","text":"Жыцьця Саррынага было сто дваццаць сем гадоў: вось гады жыцьця Саррынага:"},{"book":"БЫЦЦЁ","chapter":"23","verse":"2","text":"і памерла Сарра ў Кірыят-Арбе, што сёньня Хэўрон, у зямлі Ханаанскай. І прыйшоў Абрагам галасіць па Сарры і аплакваць яе."},{"book":"БЫЦЦЁ","chapter":"23","verse":"3","text":"І адышоў Абрагам ад памерлай сваёй, і казаў сынам Хэтавым, і сказаў:"},{"book":"БЫЦЦЁ","chapter":"23","verse":"4","text":"я ў вас прыхадзень і пасяленец: дайце мне ва ўласнасьць месца пад магілу паміж вамі, каб мне памерлую маю пахаваць ад вачэй маіх."},{"book":"БЫЦЦЁ","chapter":"23","verse":"5","text":"Сыны Хэта адказвалі Абрагаму і сказалі яму:"},{"book":"БЫЦЦЁ","chapter":"23","verse":"6","text":"паслухай нас, спадару наш; ты князь Божы сярод нас; у найлепшым з нашых пахвальных месцаў пахавай памерлую тваю; ніхто з нас не адмовіць табе пахавальнага месца, дзеля пахаваньня памерлай тваёй."},{"book":"БЫЦЦЁ","chapter":"23","verse":"7","text":"Абрагам устаў і пакланіўся люду зямлі той, сынам Хэтавым;"},{"book":"БЫЦЦЁ","chapter":"23","verse":"8","text":"і казаў і сказаў: калі вы згодныя, каб я пахаваў памерлую маю, дык паслухайце мяне, папрасеце за мяне Эфрона сына Цахаравага,"},{"book":"БЫЦЦЁ","chapter":"23","verse":"9","text":"каб ён аддаў мне пячору Махпэлу, якая ў яго на канцы поля ягонага, каб за дастатковую цану аддаць яе мне сярод вас, ва ўласнасьць дзеля пахаваньня."},{"book":"БЫЦЦЁ","chapter":"23","verse":"10","text":"А Эфрон сядзеў сярод сыноў Хэтавых. І адказваў Эфрон Хэтэянін Абрагаму ў вушы сыноў Хэта, усіх, хто ўваходзіў у браму горада ягонага, і сказаў:"},{"book":"БЫЦЦЁ","chapter":"23","verse":"11","text":"не, спадару мой, паслухай мяне: я даю табе поле і пячору, якая на ім, даю табе, перад вачыма сыноў народу майго табе яе, пахавай памерлую тваю."},{"book":"БЫЦЦЁ","chapter":"23","verse":"12","text":"Абрагам пакланіўся перад людзьмі зямлі той"},{"book":"БЫЦЦЁ","chapter":"23","verse":"13","text":"і казаў Эфрону ў вушы люду зямлі той і сказаў: калі паслухаешся, я даю табе за поле срэбра; вазьмі ў мяне, і я пахаваю там памерлую маю."},{"book":"БЫЦЦЁ","chapter":"23","verse":"14","text":"Эфрон адказаў Абрагаму і сказаў яму:"},{"book":"БЫЦЦЁ","chapter":"23","verse":"15","text":"спадару мой! паслухай мяне: зямля каштуе чатырыста сікляў срэбра; мне і табе што гэта? пахавай памерлую тваю."},{"book":"БЫЦЦЁ","chapter":"23","verse":"16","text":"Абрагам выслухаў Эфрона; і наважыў Абрагам Эфрону срэбра, колькі ён абвясьціў у вушы сынам Хэтавым, чатырыста сікляў срэбра, якое ходзіць у купцоў."},{"book":"БЫЦЦЁ","chapter":"23","verse":"17","text":"І сталася поле Эфронавае, якое каля Махпэлы, насупраць Мамрэ, поле і пячора, якая на ім і ўсе дрэвы на полі, ва ўсіх межах яго навакол,"},{"book":"БЫЦЦЁ","chapter":"23","verse":"18","text":"валоданьнем Абрагамавым перад вачыма сыноў Хэта, усіх, хто ўваходзіць у браму горада ягонага."},{"book":"БЫЦЦЁ","chapter":"23","verse":"19","text":"Пасьля гэтага Абрагам пахаваў Сарру, жонку сваю, у пячоры на полі ў Махпэле, насупраць Мамрэ, што сёньня Хэўрон у зямлі Ханаанскай."},{"book":"БЫЦЦЁ","chapter":"23","verse":"20","text":"Так дасталіся Абрагаму ад сыноў Хэтавых поле і пячора, якая на ім, ва ўласнасьць пад пахаваньне."}]}