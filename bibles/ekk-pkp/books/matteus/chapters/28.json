{"data":[{"book":"Matteus","chapter":"28","verse":"1","text":"Pärast hingamispäeva, nädala esimese päeva koidikul,28:1. See vastab päevale, mida meie nimetame pühapäevaks. Tekstis identifitseeritakse seda selgelt kui nädala esimest päeva, mis järgneb hingamispäevale, nädala seitsmendale päevale. läksid Maarja Magdaleena ja teine Maarja hauda vaatama."},{"book":"Matteus","chapter":"28","verse":"2","text":"Äkitselt toimus kohutav maavärin, sest Issanda ingel tuli taevast alla, veeretas kivi ära ja istus selle peale."},{"book":"Matteus","chapter":"28","verse":"3","text":"Tema nägu lõõmas nagu välk ja tema riided olid valged nagu lumi."},{"book":"Matteus","chapter":"28","verse":"4","text":"Valvurid vappusid hirmust ja kukkusid justkui surnuna maha."},{"book":"Matteus","chapter":"28","verse":"5","text":"Ingel ütles naistele: „Ärge kartke! Ma tean, et te otsite Jeesust, kes löödi risti."},{"book":"Matteus","chapter":"28","verse":"6","text":"Ta ei ole siin. Ta tõusis surnuist üles, just nagu ta enne ütles. Tulge ja vaadake, kus Issand lamas."},{"book":"Matteus","chapter":"28","verse":"7","text":"Minge nüüd kiiresti ja rääkige tema jüngritele, et ta on surnuist üles tõusnud ja et ta läheb teie eel Galileasse. Te näete teda seal, ma luban teile!“"},{"book":"Matteus","chapter":"28","verse":"8","text":"Nad lahkusid kiiresti haua juurest, olles samaaegselt hirmul ja väga õnnelikud, ning läksid jooksuga jüngritele rääkima."},{"book":"Matteus","chapter":"28","verse":"9","text":"Järsku tuli Jeesus neile vastu ja tervitas neid. Nad läksid tema juurde, võtsid tema jalgade ümbert kinni ja kummardasid teda."},{"book":"Matteus","chapter":"28","verse":"10","text":"Siis Jeesus ütles neile: „Ärge kartke! Minge ja öelge mu vendadele, et nad läheksid Galileasse, ja seal nad näevad mind.“"},{"book":"Matteus","chapter":"28","verse":"11","text":"Kui nad lahkusid, läksid mõned valvuritest linna ja jutustasid ülempreestritele kõigest, mis oli juhtunud."},{"book":"Matteus","chapter":"28","verse":"12","text":"Pärast seda kui ülempreestrid olid vanematega kohtunud ja plaani välja mõelnud, andsid nad sõduritele altkäemaksuks palju raha."},{"book":"Matteus","chapter":"28","verse":"13","text":"„Öelge, et jüngrid tulid öösel ja varastasid ta ära sel ajal, kui meie magasime,“ ütlesid nad sõduritele."},{"book":"Matteus","chapter":"28","verse":"14","text":"„Ja kui maavalitseja sellest kuuleb, siis me räägime temaga ja teil pole vaja muretseda.“"},{"book":"Matteus","chapter":"28","verse":"15","text":"Niisiis võtsid sõdurid raha ja tegid nii, nagu neile oli öeldud. Seda lugu levitatakse juutide hulgas tänase päevani."},{"book":"Matteus","chapter":"28","verse":"16","text":"Aga üksteist jüngrit läksid Galileasse, sellele mäele, kuhu Jeesus oli käskinud neil minna."},{"book":"Matteus","chapter":"28","verse":"17","text":"Kui nad teda nägid, siis nad kummardasid teda, kuigi mõni kahtles."},{"book":"Matteus","chapter":"28","verse":"18","text":"Jeesus tuli nende ja juurde ja ütles neile: „Kogu võim taevas ja maa peal on antud mulle."},{"book":"Matteus","chapter":"28","verse":"19","text":"Nii et minge ja tehke jüngreid kõigist rahvustest inimesi ning ristige neid Isa ja Poja ja Püha Vaimu nimesse."},{"book":"Matteus","chapter":"28","verse":"20","text":"Õpetage neid järgima kõiki käske, mille mina olen teile andnud. Pidage meeles, ma olen alati teie juures, maailma lõpuni.“"}]}