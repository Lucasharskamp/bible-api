{"data":[{"book":"Uumama","chapter":"6","verse":"1","text":"Yeroo namoonni biyya lafaa irratti baayʼachuu jalqabanii intallan dhalataniifitti,"},{"book":"Uumama","chapter":"6","verse":"2","text":"Ilmaan Waaqaa akka intallan namootaa babbareedoo taʼan argan; isaan keessaas abbuma filatan fuudhan."},{"book":"Uumama","chapter":"6","verse":"3","text":"Yommus Waaqayyo, “Namni waan foon taʼeef Hafuurri koo bara baraan isa keessa hin jiraatu; barri jireenya isaas waggaa dhibba tokkoo fi digdama taʼa” jedhe."},{"book":"Uumama","chapter":"6","verse":"4","text":"Bara sanaa fi ergasiis Nefiiliimonni lafa irra turan; ilmaan Waaqaas yommuu gara intallan namaa dhaqanitti ijoollee dhalchan. Isaanis gootota durii warra beekamoo turan."},{"book":"Uumama","chapter":"6","verse":"5","text":"Waaqayyos akka jalʼinni namaa lafa irratti baayʼatee, wanni namni yeroo hunda garaa isaatti yaadu hundinuus jalʼaa qofa taʼe arge."},{"book":"Uumama","chapter":"6","verse":"6","text":"Waaqayyos waan lafa irratti nama uumeef ni gaabbe; garaan isaas ni gadde."},{"book":"Uumama","chapter":"6","verse":"7","text":"Kanaafuu Waaqayyo, “Ani sanyii namaa kan ofii kootiin uume lafa irraa nan balleessa. Namaa fi horii, uumama lafa irra munyuuqu, simbirroota samii nan balleessa; ani isaan uumuu kootti gaabbeeraatii” jedhe."},{"book":"Uumama","chapter":"6","verse":"8","text":"Nohi garuu fuula Waaqayyoo duratti surraa argate."},{"book":"Uumama","chapter":"6","verse":"9","text":"Seenaan Nohii fi maatii isaa kanaa dha."},{"book":"Uumama","chapter":"6","verse":"10","text":"Nohi ilmaan sadii dhalche; isaanis: Seem, Haamii fi Yaafet."},{"book":"Uumama","chapter":"6","verse":"11","text":"Lafti fuula Waaqaa duratti faalamtee jeequmsaan guutamte turte."},{"book":"Uumama","chapter":"6","verse":"12","text":"Sababii namoonni lafa irraa hundinuu karaa isaanii faalaniif, Waaqni akka lafti faalamte arge."},{"book":"Uumama","chapter":"6","verse":"13","text":"Kanaafuu Waaqni Nohiin akkana jedhe; “Waan lafti sababii isaaniitiin jeequmsaan guutamteef, ani nama hunda nan balleessa; kunoo ani dhugumaan lafaa fi isaan nan barbadeessa."},{"book":"Uumama","chapter":"6","verse":"14","text":"Ati muka Goofar irraa doonii tolfadhu; keessa isaattis kutaa garaa garaa qopheessi; keessaa fi duuba isaas hapheedhaan duuchi."},{"book":"Uumama","chapter":"6","verse":"15","text":"Haalli ati ittiin doonicha tolchitu kanaa dha; dheerina isaa dhundhuma dhibbaa sadii, balʼina isaa dhundhuma shantama, ol dheerina isaa dhundhuma soddoma godhi."},{"book":"Uumama","chapter":"6","verse":"16","text":"Doonichaaf bantii dhundhuma tokko ol kaʼu hojjedhu; cinaacha isaa irrattis balbala baasi; kanas abbaa darbii sadii jechuunis kan gadii, kan gidduutii fi kan gubbaa godhii hojjedhu."},{"book":"Uumama","chapter":"6","verse":"17","text":"Kunoo, ani uumamawwan lubbu qabeeyyii hunda samii jalaa balleessuuf bishaan badiisaa lafatti nan fida; wanni lafa irra jiraatu hundinuus ni bada."},{"book":"Uumama","chapter":"6","verse":"18","text":"Si wajjin garuu kakuu nan gala; atis doonii seenta; atii fi ilmaan kee, niitiin keetii fi niitonni ilmaan keetiis ni seentu."},{"book":"Uumama","chapter":"6","verse":"19","text":"Uumamawwan lubbu qabeeyyii hundumaa keessaa akka isaan si wajjin jiraataniif lama lama, kormaa fi dhalaa doonichatti galchi."},{"book":"Uumama","chapter":"6","verse":"20","text":"Simbirroota keessaa akkuma gosa gosa isaaniitti, horii keessaa akkuma gosa gosa isaaniitti, uumamawwan lafa irra munyuuqan keessaas akkuma gosa gosa isaaniitti, lama lama taʼanii jiraachuuf gara kee dhufu."},{"book":"Uumama","chapter":"6","verse":"21","text":"Waan nyaatamu hunda keessaa waa fuudhii of biratti walitti qabi! Kunis nyaata keetii fi nyaata isaanii ni taʼa.”"},{"book":"Uumama","chapter":"6","verse":"22","text":"Nohi akkuma Waaqni isa ajajetti waan hunda hojjete."}]}