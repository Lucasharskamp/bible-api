{"data":[{"book":"Matayu","chapter":"17","verse":"1","text":"Pagapititi mashaka sita Yesu kamtoliti Peteru na Yakobu na Yohani mlongu gakuwi kagenda nawa gweka yawu kulugongu lutalipa."},{"book":"Matayu","chapter":"17","verse":"2","text":"Aku pawaweriti wakumlola Yesu kagalambuka sheni, sheni shakuwi shiweriti ndaa gambira mshenji na nguwu zyakuwi ziwera neru mbuu."},{"book":"Matayu","chapter":"17","verse":"3","text":"Shakapanu wafundwa watatu walii wawawoniti Musa na Eliya pawayowera na Yesu."},{"book":"Matayu","chapter":"17","verse":"4","text":"Su Peteru kamgambira Yesu, “Mtuwa, iherepa nentu twenga twapanu, pagufira hanyawi visasa vitatu, shimu shaku na shamonga sha Musa na shamonga sha Eliya.”"},{"book":"Matayu","chapter":"17","verse":"5","text":"Pakaweriti kankali kankutakula hangu, liwundu lifufu limgubikira na liziwu lipikanika kulawa muliwundi ali palilonga, “Ayu ndo mwana gwangu yanumfira nentu nherepeziwa nayomberi, mumpikaniri.”"},{"book":"Matayu","chapter":"17","verse":"6","text":"Wafundwa pawapikaniriti aga watiliti nentu, su wasuntama makukama."},{"book":"Matayu","chapter":"17","verse":"7","text":"Yesu kawagendera kawashinkula pakalonga, “Namtira, mgoloki!”"},{"book":"Matayu","chapter":"17","verse":"8","text":"Pawaloliti wawona ndiri muntu gwingi kumbiti Yesu gweka yakuwi."},{"book":"Matayu","chapter":"17","verse":"9","text":"Pawaweriti wankusuluka kulugongu Yesu kawaberiziya nawamgambira muntu vitwatira yawaviwoniti mpaka Mwana gwa Muntu pawamzyukisiya kulawa kwa wahowiti."},{"book":"Matayu","chapter":"17","verse":"10","text":"Shakapanu wafundwa wakuwi wamkosiya, “Iwera hashi wafunda wa Malagaliru wankutakula eti mpaka Eliya kizi huti?”"},{"book":"Matayu","chapter":"17","verse":"11","text":"Yesu kawankula, “Nakaka, Eliya hakizi kunyawa vitwatira yoseri."},{"book":"Matayu","chapter":"17","verse":"12","text":"Nukugambirani kuwera Eliya kiza kala na wantu wammana ndiri, kumbiti wamtendera vyawafiriti weni. Mwana gwa Muntu hawambeziyi ntambu ira ayi mumawoku gawu.”"},{"book":"Matayu","chapter":"17","verse":"13","text":"Peni panu wafundwa wavimana kuwera yomberi kaweriti kankuwagambira weni kuusu Yohani Mbatiza."},{"book":"Matayu","chapter":"17","verse":"14","text":"Pawawuyiti mulipinga lya wantu, muntu yumu kamgendera Yesu na kamsuntamalira,"},{"book":"Matayu","chapter":"17","verse":"15","text":"na kalonga, “Mtuwa, gumwoneri lusungu mwana gwana! Yomberi kana shisirika, kayi mwana gwangu katabika nentu mala zitangala kaguwira mumotu ama mumashi."},{"book":"Matayu","chapter":"17","verse":"16","text":"Numjega kwa wafundwa waku, kumbiti waweza ndiri kumponiziya.”"},{"book":"Matayu","chapter":"17","verse":"17","text":"Yesu kawankula, “Shiyiwuku ashi shahera moyu na shipotoka! Hanulikali na mwenga mpaka ndii? Munjegeri panu mwana ayu!”"},{"book":"Matayu","chapter":"17","verse":"18","text":"Yesu kamkalipira shamshera ulii, na shamshera kamlawa na mwana ulii kawera mkomu palaa palii."},{"book":"Matayu","chapter":"17","verse":"19","text":"Shakapanu wafundwa wakuwi wamgendera Yesu pahala pagweka wamkosiya, “Iwera hashi twenga tusinda kumwusiya shamshera ulii.”"},{"book":"Matayu","chapter":"17","verse":"20","text":"Yesu kawankula, “Toziya mwahera njimiru, nuwagambira nakaka pamuwera na njimiru gambira mbeyu ndidini nentu, hamuwezi kulugambira lugongu alu, ‘Guwuki panu gugendi palii!’ Na lugongu alu halugendi. Haguwezi kutenda shitwatila shoseri!”"},{"book":"Matayu","chapter":"17","verse":"21","text":"Kumbiti kwa kuluwa na kufunga mweza kuwalaviya washamshera awa, kwahera shintu shingi shiweza."},{"book":"Matayu","chapter":"17","verse":"22","text":"Wafundwa pawaliwoniti pamuhera Galilaya, Yesu kawagambira, “Mwana gwa Muntu hawamupanani kwa wantu"},{"book":"Matayu","chapter":"17","verse":"23","text":"na hawamlagi, kumbiti lishaka lya tatu kwanjira kuhowa kwakuwi hakazyuki.”"},{"book":"Matayu","chapter":"17","verse":"24","text":"Yesu pamuhera na wafundwa wakuwi pawasokiti Kafarinaumu, watola mpiya za zaka za Numba nkulu ya Mlungu wamgenderiti Peteru na wamkosiya, “Hashi mfunda gwenu kalipa mpiya za zaka za Numba nkulu ya Mlungu?”"},{"book":"Matayu","chapter":"17","verse":"25","text":"Peteru kawankula, “Yina!” Su Peteru pakayingiriti mnumba, pamberi kanetakuli shisoweru shoseri, Yesu kamkosiya, “Simoni gwengapa guwona ashi, wafalumi wa pasipanu watola ushuru ama kodi kwa ashina gaa? Kulawa kwa wenikaya ama kwa wahenga?”"},{"book":"Matayu","chapter":"17","verse":"26","text":"Peteru kawankula, “Kulawa kwa wahenga.”"},{"book":"Matayu","chapter":"17","verse":"27","text":"Kumbiti wantu awa nawatuwona twenga twawadoda. Su mgendi kulitanda mwakalopoli somba. Somba gwa kwanja kumlopola, gugubuturi mlomu gwakuwi na haguwoni mpiya zazitosha kulipira zaka yangu na mwenga. Guzitoli na gulipi kodi zyetu.”"}]}