{"data":[{"book":"התגלות","chapter":"14","verse":"1","text":"לאחר מכן ראיתי שה עומד על הר־ציון בירושלים, ואיתו 144,000 אנשים שנשאו על מצחם את שמו ואת שם אביו."},{"book":"התגלות","chapter":"14","verse":"2","text":"מן השמים שמעתי קול כמים רבים וקול רעם גדול. הייתה זאת שירת מקהלה בליווי נגינת כנרים."},{"book":"התגלות","chapter":"14","verse":"3","text":"האנשים הרבים האלה שרו שיר חדש לפני כיסא אלוהים, לפני ארבע החיות ולפני עשרים־וארבעה הזקנים. איש לא יכול היה ללמוד את השיר, מלבד 144,000 האנשים אשר נפדו ונגאלו מן הארץ."},{"book":"התגלות","chapter":"14","verse":"4","text":"אנשים אלה לא טימאו את עצמם, אלא שמרו על טהרתם כבתולות.14‏.4 יד 4 כלשונו: אלה הם אשר לא נגאלו בנשים, כי כבתולות המה. הם ניקנו מתוך בני־האדם כקורבן מקודש לאלוהים ולשה, והם הולכים בעקבות השה לכל אשר ילך."},{"book":"התגלות","chapter":"14","verse":"5","text":"הם חסרי דופי ומעולם לא הוציאו דבר־שקר מפיהם."},{"book":"התגלות","chapter":"14","verse":"6","text":"לאחר מכן ראיתי מלאך אחר מעופף במרכז השמים, והוא נושא בפיו בשורה לכל בני־האדם – לכל הארצות, העמים, הגזעים והשפות."},{"book":"התגלות","chapter":"14","verse":"7","text":"”כבדו את אלוהים ויראו אותו!“ קרא המלאך בקול גדול. ”כי הגיעה שעתו לשפוט את העולם, השתחוו לבורא השמים, הארץ, הים ומקורותיו!“"},{"book":"התגלות","chapter":"14","verse":"8","text":"מלאך שני בא בעקבותיו וקרא: ”בבל נפלה! העיר הגדולה בבל נפלה, על שום שהסיתה את כל העמים להשתתף במעשי הזנות והטומאה שלה!“14‏.8 יד 8 כלשונו: כי השקתה כל הדווים מיין חמת זנותה."},{"book":"התגלות","chapter":"14","verse":"9","text":"מלאך שלישי בא בעקבותיהם וקרא בקול: ”כל המשתחווה לחיה ולפסל־דמותה, וכל הנושא את סימן החיה על ידו או על מצחו,"},{"book":"התגלות","chapter":"14","verse":"10","text":"ישתה מיין זעם אלוהים, שנמזג בלתי־מהול בכוס זעמו של אלוהים, ויעונה באש וגופרית בנוכחות המלאכים הקדושים והשה."},{"book":"התגלות","chapter":"14","verse":"11","text":"עשן ייסוריהם יעלה לנצח ולא ירווח להם ביום או בלילה, שכן השתחוו לחיה ולפסלה ונשאו את סימנה על מצחם או ידם.“"},{"book":"התגלות","chapter":"14","verse":"12","text":"זוהי הזדמנות למאמינים, ששומרים את מצוות אלוהים ואת אמונת המשיח, להוכיח את סבלנותם."},{"book":"התגלות","chapter":"14","verse":"13","text":"שמעתי קול מן השמים מדבר אלי: ”כת‎וֹב: מעתה ואילך ברוכים המתים על אמונתם במשיח!“ והרוח אמר: ”כן, הם באמת ברוכים. עתה הם יקבלו את שכרם וינוחו מעמלם, כי מעשיהם הטובים מלווים אותם לכל מקום.“"},{"book":"התגלות","chapter":"14","verse":"14","text":"לאחר מכן השתנה המראה: ראיתי ענן לבן ועליו יושב אחד בדמות ”בן־אדם“. על ראשו כתר זהב ובידו מגל חד."},{"book":"התגלות","chapter":"14","verse":"15","text":"מן המקדש יצא מלאך וקרא בקול גדול אל היושב על הענן: ”הנף את המגל והחל לקצור, כי הקמה בארץ בשלה והגיעה עת הקציר.“"},{"book":"התגלות","chapter":"14","verse":"16","text":"היושב על הענן הניף את מגלו על הארץ, והתבואה נקצרה."},{"book":"התגלות","chapter":"14","verse":"17","text":"מלאך נוסף יצא מהיכל ה׳ וגם בידו מגל חד."},{"book":"התגלות","chapter":"14","verse":"18","text":"עתה יצא מהמזבח מלאך אחר, אשר לו הסמכות והשלטון על האש, וקרא בקול אל המלאך שהחזיק במגל החד: ”הנף את מגלך החד ובצור את אשכולות הגפן בארץ, כי בשלו הענבים.“"},{"book":"התגלות","chapter":"14","verse":"19","text":"המלאך הניף את המגל על הארץ, בצר את אשכולות ענבי הארץ והשליכם אל היקב הגדול של זעם אלוהים."},{"book":"התגלות","chapter":"14","verse":"20","text":"הענבים נדרכו ביקב מחוץ לעיר, ודם רב זרם מהיקב למרחק של כ־330 קילומטרים,14‏.20 יד 20 כלשונו: 1600 ריס ועומק הזרם כגובה רסן הסוס."}]}