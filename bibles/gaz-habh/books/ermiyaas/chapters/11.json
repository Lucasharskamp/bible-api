{"data":[{"book":"Ermiyaas","chapter":"11","verse":"1","text":"Dubbiin Waaqayyo biraa gara Ermiyaas dhufe isa kanaa dha:"},{"book":"Ermiyaas","chapter":"11","verse":"2","text":"“Dubbii kakuu kanaa dhagaʼaatii saba Yihuudaattii fi namoota Yerusaalem keessa jiraatanitti himaa."},{"book":"Ermiyaas","chapter":"11","verse":"3","text":"Waaqayyo Waaqni Israaʼel akkana jedha, jedhiitii isaanitti himi; ‘Namni dubbii kakuu kanaatiif hin ajajamne haa abaaramu."},{"book":"Ermiyaas","chapter":"11","verse":"4","text":"Dubbiin kunis dubbii ani yeroon biyya Gibxi jechuunis boolla ibiddaa kan itti sibiila baqsan keessaa isaan baasetti abbootii keessan ajajee dha.’ Anis akkanan jedhee, ‘Naa ajajamaatii waan ani isin ajaju hunda hojjedhaa; yoos isin saba koo taatu. Anis Waaqa keessan nan taʼa."},{"book":"Ermiyaas","chapter":"11","verse":"5","text":"Ergasiis ani kakuu akka biyya aannanii fi dammii keessaa yaaʼu isaaniif kennuuf abbootii keessaniif kakadhe sana fiixaan nan baasa;’ biyyi sunis biyya isin harʼa dhaaltanii jirtanii dha.”"},{"book":"Ermiyaas","chapter":"11","verse":"6","text":"Waaqayyo akkana naan jedhe; “Dubbii kana hunda magaalaawwan Yihuudaa keessattii fi daandiiwwan Yerusaalem irratti akkana jedhii labsi; ‘Dubbii kakuu kanaa hunda dhagaʼaatii duukaa buʼaa."},{"book":"Ermiyaas","chapter":"11","verse":"7","text":"Ani gaafan abbootii keessan biyya Gibxiitii baasee jalqabee hamma harʼaatti, “Naa ajajamaa” jedhee ammumaa amma isaan akeekkachiisaan ture."},{"book":"Ermiyaas","chapter":"11","verse":"8","text":"Isaan garuu hin dhaggeeffanne yookaan hin qalbeeffanne; qooda kanaa isaan mata jabina garaa isaanii hamaa sanaa faana buʼan. Kanaafuu ani abaarsa kakuu ani akka isaan duukaa buʼaniif isaan ajajee isaan garuu eeguu didan sanaa hunda isaanittan fide.’ ”"},{"book":"Ermiyaas","chapter":"11","verse":"9","text":"Ammas Waaqayyo akkana naan jedhe; “Saba Yihuudaatii fi uummata Yerusaalem jiraatu gidduutti fincila tokkotu argame."},{"book":"Ermiyaas","chapter":"11","verse":"10","text":"Isaan gara cubbuu abbootii isaanii kanneen dubbii koo dhagaʼuu didan sanaatti deebiʼaniiru. Waaqota biraa tajaajiluudhaaf jedhaniis isaan faana buʼaniiru. Manni Israaʼelii fi manni Yihuudaa kakuu ani abbootii isaanii wajjin kakadhe sana cabsaniiru."},{"book":"Ermiyaas","chapter":"11","verse":"11","text":"Kanaafuu Waaqayyo akkana jedha; ‘Ani balaa jarri jalaa baʼuu hin dandeenye tokko isaanitti nan fida. Yoo isaan natti iyyatan iyyuu ani isaan hin dhagaʼu."},{"book":"Ermiyaas","chapter":"11","verse":"12","text":"Magaalaawwan Yihuudaatii fi namoonni Yerusaalem dhaqanii waaqota duraan ixaana aarsaniif sanatti iyyatan; waaqonni sun garuu yeroo rakkinni isaanitti dhufutti isaan gargaaruu hin dandaʼan."},{"book":"Ermiyaas","chapter":"11","verse":"13","text":"Yaa Yihuudaa ati akkuma magaalaawwan baayʼee qabdu sana waaqota baayʼee qabda; iddoowwan aarsaa kanneen isin Baʼaal waaqa qaanessaa sanaaf qopheessitanis akkuma daandiiwwan Yerusaalem baayʼatan.’"},{"book":"Ermiyaas","chapter":"11","verse":"14","text":"“Sababii ani yeroo isaan rakkina isaanii keessatti na waammatanitti isaan hin dhageenyeef ati saba kanaaf hin kadhatin; waammata yookaan iyyata tokko illee hin dhiʼeessiniif."},{"book":"Ermiyaas","chapter":"11","verse":"15","text":"“Michuun koo namoota hedduu wajjin hojii hamaa hojjechaa"},{"book":"Ermiyaas","chapter":"11","verse":"16","text":"Waaqayyo duraan, Muka ejersaa lalisaa"},{"book":"Ermiyaas","chapter":"11","verse":"17","text":"Sababii manni Israaʼelii fi manni Yihuudaa waan hamaa hojjetanii, Baʼaaliif ixaana aarsuudhaan dheekkamsaaf na kakaasaniif Waaqayyo Waan Hunda Dandaʼu inni si dhaabe sun badiisa sitti labseera."},{"book":"Ermiyaas","chapter":"11","verse":"18","text":"Sababii Waaqayyo mala isaanii naaf ibseef ani waan sana nan beeke; inni yeroo sanatti waan isaan hojjechaa jiran natti argisiiseeraatii."},{"book":"Ermiyaas","chapter":"11","verse":"19","text":"Anis akkuma xobbaallaa hoolaa isa garraamii kan gara qalmaatti oofamu tokkoon ture; ani akka isaan,"},{"book":"Ermiyaas","chapter":"11","verse":"20","text":"Garuu yaa Waaqayyoo Waan Hunda Dandeessu,"},{"book":"Ermiyaas","chapter":"11","verse":"21","text":"“Kanaafuu Waaqayyo akkana jedhee waaʼee namoota Anaatoot warra, ‘Ati maqaa Waaqayyootiin raajii hin dubbatin yoo kanaa achii harka keenyatti duuta’ jechuudhaan si ajjeesuu barbaadan sanaa dubbata."},{"book":"Ermiyaas","chapter":"11","verse":"22","text":"Kanaafuu Waaqayyoon Waan Hunda Dandaʼu akkana jedha: ‘Ani jara nan adaba. Dargaggoonni isaanii goraadeedhaan, ilmaan isaaniitii fi intallan isaanii immoo beelaan ni dhumu."},{"book":"Ermiyaas","chapter":"11","verse":"23","text":"Sababii ani bara isaan itti adabaman keessa namoota Anaatootitti balaa fiduuf isaan hambaa tokko iyyuu hin qabaatan.’ ”"}]}