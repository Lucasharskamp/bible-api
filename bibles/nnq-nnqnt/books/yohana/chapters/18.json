{"data":[{"book":"Yohana","chapter":"18","verse":"1","text":"Yesu apalongela genia, ngajenda kwiye ja lukemba olukemigwa Kidiloni, najweno pamwe nakinapunji bakwe. Paali penia pakiba na bositani, najweno Yesu ngajingi mweno pamwe nakinapunji bakwe."},{"book":"Yohana","chapter":"18","verse":"2","text":"Yuda, ojwang'aluka Yesu, apamaanyi paali pena, kila kingobu Yesu akongana na akinapunji bakwe kweno."},{"book":"Yohana","chapter":"18","verse":"3","text":"Bai Yuda ngato kikundi cha manjolinjoli na akalenda kuboka kwa akakung'i akolo na Mafalisayo, ngaika nabo pabositani bapotwi muli, niimbelembele na chilaa."},{"book":"Yohana","chapter":"18","verse":"4","text":"Yesu, kongo akamanya goa agapakumpata, ngapitila, ngabakonya, “Mampalanga meneke?”"},{"book":"Yohana","chapter":"18","verse":"5","text":"Nabenia ngabannyangula, “Yesu jwa ku Nazaleti!”"},{"book":"Yohana","chapter":"18","verse":"6","text":"Bai Yesu apabalengelinge, “Nganenga,” ngababuja unyuma, ngabagweganga pae."},{"book":"Yohana","chapter":"18","verse":"7","text":"Yesu ngabakonya kabele, “Mampala mene?”"},{"book":"Yohana","chapter":"18","verse":"8","text":"Yesu ngabalengela, “nanengalinge nganeenga. Anda umbala nenga malekange angweto bajabulange.”"},{"book":"Yohana","chapter":"18","verse":"9","text":"Alenga genia ili gapate kutimia gaga agaakalenga, “Baba abaumbile nunhwoiteje ata jumwe.”"},{"book":"Yohana","chapter":"18","verse":"10","text":"Simoni Petulo akiba na upanga, bai ngaucholomola, nganhweketa lichikilo lya kalelo mmanda jwa akung'i akolo. Mmanda jwenio akemigwa Malukusi."},{"book":"Yohana","chapter":"18","verse":"11","text":"Bai Yesu ngannenge Petulo, “Mmuye upanga gwinu muala. Bo, nakanyweje kikombe cha matecho echibambi Awawa?”"},{"book":"Yohana","chapter":"18","verse":"12","text":"Kikuta cha akalenda, na akolongwa babe na akalenda ba Akayahudi ngabampuki Yesu, ngabantaba"},{"book":"Yohana","chapter":"18","verse":"13","text":"ngabampeleka oti kwa Anasi. Anasi nga akimundu analome ba Kayafa, benia bakiba Akung'i Akolongwa chaka chene."},{"book":"Yohana","chapter":"18","verse":"14","text":"Jwenio Kayafa ngaojwa balengela Akayahudi nga mbaya mundu jumwe awe kumagambu ga bandu."},{"book":"Yohana","chapter":"18","verse":"15","text":"Simoni Petulo pamwe na napunji jonge ngabankengama Yesu. Napunji jonge jweno akate kumanyikana kwa akung'i akolo, uyo ngajingi pamwe na Yesu unyumba panchana pa akung'i akolo."},{"book":"Yohana","chapter":"18","verse":"16","text":"Nambu Petulo akiba ajemite panja, papipi na nniango. Bai napunji jonge jweno ojwakiba amanyikine kwa akung'i akolo ngapita panja ngalonge na mmanda munkege, nnende nniango, ngannyingia Petulo unyumba."},{"book":"Yohana","chapter":"18","verse":"17","text":"Munkege nnenda jwa nniango ngankonya Petulo, “Bo, namwe uyo nga bamwe ba akinapunji ba mundu ojojo?”"},{"book":"Yohana","chapter":"18","verse":"18","text":"Akabanda na akalenda bakiba bakoite mwoto kumagambu pakiba na malili, ngaba jotanga mwoto. Jwombe Petulo akiba ajemite pamwe nabo ajota mwoto."},{"book":"Yohana","chapter":"18","verse":"19","text":"Bai Akung'i Akolongwa ngaba nkonyeke Yesu nhwalo gwa akinapunji bakwe na maboulo gakwe."},{"book":"Yohana","chapter":"18","verse":"20","text":"Yesu ngannyangula, “Nongile na kila mundu goa pukongolou. Kila kingobu mbundiche munyumba ja kunyopa Nnoongo na munyumba ja Nnoongo, paali apabakongana Akayahudi boa, na wala nengitije chachoti chela kwa kuiya."},{"book":"Yohana","chapter":"18","verse":"21","text":"Kwa nike ungonyekea nenga? Makonyekea baba abajoaninge nike nalengelinge. Angweto bamanyi aganalengelinge.”"},{"book":"Yohana","chapter":"18","verse":"22","text":"Yesu palenga genia nnendei jumwe ojwa kiba ajemite penia ngamputa likopi nukulenga, “Bo, nga apamajanga akung'i akolo?”"},{"book":"Yohana","chapter":"18","verse":"23","text":"Yesu ngannyanga, “Anda nengite mabaja, nchalakiche ubaja gweno, nambu anda nengite gambone, mboni umbuta?”"},{"book":"Yohana","chapter":"18","verse":"24","text":"Bai Anasi ngampeleka Yesu abi atabigwe, kwa akung'i akolo Kayafa."},{"book":"Yohana","chapter":"18","verse":"25","text":"Petulo akiba penia ajota mwoto. Bai ngabankonya, “Bo, namwe uyo ngabamwe ba akinapunji bakwe?”"},{"book":"Yohana","chapter":"18","verse":"26","text":"Jumwe jwa akapakachi ba Akung'i Akolongwa, nnongo gwa ojwaeketigwa lichikilo na Petulo, ngankonya, “Bo, mwe namwenije kukijongo pamwe na jwenio?”"},{"book":"Yohana","chapter":"18","verse":"27","text":"Petulo ngakana kabele, kingobutu nkokoloko ngabeka."},{"book":"Yohana","chapter":"18","verse":"28","text":"Bai pakiba kilokilo, ngabantolanga Yesu kuboka kwa Kayafa, ngabampeleka kuboma. Nangweto kupala baotolange kulye Pasaka, bajingilingije unyumba ja boma bakanangita kube nuchaapu."},{"book":"Yohana","chapter":"18","verse":"29","text":"Kwa nyene, Pilato ngapita panja, ngalenga, “Mmilingiti na machitaka gani na mundu jonjo?”"},{"book":"Yohana","chapter":"18","verse":"30","text":"Ngabannyangula, “Anda jonjo akabi na malemwaje kabi tunetitije kwinu.”"},{"book":"Yohana","chapter":"18","verse":"31","text":"Pilato ngabalengela, “Aja, muntolange mmenimangweto, maka nhwukumu ukengama na malagilo ginu.”"},{"book":"Yohana","chapter":"18","verse":"32","text":"Itendigwa nyenie japata kulenganila malobe agalenga Yesu kulaya apakuwe kiwe nike."},{"book":"Yohana","chapter":"18","verse":"33","text":"Pilato ngajingi kabe unyumba muboma, ngankema Yesu nukunkonya, “Eti mwe ngama ngwana ba Akayahudi?”"},{"book":"Yohana","chapter":"18","verse":"34","text":"Yesu ngannyanga, “Bo, genia nga malobe ginu au bange batennengela mialo jango?”"},{"book":"Yohana","chapter":"18","verse":"35","text":"Pilato ngannyangula, “Bo, ne Nayahudi? Bandu binu na akakung'i bannetite kwangone. Ntendite nike?”"},{"book":"Yohana","chapter":"18","verse":"36","text":"Yesu ngannyanga, “Kingwana chango chapa dunia jenjeje. Anda kingwana chango chakabi cha dunia jenje, akapakachi bango kabibambutanile nakabekigwaje mumaboko ga Akayahudi. Nambu ngoe kingwana chango nga chapambaje.”"},{"book":"Yohana","chapter":"18","verse":"37","text":"Penia Pilato ngannengela, “Bai mwe nga Mangwana?”"},{"book":"Yohana","chapter":"18","verse":"38","text":"Pilato ngannenge, “Kweli nga nike?”"},{"book":"Yohana","chapter":"18","verse":"39","text":"Nambu lubi lukobo nenga kunnekeke mpungwa jumwe mangobu ga Pasaka. Bai mpalanga nannyogolelange Nngwana jwa Akayahudi?”"},{"book":"Yohana","chapter":"18","verse":"40","text":"Penia ngabatenda manjega, “Ije! Jwenio je, manyogolele Balaba!” Balaba jwenio akiba mpoki."}]}