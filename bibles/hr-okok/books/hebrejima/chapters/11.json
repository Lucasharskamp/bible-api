{"data":[{"book":"Hebrejima","chapter":"11","verse":"1","text":"Vjera je čvrsto pouzdanje da će se dogoditi ono čemu se nadamo; ona je dokaz stvarnosti koju ne vidimo."},{"book":"Hebrejima","chapter":"11","verse":"2","text":"Vjerom su naši praoci postignuli da ih Bog pohvali."},{"book":"Hebrejima","chapter":"11","verse":"3","text":"Vjerom znamo da je sve što postoji stvoreno Božjom zapovijedi, da je stvoreno iz nevidljivoga."},{"book":"Hebrejima","chapter":"11","verse":"4","text":"Vjerom je Abel prinio Bogu bolju žrtvu nego Kain. Bog je prihvatio Abelovu žrtvu kako bi pokazao da je on pravedan čovjek. Tako nam Abel, iako odavno mrtav, još govori zbog svoje vjere."},{"book":"Hebrejima","chapter":"11","verse":"5","text":"Zbog svoje vjere Henok je prenesen u nebo a da nije iskusio smrti; “nestao je jer ga je Bog uzeo”.11:5 Postanak 5:24. Ali prije nego što je prenesen primio je svjedočanstvo da je ugodio Bogu."},{"book":"Hebrejima","chapter":"11","verse":"6","text":"Bogu ne možete nikada udovoljiti bez vjere. Tko želi doći k Bogu, mora vjerovati da Bog postoji i da nagrađuje one koji ga iskreno traže."},{"book":"Hebrejima","chapter":"11","verse":"7","text":"Vjerom je Noa izgradio korablju da svoju obitelj spasi od potopa. Poslušao je Boga koji ga je upozorio da će se zbiti ono što se nikada prije nije dogodilo. Vjerom je osudio ostali svijet i stekao pravednost pred Bogom."},{"book":"Hebrejima","chapter":"11","verse":"8","text":"Vjerom je Abraham poslušao Boga kad ga je pozvao da ostavi dom i ode u drugu zemlju koju mu je Bog dao u baštinu. Otišao je ne znajući kamo ide."},{"book":"Hebrejima","chapter":"11","verse":"9","text":"Čak i kad je stigao u zemlju koju mu je Bog obećao, i ondje je živio po vjeri—jer bio je poput tuđinca i živio je pod šatorom, skupa s Izakom i Jakovom kojima je Bog dao isto obećanje."},{"book":"Hebrejima","chapter":"11","verse":"10","text":"Jer iščekivao je grad s vječnim temeljima, kojega je Bog graditelj i tvorac."},{"book":"Hebrejima","chapter":"11","verse":"11","text":"Vjerom je i Sara s Abrahamom mogla začeti dijete unatoč svojoj poodmakloj dobi i unatoč tomu što nije mogla imati djece. Abraham je vjerovao da će Bog održati obećanje.11:11 U nekim rukopisima: Sara je vjerovala da će Bog održati obećanje."},{"book":"Hebrejima","chapter":"11","verse":"12","text":"Tako je od jednog Abrahama, prestara da ima djecu, nastao narod brojan poput zvijezda na nebu i neizbrojiva pijeska na morskoj obali."},{"book":"Hebrejima","chapter":"11","verse":"13","text":"Svi su ti ljudi u vjeri umrli a da nisu primili što im je Bog obećao, već su to vidjeli samo izdaleka i prihvatili priznajući da su na zemlji tuđinci i pridošlice."},{"book":"Hebrejima","chapter":"11","verse":"14","text":"A tko za sebe tako kaže, očito čezne za domovinom."},{"book":"Hebrejima","chapter":"11","verse":"15","text":"Da su mislili na zemlju iz koje su došli, mogli su se u nju vratiti."},{"book":"Hebrejima","chapter":"11","verse":"16","text":"Ali oni su se radovali boljemu mjestu, nebeskoj domovini. Zato se Bog ne srami nazvati njihovim Bogom. Pripravio im je nebeski grad."},{"book":"Hebrejima","chapter":"11","verse":"17","text":"Vjerom je Abraham prinio Izaka kao žrtvu kad ga je Bog kušao. Taj Abraham, koji je već imao Božja obećanja, bio je spreman žrtvovati vlastitog sina, Izaka."},{"book":"Hebrejima","chapter":"11","verse":"18","text":"Bog mu je obećao: “Po Izaku će ti se nazivati potomstvo.”11:18 Postanak 21:12."},{"book":"Hebrejima","chapter":"11","verse":"19","text":"Vjerovao je da Bog može Izaka, ako i umre, oživjeti. To se donekle i dogodilo jer je Izak za Abrahama bio osuđen na smrt, ali je oživio."},{"book":"Hebrejima","chapter":"11","verse":"20","text":"Vjerom je Izak blagoslovio dvojicu svojih sinova, Jakova i Ezava, pouzdajući se u Boga glede budućnosti."},{"book":"Hebrejima","chapter":"11","verse":"21","text":"Vjerom je i Jakov, već star i na umoru, blagoslovio obojicu Josipovih sinova te se poklonio Bogu oslanjajući se na štap."},{"book":"Hebrejima","chapter":"11","verse":"22","text":"Vjerom je i Josip na samrti s pouzdanjem govorio o tomu kako će Bog izvesti izraelski narod iz Egipta te zapovjedio da ponesu sa sobom i njegove kosti."},{"book":"Hebrejima","chapter":"11","verse":"23","text":"Vjerom su Mojsija roditelji, kad se rodio, skrivali tri mjeseca. Vidjeli su da im je Bog dao lijepo djetešce i nisu se bojali kraljeve naredbe."},{"book":"Hebrejima","chapter":"11","verse":"24","text":"Vjerom je Mojsije, kad je već odrastao, odbio zvati se sinom faraonove kćeri."},{"book":"Hebrejima","chapter":"11","verse":"25","text":"Radije je odabrao da bude zlostavljan skupa s Božjim narodom nego da uživa u prolaznim zadovoljstvima grijeha."},{"book":"Hebrejima","chapter":"11","verse":"26","text":"Vrednijim od egipatskog blaga smatrao je trpjeti sramotu zbog obećanoga Krista jer je gledao na nagradu koju će dobiti od Boga."},{"book":"Hebrejima","chapter":"11","verse":"27","text":"Vjerom je Mojsije otišao iz Egipta ne bojeći se kraljeva bijesa, postojano kao da pred sobom gleda nevidljivoga Boga."},{"book":"Hebrejima","chapter":"11","verse":"28","text":"Vjerom je zapovjedio izraelskome narodu da svetkuje pashalnu večeru i da poprska dovratke janjećom krvlju kako im Zatornik ne bi poubijao prvorođenu djecu."},{"book":"Hebrejima","chapter":"11","verse":"29","text":"Vjerom je izraelski narod prošao kroz Crveno more kao po suhu tlu, a Egipćani su se utopili kad su to pokušali."},{"book":"Hebrejima","chapter":"11","verse":"30","text":"Vjerom izraelskog naroda koji je sedam dana ophodio Jerihon pale su njegove zidine."},{"book":"Hebrejima","chapter":"11","verse":"31","text":"Vjerom je bludnica Rahaba preživjela u tome gradu i nije poginula s nevjernicima jer je lijepo primila uhode."},{"book":"Hebrejima","chapter":"11","verse":"32","text":"Što još reći? Predugo bi trajalo da vam potanko pričam o Gideonu, Baraku, Samsonu, Jefti, Davidu, Samuelu i prorocima."},{"book":"Hebrejima","chapter":"11","verse":"33","text":"Ti su ljudi vjerom u Boga osvajali kraljevstva, pravedno vladali i primili što im je Bog obećao. Zatvorili su lavovima ralje,"},{"book":"Hebrejima","chapter":"11","verse":"34","text":"ugasili žestinu ognja, izbjegli smrtonosnoj oštrici mača. Oporavili su se od slabosti, ojačali u boju i nagnali u bijeg tuđinske vojske."},{"book":"Hebrejima","chapter":"11","verse":"35","text":"Neke su žene zbog uskrsnuća ponovno zadobile svoje pokojne."},{"book":"Hebrejima","chapter":"11","verse":"36","text":"Nekima su se izrugivali i bičevali ih, okivali ih i bacali u tamnice."},{"book":"Hebrejima","chapter":"11","verse":"37","text":"Neke su kamenovali, neke prepilili napola, neke ubili mačem. Neki su hodali obučeni u ovčje i kozje kožuhe. Bili su gladni, potlačeni i zlostavljani."},{"book":"Hebrejima","chapter":"11","verse":"38","text":"Svijet ih nije bio dostojan. Lutali su pustinjom i planinama, skrivali se u špiljama i jamama."},{"book":"Hebrejima","chapter":"11","verse":"39","text":"Svi su ti ljudi stekli Božju naklonost zbog svoje vjere, a nitko od njih nije primio ono što im je Bog obećao."},{"book":"Hebrejima","chapter":"11","verse":"40","text":"Jer Bog nam je svima namijenio bolje. Oni će postignuti savršenstvo, ali tek skupa s nama."}]}