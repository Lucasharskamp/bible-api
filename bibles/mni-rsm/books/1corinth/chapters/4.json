{"data":[{"book":"1 Corinth","chapter":"4","verse":"1","text":"Eikhoibu nakhoina Tengban Mapugi athuppa achumbasing adugi asin arangi thoudang sinnakhraba Christtagi manai ama oina khanbiyu."},{"book":"1 Corinth","chapter":"4","verse":"2","text":"Asigumba manaising asigi mathou taba amadi makhoigi mapusinggi maphamda thajaba yaba oiba asini."},{"book":"1 Corinth","chapter":"4","verse":"3","text":"Houjik, nakhoina eibu wayenbada nattraga taibangpangi wayel amagi matung-inna eibu wayenbada eina madu maru oiba oina khande; aduga ei isanaphaoba isabu wayenjade."},{"book":"1 Corinth","chapter":"4","verse":"4","text":"Eina aranba toukhiba amata ei khangde, adumakpu masimakna ei chummi haibadi natte. Eibu chang yengbiba adudi Ibungo mahakni."},{"book":"1 Corinth","chapter":"4","verse":"5","text":"Maram aduna achaba matam adu laktriphaoba kanadasu wayen-ganu, Ibungona lenglaktriphaoba ngaibiyu. Mahakna amambada lotlibasing adu mangalda puthokkani aduga misinggi thamoida leiriba aronba thourang adu phongdokkani. Matam aduda mi pumnamakna Tengban Mapudagi makhoigi matik chaba thagatchaba adu phangjagani."},{"book":"1 Corinth","chapter":"4","verse":"6","text":"Aduga Ichil-inaosa, “Iriba adugi wangmada hendokphade” haiba paorou asigi wahanthok adu nakhoina eikhoidagi tamnanaba, nakhoigidamak eina masi pumnamaksing asi isamakta amadi Apollos-da pandam oina sijinnajei. Masi nakhoi kananasu mi amagidak chaothoktanaba aduga atoppa amadana hanthana yengdanabani."},{"book":"1 Corinth","chapter":"4","verse":"7","text":"Maramdi kannana nahakpu atoppasingdagi henna chaohanbage? Nahakna leijariba pumnamak adu Tengban Mapuna pibiba nattabra? Adu oirabadi, nahakna leijariba adu khudol nattabagumna nahakna karamna chaothokadouribano?"},{"book":"1 Corinth","chapter":"4","verse":"8","text":"Houjik nakhoina pamjaba pumnamak nakhoida leire! Houjik nakhoi inak khulle! Nakhoina eikhoi yaodana ningthougum palle! Hoi, eikhoina nakhoiga loinana ningthou oiminnanaba, nakhoina tasengna ningthou oiba adu eina kayada pamjaba!"},{"book":"1 Corinth","chapter":"4","verse":"9","text":"Maramdi, taibang malem apumba, swargadutsing amadi misinggi mityengpham oina, miyam mangda sinanabagi maral piraba misinggumna Tengban Mapuna pakhonchatpa eikhoida khwaidagi mamei oiba mapham adu pibire haina eina ningjei."},{"book":"1 Corinth","chapter":"4","verse":"10","text":"Maramdi Christtagi maramgidamak eikhoi apangbasingni; adubu nakhoidi Christtada asingba oire! Eikhoibu hanthana yengbi; adubu nakhoibu ikai khumnabi!"},{"book":"1 Corinth","chapter":"4","verse":"11","text":"Pungja asidaphaoba eikhoina lamli, khourangli aduga eikhoina phijet phigai amadi phimal setli; phubiri; yum leijadaba oiri."},{"book":"1 Corinth","chapter":"4","verse":"12","text":"4:12 Pakhon 18:3Eikhoina eikhoigi ikhutmakna thabak kanna sui. Eikhoibu sirap tourabada, eikhoina yaipha thoujal pibi, eikhoibu ot-neirabada eikhoina khaang-i."},{"book":"1 Corinth","chapter":"4","verse":"13","text":"Eikhoibu ikaiba pirabada eikhoina nungshina paokhumbi. Mikup asi phaoba eikhoi taibangpanbagi phatha haodigumna oiri, phattaduna amadi kannadraduna hunjeklaba potsakkum oiri!"},{"book":"1 Corinth","chapter":"4","verse":"14","text":"Eina masi nakhoibu ikaiba pinanaba i-ba natte, adubu isamakki nungsijaraba ichasinggumna paotak oina haibani."},{"book":"1 Corinth","chapter":"4","verse":"15","text":"Maramdi nakhoigi christian-gi punsida nakhoibu takpi-tambiba lising tara leiraba phaobada nakhoigi ipadi amatani. Maramdi nakhoigi Christta Jisuga amata oina punsinjabagi punsida nakhoida Aphaba Pao purakpagi mapanna eihak nakhoigi ipa oire."},{"book":"1 Corinth","chapter":"4","verse":"16","text":"4:16 1 Cor 11:1; Phil 3:17Maram aduna eigi itou louba oibiyu haina eina nakhoibu thougatchari."},{"book":"1 Corinth","chapter":"4","verse":"17","text":"Maram asigidamak eina eigi nungsijaraba ichanupa, Ibungoda thajaba yaba oiriba Timothybu nakhoigi naphamda thakhibani. Aduga eina mapham khudingda leiba singlupsingda tambibagum Christta Jisugi tung-inba ama oina eina chatchaba ichat itou pumnamak mahakna nakhoida ningsinhanbigani."},{"book":"1 Corinth","chapter":"4","verse":"18","text":"Nakhoi kharana eina nakhoigi nanakta amuk laklaroidabagumna chaothokli."},{"book":"1 Corinth","chapter":"4","verse":"19","text":"Adumakpu Ibungogi aningba oirabadi eina nakhoigi nanakta athuba matamda laktuna chaothokpasing aduna kari haibage haibadu khak nattana makhoigi panggal adusu eina khanggani."},{"book":"1 Corinth","chapter":"4","verse":"20","text":"Maramdi Tengban Mapugi leibak adudi waheigi natte adubu panggalgini."},{"book":"1 Corinth","chapter":"4","verse":"21","text":"Nakhoina kari pambage? Eina cheiga loinana lakpara? Nattraga nungsiba amadi pukning tappaga loinana lakpara?"}]}