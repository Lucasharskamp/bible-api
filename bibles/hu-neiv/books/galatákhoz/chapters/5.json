{"data":[{"book":"Galatákhoz","chapter":"5","verse":"1","text":"Azért a szabadságban, melyre minket Krisztus megszabadított, álljatok meg, és ne kötelezzétek el ismét magatokat szolgaságnak igájával."},{"book":"Galatákhoz","chapter":"5","verse":"2","text":"Íme, én, Pál mondom nektek, hogy ha körülmetélkedtek, Krisztus nektek semmit sem használ."},{"book":"Galatákhoz","chapter":"5","verse":"3","text":"Bizonyságot teszek pedig ismét minden embernek, aki körülmetélkedik, hogy köteles az egész törvényt megtartani."},{"book":"Galatákhoz","chapter":"5","verse":"4","text":"Elszakadtatok Krisztustól, akik a törvény által akartok megigazulni, a kegyelemből kiestetek."},{"book":"Galatákhoz","chapter":"5","verse":"5","text":"Mert mi a Lélek által, hitből várjuk az igazság reménységét."},{"book":"Galatákhoz","chapter":"5","verse":"6","text":"Mert Krisztus Jézusban sem a körülmetélkedés nem ér semmit, sem a körülmetéletlenség, hanem a szeretet által munkálkodó hit."},{"book":"Galatákhoz","chapter":"5","verse":"7","text":"Jól futottatok; kicsoda gátolt meg titeket, hogy ne engedelmeskedjetek az igazságnak?"},{"book":"Galatákhoz","chapter":"5","verse":"8","text":"Ez a hitetés nem attól van, aki titeket hív."},{"book":"Galatákhoz","chapter":"5","verse":"9","text":"Kis kovász az egész tésztát megkeleszti."},{"book":"Galatákhoz","chapter":"5","verse":"10","text":"Bizodalmam van az Úrban tihozzátok, hogy más értelemben nem lesztek; de aki titeket megzavar, elveszi az ítéletet, bárki legyen."},{"book":"Galatákhoz","chapter":"5","verse":"11","text":"Én pedig, atyámfiai, ha még a körülmetélést hirdetem, miért üldöztetem mégis? Akkor eltöröltetett a kereszt botránya."},{"book":"Galatákhoz","chapter":"5","verse":"12","text":"Bárcsak ki is metszetnék magukat, akik titeket bujtogatnak."},{"book":"Galatákhoz","chapter":"5","verse":"13","text":"Mert ti szabadságra hívattatok, atyámfiai; csakhogy a szabadság ürügy ne legyen a testnek, sőt szeretettel szolgáljatok egymásnak."},{"book":"Galatákhoz","chapter":"5","verse":"14","text":"Mert az egész törvény ez egy igében teljesedik be: „Szeresd felebarátodat, mint magadat“."},{"book":"Galatákhoz","chapter":"5","verse":"15","text":"Ha pedig egymást marjátok és faljátok, vigyázzatok, hogy egymást fel ne emésszétek."},{"book":"Galatákhoz","chapter":"5","verse":"16","text":"Mondom pedig, Lélek szerint járjatok, és a testnek kívánságát véghez ne vigyétek."},{"book":"Galatákhoz","chapter":"5","verse":"17","text":"Mert a test a lélek ellen törekedik, a lélek pedig a test ellen; ezek pedig egymással ellenkeznek, hogy ne azokat cselekedjétek, amiket akartok."},{"book":"Galatákhoz","chapter":"5","verse":"18","text":"Ha azonban a Lélektől vezéreltettek, nem vagytok a törvény alatt."},{"book":"Galatákhoz","chapter":"5","verse":"19","text":"A testnek cselekedetei pedig nyilvánvalók, melyek ezek: házasságtörés, paráznaság, tisztátalanság, bujálkodás,"},{"book":"Galatákhoz","chapter":"5","verse":"20","text":"bálványimádás, varázslás, ellenségeskedések, versengések, gyűlölködések, harag, patvarkodások, visszavonások, pártütések,"},{"book":"Galatákhoz","chapter":"5","verse":"21","text":"irigységek, gyilkosságok, részegségek, tobzódások és ezekhez hasonlók; melyekről előre mondom néktek, amiképpen már ezelőtt is mondottam, hogy akik ilyeneket cselekszenek, Isten országának örökösei nem lesznek."},{"book":"Galatákhoz","chapter":"5","verse":"22","text":"De a Léleknek gyümölcse: szeretet, öröm, békesség, béketűrés, szívesség, jóság, hűség, szelídség, mértékletesség."},{"book":"Galatákhoz","chapter":"5","verse":"23","text":"Az ilyenek ellen nincs törvény."},{"book":"Galatákhoz","chapter":"5","verse":"24","text":"Akik pedig Krisztuséi, a testet megfeszítették indulataival és kívánságaival együtt."},{"book":"Galatákhoz","chapter":"5","verse":"25","text":"Ha Lélek szerint élünk, Lélek szerint is járjunk."},{"book":"Galatákhoz","chapter":"5","verse":"26","text":"Ne legyünk hiú dicsőségkívánók, egymást ingerlők, egymásra irigykedők."}]}