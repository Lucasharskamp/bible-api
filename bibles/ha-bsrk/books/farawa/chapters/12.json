{"data":[{"book":"Farawa","chapter":"12","verse":"1","text":"Ubangiji ya ce wa Abram, “Tashi ka bar ƙasarka, da mutanenka, da iyalin mahaifinka, ka tafi ƙasar da zan nuna maka."},{"book":"Farawa","chapter":"12","verse":"2","text":"“Zan mai da kai al’umma mai girma,"},{"book":"Farawa","chapter":"12","verse":"3","text":"Zan albarkaci duk wanda ya albarkace ka,"},{"book":"Farawa","chapter":"12","verse":"4","text":"Saboda haka Abram ya tashi yadda Ubangiji ya faɗa masa; Lot ma ya tafi tare da shi. Abram yana da shekaru 75, sa’ad da ya tashi daga Haran."},{"book":"Farawa","chapter":"12","verse":"5","text":"Abram ya ɗauki matarsa Saira da Lot ɗan ɗan’uwansa, da dukan mallakar da suka tattara, da kuma mutanen da suka samu a Haran, suka kama hanya zuwa ƙasar Kan’ana."},{"book":"Farawa","chapter":"12","verse":"6","text":"Abram ya ratsa ƙasar har zuwa wurin babban itace na More a Shekem. A lokacin Kan’aniyawa suna a ƙasar."},{"book":"Farawa","chapter":"12","verse":"7","text":"Ubangiji ya bayyana ga Abram ya ce, “Ga zuriyarka ne zan ba da wannan ƙasa.” Saboda haka Abram ya gina bagade a can ga Ubangiji, wanda ya bayyana gare shi."},{"book":"Farawa","chapter":"12","verse":"8","text":"Daga can, ya ci gaba zuwa wajen tuddai a gabashin Betel ya kafa tentinsa, Betel yana yamma, Ai, kuma a gabas. A can ya gina bagade ga Ubangiji ya kuma kira bisa sunan Ubangiji."},{"book":"Farawa","chapter":"12","verse":"9","text":"Sa’an nan Abram ya tashi ya ci gaba da tafiya zuwa wajen Negeb."},{"book":"Farawa","chapter":"12","verse":"10","text":"To, a lokacin, an yi yunwa a ƙasar, sai Abram ya gangara zuwa Masar don yă zauna a can na ɗan lokaci, domin yunwa ta yi tsanani."},{"book":"Farawa","chapter":"12","verse":"11","text":"Yayinda yana gab da shiga Masar, sai ya ce wa matarsa Saira, “Na sani ke kyakkyawar mace ce."},{"book":"Farawa","chapter":"12","verse":"12","text":"Sa’ad da Masarawa suka ganki, za su ce, ‘Wannan matarsa ce.’ Za su kuwa kashe ni, su bar ki da rai."},{"book":"Farawa","chapter":"12","verse":"13","text":"Saboda haka ki ce ke ’yar’uwata ce, domin ta dalilinki a mutunta ni, a kuma bar ni da rai.”"},{"book":"Farawa","chapter":"12","verse":"14","text":"Sa’ad da Abram ya isa Masar, Masarawa suka ga cewa Saira kyakkyawa mace ce ƙwarai."},{"book":"Farawa","chapter":"12","verse":"15","text":"Sa’ad da fadawan Fir’auna suka gan ta kuwa, sai suka yabe ta wajen Fir’auna, aka kuwa kawo ta cikin fadarsa."},{"book":"Farawa","chapter":"12","verse":"16","text":"Ya mutunta Abram sosai saboda ita, Abram kuwa ya mallaki tumaki da shanu, da jakuna maza da mata, da bayi maza da mata, da kuma raƙuma."},{"book":"Farawa","chapter":"12","verse":"17","text":"Amma Ubangiji ya wahalar da Fir’auna da gidansa da cututtuka masu zafi saboda Saira, matar Abram."},{"book":"Farawa","chapter":"12","verse":"18","text":"Saboda haka Fir’auna ya kira Abram ya ce, “Me ke nan ka yi mini? Me ya sa ba ka faɗa mini cewa ita matarka ce ba?"},{"book":"Farawa","chapter":"12","verse":"19","text":"Don me ka ruɗe ni cewa, ‘Ita ’yar’uwata ce,’ har na ɗauke ta tă zama matata? To, ga matarka. Ɗauke ta ka tafi.”"},{"book":"Farawa","chapter":"12","verse":"20","text":"Sa’an nan Fir’auna ya yi wa mutanensa umarni a kan Abram, suka kuwa sallame shi tare da matarsa da kuma dukan abin da yake da shi."}]}