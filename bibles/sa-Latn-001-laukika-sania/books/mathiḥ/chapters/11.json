{"data":[{"book":"mathiḥ","chapter":"11","verse":"1","text":"itthaṁ yīśuḥ svadvādaśaśiṣyāṇāmājñāpanaṁ samāpya pure pura upadeṣṭuṁ susaṁvādaṁ pracārayituṁ tatsthānāt pratasthe|"},{"book":"mathiḥ","chapter":"11","verse":"2","text":"anantaraṁ yohan kārāyāṁ tiṣṭhan khriṣṭasya karmmaṇāṁ vārttaṁ prāpya yasyāgamanavārttāsīt saeva kiṁ tvaṁ? vā vayamanyam apekṣiṣyāmahe?"},{"book":"mathiḥ","chapter":"11","verse":"3","text":"etat praṣṭuṁ nijau dvau śiṣyau prāhiṇot|"},{"book":"mathiḥ","chapter":"11","verse":"4","text":"yīśuḥ pratyavocat, andhā netrāṇi labhante, khañcā gacchanti, kuṣṭhinaḥ svasthā bhavanti, badhirāḥ śṛṇvanti, mṛtā jīvanta uttiṣṭhanti, daridrāṇāṁ samīpe susaṁvādaḥ pracāryyata,"},{"book":"mathiḥ","chapter":"11","verse":"5","text":"etāni yadyad yuvāṁ śṛṇuthaḥ paśyathaśca gatvā tadvārttāṁ yohanaṁ gadataṁ|"},{"book":"mathiḥ","chapter":"11","verse":"6","text":"yasyāhaṁ na vighnībhavāmi, saeva dhanyaḥ|"},{"book":"mathiḥ","chapter":"11","verse":"7","text":"anantaraṁ tayoḥ prasthitayo ryīśu ryohanam uddiśya janān jagāda, yūyaṁ kiṁ draṣṭuṁ vahirmadhyeprāntaram agacchata? kiṁ vātena kampitaṁ nalaṁ?"},{"book":"mathiḥ","chapter":"11","verse":"8","text":"vā kiṁ vīkṣituṁ vahirgatavantaḥ? kiṁ parihitasūkṣmavasanaṁ manujamekaṁ? paśyata, ye sūkṣmavasanāni paridadhati, te rājadhānyāṁ tiṣṭhanti|"},{"book":"mathiḥ","chapter":"11","verse":"9","text":"tarhi yūyaṁ kiṁ draṣṭuṁ bahiragamata, kimekaṁ bhaviṣyadvādinaṁ? tadeva satyaṁ| yuṣmānahaṁ vadāmi, sa bhaviṣyadvādinopi mahān;"},{"book":"mathiḥ","chapter":"11","verse":"10","text":"yataḥ, paśya svakīyadūtoyaṁ tvadagre preṣyate mayā| sa gatvā tava panthānaṁ smayak pariṣkariṣyati|| etadvacanaṁ yamadhi likhitamāste so'yaṁ yohan|"},{"book":"mathiḥ","chapter":"11","verse":"11","text":"aparaṁ yuṣmānahaṁ tathyaṁ bravīmi, majjayitu ryohanaḥ śreṣṭhaḥ kopi nārīto nājāyata; tathāpi svargarājyamadhye sarvvebhyo yaḥ kṣudraḥ sa yohanaḥ śreṣṭhaḥ|"},{"book":"mathiḥ","chapter":"11","verse":"12","text":"aparañca ā yohano'dya yāvat svargarājyaṁ balādākrāntaṁ bhavati ākraminaśca janā balena tadadhikurvvanti|"},{"book":"mathiḥ","chapter":"11","verse":"13","text":"yato yohanaṁ yāvat sarvvabhaviṣyadvādibhi rvyavasthayā ca upadeśaḥ prākāśyata|"},{"book":"mathiḥ","chapter":"11","verse":"14","text":"yadi yūyamidaṁ vākyaṁ grahītuṁ śaknutha, tarhi śreyaḥ, yasyāgamanasya vacanamāste so'yam eliyaḥ|"},{"book":"mathiḥ","chapter":"11","verse":"15","text":"yasya śrotuṁ karṇau staḥ sa śṛṇotu|"},{"book":"mathiḥ","chapter":"11","verse":"16","text":"ete vidyamānajanāḥ kai rmayopamīyante? ye bālakā haṭṭa upaviśya svaṁ svaṁ bandhumāhūya vadanti,"},{"book":"mathiḥ","chapter":"11","verse":"17","text":"vayaṁ yuṣmākaṁ samīpe vaṁśīravādayāma, kintu yūyaṁ nānṛtyata; yuṣmākaṁ samīpe ca vayamarodima, kintu yūyaṁ na vyalapata, tādṛśai rbālakaista upamāyiṣyante|"},{"book":"mathiḥ","chapter":"11","verse":"18","text":"yato yohan āgatya na bhuktavān na pītavāṁśca, tena lokā vadanti, sa bhūtagrasta iti|"},{"book":"mathiḥ","chapter":"11","verse":"19","text":"manujasuta āgatya bhuktavān pītavāṁśca, tena lokā vadanti, paśyata eṣa bhoktā madyapātā caṇḍālapāpināṁ bandhaśca, kintu jñānino jñānavyavahāraṁ nirdoṣaṁ jānanti|"},{"book":"mathiḥ","chapter":"11","verse":"20","text":"sa yatra yatra pure bahvāścaryyaṁ karmma kṛtavān, tannivāsināṁ manaḥparāvṛttyabhāvāt tāni nagarāṇi prati hantetyuktā kathitavān,"},{"book":"mathiḥ","chapter":"11","verse":"21","text":"hā korāsīn, hā baitsaide, yuṣmanmadhye yadyadāścaryyaṁ karmma kṛtaṁ yadi tat sorasīdonnagara akāriṣyata, tarhi pūrvvameva tannivāsinaḥ śāṇavasane bhasmani copaviśanto manāṁsi parāvarttiṣyanta|"},{"book":"mathiḥ","chapter":"11","verse":"22","text":"tasmādahaṁ yuṣmān vadāmi, vicāradine yuṣmākaṁ daśātaḥ sorasīdono rdaśā sahyatarā bhaviṣyati|"},{"book":"mathiḥ","chapter":"11","verse":"23","text":"aparañca bata kapharnāhūm, tvaṁ svargaṁ yāvadunnatosi, kintu narake nikṣepsyase, yasmāt tvayi yānyāścaryyāṇi karmmaṇyakāriṣata, yadi tāni sidomnagara akāriṣyanta, tarhi tadadya yāvadasthāsyat|"},{"book":"mathiḥ","chapter":"11","verse":"24","text":"kintvahaṁ yuṣmān vadāmi, vicāradine tava daṇḍataḥ sidomo daṇḍo sahyataro bhaviṣyati|"},{"book":"mathiḥ","chapter":"11","verse":"25","text":"etasminneva samaye yīśuḥ punaruvāca, he svargapṛthivyorekādhipate pitastvaṁ jñānavato viduṣaśca lokān pratyetāni na prakāśya bālakān prati prakāśitavān, iti hetostvāṁ dhanyaṁ vadāmi|"},{"book":"mathiḥ","chapter":"11","verse":"26","text":"he pitaḥ, itthaṁ bhavet yata idaṁ tvadṛṣṭāvuttamaṁ|"},{"book":"mathiḥ","chapter":"11","verse":"27","text":"pitrā mayi sarvvāṇi samarpitāni, pitaraṁ vinā kopi putraṁ na jānāti, yān prati putreṇa pitā prakāśyate tān vinā putrād anyaḥ kopi pitaraṁ na jānāti|"},{"book":"mathiḥ","chapter":"11","verse":"28","text":"he pariśrāntā bhārākrāntāśca lokā yūyaṁ matsannidhim āgacchata, ahaṁ yuṣmān viśramayiṣyāmi|"},{"book":"mathiḥ","chapter":"11","verse":"29","text":"ahaṁ kṣamaṇaśīlo namramanāśca, tasmāt mama yugaṁ sveṣāmupari dhārayata mattaḥ śikṣadhvañca, tena yūyaṁ sve sve manasi viśrāmaṁ lapsyadhbe|"},{"book":"mathiḥ","chapter":"11","verse":"30","text":"yato mama yugam anāyāsaṁ mama bhāraśca laghuḥ|"}]}