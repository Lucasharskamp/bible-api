{"data":[{"book":"मार्क","chapter":"5","verse":"1","text":"मग येशू आणि त्याचे शिष्य सरोवराच्या पलीकडे, गरसेकरांच्या प्रदेशात आले."},{"book":"मार्क","chapter":"5","verse":"2","text":"तो तारवातून उतरताच अशुद्ध आत्मा लागलेला एक मनुष्य कबरांतून निघून त्यास भेटला."},{"book":"मार्क","chapter":"5","verse":"3","text":"तो कबरांमध्ये राहत असे व त्यास साखळदंडाने आणखी बांधून ठेवणे आता कोणाला शक्य नव्हते."},{"book":"मार्क","chapter":"5","verse":"4","text":"कारण त्यास पुष्कळ वेळा बेड्यांनी व साखळदंडांनी बांधले असताही, त्याने साखळदंड तोडून टाकले होते व बेड्यांचे तुकडे तुकडे केले होते आणि त्यास ताब्यात ठेवण्याचे सामर्थ्य कोणालाही नव्हते."},{"book":"मार्क","chapter":"5","verse":"5","text":"तो नेहमी रात्रंदिवस कबरांमध्ये व डोंगरांमध्ये राहून ओरडत असे व टोकदार दगडांनी आपले अंग ठेचून घेत असे."},{"book":"मार्क","chapter":"5","verse":"6","text":"येशूला दुरून पाहताच, तो धावत आला व त्याच्या पाया पडला."},{"book":"मार्क","chapter":"5","verse":"7","text":"आणि मोठ्याने ओरडून म्हणाला, “हे येशू, परात्पर देवाच्या पुत्रा, तू मध्ये का पडतोस? मी तुला देवाची शपथ घालतो, मला छळू नकोस.”"},{"book":"मार्क","chapter":"5","verse":"8","text":"कारण येशू त्यास म्हणत होता, “अरे अशुद्ध आत्म्या, या मनुष्यातून निघ.”"},{"book":"मार्क","chapter":"5","verse":"9","text":"त्याने त्यास विचारले, “तुझे नाव काय?” त्याने उत्तर दिले, “माझे नाव सैन्य, कारण आम्ही पुष्कळ आहोत."},{"book":"मार्क","chapter":"5","verse":"10","text":"आणि आम्हास या देशातून घालवू नकोस” अशी तो त्यास आग्रहाने विनंती करत होता."},{"book":"मार्क","chapter":"5","verse":"11","text":"तेथे डोंगराच्या कडेला डुकरांचा एक मोठा कळप चरत होता."},{"book":"मार्क","chapter":"5","verse":"12","text":"तेव्हा अशुद्ध आत्म्यांनी त्यास विनंती केली की, “आम्ही त्या डुकरांत शिरावे, म्हणून त्यांच्याकडे आम्हास लावून दे.”"},{"book":"मार्क","chapter":"5","verse":"13","text":"मग त्याने त्यास परवानगी दिली. तेव्हा ते अशुद्ध आत्मे निघून डुकारात शिरले आणि तो सुमारे दोन हजार डुकरांचा कळप तडक धावत जाऊन कड्यावरून सरोवरात पडला व पाण्यात गुदमरून मरण पावला."},{"book":"मार्क","chapter":"5","verse":"14","text":"डुकरे राखणारे पळाले व त्यांनी गावात व शेतमळ्यांत हे वर्तमान सांगितले, तेव्हा काय झाले हे पाहण्यास लोक आले."},{"book":"मार्क","chapter":"5","verse":"15","text":"ते येशूजवळ आल्यावर तो भूतग्रस्त, म्हणजे ज्यात सैन्य होते तो, कपडे घातलेला आणि शुद्धीवर आलेला त्यांच्या दृष्टीस पडला आणि त्यांना भीती वाटली."},{"book":"मार्क","chapter":"5","verse":"16","text":"ज्यांनी ते पाहिले होते त्यांनी भूतग्रस्ताला काय झाले ते व डुकरांविषयीची हकीकत इतरांना सांगितली."},{"book":"मार्क","chapter":"5","verse":"17","text":"तेव्हा आपण आमच्या प्रांतातून निघून जावे असे ते त्यास विनवू लागले."},{"book":"मार्क","chapter":"5","verse":"18","text":"मग तो तारवात जात असता, पूर्वी भूतग्रस्त असलेला मनुष्य त्यास विनंती करू लागला की, मलाही तुमच्या सोबत घ्या."},{"book":"मार्क","chapter":"5","verse":"19","text":"परंतु त्याने त्यास आपल्या सोबत येऊ दिले नाही, तर त्यास म्हटले, “तू आपल्या घरी स्वकीयांकडे जा आणि प्रभूने तुझ्यासाठी केवढी मोठी कामे केली व तुझ्यावर कशी दया केली हे त्यांना सांग.”"},{"book":"मार्क","chapter":"5","verse":"20","text":"तेव्हा तो निघाला आणि येशूने जी मोठी कामे त्याच्यासाठी केली होती ती दकापलीस येथे जाहीर करू लागला. तेव्हा सर्वांस आश्चर्य वाटले."},{"book":"मार्क","chapter":"5","verse":"21","text":"मग येशू तारवात बसून पलीकडे परत गेल्यावर त्याच्याजवळ लोकांचा मोठा समुदाय जमला आणि तो सरोवराजवळ होता."},{"book":"मार्क","chapter":"5","verse":"22","text":"तेव्हा याईर नावाचा सभास्थानाचा एक अधिकारी येथे आला व त्यास पाहून त्याच्या पाया पडला."},{"book":"मार्क","chapter":"5","verse":"23","text":"त्याने आग्रहाने त्यास विनवणी केली की, “माझी लहान मुलगी मरायला टेकली आहे. तिने बरे होऊन जगावे म्हणून आपण येऊन तिच्यावर हात ठेवा.”"},{"book":"मार्क","chapter":"5","verse":"24","text":"मग तो त्याच्याबरोबर निघाला तेव्हा पुष्कळ लोक त्याच्यामागून चालत होते आणि त्याच्याभोवती गर्दी करीत होते."},{"book":"मार्क","chapter":"5","verse":"25","text":"आणि तेथे रक्तस्रावाने बारा वर्षे पीडलेली एक स्त्री होती."},{"book":"मार्क","chapter":"5","verse":"26","text":"तिने बऱ्याच वैद्यांच्या हातून पुष्कळ हाल सोसून आपल्याजवळ जे काही होते ते सर्व खर्च केले होते तरी तिला काही गुण न येता तिचे दुखणे अधिकच झाले होते."},{"book":"मार्क","chapter":"5","verse":"27","text":"येशूविषयीच्या गोष्टी ऐकून ती त्या गर्दीत शिरली आणि त्याच्यामागे येऊन त्याच्या वस्त्राला स्पर्श केला."},{"book":"मार्क","chapter":"5","verse":"28","text":"कारण ती म्हणत होती, “केवळ याच्या वस्त्रांना स्पर्श जरी केला तरी मी बरी होईन.”"},{"book":"मार्क","chapter":"5","verse":"29","text":"तेव्हा लगेचच तिचा रक्तस्राव थांबला आणि आपण त्या पीडेपासून बरे झालो आहोत असा तिला शरीरात अनुभव आला."},{"book":"मार्क","chapter":"5","verse":"30","text":"आपणामधून शक्ती निघाली आहे हे येशूने आपल्याठायी लगेच ओळखले आणि गर्दीमध्ये वाळून म्हटले, “माझ्या वस्त्रांना कोणी स्पर्श केला?”"},{"book":"मार्क","chapter":"5","verse":"31","text":"त्याचे शिष्य त्यास म्हणाले, “लोकसमुदाय आपणाभोवती गर्दी करत आहे हे आपण पाहत आहा, तरी आपण म्हणता, मला कोणी स्पर्श केला?”"},{"book":"मार्क","chapter":"5","verse":"32","text":"मग जिने हे केले होते तिला पाहण्यास त्याने सगळीकडे बघितले."},{"book":"मार्क","chapter":"5","verse":"33","text":"तेव्हा ती स्त्री आपल्या बाबतीत जे काही घडले, ते जाणून भीत भीत व कापत कापत त्याच्याकडे आली व त्याच्या पाया पडून तिने त्यास सर्वकाही सत्य सांगितले."},{"book":"मार्क","chapter":"5","verse":"34","text":"तो तिला म्हणाला, “मुली, तुझ्या विश्वासाने तुला बरे केले आहे. शांतीने जा आणि तुझ्या पीडेपासून मुक्त हो.”"},{"book":"मार्क","chapter":"5","verse":"35","text":"येशू हे बोलत आहे इतक्यात सभास्थानाच्या अधिकाऱ्याच्या घराकडून काही माणसे येऊन त्यास म्हणाली, “आपली मुलगी मरण पावली, आता गुरुजींना त्रास कशाला देता?”"},{"book":"मार्क","chapter":"5","verse":"36","text":"परंतु येशू त्यांच्या बोलण्याकडे लक्ष्य न देता, सभास्थानाच्या अधिकाऱ्याला म्हणाला, “भिऊ नकोस. विश्वास मात्र धर.”"},{"book":"मार्क","chapter":"5","verse":"37","text":"त्याने पेत्र, याकोब व याकोबाचा भाऊ योहान, यांच्याशिवाय कोणालाही आपल्याबरोबर येऊ दिले नाही."},{"book":"मार्क","chapter":"5","verse":"38","text":"मग ते सभास्थानाच्या अधिकाऱ्याच्या घराजवळ आले, तेव्हा रडत असलेल्या व फारच आकांत करीत असलेल्या लोकांची गडबड त्याने पाहिली."},{"book":"मार्क","chapter":"5","verse":"39","text":"तो आत जाऊन त्यास म्हणाला, “तुम्ही कशाला रडता व गडबड करता? मूल मरण पावले नाही, झोपी गेले आहे.”"},{"book":"मार्क","chapter":"5","verse":"40","text":"तेव्हा ते त्यास हसू लागले. पण त्याने त्या सर्वांना बाहेर काढून दिले आणि मुलीचे आई-वडील व आपल्याबरोबरचे शिष्य यांना घेऊन मुलगी होती तेथे तो आत गेला."},{"book":"मार्क","chapter":"5","verse":"41","text":"नंतर मुलीच्या हातास धरून तो म्हणाला, “तलीथा कूम,” याचा अर्थ, “मुली, मी तुला सांगतो, ऊठ.”"},{"book":"मार्क","chapter":"5","verse":"42","text":"आणि लगेच ती मुलगी उठून चालू लागली; (ती बारा वर्षाची होती.) ते अत्यंत आश्चर्यचकित झाले."},{"book":"मार्क","chapter":"5","verse":"43","text":"हे कोणाला कळता कामा नये, अशी त्याने त्यांना निक्षून आज्ञा केली आणि तिला खाण्यास द्या असे सांगितले."}]}