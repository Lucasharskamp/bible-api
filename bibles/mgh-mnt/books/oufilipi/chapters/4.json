{"data":[{"book":"o Ufilipi","chapter":"4","verse":"1","text":"Paahi etu ashilhoko aka kinaattuna aka, kinaahuvelha aka chinene woona, mwaatti nnokiteelhiha nrima nri mphumburu aka, mweemelheke rata muulhutaanani ni Athithi, ashilhoko aka kinaattuna aka."},{"book":"o Ufilipi","chapter":"4","verse":"2","text":"Ni inyu mwaatti, Naevodia ni Nasuntike kinoupepechani ni ulhepelhani wiira mwaattuneke thoko attu alhutanne wo nrima mmoka, mwi iphiro ya Athithi."},{"book":"o Ufilipi","chapter":"4","verse":"3","text":"Ni inyu onnaka o ikekhiaye va, kinouthananani wiira mwaakaviheke yayo manyopani ayo ukhalhawaya ahovara ntheko wo uhimiacha Malhove Orera vamoka ni mii ni ashinna Kelementi ni anamitheko akhunanaka akina onkhaye machina aya alhepiye nhina ikitabu yo ukumi."},{"book":"o Ufilipi","chapter":"4","verse":"4","text":"Paahi etu mwaatti, nteelhiyeke mirima wo ulhutaana ni Athithi, ikatema yonkhaye. Kineera tho, nteelhiyeke mirima."},{"book":"o Ufilipi","chapter":"4","verse":"5","text":"Umaalha winyu uchuwanieke wa attu onkhaye. Athithi ari vakhiviru uwa."},{"book":"o Ufilipi","chapter":"4","verse":"6","text":"Nhikelhiye nipampa no ittu iriyoothe nansho wo kila ittu, munlhapelheke Nlhuku chittu chinothanana inyu ni unshukuru."},{"book":"o Ufilipi","chapter":"4","verse":"7","text":"Ni mpuha wa Nlhuku umpwaha irusho chonkhaye cha attu, unoshungerera rata mirima chinyu ni irusho chinyu wo ulhutaana ni Kuristo Yesu."},{"book":"o Ufilipi","chapter":"4","verse":"8","text":"Ashilhoko aka wo umalhihera kineera, nvarechesheke chittu choombone chinothananiya utotopelhiya, nvarechesheke ikeekhene ni mwaha we ikekhiaye, nvarechesheke mwaha uhinanarihiya ni mwaha unorumiha ipilhi."},{"book":"o Ufilipi","chapter":"4","verse":"9","text":"Mpangacheke chittu chiittunche inyu ni upochera ukhuma uwannyaka mii, chiiwilhe inyu ni woona kipangachaka. Nlhuku naavaha attu mpuha nookhalha vamoka ni inyu."},{"book":"o Ufilipi","chapter":"4","verse":"10","text":"Kihoteelhiya nrima chinene wo ulhutaana ni Athithi ukhalhawaya irusho chinyu chihokuupuwelha, tho kichuwelhaka we ikekhiaye wiira mwankupuwelha nansho mwaari nhinapatta nipesha."},{"book":"o Ufilipi","chapter":"4","verse":"11","text":"Akineera chiicho wo nlhatu no uthanana ittu, ukhalhawaya kiheettucha upisha nrima wo kila iphiro inokhalha aka."},{"book":"o Ufilipi","chapter":"4","verse":"12","text":"Kihochuwelha ukhalha ni chittu chinchi ni uhikhalha ni ittu. Kiholhemalhelha upisha nrima vanorupalha aka ama vanowolhiya aka ithalha, vanokhalha aka ni ittu ama vanowukuwelhiya aka."},{"book":"o Ufilipi","chapter":"4","verse":"13","text":"Kinowooria chittu choothe wo iphiro ya Kuristo nokihelha machiri."},{"book":"o Ufilipi","chapter":"4","verse":"14","text":"Nansho mwaattiva mwahopanga ittu yoombone vaari inyu nlhoko mmoka wo uhuva ni mii."},{"book":"o Ufilipi","chapter":"4","verse":"15","text":"Mwaatti attu o Ufilipi va, nhochuwelha rata wiira mahuku aapachera aka uhimiacha Malhove Orera vaakhuma aka Umakedoniya, mwaatti yeekha inyu phi nlhoko wa attu anrumelhenlhe Kuristo yaakikavinhe. Phi inyu mwaavaranne ni mii upochera ni ukumiha waavaha akina chittu chinohuvelha aya."},{"book":"o Ufilipi","chapter":"4","verse":"16","text":"Ukhalhawaya ata vaari aka Uthesalonike mwaatti mwahokiwiihera venchi chittu chaahuvelha aka."},{"book":"o Ufilipi","chapter":"4","verse":"17","text":"Kuhii wiira kinothanana upochera izawadiru, mena, kinothanana woona mahalha inyu o upanga moombone anowunchereria."},{"book":"o Ufilipi","chapter":"4","verse":"18","text":"Paahi etu, kihopochera chittu chonkhaye chikivanhe inyu chipwahaka ata mahuvelho aka. Vano etu kihanaa kila ittu yaavanhe inyu Naepafrodito wiira akiwiihere. Chittu chikhanlhe thoko isadaka yo nihiriri no unukhelha inorumelhelhiya ni unteelhiha Nlhuku."},{"book":"o Ufilipi","chapter":"4","verse":"19","text":"Paahi etu, Nlhuku wo nhakhu wawe mwinchi nouvahani chinothanana inyu chonkhaye wo nthimicho wawe mulhupalhe wo iphiro ya Kuristo Yesu."},{"book":"o Ufilipi","chapter":"4","verse":"20","text":"Avahiye nthimicho Nlhuku Athumwanihu, wo mahuku o uhimalha ni uhimalha. Aye."},{"book":"o Ufilipi","chapter":"4","verse":"21","text":"Mwaavaheke isalamu chaka attu onkhaye a Nlhuku arii awawe Kuristo Yesu. Ashilhoko ihu anaakhalhana aka vaa ni ayo anouvahani isalamu."},{"book":"o Ufilipi","chapter":"4","verse":"22","text":"Attu onkhaye a Nlhuku, anokhalha vaa ayo, athepaka alhe o unupani wa Nakaisari ni ayo anouvahani isalamu."},{"book":"o Ufilipi","chapter":"4","verse":"23","text":"Nnema wa Athithi Yesu Kuristo ukhalhe vamoka ni nrima inyu onkhaye."}]}