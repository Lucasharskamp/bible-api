{"data":[{"book":"Jan","chapter":"1","verse":"1","text":"Na počátku bylo Slovo, a to Slovo bylo u Boha, a to Slovo byl Bůh."},{"book":"Jan","chapter":"1","verse":"2","text":"To bylo na počátku u Boha."},{"book":"Jan","chapter":"1","verse":"3","text":"Všecky věci skrze ně učiněny jsou, a bez něho nic není učiněno, což učiněno jest."},{"book":"Jan","chapter":"1","verse":"4","text":"V něm život byl, a život byl světlo lidí."},{"book":"Jan","chapter":"1","verse":"5","text":"A to Světlo v temnostech svítí, ale tmy ho neobsáhly."},{"book":"Jan","chapter":"1","verse":"6","text":"Byl člověk poslaný od Boha, jemuž jméno bylo Jan."},{"book":"Jan","chapter":"1","verse":"7","text":"Ten přišel na svědectví, aby svědčil o tom Světle, aby všickni uvěřili skrze něho."},{"book":"Jan","chapter":"1","verse":"8","text":"Nebyl on to Světlo, ale poslán byl, aby svědectví vydával o tom Světle."},{"book":"Jan","chapter":"1","verse":"9","text":"Tenť byl to pravé Světlo, jenž osvěcuje každého člověka přicházejícího na svět."},{"book":"Jan","chapter":"1","verse":"10","text":"Na světě byl, a svět skrze něho učiněn jest, a svět ho nepoznal."},{"book":"Jan","chapter":"1","verse":"11","text":"Do svého vlastního přišel, a vlastní jeho nepřijali ho."},{"book":"Jan","chapter":"1","verse":"12","text":"Kteříž pak koli přijali jej, dal jim moc syny Božími býti, totiž těm, kteříž věří ve jméno jeho,"},{"book":"Jan","chapter":"1","verse":"13","text":"Kteřížto ne ze krví, ani z vůle těla, ani z vůle muže, ale z Boha zplozeni jsou."},{"book":"Jan","chapter":"1","verse":"14","text":"A Slovo to tělo učiněno jest, a přebývalo mezi námi, (a viděli jsme slávu jeho, slávu jakožto jednorozeného od Otce,) plné milosti a pravdy."},{"book":"Jan","chapter":"1","verse":"15","text":"Jan svědectví vydával o něm, a volal, řka: Tentoť jest, o němž jsem pravil, že po mně přišed, předšel mne; nebo přednější jest nežli já."},{"book":"Jan","chapter":"1","verse":"16","text":"A z plnosti jeho my všickni vzali jsme, a to milost za milost."},{"book":"Jan","chapter":"1","verse":"17","text":"Nebo zákon skrze Mojžíše dán jest, ale milost a pravda skrze Ježíše Krista stala se jest."},{"book":"Jan","chapter":"1","verse":"18","text":"Boha žádný nikdy neviděl, ale jednorozený Syn, kterýž jest v lůnu Otce, onť jest nám vypravil."},{"book":"Jan","chapter":"1","verse":"19","text":"A totoť jest svědectví Janovo, když poslali Židé z Jeruzaléma kněží a Levíty, aby se ho otázali: Ty kdo jsi?"},{"book":"Jan","chapter":"1","verse":"20","text":"I vyznal a nezapřel, a vyznal: Že já nejsem ten Kristus."},{"book":"Jan","chapter":"1","verse":"21","text":"I otázali se ho: Což pak? Eliáš jsi ty? I řekl: Nejsem. Tedy jsi ten Prorok? Odpověděl: Nejsem."},{"book":"Jan","chapter":"1","verse":"22","text":"I řekli jemu: Kdožs pak? Ať odpověd dáme těm, kteříž nás poslali. Co pravíš sám o sobě?"},{"book":"Jan","chapter":"1","verse":"23","text":"Řekl: Já jsem hlas volajícího na poušti: Spravte cestu Páně, jakož pověděl Izaiáš prorok."},{"book":"Jan","chapter":"1","verse":"24","text":"Ti pak, kteříž byli posláni, z farizeů byli."},{"book":"Jan","chapter":"1","verse":"25","text":"I otázali se ho a řekli jemu: Pročež tedy křtíš, poněvadž ty nejsi Kristus, ani Eliáš, ani Prorok?"},{"book":"Jan","chapter":"1","verse":"26","text":"Odpověděl jim Jan, řka: Já křtím vodou, ale uprostřed vás stojí, jehož vy neznáte."},{"book":"Jan","chapter":"1","verse":"27","text":"Ten ačkoli po mně přišel, však předšel mne, u jehožto obuvi já nejsem hoden rozvázati řeménka."},{"book":"Jan","chapter":"1","verse":"28","text":"Toto v Betabaře stalo se za Jordánem, kdežto Jan křtil."},{"book":"Jan","chapter":"1","verse":"29","text":"Druhého pak dne uzřel Jan Ježíše, an jde k němu. I dí: Aj, Beránek Boží, kterýž snímá hřích světa."},{"book":"Jan","chapter":"1","verse":"30","text":"Tentoť jest, o kterémž jsem já pravil, že za mnou jde muž, kterýž mne předšel; nebo přednější jest nežli já."},{"book":"Jan","chapter":"1","verse":"31","text":"A já jsem ho neznal, ale aby zjeven byl lidu Izraelskému, proto jsem já přišel, křtě vodou."},{"book":"Jan","chapter":"1","verse":"32","text":"A svědectví vydal Jan, řka: Viděl sem Ducha sstupujícího jako holubice s nebe, a zůstal na něm."},{"book":"Jan","chapter":"1","verse":"33","text":"A já jsem ho neznal, ale kterýž mne poslal křtíti vodou, ten mi řekl: Nad kýmž uzříš Ducha sstupujícího a zůstávajícího na něm, tenť jest, kterýž křtí Duchem svatým."},{"book":"Jan","chapter":"1","verse":"34","text":"A já jsem viděl, a svědectví jsem vydal, že on jest ten Syn Boží."},{"book":"Jan","chapter":"1","verse":"35","text":"Druhého pak dne opět stál Jan, a z učedlníků jeho dva,"},{"book":"Jan","chapter":"1","verse":"36","text":"A uzřev Ježíše, an se prochází, řekl: Aj, Beránek Boží."},{"book":"Jan","chapter":"1","verse":"37","text":"I slyšeli ho dva učedlníci mluvícího, a šli za Ježíšem."},{"book":"Jan","chapter":"1","verse":"38","text":"I obrátiv se Ježíš, a uzřev je, ani jdou za ním, dí jim:"},{"book":"Jan","chapter":"1","verse":"39","text":"Co hledáte? A oni řekli jemu: Rabbi, (jenž se vykládá: Mistře,) kde bydlíš?"},{"book":"Jan","chapter":"1","verse":"40","text":"Dí jim: Pojďte a vizte. I šli, aby viděli, kde by bydlil, a zůstali u něho ten den; neb bylo již okolo desáté hodiny."},{"book":"Jan","chapter":"1","verse":"41","text":"Byl pak Ondřej, bratr Šimona Petra, jeden ze dvou, kteříž byli to slyšeli od Jana, a šli za ním."},{"book":"Jan","chapter":"1","verse":"42","text":"I nalezl ten první bratra svého vlastního Šimona, a řekl mu: Nalezli jsme Mesiáše, jenž se vykládá Kristus."},{"book":"Jan","chapter":"1","verse":"43","text":"I přivedl jej k Ježíšovi. A pohleděv naň Ježíš, dí: Ty jsi Šimon, syn Jonášův, ty slouti budeš Céfas, jenž se vykládá Petr."},{"book":"Jan","chapter":"1","verse":"44","text":"Na druhý pak den Ježíš chtěl vyjíti do Galilee, i nalezl Filipa, a řekl jemu: Pojď za mnou."},{"book":"Jan","chapter":"1","verse":"45","text":"A byl Filip z Betsaidy, města Ondřejova a Petrova."},{"book":"Jan","chapter":"1","verse":"46","text":"Nalezl také Filip Natanaele. I dí jemu: O kterémž psal Mojžíš v Zákoně a Proroci, nalezli jsme Ježíše, syna Jozefova z Nazaréta."},{"book":"Jan","chapter":"1","verse":"47","text":"I řekl jemu Natanael: A může z Nazaréta co dobrého býti? Řekl jemu Filip: Pojď a viz."},{"book":"Jan","chapter":"1","verse":"48","text":"Vida Ježíš Natanaele, an jde k němu, i dí o něm: Aj, právě Izraelitský, v němžto lsti není."},{"book":"Jan","chapter":"1","verse":"49","text":"Řekl mu Natanael: Jakž ty mne znáš? Odpověděl Ježíš a řekl jemu: Prve nežli tě Filip zavolal, kdyžs byl pod fíkem, viděl jsem tebe."},{"book":"Jan","chapter":"1","verse":"50","text":"Odpověděl Natanael a řekl jemu: Mistře, ty jsi Syn Boží, ty jsi ten Král Izraelský."},{"book":"Jan","chapter":"1","verse":"51","text":"Odpověděl Ježíš a řekl jemu: Žeť jsem řekl: Viděl jsem tebe pod fíkem, věříš? Větší věci nad tyto uzříš."},{"book":"Jan","chapter":"1","verse":"52","text":"I dí mu: Amen, amen pravím vám: Od tohoto času uzříte nebe otevřené, a anděly Boží vstupující a sstupující na Syna člověka."}]}