{"data":[{"book":"Mateo","chapter":"23","verse":"1","text":"Ipapo Jesu akataura kuvanhu vazhinji nokuvadzidzi vake achiti,"},{"book":"Mateo","chapter":"23","verse":"2","text":"“Vadzidzisi vomurayiro navaFarisi vagere pachigaro chaMozisi."},{"book":"Mateo","chapter":"23","verse":"3","text":"Saka munofanira kuvateerera muite zvinhu zvose zvavanokuudzai. Asi musaita zvavanoita, nokuti havaiti zvavanoparidza."},{"book":"Mateo","chapter":"23","verse":"4","text":"Vanosunga mitoro inorema voitakudza pamafudzi avanhu, asi ivo pachavo havadi kusimudza munwe kuti vaibvise."},{"book":"Mateo","chapter":"23","verse":"5","text":"“Vanoita zvinhu zvose kuti vaonekwe navanhu. Vanotambanudza mafirakiteri avo uye vanorebesa pfunha dzenguo dzavo."},{"book":"Mateo","chapter":"23","verse":"6","text":"Vanoda zvigaro zvapamberi pamitambo nezvigaro zvapamusoro-soro mumasinagoge."},{"book":"Mateo","chapter":"23","verse":"7","text":"Vanofarira kukwaziswa pamisika uye kuti vanzi ‘Rabhi’ navanhu."},{"book":"Mateo","chapter":"23","verse":"8","text":"“Asi imi hamufaniri kunzi ‘Rabhi’ nokuti munongova naTenzi mumwe chete uye mose muri hama."},{"book":"Mateo","chapter":"23","verse":"9","text":"Musadana ani zvake ari panyika muchiti, ‘Baba’ nokuti munongova naBaba vamwe chete uye vari kudenga."},{"book":"Mateo","chapter":"23","verse":"10","text":"Uye musadaidzwa muchinzi ‘mudzidzisi’ nokuti muno Mudzidzisi mumwe chete iye Kristu."},{"book":"Mateo","chapter":"23","verse":"11","text":"Mukuru pakati penyu ndiye achava muranda wenyu."},{"book":"Mateo","chapter":"23","verse":"12","text":"Nokuti ani naani anozvikudza achaninipiswa uye ani naani anozvininipisa achakudzwa."},{"book":"Mateo","chapter":"23","verse":"13","text":"“Mune nhamo imi vadzidzisi vomurayiro nemi vaFarisi, vanyengeri! Nokuti munopfigira vanhu umambo hwedenga vachizviona. Imi pachenyu hamupindi, uye vaya vanoedza kupinda hamuvatenderi."},{"book":"Mateo","chapter":"23","verse":"14","text":"Mune nhamo imi vadzidzisi vomurayiro nemi vaFarisi, vanyengeri! Munoparadza dzimba dzechirikadzi, uye munoita minyengetero mirefu kuti muonekwe. Naizvozvo muchatongwa zvakaomesesa."},{"book":"Mateo","chapter":"23","verse":"15","text":"“Mune nhamo imi vadzidzisi vomurayiro nemi vaFarisi, vanyengeri! Munofamba panyika napamakungwa kuti mutendeutse munhu mumwe chete. Kana atendeuka munomuita mwanakomana wegehena kakapetwa kaviri panemi."},{"book":"Mateo","chapter":"23","verse":"16","text":"“Mune nhamo imi vatungamiri mapofu! Imi munoti, ‘Kana munhu akapika netemberi, hazvina hazvo mhosva, asi kana munhu akapika negoridhe romutemberi anosungwa nemhiko yake.’"},{"book":"Mateo","chapter":"23","verse":"17","text":"Imi mapenzi amapofu! Chikuru chii: Goridhe netemberi inoita kuti goridhe rive dzvene?"},{"book":"Mateo","chapter":"23","verse":"18","text":"Uyezve imi munoti, ‘Kana munhu upi zvake akapika nearitari hazvirevi chinhu, asi kana munhu upi zvake akapika nechipo chiri pairi, asungwa nemhiko yake.’"},{"book":"Mateo","chapter":"23","verse":"19","text":"Imi mapofu! Chikuru chii: Chipo kana kuti aritari inoita kuti chipo chive chitsvene?"},{"book":"Mateo","chapter":"23","verse":"20","text":"Naizvozvo, uyo anopika nearitari anopika nayo nezvose zviri pairi."},{"book":"Mateo","chapter":"23","verse":"21","text":"Uye uyo anopika netemberi anopika nayo uye naiye anogara mairi."},{"book":"Mateo","chapter":"23","verse":"22","text":"Uye uyo anopika nedenga anopika nechigaro choushe chaMwari uye naiye anogara pachiri."},{"book":"Mateo","chapter":"23","verse":"23","text":"“Mune nhamo imi vadzidzisi vomurayiro nemi vaFarisi, imi vanyengeri! Munopa chegumi chezvose zvinonhuhwira zvinoti: mindi, anisi nekumini. Asi munoshaya hanya nezvinhu zvinokosha zvomurayiro zvinoti: kururamisira, ngoni nokutendeka. Maifanira kuita izviwo musingakanganwi zvokutanga."},{"book":"Mateo","chapter":"23","verse":"24","text":"Imi vatungamiri mapofu, munomimina nyunyu asi muchimedza ngamera."},{"book":"Mateo","chapter":"23","verse":"25","text":"“Mune nhamo imi vadzidzisi vomurayiro nemi vaFarisi, imi vanyengeri! Munosuka mikombe nendiro kunze asi mukati menyu muzere namakaro nokusazvidzora."},{"book":"Mateo","chapter":"23","verse":"26","text":"Iwe bofu romuFarisi! Tanga wachenesa mukati momukombe nendiro, uye ipapo kunze kwazvo kuchachenawo."},{"book":"Mateo","chapter":"23","verse":"27","text":"“Mune nhamo imi vadzidzisi vomurayiro nemi vaFarisi, imi vanyengeri! Makafanana namakuva akacheneswa kunze anoratidzika kuva akanaka kunze asi mukati muzere mapfupa avanhu vakafa nezvinhu zvose zvine tsvina."},{"book":"Mateo","chapter":"23","verse":"28","text":"Nenzira imwe cheteyo, munoonekwa navanhu kunze semakarurama asi mukati menyu muzere nounyengeri uye nohuipi."},{"book":"Mateo","chapter":"23","verse":"29","text":"“Mune nhamo imi vadzidzisi vomurayiro nemi vaFarisi, imi vanyengeri! Munovaka makuva avaprofita nokushongedza makuva avakarurama."},{"book":"Mateo","chapter":"23","verse":"30","text":"Uye moti, ‘Dai takanga tararama pamazuva amadzitateguru edu, tingadai tisina kubatsirana navo pakuteura ropa ravaprofita.’"},{"book":"Mateo","chapter":"23","verse":"31","text":"Saka muri kuzvipupurira pachenyu kuti muri zvizvarwa zvaivavo vakaponda vaprofita."},{"book":"Mateo","chapter":"23","verse":"32","text":"Zvino chizadzisai chiyero chechivi chamadzitateguru enyu!"},{"book":"Mateo","chapter":"23","verse":"33","text":"“Imi nyoka! Imi vana venyoka! Muchatiza seiko kutongwa kunokuendesai kugehena?"},{"book":"Mateo","chapter":"23","verse":"34","text":"Naizvozvo ndiri kukutumirai vaprofita navachenjeri navadzidzisi. Vamwe vavo muchavauraya uye muchavaroverera pamuchinjikwa; vamwe muchavarova mumasinagoge enyu uye muchavadzingirira kubva kune rimwe guta kusvikira kune rimwe guta."},{"book":"Mateo","chapter":"23","verse":"35","text":"Uye nokudaro, ropa ravakarurama vose rakateurwa panyika richauya pamusoro penyu kubvira paropa raAbheri akanga akarurama kusvikira paropa raZekaria mwanakomana waBherekia uyo wamakauraya pakati petemberi nearitari."},{"book":"Mateo","chapter":"23","verse":"36","text":"Ndinokuudzai chokwadi kuti zvose izvi zvichava pamusoro porudzi urwu."},{"book":"Mateo","chapter":"23","verse":"37","text":"“Iwe Jerusarema, Jerusarema! Iwe unouraya vaprofita nokutaka namabwe avo vanotumirwa kwauri, kazhinji sei kandaidisa kuunganidza vana vako sezvinoita nhunzvi yehuku inounganidza hukwana dzayo pasi pamapapiro ayo."},{"book":"Mateo","chapter":"23","verse":"38","text":"Tarira, wasiyirwa imba yako yangova dongo."},{"book":"Mateo","chapter":"23","verse":"39","text":"Ndinokuudza kuti, hauchazondionizve kusvikira wati, ‘Akaropafadzwa anouya muzita raIshe.’ ”"}]}