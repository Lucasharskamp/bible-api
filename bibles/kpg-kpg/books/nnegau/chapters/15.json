{"data":[{"book":"Nnegau","chapter":"15","verse":"1","text":"Hunu daane ne lloomoi i Judea gi Antioch, ga daamada ga agoago ang gi digau ala gu hagadonu boloo, “Goodou e deemee di haga mouli, maa goodou digi sirkumsais be di hai o taganoho a Moses.”15.1 Leviticus 12.3"},{"book":"Nnegau","chapter":"15","verse":"2","text":"Paul mo Barnabas ga maaloo dangihi di lagamaaloo gi digaula i di mee deenei, ga hidi mai ai digaula gaa hai bolo Paul mo Barnabas mo hunu gau mai Antioch e hula gi Jerusalem, e heetugi gi digau agoago hagau mono gau mmaadua daumaha i di mee deenei."},{"book":"Nnegau","chapter":"15","verse":"3","text":"Muli di hagau digaula go di nohongo dabu deelaa, digaula ga lloo adu laa lodo Phoenicia mo Samaria, ga hagadele di hai o digau tuadimee ala guu huli gi God. Di longo deenei dela ne hidi mai ai digau huogodoo ala gu hagadonu, gu tenetene huoloo."},{"book":"Nnegau","chapter":"15","verse":"4","text":"Nadau dau adu gi Jerusalem, digaula ga benebene go digau o di nohongo dabu deelaa, digau agoago hagau, mo digau mmaadua daumaha. Digaula gaa kai nia mee huogodoo a God ala ne hai i nadau baahi."},{"book":"Nnegau","chapter":"15","verse":"5","text":"Gei hunu gau hagadonu, ala nia daangada di buini Pharisee, gaa tuu gi nua, ga helekai, “Digau tuadimee e hai loo gi sirkumsais, ge e hai loo gi daudali Nnaganoho Moses.”"},{"book":"Nnegau","chapter":"15","verse":"6","text":"Digau agoago hagau mo digau mmaadua daumaha ga dagabuli mai belee leelee i di heeu deenei."},{"book":"Nnegau","chapter":"15","verse":"7","text":"Muli hua di nadau helehelekai haga donudonu waalooloo, gei Peter ga du gi nua, ga helekai, “Ogu duaahina, goodou e iloo bolo i mua loo God guu hili au mai i godou lodo, belee hagadele di Longo Humalia ang gi digau tuadimee, bolo gi longono digaula gi hagadonu.15.7 Nnegau 10.1-43"},{"book":"Nnegau","chapter":"15","verse":"8","text":"God dela e iloo nia manawa o nia daangada huogodoo, ge Ia gu haga modongoohia bolo digau tuadimee e mee labelaa di hagadonu i dana dugu ang gi ginaadou di Hagataalunga Dabu, be dana hai dela ne dugu mai gi gidaadou.15.8 Nnegau 2.4; 10.44"},{"book":"Nnegau","chapter":"15","verse":"9","text":"Mee e hai bolo deai di mee e hai gee i mehanga digaula mo gidaadou ai. Mee gu dumaalia ang gi digaula i nadau huaidu, idimaa, digaula ne hagadonu."},{"book":"Nnegau","chapter":"15","verse":"10","text":"Malaa goodou e aha ala e haga mada a God dolomeenei, i di godou haga uda di mee daamaha gi hongo digau ala gu hagadonu, nia mee ala ne deemee di aamo go tadau maadua mmaadua be go gidaadou?"},{"book":"Nnegau","chapter":"15","verse":"11","text":"Gei deeai! Gidaadou e hagadonu ge e mouli mai i tumaalia dehuia o Tagi go Jesus, gadoo be digau tuadimee.”"},{"book":"Nnegau","chapter":"15","verse":"12","text":"Digau dogologo aalaa la guu noho dee muu i di nadau hagalongo gi Barnabas mo Paul ala e helehelekai nia mogobuna haga goboina huogodoo a God ne hai mai baahi meemaa i baahi digau tuadimee."},{"book":"Nnegau","chapter":"15","verse":"13","text":"Di madagoaa meemaa ne lawa nau helekai, gei James ga helekai aga, “Ogu duaahina nei! Hagalongo mai gi di au!"},{"book":"Nnegau","chapter":"15","verse":"14","text":"Simon nogo lawa hua di haga modongoohia di hai a God dela ne daamada ne benebene digau tuadimee, mai dana kae hunu ginaadou e hai ana daangada."},{"book":"Nnegau","chapter":"15","verse":"15","text":"Nia helekai nia soukohp la koia guu donu huoloo gi di mee deenei, be nia helekai di Beebaa Dabu, e helekai boloo,"},{"book":"Nnegau","chapter":"15","verse":"16","text":"‘Di Maadua e helekai,"},{"book":"Nnegau","chapter":"15","verse":"17","text":"Gei nia daangada huogodoo ga lloomoi gi di Au,"},{"book":"Nnegau","chapter":"15","verse":"18","text":"Deenei di mee Dimaadua ne helekai ai,"},{"book":"Nnegau","chapter":"15","verse":"19","text":"James ga duudagi adu, ga helekai, “Deenei dagu hagamaanadu, bolo gidaadou e hagalee hagaduadua digau tuadimee ala guu huli gi God."},{"book":"Nnegau","chapter":"15","verse":"20","text":"“Malaa, gidaadou belee hihi tadau lede gi digaula gi hudee geina nia meegai ala gu hagamilimilia go nia balu god, gi hagaligaliga i daha mo di mouli hai be di manu, gi hudee geina nia goneiga be inu nia dodo o nia manu ala ne lauwa hua i ginaadou.15.20 Exodus 34.15-17; Leviticus 17.10-16; 18.6-23"},{"book":"Nnegau","chapter":"15","verse":"21","text":"Idimaa, Nnaganoho Moses gu longono mai loo i mua i lodo nia synagogee i nia Laangi Sabad huogodoo gei ana helekai guu dele i lodo nia waahale huogodoo.”"},{"book":"Nnegau","chapter":"15","verse":"22","text":"Digau agoago hagau mo digau mmaadua daumaha, ngaadahi mo digau huogodoo di nohongo dabu, gu hagamaanadu bolo e hilihili hunu daane i nadau lodo e hagau gi Antioch, dalia a Paul mo Barnabas. Digaula ne hilihili nia daane dogolua ala koia e hagalabagau huoloo i baahi digau ala ne hagadonu, go Judas dela e haga ingoo bolo Barsabbas, mo Silas."},{"book":"Nnegau","chapter":"15","verse":"23","text":"Gei digaula gaa wanga di lede deenei gi meemaa gi kae ina:"},{"book":"Nnegau","chapter":"15","verse":"24","text":"Gimaadou gu longono bolo hunu gau mai madau baahi ne lloo adu ga haga deaadee ge e haga hinihini goodou mai i nadau helehelekai. Gei e donu, digaula digi kae nadau helekai mai madau baahi."},{"book":"Nnegau","chapter":"15","verse":"25","text":"Gei dolomeenei, gimaadou huogodoo gu heetugi, guu donu ngaadahi bolo gimaadou e hilihili madau daangada dogolua kae hegau, ga hagau adu gi goodou. Meemaa ga lloo adu dalia tadau ihoo hagaaloho go Barnabas mo Paul,"},{"book":"Nnegau","chapter":"15","verse":"26","text":"ala gu dee hagahuodia nau mouli i lodo nnegau tadau Tagi go Jesus Christ."},{"book":"Nnegau","chapter":"15","verse":"27","text":"Gimaadou e hagau adu a Judas mo Silas gii bida hagi adu madau mee ala ne hihi adu gi goodou."},{"book":"Nnegau","chapter":"15","verse":"28","text":"Di Hagataalunga Dabu mo gimaadou guu donu ngaadahi bolo gimaadou hagalee haga daamaha goodou gi dahi mee i daha mo nia haganoho aanei, ala e tau anga:"},{"book":"Nnegau","chapter":"15","verse":"29","text":"Hudee geina nia meegai ala gu tigidaumaha ang gi nia balu god, hudee inu nia dodo, hudee geina nia manu ala ne lauwa, gei goodou gi haga ligaliga i daha i di mouli hai be di manu. Goodou gaa gila humalia maa goodou ga haga gila aga nia mee aanei. Di laangi humalia adu gi goodou.”"},{"book":"Nnegau","chapter":"15","verse":"30","text":"Digau kae hegau aanei ga hagau gi Antioch, gaa dau i golo, ga haga dagabuli digau huogodoo ala ne hagadonu, gaa wanga gi digaula di lede deelaa."},{"book":"Nnegau","chapter":"15","verse":"31","text":"Di madagoaa nia daangada ne longono di lede deelaa, digaula gu tenetene huoloo gi nia helekai hagamaaloo aga."},{"book":"Nnegau","chapter":"15","verse":"32","text":"Judas mo Silas, meemaa la nia soukohp dogolua, ga helehelekai gi digau ala ne hagadonu i di madagoaa waalooloo, e hagamahi ge e hagamaaloo aga digaula."},{"book":"Nnegau","chapter":"15","verse":"33","text":"I muli di nau noho haga dulii i di gowaa deelaa, gei digau hagadonu aalaa ga hagau meemaa i lodo di aumaalia gii hula gi muli gi digau ala ne hagau mai meemaa."},{"book":"Nnegau","chapter":"15","verse":"34","text":"[Gei Silas gu hagamaanadu bolo ia e noho hua igolo.]"},{"book":"Nnegau","chapter":"15","verse":"35","text":"Paul mo Barnabas guu noho haga dulii i Antioch, ngaadahi mo digau hagadonu dogologo ala e agoago mo di hagadele nia helekai a Dimaadua."},{"book":"Nnegau","chapter":"15","verse":"36","text":"Di madagoaa nomuli, Paul ga helekai gi Barnabas, “Gidaua gaa hula gi muli e heetugi gi digau ala gu hagadonu, ala i lodo nia waahale huogodoo ala ne agoago ginai nia helekai Dimaadua, gi gidee gidaua be digaula guu hai behee.”"},{"book":"Nnegau","chapter":"15","verse":"37","text":"Barnabas e hiihai bolo John Mark e hula ginaadou,"},{"book":"Nnegau","chapter":"15","verse":"38","text":"gei Paul digi hagamaanadu bolo ma e humalia di lahi a mee, idimaa, Mark gu diiagi meemaa i lodo Pamphylia gei digi hagalawa ina di nadau moomee belee hai.15.38 Nnegau 13.13"},{"book":"Nnegau","chapter":"15","verse":"39","text":"Di lagamaaloo ne hai i mehanga Paul mo Barnabas, gei meemaa guu hula dagidahi. Barnabas gaa lahi a Mark gaa dele gi Cyprus."},{"book":"Nnegau","chapter":"15","verse":"40","text":"Gei Paul ga hili aga a Silas, meemaa gaa hula gei digau ala gu hagadonu ga hagau meemaa i lodo tumaalia o Dimaadua."},{"book":"Nnegau","chapter":"15","verse":"41","text":"Meemaa gaa hula laa lodo Syria mo Cilicia, e hagamaaloo aga digau o nia nohongo dabu aalaa."}]}