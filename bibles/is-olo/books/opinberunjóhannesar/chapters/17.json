{"data":[{"book":"Opinberun Jóhannesar","chapter":"17","verse":"1","text":"Þá kom til mín einn af englunum sjö, sem leitt hafði plágurnar yfir jörðina, og sagði: „Komdu með mér, ég ætla að sýna þér afdrif skækjunnar miklu sem situr uppi yfir vötnum heimsins – þjóðunum."},{"book":"Opinberun Jóhannesar","chapter":"17","verse":"2","text":"Konungar jarðarinnar hafa drýgt hór með henni og þjóðir heimsins hafa orðið drukknar af ólifnaðarvíni hennar.“"},{"book":"Opinberun Jóhannesar","chapter":"17","verse":"3","text":"Engillinn fór nú með mig í anda út í eyðimörkina. Þar sá ég konu sitja á skarlatsrauðu dýri. Dýrið hafði sjö höfuð og tíu horn og voru hornin alskrifuð formælingum um Guð."},{"book":"Opinberun Jóhannesar","chapter":"17","verse":"4","text":"Föt konunnar voru purpuri og skarlat og hún bar skartgripi úr gulli, gimsteinum og perlum. Í hendinni hafði hún gullbikar, fullan af viðbjóði."},{"book":"Opinberun Jóhannesar","chapter":"17","verse":"5","text":"Þessi einkennilega setning var skrifuð á enni hennar: „Babýlon, hin mikla, móðir hórkvenna og skurðgoðadýrkenda um allan heim.“"},{"book":"Opinberun Jóhannesar","chapter":"17","verse":"6","text":"Ég sá að hún var ölvuð. Hún var drukkin af blóði þeirra sem dáið höfðu vegna nafns Jesú – þeirra sem hún hafði drepið. Ég starði á hana með hryllingi."},{"book":"Opinberun Jóhannesar","chapter":"17","verse":"7","text":"„Af hverju ertu undrandi?“ spurði engillinn, „ég skal segja þér hver hún er og hvaða dýr þetta er sem hún situr á."},{"book":"Opinberun Jóhannesar","chapter":"17","verse":"8","text":"Það var lifandi, en er það ekki lengur, og bráðlega mun það koma upp úr undirdjúpunum og fara til eilífrar glötunar. Þeir íbúar heimsins, sem ekki hafa fengið nöfnin sín skráð í bók lífsins frá því heimurinn varð til, munu undrast að dýrið skuli lifna við eftir dauðann."},{"book":"Opinberun Jóhannesar","chapter":"17","verse":"9","text":"Nú reynir á skilninginn: Höfuðin sjö tákna ákveðna borg, sem byggð er á sjö hæðum, og þar er aðsetur konunnar."},{"book":"Opinberun Jóhannesar","chapter":"17","verse":"10","text":"Höfuðin tákna líka sjö konunga. Fimm eru þegar fallnir, sá sjötti er nú við völd, en sá sjöundi er enn ekki kominn fram. Hann mun aðeins ríkja stuttan tíma."},{"book":"Opinberun Jóhannesar","chapter":"17","verse":"11","text":"Skarlatsrauða dýrið, sem dó, er áttundi konungurinn, en hann var áður við völd – einn af þessum sjö. Þegar hann hefur ríkt í seinna skiptið, mun hann fá sinn dóm eins og hinir."},{"book":"Opinberun Jóhannesar","chapter":"17","verse":"12","text":"Hornin tíu eru tíu konungar sem hafa ekki enn komist til valda. Þeir munu aðeins ríkja skamma hríð og þá með dýrinu."},{"book":"Opinberun Jóhannesar","chapter":"17","verse":"13","text":"Þeir munu lýsa því sameiginlega yfir að dýrið sé leiðtogi þeirra."},{"book":"Opinberun Jóhannesar","chapter":"17","verse":"14","text":"Síðan munu þeir sameinast og heyja stríð gegn lambinu, en lambið mun sigra þá, því að það er konungur konunganna og þeir sem því fylgja, eru hinir kölluðu, útvöldu og trúföstu."},{"book":"Opinberun Jóhannesar","chapter":"17","verse":"15","text":"Höfin, vötnin og fljótin, sem skækjan situr á, tákna þjóðir og fólk af öllum tungum jarðarinnar."},{"book":"Opinberun Jóhannesar","chapter":"17","verse":"16","text":"Skarlatsrauða dýrið og hornin tíu sem á því eru – en þau tákna tíu konunga, sem ríkja munu ásamt dýrinu – sameinast í hatri til konunnar. Þeir munu ráðast á hana, hrekja hana í einsemd, svipta hana klæðum og brenna á báli."},{"book":"Opinberun Jóhannesar","chapter":"17","verse":"17","text":"Guð mun vekja með þeim ákveðnar hugsanir, til þess að koma áformum sínum í framkvæmd. Þeir munu verða sammála um að afhenda skarlatsrauða dýrinu öll sín völd og það mun leiða til þess að orð Guðs rætist."},{"book":"Opinberun Jóhannesar","chapter":"17","verse":"18","text":"Konan, sem þú sást í sýninni, táknar borgina miklu sem ríkir yfir konungum jarðarinnar.“"}]}