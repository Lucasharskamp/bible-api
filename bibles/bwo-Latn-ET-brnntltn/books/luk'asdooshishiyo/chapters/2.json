{"data":[{"book":"Luk'as Dooshishiyo","chapter":"2","verse":"1","text":"Man dúr Rom dats jami shirotse keeweyat beyiru ash jamwots bo taawetwok'o Rom nugúso Awugst'os bí azazi."},{"book":"Luk'as Dooshishiyo","chapter":"2","verse":"2","text":"Shints ash taawman taawewor Soriyi dats keewirwo K'ereniwosi b́tesh."},{"book":"Luk'as Dooshishiyo","chapter":"2","verse":"3","text":"Mansh asho ik ikon b́shútso guut'eyish b́ shuwets dats datsomand bo amfera boteshi."},{"book":"Luk'as Dooshishiyo","chapter":"2","verse":"4","text":"Yosefwere b́ shuwewon Dawit naar b́teshtsotse Gelil datsatse fa'a Nazret kitutse tuut Yihud datsatse fa'a Dawit kitu Betelihem maants bíami,"},{"book":"Luk'as Dooshishiyo","chapter":"2","verse":"5","text":"Guut'ewosh bíamu mac'at teshtsu b́wid'tsu Mariyamntona b́ tesh."},{"book":"Luk'as Dooshishiyo","chapter":"2","verse":"6","text":"Betelihem kitutse bobefere Mariyam shuwi aawo bodb́wtsi."},{"book":"Luk'as Dooshishiyo","chapter":"2","verse":"7","text":"Manoknowere b k'aab́ na'o shuuk'rat bín eret tahon kaapbk'ri, ibi k'eefoke k'ewoko daatso bok'aztsotse minz kas'otse minzwots eeg eeg bomaf marats k'eez b́k'ri."},{"book":"Luk'as Dooshishiyo","chapter":"2","verse":"8","text":"Manoknowere, t'ú gizi s'een kotfetst sisatse k'eyiru giz jinfwots fa'ano bo tesh."},{"book":"Luk'as Dooshishiyo","chapter":"2","verse":"9","text":"Mann, doonzo melakiyo boats be'eb́wtsi, Doonzo mangi shááno bogúúratse c'eesh b́k'ri, boowere ayidek'at shatbowtsi,"},{"book":"Luk'as Dooshishiyo","chapter":"2","verse":"10","text":"Melakiwonmó hank'owa boosh bíet «Shat k'ayere! ash jamosh geneúi een wotitwo keewi sheengo itsh dek'at waare,"},{"book":"Luk'as Dooshishiyo","chapter":"2","verse":"11","text":"Hamb! Hambetse Dawit kituts kashitso itsh shuwere, bíwere doonzo Krestosiye."},{"book":"Luk'as Dooshishiyo","chapter":"2","verse":"12","text":"Haniye itsh milikit wotitwe, bín na'a erii tahotse kaapk'rets na'o gizwots kas'otse gizo eeg eeg maaf maratse b́ k'eefere daatsitute.»"},{"book":"Luk'as Dooshishiyo","chapter":"2","verse":"13","text":"Dingaton darotsi melaki ayuwots, melkimanton ikwotat be'e bowutsi, Ik'ono údfetst́,"},{"book":"Luk'as Dooshishiyo","chapter":"2","verse":"14","text":"«Darotse Ik'osh mango wotowe!"},{"book":"Luk'as Dooshishiyo","chapter":"2","verse":"15","text":"Melakiyo boatse k'aleyat daromaants k'az bokeshiyakon giz jinirwots bo atsatseyo «Beré Betelihem maants amone, and wottsonat Ik'o noosh bek'sht b́kitsts keewo s'iilone» bo et."},{"book":"Luk'as Dooshishiyo","chapter":"2","verse":"16","text":"Kááron amt Marymnat Yosefn daats bodek'i, na'i marmat'onwere gizi kas'otse gizwots bítse eeg eeg maaf maratse b́ k'eefere bobek'i."},{"book":"Luk'as Dooshishiyo","chapter":"2","verse":"17","text":"Na'i marmat'onowere bobek'iyakon b́ jango Ik'i melakiyo boosh b́ keewtso keewo dek botuwi."},{"book":"Luk'as Dooshishiyo","chapter":"2","verse":"18","text":"Keewman shishits jamwots giz jinfwots boosh bokeewts keewatse tuutson bo adi."},{"book":"Luk'as Dooshishiyo","chapter":"2","verse":"19","text":"Maryammó, keew jaman b nibots detsdek'atni b asaabefo btesh."},{"book":"Luk'as Dooshishiyo","chapter":"2","verse":"20","text":"Giz jinirumanotsu, jam keewo melakiyo boosh b́ ettsok'o wotat bí eree bobek'tsonat boshishtsosh, Ik'o mangifetst bín údfetst, bo beyok k'az bo aani."},{"book":"Luk'as Dooshishiyo","chapter":"2","verse":"21","text":"Shimt aawo b́beshihakon na'o gof damiyoke, b́ shúútso «Iyesusi» ett s'egee. Hanwere b́ maac'eeftse shino melakiyo b́kishts shútsoni b́tesh."},{"book":"Luk'as Dooshishiyo","chapter":"2","verse":"22","text":"Nemok'on, s'ayintsi teri aawo bodb́wts, mann Maryamnat Yosefn na'i marmat'o doonzo shinats t'intsosh Iyerusalem maants dek't bo ami."},{"book":"Luk'as Dooshishiyo","chapter":"2","verse":"23","text":"2:23 Kesh. 13:2; 12  Han bok'alwere doonzo kitsts nemok'on «Nungush na'a wotts k'aab́ jamo doonzosh, galdek' imeke b́ wotiti» eteets tzaziyok'on guut'etsone."},{"book":"Luk'as Dooshishiyo","chapter":"2","verse":"24","text":"Mank'o doonzo nemon «Git kurkundwotsi wee git eejiyi nana'uwotsi woshosh t'intso geyife» eteets alo fa'e b́tesh."},{"book":"Luk'as Dooshishiyo","chapter":"2","verse":"25","text":"Manoor Iyerusalemitse Sm'oni eteef ash iko fa'e b́tesh, bíwere b́kasho Ik'osh imk kááw asha b́ teshi, Isra'elsh weet kashiyono b́ kotiri b́ tesh. S'ayin Shayironwere bí atsatsa b́ tesh."},{"book":"Luk'as Dooshishiyo","chapter":"2","verse":"26","text":"Bí doonzo mesihiyo b́be'aawo b́ k'irrawok'o S'ayin shayiro shaani dek't kitsre b́ tesh."},{"book":"Luk'as Dooshishiyo","chapter":"2","verse":"27","text":"Manots aawots S'ayin shayiro b́gitsotse bín b́tuuzre Ik'i moo maants bíami, Yosefnat Mariyamwere bo nemok'on danetso na'osh finosh na'o dek't Ik' moots bo kindor"},{"book":"Luk'as Dooshishiyo","chapter":"2","verse":"28","text":"Sim'on na'i marmat'o k'a'údek't erdekt, Ik'o údefetst hank'o bíet,"},{"book":"Luk'as Dooshishiyo","chapter":"2","verse":"29","text":"«Doonzono! hamb, jangiyat taash nimtso s'eenwtsere,"},{"book":"Luk'as Dooshishiyo","chapter":"2","verse":"30","text":"N kashiyo ti aawon bek're,"},{"book":"Luk'as Dooshishiyo","chapter":"2","verse":"31","text":"Bíwere ash jami shinatse nk'anitsoniye,"},{"book":"Luk'as Dooshishiyo","chapter":"2","verse":"32","text":"Bíwere Ik' ash woteraw ashuwotssh aro kish kitsit shaano wotitwe,"},{"book":"Luk'as Dooshishiyo","chapter":"2","verse":"33","text":"Yosefnat Mariyamnowere na'o jangosh keewets jamatse tuutson ada boadfoni."},{"book":"Luk'as Dooshishiyo","chapter":"2","verse":"34","text":"Sim'on boon b́deeriyhakon bítsnor na'i marmat'o ind Mariyamsh hank'owa bí et, «Hambe! na'i marmat'an Isra'elitse ayuwotssh t'afosh, ayuwotssh kashi jango wotitwe, bíwere ayuwots b́keewo k'ew dek'o bok'azetwoniye milikit wotitwe."},{"book":"Luk'as Dooshishiyo","chapter":"2","verse":"35","text":"Mannowere aywots nibotse fa'a aashts asaabiyo keer be'etwe, nnibonowere shiyani shiko kap'de beshitwe.»"},{"book":"Luk'as Dooshishiyo","chapter":"2","verse":"36","text":"Mank'o manoor Aser naar wotts Fanue'l ní Hanayi eteetsu bek'etsu fa'a b tesh. Ayi dekat gawerwtsk máátsi b tesh, b kenihnton shawat nato b beyihako keniho k'irb́wtsi,"},{"book":"Luk'as Dooshishiyo","chapter":"2","verse":"37","text":"Maniyehakon b nato habi gitonat awd nato b́ wotefetsosh Ik' mootse b orerawon s'oomiyon, Ik' k'onon, aawonat t'úwon Ik'osha bfinefera b tesh."},{"book":"Luk'as Dooshishiyo","chapter":"2","verse":"38","text":"Manoor biwere waat́ doonzo údo dek'btwi, na'i marmat'o jangosho Iyerusalem bín kashosh jangat kotirú jamwotssh bkeewufo."},{"book":"Luk'as Dooshishiyo","chapter":"2","verse":"39","text":"Doonzo nemotse finef jamo fin bok'rihakon Gelil datsatse daatseyiru bo beyiru bo kitu Nazret maants k'az bo aani."},{"book":"Luk'as Dooshishiyo","chapter":"2","verse":"40","text":"Na'i marmat'onwere eenono eenfetst kup'efere bí ami, danonowere s'eenḱ wotb́wtsi, Ik'i s'atonwere bíntoni b́tesh."},{"book":"Luk'as Dooshishiyo","chapter":"2","verse":"41","text":"Yosefnat Mariyamn worwot worwoton fazigi baaliyi aawor Iyerusalem maantsan bo amfo bo tesh."},{"book":"Luk'as Dooshishiyo","chapter":"2","verse":"42","text":"Iyesus tatse git nat wotbwtstsok'on bo nemok'on baaliman mangiyosh bo ami."},{"book":"Luk'as Dooshishiyo","chapter":"2","verse":"43","text":"Baaliyono ish bobazihakon bo bomoo maants bo aanor Iyesus Iyerusalemits oorb́wts, Yosefnat Mariyamnmó manoke b́ ooro danatsno botesh."},{"book":"Luk'as Dooshishiyo","chapter":"2","verse":"44","text":"Weratse sha'irwotsnton towat bí amiruwok'o boosh bí arere, ik aawjini sha'o sha'eron bo jini, maniye il bojag jamoknat bodants ash jamoke geyo dek' botuu."},{"book":"Luk'as Dooshishiyo","chapter":"2","verse":"45","text":"Ernmó daatso bo maawutsotse geefere Iyerusalem maants bo aani."},{"book":"Luk'as Dooshishiyo","chapter":"2","verse":"46","text":"Keez aawoniye okoon Ik' mootse daatsbodeki, manokno aaydekt dantswots dagotse bedek't bo keewirwo k'ebfetst bosho aato b́t'intsfera b́ tesh."},{"book":"Luk'as Dooshishiyo","chapter":"2","verse":"47","text":"B́ keew k'ebts jamwots b́ t'iwintsirwok'onat boosh bíanirwok'o bek't bo adifera bo tesh."},{"book":"Luk'as Dooshishiyo","chapter":"2","verse":"48","text":"Yosefnat Mariyam bín Ik' mootse bobek'tsok'on ada bo adi, manoor indu, «Tnaayo eegishe hank'o taan nk'ali? N nihnat taan kic'at neen no geefera noteshi» bi et."},{"book":"Luk'as Dooshishiyo","chapter":"2","verse":"49","text":"Iyesuswere «Eegoshe taan it geyi? taa t nih mootse woto taash b́ geyitwok'o danatsteya?» bí eti."},{"book":"Luk'as Dooshishiyo","chapter":"2","verse":"50","text":"Boomó bí b́ keewtsman t'iwintsratsno."},{"book":"Luk'as Dooshishiyo","chapter":"2","verse":"51","text":"Maniye il Iyesus Nazret maants bonton bíami, booshowere alya bí alefoni, b́ indwere keew jaman b nibotsa b detsfo."},{"book":"Luk'as Dooshishiyo","chapter":"2","verse":"52","text":"2:52 1 Sam. 2:26; Ari. 3:2  Iyesus Ik'onat ash shinatse shuneek wotat, dan teleefonat need'on eenfere bí amfo."}]}