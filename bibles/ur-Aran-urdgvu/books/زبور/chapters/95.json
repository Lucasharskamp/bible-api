{"data":[{"book":"زبور","chapter":"95","verse":"1","text":"آؤ، ہم شادیانہ بجا کر رب کی مدح سرائی کریں، خوشی کے نعرے لگا کر اپنی نجات کی چٹان کی تمجید کریں!"},{"book":"زبور","chapter":"95","verse":"2","text":"آؤ، ہم شکرگزاری کے ساتھ اُس کے حضور آئیں، گیت گا کر اُس کی ستائش کریں۔"},{"book":"زبور","chapter":"95","verse":"3","text":"کیونکہ رب عظیم خدا اور تمام معبودوں پر عظیم بادشاہ ہے۔"},{"book":"زبور","chapter":"95","verse":"4","text":"اُس کے ہاتھ میں زمین کی گہرائیاں ہیں، اور پہاڑ کی بلندیاں بھی اُسی کی ہیں۔"},{"book":"زبور","chapter":"95","verse":"5","text":"سمندر اُس کا ہے، کیونکہ اُس نے اُسے خلق کیا۔ خشکی اُس کی ہے، کیونکہ اُس کے ہاتھوں نے اُسے تشکیل دیا۔"},{"book":"زبور","chapter":"95","verse":"6","text":"آؤ ہم سجدہ کریں اور رب اپنے خالق کے سامنے جھک کر گھٹنے ٹیکیں۔"},{"book":"زبور","chapter":"95","verse":"7","text":"کیونکہ وہ ہمارا خدا ہے اور ہم اُس کی چراگاہ کی قوم اور اُس کے ہاتھ کی بھیڑیں ہیں۔ اگر تم آج اُس کی آواز سنو"},{"book":"زبور","chapter":"95","verse":"8","text":"”تو اپنے دلوں کو سخت نہ کرو جس طرح مریبہ میں ہوا، جس طرح ریگستان میں مسّہ میں ہوا۔"},{"book":"زبور","chapter":"95","verse":"9","text":"وہاں تمہارے باپ دادا نے مجھے آزمایا اور جانچا، حالانکہ اُنہوں نے میرے کام دیکھ لئے تھے۔"},{"book":"زبور","chapter":"95","verse":"10","text":"چالیس سال مَیں اُس نسل سے گھن کھاتا رہا۔ مَیں بولا، ’اُن کے دل ہمیشہ صحیح راہ سے ہٹ جاتے ہیں، اور وہ میری راہیں نہیں جانتے۔‘"},{"book":"زبور","chapter":"95","verse":"11","text":"اپنے غضب میں مَیں نے قَسم کھائی، ’یہ کبھی اُس ملک میں داخل نہیں ہوں گے جہاں مَیں اُنہیں سکون دیتا‘۔“"}]}