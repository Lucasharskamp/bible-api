{"data":[{"book":"2 Wasesalonike","chapter":"3","verse":"1","text":"Kukimambukizo, ndugu, tupulileni kwa Imulungu ili usenga wa Mndewa wenele himahima na ubokeligwe goya kamba vija viikalile kumwenu."},{"book":"2 Wasesalonike","chapter":"3","verse":"2","text":"Vivija tupulileni kwa Imulungu yatukombole kulawa mmakono ga wanhu wehile, kwavija siyo kila munhu kotogola usenga uno."},{"book":"2 Wasesalonike","chapter":"3","verse":"3","text":"Lakini Mndewa kotamaniligwa, kowagangamiza mizoyo yenu na kowahonya kulawa mmakono ga ija Imdumuka."},{"book":"2 Wasesalonike","chapter":"3","verse":"4","text":"Na Mndewa kotutenda tutamanile kuwa mogagoga gaja gatuwafunzile na mogendelela kutenda vivo."},{"book":"2 Wasesalonike","chapter":"3","verse":"5","text":"Mndewa yailongoze mizoyo yenu kuujuwa unogelwa wa Imulungu na kufunga umoyo kugaligwe na Kilisito."},{"book":"2 Wasesalonike","chapter":"3","verse":"6","text":"Ndugu zangu, kwa twaga da Mndewa wetu Yesu Kilisito tomulagizani muinege na wanhu wose wamtogole Yesu kuno wanyeke na hawalonda kugagoga gaja gatuwafunzile."},{"book":"2 Wasesalonike","chapter":"3","verse":"7","text":"Mweye wenyego mujuwa goya kuwa molondigwa kusang'hana kamba siye. Siye vitukalile na mweye hatukalile wanyeke bule,"},{"book":"2 Wasesalonike","chapter":"3","verse":"8","text":"na hatudile ndiya ya munhu yoyose bila kumuliha, lakini tugaya kusang'hana imisi na ikilo ili sikutuwe mizigo kwa munhu yoyose kumwenu."},{"book":"2 Wasesalonike","chapter":"3","verse":"9","text":"Tutenda vino siyo kwavija hatulondigwa kutazigwa na mweye, ila tutenda vivo kamba kilaguso kumwenu, mutukweleleze."},{"book":"2 Wasesalonike","chapter":"3","verse":"10","text":"Vitukalile na mweye tukala tuwalongeleni, “Munhu yoyose yolema kusang'hana sikuyaje.”"},{"book":"2 Wasesalonike","chapter":"3","verse":"11","text":"Tolonga vino kwavija tuhulika kamba kuna wanhu wayagwe hagati yenu wanyeke, hawatenda kinhu chochose ila oigela mzisang'hano za wanhu wayagwe."},{"book":"2 Wasesalonike","chapter":"3","verse":"12","text":"Kwa twaga da Mndewa Yesu Kilisito towalagiza wanhu awo na kuwazuma wakale kamba viilondigwa na wasang'hane wapate ndiya yao wenyego."},{"book":"2 Wasesalonike","chapter":"3","verse":"13","text":"Lakini mweye ndugu, sikumudonhe kutenda ganogile."},{"book":"2 Wasesalonike","chapter":"3","verse":"14","text":"Yodaha kuwa, ako kuna munhu yonda yaleke kuugoga usenga uno unyandike, yahawa kuko, muloleni goya munhu ayo na sikumuilumbe nayo, ili yagwe kinyala."},{"book":"2 Wasesalonike","chapter":"3","verse":"15","text":"Lakini sikumumtende munhu ayo kamba munhu yawehile, ila mumzume kamba miyenu."},{"book":"2 Wasesalonike","chapter":"3","verse":"16","text":"Mndewa mwenyego yogala tindiwalo, yawagwelele tindiwalo kipindi chose kwa nzila zose. Mndewa yakale na mweye mose."},{"book":"2 Wasesalonike","chapter":"3","verse":"17","text":"Niye Paulo nowalamusa, kwa mkono wangu mwenyego nokwandika vino, vino avo nikaga kilaguso mzibaluwa, vivo nyandikaga."},{"book":"2 Wasesalonike","chapter":"3","verse":"18","text":"Ng'hekewa ya Mndewa wetu Yesu Kilisito ikale na mweye mose."}]}