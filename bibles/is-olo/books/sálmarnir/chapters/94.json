{"data":[{"book":"Sálmarnir","chapter":"94","verse":"1-2","text":"Drottinn, þú ert Guð hefndarinnar – sá Guð sem réttir hlut þeirra sem ranglæti eru beittir. Láttu dýrð þína birtast. Rís upp, þú dómari jarðar. Refsaðu ofstopamönnum fyrir illverk þeirra."},{"book":"Sálmarnir","chapter":"94","verse":"3","text":"Drottinn, hve lengi eiga óguðlegir að hrósa sigri?"},{"book":"Sálmarnir","chapter":"94","verse":"4","text":"Þeir eru að springa af monti! Hlustaðu á grobbið í þeim!"},{"book":"Sálmarnir","chapter":"94","verse":"5","text":"Drottinn, líttu á hvernig þeir kúga þjóð þína og kvelja fólkið sem þú elskar."},{"book":"Sálmarnir","chapter":"94","verse":"6-7","text":"Þeir myrða ekkjur og munaðarleysingja og líka útlendinga sem hér hafa sest að. „Drottinn sér þetta ekki,“ segja þeir, „hann lætur sér fátt um finnast.“"},{"book":"Sálmarnir","chapter":"94","verse":"8","text":"Heimskingjar!"},{"book":"Sálmarnir","chapter":"94","verse":"9","text":"Haldið þið að Guð sé blindur og heyrnarlaus, hann sem skapar bæði augu og eyru!"},{"book":"Sálmarnir","chapter":"94","verse":"10","text":"Hann refsar þjóðunum – og nú er komið að ykkur. Enginn hlutur er honum hulinn. Eins og hann viti ekki hvað þið hafið gert!"},{"book":"Sálmarnir","chapter":"94","verse":"11","text":"Drottinn þekkir skammsýni og hégómleika mannanna"},{"book":"Sálmarnir","chapter":"94","verse":"12-13","text":"og því agar hann okkur til góðs. Það gerir hann til þess að við göngum á hans vegum og gefumst ekki upp í mótlæti."},{"book":"Sálmarnir","chapter":"94","verse":"14","text":"Drottinn afneitar ekki lýð sínum né yfirgefur þjóð sína."},{"book":"Sálmarnir","chapter":"94","verse":"15","text":"Dómar hans eru réttlátir og fylgjendur hans fagna af hreinu hjarta."},{"book":"Sálmarnir","chapter":"94","verse":"16","text":"Hver vill vernda mig fyrir illgjörðamönnum? Hver vill vera skjöldur minn?"},{"book":"Sálmarnir","chapter":"94","verse":"17","text":"Án Drottins væri ég dauðans matur."},{"book":"Sálmarnir","chapter":"94","verse":"18","text":"Ég æpti: „Drottinn, ég er að hrapa!“ og af gæsku sinni frelsaði hann mig."},{"book":"Sálmarnir","chapter":"94","verse":"19","text":"Drottinn, þegar efasemdir ásækja mig og hjarta mitt er fullt af angist, þá gefðu mér frið þinn og endurnýjaðu gleði mína."},{"book":"Sálmarnir","chapter":"94","verse":"20","text":"Vilt þú vernda og viðhalda spilltri valdsstjórn sem hallar réttlætinu? Leyfir þú slíkt?"},{"book":"Sálmarnir","chapter":"94","verse":"21-22","text":"Hefur þú þóknun á þeim sem dæma saklausa til dauða? Nei! Drottinn, Guð minn, er vígi mitt, kletturinn þar sem ég leita skjóls."},{"book":"Sálmarnir","chapter":"94","verse":"23","text":"Guð lætur syndir óguðlegra koma þeim sjálfum í koll. Illverk þeirra verða þeim að falli."}]}