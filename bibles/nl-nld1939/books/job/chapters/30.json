{"data":[{"book":"Job","chapter":"30","verse":"1","text":"Maar thans lachen jongere mensen mij uit, Lieden, wier vaders te min voor mij waren, Om ze bij mijn herdershonden te zetten;"},{"book":"Job","chapter":"30","verse":"2","text":"Wier sterke hand mij zelfs niet kan dienen, Daar al hun kracht verloren ging,"},{"book":"Job","chapter":"30","verse":"3","text":"Door gebrek en honger is uitgeput. Lieden, die de stronken afknagen in de woestijn, In het land der steppe en wildernis;"},{"book":"Job","chapter":"30","verse":"4","text":"Die zilte kruiden van de struiken plukken, En zich voeden met de wortels der brem;"},{"book":"Job","chapter":"30","verse":"5","text":"Die uit de samenleving zijn weggejaagd, En die men naschreeuwt als dieven."},{"book":"Job","chapter":"30","verse":"6","text":"Lieden, die in de krochten van afgronden wonen, In aardholen en rotsen;"},{"book":"Job","chapter":"30","verse":"7","text":"Die balken tussen de struiken, Samenhokken onder de netels;"},{"book":"Job","chapter":"30","verse":"8","text":"Die als een dwaas en naamloos broed Weggezweept zijn uit het land."},{"book":"Job","chapter":"30","verse":"9","text":"En thans ben ik hun spotlied geworden, En de stof voor hun praat."},{"book":"Job","chapter":"30","verse":"10","text":"Vol afschuw blijven ze op een afstand staan, En ontzien zich niet, mij in het gezicht te spuwen."},{"book":"Job","chapter":"30","verse":"11","text":"Zij mishandelen mij, nu ze hun teugel hebben losgerukt Hun breidel hebben afgeworpen."},{"book":"Job","chapter":"30","verse":"12","text":"Aan mijn rechterhand verheft zich dat broed, Mijn voeten stoten hen weg; Ze banen tegen mij hun onheilspaden,"},{"book":"Job","chapter":"30","verse":"13","text":"En vernielen mijn weg, om mij te verderven. Ze trekken op, er is niemand, die hen weerhoudt,"},{"book":"Job","chapter":"30","verse":"14","text":"Als door een wijde bres rukken ze aan. Onder de puinhopen kwam ze aangerold"},{"book":"Job","chapter":"30","verse":"15","text":"Keerde zich tegen mij de verschrikking; Als een stormwind waaide mijn aanzien weg, Mijn geluk dreef voorbij als een wolk."},{"book":"Job","chapter":"30","verse":"16","text":"En thans stort zich mijn ziel in mij uit, Grijpen de dagen van rampspoed mij aan!"},{"book":"Job","chapter":"30","verse":"17","text":"Des nachts wordt mijn gebeente doorboord, En nemen mijn knagende pijnen geen rust;"},{"book":"Job","chapter":"30","verse":"18","text":"Door het grote geweld is mijn vlees ontredderd, Het knelt mij als de kraag van mijn kleed."},{"book":"Job","chapter":"30","verse":"19","text":"God heeft mij in de modder geworpen, Ik zie er uit als stof en as."},{"book":"Job","chapter":"30","verse":"20","text":"Ik roep tot U, maar Gij antwoordt niet; Ik sta overeind, maar Gij let niet op mij."},{"book":"Job","chapter":"30","verse":"21","text":"Gij zijt wreed tegen mij, Met uw krachtige hand bestookt Gij mij;"},{"book":"Job","chapter":"30","verse":"22","text":"Gij heft mij op, jaagt mij voort op de wind, Een noodweer lost mij in water op."},{"book":"Job","chapter":"30","verse":"23","text":"Ja, ik weet, Gij leidt mij ten dode, Naar de verzamelplaats van al wat leeft."},{"book":"Job","chapter":"30","verse":"24","text":"Maar steekt een drenkeling de hand niet uit, Roept men in zijn ellende niet om hulp?"},{"book":"Job","chapter":"30","verse":"25","text":"Heb ik zelf niet geweend over den zwaar beproefde, Was ik over den arme niet zielsbedroefd?"},{"book":"Job","chapter":"30","verse":"26","text":"Ja, ik hoopte op geluk, maar het onheil kwam; Ik verwachtte het licht, maar het duister viel in."},{"book":"Job","chapter":"30","verse":"27","text":"Mijn binnenste kookt, en komt niet tot rust, Dagen van jammer treden mij tegen."},{"book":"Job","chapter":"30","verse":"28","text":"Zwart loop ik rond, maar niet van de zon; Sta ik op in de gemeente, ik roep om hulp!"},{"book":"Job","chapter":"30","verse":"29","text":"Ik ben een broer van de jakhalzen, Een makker der struisen;"},{"book":"Job","chapter":"30","verse":"30","text":"Mijn huid is zwart, en laat van mij los, Mijn beenderen branden van koorts;"},{"book":"Job","chapter":"30","verse":"31","text":"Mijn citer is voor rouwklacht gestemd, Mijn fluit voor geween!."}]}