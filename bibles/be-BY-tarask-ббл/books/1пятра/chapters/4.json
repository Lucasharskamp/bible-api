{"data":[{"book":"1 ПЯТРА","chapter":"4","verse":"1","text":"Дык вось, як Хрыстос пацярпеў за нас целам, дык і вы ўзбройцеся тою самаю думкаю; бо хто пакутуе целам, той перастае грашыць,"},{"book":"1 ПЯТРА","chapter":"4","verse":"2","text":"каб рэшту часу ў целе ўжо жыць не паводле людзкіх пахацінстваў, а паводле волі Божай."},{"book":"1 ПЯТРА","chapter":"4","verse":"3","text":"Бо досыць, што вы ў мінулым часе жыцьця чынілі волю язычніцкую, аддаючыся нечысьці, пажадзе (мужаложству, скаталожству, непатрэбным помыслам), п'янству, лішніцы ў ежы і пітве і недарэчнаму ідаласлужэньню;"},{"book":"1 ПЯТРА","chapter":"4","verse":"4","text":"таму яны і зьдзіўляюцца, што вы ня маеце ўдзелу зь імі ў той самай распусьце, і бэсьцяць вас;"},{"book":"1 ПЯТРА","chapter":"4","verse":"5","text":"яны дадуць адказ Таму, Хто неўзабаве мае судзіць жывых і мёртвых."},{"book":"1 ПЯТРА","chapter":"4","verse":"6","text":"Бо на тое і мёртвым было зьвеставана, каб яны па-людзку целам суд прыняўшы, жылі пабожна духам."},{"book":"1 ПЯТРА","chapter":"4","verse":"7","text":"Зрэшты, блізкі ўсяму канец. Дык вось будзьце ў добрым розуме і чувайце ў малітвах."},{"book":"1 ПЯТРА","chapter":"4","verse":"8","text":"А найболей за ўсё майце шчырую любоў адно да аднаго, бо любоў пакрывае мноства грахоў;"},{"book":"1 ПЯТРА","chapter":"4","verse":"9","text":"будзьце гасьцінныя адно да аднаго без нарокаў;"},{"book":"1 ПЯТРА","chapter":"4","verse":"10","text":"служэце адно аднаму, кожны тым дарам, які атрымаў, як добрыя дойліды разнастайнай мілаты Божай."},{"book":"1 ПЯТРА","chapter":"4","verse":"11","text":"Калі гаворыць хто, гавары як словы Божыя; ці калі служыць хто, служы сілаю, якую дае Бог, каб ва ўсім ўслаўляўся Бог празь Ісуса Хрыста, Якому слава і ўлада навекі вечныя. Амін."},{"book":"1 ПЯТРА","chapter":"4","verse":"12","text":"Любасныя! вогненнай спакусы, што пасылаецца на выпрабаваньне вам, ня цурайцеся, быццам прыгоды вам чужой,"},{"book":"1 ПЯТРА","chapter":"4","verse":"13","text":"але як што вы маеце долю ў Хрыстовых цярпеньнях, радуйцеся, ды і ў зьяўленьні славы Ягонай узрадуецеся і ўзьвесялецеся."},{"book":"1 ПЯТРА","chapter":"4","verse":"14","text":"Калі клянуць вас за імя Хрыстовае, дык вы дабрашчасныя, бо Дух славы, Дух Божы спачывае на вас: тыя ганяць Яго, а вы ўслаўляйце."},{"book":"1 ПЯТРА","chapter":"4","verse":"15","text":"Толькі б не пацярпеў хто з вас як забойца, альбо злодзей, альбо як ліхадзей, альбо як захопнік чужога;"},{"book":"1 ПЯТРА","chapter":"4","verse":"16","text":"а калі як Хрысьціянін, дык не саромейся, а ўслаўляй Бога за такую долю."},{"book":"1 ПЯТРА","chapter":"4","verse":"17","text":"Бо пара пачынацца суду з дома Божага; а калі найперш з нас пачнецца, дык які канец тым, хто не скараецца Дабравесьцю Божаму?"},{"book":"1 ПЯТРА","chapter":"4","verse":"18","text":"І калі праведнік ледзьве ратуецца, дык бязбожнік і грэшны дзе апынецца?"},{"book":"1 ПЯТРА","chapter":"4","verse":"19","text":"Дык вось, пакутнікі па волі Божай няхай аддадуць Яму, як праўдзіваму Садзецелю, душы свае, робячы дабро."}]}