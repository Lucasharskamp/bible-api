{"data":[{"book":"2 Timotheo","chapter":"1","verse":"1","text":"An Paulo jaote mar Kristo Yesu kuom dwaro mar Nyasaye, kaluwore gi singo mar ngima man kuom Kristo Yesu,"},{"book":"2 Timotheo","chapter":"1","verse":"2","text":"Andikoni in Timotheo nyathina mahero:"},{"book":"2 Timotheo","chapter":"1","verse":"3","text":"Adwokone Nyasaye erokamano ma atiyone gi paro maler maonge bura, mana kaka kwerena bende notiyone, ka apari odiechiengʼ gotieno e lemona mapile."},{"book":"2 Timotheo","chapter":"1","verse":"4","text":"To ka aparo kaka pi wangʼi ne chwer to chunya gombo neni ahinya mondo abed gi mor mogundho."},{"book":"2 Timotheo","chapter":"1","verse":"5","text":"Nikech aparo kuom yie mar adier ma in-go. Yienino chalo gi yie mane Lois dani nigo mokwongo. Kendo mane Yunike minu nigo. An gi ratiro ni in bende in gi yie makamano"},{"book":"2 Timotheo","chapter":"1","verse":"6","text":"Mano emomiyo ajiwi mondo ichier mich ma in-go mane Nyasaye omiyi chiengʼ mane aketo lweta kuomi."},{"book":"2 Timotheo","chapter":"1","verse":"7","text":"Nikech Nyasaye ne ok omiyowa chuny mar bedo ngoche, to nomiyowa chuny mar bedo gi teko, gihera kod ritruok."},{"book":"2 Timotheo","chapter":"1","verse":"8","text":"Kuom mano kik wiyi kuodi kuom timo nend Ruodhwa kata nenda an Jatichne motwe. To kuom teko mar Nyasaye yie mondo osandi koda nikech Injili,"},{"book":"2 Timotheo","chapter":"1","verse":"9","text":"ma nowarowa kendo noluongowa mondo wadag e ngima maler. Mano ok nikech wasetimone gimoro maber to nikech dwarone owuon kuom ngʼwonone. Ne omiyowa ngʼwononi kuom Kristo Yesu kane piny pok obetie,"},{"book":"2 Timotheo","chapter":"1","verse":"10","text":"to sani koro osefwenynwago kuom biro mar Jawarwa, Kristo Yesu. En ema osetieko tho mi okelo ngima kod ngima mak rum e ler kuom Injili."},{"book":"2 Timotheo","chapter":"1","verse":"11","text":"Ne oyiera mondo aland Injilini kaka jaote kendo kaka japuonj."},{"book":"2 Timotheo","chapter":"1","verse":"12","text":"Mano emomiyo asandora kama. To wiya ok kuodi, nikech angʼeyo Jal ma aseyie kuome, kendo angʼeyo chutho ni onyalo rito ngimana gi chunya ma asechiwone nyaka ndalo nogono."},{"book":"2 Timotheo","chapter":"1","verse":"13","text":"Weche mane iwinjo kuoma, ritgi kaka ranyisi mar puonj maber, kod yie gihera kuom Kristo Yesu."},{"book":"2 Timotheo","chapter":"1","verse":"14","text":"Rit mwandu maber mosemiyi, kirite gi teko mar Roho Maler modak kuomwa."},{"book":"2 Timotheo","chapter":"1","verse":"15","text":"Ingʼeyo ni ji duto ma noa e piny Asia oseweya, koda ka Fugelo gi Hermogene."},{"book":"2 Timotheo","chapter":"1","verse":"16","text":"Mad Ruoth Nyasaye okech jood Onesiforo nikech nosiko kokonyo chunya kendo wiye ne ok okuot koda kata kane an e od twech."},{"book":"2 Timotheo","chapter":"1","verse":"17","text":"To kane ochopo Rumi ne omanya matek nyaka nonwangʼa."},{"book":"2 Timotheo","chapter":"1","verse":"18","text":"Ingʼeyo maber kaka nokonya e yore mathoth e dala ma e Efeso. Akwayo mondo Ruoth okeche e odiechiengʼno mar Ruoth."}]}