{"data":[{"book":"Mose 5","chapter":"23","verse":"1","text":"“Ŋutsu si ƒe voku gbã alo ŋutsu si ƒe ŋutsu wolã la mekpɔ mɔ age ɖe Kɔkɔeƒe la o."},{"book":"Mose 5","chapter":"23","verse":"2","text":"Ahasivi aɖeke ŋutɔ alo eƒe dzidzimevi siwo anɔ dzidzime gbãtɔ va se ɖe ewolia dzi me la mekpɔ mɔ age ɖe Kɔkɔeƒe la o."},{"book":"Mose 5","chapter":"23","verse":"3","text":"“Amonitɔ alo Moabtɔ aɖeke, le dzidzime ewolia megbe gɔ̃ hã mekpɔ mɔ age ɖe kɔkɔeƒe la o."},{"book":"Mose 5","chapter":"23","verse":"4","text":"Nu si ta mede se sia ɖoe nye be, dukɔ siawo mena nuɖuɖu kple tsi mí esi mietso Egipte va ɖo wo gbɔ o. Gawu la, woxe fe na Balaam, Beor ƒe viŋutsu, tso Petor le Aram Naharaim be wòaƒo fi ade mí."},{"book":"Mose 5","chapter":"23","verse":"5","text":"Yehowa wò Mawu meɖo to Balaam o, ke boŋ etrɔ fi si wòdi be yeaƒo ade mí la wòzu yayra na mí, elabena Yehowa lɔ̃ mí."},{"book":"Mose 5","chapter":"23","verse":"6","text":"Ŋkeke ale si miele agbe la, mele be miana kpekpeɖeŋu aɖeke Amoritɔwo kple Moabtɔwo akpɔ o."},{"book":"Mose 5","chapter":"23","verse":"7","text":"Ke migado vlo Edomtɔwo kple Egiptetɔwo ya o. Mia nɔviwoe nye Edomtɔwo, eye mienɔ Egiptetɔwo dome kpɔ."},{"book":"Mose 5","chapter":"23","verse":"8","text":"Egiptetɔwo ƒe dzidzimevi siwo va kpli mi la kpɔ mɔ age ɖe Yehowa ƒe Kɔkɔeƒe la.”"},{"book":"Mose 5","chapter":"23","verse":"9","text":"“Ne mieyi aʋa la, ŋutsu siwo le asaɖa la me la mekpɔ mɔ awɔ nu vɔ̃ aɖeke o."},{"book":"Mose 5","chapter":"23","verse":"10","text":"Ele be ŋutsu ɖe sia ɖe si gblẽ kɔ ɖo na eɖokui to ŋutsutsinyenye me le zã me la nado le asaɖa la me,"},{"book":"Mose 5","chapter":"23","verse":"11","text":"anɔ asaɖa la godo va se ɖe fiẽ, ekema ale tsi, eye wòatrɔ ava asaɖa la me ne ɣe ɖo to."},{"book":"Mose 5","chapter":"23","verse":"12","text":"Woawɔ afɔdzideƒe ɖe asaɖa la godo."},{"book":"Mose 5","chapter":"23","verse":"13","text":"Ele be sofi nanɔ ŋutsu ɖe sia ɖe si. Ne ede afɔdzi la, ele be wòatsɔ sofi la, eye wòaku ke atsyɔ afɔdzi la dzi."},{"book":"Mose 5","chapter":"23","verse":"14","text":"Ele be asaɖa la me nanɔ kɔkɔe, elabena Yehowa miaƒe Mawu zɔna le mia dome be yeadzɔ mia ŋu, eye yeana miaƒe futɔwo nade ta agu na mi. Yehowa medi be yeakpɔ nu nyɔŋu aɖeke ne yeatrɔ adzo le mia gbɔ o.”"},{"book":"Mose 5","chapter":"23","verse":"15","text":"“Ne kluvi aɖe si dzo le eƒe aƒetɔ gbɔ la, mègazi edzi be wòatrɔ ayi eƒe aƒetɔ gbɔ o."},{"book":"Mose 5","chapter":"23","verse":"16","text":"Na wòatsi mia dome le du si me wòadi be yeanɔ eye mègatee ɖe anyi o."},{"book":"Mose 5","chapter":"23","verse":"17","text":"“Ŋutsu alo nyɔnu si nye gbolo la mekpɔ mɔ anɔ Israelnyigba dzi o."},{"book":"Mose 5","chapter":"23","verse":"18","text":"Mègaxɔ nunana aɖeke tso gbolo aɖeke ƒe gboloho me alo tso ŋutsu siwo dɔa ŋutsuwo gbɔ la ƒe ahasiho me atsɔ na Yehowa o, elabena ame ƒomevi eve siawo nye ŋunyɔ na Yehowa, wò Mawu la."},{"book":"Mose 5","chapter":"23","verse":"19","text":"“Mègaxɔ deme ɖe nu si nèdo na nɔviwò, Israelvi la ta o, eɖanye ga, nuɖuɖu alo nu bubu ɖe sia ɖe o."},{"book":"Mose 5","chapter":"23","verse":"20","text":"Ele be nàxɔ deme le amedzro si, gake menye le Israelvi aɖeke si o, elabena ne èxɔ deme le nɔviwò Israelvi si la, Yehowa, wò Mawu la mayra wò ne èɖo Ŋugbedodonyigba la dzi o."},{"book":"Mose 5","chapter":"23","verse":"21","text":"“Ne èɖe adzɔgbe na Yehowa, wò Mawu la, ele be nàtso ɖe nu si ŋugbe nèdo nɛ la wɔwɔ ŋu kaba, elabena Yehowa bia be nàxe wò adzɔgbeɖefewo kaba. Ne mèwɔ se sia dzi o la, èwɔ nu vɔ̃."},{"book":"Mose 5","chapter":"23","verse":"22","text":"Ke ne mèɖe adzɔgbe kura o la, mèwɔ nu vɔ̃ o."},{"book":"Mose 5","chapter":"23","verse":"23","text":"Ne ènya ɖe adzɔgbe ko la, ele be nàkpɔ egbɔ be yewɔ nu si ŋugbe nèdo be yeawɔ la kokoko, elabena wò ŋutɔe tia nu si nàwɔ, eye Yehowa, wò Mawu lae nèɖe adzɔgbe na."},{"book":"Mose 5","chapter":"23","verse":"24","text":"“Ne èyi ame bubu aɖe ƒe waingble me la, àte ŋu aɖu eƒe waintsetse aɖi ƒo, gake mèkpɔ mɔ atsɔ ɖeke ade naneke me adzoe o."},{"book":"Mose 5","chapter":"23","verse":"25","text":"Se ma kee le bli hã ŋuti; àte ŋu atsɔ asi aŋe bli ʋɛ aɖewo, gake mègatsɔ nuŋehɛ aŋe hawòvi ƒe bli o.”"}]}