{"data":[{"book":"Matiwos Dooshishiyo","chapter":"25","verse":"1","text":"Manats dabt Iyesus hank'o etre, «Manoor dari mengstu boc'eesho detsdek't guuyo kotosh keshts baar nana'a tatswotsiye biari."},{"book":"Matiwos Dooshishiyo","chapter":"25","verse":"2","text":"Boyitse utswots wihno, útswots s'ekno botesh."},{"book":"Matiwos Dooshishiyo","chapter":"25","verse":"3","text":"Baarnana'a wihiwots bo c'eesho deshbodek'alor c'eeshmansh wotit zeyito k'osh zeyiti k'ac'ots detsde'atsno."},{"book":"Matiwos Dooshishiyo","chapter":"25","verse":"4","text":"Baar nana'a s'ekwotsmó bo c'eeshonton k'osh zeyito k'ac'ots detsdek'tni botesh."},{"book":"Matiwos Dooshishiyo","chapter":"25","verse":"5","text":"Guuyman b́ teshtsotse jametswotsats tokr gooro maawt k'eebowtsi."},{"book":"Matiwos Dooshishiyo","chapter":"25","verse":"6","text":"Taali tiits b́wottsok'onmó ‹Hambe, guuyoniye waare! keer de'ere!› etiru wac'ro shisheb́wtsi."},{"book":"Matiwos Dooshishiyo","chapter":"25","verse":"7","text":"Manoor baarnana'a jametswots tuut boc'eesho k'anibodek'i."},{"book":"Matiwos Dooshishiyo","chapter":"25","verse":"8","text":"Baar nana'a wihwots s'ekwotssh ‹no c'eeshó tahosh bí etirwotse oona itsha it zeyitatse noosh imere› boet."},{"book":"Matiwos Dooshishiyo","chapter":"25","verse":"9","text":"Baarnana'a s'ekwotsmó ‹Noonat itnsh bodet zeyito deshatsone. Maniyere suk'iyomand amŕ itsh wotit zeyito kewde'ere› ett boosh boaaniy."},{"book":"Matiwos Dooshishiyo","chapter":"25","verse":"10","text":"Baarnana'a wihiyots zeyit kéwo boami, manoor guuyo b́weyi. K'andek't beyiru barbarwots guuyonton jiwosh k'aniyets moonat úshi een moots kindbowtsi, b́ fengeshonúwere is'eeb́wtsi."},{"book":"Matiwos Dooshishiyo","chapter":"25","verse":"11","text":"ili oorts barwots wáát, ‹Doonzono! Doonzono! oona neesha! noosh k'eshwee!› boeti."},{"book":"Matiwos Dooshishiyo","chapter":"25","verse":"12","text":"25:12 Luk'. 13:25  Bímó ‹Arikoniye itsh tietiri, taa itn danatse!› ett boosh bíaani."},{"book":"Matiwos Dooshishiyo","chapter":"25","verse":"13","text":"Mansh bí aawonat b́ sa'aton it danawotse kup'de korere.»"},{"book":"Matiwos Dooshishiyo","chapter":"25","verse":"14","text":"Iyesus hank'o ett k'osh jewron boosh b́ keew, «Manoor Ik'i mengstots kindi jango hank'owa b́ wotiti, k'osh dats amet ash iko b́ guutswotsi s'eegt b́ detstso boosh bímts naarok'owe bíari."},{"book":"Matiwos Dooshishiyo","chapter":"25","verse":"15","text":"Doonzo ik ikwotssh bo faltsok'o boosh b́ kayi, ikosh úuts meklityo, ikosh git meklityo, aani ikosh ik meklityo imt k'osh datso maants bí'ami."},{"book":"Matiwos Dooshishiyo","chapter":"25","verse":"16","text":"Úúts meklityo dek'tso manoor amt́ bín jaakt k'osh úuts meklityo b́ orshi."},{"book":"Matiwos Dooshishiyo","chapter":"25","verse":"17","text":"Git meklity dek'tso ando mank'o k'osho gitmeklityo oorshb́dek'i."},{"book":"Matiwos Dooshishiyo","chapter":"25","verse":"18","text":"Ik meklit dek'tsonmó amt́ datso ishdek't b́ doonz gizo duukb́k'ri."},{"book":"Matiwos Dooshishiyo","chapter":"25","verse":"19","text":"Ay aawo b́beshiyak guuts manots doonz waat b́gizo guutsmanotsnton taano dek' b́twu."},{"book":"Matiwos Dooshishiyo","chapter":"25","verse":"20","text":"Úúts meklityo dek'tso b́ doonzok waat úuts meklityo t'intst ‹Doonzono! úuts mekilitiyo taash imrne b́ teshi, hambe! k'osh úts meklitiyo oorshre!› bí eti."},{"book":"Matiwos Dooshishiyo","chapter":"25","verse":"21","text":"B́ doonzuwere ‹Sheengo finrnee, nee dówónat amanets guutsono! múk' keewatse amanek wotat ndatsetsotse ay keewatse neen naashitwe, waakindr n doonz gene'úo kayde'e!› bí eti."},{"book":"Matiwos Dooshishiyo","chapter":"25","verse":"22","text":"Git meklitiyo dek'tso t'int ‹Doonzono git meklitiyo taash imrne b́teshi, hambe! k'osho git meklitiyo oorshre!› bíet."},{"book":"Matiwos Dooshishiyo","chapter":"25","verse":"23","text":"B́doonzwere ‹Sheenge! nee amanetsonat sheeng guutsono muk' keewatse amanek wotat ndatsetsosh ay keewatse neen naashitwe, wowe ndoonz gune'úo kayde'e› bíet."},{"book":"Matiwos Dooshishiyo","chapter":"25","verse":"24","text":"Ik meklitiyo dek'tsonwere t'int, ‹Doonzono! n shohawo k'es'etwo, n bad'irawoke kakuwit, maac'kup' asho nwottsok'oo danfee,"},{"book":"Matiwos Dooshishiyo","chapter":"25","verse":"25","text":"Mansh shatat amaat ngizoo datso ishdek'at duuktk'ri, hambe ngizooni!› bíet."},{"book":"Matiwos Dooshishiyo","chapter":"25","verse":"26","text":"B́ doonzmó hank'o bíet, ‹Nee gondonat wih guutsono! t shohawoke t k'es'etwok'o t bad'irawoke t kakuwitwok'o n danka wotiyal,"},{"book":"Matiwos Dooshishiyo","chapter":"25","verse":"27","text":"Tgizo bankiyots gerk'ro neen geyife b́teshi, taa t waatsok'on t gizo b́shuwonton tdek'ank'oni."},{"book":"Matiwos Dooshishiyo","chapter":"25","verse":"28","text":"Erere ambarman de'er tats mekliti detstsosh imere."},{"book":"Matiwos Dooshishiyo","chapter":"25","verse":"29","text":"25:29 Mat. 13:12; Mar. 4:25; Luk'. 8:18  Detsts ashosh dabeetwe bíkonu aytwe, deshaw ashoknomó b́detstso dab de'e wútsetuwe."},{"book":"Matiwos Dooshishiyo","chapter":"25","verse":"30","text":"25:30 Mat. 8:12; 22:13; Luk'. 13:28  Woteraw guutsanmó úratsi t'aluwo maants kishde juwore, manokno gash k'ashonat eepon wotitwe.›"},{"book":"Matiwos Dooshishiyo","chapter":"25","verse":"31","text":"«Ash na'o b́ melaki jamwotsn jisheyar mangon b́woor b́magi jorats bedek'etwe,"},{"book":"Matiwos Dooshishiyo","chapter":"25","verse":"32","text":"Ash jamwots b́ shinats bokoeti, jintso mererwotsi eyshotse b́ galtsok'o bíwere ashuwotsi bo ik iketsatse gal b́dek'eti."},{"book":"Matiwos Dooshishiyo","chapter":"25","verse":"33","text":"Mererwotsi b́ k'anomaantsan, eyishwotsi b́ giromadan b́ned'iti."},{"book":"Matiwos Dooshishiyo","chapter":"25","verse":"34","text":"Manoor nuguso b́ k'anomaantse faúwotssh hank'o bíeteti, ‹It tnih deertswotso! woore! datso bí azewori itsh k'ants mengtsto naarde'eree!"},{"book":"Matiwos Dooshishiyo","chapter":"25","verse":"35","text":"K'ak'at t teshor taan manzrtee, shashuwat t teshor taash ishrtee, ib wotat twaare it moowotse taan dek'at ibirtee,"},{"book":"Matiwos Dooshishiyo","chapter":"25","verse":"36","text":"Araatsat tteshoor, taash taakrte, shodat tteshor tshodo fadrte, tip'eyat tteshor wáát taan aatrte.›"},{"book":"Matiwos Dooshishiyo","chapter":"25","verse":"37","text":"Manoor kááwwots hank'o err bísh aanitune, ‹Doonzono, awure nk'ak'ere bek'aat neesh nomaanzi? Awure nshashwre bek'aat shashuwo neen nokishi?"},{"book":"Matiwos Dooshishiyo","chapter":"25","verse":"38","text":"Awure ib n woto bek'aat nee noíbíyi? Awure ni aratsere bek'aat neesh notaki?"},{"book":"Matiwos Dooshishiyo","chapter":"25","verse":"39","text":"Awure nshoore wee ntipere bek'aat waat neen nos'iili?›"},{"book":"Matiwos Dooshishiyo","chapter":"25","verse":"40","text":"Nugúsonwere ‹Arikone itsh tkeewiri, t eshwanotsitse muk'na'a ikosh itk'alts jamo taash it k'altsok'oyiye!› eton boosh bí aaniyiti."},{"book":"Matiwos Dooshishiyo","chapter":"25","verse":"41","text":"Maniyere il b́ giri aaromantse fa'uootssh hank'o bí eteti, ‹It c'ashetsanotso! tiatse okaan wokoore! Diyablosnat b́ shutsats sha'iru b́ melakiwotsnsh k'aniyets dúre dúri tawo maants ameree!"},{"book":"Matiwos Dooshishiyo","chapter":"25","verse":"42","text":"K'ak'atniye tteshi taan maanzratste, shashuwaatniye tteshi taan shashuwo kishatste."},{"book":"Matiwos Dooshishiyo","chapter":"25","verse":"43","text":"Ib wotat waare b́teshi, taan ibiratstee, it mootse araatsatniye tteshi taash takratstee, shodatnu tipeyatnu t teshi taan aatratstee,›"},{"book":"Matiwos Dooshishiyo","chapter":"25","verse":"44","text":"Bowere ‹Doonzono, k'ak'at wee shashuwat, ib wotat wee aratsat, shodat wee tipeyat ni'ere awre bek'aat neen tep'o no k'azi?› Err aanitune."},{"book":"Matiwos Dooshishiyo","chapter":"25","verse":"45","text":"Nugúsonwere ‹Ariko itshi keewirwe, t eshwanotsitse muk'na'a wotts ikosh it k'alk'aztso taash it k'alrawok'oyiye› bíeteti."},{"book":"Matiwos Dooshishiyo","chapter":"25","verse":"46","text":"25:46 Dan. 12:2  Mansh hanots dúre dúri t'afomand boamor, kááwwotsmó dúre dúri beyo maantsane boameti.»"}]}