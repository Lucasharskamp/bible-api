{"data":[{"book":"زبور","chapter":"83","verse":"1","text":"گیت۔ آسف کا زبور۔"},{"book":"زبور","chapter":"83","verse":"2","text":"دیکھ، تیرے دشمن شور مچا رہے ہیں، تجھ سے نفرت کرنے والے اپنا سر تیرے خلاف اُٹھا رہے ہیں۔"},{"book":"زبور","chapter":"83","verse":"3","text":"تیری قوم کے خلاف وہ چالاک منصوبے باندھ رہے ہیں، جو تیری آڑ میں چھپ گئے ہیں اُن کے خلاف سازشیں کر رہے ہیں۔"},{"book":"زبور","chapter":"83","verse":"4","text":"وہ کہتے ہیں، ”آؤ، ہم اُنہیں مٹا دیں تاکہ قوم نیست ہو جائے اور اسرائیل کا نام و نشان باقی نہ رہے۔“"},{"book":"زبور","chapter":"83","verse":"5","text":"کیونکہ وہ آپس میں صلاح مشورہ کرنے کے بعد دلی طور پر متحد ہو گئے ہیں، اُنہوں نے تیرے ہی خلاف عہد باندھا ہے۔"},{"book":"زبور","chapter":"83","verse":"6","text":"اُن میں ادوم کے خیمے، اسماعیلی، موآب، ہاجری،"},{"book":"زبور","chapter":"83","verse":"7","text":"جبال، عمون، عمالیق، فلستیہ اور صور کے باشندے شامل ہو گئے ہیں۔"},{"book":"زبور","chapter":"83","verse":"8","text":"اسور بھی اُن میں شریک ہو کر لوط کی اولاد کو سہارا دے رہا ہے۔ (سِلاہ)"},{"book":"زبور","chapter":"83","verse":"9","text":"اُن کے ساتھ وہی سلوک کر جو تُو نے مِدیانیوں سے یعنی قیسون ندی پر سیسرا اور یابین سے کیا۔"},{"book":"زبور","chapter":"83","verse":"10","text":"کیونکہ وہ عین دور کے پاس ہلاک ہو کر کھیت میں گوبر بن گئے۔"},{"book":"زبور","chapter":"83","verse":"11","text":"اُن کے شرفا کے ساتھ وہی برتاؤ کر جو تُو نے عوریب اور زئیب سے کیا۔ اُن کے تمام سردار زبح اور ضلمُنّع کی مانند بن جائیں،"},{"book":"زبور","chapter":"83","verse":"12","text":"جنہوں نے کہا، ”آؤ، ہم اللہ کی چراگاہوں پر قبضہ کریں۔“"},{"book":"زبور","chapter":"83","verse":"13","text":"اے میرے خدا، اُنہیں لُڑھک بوٹی اور ہَوا میں اُڑتے ہوئے بھوسے کی مانند بنا دے۔"},{"book":"زبور","chapter":"83","verse":"14","text":"جس طرح آگ پورے جنگل میں پھیل جاتی اور ایک ہی شعلہ پہاڑوں کو جُھلسا دیتا ہے،"},{"book":"زبور","chapter":"83","verse":"15","text":"اُسی طرح اپنی آندھی سے اُن کا تعاقب کر، اپنے طوفان سے اُن کو دہشت زدہ کر دے۔"},{"book":"زبور","chapter":"83","verse":"16","text":"اے رب، اُن کا منہ کالا کر تاکہ وہ تیرا نام تلاش کریں۔"},{"book":"زبور","chapter":"83","verse":"17","text":"وہ ہمیشہ تک شرمندہ اور حواس باختہ رہیں، وہ شرم سار ہو کر ہلاک ہو جائیں۔"},{"book":"زبور","chapter":"83","verse":"18","text":"تب ہی وہ جان لیں گے کہ تُو ہی جس کا نام رب ہے اللہ تعالیٰ یعنی پوری دنیا کا مالک ہے۔"}]}