{"data":[{"book":"Warumi","chapter":"12","verse":"1","text":"Kwa hiyo, ndugu zangu, nawasihi kwa rehema zake Mungu, itoeni miili yenu iwe dhabihu iliyo hai, takatifu na inayompendeza Mungu, hii ndiyo ibada yenu yenye maana."},{"book":"Warumi","chapter":"12","verse":"2","text":"Msifuatishe tena mfano wa ulimwengu huu, bali mgeuzwe kwa kufanywa upya nia zenu. Ndipo mtaweza kuonja na kuhakikisha ni nini mapenzi ya Mungu yaliyo mema, yanayopendeza machoni pake na ukamilifu."},{"book":"Warumi","chapter":"12","verse":"3","text":"Kwa ajili ya neema niliyopewa nawaambia kila mmoja miongoni mwenu, asijidhanie kuwa bora kuliko impasavyo, bali afikiri kwa busara kwa kulingana na kipimo cha imani Mungu aliyompa."},{"book":"Warumi","chapter":"12","verse":"4","text":"Kama vile katika mwili mmoja tulivyo na viungo vingi, navyo viungo vyote havina kazi moja,"},{"book":"Warumi","chapter":"12","verse":"5","text":"vivyo hivyo na sisi tulio wengi, tu mwili mmoja katika Kristo, nasi kila mmoja ni kiungo cha mwenzake."},{"book":"Warumi","chapter":"12","verse":"6","text":"Tuna karama zilizotofautiana kila mmoja kutokana na neema tuliyopewa. Kama ni unabii na tutoe unabii kwa kadiri ya imani."},{"book":"Warumi","chapter":"12","verse":"7","text":"Kama ni kuhudumu na tuhudumu, mwenye kufundisha na afundishe,"},{"book":"Warumi","chapter":"12","verse":"8","text":"kama ni kutia moyo na atie moyo, kama ni kuchangia kwa ajili ya mahitaji ya wengine na atoe kwa ukarimu, kama ni uongozi na aongoze kwa bidii, kama ni kuhurumia wengine na afanye hivyo kwa furaha."},{"book":"Warumi","chapter":"12","verse":"9","text":"Upendo lazima usiwe na unafiki. Chukieni lililo ovu, shikamaneni na lililo jema."},{"book":"Warumi","chapter":"12","verse":"10","text":"Pendaneni ninyi kwa ninyi kwa upendo wa ndugu. Waheshimuni na kuwatanguliza wengine."},{"book":"Warumi","chapter":"12","verse":"11","text":"Msiwe wavivu, bali mwe na bidii katika roho mkimtumikia Bwana."},{"book":"Warumi","chapter":"12","verse":"12","text":"Kuweni na furaha katika tumaini, katika dhiki kuweni na saburi, dumuni katika maombi."},{"book":"Warumi","chapter":"12","verse":"13","text":"Changieni katika mahitaji ya watakatifu, wakaribisheni wageni."},{"book":"Warumi","chapter":"12","verse":"14","text":"Wabarikini wale wanaowatesa, barikini wala msilaani."},{"book":"Warumi","chapter":"12","verse":"15","text":"Furahini pamoja na wenye kufurahi, lieni pamoja na wale waliao."},{"book":"Warumi","chapter":"12","verse":"16","text":"Kaeni kwa amani ninyi kwa ninyi. Msijivune, bali mwe tayari kushirikiana na wanyonge. Wala msiwe watu wenye kujivuna kwamba mnajua kila kitu."},{"book":"Warumi","chapter":"12","verse":"17","text":"Msimlipe mtu yeyote ovu kwa ovu. Jitahidini ili mtende yaliyo mema machoni pa watu wote."},{"book":"Warumi","chapter":"12","verse":"18","text":"Kama ikiwezekana, kwa upande wenu kaeni kwa amani na watu wote."},{"book":"Warumi","chapter":"12","verse":"19","text":"Wapendwa, msilipize kisasi, bali ipisheni ghadhabu ya Mungu, maana imeandikwa: “Ni juu yangu kulipiza kisasi, nitalipiza,” asema Bwana."},{"book":"Warumi","chapter":"12","verse":"20","text":"Badala yake:"},{"book":"Warumi","chapter":"12","verse":"21","text":"Usishindwe na ubaya, bali uushinde ubaya kwa wema."}]}