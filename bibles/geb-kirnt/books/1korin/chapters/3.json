{"data":[{"book":"1 Korin","chapter":"3","verse":"1","text":"Nde guigira na phorgap Zisas khothɨgi gumgi, gu fhum Fhe Bakɨmen buni vhuuiŋ bun nde nzuav, gu Fhe Bakɨmen Ŋina Ŋaara zɨn vui gumgi ga nzuai mbugum nde suaŋgi fhuvara. Gu ndava vura tɨvi zɨn vui gumgi ga nzuai suambarar nde muuŋgi. Mba tugen nde tarire fara muuŋgi, nde ntigar Kraisan tɨvi zɨn vui."},{"book":"1 Korin","chapter":"3","verse":"2-3","text":"3.2-3: Zo 16.12; 1 Ko 1.10-11; 11.18; Ga 5.20-21; Hi 5.12-14; Ze 3.16; 1 Pi 2.2Gu nde ndɨɨi buni, nta ta fara muuŋgi. Gu tan nde ndɨɨi. Gu mban havharɨr nde ndɨɨi fhuvara. Ne khaŋ muuŋgi, nde mba tugen, nde mban havharɨr mbɨrga tuktɨgi fhuvara. Nde ntigem vhɨra, nde mban havharɨr mbɨrga tuktɨgi fhuvara. Ne khaŋ muuŋgi, nde ndavi vuri tɨvi zɨn vuavra ki. Nde panara thav wari garav, wari daav, wari shogavra ki. Mba tɨvi, nta ndava vura tɨvi zɨn vui gumgi mbui tɨvi fhuv thi?"},{"book":"1 Korin","chapter":"3","verse":"4","text":"3.4: 1 Ko 1.12Nden gumgi mbari khaŋ nzuai, “Nza Por zɨn vui.” Nde mbari khaŋ nzuai, “Nza Aporos zɨn vui.” Nde mba khesharigi buni nzuav, nde kha nuiana gumgi mbui tɨva mbui fhuv thi?"},{"book":"1 Korin","chapter":"3","verse":"5","text":"Ee, Aporos zɨ bakɨme kire? Ee, Por zɨ bakɨme kire? Ee, nza zam fhura Fhe Bakɨmen ŋaara gumgi kim, ana nzan kurkurigim, nde Zisas khothɨgi. Nza bevbevira, nza zam Fhe Bakɨme nza nɨɨŋgi ŋaari, nza nta mbui."},{"book":"1 Korin","chapter":"3","verse":"6","text":"3.6: FG 18.4-11; 18.24-28; 19.1; 1 Ko 1.30; 2 Ko 3.5; 10.14-15Gu nde suaŋgi bunin vhuuiŋ, nta khaŋ muuŋgi, gu mban vhɨga mpɨrigi. Aporos zav mbɨn ana nɨɨŋgi. Fhe Bakɨme, ana nduara mba mban vhɨga muuŋgim, ana vhuuŋgiap mba tegi."},{"book":"1 Korin","chapter":"3","verse":"7","text":"3.7: 2 Ko 12.11; Ga 6.3Maaŋ muuŋgiap, mba mban vhɨgi pargi guma, ana fhura ki ne ma. Mba mbɨn nta nɨɨŋgi guma, ana vhɨra fhuvara. Fhe Bakɨme, ana nduara mba mba muuŋgim, nta mba tegi, ana nduara zɨ ki."},{"book":"1 Korin","chapter":"3","verse":"8","text":"3.8: Ro 2.6; Ga 6.4-5; VB 22.12Mba mban vhɨgi pargi guma gum, mbɨn nta nɨɨŋgi guma, ne khaŋ muuŋgi. Mani vhɨra Fhe Bakɨme ŋaara muuŋgi. Mani won ŋaara muuŋgi ne suaŋv, mani won ŋaara tugɨra tɨgɨp, wani won vheza ndirga."},{"book":"1 Korin","chapter":"3","verse":"9","text":"3.9: Mt 13.3-9; FG 15.4; 2 Ko 6.1; Ef 2.20-22; Hi 3.3-4; 1 Pi 2.5Maaŋ muuŋgiap, ŋka fhura Fhe Bakɨme phorga ŋgari gumani ma. Nde Fhe Bakɨmen mɨni fara muuŋgi."},{"book":"1 Korin","chapter":"3","verse":"10","text":"3.10: Ro 15.20; 1 Ko 4.15; 15.10; 1 Pi 4.11; 2 Pi 3.15; VB 21.14Fhe Bakɨme kha ŋaara muunga ndɨkndɨgar na nɨɨŋgim, gu guigira pheni ga mbui ŋkɨɨra guma fara muuŋgiap, gu fharav mba phenan muunga kɨni havhari ndi suegi. Gu nta ndim suegim, harigi guma mbe zav, mba kɨni tɨn mba phena muuŋgi. Nde gumgi bevbevira, nde zam tuituigira wari wo mbui pheni ŋkɨɨri ganɨri."},{"book":"1 Korin","chapter":"3","verse":"11","text":"3.11: Ais 28.16; Mt 16.18; 2 Ko 11.4; Ga 1.7; 1 Pi 2.4-6Nde khueŋ kaŋgi, Fhe Bakɨme Zisas Krais ndim mba phenan rɨga kuaŋ khɨngi. Guma the ana sigɨp harigi rɨga kuaŋ the ndi khɨngip, ana tɨn mba phenan muuŋgirga tuktɨgi fhuvara."},{"book":"1 Korin","chapter":"3","verse":"12","text":"Fhe Bakɨme ana ndim, mba phena rɨga kuaŋ khɨngim, gumgi anan tɨn phena mbui. Mbe gumgi mbari, mbe gorar phena mbui. Mbe mbari sirvar phena mbui. Mbe mbari, mbe vhez vun ndagi ŋkɨɨar phena mbui. Mbe mbari khirar phena mbui. Mbe mbari, mbe tugi suagiap, phena mbui. Mbe mbari wit hari ndigap phena mbui."},{"book":"1 Korin","chapter":"3","verse":"13","text":"3.13: Ru 2.35; 1 Ko 4.5; 2 Te 1.7-10; 1 Pi 1.7; 4.12Mbe maaŋ mbui, zumgum Fhe Bakɨme za khaŋ nuianan ki gumgi gu mbigi mbui tɨvi ga suaŋv mbe suanga tuga sarigi. Mba tugar, mbe mba mbui ŋaari, nta za kɨrar hegɨrga. Mba tuk, ana vhava farar muuŋgip hɨgɨp, za mba gumgi muuŋgi ŋaari, ana nta shiv, ntan panɨnga, mbe ŋaari vhuuiŋra muuŋgi o, fhu."},{"book":"1 Korin","chapter":"3","verse":"14","text":"Guma, ana kha rɨga kuan kuamkuav phenan muuŋgirga, ana phen shigirga fhu, mba ŋaara guma, ana won vheza ndirga."},{"book":"1 Korin","chapter":"3","verse":"15","text":"Maaŋ muuŋgip, ŋaara guma the, anan ŋaar za shigirga, mba guma muuŋgi ŋaari za vhɨzgirga. Mba guma, ana vhava rɨgap shigim, mbe taagia ana ndigi guman farar muuŋgip kɨrga."},{"book":"1 Korin","chapter":"3","verse":"16","text":"Nde Fhe Bakɨme phen ma. Fhe Bakɨme Ŋina Ŋaar nden vhen ki. Nde ne kaŋgi fhuve?"},{"book":"1 Korin","chapter":"3","verse":"17","text":"Guma the Fhe Bakɨmen phenan farfagirga, Fhe Bakɨme mba guman farfagirga. Ne khaŋ muuŋgi. Fhe Bakɨme won mbuigi phen, ana ana phen ma. Fhe Bakɨmen phen, ana ŋgaravra ki. Ndera ana phen ma."},{"book":"1 Korin","chapter":"3","verse":"18","text":"Nde nduarira wari guiguigɨ thari. Maaŋ muuŋgip, nde rɨgar guma the kha nuiana bigi, ana zam nta kaŋgip, kha ndɨkndɨgar won muunga, “Gu guigira ndɨkndɨga vhuuŋ ki.” Ana maaŋ nzuaim, ana fharav bigi kakagi guma ga gegɨp, kegɨp, ana guigira bigi kaŋgi guma kɨrga."},{"book":"1 Korin","chapter":"3","verse":"19","text":"3.19: Jop 5.13; 1 Ko 1.20; 2.6Ne khaŋ muuŋgi, kha nuianan ndɨkndɨgi vhuuiŋ, Fhe Bakɨme nta garim, nta ana rɨmani nɨman, nta ŋanŋangi tɨvi ma. Fhe Bakɨme buni vhuuiŋ ki gap khaŋ mba tɨvi ga nzuai, “Gumgi mbari, mbe mbarkɨrga tɨvi mbatɨgir harigi gumgir muunga ndɨkndɨgi ki. Fhe Bakɨme mben tɨvi mbatɨgi ga mbuim, nta wom mbera farfagi.”"},{"book":"1 Korin","chapter":"3","verse":"20","text":"3.20: Sng 94.11Fhe Bakɨme buni vhuuiŋ ki gap vhɨra kha kameŋ ki,"},{"book":"1 Korin","chapter":"3","verse":"21","text":"Maaŋ muuŋgip, nde mba gumgi zɨri ndiv vun kuamkuagi tɨv, nde ana thari. Ne khaŋ muuŋgi, mba gumgi gum mba bigi, nta zam nde ntɨɨri ma."},{"book":"1 Korin","chapter":"3","verse":"22","text":"Por, gu Aporos, Pita, kha nuian, nde ntigem khar ki, nde rimgirga zumgum hɨrga bigi, mba bigi, nta zam nden ntɨɨri ma."},{"book":"1 Korin","chapter":"3","verse":"23","text":"3.23: Ro 14.8; 1 Ko 11.3; 2 Ko 10.7; Ga 3.29Nde Krais ntɨɨri ma, Krais, ana Fhe Bakɨme ne ma."}]}