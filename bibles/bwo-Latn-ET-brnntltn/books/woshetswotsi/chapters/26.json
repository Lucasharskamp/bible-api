{"data":[{"book":"Woshetswotsi","chapter":"26","verse":"1","text":"Agrip' P'awlossh, «N took jangosh keewundek'etuok'o taaro neesh imere» bíet, Pawlosuwere b́kisho jargdek't hank'o ett keewut aani b́dek'i."},{"book":"Woshetswotsi","chapter":"26","verse":"2","text":"«Nugúso Agrip'o! Ayhudiwots taan bos'aamits keewujamosh hambets nshinatse keewur aani tdek'or ayiniye t geneúwiri."},{"book":"Woshetswotsi","chapter":"26","verse":"3","text":"Bítsnowere nee ayhudiwots niwonat moosh jamo t'iwintsdek'at danfnee, mansh k'amoon taan nk'ebetuwok'o neen k'onirwe."},{"book":"Woshetswotsi","chapter":"26","verse":"4","text":"«Na'ortson tuwat awuk'o t beetsok'owo ayhudiwots danfnee, shintson tuwat tiash ashi dagotsnat Iyerusalemitse t be beyo danfnee."},{"book":"Woshetswotsi","chapter":"26","verse":"5","text":"26:5 Wosh. 23:6; Filp. 3:5  Ando aani gawo bogeyiyal no haymanotiwotse kup'idek'at nonemo kotiru kayuwotsitse ferisawi wotat tbewok'owo shintson detst danfnee."},{"book":"Woshetswotsi","chapter":"26","verse":"6","text":"Andmó angshosh hanok tneed'ir Ik'o nonihotssh taart b́ imts b́ jangiitsoshee."},{"book":"Woshetswotsi","chapter":"26","verse":"7","text":"Jangiyetsanok bodosh no jir tatse gituwots Ik'o t'uwe aawo Ik'ifetstni bokotfo, Nugúsono! taawor ayhudiwotsn taan bos'aamits jangiyetsan jangatsne."},{"book":"Woshetswotsi","chapter":"26","verse":"8","text":"Ik'o k'irtswotsi b́tuuzitwok'o eegoshe itoke amano maawek b́woti?"},{"book":"Woshetswotsi","chapter":"26","verse":"9","text":"«Taa t tookish Nazrettso Iyesus shútso tfaltsok'on k'efo taash geyife etaat asaabefe b́teshi."},{"book":"Woshetswotsi","chapter":"26","verse":"10","text":"Iyerusalemitse tk'altsonúwere haniye b́teshi, kahni naashuwotsoke t dek'ts alon amantsuwotsitse ayuwots tipimoots bokindituwok'o k'alre, boon boúd'orowere úd'iruwotsnton ik wotere."},{"book":"Woshetswotsi","chapter":"26","verse":"11","text":"Ayoto ayhudiwots Ik' k'oni mootse boon jod'r doonzo boc'ashetuwok'o woshfee, boon ayide fayarnuwere k'osh úratsi kituwotsokor kesh amaat boon giishefe."},{"book":"Woshetswotsi","chapter":"26","verse":"12","text":"«Han jangosho kahni naash jamwotsoke alonat tzaziyo dek'at Demask'o maants tí amifere tteshi."},{"book":"Woshetswotsi","chapter":"26","verse":"13","text":"Nugúsono! weeratse t befere aawu taalon aawu sháánoniyere bogo sháánts shááno tbek'i, sháánanuwere tiyatso taanton sha'irwots gúúratso darotse sháániyi b́k'ri."},{"book":"Woshetswotsi","chapter":"26","verse":"14","text":"Noúnetswere datsats dih s'uwat nobefere ayhudiwots noon keewu keewon ‹Sawul! Sawulo! eegishe taan ngishiri? Shiki shashats nned'iyal neesh b́ gonditi!› etiru k'ááro tshishi."},{"book":"Woshetswotsi","chapter":"26","verse":"15","text":"Taawere ‹Doonzono! nee kone?› tieti, doozonuwere, taash hank'o bíeti, ‹Taa nee ngishiruwo Iyesus taane."},{"book":"Woshetswotsi","chapter":"26","verse":"16","text":"Andmó tuur n tufoon need'owe, taa neesh tbe'eyiye and taan nbek'tsannat shino maants neesh tbe'et keewosh gútsonat gawo nwotitsh tgetsotsne."},{"book":"Woshetswotsi","chapter":"26","verse":"17","text":"Israe'el ash ashuwotsnat bo maants neen twoshit Ik' danawu ashuwots kishotse neen farituwe."},{"book":"Woshetswotsi","chapter":"26","verse":"18","text":"Bo aawo n k'eshituwok'onat t'aluwotse shááno maants nkishituwok'o Shed'anosh keeweewotsno Ik'o maants ni aanituwok'o woshituwe, boowere taan bo amantsi jangon bo morrosh orowa eto daatsitune, galdek'etsuwotsnton ritstiyo kaydek'etune.›"},{"book":"Woshetswotsi","chapter":"26","verse":"19","text":"«Eshe nugúso Agrip'o! daaratse taash imets bek'osh k'aztso woteratse."},{"book":"Woshetswotsi","chapter":"26","verse":"20","text":"26:20 Wosh. 9:20, 28-29  Ernmó shino Demask'on fa'a ashuwotsi, maants dabat Iyerusalemnat Yhud dats jamatse, Ik' danawu ashuwotsi naandrone err Ik'o maants bo aanituwok'o tdaniyi, naandrone boettsok'ono kitsit fino bo finituwok'o boon tdani."},{"book":"Woshetswotsi","chapter":"26","verse":"21","text":"Han jangosh ayhudiyots Ik'i mootse t befere taan detsdek't úd'osh boeti."},{"book":"Woshetswotsi","chapter":"26","verse":"22","text":"Hambetsish b́borfetsosh Ik' tep'o tiyatse k'aleratse, manshe múk'osho enosho gawefetsat hanoke ned'iruwe, nebiyiwotsnat Musen shino hank'o wotituwe boetts keewo keewoniyere okoon k'osho eegoru keewuratse."},{"book":"Woshetswotsi","chapter":"26","verse":"23","text":"26:23 Isa. 42:6; 1 K'or. 15:20  Bowere bokeewu ‹Mesihiyo gond bek'o dek'etuwe, k'irotse tuwonowere shintso wotar kashi sháánono Israe'el ashuwotsnat Ik'i ash woterawwotsnsh kitsituwe› ettniye.»"},{"book":"Woshetswotsi","chapter":"26","verse":"24","text":"P'awlos man keewoke b́befere Fist'os «P'awloso! ando geewutsernee, ay ndano neen geyomants betsk'rere!» ett kuhat b́keewi."},{"book":"Woshetswotsi","chapter":"26","verse":"25","text":"P'awlosmó hank'o ett bíaniyi, «Ayidek' shiimetso Fist'oso! arikonat kaawu keewoni tkeewiri bako geeyaliye tgeyi."},{"book":"Woshetswotsi","chapter":"26","verse":"26","text":"B́ shinatse keewan tkeewiru nugúso keewan danfee. Hanwere ashon k'alerawo b́wottsotse nugúso b́dantsok'owo danfee."},{"book":"Woshetswotsi","chapter":"26","verse":"27","text":"Nugúso Agrip'o! nebiyiwotsi amanirunosha? Ni'amaniruwok'o danfee.»"},{"book":"Woshetswotsi","chapter":"26","verse":"28","text":"Agrip'were P'awlossh, «Nee k'awun sa'atanitse taan krstiyani woshk'rishale» bí eti."},{"book":"Woshetswotsi","chapter":"26","verse":"29","text":"P'awloswere, «K'awun gizewotse wotowa geenz gizewotse n s'uzi b́woterawon hamnbets tkeewuts keewo shishts jamo t tipeyaniyere okoon taank'o bowotish Ik'o k'oniruwe!» bí eti."},{"book":"Woshetswotsi","chapter":"26","verse":"30","text":"Haniyere hakon nugúso, altsonat Bernik'ewu bonton bedek't teshts ash jamwots k'az botuwi."},{"book":"Woshetswotsi","chapter":"26","verse":"31","text":"Manoke kesht boamferowe, «Ashaan k'irosh wee tipewosh bín betsituwo eegoru k'alratse» boeti."},{"book":"Woshetswotsi","chapter":"26","verse":"32","text":"Agrip'were Fist'ossh, «Ashaan Rom nugúsoke tkeewo taash s'iilewe eto b́ k'azink'ere hank'on fakshk'ryank'e» bí eti."}]}