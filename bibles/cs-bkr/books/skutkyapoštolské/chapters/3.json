{"data":[{"book":"Skutky apoštolské","chapter":"3","verse":"1","text":"Petr pak a Jan spolu vstupovali do chrámu v hodinu modlitebnou devátou."},{"book":"Skutky apoštolské","chapter":"3","verse":"2","text":"A muž nějaký, chromý tak narozený z života matky své, nesen byl, kteréhož sázeli na každý den u dveří chrámových, kteréž slouly Krásné, aby prosil za almužnu těch, kteříž vcházeli do chrámu."},{"book":"Skutky apoštolské","chapter":"3","verse":"3","text":"Ten uzřev Petra a Jana, ani vcházeti měli do chrámu, prosil jich, aby mu almužnu dali."},{"book":"Skutky apoštolské","chapter":"3","verse":"4","text":"I pohleděv naň Petr s Janem, řekl: Hleď na nás."},{"book":"Skutky apoštolské","chapter":"3","verse":"5","text":"A on pilně pohleděl na ně, naděje se, že něco vezme od nich."},{"book":"Skutky apoštolské","chapter":"3","verse":"6","text":"Tedy řekl Petr: Stříbra a zlata nemám, ale což mám, to tobě dám. Ve jménu Ježíše Krista Nazaretského vstaň a choď."},{"book":"Skutky apoštolské","chapter":"3","verse":"7","text":"I ujav jej za ruku jeho pravou, pozdvihl ho, a hned utvrzeny jsou nohy jeho i kloubové."},{"book":"Skutky apoštolské","chapter":"3","verse":"8","text":"A zchytiv se, stál, a chodil, a všel s nimi do chrámu, chodě, a poskakuje, a chvále Boha."},{"book":"Skutky apoštolské","chapter":"3","verse":"9","text":"A viděl jej všecken lid, an chodí a chválí Boha."},{"book":"Skutky apoštolské","chapter":"3","verse":"10","text":"I poznali ho, že jest ten, kterýž na almužně sedával u dveří Krásných chrámových. I naplněni jsou strachem a děšením nad tím, což se stalo jemu."},{"book":"Skutky apoštolské","chapter":"3","verse":"11","text":"A když se ten uzdravený přídržel Petra a Jana, sběhl se k nim všecken lid do síňce, kteráž sloula Šalomounova, předěšen jsa."},{"book":"Skutky apoštolské","chapter":"3","verse":"12","text":"To viděv Petr, promluvil k lidu: Muži Izraelští, co se divíte tomuto? Anebo co na nás tak pilně hledíte, jako bychom my svou mocí aneb nábožností učinili to, aby tento chodil?"},{"book":"Skutky apoštolské","chapter":"3","verse":"13","text":"Bůh Abrahamův a Izákův a Jákobův, Bůh otců našich, oslavil Syna svého Ježíše, kteréhož jste vy vydali a odepřeli se před tváří Pilátovou, kterýž ho soudil býti hodného propuštění."},{"book":"Skutky apoštolské","chapter":"3","verse":"14","text":"Vy pak svatého a spravedlivého odepřeli jste se a prosili jste za muže vražedníka, aby vám byl dán."},{"book":"Skutky apoštolské","chapter":"3","verse":"15","text":"Ale dárce života zamordovali jste, kteréhož Bůh vzkřísil z mrtvých; čehož my svědkové jsme."},{"book":"Skutky apoštolské","chapter":"3","verse":"16","text":"A skrze víru ve jméno jeho, tohoto, kteréhož vy vidíte a znáte, utvrdilo jest jméno jeho a víra, kteráž jest skrze něho, dala jemu celé zdraví toto před obličejem všech vás."},{"book":"Skutky apoštolské","chapter":"3","verse":"17","text":"Ale nyní, bratří, vím, že jste to z nevědomí učinili, jako i knížata vaše."},{"book":"Skutky apoštolské","chapter":"3","verse":"18","text":"Bůh pak to, což předzvěstoval skrze ústa všech proroků, že měl Kristus trpěti, tak jest naplnil."},{"book":"Skutky apoštolské","chapter":"3","verse":"19","text":"Protož čiňte pokání, a obraťte se, aby byli shlazeni hříchové vaši, když by přišli časové rozvlažení od tváři Páně,"},{"book":"Skutky apoštolské","chapter":"3","verse":"20","text":"A poslal by toho, kterýž vám kázán jest, Ježíše Krista."},{"book":"Skutky apoštolské","chapter":"3","verse":"21","text":"Kteréhož zajisté musí přijíti nebesa, až do času napravení všech věcí; což byl předpověděl Bůh skrze ústa svých svatých proroků od věků."},{"book":"Skutky apoštolské","chapter":"3","verse":"22","text":"Mojžíš zajisté otcům řekl, že Proroka vám vzbudí Pán Bůh váš z bratří vašich jako mne, jehož poslouchati budete ve všem, cožkoli bude mluviti vám."},{"book":"Skutky apoštolské","chapter":"3","verse":"23","text":"A staneť se, že každá duše, kteráž by neposlouchala toho Proroka, vyhlazena bude z lidu mého."},{"book":"Skutky apoštolské","chapter":"3","verse":"24","text":"Ano i všickni proroci od Samuele a potomních, kteřížkoli mluvili, také jsou o těchto dnech předzvěstovali."},{"book":"Skutky apoštolské","chapter":"3","verse":"25","text":"Vy jste synové proroků a synové úmluvy, kterouž učinil Bůh s otci našimi, řka k Abrahamovi: V semeni tvém požehnány budou všecky čeledi země."},{"book":"Skutky apoštolské","chapter":"3","verse":"26","text":"Vám nejprve Bůh, vzbudiv Syna svého Ježíše, poslal ho dobrořečícího vám, aby se jeden každý z vás odvrátil od nepravostí svých."}]}