{"data":[{"book":"Hibru","chapter":"5","verse":"1","text":"Fhe Bakɨme rotu gari guman pan ndi fi tɨv khare. Fhe Bakɨme Isreriŋ rɨgar guma bavira ndi fagim, ana ŋaar khare, Fhe Bakɨme maaŋ mbuav, ana kha gumgi gu mbigi, mbe Fhe Bakɨme muunga bigi, ana mbe nzuav mben kurkurav mba ŋaara mbui. Ana mbarkɨrga bigi, mbe fhura ntan Fhe Bakɨme ndɨɨv, mbe Fhe Bakɨme, mbe muuŋgi tɨvi mbatɨgi vhɨzɨr zav, mbe ana nzuav mbui ofari, ana mben han nta ndiav, Fhe Bakɨme ndɨɨi."},{"book":"Hibru","chapter":"5","verse":"2","text":"5.2: Hi 2.18; 4.15; 7.28Ana mba ndɨkndɨk ki fhuv gumgi, mbe Fhe Bakɨmen tuav thagi, ana mbarara mben muunga. Ana nduara Fhe Bakɨme nzuai tɨvi zɨn ŋgɨrga ŋkasŋka ki fhu."},{"book":"Hibru","chapter":"5","verse":"3","text":"5.3: Wkp 9.7; 16.6; Hi 7.27Ana maaŋ muuŋgiap, ana fharav won tɨvi mbatɨgi ga suaŋv Fhe Bakɨme suaŋv ofar muuŋgip, ana zumgum gumgi gu mbigi muuŋgi tɨvi mbatɨgi, ana nta suaŋv ofar muunga."},{"book":"Hibru","chapter":"5","verse":"4","text":"Guma the, ana nduara wo vuzvugara wo zɨ ndi vun kuav, wo farasarav khaŋ nzuai fhu, “Gu Fhe Bakɨmen rotu gari guman pan kɨrga.” Zakɨra fhuvara! Fhe Bakɨme nduara fara mba guman kamgirga. Ana fhum mba tɨvar Aron ga muuŋgim, ana mba ŋaara ndigi."},{"book":"Hibru","chapter":"5","verse":"5","text":"Krais vhɨra, ana Fhe Bakɨme rotu gari guman pan kɨr zav, nduara wo vuzvugara wo zɨ ndiv vun kuamkuav wo farasarigi fhuvara. Fhe Bakɨme nduara mba ŋaarar muun zav ana farasarigi. Fhe Bakɨme khaŋ ana nzuai,"},{"book":"Hibru","chapter":"5","verse":"6","text":"Mba harigi ŋana muen Fhe Bakɨme vhɨra khaŋ nzuai,"},{"book":"Hibru","chapter":"5","verse":"7","text":"Zisas kha nuianan kav, ana Fhe Bakɨme phorga nzuav, won kurkurar zav, anan nzai. Ana kaŋgi, Fhe Bakɨme taagi ana khavgirga tuktɨgi, ana za rimgirga fhu. Ana maaŋ muuŋgiap, ana khaŋ tɨgap havhargiap Fhe Bakɨme phorga nzuav, anan kaav, ana nzuav nzi. Ana won vuzvugi, ana za nta mbevav, ana guigira za Fhe Bakɨme piin kim, Fhe Bakɨme maaŋ muuŋgiap, ana ana phorga nzuai buni, ana nta mbararagi. 5.7 Zisas Getsemani mɨnan kav, ana won tɨn mba ana hɨr za mbui simtɨga ndir zav Fhe Bakɨme phorga nzuai. Ndu Matiu 26.36 kegɨp, ganɨ ŋgɨp 46 thɨgɨri. Ndu vhɨra Mak 14.32 kegɨp, ganɨ ŋgɨp 42 thɨgɨri. Ndu vhɨra Ruk 22.39-46 thɨgɨri. Mba vezi khaŋ nzuai, Fhe Bakɨme ana nzuai kameŋ mbararagi. Fhe Bakɨme, ana guigira fhura Zisas garim, ndu FG 19.21 ganɨp, Rom 15.24 kegɨp, ganɨ ŋgɨp 26 thɨgɨri."},{"book":"Hibru","chapter":"5","verse":"8","text":"5.8: Fi 2.8; Hi 3.6Zisas, ana Fhe Bakɨmen Kam ma. Fhe Bakɨme fhura ana garim, ana zaa ndigim, mba tɨv guigira Fhe Bakɨme nzuai buni zɨn vui, nen ana khɨvigi."},{"book":"Hibru","chapter":"5","verse":"9-10","text":"5.9-10: Hi 2.10; 5.6; 11.40Mba tɨv ana muuŋgim, ana guigira fhara guarara buni mbararagi guma ki. Maaŋ muuŋgiap, ana buni zɨn vui gumgi gu mbigi, ana mben kurkurav, taagia mbe ndi. Ana mba ndi gumgi gu mbigi, mbe zazera mbara muuŋgip kɨrga. Maaŋ muuŋgiap, Fhe Bakɨme ana farasarav ana nzuav, khaŋ nzuai, “Ndu Merkisedek Fhe Bakɨme rotu gari guman pan kegi farar muuŋgirga.”"},{"book":"Hibru","chapter":"5","verse":"11","text":"Zisas Merkisedek Fhe Bakɨme rotu gari guman pan kegi fara muuŋgim, ana neŋgi buni vhɨrve khar kim, nza nta bun nde suan za mbui. Nde ndɨkndɨgi mpɨrigim, nde vhemkora bigi kaai fhu. Maaŋ muuŋgiap, nza mba buni nɨɨŋgen nde khɨvɨv, nde suan zav mbuav, nza ndɨkndɨgi vhɨrve ga mbui. 5.11 Ndu Hibru sapta 7 ganɨri."},{"book":"Hibru","chapter":"5","verse":"12","text":"5.12: 1 Ko 3.1-3; Hi 6.15.12: 1 Ko 3.2Nde fhum Zisas zɨn panan ruagiap, nde kim, mpari vhɨrve vhɨzgi. Nde Fhe Bakɨme buni vhuuin harigi gumgi gu mbigi khɨvɨv, mbe suanga tuktɨgi. Nde maaŋ muunga tuktɨgi fhu. Nden ndɨkndɨgi guigira tivgim, harigi gumgi mbe fharav Fhe Bakɨme buni vhuuin harigi gumgi khɨvav, mbe nzuai bunin taagi nde suanga. Nde mban havhara ndirga tuktɨgi fhuvara. Zakɨra fhuvara! Nde ta pavra ki."},{"book":"Hibru","chapter":"5","verse":"13","text":"5.13: 1 Ko 13.11; Ef 4.14; 1 Pi 2.2Nza khueŋ kaŋgi, ta pi ntɨɨri, mbe tari ririvi ma. Mbe vhɨra tɨvir vhuuin muunga tɨvi kaŋgi fhu."},{"book":"Hibru","chapter":"5","verse":"14","text":"5.14: Ais 7.15; Ro 16.19; 1 Ko 2.14-15; Fi 1.10Mban havhari, nta guman rum gu mbigar rum pi mba ma. Mba khesharigi gumgi, mbe tugi vhɨrvera mparav kaŋgi, maaŋgi tɨvi, nta tɨvir vhuuiŋ, maaŋgi tɨvi, nta tɨvi mbatɨgi. Mbe maaŋ muuŋgiap ntige tuituigiap kaŋgiap, mbe ndɨkndɨgi mba tɨvi kaŋgiap wari ki."}]}