{"data":[{"book":"הבשורה על-פי מרקוס","chapter":"8","verse":"1","text":"יום אחד כשהתאסף קהל גדול סביב ישוע, שוב לא היה להם מה לאכול. ישוע כינס את תלמידיו כדי לדון במצב."},{"book":"הבשורה על-פי מרקוס","chapter":"8","verse":"2","text":"”אני מרחם על האנשים האלה“, אמר. ”הם נמצאים כאן כבר שלושה ימים, ונגמר להם האוכל."},{"book":"הבשורה על-פי מרקוס","chapter":"8","verse":"3","text":"אם אשלח אותם הביתה רעבים, הם יתעלפו בדרך, מפני שחלקם באו ממקומות רחוקים.“"},{"book":"הבשורה על-פי מרקוס","chapter":"8","verse":"4","text":"”מאין נמצא להם אוכל במקום השומם הזה?“ שאלו התלמידים בפליאה."},{"book":"הבשורה על-פי מרקוס","chapter":"8","verse":"5","text":"”כמה ככרות לחם יש לכם?“ שאל אותם ישוע. ”שבע“, השיבו."},{"book":"הבשורה על-פי מרקוס","chapter":"8","verse":"6","text":"ישוע ביקש מהקהל לשבת על הארץ. הוא לקח את שבע ככרות הלחם, הודה לאלוהים עליהן, פרס את הלחם לפרוסות ונתן לתלמידיו כדי שיגישו לקהל."},{"book":"הבשורה על-פי מרקוס","chapter":"8","verse":"7","text":"הם מצאו גם כמה דגים קטנים. ישוע ברך עליהם וביקש מתלמידיו להגישם לקהל."},{"book":"הבשורה על-פי מרקוס","chapter":"8","verse":"8-9","text":"למרבה הפלא אכלו כולם עד ששבעו, ולאחר מכן שלח אותם ישוע הביתה. כארבעת־אלפים איש השתתפו בארוחה באותו יום, וכשאספו את השאריות והפירורים הם מילאו שבעה סלים גדולים!"},{"book":"הבשורה על-פי מרקוס","chapter":"8","verse":"10","text":"מיד לאחר מכן עלו ישוע ותלמידיו לסירה ושטו לאזור דלמנותא."},{"book":"הבשורה על-פי מרקוס","chapter":"8","verse":"11","text":"הפרושים בדלמנותא שמעו על בואו, ובאו להתווכח איתו ולנסותו. הם אמרו לישוע: ”הראה לנו אות מהשמים, ואז נאמין בך.“"},{"book":"הבשורה על-פי מרקוס","chapter":"8","verse":"12","text":"ישוע נאנח אנחה עמוקה והשיב: ”לא אחולל למענכם כל פלא ולא אראה לכם כל אות מהשמים. כמה הוכחות דרושות לכם כדי שתאמינו?“"},{"book":"הבשורה על-פי מרקוס","chapter":"8","verse":"13","text":"ישוע עזב אותם, חזר לסירה ושט לגדה השנייה של הכינרת."},{"book":"הבשורה על-פי מרקוס","chapter":"8","verse":"14","text":"התלמידים שכחו לקחת איתם מספיק אוכל, ונותרה להם בסירה רק כיכר לחם אחת."},{"book":"הבשורה על-פי מרקוס","chapter":"8","verse":"15","text":"בהיותם בסירה הזהיר ישוע את תלמידיו בתקיפות: ”היזהרו מהשאור של המלך הורדוס ושל הפרושים!“"},{"book":"הבשורה על-פי מרקוס","chapter":"8","verse":"16","text":"”למה הוא מתכוון?“ שאלו התלמידים זה את זה. לבסוף הגיעו למסקנה שהוא ודאי מדבר על כך ששכחו לקחת איתם מספיק לחם."},{"book":"הבשורה על-פי מרקוס","chapter":"8","verse":"17","text":"ישוע הקשיב לשיחתם והגיב: ”אתם טועים לגמרי. איני מדבר כלל על הלחם שבסירה. האם קשה לכם כל־כך להבין זאת?"},{"book":"הבשורה על-פי מרקוס","chapter":"8","verse":"18","text":"למה אתם לא רואים, למה אתם לא שומעים? למה אתם לא קולטים דבר?"},{"book":"הבשורה על-פי מרקוס","chapter":"8","verse":"19","text":"”האם שכחתם את חמשת־אלפים האנשים שהאכלתי בחמש כיכרות לחם? אמרו לי, כמה לחם נותר לאחר הארוחה?“"},{"book":"הבשורה על-פי מרקוס","chapter":"8","verse":"20","text":"”וכאשר האכלתי את ארבעת־אלפים האנשים בשבע ככרות לחם, כמה נותר בסוף?“"},{"book":"הבשורה על-פי מרקוס","chapter":"8","verse":"21","text":"”ואתם עוד מעזים לחשוב שאני דואג משום שיש לנו רק כיכר לחם אחת?“"},{"book":"הבשורה על-פי מרקוס","chapter":"8","verse":"22","text":"בהגיעם לבית־צידה הביאו אליו מספר אנשים אדם עיוור, והתחננו לפניו שיגע בו וישיב לו את ראייתו."},{"book":"הבשורה על-פי מרקוס","chapter":"8","verse":"23","text":"ישוע אחז ביד העיוור והוציאו אל מחוץ לכפר, שם ירק בעיניו והניח עליהן את ידיו."},{"book":"הבשורה על-פי מרקוס","chapter":"8","verse":"24","text":"האיש הביט סביבו והשיב: ”כן! אני רואה אנשים; אבל הם נראים מטושטשים – כמו עצים מהלכים!“"},{"book":"הבשורה על-פי מרקוס","chapter":"8","verse":"25","text":"ישוע הניח שוב את ידיו על עיני האיש, והן נרפאו כליל. עתה יכול היה האיש לראות למרחוק בבירור."},{"book":"הבשורה על-פי מרקוס","chapter":"8","verse":"26","text":"ישוע שלח אותו הביתה אל משפחתו ואמר: ”אל תלך לספר את הדבר לאנשי הכפר; לך ישר הביתה.“"},{"book":"הבשורה על-פי מרקוס","chapter":"8","verse":"27","text":"ישוע ותלמידיו עזבו את הגליל והלכו לכפרי קיסריה של פיליפוס. בדרך שאל ישוע את תלמידיו: ”מה אומרים עלי אנשים? למי הם חושבים אותי?“"},{"book":"הבשורה על-פי מרקוס","chapter":"8","verse":"28","text":"”יש אנשים שחושבים שאתה יוחנן המטביל,“ ענו התלמידים, ”ואחרים חושבים שאתה אליהו הנביא או נביא אחר.“"},{"book":"הבשורה על-פי מרקוס","chapter":"8","verse":"29","text":"”ומי אתם חושבים שאני?“ המשיך ישוע לשאול."},{"book":"הבשורה על-פי מרקוס","chapter":"8","verse":"30","text":"אולם ישוע הזהיר אותם שלא יגלו זאת לאיש."},{"book":"הבשורה על-פי מרקוס","chapter":"8","verse":"31","text":"רק מאז החל ישוע לספר להם על הייסורים המצפים לו, והוא עוד סיפר שראשי הכוהנים, הסופרים והזקנים יגרמו למותו, אך יקום לתחייה לאחר שלושה ימים."},{"book":"הבשורה על-פי מרקוס","chapter":"8","verse":"32","text":"ישוע דיבר אתם בגלוי לב, אולם פטרוס לקח אותו הצידה והוכיח אותו: ”אל תדבר כך!“"},{"book":"הבשורה על-פי מרקוס","chapter":"8","verse":"33","text":"ישוע הביט בפטרוס ואמר לו בחומרה: ”סור ממני, שטן שכמוך! אתה מסתכל על הדברים מנקודת ראות אנושית, ולא מנקודת ראותו של אלוהים.“"},{"book":"הבשורה על-פי מרקוס","chapter":"8","verse":"34","text":"ישוע ביקש מתלמידיו להתקרב אליו ולהקשיב. ”מי שרוצה ללכת בעקבותיי עליו להתכחש לעצמו, לשאת את צלבו וללכת אחרי."},{"book":"הבשורה על-פי מרקוס","chapter":"8","verse":"35","text":"מי שחפץ להציל את חייו – יאבד אותם, ואילו מי שיוותר על חייו למעני ולמען הבשורה – יציל אותם."},{"book":"הבשורה על-פי מרקוס","chapter":"8","verse":"36","text":"”איזה רווח יש לאדם שיכול להשיג את כל העולם אבל מפסיד חיי־נצח?"},{"book":"הבשורה על-פי מרקוס","chapter":"8","verse":"37","text":"מה כבר יכול בן־אדם לתת בתמורה לחייו?"},{"book":"הבשורה על-פי מרקוס","chapter":"8","verse":"38","text":"דעו לכם, שכל מי שמתבייש בי ובדברי בדור החוטא וחסר האמונה הזה, הוא יהיה לבושה לבן־האדם כאשר יבוא בכבודו עם המלאכים הקדושים.“"}]}