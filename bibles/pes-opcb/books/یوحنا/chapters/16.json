{"data":[{"book":"یوحنا","chapter":"16","verse":"1","text":"«این امور را از هم اکنون به شما می‌گویم تا وقتی با مشکلات روبرو می‌شوید، ایمان خود را از دست ندهید."},{"book":"یوحنا","chapter":"16","verse":"2","text":"شما را از کنیسه‌ها بیرون خواهند راند و حتی زمانی فرا خواهد رسید که مردم شما را خواهند کشت به خیال اینکه خدا را خدمت می‌کنند."},{"book":"یوحنا","chapter":"16","verse":"3","text":"به این علّت با شما اینچنین رفتار خواهند کرد که نه پدر را می‌شناسند، و نه مرا."},{"book":"یوحنا","chapter":"16","verse":"4","text":"پس در آن موقع به یاد داشته باشید که خبر تمام این پیش‌آمدها را از قبل به شما داده‌ام. علّت اینکه این موضوع را زودتر به شما نگفتم این است که خودم با شما بودم."},{"book":"یوحنا","chapter":"16","verse":"5","text":"«اما اکنون نزد کسی می‌روم که مرا فرستاد، و هیچ‌یک از شما نمی‌پرسید: ”به کجا می‌روی؟“"},{"book":"یوحنا","chapter":"16","verse":"6","text":"در عوض غمگین و محزونید."},{"book":"یوحنا","chapter":"16","verse":"7","text":"رفتن من به نفع شماست، چون اگر نروم، آن روح تسلی‌بخش16‏:7 واژۀ یونانی‌ای که در اینجا روح تسلی‌بخش ترجمه شده «پاراکلیت» است که معانی گوناگون دارد: یاور، مدافع، تقویت کننده، تسلی‌دهنده و مشاور. نزد شما نخواهد آمد. ولی اگر بروم او خواهد آمد، زیرا من او را نزد شما خواهم فرستاد."},{"book":"یوحنا","chapter":"16","verse":"8","text":"وقتی او بیاید، جهان را در رابطه با گناه، عدالت خدا و داوری آینده محکوم خواهد کرد."},{"book":"یوحنا","chapter":"16","verse":"9","text":"گناهِ جهان آن است که نمی‌خواهد به من ایمان بیاورد."},{"book":"یوحنا","chapter":"16","verse":"10","text":"عدالت خدا ظاهر می‌شود زیرا من نزد پدر می‌روم و دیگر مرا نخواهید دید."},{"book":"یوحنا","chapter":"16","verse":"11","text":"داوری خواهد آمد، زیرا رئیس این جهان هم اکنون تحت محکومیت قرار دارد."},{"book":"یوحنا","chapter":"16","verse":"12","text":"«بسیار چیزهای دیگر دارم که بگویم، ولی افسوس که حال نمی‌توانید بفهمید."},{"book":"یوحنا","chapter":"16","verse":"13","text":"ولی وقتی روح‌القدس که سرچشمۀ همهٔ راستی‌ها است بیاید، تمام حقایق را بر شما آشکار خواهد ساخت. زیرا از جانب خود سخن نخواهد گفت، بلکه آنچه را که از من شنیده است، بیان خواهد کرد. او از آینده نیز شما را باخبر خواهد ساخت."},{"book":"یوحنا","chapter":"16","verse":"14","text":"او جلال و بزرگی مرا به شما نشان خواهد داد و با این کار باعث عزت و احترام من خواهد شد."},{"book":"یوحنا","chapter":"16","verse":"15","text":"تمام بزرگی و جلال پدرم از آن من است. وقتی گفتم جلال و بزرگی مرا به شما نشان می‌دهد، منظورم همین بود."},{"book":"یوحنا","chapter":"16","verse":"16","text":"«به‌زودی خواهم رفت و دیگر مرا نخواهید دید. ولی بعد از مدت کوتاهی باز می‌گردم و دوباره مرا خواهید دید.»"},{"book":"یوحنا","chapter":"16","verse":"17","text":"بعضی از شاگردان او از یکدیگر پرسیدند: «استاد چه می‌گوید؟ منظورش از این سخن چیست که می‌گوید: ”دیگر مرا نخواهید دید، ولی بعد از مدت کوتاهی دوباره مرا خواهید دید؟“"},{"book":"یوحنا","chapter":"16","verse":"18","text":"منظورش از ”نزد پدر می‌روم“ چیست؟»"},{"book":"یوحنا","chapter":"16","verse":"19","text":"عیسی متوجه شد که شاگردان می‌خواهند از او سؤال کنند. پس فرمود: «می‌پرسید منظورم چیست که گفتم: ”دیگر مرا نخواهید دید، ولی بعد از مدت کوتاهی خواهید دید؟“"},{"book":"یوحنا","chapter":"16","verse":"20","text":"مردم دنیا از رفتن من شاد خواهند شد، ولی شما محزون خواهید گردید و خواهید گریست. ولی وقتی دوباره مرا ببینید، گریهٔ شما تبدیل به شادی خواهد شد."},{"book":"یوحنا","chapter":"16","verse":"21","text":"همچون زنی که درد می‌کشد تا نوزادی به دنیا آورد؛ ولی بعد از زایمان، رنج او به شادی تبدیل می‌شود و درد را فراموش می‌کند، زیرا انسان جدیدی به دنیا آورده است."},{"book":"یوحنا","chapter":"16","verse":"22","text":"شما نیز اکنون غمگین می‌باشید، ولی دوباره شما را خواهم دید. آنگاه شاد خواهید شد و کسی نمی‌تواند آن شادی را از شما بگیرد."},{"book":"یوحنا","chapter":"16","verse":"23","text":"در آن هنگام دیگر از من چیزی نخواهید خواست. من واقعیت را به شما می‌گویم، شما خودتان هر چه از پدرم به نام من بخواهید، به شما خواهد داد."},{"book":"یوحنا","chapter":"16","verse":"24","text":"تا به حال به نام من چیزی نخواسته‌اید. بخواهید تا بیابید و شاد شوید و شادی‌تان کامل گردد."},{"book":"یوحنا","chapter":"16","verse":"25","text":"«این چیزها را با مَثَلها به شما گفتم. ولی زمانی فرا می‌رسد که دیگر نیازی به این کار نخواهد بود و همه چیز را به روشنی دربارهٔ پدرم به شما خواهم گفت."},{"book":"یوحنا","chapter":"16","verse":"26","text":"آنگاه به نام من درخواست خواهید کرد. البته لازم نیست که من سفارش شما را به پدر بکنم تا آنچه را که می‌خواهید به شما بدهد؛"},{"book":"یوحنا","chapter":"16","verse":"27","text":"چرا که خودِ پدر، شما را دوست دارد، زیرا شما مرا دوست دارید و ایمان دارید که من از نزد پدرم آمده‌ام."},{"book":"یوحنا","chapter":"16","verse":"28","text":"بله، من از نزد پدرم خدا به این دنیا آمده‌ام، و حال دنیا را می‌گذارم و نزد او باز می‌گردم.»"},{"book":"یوحنا","chapter":"16","verse":"29","text":"شاگردان گفتند: «اکنون آشکارا با ما سخن می‌گویی و نه با مَثَل."},{"book":"یوحنا","chapter":"16","verse":"30","text":"اکنون پی بردیم که همه چیز را می‌دانی و حتی نیاز نداری کسی سؤالش را با تو در میان بگذارد. همین برای ما کافی است تا ایمان بیاوریم که شما از نزد خدا آمده‌اید.»"},{"book":"یوحنا","chapter":"16","verse":"31","text":"عیسی پرسید: «آیا سرانجام به این موضوع ایمان آوردید؟"},{"book":"یوحنا","chapter":"16","verse":"32","text":"ولی وقتی می‌رسد، و یا بهتر بگویم همین الان رسیده است که شما مانند کاه پراکنده می‌شوید و هر یک به خانۀ خود برمی‌گردید و مرا تنها می‌گذارید. ولی من تنها نیستم، چون پدرم با من است."},{"book":"یوحنا","chapter":"16","verse":"33","text":"این چیزها را گفتم تا خیالتان آسوده باشد. در این دنیا با مشکلات و زحمات فراوان روبرو خواهید شد؛ با این حال شجاع باشید، چون من بر دنیا پیروز شده‌ام.»"}]}