{"data":[{"book":"Vakolosai","chapter":"1","verse":"1","text":"Nene Pauli mtumi wa Kilisitu Yesu kwa uganu wa Chapanga pamonga na Timoti,"},{"book":"Vakolosai","chapter":"1","verse":"2","text":"Tikuvayandikila nyenye vandu va Chapanga mwemwitama pamuji wa Kolosai, valongo vitu vasadikika mukuwungana na Kilisitu."},{"book":"Vakolosai","chapter":"1","verse":"3","text":"Magono goha lukumbi lwa tukuvayupila, tikumsengusa Chapanga, Dadi wa Bambu witu Yesu Kilisitu."},{"book":"Vakolosai","chapter":"1","verse":"4","text":"Muni tiyuwini sadika yinu kwa Kilisitu Yesu na uganu winu kwa vandu voha va Chapanga."},{"book":"Vakolosai","chapter":"1","verse":"5","text":"Sadika na uganu vihuma muhuvalila lemuvikiwi kunani kwa Chapanga. Mwayuwini hoti ndava ya sadika yeniyo pemwakokosiwi Lilovi la Bwina mala ya kutumbula."},{"book":"Vakolosai","chapter":"1","verse":"6","text":"Lilovi la Bwina liyonjokesa yikuvakita vandu vahenga mambu gabwina na kudandasika pamulima woha ngati chayakitili kwinu nyenye kuhumila ligono lila pamwayuwini kuvala ubwina wa Chapanga na kuyimanya chayivili chakaka."},{"book":"Vakolosai","chapter":"1","verse":"7","text":"Mwajiwulili ubwina wa Chapanga kuhuma kwa Epafla, muhenga lihengu muyitu mganu msadikiwa kwa Kilisitu pahali pitu."},{"book":"Vakolosai","chapter":"1","verse":"8","text":"Mwene akutijovela malovi ga uganu wempewili na Mpungu wa Chapanga."},{"book":"Vakolosai","chapter":"1","verse":"9","text":"Ndava yeniyo tavili tikuvayupila magono goha kwa kuhumila lukumbi lwatapatili malovi ginu. Tikumuyupa Chapanga avatangatila kumanya cheigana nyenye mukihengayi pamonga na uhotola wa luhala lwoha lwa kumanya mambu gegihuma kwa Mpungu Msopi."},{"book":"Vakolosai","chapter":"1","verse":"10","text":"Penapo yati mwitama ngati cheigana Bambu na kuyendelela kukita gegakumganisa mwene magono goha. Wumi winu yati wileta mahengu gabwina ndalindali nyenye yati mwiyedelela kukula mukummanya Chapanga."},{"book":"Vakolosai","chapter":"1","verse":"11","text":"Chapanga avapela makakala kwa uhotola waki woha na ukulu waki muni muhotola kukangamala kila chindu kwa usindimala."},{"book":"Vakolosai","chapter":"1","verse":"12","text":"Na kwa luheku msengusa Dadi, mwavahotwisi nyenye kupata lilundu linu mu mambu gala geavavikili vandu vaki vevitama mulumuli lwa unkosi."},{"book":"Vakolosai","chapter":"1","verse":"13","text":"Mwene Chapanga atisangwili mumakakala ga chitita, akatileta muunkosi, mwene ndi Mwana mganu wa Chapanga avili kwakona vindu vyoha kuwumbwa."},{"book":"Vakolosai","chapter":"1","verse":"14","text":"Kwaki mwene tigombolewa, mana yaki ndi kumbudila kwitu Chapanga kulekekesewa."},{"book":"Vakolosai","chapter":"1","verse":"15","text":"Kilisitu ndi luhumu lwa Chapanga mweangalolekana, ndi Mwana wa Chapanga na avili kwakona vindu vyoha kuwumbika."},{"book":"Vakolosai","chapter":"1","verse":"16","text":"Muni kupitila mwene Chapanga awumbili vindu vyoha kila chindu pamulima na kunani kwa Chapanga, vindu vyeviloleka na vyangaloleka, vana makakala gakulu, vachilongosi vakulu na vana vigoda vya magono goha. Chapanga awumbili vindu vyoha na ndava yaki."},{"book":"Vakolosai","chapter":"1","verse":"17","text":"Mwene avili kwakona vindu vyoha, Vindu vyoha viyendelela kuvya na mukuwungana nayu vindu vyoha viyendelela pandu paki."},{"book":"Vakolosai","chapter":"1","verse":"18","text":"Mwene ndi mutu wa higa yaki, ndi vandu vevakumsadika Kilisitu, mwene ndi Chinyepa cha wumi. Mwene ndi wa mtumbula, kutumbula kuyukiswa mulifwa, muni avya na fwasi ya kutumbula wa muvindu vyoha."},{"book":"Vakolosai","chapter":"1","verse":"19","text":"Muni Chapanga aganili uchapanga waki woha uvya mukuwungana na Kilisitu."},{"book":"Vakolosai","chapter":"1","verse":"20","text":"Kupitila mwene Chapanga ahamwili vindu vyoha vyeviwumbiwi vimuwuyila mwene, na kwa ngasi yaki yeyayitiki pamsalaba akitili uteke na vindu vyoha pamulima na kunani kwa Chapanga."},{"book":"Vakolosai","chapter":"1","verse":"21","text":"Penapo nyenye mwavili kutali na Chapanga na mwavili makoko vaki ndava ya maholo ginu na matendu ginu gahakau."},{"book":"Vakolosai","chapter":"1","verse":"22","text":"Nambu hinu Chapanga avakitili nyenye mvya vankozi vaki kupitila higa ya Mwana waki mweabweli kwitu akavya mundu na kangi afwili, muni avapeleka nyenye palongolo yaki mkavya vandu vaki vabwina changali kuhoka kokoha."},{"book":"Vakolosai","chapter":"1","verse":"23","text":"Muyendelela kusadika uchakaka wenuwo na kuyima chakusindimala, mkoto kuyidakila kunyuguswa huvalila musadika yemwapatili lukumbi pemwayuwini Lilovi la Bwina. Nene Pauli mwenivili namtumisi wa Lilovi la Bwina lenilo lelikokosiwi kwa vandu voha pamulima."},{"book":"Vakolosai","chapter":"1","verse":"24","text":"Na hinu niheka kung'ahika ndava ya nyenye, muni kwa mang'ahiso gangu pamulima apa, nitangatila kumalakisila gala gegakona kuhengeka mu mang'ahiso ga Kilisitu ndava ya higa yaki, ndi msambi wa vandu vevakumsadika Kilisitu."},{"book":"Vakolosai","chapter":"1","verse":"25","text":"Na nene nikitiwi kuvya namtumisi wa msambi wa vandu vevakumsadika Kilisitu Chapanga anipeli lihengu lenilo ndava yinu. Mpangu wene ndi kukokosa kwa ubwina ujumbi waki,"},{"book":"Vakolosai","chapter":"1","verse":"26","text":"malovi ago gafiyiki kwa vandu voha kutumbula kadeni, chiveleku hati chiveleku nambu hinu gagubukuliwi kwa vandu vaki."},{"book":"Vakolosai","chapter":"1","verse":"27","text":"Chapanga mwene aganili kuvamanyisa vandu vaki mfiyu wenuwo wewuvili ukulu na ubwina wewayenili kwa vandu voha vevangava Vayawudi na yene ndi iyi, kuvya Kilisitu avi mugati yinu, na nyenye mewa yati mwipata lilundu linu muukulu wa Chapanga."},{"book":"Vakolosai","chapter":"1","verse":"28","text":"Ndava yeniyo tikumkokosa Kilisitu kwa vandu voha, tikuvabesa na kuvawula vandu voha kwa luhala lwoha, muni tihotola kumleta kila mmonga witu palongolo ya Chapanga kuni akangili mukuwungana na Kilisitu."},{"book":"Vakolosai","chapter":"1","verse":"29","text":"Muni nihenga genago na nikangamala na kutumila likakala likulu la Kilisitu mweikita lihengu mugati yangu."}]}