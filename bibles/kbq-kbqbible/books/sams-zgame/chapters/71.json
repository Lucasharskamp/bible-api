{"data":[{"book":"Sams-Zgame","chapter":"71","verse":"1","text":"Ra Anumzamoka kegava hunantogu Kagritega neoanki, natrege'za ha' vahenimo'za nazeri nagazea osiho."},{"book":"Sams-Zgame","chapter":"71","verse":"2","text":"Nahokenka nagu'vazio, na'ankure Kagra fatgo avu'ava zanke nehana Anumza mani'nane. Kagesa antenka krafageni'a nentahinka nagu'vazio."},{"book":"Sams-Zgame","chapter":"71","verse":"3","text":"Hanavenentake havegani'a mani'nege'na anampinka fre'na maka kna ome frakineno. Kagra huzmantege'za nagura vaziho. Na'ankure Kagra nagu'vazi havegani'ane vihuni'ane mani'nane."},{"book":"Sams-Zgame","chapter":"71","verse":"4","text":"Kefo zamavu'zmava'ma nehaza vahe'mokizmi zamazampinti'ene, vahe'ma zamazeri havizama nehaza vahe'mokizmi zamazampintira nagu'vazio."},{"book":"Sams-Zgame","chapter":"71","verse":"5","text":"Na'ankure Ra Anumzamoka kagrake'za nagri amuha zani'a mani'nane. Mofavrema mani'nena agafa hu'na kagritera namentintia hu'noe."},{"book":"Sams-Zgame","chapter":"71","verse":"6","text":"Kasema nanteneregati kagrake'za naza hankena mani'na e'noe. Kagra nenarera arimpafintira navre atirami'nane. E'ina agafare zagamera hu'na Kagri kagia ahentesga huvava hugahue."},{"book":"Sams-Zgame","chapter":"71","verse":"7","text":"Maka zama nagri mani'zampima fore'ma nehia zana, rama'a vahe'mo'za ke'za antahi'za nehu'za rempi nehaze. Na'ankure kagra hanaveni'a mani'nenka, kegava hunenantane."},{"book":"Sams-Zgame","chapter":"71","verse":"8","text":"E'ina agafare tagane'na omani zagamera hu'na kagi'a ahentesga huvava hugahue. Ana nehu'na maka kna kagri hihamu masakagura huama hugahue."},{"book":"Sams-Zgame","chapter":"71","verse":"9","text":"Hanki ozafama renugenka Anumzamoka onatro. Hankaveni'ama omanenigenka kamefira huonamio."},{"book":"Sams-Zgame","chapter":"71","verse":"10","text":"Na'ankure ha' vahe'nimo'za nazeri haviza hu naneke nehu'za, nahe frinaku oku'a nanekea retro nehaze."},{"book":"Sams-Zgame","chapter":"71","verse":"11","text":"Zamagra amanage nehaze, Anumzamo'a amefi humianki, avaririta ome azerisune. Na'ankure mago vahe'mo'a ahora okegosie hu'za nehaze."},{"book":"Sams-Zgame","chapter":"71","verse":"12","text":"Anumzamoka nagrira natrenka afetera omanio. Anumzani'amoka ame hunka enka eme naza huo."},{"book":"Sams-Zgame","chapter":"71","verse":"13","text":"Havigema hunante'za nazeri havizama nehaza vahe'mokizmia, zamazeri zamagaze nehunka zamazeri haviza huo. Hanki hazenkema naminaku'ma nehaza vahera zamazeri fenkami netrenka, zamazeri zamagaze huo."},{"book":"Sams-Zgame","chapter":"71","verse":"14","text":"Hianagi nagra kagrite amuhara huvava nehu'na, zagamera hu'na mago'ene kagia ahentesga huvava hugahue."},{"book":"Sams-Zgame","chapter":"71","verse":"15","text":"Fatgo kavukava zanka'agura nagra huama nehu'na, vahe'ma agu'ma nevazina zankura maka zupa huama hugahue. Na'ankure kagra tagu'ma vazi'nanana ra zankrefa tro hu'nanankina, nagra ke'na antahina hugara osu'noe."},{"book":"Sams-Zgame","chapter":"71","verse":"16","text":"Ra Anumzamoka hanavenentake eri'zama eri'nana zankura nagra husga hugantegahue. Kagra maka'zama kegava hu'nana Anumzana mani'nanankina, fatgo kavukava'ene Anumza kagrake mani'nane hu'na mika vahera zamasmigahue."},{"book":"Sams-Zgame","chapter":"71","verse":"17","text":"Anumzamoka mofavrema mani'noretima agafa huno amare'ma eana, Kagra rempi hunaminka neanke'na hentofazama hu'nea kavukva zanka'agura huama hu'na vahera zamasami vava nehue."},{"book":"Sams-Zgame","chapter":"71","verse":"18","text":"Ozafama resugeno efe nazoka'ma tagisiana, Anumzamoka onatrenka naza huge'na mani'nena, hihamu hankaveka'ane, ranra kaguvazama erifore'ma hu'nana zantminkura, menima fore'ma nehaza vahera zamasmi'neno."},{"book":"Sams-Zgame","chapter":"71","verse":"19","text":"Anumzamoka fatgo kavukva zankamo'a mona agatereno ame'anagema mareri'ne. Kagra ruzahu ruzahu kaguva zanke erifore hu'nane. Anumzamoka kagri kna vahera ama mopafina omani'ne."},{"book":"Sams-Zgame","chapter":"71","verse":"20","text":"Kagra antahinenka natranke'na hazenkefine knazampinena unefroe. Hianagi kagra nazeri knare nehunka, amefenkame mopa agu'ama mani'nofintira ete navre atiramigahane."},{"book":"Sams-Zgame","chapter":"71","verse":"21","text":"Navresga hunka ra nagi nenaminka, mago'ane nazeri knare hunanto."},{"book":"Sams-Zgame","chapter":"71","verse":"22","text":"Hapu zavena ahena kagia ahentesga hugahue. Na'ankure kagra huvempama hu'nana keka'are amage ante Anumzani'a mani'nane. Israeli vahete'ma Ruotge'ma hu'nana Anumzamoka, nagra laeri zavena nehe'na zagamera hu'na kagia ahentesga hugahue."},{"book":"Sams-Zgame","chapter":"71","verse":"23","text":"Nagra ranke hu'na muse zagamera nehu'na, Kagia ahentesga hugahue. Na'ankure kagra nagu'vazinka ete navre'nane."},{"book":"Sams-Zgame","chapter":"71","verse":"24","text":"Hagi fatgo kavukva zanka'agura maka kna huama hu'na vahera zamasami vava hugahie. Na'ankure nazeri havizama hunaku'ma nehaza vahera zamazeri fenkami netrenka zamazeri zamagaze hu'nane."}]}