{"data":[{"book":"Hebrews","chapter":"13","verse":"1","text":"Gi daahia hua di godou hagadau aaloho be nia dama a Christ."},{"book":"Hebrews","chapter":"13","verse":"2","text":"Gi langahia gi benebene ina digau mai i daha gi godou hale, hunu daangada ne hai beelaa, gei digaula ne benebene digau di langi, gei digi iloo bolo ma digau di langi.13.2 Genesis 18.1-8; 19.1-3"},{"book":"Hebrews","chapter":"13","verse":"3","text":"Gi langahia digau ala i lodo nia hale galabudi. Gi maanadua bolo goodou e madalia digaula. Gi langahia labelaa digau ala e hagaduadua kono. Gi maanadua bolo goodou e duadua be digaula."},{"book":"Hebrews","chapter":"13","verse":"4","text":"Goodou huogodoo e hai loo gi hagalabagau tabuaahia o taga hai lodo. Nia daane mo nia ahina hai lodo gi hagadaubuni, hagadau hagalaamua. God le e hagi aga tangada mouli be di manu ge huaidu."},{"book":"Hebrews","chapter":"13","verse":"5","text":"Goodou gi hudee aloho i nia bahihadu, gii dohu hua gi godou mee ala gu i golo, idimaa, God gu helekai,"},{"book":"Hebrews","chapter":"13","verse":"6","text":"Gidaadou la gi maaloo i tadau helekai,"},{"book":"Hebrews","chapter":"13","verse":"7","text":"Gi langahia digau agoago namua ala nogo hagi ngudu adu gi goodou nnelekai a God. Gi hagabaubau ina nia hanga mouli digaula, mo nadau mmade, goodou gi daudalia nadau hagadonu."},{"book":"Hebrews","chapter":"13","verse":"8","text":"Jesus Christ e hai hua be di mee e dahi anaahi, dangi nei, gaa hana hua beelaa."},{"book":"Hebrews","chapter":"13","verse":"9","text":"Hudee dumaalia anga gi nia agoago hua gee tilikai gi dagi ina goodou gi daha mo di ala dela e donu. Di mee dela e humalia adu gi godou hagataalunga, daudalia hua tumaalia o God, hagalee go nia haganoho o nia meegai. Idimaa, tangada dela ma ga hagalongo gi nia haganoho aanei, deai dono humalia e kae ai."},{"book":"Hebrews","chapter":"13","verse":"10","text":"Digau hai mee dabu o Jew ala e ngalua i lodo di Hale Daumaha, nadau donu ai di gai tigidaumaha dela e hai i hongo tadau gowaa dudu tigidaumaha."},{"book":"Hebrews","chapter":"13","verse":"11","text":"Tagi aamua hai mee dabu o Jew e kae nia dodo manu gi lodo di Gowaa Dabuaahia Huoloo belee hai tigidaumaha, e wwede nia huaidu, gei nia huaidina o nia manu le e dudu i tua di waahale.13.11 Leviticus 16.27"},{"book":"Hebrews","chapter":"13","verse":"12","text":"Deelaa tadinga Jesus ne made labelaa i tua di waahale, belee haga madammaa nia huaidu o nia daangada gi ono dodo donu.Nia loobuu i tua di waahale"},{"book":"Hebrews","chapter":"13","verse":"13","text":"Gidaadou gii hula gi mee dela i tua di waahale, e madalia a Mee i dono haga langaadia."},{"book":"Hebrews","chapter":"13","verse":"14","text":"Idimaa, gidaadou tadau waahale e noho hua beelaa i henuailala ai, gidaadou e halahala di waahale dela ga hanimoi."},{"book":"Hebrews","chapter":"13","verse":"15","text":"Gidaadou hagaamu ina a God i nia madagoaa huogodoo, e hai ai tadau tigidaumaha mai i Jesus, deelaa tigidaumaha e hagalaamua di ingoo Jesus i tadau helekai."},{"book":"Hebrews","chapter":"13","verse":"16","text":"Goodou hudee de langahia gi heia godou haihai humalia, hagadau maamaa i godou mehanga, idimaa, aalaa nia hai tigidaumaha humalia e hiihai ginai a God."},{"book":"Hebrews","chapter":"13","verse":"17","text":"Hagalongo gi godou dagi, gi daudalia nia haganoho digaula, idimaa, digaula hagalee dugu di nadau madamada humalia i godou hagataalunga, gei digaula e hai loo gi haga kila aga nadau hegau ang gi God. Goodou ma ga hagalongo gi digaula, gei digaula koia ga tenetene i di nadau hai nadau hegau. Goodou ma ga de hagalongo, gei digaula ga manawa gee, ga deemee di hagamaamaa goodou."},{"book":"Hebrews","chapter":"13","verse":"18","text":"Goodou gi mua hua di hai dalodalo i gimaadou. E hagalongo ia i gimaadou, bolo madau maanadu le e madammaa hua, idimaa, gimaadou e hiihai e hai nia mee ala e donu i nia madagoaa huogodoo."},{"book":"Hebrews","chapter":"13","verse":"19","text":"Au e dangi hagamahi adu gi goodou, bolo gii hai dalodalo ang gi God gi limalima dana hagau adu au gi goodou labelaa."},{"book":"Hebrews","chapter":"13","verse":"20-21","text":"God dela ne haga mouli aga tadau Dagi go Jesus mai i baahi digau ala guu mmade, go Mee dela go di hagaloohi siibi aamua. Mai i nia dodo o dono made, Mee ne haga modongoohia bolo di hagababa damana e de ngudu le e donu. Di God di aumaalia gi haga honu ina goodou gi nia hagahumalia huogodoo ala e tau adu gi goodou e hai dono manawa. Gei Mee gi haga gila aga ina di hiihai o dono manawa i tadau baahi, mai baahi o Jesus Christ, e haga tenetene a Mee. Di madamada ang gi Christ gii hana hua beelaa. Amen."},{"book":"Hebrews","chapter":"13","verse":"22","text":"Ogu duaahina nei, au e dangi adu gi goodou gi hagakono, gi hagalongo gi agu agoago hagamaaloo aga goodou, idimaa, dagu lede ne hihi la hagalee looloo."},{"book":"Hebrews","chapter":"13","verse":"23","text":"Au e hiihai bolo goodou gi iloo bolo tadau duaahina go Timothy la gu ulu gi daha mo di hale galabudi. Maa mee ga limalima mai gi di au, gei gimaua ga lloo adu gi godou baahi."},{"book":"Hebrews","chapter":"13","verse":"24","text":"Hagadae ina di madau hagaaloho gi godou dagi huogodoo, mo nia dama a God huogodoo. Nia dama a Christ ala i Italy e hagau adu nadau hagaaloho gi goodou."},{"book":"Hebrews","chapter":"13","verse":"25","text":"Tumaalia o God gii noho madalia goodou huogodoo."}]}