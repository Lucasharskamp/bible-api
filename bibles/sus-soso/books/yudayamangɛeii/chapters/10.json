{"data":[{"book":"Yudaya Mangɛe II","chapter":"10","verse":"1","text":"Robowami naxa siga Sikemi, barima Isirayilakae birin nu malanxi naa nɛ, e xa a ti mangɛ ra."},{"book":"Yudaya Mangɛe II","chapter":"10","verse":"2","text":"Nebati xa di Yerobowami to na fe mɛ Misira bɔxi ma, a a gi dɛnnaxɛ Sulemani ma, a naxa gbilen Isirayila."},{"book":"Yudaya Mangɛe II","chapter":"10","verse":"3","text":"A to Isirayila li, mixi ndee naxa a xili. A nun Isirayilakae birin naxa siga Robowami yire, e a fala a bɛ,"},{"book":"Yudaya Mangɛe II","chapter":"10","verse":"4","text":"«I baba muxu suxu nɛ alɔ konyie. Yakɔsi tan, xa i nde bama muxu xa kote ra i baba naxan dɔxɔ muxu fari, muxu fama i xa yaamari rabatude.»"},{"book":"Yudaya Mangɛe II","chapter":"10","verse":"5","text":"A naxa e yaabi, «Xi saxan na dangi, wo xa fa.» Na kui, ɲama naxa siga."},{"book":"Yudaya Mangɛe II","chapter":"10","verse":"6","text":"Mangɛ Robowami naxa marasi maxɔrin forie ma, naxee nu na a baba Sulemani fɛ ma a xa simaya kui. A naxa e maxɔrin, «Wo marasi mundun fima n ma n ɲama yaabima naxan na?»"},{"book":"Yudaya Mangɛe II","chapter":"10","verse":"7","text":"E naxa a yaabi, «Xa i fe fanyi rabama ɲama bɛ, xa i tin e waxɔnfe ra, xa i wɔyɛn fanyi fala e bɛ, e luma nɛ i xa yaamari bun ma tɛmui birin.»"},{"book":"Yudaya Mangɛe II","chapter":"10","verse":"8","text":"Kɔnɔ Robowami mu tin forie xa marasi ra. A naxa a lanfanmae maxɔrin a lanma a xa naxan naba."},{"book":"Yudaya Mangɛe II","chapter":"10","verse":"9","text":"A naxɛ e bɛ, «Wo marasi mundun fima n ma, n ɲama yaabima naxan na, ɲama naxan n mayandixi n xa nde ba e xa kote ra n baba naxan dɔxɔ e fari.»"},{"book":"Yudaya Mangɛe II","chapter":"10","verse":"10","text":"A lanfanmae naxa a yaabi, «I xa yi ɲama yaabi yi ki nɛ, naxee i mayandixi i xa nde ba e xa kote ra i baba naxan dɔxɔ e fari. I xa a fala e bɛ, ‹N bɛlɛxɛ sole lanmadi xungbo n baba tagi bɛ."},{"book":"Yudaya Mangɛe II","chapter":"10","verse":"11","text":"Yakɔsi, n baba xa kote xɔrɔxɔ a naxan dɔxɔxi wo ma, n na a xunmasama nɛ. N baba wo bɔnbɔ luxusinyie nan na, kɔnɔ n tan fama wo bɔnbɔde talie nan na.›»"},{"book":"Yudaya Mangɛe II","chapter":"10","verse":"12","text":"Xi saxan to dangi, Yerobowami nun ɲama naxa siga Robowami yire, naxan nu bara a fala e bɛ, «Xi saxan na dangi, wo xa fa.»"},{"book":"Yudaya Mangɛe II","chapter":"10","verse":"13","text":"Mangɛ Robowami naxa e yaabi a xɔrɔxɔɛ ra. A mu forie xa marasi tongo fefe ma."},{"book":"Yudaya Mangɛe II","chapter":"10","verse":"14","text":"A naxa e yaabi a lanfanmae xa marasi ra, «N baba kote xɔrɔxɔɛ naxan dɔxɔ wo xun ma, n na xunmasama nɛ. N baba wo bɔnbɔ luxusinyie nan na, kɔnɔ n tan fama wo bɔnbɔde talie nan na.»"},{"book":"Yudaya Mangɛe II","chapter":"10","verse":"15","text":"Na kui, mangɛ mu tin a tuli matide ɲama ra. Marigi Alatala nu bara na ragiri alako a xa a xa masenyi rakamali a naxan fala Nebati xa di Yerobowami bɛ Annabi Ahiya Siloka saabui ra."},{"book":"Yudaya Mangɛe II","chapter":"10","verse":"16","text":"Isirayilakae to a kolon mangɛ mu tin a tuli matide e ra, e naxa a yaabi,"},{"book":"Yudaya Mangɛe II","chapter":"10","verse":"17","text":"Isirayila birin naxa gbilen e xɔnyi. Isirayilaka naxee nu sabatixi Yudaya taae kui, e naxa lu Robowami xa yaamari bun ma."},{"book":"Yudaya Mangɛe II","chapter":"10","verse":"18","text":"Na dangi xanbi, mangɛ Robowami naxa Hadorami xɛɛ, naxan ɲɛngi nu saxi wali xɔrɔxɔɛ rabafe xɔn ma, kɔnɔ Isirayilakae naxa a magɔnɔ han a faxa. Na kui, mangɛ Robowami naxa a gi keren na sigafe ra Darisalamu a xa sɔɔri ragise kui."},{"book":"Yudaya Mangɛe II","chapter":"10","verse":"19","text":"Isirayila Dawuda bɔnsɔɛ matandi na ki nɛ. Han to e mu lanxi."}]}