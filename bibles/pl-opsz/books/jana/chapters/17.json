{"data":[{"book":"Jana","chapter":"17","verse":"1","text":"Gdy Jezus skończył rozmowę z nimi, spojrzał w niebo i rzekł:"},{"book":"Jana","chapter":"17","verse":"2","text":"Udzieliłeś Mi władzy nad każdym człowiekiem po to, abym dał życie wieczne wszystkim, których Mi powierzyłeś."},{"book":"Jana","chapter":"17","verse":"3","text":"A życie wieczne polega na poznaniu Ciebie—jedynego, prawdziwego Boga, i Jezusa Chrystusa, którego posłałeś."},{"book":"Jana","chapter":"17","verse":"4","text":"Otoczyłem Cię chwałą na ziemi, bo wykonałem zadanie, które Mi zleciłeś."},{"book":"Jana","chapter":"17","verse":"5","text":"Teraz więc, Ojcze, otocz Mnie tą chwałą, którą miałem u Ciebie, zanim powstał świat."},{"book":"Jana","chapter":"17","verse":"6","text":"Objawiłem Cię ludziom, których Mi dałeś ze świata. Należeli do Ciebie i powierzyłeś Mi ich, a oni zachowali Twoje słowo."},{"book":"Jana","chapter":"17","verse":"7","text":"Już wiedzą, że wszystko, co mam, pochodzi od Ciebie."},{"book":"Jana","chapter":"17","verse":"8","text":"Przekazałem im Twoje polecenia, a oni je przyjęli i rozpoznali, że to Ty Mnie posłałeś."},{"book":"Jana","chapter":"17","verse":"9","text":"Właśnie za nich się modlę. Nie za świat, lecz za tych, których Mi powierzyłeś, bo należą do Ciebie."},{"book":"Jana","chapter":"17","verse":"10","text":"Wszystko, co należy do Mnie, jest Twoje, a Twoje—jest moje. Oni zaś oddają Mi chwałę."},{"book":"Jana","chapter":"17","verse":"11","text":"Ja opuszczam ten świat i idę do Ciebie, ale oni zostają. Dlatego, Ojcze święty, ochraniaj ich mocą Twojego imienia, które Mi dałeś. I spraw, aby żyli w takiej jedności, jak My."},{"book":"Jana","chapter":"17","verse":"12","text":"Dopóki z nimi byłem, sam ochraniałem ich mocą Twojego imienia, którą Mi dałeś. Strzegłem ich i nie zginął nikt z nich, z wyjątkiem syna zatracenia—jak przepowiedziało Pismo."},{"book":"Jana","chapter":"17","verse":"13","text":"Teraz zaś idę do Ciebie i mówię im o tym, aby napełniała ich moja radość."},{"book":"Jana","chapter":"17","verse":"14","text":"Przekazałem im Twoje słowo, a świat ich znienawidzi, ponieważ—tak jak Ja—nie należą do niego."},{"book":"Jana","chapter":"17","verse":"15","text":"Nie proszę, abyś ich stąd zabrał, lecz abyś chronił ich przed złem."},{"book":"Jana","chapter":"17","verse":"16","text":"Tak jak i Ja, nie należą oni do świata."},{"book":"Jana","chapter":"17","verse":"17","text":"Spraw, aby byli oddani prawdzie, którą jest Twoje słowo."},{"book":"Jana","chapter":"17","verse":"18","text":"Tak jak Ty posłałeś Mnie na świat, tak teraz Ja posyłam ich do innych ludzi."},{"book":"Jana","chapter":"17","verse":"19","text":"Za nich też poświęcam siebie, aby byli oddani prawdzie."},{"book":"Jana","chapter":"17","verse":"20","text":"Modlę się nie tylko za nich, ale także za tych, którzy dzięki ich słowom uwierzą Mi."},{"book":"Jana","chapter":"17","verse":"21","text":"Ojcze, niech wszyscy oni żyją w jedności, jak Ty we Mnie, a Ja w Tobie. Niech będą w jedności z nami, aby świat uwierzył, że to Ty Mnie posłałeś!"},{"book":"Jana","chapter":"17","verse":"22","text":"Obdarzyłem ich też chwałą, którą Mi dałeś, aby żyli w jedności, tak jak My:"},{"book":"Jana","chapter":"17","verse":"23","text":"Ja w nich, a Ty we Mnie—aby żyli w doskonałej jedności, wtedy bowiem świat zrozumie, że Mnie posłałeś i że ukochałeś ich tak jak Mnie."},{"book":"Jana","chapter":"17","verse":"24","text":"Ojcze, chcę, aby ci, których Mi powierzyłeś, byli ze Mną tam, gdzie Ja będę, i aby mogli widzieć chwałę, którą Mi dałeś. Ukochałeś Mnie bowiem, zanim powstał świat."},{"book":"Jana","chapter":"17","verse":"25","text":"Sprawiedliwy Ojcze! Świat Cię nie poznał, ale Ja Cię znam. I oni również wiedzą, że to Ty Mnie posłałeś."},{"book":"Jana","chapter":"17","verse":"26","text":"Objawiłem im bowiem Ciebie i nadal będę objawiać, aby doświadczyli tej wspaniałej miłości, jaką Mnie obdarzasz, i abym mógł w nich trwać."}]}