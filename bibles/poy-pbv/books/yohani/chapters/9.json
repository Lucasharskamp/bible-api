{"data":[{"book":"Yohani","chapter":"9","verse":"1","text":"Yesu pakaweriti kankupita, kamwoniti muntu yumu kana lwisi kwanjira kwiwuka."},{"book":"Yohani","chapter":"9","verse":"2","text":"Wafundwa wakuwi wamkosiya, “mfunda! Hashi, gaa ndo yakatenda vidoda vyavimtenda muntu ayu kayiwuki pakawera lwisi? Hashi, vidoda vyakuwi mweni ama vidoda vya walera wakuwi?”"},{"book":"Yohani","chapter":"9","verse":"3","text":"Yesu kankula, “Shitwatila ashi shilawira ndiri toziya ya vidoda vyakuwi yomberi, ama vidoda vya walelwa wakuwi, ira kiwuka lwisi su makakala ga Mlungu gawonikani gatenda lihengu mwakuwi."},{"book":"Yohani","chapter":"9","verse":"4","text":"Kuweri kwankali paliwala tufiruwa kwendeleya kutenda lihengu lya uliya yakantumiti, mana pashiru peni pakwiza muntu hapeni kawezi kutenda lihengu."},{"book":"Yohani","chapter":"9","verse":"5","text":"Shipindi nankali pasipanu, neni ndo gulangala gwa pasi panu.”"},{"book":"Yohani","chapter":"9","verse":"6","text":"Pakatakuliti kala aga, katema mata pasi, kalitenda linkandiga, kamswagaziya mumasu ulii yakawera na lwisi,"},{"book":"Yohani","chapter":"9","verse":"7","text":"kamgambira, “Gugendi na gukalifyankuli palitanda lya Silowamu.” Mana ya litawu ali ndo “Yawamtumiti”. Muntu kana lwisi uliya kagenda na kulifyankula kulitanda lya Siloam, shakapanu kawuya pakawera kankuwona."},{"book":"Yohani","chapter":"9","verse":"8","text":"Su, wapakwegera wakuwi na walii yawaweriti wavimana handa kaweriti muhushu mluwa, walonga, “Hashi, ayu ndiri uliya muhushu yakaweriti pakalivaga na kuluwa luwa?”"},{"book":"Yohani","chapter":"9","verse":"9","text":"Wamonga pawatakula, “Ndomweni.” Wantu wamu watakula, “ndala! Ira kalifana nayomberi.”"},{"book":"Yohani","chapter":"9","verse":"10","text":"Wamkosiya, “Vinu, masu gakuwi gapata hashi kutumula?”"},{"book":"Yohani","chapter":"9","verse":"11","text":"Nayomberi kawankula, “Muntu uliya yawamshema Yesu katenditi linkandiga, kaswagaziya mumasu na kung'ambira, ‘Gugendi gwakalifyankuli palitanda lya Silowamu,’ su neni ng'enda, nulifyankula sheni shangu, mpata kwona.”"},{"book":"Yohani","chapter":"9","verse":"12","text":"Wamkosia, “Yomberi ka koshi?”"},{"book":"Yohani","chapter":"9","verse":"13","text":"Shakapanu wamjega muntu uliya yakaweriti kana lwisi kwa Mafalisayu."},{"book":"Yohani","chapter":"9","verse":"14","text":"Lishaka ali Yesu pakatenditi linkandiga na kumtumuziya masu muntu ayu, iweriti Lishaka lya kwoyera."},{"book":"Yohani","chapter":"9","verse":"15","text":"Mafalisayu wamkosiya kayi muntu ayu, “Gupata hashi kwona?” Nayomberi kawagambira, “Kantyeremeka linkandiga mumasu, naneni nulifyankula sheni shangu, vinu weza kwona.”"},{"book":"Yohani","chapter":"9","verse":"16","text":"Mafalisayu wamu walonga, “Muntu kantenditi hangu hapeni kalawi kwa Mlungu, toziya kajimira ndiri malagaliru ga Lishaka lya kwoyera.”"},{"book":"Yohani","chapter":"9","verse":"17","text":"Mafalisayu wamkosiya kayi muntu ayu, “Yomberi kagagubutula masu, gutakula shishi kwa yomberi?”"},{"book":"Yohani","chapter":"9","verse":"18","text":"Wakulu wa Shiyawudi wajimira ndiri handa muntu ayu kaweriti lwisi na vinu kankuwona mpaka pawawashemiti walera wakuwi"},{"book":"Yohani","chapter":"9","verse":"19","text":"na wawakosiya walera awa, “Hashi, ayu mwana gwenu ndo mwenga mlonga kiwukiti lwisi? Hashi vinu kapata kwona?”"},{"book":"Yohani","chapter":"9","verse":"20","text":"Walera wakuwi wankula, “Tuvimana handa ayu ndo mwana gwetu na kiwukiti lwisi."},{"book":"Yohani","chapter":"9","verse":"21","text":"Kumbiti kapata hashi kwona, hapeni tuvimani na wala tuvimana ndiri uliya yakamtumuziyiti masu. Mumkosiyi mweni, yomberi ndo muntu mkulu, kaweza kulitakulira mweni.”"},{"book":"Yohani","chapter":"9","verse":"22","text":"Walera wakuwi walongiti hangu toziya wawatiriti wakolamlima wa Shiyawudi, kwani wakolamlima awa waweriti waliragilirana handa muntu yoseri yakamini handa Yesu ndo Kristu kalivagi kunja kwa numba ya Mlungu."},{"book":"Yohani","chapter":"9","verse":"23","text":"Walelwa wakuwi walongiti, “Yomberi ndo muntu mkulu, Mumkosiyi.”"},{"book":"Yohani","chapter":"9","verse":"24","text":"Su, wamshema kayi muntu ulii yakiwukiti lwisi na wamgambira, “Gumpanani ukwisa Mlungu! Twenga tuvimana kuwera muntu ayu ndo kana vidoda.”"},{"book":"Yohani","chapter":"9","verse":"25","text":"Yomberi kankula, “Handa ndo nana vidoda neni nuvimana ndiri. Kumbiti shintu shimu nushimana, neriti na lwisi na vinu mona.”"},{"book":"Yohani","chapter":"9","verse":"26","text":"Wamkosiya, “Kakutenderiti shishi? Hashi kakutumuliziya masu gaku?”"},{"book":"Yohani","chapter":"9","verse":"27","text":"Muntu ayu kawankula, “Nuwagambireni mbera kala, namwenga mpikanira ndiri, mfira shishi kupikinira kayi? Hashi mwenga viraa mfira muweri wafundwa wakuwi?”"},{"book":"Yohani","chapter":"9","verse":"28","text":"Kumbiti womberi wamwigira pawatakula, “Gwenga ndo mfundwa gwakuwi, twenga wafundwa wa Musa."},{"book":"Yohani","chapter":"9","verse":"29","text":"Twega tuvimana handa Mlungu katakuliti na Musa, kumbiti muntu ayu tumumana ndiri kalawira koshi!”"},{"book":"Yohani","chapter":"9","verse":"30","text":"Muntu ulii kawankula, “Ashi ndo shitwatira sha kulikangasha! Mwenga muvimana ndiri kalawira koshi, kumbiti kantumuliziya masu gangu!"},{"book":"Yohani","chapter":"9","verse":"31","text":"Tuvimana handa Mlungu hapeni kawapikiniri wantu wana vidoda, ira kumpikinira yoseri yakamjimira na kutenda vyakafiriti."},{"book":"Yohani","chapter":"9","verse":"32","text":"Kwanjira lupaga pasipanu ipikanirika ndiri handa muntu kagatumuziya masu ga muntu yakayiwukiti lwisi."},{"book":"Yohani","chapter":"9","verse":"33","text":"Payiwera ndiri muntu ayu kalawa kwa Mlungu, mekaweziti ndiri kutenda shintu shoseri!”"},{"book":"Yohani","chapter":"9","verse":"34","text":"Womberi wamwankula, “Gwenga gwiwuka na kulelwa pavidoda, na hashi guweza kutufunda twenga?” Wamwinga kulawa Mnumba ya Mlungu."},{"book":"Yohani","chapter":"9","verse":"35","text":"Yesu kapikiniriti yagalawiliti, kamwoniti muntu uliya kamkosiya, “Hashi, gwenga gumjimira Mwana gwa Muntu?”"},{"book":"Yohani","chapter":"9","verse":"36","text":"Muntu ayu kankula, “Mtuwa, gung'ambiri yomberi ndo gaa, su mpati kumjimira!”"},{"book":"Yohani","chapter":"9","verse":"37","text":"Yesu kamgambira, “Gumwona kala na yomberi ndo yakatakula nagwenga vinu.”"},{"book":"Yohani","chapter":"9","verse":"38","text":"Muntu ayu katakula, “Nukujimira, Mtuwa!” Na kamsuntamilira Yesu."},{"book":"Yohani","chapter":"9","verse":"39","text":"Yesu katakula, “Neni niza pasipanu kutoza wantu, wanalwisi wapati kuwona na woseri yawalola waweri lwisi.”"},{"book":"Yohani","chapter":"9","verse":"40","text":"Mafalisayu wamu waweriti pamuhera na yomberi wampikinira pakatakuriti aga na wamkosiya, “Gumaanisha natwenga twanalwisi viraa?”"},{"book":"Yohani","chapter":"9","verse":"41","text":"Yesu kawankula, “Mwangaweriti mwana lwisi, mwangaweriti ndiri na vidoda, kumbiti mwenga vinu mtakula, twenga tuwona, ayi ilanguziya kuwera mwana vidoda.”"}]}