{"data":[{"book":"Mose 3","chapter":"8","verse":"1","text":"Yehowa gblɔ na Mose be,"},{"book":"Mose 3","chapter":"8","verse":"2","text":"“Kplɔ Aron kple via ŋutsuwo vɛ, nàtsɔ woƒe awuwo, ami sisi la, nu vɔ̃ ŋuti vɔsanyitsu la, agbo eveawo kple kusi si me abolo maʋamaʋã le,"},{"book":"Mose 3","chapter":"8","verse":"3","text":"eye nàna ameha blibo la naƒo ƒu ɖe Mawu ƒe Agbadɔ la ƒe mɔnu.”"},{"book":"Mose 3","chapter":"8","verse":"4","text":"Mose wɔ abe ale si Yehowa de se nɛ be ene eye ameawo katã ƒo ƒu ɖe agbadɔ la ƒe mɔnu."},{"book":"Mose 3","chapter":"8","verse":"5","text":"Ale Mose gblɔ na ƒuƒoƒe la be, “Ale Yehowa ɖo nam be mawɔe nye esi.”"},{"book":"Mose 3","chapter":"8","verse":"6","text":"Mose na Aron kple via ŋutsuwo te va eye wòle tsi na wo,"},{"book":"Mose 3","chapter":"8","verse":"7","text":"eye wòdo awutewui tɔxɛ la, alidziblanu la, dziwui kple kɔmewu la na Aron."},{"book":"Mose 3","chapter":"8","verse":"8","text":"Edo akɔtatsyɔnu la hã nɛ, eye wòtsɔ nu si wotsɔna bia gbe Mawui, “Urim” kple “Tumim,” de akɔtatsyɔnu la ƒe kotoku me."},{"book":"Mose 3","chapter":"8","verse":"9","text":"Emegbe la, etsɔ tablanu la bla ta nɛ, eye wòtsi sikaŋgoblanu kɔkɔe la ɖe tablanu la ŋu le ŋgɔgbe abe ale si Yehowa de se nɛ ene."},{"book":"Mose 3","chapter":"8","verse":"10","text":"Emegbe la, Mose tsɔ ami sisi la, eye wòwui ɖe Agbadɔ la kple nu sia nu si le eme la ŋu, eye wòkɔ wo ŋuti."},{"book":"Mose 3","chapter":"8","verse":"11","text":"Esi wòɖo vɔsamlekpui la gbɔ la, ewu ami sisi la ɖe eŋu zi adre, eye wògawui ɖe nu siwo le vɔsamlekpui la dzi kple tsileze la kple eƒe zɔ ŋu hekɔ wo ŋu."},{"book":"Mose 3","chapter":"8","verse":"12","text":"Emegbe la, eɖo Aron nunɔlae to amikɔkɔ ɖe ta me nɛ me, eye to esia hã me wòkɔ eŋu."},{"book":"Mose 3","chapter":"8","verse":"13","text":"Le esia yome la, Mose do awu na Aron ƒe viŋutsuwo, bla alidziblanuawo na wo, eye wòɖɔ kuku la na wo abe ale si Yehowa gblɔ nɛ ene."},{"book":"Mose 3","chapter":"8","verse":"14","text":"Mose lé nyitsu la hena nu vɔ̃ ŋuti vɔsa la. Aron kple via ŋutsuwo da asi ɖe nyitsu la ƒe ta dzi."},{"book":"Mose 3","chapter":"8","verse":"15","text":"Mose wu nyitsu la, tsɔ eƒe ʋu ƒe ɖe, eye wòtsɔ eƒe asibidɛ sisi ʋua ɖe vɔsamlekpui la ƒe dzowo katã ŋu be yeakɔ vɔsamlekpui la ŋuti. Ekɔ ʋua mamlɛa ɖe vɔsamlekpui la te. Ale wòkɔ eŋuti, eye wòwɔe wòanye avuléle nɛ."},{"book":"Mose 3","chapter":"8","verse":"16","text":"Mose ɖe ami siwo katã le dɔmenuawo, aklã kple ayiku eveawo ŋu, eye wòtɔ dzo wo le vɔsamlekpui la dzi."},{"book":"Mose 3","chapter":"8","verse":"17","text":"Etɔ dzo nyitsu la ƒe lã mamlɛa, eƒe agbalẽ kple dɔmenuwo le asaɖa la godo abe ale si Yehowa gblɔ nɛ ene."},{"book":"Mose 3","chapter":"8","verse":"18","text":"Emegbe la, etsɔ agbo la hena numevɔsasa na Yehowa. Aron kple via ŋutsuwo da woƒe asiwo ɖe agbo la ƒe ta dzi."},{"book":"Mose 3","chapter":"8","verse":"19","text":"Mose wui, eye wòhlẽ ʋu la ɖe vɔsamlekpui la ŋuti godoo."},{"book":"Mose 3","chapter":"8","verse":"20","text":"Efli agbo la, eye wòtɔ dzo lãkɔ la, eƒe ta kple eƒe ami."},{"book":"Mose 3","chapter":"8","verse":"21","text":"Le esia megbe la, etsɔ tsi klɔ agbo la ƒe dɔmenuwo kple afɔwo, eye wòtɔ dzo wo le vɔsamlekpui la dzi. Ale agbo blibo la fia le Yehowa ŋkume. Esia nye numevɔsa si dze Yehowa ŋu ŋutɔ, elabena Mose zɔ ɖe nu siwo katã Yehowa ɖo nɛ be wòawɔ la dzi pɛpɛpɛ."},{"book":"Mose 3","chapter":"8","verse":"22","text":"Mose trɔ ɖe agbo evelia si nye ameŋukɔkɔ ƒe agbo la ŋu. Aron kple via ŋutsuwo da woƒe asiwo ɖe agbo la ƒe ta dzi."},{"book":"Mose 3","chapter":"8","verse":"23","text":"Mose wui, eye wòsisi ʋua ɖe Aron ƒe nuɖusito, eƒe asi ƒe adegblefetsu ɖusitɔ kple eƒe ɖusifɔ ƒe adegblefetsu ŋu."},{"book":"Mose 3","chapter":"8","verse":"24","text":"Le esia yome la, esisi ʋua ɖe Aron ƒe viŋutsuwo ƒe ɖusitowo, woƒe asi adegblefetsu ɖusitɔwo kple woƒe ɖusifɔwo ƒe adegblefetsu ŋu, eye wòhlẽ ʋua mamlɛa ɖe vɔsamlekpui la ŋu godoo."},{"book":"Mose 3","chapter":"8","verse":"25","text":"Mose tsɔ agbo la ƒe ami, asike la, ami si le dɔmenuwo ŋu, aklã kple ayiku eveawo kple wo ŋu miwo kpe ɖe eƒe ɖusita ŋu."},{"book":"Mose 3","chapter":"8","verse":"26","text":"Nu siwo wòtsɔ da ɖe agbo la ƒe lã ƒe akpa siawo dzi la woe nye abolo maʋamaʋã ɖeka si tso kusi si wotsɔ ɖo Yehowa ŋkume la me, abolo si wode amii kple akpɔnɔ ɖeka."},{"book":"Mose 3","chapter":"8","verse":"27","text":"Mose tsɔ nu siawo katã de asi na Aron kple via ŋutsuwo, eye wonye wo le yame abe vɔsa tɔxɛ na Yehowa ene."},{"book":"Mose 3","chapter":"8","verse":"28","text":"Mose gaxɔ nu siawo le wo si, eye wòtɔ dzo wo kpe ɖe numevɔsa la ŋuti na Yehowa le vɔsamlekpui la dzi. Vɔsa sia dze Yehowa ŋu."},{"book":"Mose 3","chapter":"8","verse":"29","text":"Azɔ la, Mose tsɔ agbo la ƒe akɔ, eye wòtsɔe na Yehowa to enyenye le yame le vɔsamlekpui la ŋgɔ me. Ameŋukɔkɔ ƒe agbo la ƒe akpa siae nye Mose tɔ abe ale si Yehowa ɖoe ene."},{"book":"Mose 3","chapter":"8","verse":"30","text":"Mose tsɔ ami sisi la azɔ kple ʋu si wòhlẽ ɖe vɔsamlekpui la ŋu la ƒe ɖe, eye wòhlẽe ɖe Aron kple via ŋutsuwo kple woƒe awuwo ŋu. Ale wòkɔ Aron kple via ŋutsuwo kple woƒe awuwo ŋu, be Yehowa nawɔ wo ŋu dɔ."},{"book":"Mose 3","chapter":"8","verse":"31","text":"Le esia megbe la, Mose gblɔ na Aron kple via ŋutsuwo be, “Miɖa lã la le Agbadɔ la ƒe mɔnu, eye miaɖui kple abolo si le ameŋukɔkɔ ƒe kusi la me abe ale si Yehowa de se na mi ene."},{"book":"Mose 3","chapter":"8","verse":"32","text":"Mitɔ dzo lã la kple aboloawo ƒe mamlɛawo."},{"book":"Mose 3","chapter":"8","verse":"33","text":"“Minɔ Agbadɔ la ƒe mɔnu ŋkeke adre, eye le ŋkeke adreawo megbe la, miawu miaƒe ŋutikɔkɔ nu, elabena ŋkeke adree wòaxɔ."},{"book":"Mose 3","chapter":"8","verse":"34","text":"Nu siwo katã wowɔ egbe la, Yehowae de se be woawɔ wo hena miaƒe ŋutikɔkɔ."},{"book":"Mose 3","chapter":"8","verse":"35","text":"Ele be mianɔ Agbadɔ la ƒe mɔnu zã kple keli ŋkeke adre, eye miawɔ nu siwo Yehowa de se na mi be miawɔ. Ne miewɔe o la, miaku. Esiawoe nye se siwo Yehowa de nam.”"},{"book":"Mose 3","chapter":"8","verse":"36","text":"Ale Aron kple via ŋutsuwo wɔ nu siwo katã Yehowa ɖo na Mose."}]}