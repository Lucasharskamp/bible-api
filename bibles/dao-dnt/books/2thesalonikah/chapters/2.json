{"data":[{"book":"2 Thesalonikah","chapter":"2","verse":"1","text":"Ka benae aw, mi Bawipa Jesuh Khritaw a lawnak be vai ja a veia mi ngkhyumnak be vaia mawngma üng,2:1 1Thes 4:15-17"},{"book":"2 Thesalonikah","chapter":"2","verse":"2","text":"“Bawipaa Khawmhnüp cun pha law päng ve” ti lü ngmüimkhya ngcim üngka naw pi kyase, ngthu üngka naw pi kyase, keimia yuk lawa kcaa mäih naw pi kyase, nami cungngaihnak käh nghngih kthum lü käh nami kthaset vaia ning jah nghui na veng."},{"book":"2 Thesalonikah","chapter":"2","verse":"3","text":"U naw pi ihawkba pi käh ning jah mhlei se. Akpäihnaka Pamhnam Kpetkie ja mulai meia cit khai Setxutnaka Capa am a po lawa küt üng ta, acuna Mhnüp am pha law ham."},{"book":"2 Thesalonikah","chapter":"2","verse":"4","text":"Mhnama ami jah ngaihe ja ami sawkhahe naküt cun ani naw ia käh jah msui lü, ami khana vekia mhnünei law khai. Pamhnama Templea pi lutlang lü ngaw khai, amät cun Mhnam ni tia pyenei law khai.2:4 Dan 11:36; Hez 28:2"},{"book":"2 Thesalonikah","chapter":"2","verse":"5","text":"Nami hlawnga ka ve üng, ahin he avan ka ning jah mtheh cen am nami sümkie aw."},{"book":"2 Thesalonikah","chapter":"2","verse":"6","text":"Setxutnaka Capa cun naw amäta kcün üng a podang law vaia phäh, atuh hin käh podang law khaia ani khamki veki ti nami ksingki."},{"book":"2 Thesalonikah","chapter":"2","verse":"7","text":"Ngthupkia Setxutnaka Capa cun naw khut pawh k’um ve. Cunüngpi, sungkhamki mat cun am lak bea küt üngta, Setxutnaka Capa cun am podang law yah."},{"book":"2 Thesalonikah","chapter":"2","verse":"8","text":"Acunüng, Setxutnaka Capa cun podang law khai. Cunüngpi, Bawipa Jesuh naw a law bea kcün üng hmut sawxat lü hnim khai. Bawipa naw hlüngtaikia akvai am avana cimkpye khai.2:8 Hesa 11:4"},{"book":"2 Thesalonikah","chapter":"2","verse":"9","text":"Acunüng, Setxutnaka Capa cun Khawyama johit am law lü müncankse ja cäiletnak akse mjüküm cun jah pawh law khai.2:9 Mt 24:24"},{"book":"2 Thesalonikah","chapter":"2","verse":"10","text":"Jah kcimpyeh vaia khyangea khana hleihlak ksekhyu mjüküm sumei law khai. Isenitiüng, acune cun naw küikyannak ami yahnak vaia ngthukcang cun mhläkphyanak üng am dodangei u."},{"book":"2 Thesalonikah","chapter":"2","verse":"11","text":"Pamhnam naw johit ksekhyu cun tüih se, acun naw ami ksunga khut bi lü aksekhyu cun jumeikie."},{"book":"2 Thesalonikah","chapter":"2","verse":"12","text":"Acun he cun ngthungtak käh jumei lü mkhyenak am ami hlimtui phäh mkatnak ami khamei vaia phäh ni."},{"book":"2 Thesalonikah","chapter":"2","verse":"13","text":"Bawipa naw a ning jah mhläkphyanaka benae aw, Ngmüimkhya Ngcima johit ja ngthungtak nami jumnak am a khyang ngcima ning jah thawnsak lü, khawmdek am a ngtüi ham üngkhyüh küikyannak nami yah khaia Pamhnam naw a ning jah xüa phäh Pamhnam cun akcün tä se kami jenaki."},{"book":"2 Thesalonikah","chapter":"2","verse":"14","text":"Nami veia Thangkdaw kami sang law üngkhyüha Pamhnam naw a ning jah xü ni. Mi Bawipa Jesuh Khritawa hlüngtainak nami ka na hnga khaia a ning jah khü ni."},{"book":"2 Thesalonikah","chapter":"2","verse":"15","text":"Acunakyase, kami benae aw, ngthu kami sang ja kca kami yuk law am kami ning jah mtheia ngthungtake üng ngmanei lü ngkhängcek ua."},{"book":"2 Thesalonikah","chapter":"2","verse":"16","text":"Jah mhläkphya na lü a bäkhäknak üng ngkhängcekia äpeinak ja am düt theikia lingnak jah peki, mi Bawipa Jesuh Khritaw amät ja mi Pa Pamhnam naw,"},{"book":"2 Thesalonikah","chapter":"2","verse":"17","text":"aläa akdaw pyen lü akdaw nami pawh vaia ngjuktha ning jah pe lü ning jah mcuhmcäi se."}]}