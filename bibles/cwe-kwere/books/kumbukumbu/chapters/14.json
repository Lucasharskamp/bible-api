{"data":[{"book":"Kumbukumbu","chapter":"14","verse":"1","text":"“Mweye ni wana wa Mndewa Mulungu, Mulungu wenu, sekemuichanje sale hebu sekemuwegule iditwi chipindi cha ndilo."},{"book":"Kumbukumbu","chapter":"14","verse":"2","text":"Kwaviya mweye ni wanhu welile kwa Mndewa Mulungu, Mulungu wenu, Mndewa Mulungu kamsagulani muwe wanhu wake kweli hagati ya wanhu wose muna izisi zose."},{"book":"Kumbukumbu","chapter":"14","verse":"3","text":"“Sekemuje chinhu chochose chitibusa."},{"book":"Kumbukumbu","chapter":"14","verse":"4","text":"Modaha kuja wanyama wano, ng'ombe na ng'hondolo na luti"},{"book":"Kumbukumbu","chapter":"14","verse":"5","text":"na kulungu na mhala na ng'hogoni na luti wa kumbago na mhala mzelu na pofu na ng'hondolo wa kumulima."},{"book":"Kumbukumbu","chapter":"14","verse":"6","text":"Chila mnyama yeli na mapaga yoyaigolile banzi mbili na yoselula, iyo modaha kuja."},{"book":"Kumbukumbu","chapter":"14","verse":"7","text":"Mbali sekemuje mnyama yoyose ija mapaga yake hayaigolile banzi mbili na haselula. Sekemuje ngamia na buga na pelele, kwaviya wawo woselula mbali mapaga yawo hayaigolile banzi mbili. Wawo kumwenu wambula mwiko."},{"book":"Kumbukumbu","chapter":"14","verse":"8","text":"Iviya sekemuje nguluwe, kwaviya mapaga yake yaigola banzi mbili mbali haselula. Wawo kumwenu wambula mwiko. Sekemuje nyama zawo hebu sekemudalise mitufi yawo."},{"book":"Kumbukumbu","chapter":"14","verse":"9","text":"“Mwa vilumbe vose vovikala muna yamazi modaha kuja vino, chilumbe chochose chili na mpepe na makalabandu modaha kuja."},{"book":"Kumbukumbu","chapter":"14","verse":"10","text":"Mbali chilumbe chochose chilibule mpepe na makalabandu sekemuje. Icho kumwenu chambula mwiko."},{"book":"Kumbukumbu","chapter":"14","verse":"11","text":"“Modaha kuja ndege yoyose hambule mwiko."},{"book":"Kumbukumbu","chapter":"14","verse":"12","text":"Mbali sekemuje ndege wano, masumula na fulukombe na makungule"},{"book":"Kumbukumbu","chapter":"14","verse":"13","text":"na chimhanga huwa na chila modeli ya masumula,"},{"book":"Kumbukumbu","chapter":"14","verse":"14","text":"na chila modeli ya mahowe"},{"book":"Kumbukumbu","chapter":"14","verse":"15","text":"na mbuni na lugawa na bata mazi na chila modeli za chinyang'huwi"},{"book":"Kumbukumbu","chapter":"14","verse":"16","text":"na bundi ng'hengeu na zizinhila na mulu"},{"book":"Kumbukumbu","chapter":"14","verse":"17","text":"na bundi matuwa na chilele na nhandala"},{"book":"Kumbukumbu","chapter":"14","verse":"18","text":"na nzokowe na modeli za mulowa na chizogolo shamba na gombalima."},{"book":"Kumbukumbu","chapter":"14","verse":"19","text":"“Wang'onyo wose weli na mabawa wambula mwiko, sekemuje."},{"book":"Kumbukumbu","chapter":"14","verse":"20","text":"Modaha kuja vilumbe vose havambule mwiko vili na mabawa."},{"book":"Kumbukumbu","chapter":"14","verse":"21","text":"“Sekemuje mnyama yoyose yafile mwenyewo, modaha kumwing'ha nyambenyambe yokala muna yamabululu yenu, yaje hebu modaha kumchuuziya munhu wa isi imwenga, kwaviya mweye ni wanhu welile kwa Mndewa Mulungu, Mulungu wenu. Sekemumkimuse mwanaluti muna ditombo da mami yake."},{"book":"Kumbukumbu","chapter":"14","verse":"22","text":"“Laveni zaka za vinhu vimugobola muna imigunda yenu chila mwaka."},{"book":"Kumbukumbu","chapter":"14","verse":"23","text":"Maabaho hiteni hanhu ha kutambikila hoyahasagule Mndewa Mulungu, Mulungu wenu, na muhawa haulongozi hake mwizakuja zaka ya mhule zenu ya divai yenu na ya mavuta na ya waudele wa mabumbila ya wanyama wenu. Tendeni ivo muladi muifunze kumdumba Mndewa Mulungu, Mulungu wenu siku zose."},{"book":"Kumbukumbu","chapter":"14","verse":"24","text":"One hanhu baho hahawa kutali kwaviya Mndewa Mulungu, Mulungu wenu kahasagula hanhu ha kumtambikila yeye heli kutali na ukaye, mweye hamudaha kupapa zaka za vinhu venu voyamwing'hileni Mndewa Mulungu, Mulungu wenu, tendeni vino,"},{"book":"Kumbukumbu","chapter":"14","verse":"25","text":"chuuzeni vinhu venu va zaka na muzigale zihela hanhu haja hoyahasagule Mndewa Mulungu, Mulungu wenu."},{"book":"Kumbukumbu","chapter":"14","verse":"26","text":"Sang'hanileni hela izo kwa kugula chochose chomulonda, nyama ya ng'ombe hebu nyama ya ng'hondolo hebu ching'waji chikola, mwizakuja haulongozi ha Mndewa Mulungu, Mulungu wenu, hamwe na wanhu wa muna zikaye zenu."},{"book":"Kumbukumbu","chapter":"14","verse":"27","text":"Sekemuwazimize Walawi wowokala muna yamabululu yenu, kwaviya wabule uhazi hamwe na mweye."},{"book":"Kumbukumbu","chapter":"14","verse":"28","text":"“Chila uhelelo wa mwaka wa tatu galeni zaka za vinhu vose vimugobole na kuvika ngama muna yamabululu yenu."},{"book":"Kumbukumbu","chapter":"14","verse":"29","text":"Iyo izakuwa kwa ichimu cha Walawi, kwaviya wabule uhazi hamwe na mweye. Nyambenyambe na wachiwa na wagane wowokala muna yamabululu yenu, wezakuja na kwiguta. Tendeni vino muladi Mndewa Mulungu, Mulungu wenu, yamtemeleni mate kwa chila chinhu chondamusang'hane."}]}