{"data":[{"book":"אגרת פולוס השנייה אל-הקורנתים","chapter":"11","verse":"1","text":"אני מקווה שתתייחסו אלי בסבלנות גם אם אני מדבר בטיפשות."},{"book":"אגרת פולוס השנייה אל-הקורנתים","chapter":"11","verse":"2","text":"אני דואג לכם דאגה עמוקה כאלוהים עצמו; אתם כבתולה טהורה שהארשתי לאיש אחד, למשיח."},{"book":"אגרת פולוס השנייה אל-הקורנתים","chapter":"11","verse":"3","text":"אך אני חושש שמא תסטו יום אחד ממסירותכם הטהורה למשיח, כשם שחווה רומתה על־ידי הנחש בגן העדן."},{"book":"אגרת פולוס השנייה אל-הקורנתים","chapter":"11","verse":"4","text":"אתם מתנהגים כפתאים ומאמינים לכל מה שאומרים לכם, גם אם מישהו מכריז לכם על ישוע השונה מזה שהכרזנו, או על רוח ששונה מרוח הקודש שקיבלתם, או על דרך שונה לישועה. אכן, אתם מוכנים להאמין לכל דבר!"},{"book":"אגרת פולוס השנייה אל-הקורנתים","chapter":"11","verse":"5","text":"סבורני שאיני נופל במאומה מ”שליחים“ מיוחדים אלה!"},{"book":"אגרת פולוס השנייה אל-הקורנתים","chapter":"11","verse":"6","text":"אולי אינני נואם מעולה, אך אני יודע לפחות על מה אני מדבר, כפי שהוכחנו לכם פעמים רבות."},{"book":"אגרת פולוס השנייה אל-הקורנתים","chapter":"11","verse":"7","text":"האם חטאתי כשהשפלתי את עצמי (כדי לרומם אתכם!) ובישרתי לכם את בשורת האלוהים ללא תשלום?"},{"book":"אגרת פולוס השנייה אל-הקורנתים","chapter":"11","verse":"8","text":"קהילות אחרות תמכו בי בעת שעבדתי למענכם. כן, לקחתי את כספם כדי לעזור לכם."},{"book":"אגרת פולוס השנייה אל-הקורנתים","chapter":"11","verse":"9","text":"בכל עת שהותי עמכם לא ביקשתי מכם פרוטה; האחים שבאו ממקדוניה סיפקו את כל צרכי. מעולם לא ביקשתי מכם דבר, וגם להבא לא אבקש."},{"book":"אגרת פולוס השנייה אל-הקורנתים","chapter":"11","verse":"10","text":"בשם אמת המשיח בי, אני מבטיח שאתגאה על כך בכל יוון!"},{"book":"אגרת פולוס השנייה אל-הקורנתים","chapter":"11","verse":"11","text":"מדוע? האם משום שאיני אוהב אתכם? אלוהים יודע שאני אוהב אתכם!"},{"book":"אגרת פולוס השנייה אל-הקורנתים","chapter":"11","verse":"12","text":"אעשה זאת כדי לסכור את פיהם של אלה שמתפארים וטוענים: ”אנחנו עושים את עבודת אלוהים בדיוק כמו פולוס וטימותיוס!“"},{"book":"אגרת פולוס השנייה אל-הקורנתים","chapter":"11","verse":"13","text":"אנשים אלה הינם שליחי־שקר, רמאים שמתחפשים לשליחי המשיח."},{"book":"אגרת פולוס השנייה אל-הקורנתים","chapter":"11","verse":"14","text":"אך איני מתפלא על כך! אם השטן עצמו יכול להתחפש למלאך אור,"},{"book":"אגרת פולוס השנייה אל-הקורנתים","chapter":"11","verse":"15","text":"אין פלא שמשרתיו יכולים להתחפש למשרתי צדק. אך לבסוף הם יקבלו את העונש שמגיע להם על מעלליהם."},{"book":"אגרת פולוס השנייה אל-הקורנתים","chapter":"11","verse":"16","text":"אני חוזר ואומר, אל תחשבוני לשוטה, אך גם אם אתם חושבים אותי לשוטה, הקשיבו לי בכל זאת והניחו לי להתגאות כמוהם."},{"book":"אגרת פולוס השנייה אל-הקורנתים","chapter":"11","verse":"17","text":"גאווה זאת לא ניתנה לי מאת המשיח, שכן אני נוהג כשוטה."},{"book":"אגרת פולוס השנייה אל-הקורנתים","chapter":"11","verse":"18","text":"אך מאחר שרבים מתגאים על הישגיהם האנושיים, גם אני אתגאה כמוהם."},{"book":"אגרת פולוס השנייה אל-הקורנתים","chapter":"11","verse":"19","text":"אתם חושבים את עצמכם לחכמים גדולים, אך אתם מקשיבים ברצון לשוטים האלה."},{"book":"אגרת פולוס השנייה אל-הקורנתים","chapter":"11","verse":"20","text":"לא אכפת לכם אם הם משעבדים אתכם, מנצלים אתכם, מכשילים אתכם, סוטרים על פניכם או מתנשאים עליכם."},{"book":"אגרת פולוס השנייה אל-הקורנתים","chapter":"11","verse":"21","text":"אני מתבייש להודות שאיני חזק או נועז כמוהם. אך בכל מה שהם יכולים להתגאות, אני שוב מדבר כשוטה, גם אני יכול להתגאות!"},{"book":"אגרת פולוס השנייה אל-הקורנתים","chapter":"11","verse":"22","text":"האם הם עברים? גם אני. האם הם ישראלים? גם אני. זרע אברהם? גם אני."},{"book":"אגרת פולוס השנייה אל-הקורנתים","chapter":"11","verse":"23","text":"האם הם משרתי המשיח? אולי אני מדבר כשוטה, אך אני משרת טוב מהם! עמלתי קשה מהם, הושלכתי לכלא פעמים רבות מהם, הוכיתי יותר, ועמדתי לפני המוות פעמים רבות יותר."},{"book":"אגרת פולוס השנייה אל-הקורנתים","chapter":"11","verse":"24","text":"חמש פעמים הלקוני היהודים שלושים־ותשע מלקות."},{"book":"אגרת פולוס השנייה אל-הקורנתים","chapter":"11","verse":"25","text":"שלוש פעמים הולקיתי בשוטים, פעם אחת נסקלתי באבנים, שלוש פעמים נטרפה ספינתי, ופעם נסחפתי עשרים־וארבע שעות בים הפתוח."},{"book":"אגרת פולוס השנייה אל-הקורנתים","chapter":"11","verse":"26","text":"במסעותיי הרבים והמעייפים ניצלתי מסכנת שיטפונות, מידי שודדים, מידי היהודים ומידי הגויים. הותקפתי על־ידי המון בערים שונות, ניצלתי ממוות במדבר, מטביעה בים ומאנשים שהתחזו כמאמינים משיחיים."},{"book":"אגרת פולוס השנייה אל-הקורנתים","chapter":"11","verse":"27","text":"עמלתי וטרחתי ולילות רבים לא עצמתי עין. פעמים רבות רעבתי וצמאתי; כן, הייתי ללא אוכל, לבוש או קורת־גג."},{"book":"אגרת פולוס השנייה אל-הקורנתים","chapter":"11","verse":"28","text":"מלבד כל אלה אני נושא עמי דאגה מתמדת לשלום הקהילות."},{"book":"אגרת פולוס השנייה אל-הקורנתים","chapter":"11","verse":"29","text":"כאשר מישהו שוגה, אני חש בצערו. כאשר מישהו חוטא, לבי כואב."},{"book":"אגרת פולוס השנייה אל-הקורנתים","chapter":"11","verse":"30","text":"אם עלי להתגאות, אני בוחר להתגאות בדברים שמראים את חולשתי."},{"book":"אגרת פולוס השנייה אל-הקורנתים","chapter":"11","verse":"31","text":"האלוהים ואבי המשיח אדוננו, יבורך שמו לעולמים, יודע שאני דובר אמת."},{"book":"אגרת פולוס השנייה אל-הקורנתים","chapter":"11","verse":"32","text":"בהיותי בדמשק, המושל מטעם המלך ארטס הפקיד שומרים על שערי העיר כדי לתפסני,"},{"book":"אגרת פולוס השנייה אל-הקורנתים","chapter":"11","verse":"33","text":"אך הורדתי בסל דרך פתח בחומה ונמלטתי מידיו."}]}