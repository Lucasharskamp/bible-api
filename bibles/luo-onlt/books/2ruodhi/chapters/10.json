{"data":[{"book":"2 Ruodhi","chapter":"10","verse":"1","text":"E piny Samaria ne nitie yawuowi piero abiriyo mawuok e dhood Ahab. Kuom mano Jehu nondiko barupe mooro Samaria ne jotend Jezreel, ne jodonge kod jorit mag nyithind Ahab kowachonegi niya,"},{"book":"2 Ruodhi","chapter":"10","verse":"2","text":"“E sa ma baruwani nochopnue, nikech un gi yawuot ruodhu kod geche lweny gi farese, gi dala maduongʼ mochiel motegno kod gige lweny,"},{"book":"2 Ruodhi","chapter":"10","verse":"3","text":"yieruru achiel kuom yawuot ruoth mowinjore kendo ukete obed e loch wuon-gi. Bangʼ mano ikreuru mondo uked ne dhood ruodhu.”"},{"book":"2 Ruodhi","chapter":"10","verse":"4","text":"To kihondko ne ogoyogi magiwacho niya, “Ka ruodhi pinje ariyo ne ok nyal sire, wan to bende dwasire?”"},{"book":"2 Ruodhi","chapter":"10","verse":"5","text":"Eka jatend dala ruoth, jatend dala maduongʼ, jodongo kod jorit mag nyithind Ahab nooro wachni ne Jehu kama: “Wan mana jotichni omiyo wabiro timo gimoro amora miwacho. Ok wabi yiero ngʼato e dierwa mondo obed ruoth, tim gima chunyi oneno ni ber.”"},{"book":"2 Ruodhi","chapter":"10","verse":"6","text":"Eka Jehu nondikonegi baruwa mar ariyo mawacho niya, “Ka un jokora kendo ubiro winjo wachna, to ngʼaduru wiye yawuot ruodhu kendo kiny kochopo sa maka ma to ubi ira Jezreel.”"},{"book":"2 Ruodhi","chapter":"10","verse":"7","text":"Kane baruwa ochopo jogi nokawo yawuot ruoth piero abiriyogo ma ginego. Negikawo wiyegi ma giketogi ei okapu kendo giterone Jehu e piny Jezreel."},{"book":"2 Ruodhi","chapter":"10","verse":"8","text":"Kane jaote ochopo ne owacho ne Jehu niya, “Gisekelo wiye yawuot ruoth.”"},{"book":"2 Ruodhi","chapter":"10","verse":"9","text":"Kinyne gokinyi machielono Jehu nowuok modhi ochungʼ e nyim oganda mowachonegi niya, “Un to uonge ketho makmana ni an ema ne ariwora gi ji ma andhogo ruodha kendo anege, to koro joma othogi duto, to ngʼama onego?"},{"book":"2 Ruodhi","chapter":"10","verse":"10","text":"Koro ngʼeuru ni onge wach ma Jehova Nyasaye osewacho ewi od Ahab ma ok nochop kare. Jehova Nyasaye osetimo gima ne osingo kokalo kuom jatichne Elija.”"},{"book":"2 Ruodhi","chapter":"10","verse":"11","text":"Omiyo Jehu nonego ji duto man Jezreel mane odongʼ e od Ahab, kaachiel gi jotende duto, osiepene kod jodolo mage duto, maonge ngʼama noweyo kangima."},{"book":"2 Ruodhi","chapter":"10","verse":"12","text":"Eka Jehu ne owuok kochomo yo Samaria. Kane ochopo kar jokwath miluongo ni Beth Eked,"},{"book":"2 Ruodhi","chapter":"10","verse":"13","text":"ne oromo gi wede Ahazia ruodh Juda moko mopenjogi niya, “Un ngʼa gini.”"},{"book":"2 Ruodhi","chapter":"10","verse":"14","text":"Eka nogolo chik niya, “Makgiuru” Omiyo negimako ji piero angʼwen gariyogo ma gidhi kodgi e bath soko man Beth Eked ma ginegogi, kendo onge moro amora mane otony."},{"book":"2 Ruodhi","chapter":"10","verse":"15","text":"Kane osea kanyo noyudo Jehonadab wuod Rekab, mane dhi romone. Jehu nomose mopenje niya, “Bende in koda e winjruok kaka an kodini?”"},{"book":"2 Ruodhi","chapter":"10","verse":"16","text":"Jehu nowachone niya, “Bi mondo idhi koda mondo ineye kaka achiwora tiyone Jehova Nyasaye.” Eka negidhi kode koidho gache."},{"book":"2 Ruodhi","chapter":"10","verse":"17","text":"Kane Jehu ochopo Samaria, nonego jood Ahab duto mane odongʼ, notiekogi kaluwore gi wach mane Jehova Nyasaye owachone Elija."},{"book":"2 Ruodhi","chapter":"10","verse":"18","text":"Eka Jehu nochoko ji duto kanyakla mowachonegi niya, “Ahab ne otiyone Baal mana matin, to Jehu biro tiyone mangʼeny."},{"book":"2 Ruodhi","chapter":"10","verse":"19","text":"Koro luong jonabi duto mag Baal, jodonge duto kod jodolone duto. Kik yudi ni ngʼato kuomgi onge nikech adhi timo nyasi mar misango maduongʼ ne Baal. Ngʼato angʼata ma ok ochopo e nyasino to ok nobed mangima.” To Jehu ne wuondore nimar ne odwaro kaka doneg jodong Baal duto."},{"book":"2 Ruodhi","chapter":"10","verse":"20","text":"Jehu nowacho niya, “Timuru chokruok maduongʼ mar Baal.” Omiyo negilando wachno."},{"book":"2 Ruodhi","chapter":"10","verse":"21","text":"Eka nooro wach e piny Israel duto mi jodong Baal duto nobiro; kendo onge kata mana ngʼato achiel mane odongʼ. Negipongʼo ii hekaluno duto koni gi koni."},{"book":"2 Ruodhi","chapter":"10","verse":"22","text":"Kendo Jehu nowachone jarit kar keno mar lewni niya, “Keluru kandhe moromo jodong Baal duto.” Omiyo nokelo kandhe moromogi duto."},{"book":"2 Ruodhi","chapter":"10","verse":"23","text":"Bangʼ mano Jehu gi Jehonadab wuod Rekab nodhi ei hekalu mar Baal. Jehu nowachone jodong Baal duto niya, “Neuru ni onge jatich Jehova Nyasaye moro amora kodu ka makmana jodong Baal.”"},{"book":"2 Ruodhi","chapter":"10","verse":"24","text":"Eka negidonjo ei hekaluno mondo gichiw misengini miwangʼo pep kod liswa. Noyudo Jehu oseketo ji piero aboro oko momiyogi siem kama: “Kapo ni ngʼato moro kuomu oweyo achiel kuom jogi otony, to ngimani nokaw kar ngimane.”"},{"book":"2 Ruodhi","chapter":"10","verse":"25","text":"Sa mane Jehu osetieko misango miwangʼo pep, ne ogolo chikne jorit gi jotelo kama: “Donjuru kendo uneg-gi, kendo kik uwe moro otony.” Omiyo neginegogi gi ligangla. Jorit kod jotelogo nowito ringregi oko kendo negidonjo nyaka ei agola mar hekalu mar Baal."},{"book":"2 Ruodhi","chapter":"10","verse":"26","text":"Bangʼe negigolo oko kido milamo e hekalu mar Baal mi giwangʼe."},{"book":"2 Ruodhi","chapter":"10","verse":"27","text":"Negitoyo kidi milamo kendo gimuko hekalu mar Baal kendo kanyo ji osebedo katiyogo kaka choo nyaka chil kawuono."},{"book":"2 Ruodhi","chapter":"10","verse":"28","text":"Omiyo Jehu noketho lamo Baal e piny Israel."},{"book":"2 Ruodhi","chapter":"10","verse":"29","text":"Kata kamano ne ok olokore oweyo richo mar Jeroboam wuod Nebat, mane omiyo jo-Israel odonje richo mar lamo nyaroya mar mula mochwe e Bethel kod Dan."},{"book":"2 Ruodhi","chapter":"10","verse":"30","text":"Jehova Nyasaye nowachone Jehu niya, “Nikech isetimo maber mondo ichop gima nikare e wangʼa kendo isetimo ne od Ahab gik mane ni e pacha, ogandani nobed e loch mar Israel nyaka tiengʼ mar angʼwen.”"},{"book":"2 Ruodhi","chapter":"10","verse":"31","text":"Kata kamano Jehu ne ok oritore kuom mako chike Jehova Nyasaye ma Nyasach Israel gi chunye duto. Bende ne ok olokore e richo Jeroboam, mane omiyo jo-Israel otimo."},{"book":"2 Ruodhi","chapter":"10","verse":"32","text":"E kindeno Jehova Nyasaye nochako dwoko kwan mar jo-Israel piny, Hazael noloyo jo-Israel e pinjegi duto,"},{"book":"2 Ruodhi","chapter":"10","verse":"33","text":"chakre aora Jordan kochomo yo wuok chiengʼ kaachiel gi pinje duto mag Gilead (ma gin gwenge mag Gad, Reuben kod Manase), kendo chakre Aroer manie bath aora Arnon kokadho Gilead nyaka Bashan."},{"book":"2 Ruodhi","chapter":"10","verse":"34","text":"To kuom weche moko mondiki e sigand loch Jehu, gik mane otimo, gima ne ochopo kare, donge ondikgi e kitabu motingʼo weche mag ruodhi jo-Israel?"},{"book":"2 Ruodhi","chapter":"10","verse":"35","text":"Jehu notho moyweyo gi kwerene kendo ne oike e piny Samaria mi Jehoahaz wuode nobedo ruoth kare."},{"book":"2 Ruodhi","chapter":"10","verse":"36","text":"Ndalo mane Jehu obedo gi loch e piny Israel ka en Samaria noromo higni piero ariyo gaboro."}]}