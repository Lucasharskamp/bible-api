{"data":[{"book":"Jesaja","chapter":"35","verse":"1","text":"Dan zal de steppe juichen met de woestijn, En de wildernis jubelen en bloeien;"},{"book":"Jesaja","chapter":"35","verse":"2","text":"Zij zal tieren welig als lelies, Jubelen, juichen en zingen. Dan valt haar de pracht van de Libanon ten deel, De luister van Karmel en Sjaron: Ze zullen de glorie van Jahweh aanschouwen, De heerlijkheid van onzen God."},{"book":"Jesaja","chapter":"35","verse":"3","text":"Maakt dan de slappe handen krachtig, Stevigt de knikkende knieÃ«n;"},{"book":"Jesaja","chapter":"35","verse":"4","text":"Zegt tot de harten in angst: Houdt moed, hebt geen vrees! Ziet, hier is uw God; Hij komt, om de wraak te voltrekken! God zal vergelden; Zelf zal Hij komen, om u te verlossen!"},{"book":"Jesaja","chapter":"35","verse":"5","text":"Dan worden de ogen der blinden ontsloten, En de oren der doven gaan open;"},{"book":"Jesaja","chapter":"35","verse":"6","text":"De lamme springt op als een hert, De tong van den stomme zal juichen! Zelfs in de steppe borrelen de wateren omhoog, En de beken in de woestijn;"},{"book":"Jesaja","chapter":"35","verse":"7","text":"De gloeiende bodem wordt een plas, Het dorre land een fontein. En op de plek, waar de jakhalzen liggen, En de struisvogels wonen, Schiet het riet met de biezen omhoog,"},{"book":"Jesaja","chapter":"35","verse":"8","text":"Een gebaande weg zal er zijn! Een heilige weg zal hij heten, Geen onreine zal hem begaan; Alleen zijn volk hem bewandelen, Geen goddeloze er zwerven."},{"book":"Jesaja","chapter":"35","verse":"9","text":"Geen leeuwen zullen er zijn, Wilde dieren komen er niet, en treft men er niet; Maar die verlost zijn, zullen hem begaan,"},{"book":"Jesaja","chapter":"35","verse":"10","text":"Die door Jahweh bevrijd zijn, keren er op terug. Zij komen in Sion onder gejubel, Het hoofd met eeuwige vreugde gekroond; Overstelpt van vreugde en blijdschap: Verdwenen zijn kommer en zuchten!"}]}