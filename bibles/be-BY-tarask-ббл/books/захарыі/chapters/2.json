{"data":[{"book":"ЗАХАРЫІ","chapter":"2","verse":"1","text":"І зноў я ўзьвёў вочы мае і ўгледзеў: вось муж, у якога ў руцэ - землямерная вяроўка."},{"book":"ЗАХАРЫІ","chapter":"2","verse":"2","text":"Я спытаўся: куды ты ідзеш? І ён сказаў мне: мерыць Ерусалім, каб убачыць, якая шырыня яго і якая даўжыня яго."},{"book":"ЗАХАРЫІ","chapter":"2","verse":"3","text":"І вось анёл, які гаварыў са мною, выходзіць, а другі анёл ідзе насустрач яму,"},{"book":"ЗАХАРЫІ","chapter":"2","verse":"4","text":"і сказаў ён гэтаму: ідзі хутчэй, скажы гэтаму юнаку: Ерусалім заселіць ваколіцы з прычыны мноства людзей і быдла ў ім."},{"book":"ЗАХАРЫІ","chapter":"2","verse":"5","text":"І Я буду яму, кажа Гасподзь, вогненнаю сьцяною вакол яго і праслаўлюся сярод яго."},{"book":"ЗАХАРЫІ","chapter":"2","verse":"6","text":"Эй, эй! бяжэце з паўночнай краіны, кажа Гасподзь: бо па чатырох вятрах нябесных Я расьсеяў вас, кажа Гасподзь."},{"book":"ЗАХАРЫІ","chapter":"2","verse":"7","text":"Ратуйся, Сіёне, які жывеш у дачкі Вавілона."},{"book":"ЗАХАРЫІ","chapter":"2","verse":"8","text":"І так кажа Гасподзь Саваоф: дзеля славы Ён паслаў мяне да народаў, якія рабавалі вас; бо той, хто дакранаецца да вас, дакранаецца да зрэнкі вока Яго."},{"book":"ЗАХАРЫІ","chapter":"2","verse":"9","text":"І вось, Я падыму руку Маю на іх, і яны зробяцца здабычаю рабоў сваіх, і тады ўведаеце, што Гасподзь Саваоф паслаў Мяне."},{"book":"ЗАХАРЫІ","chapter":"2","verse":"10","text":"Радуйся і весяліся, дачка Сіёна! Бо вось, Я прыйду і пасялюся сярод цябе, кажа Гасподзь."},{"book":"ЗАХАРЫІ","chapter":"2","verse":"11","text":"І прыбягуць да Госпада многія народы ў той дзень і будуць Маім народам; і я пасялюся сярод цябе, і ўведаеш, што Гасподзь Саваоф паслаў Мяне да цябе."},{"book":"ЗАХАРЫІ","chapter":"2","verse":"12","text":"Тады Гасподзь возьме ва ўладаньне Юду, Сваю долю на сьвятой зямлі, і зноў выбера Ерусалім."},{"book":"ЗАХАРЫІ","chapter":"2","verse":"13","text":"Хай маўчыць усякая плоць перад абліччам Госпада! Бо Ён падымаецца ад сьвятога жытлішча Свайго."}]}