{"data":[{"book":"Maluko","chapter":"2","verse":"1","text":"Gapitili magono Yesu akawuya kavili Kapelanaumu, vandu vakayuwana kuvya avili kunyumba."},{"book":"Maluko","chapter":"2","verse":"2","text":"Hinu, vandu vamahele vakambwelela vakamema mugati na kuvala hati kawaka nafwasi pamlyangu. Yesu avakokoselayi ujumbi waki."},{"book":"Maluko","chapter":"2","verse":"3","text":"Lukumbi lwenulo vakabwela vandu mcheche vamletili mundu mweapolili kwa Yesu."},{"book":"Maluko","chapter":"2","verse":"4","text":"Nakuhotola kumuhikisa kwa Yesu ndava ya msambi wa vandu. Hinu vakapekenyula kuchituvilu pandu peavili Yesu. Pavamali kubowola pandu pala vakamuhelesa mundu yula kuni agonili pampasa."},{"book":"Maluko","chapter":"2","verse":"5","text":"Yesu peayiwene sadika yavi akamjovela mundu mweapoli yula, “Mwana vangu, ulekekiswi kumbudila Chapanga waku.”"},{"book":"Maluko","chapter":"2","verse":"6","text":"Vawula vangi va Malagizu ga Chapanga geampeli Musa vevatamili penapo vakaholalela mumitima yavi,"},{"book":"Maluko","chapter":"2","verse":"7","text":"“Ihotola wuli kujova genaga? Akumliga Chapanga! Kawaka mundu mweihotola kulekekesa kubuda nambu ndi mmonga Chapanga ndu.”"},{"book":"Maluko","chapter":"2","verse":"8","text":"Bahapo Yesu agamanyili maholo gavi, akavajovela, “Ndava kyani mwiholalela mumitima yinu mambu ago?"},{"book":"Maluko","chapter":"2","verse":"9","text":"Chindu choki changa hotoleka kumjovela mundu mweapolili, ‘Ulekekiswi kumbudila Chapanga,’ Amala ‘Yimuka, tola mpasa waku Uhambayi?’"},{"book":"Maluko","chapter":"2","verse":"10","text":"Nambu nigana mumanyayi kuvya Mwana wa Mundu ana uhotola pamulima wa kulekekesa vandu vevakumbudila Chapanga.” Ndi amjovili mwaapoli yula,"},{"book":"Maluko","chapter":"2","verse":"11","text":"“Nikukujovela, yimuka, tola mpasa waku uhamba kunyumba yaku!”"},{"book":"Maluko","chapter":"2","verse":"12","text":"Na vandu voha pavamlolokesa mundu yula, balapala akayima na kutola mpasa waki akahamba. Vandu voha vakakangasa na vakamlumbalila Chapanga, vakajova, “Katu nakulilola lijambu ngati lenilo hati padebe!”"},{"book":"Maluko","chapter":"2","verse":"13","text":"Yesu akawuka penapo akahamba pamuhana ya nyanja ya ku Galilaya. Ndi msambi wa vandu wamulandili, mwene akatumbula kuvawula."},{"book":"Maluko","chapter":"2","verse":"14","text":"Ndi paagendayi amuweni Lawi mwana wa Alufayo atamili munyumba ya kutolela kodi. Yesu akamjovela, “Bwela nilandayi.” Ndi Lawi akayima akamulanda."},{"book":"Maluko","chapter":"2","verse":"15","text":"Mwanakandayi Yesu avi kunyumba ya Lawi ilya chakulya. Vatola kodi vamahele na vandu vevajovekini kuvya vakumbudila Chapanga na vevamlandayi Yesu. Na vamahele wavi valili chakulya na Yesu pamonga na vawuliwa vaki."},{"book":"Maluko","chapter":"2","verse":"16","text":"Hinu, Pagati ya vawula vangi va Malagizu vevavi Vafalisayu pavamuweni Yesu ilya pamonga na vandu vevajovikini kuvya vakumbudila Chapanga na vatola kodi, vakavakota vawuliwa vaki, “Ndava kyani ilya pamonga na vandu ngati ava?”"},{"book":"Maluko","chapter":"2","verse":"17","text":"Yesu peayuwini akavajovela, “Vangalwala nakumgana mlamisa, nambu vatamu ndi vevakumgana mlamisa. Nabweli lepi kuvakemela vandu vabwina, nambu nabweli ndava ya kuvakemela vevajovikini kuvya vakumbudila Chapanga.”"},{"book":"Maluko","chapter":"2","verse":"18","text":"Lukumbi lumonga vawuliwa va Yohani na Vafalisayu vavi mukujihinisa kulya chakulya. Vandu vangi vakamkota Yesu, “Ndava kyani vawuliwa va Yohani na va Vafalisayu vakujihinisa kulya chakulya nambu vawuliwa vaku nakukita genago?”"},{"book":"Maluko","chapter":"2","verse":"19","text":"Yesu akayangula, “Wu, vevagongoliwi kumselebuko wa ndowa yikuvagana kujihinisa chakulya kuni vavi pamonga na mkolo ndowa? Nakuhotola kujihinisa chakulya lukumbi lwoha pevivya na mkolo ndowa."},{"book":"Maluko","chapter":"2","verse":"20","text":"Nambu yati lubwela lukumbi lwa mkolo ndowa paiwusiwa pagati yavi, lukumbi ulo ndi pavakujihinisa chakulya.”"},{"book":"Maluko","chapter":"2","verse":"21","text":"“Kawaka mundu mweitota chilaka cha nyula ya mupya mulindimula la nyula. Ngati akakita chenichi chilaka cha mupya yati chinyalala na chipapula lindimula lenilo neju."},{"book":"Maluko","chapter":"2","verse":"22","text":"Avi lepi mundu mweisopa divayi ya mupya mumahaku gachikumba gegalalili. Ngati akakitayi chenicho, divayi peyitutumuka yati yipapula mahaku ga chikumba gala na divayi pamonga na mahaku ga chikumba yati gipapuka na kuyitika. Divayi ya mupya yisopewa mumahaku gamupya!”"},{"book":"Maluko","chapter":"2","verse":"23","text":"Ligono limonga la Kupumulila, Yesu pamonga na vawuliwa vaki vapitayi mumgunda wa nganu. Vawuliwa vaki vakatumbula kudenya njechela ga nganu kuni vigenda."},{"book":"Maluko","chapter":"2","verse":"24","text":"Vafalisayu vakamkota Yesu, “Lola hoti! Ndava kyani vawuliwa vaku vikita lijambu lelibesiwi pa Ligono la Kupumulila?”"},{"book":"Maluko","chapter":"2","verse":"25","text":"Yesu akavayangula, “Wu, mwangasoma cheakitili Daudi na vayaki njala peyavavinili?"},{"book":"Maluko","chapter":"2","verse":"26","text":"Daudi ayingili mu Nyumba ya Chapanga na kulya mabumunda yeyavikiwi luteta ndava ya Chapanga. Lijambu lenili lakitiki lukumbi Abiasali avili Mteta Mkulu. Kulandana na Malagizu ndi vakulu va kuteta vene ndu vevaganikiwa kulya mabumunda genago. Nambu Daudi alili, na kuvapela vayaki.”"},{"book":"Maluko","chapter":"2","verse":"27","text":"Hinu, Yesu akavajovela, “Ligono la Kupumulila lavikiwi ndava ya kuvatangatila vandu, lepi vandu kulihengela Ligono la Kupumulila."},{"book":"Maluko","chapter":"2","verse":"28","text":"Hinu, Mwana wa Mundu ndi Bambu hati pa Ligono la Kupumulila.”"}]}