{"data":[{"book":"1 VaTesaronika","chapter":"1","verse":"1","text":"Pauro, Sirasi naTimoti, kukereke yavaTesaronika muna Mwari Baba naIshe Jesu Kristu:"},{"book":"1 VaTesaronika","chapter":"1","verse":"2","text":"Tinogara tichivonga Mwari nokuda kwenyu mose, tichikutaurai muminyengetero yedu."},{"book":"1 VaTesaronika","chapter":"1","verse":"3","text":"Tinoramba tichirangarira pamberi paMwari wedu naBaba vedu, basa renyu rinobva pakutenda, nokushanda kwenyu kunobva parudo, uye nokutsungirira kwenyu kunobva patariro iri muna Ishe Jesu Kristu."},{"book":"1 VaTesaronika","chapter":"1","verse":"4","text":"Nokuti tinoziva, hama dzinodikanwa naMwari, kuti akakusarudzai,"},{"book":"1 VaTesaronika","chapter":"1","verse":"5","text":"nokuti vhangeri redu harina kuuya kwamuri namashoko bedzi, asi nesimbawo, noMweya Mutsvene uye nokuziva kwakadzama. Munoziva kuti takagara sei pakati penyu nokuda kwenyu."},{"book":"1 VaTesaronika","chapter":"1","verse":"6","text":"Makava vateveri vedu uye nevaIshe; pakati pokutambudzika kukuru, makagamuchira shoko nomufaro unopiwa naMweya Mutsvene."},{"book":"1 VaTesaronika","chapter":"1","verse":"7","text":"Nokudaro makava muenzaniso kuvatendi vose vari muMasedhonia neAkaya."},{"book":"1 VaTesaronika","chapter":"1","verse":"8","text":"Shoko raShe rakanzwika kubva kwamuri kwete muMasedhonia neAkaya bedzi, kutenda kwenyu muna Mwari kwakazivikanwa kwose kwose. Naizvozvo hatifaniri kutaura chinhu pamusoro pazvo,"},{"book":"1 VaTesaronika","chapter":"1","verse":"9","text":"nokuti ivo pachavo vanozivisa kuti takagamuchirwa sei navo. Vanotaura kuti makadzokera sei kuna Mwari muchibva kuzvifananidzo kuti mushumire Mwari mupenyu uye wechokwadi,"},{"book":"1 VaTesaronika","chapter":"1","verse":"10","text":"uye kuti mumirire Mwanakomana wake anobva kudenga, uyo waakamutsa kubva kuvakafa, Jesu, anotinunura kubva pakutsamwa kuchauya."}]}