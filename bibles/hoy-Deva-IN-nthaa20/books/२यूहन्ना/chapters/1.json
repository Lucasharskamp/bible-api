{"data":[{"book":"२ यूहन्ना","chapter":"1","verse":"1","text":"नानी स्याणा दी टु आ निवळुस्द आर्तेर अदिक आंदुर्द चिकोरगोळव हेसुर, यार से ना खरा प्यार ईटतीन, अदिक सिर्फ ना अच ईला उलटा आंदुर सप्पा मुंदुर भी प्यार ईटतार जो सच्चाई इक अरूतार;"},{"book":"२ यूहन्ना","chapter":"1","verse":"2","text":"अद सच्चाई जो नाम दा स्थिर ईरतद, अदिक हमेशा नाम सांगुळ अटल ईत्‍तीत;"},{"book":"२ यूहन्ना","chapter":"1","verse":"3","text":"परमेश्वर आप्प, अदिक आप्प उन पार यीशु मसीह दी टु अनुग्रह अदिक दया अदिक शांती, सच्चाई अदिक प्यार इन सांगुळ नाम सांगुळ ईत्‍ताव."},{"book":"२ यूहन्ना","chapter":"1","verse":"4","text":"ना हापाळ खुश आदीन कि ना नीन थ्वाळासा चिकोर इक आ आग्या अन्द अनुसार, जो नामी आप्प उन दी टु सिकीत, सच्चाई मा नळुतेला सिक्त."},{"book":"२ यूहन्ना","chapter":"1","verse":"5","text":"१:५ यूहन्ना १३:३४; १५:१२,१७ईग हे आर्त, ना नीनी ईग यातोदु व्हाशोद आग्या ईला, लेकीन अदा जो पयले टु नाम हात्‍ती आद, लिख्सतीन; अदिक नीन से विनती माळतीन कि नाव आबुर दाबुर से प्यार ईट्टेव."},{"book":"२ यूहन्ना","chapter":"1","verse":"6","text":"अदिक प्यार ईद हुन कि नाव आऊन आग्या अन्द अनुसार नळदेव; ईद अदा आग्या हुन जो नीव पयले टु केळीर, अदिक नीमी इदुर मा नळुली भी पायजे."},{"book":"२ यूहन्ना","chapter":"1","verse":"7","text":"यतिकी हापाळ सा हिंग बैकुसावाळेर दुनिया दा होटकु बंदार, जो ईद मान्सालुर कि यीशु मसीह मय दा टु होटकु बंदान; बैकुसावाळा अदिक मसीह-विरोध माळावाळा ईवा हुन."},{"book":"२ यूहन्ना","chapter":"1","verse":"8","text":"तान बारा दा सावधान ईरी, कि जो मयनत नाव माळेव अद नीम से काळुबाळुल, उलटा अदुर सप्पा प्रतिफल नीव ताकोमी."},{"book":"२ यूहन्ना","chapter":"1","verse":"9","text":"जो यावारा मसीह अन्द शिक्षा देल मुंद वाळुसेगतान अदिक अदुर दा बन्सकु ईरालुन, आऊन हात्‍ती परमेश्वर हैलेच; जो यावारा आऊन शिक्षा दा स्थिर ईरतान, आऊन हात्‍ती आप्प भी आन अदिक पार भी."},{"book":"२ यूहन्ना","chapter":"1","verse":"10","text":"अगर यावारा नीम हात्‍ती बरतान अदिक ईदा शिक्षा कोळालुन, आऊक ना रा मान्या बरगोळी अदिक ना नमस्कार माळी."},{"book":"२ यूहन्ना","chapter":"1","verse":"11","text":"यतिकी जो यावारा ईत्‍ता मंळसा अक नमस्कार माळतान, आव आऊन बुरा क्याल्सागोळ दा सहभागी आगतान."},{"book":"२ यूहन्ना","chapter":"1","verse":"12","text":"नानी हापाळ सा मातगोळ नीमी लिख्सव आव, लेकीन कागद अदिक स्याही देल लिखसोद चाहासालीन, लेकीन आशा आद कि ना नीम हात्‍ती बराईन अदिक आमने-सामने मातकात हेळाईन, यदुर देल नीम खुशी पुरा आगुल."},{"book":"२ यूहन्ना","chapter":"1","verse":"13","text":"नीन निवळुस्द आकतींग इन चिकोर नीनी नमस्कार अनतार."}]}