{"data":[{"book":"Рындоря","chapter":"7","verse":"1","text":"Тунчи баро рашай пушля Стэфанос:"},{"book":"Рындоря","chapter":"7","verse":"2","text":"Вов пхэндя:"},{"book":"Рындоря","chapter":"7","verse":"3","text":"и пхэндя: «Ужа пай пхув тири и лэ родостар тирэстар и жа кай пхув, сави Мэ тути сикавава»."},{"book":"Рындоря","chapter":"7","verse":"4","text":"Тунчи вов жыля пай пхув халдеёндири и авиля андо Харано. Ай котар, кала муля лэско дад, о Дэл пэрэандярдя лэс андэ кадья пхув, андэ сави тумэ икхатар жувэн."},{"book":"Рындоря","chapter":"7","verse":"5","text":"И на дя лэсти пэр латэ нисаво котор пхув, а пхэндя, со отдэла кадья пхув лэсти и лэстирэ бэяцэнди тунчи, кала вов инке сас бибэяцэнго."},{"book":"Рындоря","chapter":"7","verse":"6","text":"И пхэндя лэсти о Дэл: «Тирэ бэяцэ авэна найчяченца андэ найпэстири пхув, и лэн терэна бутярнэнца, и онэ андярэна грыжа штаршэл бэрша."},{"book":"Рындоря","chapter":"7","verse":"7","text":"Нэ Мэ, — пхэндя о Дэл, — авава тэ сындосарав кодва народо, кастэ онэ авэна бутярнэнца, и тунчи онэ выжана и авэна тэ тэлён Манди пэ кадва тхан»."},{"book":"Рындоря","chapter":"7","verse":"8","text":"Тунчи Вов дя лэсти завето тэ обшынэлпэ. Авраамо, кала бэяндиля Исаако, обшындя лэс андо охто дес. Кав Исаако бэяндиля Иаково, ай кав Иаково — дэшудуй патриархоря."},{"book":"Рындоря","chapter":"7","verse":"9","text":"Патриархоря завистятар битиндэ Иосифос андо Египто. Нэ Дэл сас лэса"},{"book":"Рындоря","chapter":"7","verse":"10","text":"и фэрисардя лэс всаворя грыжатар. Вов дя Иосифости годи и мищимос англав фараоно, тхагар египтонэнго. Ай кодва тердя лэс пхурэдэрэса андо Египто и андо всаворо пэско чер."},{"book":"Рындоря","chapter":"7","verse":"11","text":"Тунчи авиле бокхалимос и бари грыжа пэ всаворэ пхувья Египто и Ханаано. Амарэ дада никай на аракхэнас хамос."},{"book":"Рындоря","chapter":"7","verse":"12","text":"Кала Иаково ашундя, кай андо Египто исин марно, вов бишалдя кордэ амарэ дадэн екх моло."},{"book":"Рындоря","chapter":"7","verse":"13","text":"Ай сар онэ авиле авэр моло, Иосифо отпхэрнадяпэ пэстирэ пхралэнди, и фараоно ужангля пала Иосифоско родо."},{"book":"Рындоря","chapter":"7","verse":"14","text":"Тунчи Иосифо бишалдя и акхардя пэстирэс дадэс Иаковос и всаворо пэско родо, савэс сас эхтадэш панч манушэн."},{"book":"Рындоря","chapter":"7","verse":"15","text":"Иаково авиля андо Египто. Котэ муле вов и дада амарэ."},{"book":"Рындоря","chapter":"7","verse":"16","text":"Лэндирэ тилоря сас пэрэандярдэ андо Шэхемо и тховдэ андо склэпо, саво тиндя Авраамо палай рупунэ кай шавэ Хаморостирэ андо Шэхемо."},{"book":"Рындоря","chapter":"7","verse":"17","text":"И сар майпашэ сас вряма, кала тердяпэ кода, пала со Дэл солахалас лэ Авраамости, амарэн манушэн ашэлас майбут андо Египто,"},{"book":"Рындоря","chapter":"7","verse":"18","text":"жыкай кодья вряма, сар андо Египто вазгляпэ авэр тхагар, саво на жанэлас Иосифос."},{"book":"Рындоря","chapter":"7","verse":"19","text":"Кадва хрантимаса обжаласпэ амарэ народоса, стасавэлас дадэн амарэн, терэлас кадя, соб онэ тэ вышон пэстирэн бэяцэн, савэ найдэлмут бэяндиле, кай кола тэ мэрэн."},{"book":"Рындоря","chapter":"7","verse":"20","text":"Андэ кадья вряма бэяндиля Моисеё, вов сас шукар англав Дэл. Трин шон лэс праварэнас андо чер лэстирэ дадэстэ."},{"book":"Рындоря","chapter":"7","verse":"21","text":"А сар сас шуто, лэс ля щей фараоностири и барярдя лэс, сар пэстирэс шавэс."},{"book":"Рындоря","chapter":"7","verse":"22","text":"Моисеё сас сытярдо всаворя египтостиряти годяти и сас зорало андэ лава и рындоря."},{"book":"Рындоря","chapter":"7","verse":"23","text":"Сар лэсти ашыля саранда бэрш, авиля лэсти по води тэ авэл кай пэстирэ пхрала, шавэ Израилёстирэ."},{"book":"Рындоря","chapter":"7","verse":"24","text":"И удикхля, сар екхэсти лэндар египтянино терэлас бида. Вов тэрдиля пала лэстэ, отпотиндя вражымарести и умардя египтянинос."},{"book":"Рындоря","chapter":"7","verse":"25","text":"Вов гындолас, лэстирэ пхрала полэна, со Дэл лэстирэса вастэса дэл лэнди фэрисаримос, нэ онэ на полинэ."},{"book":"Рындоря","chapter":"7","verse":"26","text":"Пэ авэр дес, кала коисавэ андай лэндэ марэнаспэ, вов авиля и закамля тэ андярэл лэн кав миро, пхэндя: «Муршалэ, тумэ ж пхрала! Пэр со терэн бида екх екхэсти?»"},{"book":"Рындоря","chapter":"7","verse":"27","text":"Нэ кодва, ко терэлас бида лэ пашутнэсти, отшутя лэс пэстар тай пхэндя: «Ко тут тховдя пхурэдэрэса и сындомареса паша амэндэ?"},{"book":"Рындоря","chapter":"7","verse":"28","text":"Чи на камэс ту и ман тэ умарэс, сар арати умардян египтянинос?»"},{"book":"Рындоря","chapter":"7","verse":"29","text":"Кала Моисеё ашундя кала лава, вов нашля тай ашыляпэ тэ жувэл андэ пхув Мадиамо, котэ андэ лэстэ бэяндиле дуй шавэ."},{"book":"Рындоря","chapter":"7","verse":"30","text":"Кала прожыля саранда бэрша, андэ мал, пашав плай Синаё кав Моисеё авиля ангело андэ яг, сави пхаболас андо пусаимаско кустарнико."},{"book":"Рындоря","chapter":"7","verse":"31","text":"Моисеё дивосайля, кала удикхля када. Вов поджыля тэ подикхэл пэ када и ашундя котар гласо лэ Раеско:"},{"book":"Рындоря","chapter":"7","verse":"32","text":"«Мэ Дэл тирэ дадэнго, Дэл Авраамоско, Исаакоско и Иаковоско». Моисеё тиноласпэ даратар и на ваздэлас пэстирэ якха."},{"book":"Рындоря","chapter":"7","verse":"33","text":"Рай пхэндя лэсти: «Злэ пэрналэ пай тирэ пэрнэ, колэсти со пхув, пэ сави ту тэрдёс — свэнто."},{"book":"Рындоря","chapter":"7","verse":"34","text":"Мэ дикхлем, сар стасавэн Мэрно народо андо Египто, и ашундэм лэско ровимос, и авилем тэ фэрисарав лэс. Ай икхатар жа, Мэ бишалав тут андо Египто»."},{"book":"Рындоря","chapter":"7","verse":"35","text":"Калэс Моисеёс, савэстар онэ отпхэндэпэ лавэнца: «Ко тховдя тут пхурэдэрэса и сындомареса?» — Дэл бишалэл сар пхурэдэрэс и фэрисаримарес черэз ангелос, саво сикадиля лэсти андав пусаимаско кустарнико."},{"book":"Рындоря","chapter":"7","verse":"36","text":"Кадва выандярдя лэн тай тердя диворя и шпэры андэ пхув Египто, и андо Лоло море, и андэ мал саранда бэрш."},{"book":"Рындоря","chapter":"7","verse":"37","text":"Када кодва Моисеё, саво пхэндя шавэнди Израилёстирэнди: «Андай тумарэ пхрала о Дэл тховэла тумэнди пророкос, сар тховдя ман»."},{"book":"Рындоря","chapter":"7","verse":"38","text":"Када кодва, саво стидяпэ андэ мал лэ амарэнца дадэнца и лэ ангелоса, саво дэлас дума лэса по плай Синаё. Када вов приля жундэ лава, кай тэ пэрэдэл амэнди."},{"book":"Рындоря","chapter":"7","verse":"39","text":"Амарэ дада на закамле тэ кандэн Моисеёс, нэ отшутэ лэс тай тходэ андо води тэ рисавэн андо Египто."},{"book":"Рындоря","chapter":"7","verse":"40","text":"Онэ пхэндэ Аароности: «Стер амэнди дэвлэн, савэ жана англай амэндэ, пала кода со амэ на жанас, со тердяпэ лэ Моисеёса, саво выандярдя амэн андай Египтостири пхув»."},{"book":"Рындоря","chapter":"7","verse":"41","text":"Ай андэ кола деса онэ стердэ гурувэс тай андэ жэртва идолости и лошавэнас колэсти, со стердэ пэстирэ вастэнца."},{"book":"Рындоря","chapter":"7","verse":"42","text":"Дэл отрисайля лэндар и ашадя лэн тэ тэлён чергаенди пав болыбэн, сар пистросардо андэ лила пророкондирэ:"},{"book":"Рындоря","chapter":"7","verse":"43","text":"Тумэ линэ пэса катуна Молохостири,"},{"book":"Рындоря","chapter":"7","verse":"44","text":"Амарэ дадэндэ андэ мал сас Катуна Допхэнимастири. Кодва, Ко дэлас дума Моисеёса, припхэндя лэсти тэ терэл ла пав образо, саво кодва дикхля."},{"book":"Рындоря","chapter":"7","verse":"45","text":"Кала амарэ дада прилинэ кадья Катуна, онэ и Исусо Навиёско заандярдэ ла андэ пхув народонэн, савэн Дэл вытрадя англай лэндэ. Кадя сас кай и вряма Давидостири,"},{"book":"Рындоря","chapter":"7","verse":"46","text":"саво аракхля мищимос англав Дэл и мангэлас Лэстар, кай тэ аракхэл чер важ о родо Иаковоско."},{"book":"Рындоря","chapter":"7","verse":"47","text":"Ай о чер Лэсти стердя Соломоно."},{"book":"Рындоря","chapter":"7","verse":"48","text":"Нэ Майбаро на жувэл андэ чера, савэ тердэ манушэнца. Пророко пхэнэл пала када:"},{"book":"Рындоря","chapter":"7","verse":"49","text":"«Болыбэн — Мэрно троно,"},{"book":"Рындоря","chapter":"7","verse":"50","text":"Чи най Мэрно васт"},{"book":"Рындоря","chapter":"7","verse":"51","text":"Тумэ — найкандунэ мануша барунэ воденца и затердэ канэнца! Тумэ всавори вряма вэрицайвэн Свэнтонэ Духости, сар тумарэ дада, кадя и тумэ!"},{"book":"Рындоря","chapter":"7","verse":"52","text":"Кас андай пророкоря на гонисарэнас тумарэ дада? Онэ умардэ колэн, савэ пэ англал пхэнэнас, со авэла Чячимаско, ай икхатар тумэ прэдинэ тай умардэ Лэс!"},{"book":"Рындоря","chapter":"7","verse":"53","text":"Тумэ прилинэ о Законо, саво пэрэдинэ тумэнди ангелоря, нэ на ашыле тэ жувэн, сар вов пхэнэл."},{"book":"Рындоря","chapter":"7","verse":"54","text":"Кала онэ ашунэнас када, холятар росшынэнас водя и стасавэнас данда."},{"book":"Рындоря","chapter":"7","verse":"55","text":"Стэфано, пхэрдярдо Свэнтонэ Духоса, вазгля якха по болыбэн тай дикхля слава Дэвлэстири и Исусос, Саво тэрдёлас пай право риг Дэвлэстар."},{"book":"Рындоря","chapter":"7","verse":"56","text":"— Дикхэн, — пхэндя вов, — мэ дикхав отпхэрнадо болыбэн и Шавэс Манушыканэс, Саво тэрдёл пай право риг Дэвлэстар."},{"book":"Рындоря","chapter":"7","verse":"57","text":"Нэ онэ зацыписардэ зоралэ гласоса, затердэ пэстирэ кана и екхэтанэ хукле пэр лэстэ."},{"book":"Рындоря","chapter":"7","verse":"58","text":"Онэ выандярдэ лэс палай форо и ашыле тэ шон андэр лэстэ бара. Допхэнимаря тховдэ пэстири йида кай пэрнэ тэрнэ манушэсти, савэс акхарэнас Савло."},{"book":"Рындоря","chapter":"7","verse":"59","text":"Кала онэ шонас андо Стэфано бара, вов приакхардя Исусос:"},{"book":"Рындоря","chapter":"7","verse":"60","text":"Тунчи пэля пэ чянга и фартэ зацыписайля:"}]}