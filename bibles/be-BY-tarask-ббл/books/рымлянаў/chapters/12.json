{"data":[{"book":"РЫМЛЯНАЎ","chapter":"12","verse":"1","text":"І вось, прашу вас, браты, міласэрнасьцю Божай, аддавайце целы вашыя ў ахвяру жывую, сьвятую, Богу спадобную: на разумнае служэньне ваша;"},{"book":"РЫМЛЯНАЎ","chapter":"12","verse":"2","text":"і не прыстастоўвайцеся да веку гэтага, а пераўтварайцеся абнаўленьнем розуму вашага, каб вам спазнаваць што (ёсьць) воля Божая, добрая, прыемная і дасканалая."},{"book":"РЫМЛЯНАЎ","chapter":"12","verse":"3","text":"Па дадзенай мне мілаце, кожнаму з вас кажу: ня думайце пра сябе больш, чым трэба думаць; а думайце сьціпла, у меру веры, якое кожнаму Бог удзяліў."},{"book":"РЫМЛЯНАЎ","chapter":"12","verse":"4","text":"Бо як у адным целе ў нас многа чэлесаў, але не ва ўсіх чэлесаў адно і тое самае прызначэньне,"},{"book":"РЫМЛЯНАЎ","chapter":"12","verse":"5","text":"так і мы многія складаем адно цела ў Хрысьце, а паасобку адно аднаго чэлесы."},{"book":"РЫМЛЯНАЎ","chapter":"12","verse":"6","text":"І як па дадзенай нам мілаце, маем розныя здольнасьці, дык, калі гэта прароцтва - прароч у згодзе зь вераю;"},{"book":"РЫМЛЯНАЎ","chapter":"12","verse":"7","text":"калі маеш служэньне, служы; калі настаўнік, вучы;"},{"book":"РЫМЛЯНАЎ","chapter":"12","verse":"8","text":"калі суцешнік, суцяшай; калі раздаеш, раздавай у шчырасьці; калі начальнік, начальнічай дбайна; калі дабрачынец - дабрачынь з прыязнасьцю."},{"book":"РЫМЛЯНАЎ","chapter":"12","verse":"9","text":"Любоў хай будзе някрывадушная; цурайцеся зла, гарнецеся да дабра;"},{"book":"РЫМЛЯНАЎ","chapter":"12","verse":"10","text":"пяшчотна любеце адно аднаго братняю любоўю; пашанлівасьцю адно аднаго запабягайце;"},{"book":"РЫМЛЯНАЎ","chapter":"12","verse":"11","text":"у руплівасьці ня слабніце; духам успалымняйцеся; Госпаду служэце;"},{"book":"РЫМЛЯНАЎ","chapter":"12","verse":"12","text":"суцяшайцеся надзеяю, у смутку будзьце цярплівыя, у малітве трывалыя;"},{"book":"РЫМЛЯНАЎ","chapter":"12","verse":"13","text":"у патрэбах сьвятых бярэце ўдзел; дбайце пра гасьціннасьць да прышэльцаў;"},{"book":"РЫМЛЯНАЎ","chapter":"12","verse":"14","text":"дабраслаўляйце ганіцеляў вашых; дабраслаўляйце, а не праклінайце."},{"book":"РЫМЛЯНАЎ","chapter":"12","verse":"15","text":"Радуйцеся з тымі, хто радуецца, і плачце з тымі, хто плача."},{"book":"РЫМЛЯНАЎ","chapter":"12","verse":"16","text":"Будзьце аднамысныя паміж сабою; ня мудруйце высока, а ідзеце сьледам за паслухмянымі; ня мройце пра сябе;"},{"book":"РЫМЛЯНАЎ","chapter":"12","verse":"17","text":"нікому не плацеце злом за зло, а дбайце пра добрае перад усімі людзьмі."},{"book":"РЫМЛЯНАЎ","chapter":"12","verse":"18","text":"Калі можна, і ад вас тое залежыць, будзьце ў згодзе з усімі людзьмі."},{"book":"РЫМЛЯНАЎ","chapter":"12","verse":"19","text":"Ня помсьціцеся за сябе, любасныя, а дайце месца гневу Божаму. Бо напісана: «Мне помста, Я адплачу», кажа Гасподзь."},{"book":"РЫМЛЯНАЎ","chapter":"12","verse":"20","text":"Дык вось, калі твой вораг галодны, накармі яго; калі асьмяглы, напаі яго: бо, робячы гэта, ты зьбярэш на галаву ягоную распаленае вугольле."},{"book":"РЫМЛЯНАЎ","chapter":"12","verse":"21","text":"Ня будзь пераможаны злом, а перамагай зло дабром."}]}