{"data":[{"book":"मत्तय","chapter":"11","verse":"1","text":"मंग अस व्हयनं की, येशु आपला बारा शिष्यसले बोध करानंतर, तो तठेन नगरमा शिकाडाले अनं उपदेश कराले गया."},{"book":"मत्तय","chapter":"11","verse":"2","text":"जवय कैदखानामा योहाननी ख्रिस्तनी चमत्कारबद्दल माहीती ऐकी, तवय आपला शिष्यसले त्यानाजोडे हाई ईचाराले धाडं,"},{"book":"मत्तय","chapter":"11","verse":"3","text":"जो येणारा व्हता तो तु शे, की आम्हीन दुसरानी वाट दखुत?"},{"book":"मत्तय","chapter":"11","verse":"4","text":"येशुनी त्यासले सांगं, जे तुम्हीन ऐकतस अनी दखतस ते योहानले जाईसन सांगा;"},{"book":"मत्तय","chapter":"11","verse":"5","text":"आंधया दखतस, पांगया चालतस कोडी बरा व्हतस, बहिरा ऐकतस, मरेल जिवत व्हतस अनं गरीबसले संदेश सांगामा येस;"},{"book":"मत्तय","chapter":"11","verse":"6","text":"धन्य शे, तो जो मनाबद्दल शंका धरस नही."},{"book":"मत्तय","chapter":"11","verse":"7","text":"योहानना शिष्य जावावर येशु लोकसनी गर्दीले त्यानाबद्दल सांगु लागना, तुम्हीन जंगलमा योहानले दखाले जायेल व्हतात? तवय तो तुमले वाराना झोतघाई हालणारा गवतनामायक वाटी राहींता काय?"},{"book":"मत्तय","chapter":"11","verse":"8","text":"तर मंग तुम्हीन काय दखाले जायेल व्हतात? मऊ कपडा घालेल माणुसले का? दखा, मऊ कपडा वापरणारा तर राजवाडामाच राहतस."},{"book":"मत्तय","chapter":"11","verse":"9","text":"तर मंग तुम्हीन कसाले जायल व्हतात? एखादा संदेष्टाले दखाले का? तर मी तुमले खरंखरं सांगस, संदेष्टापेक्षा जो मोठा माणुस त्याले दखाले तुम्हीन जायल व्हतात."},{"book":"मत्तय","chapter":"11","verse":"10","text":"हाऊ तोच योहान शे ज्यानाबद्दल लिखेल शे, दखा, मी मना दूतले तुनापुढे धाडसं, तो तुनापुढे तुनी वाट तयार करी११:१० मलाखी ३:१."},{"book":"मत्तय","chapter":"11","verse":"11","text":"मी तुमले सत्य सांगस की, बाईपाईन जन्मले माणसंसमा कोणी बाप्तिस्मा करनारा योहानपेक्षा श्रेष्ठ व्हयना नही; तरी स्वर्गना राज्यमा धाकला जो शे तो योहानपेक्षा बी श्रेष्ठ शे."},{"book":"मत्तय","chapter":"11","verse":"12","text":"११:१२ लूक १६:१६बाप्तिस्मा करनारा योहान ह्याना दिनपाईन आत्तेपावत स्वर्गना राज्यवर हल्ला चाली राहीनात, अनी हल्ला करणारा लोके ते लेवाकरता प्रयत्न करी राहिनात."},{"book":"मत्तय","chapter":"11","verse":"13","text":"कारण मोशेना नियमशास्त्र अनी सर्वा संदेष्टा ह्या योहान पर्यंत संदेश देत वनात."},{"book":"मत्तय","chapter":"11","verse":"14","text":"११:१४ मत्तय १७:१०-१३; मार्क ९:११-१३मी सांगस, ते तुमनी मान्य करानी तयारी व्हई तर जो एलिया येणार शे, तो हाऊच शे."},{"book":"मत्तय","chapter":"11","verse":"15","text":"ज्यासले ऐकाले कान शेतस त्या ऐकोत."},{"book":"मत्तय","chapter":"11","verse":"16","text":"हाई पिढीले मी कसानी उपमा देऊ? ह्या लोके बजारमा बसेल पोऱ्यासना मायक शेतस ज्या आपला मित्रसले हाक मारीन सांगतस,"},{"book":"मत्तय","chapter":"11","verse":"17","text":"अनी म्हणतस आम्हीन तुमनाकरता पावा वाजाडा, तरी पण तुम्हीन नाचनात नही, अनी आम्हीन मरणना शोकगीत म्हणं तरी तुम्हीन शोक करा नही, त्या पोऱ्यासना मायक हाई पिढी शे."},{"book":"मत्तय","chapter":"11","verse":"18","text":"कारण बाप्तिस्मा करनारा योहान हाऊ खातपित वना नही, तरी लोक त्याले भूत लागेल शे अस म्हणतस."},{"book":"मत्तय","chapter":"11","verse":"19","text":"मनुष्यना पोऱ्या वना, तो खासपेस; तरी त्यानाबद्दल बोलतस, दखा, हाऊ खादाड अनी दारूबाज माणुस, जकातदारसना अनी पापी लोकसना मित्र! पण देवनं ज्ञान आपला कार्यवरतीन न्यायी ठरस."},{"book":"मत्तय","chapter":"11","verse":"20","text":"मंग ज्या शहरसमा त्यानी बराच चमत्कार करेल व्हतात, तरी पण तठला लोके देवकडे वळनात नहीत म्हणीन तो त्यासले दोष देऊ लागना."},{"book":"मत्तय","chapter":"11","verse":"21","text":"हे खोराजिना, तुनी अवस्था कशी व्हई! हे बेथसैदा, तुनी कितली खराब अवस्था व्हई! कारण ज्या चमत्कार मी तुमनामा करात त्या जर सोर अनं सिदोन ह्या शहरसमा करतु तर त्या त्याच येळले गोणताट लाईन अनं राखमा बशीन पापसपाईन मांगे फिरतात."},{"book":"मत्तय","chapter":"11","verse":"22","text":"पण मी तुमले सांगस की, न्यायना दिनले सोर अनं सिदोन यासले मिळणारी शिक्षा तुमले मिळणारी शिक्षापेक्षा सोपी राही."},{"book":"मत्तय","chapter":"11","verse":"23","text":"हे कफर्णहुम, तु आकाशपावत चढी जाशी का? तु नरकमा खालपावत उतरशी; कारण ज्या चमत्कार तुमनामा घडनात त्या जर सदोममा घडतात तर आज त्या ईश्वासमा ऱ्हातात."},{"book":"मत्तय","chapter":"11","verse":"24","text":"११:२४ मत्तय १०:१५; लूक १०:१२मी तुमले सांगस की, न्यायना दिनले तुमले मिळणारी शिक्षा सदोमले मिळणारी शिक्षापेक्षा जास्त राही."},{"book":"मत्तय","chapter":"11","verse":"25","text":"त्या येळले येशु सांगु लागना, हे बापा, स्वर्गना अनं पृथ्वीना प्रभु, मी तुनी स्तुती करस कारण की, ज्ञानी अनी ईचारवंत लोकसपाईन ह्या गोष्टी गुप्त ठेईन त्या तु धाकला पोऱ्यासले प्रकट करेल शे."},{"book":"मत्तय","chapter":"11","verse":"26","text":"खरच हे बापा, कारण हाईच तुले योग्य दखायनं."},{"book":"मत्तय","chapter":"11","verse":"27","text":"मना बापनी सर्वकाही मना हातमा सोपेल शे, अनी बापशिवाय पोऱ्याले कोणी वळखत नही अनी पोऱ्याशिवाय अनं पोऱ्यानी ज्या कोणले बापनी वळख करी देवानी ईच्छा व्हई त्यानाशिवाय बापले कोणीच वळखत नही."},{"book":"मत्तय","chapter":"11","verse":"28","text":"अहो सर्वा कष्टी अनी वझामा दाबायेल लोकसहो, मनाजोडे या, म्हणजे मी तुमले विसावा दिसु."},{"book":"मत्तय","chapter":"11","verse":"29","text":"मी जशा मनना लीन अनं नम्र शे तो मना जू तुम्हीन तुमनावर ल्या, अनं मनापाईन शिका म्हणजे तुमना जिवले विसावा मिळी;"},{"book":"मत्तय","chapter":"11","verse":"30","text":"कारण मना जू सोयना अनं मना वझा हलका शे."}]}