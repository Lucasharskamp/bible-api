{"data":[{"book":"Luka","chapter":"11","verse":"1","text":"Wata rana Yesu yana addu’a a wani wuri. Da ya gama, sai ɗaya daga cikin almajiransa ya ce masa, “Ubangiji, ka koya mana yin addu’a, kamar yadda Yohanna ya koya wa almajiransa.”"},{"book":"Luka","chapter":"11","verse":"2","text":"Sai ya ce musu, “Sa’ad da kuke yin addu’a ku ce,"},{"book":"Luka","chapter":"11","verse":"3","text":"Ka ba mu kowace rana abincin yini."},{"book":"Luka","chapter":"11","verse":"4","text":"Ka gafarta mana zunubanmu,"},{"book":"Luka","chapter":"11","verse":"5","text":"Sa’an nan ya ce musu, “Da a ce ɗayanku yana da aboki, sa’an nan ya je wurinsa da tsakar dare ya ce, ‘Aboki, ranta mini burodi guda uku,"},{"book":"Luka","chapter":"11","verse":"6","text":"domin wani abokina da yake tafiya ya sauka a wurina. Ga shi, ba ni da abinci da zan ba shi.’"},{"book":"Luka","chapter":"11","verse":"7","text":"Sai wanda yake cikin ɗaki ya amsa ya ce, ‘Kada ka dame ni. An riga an kulle ƙofa, da ni da yarana kuwa mun kwanta, ba zan iya tashi in ba ka kome ba.’"},{"book":"Luka","chapter":"11","verse":"8","text":"Ina gaya muku, ko da yake ba zai so ya tashi ya ba shi burodin don shi abokinsa ne ba, duk da haka, zai tashi ya ba shi yawan abin da yake bukata, saboda nacewarsa."},{"book":"Luka","chapter":"11","verse":"9","text":"“Don haka ina faɗa muku, ku roƙa, za a ba ku, ku nema za ku samu, ku ƙwanƙwasa za a kuwa buɗe muku ƙofa."},{"book":"Luka","chapter":"11","verse":"10","text":"Gama duk wanda ya roƙa, yana karɓa, mai nema yana samu, wanda ya ƙwanƙwasa kuma, za a buɗe masa ƙofa."},{"book":"Luka","chapter":"11","verse":"11","text":"“Wane mahaifi ne a cikinku, in ɗansa ya roƙe shi kifi, zai ba shi maciji a maimakon,"},{"book":"Luka","chapter":"11","verse":"12","text":"ko kuma in ya roƙi ƙwai, ya ba shi kunama?"},{"book":"Luka","chapter":"11","verse":"13","text":"In fa haka ne, ko da yake ku mugaye ne, kun san ba ’ya’yanku kyautai masu kyau, balle fa Ubanku na sama, zai yi fiye da haka, ta wurin ba da Ruhu Mai Tsarki, ga masu roƙonsa!”"},{"book":"Luka","chapter":"11","verse":"14","text":"Sa’ad da Yesu yake fitar da wani beben aljani daga wani mutum, da aljanin ya fita, sai mutumin wanda da bebe ne, ya yi magana, taron kuwa suka yi mamaki."},{"book":"Luka","chapter":"11","verse":"15","text":"Amma waɗansunsu suka ce, “Ai, da ikon Be’elzebub, sarkin aljanu ne, yake fitar da aljanu.”"},{"book":"Luka","chapter":"11","verse":"16","text":"Waɗansu kuma suka gwada shi, ta wurin neman yă nuna musu wata alama daga sama."},{"book":"Luka","chapter":"11","verse":"17","text":"Yesu kuwa ya san tunaninsu, sai ya ce musu, “Duk mulkin da yake gāba da kansa, zai lalace, kuma gidan da yake gaba da kansa zai rushe."},{"book":"Luka","chapter":"11","verse":"18","text":"In Shaiɗan yana gāba da kansa, yaya mulkinsa zai tsaya? Ina faɗin haka domin kun ce, da ikon Be’elzebub nake fitar da aljanu."},{"book":"Luka","chapter":"11","verse":"19","text":"In da ikon Be’elzebub nake fitar da su, to, da ikon wa masu binku suke fitar da su? Saboda haka, za su zama alƙalanku ke nan."},{"book":"Luka","chapter":"11","verse":"20","text":"Amma in da ikon Allah ne ni nake fitar da aljanu, ashe, mulkin Allah ya zo muku ke nan."},{"book":"Luka","chapter":"11","verse":"21","text":"“Sa’ad da mutum mai ƙarfi, wanda yake da makamai yana gadin gidan kansa, an tsare lafiyar dukiyarsa ke nan."},{"book":"Luka","chapter":"11","verse":"22","text":"Amma in wani wanda ya fi shi ƙarfi, ya faɗa masa ya kuma sha ƙarfinsa, yakan ƙwace makaman da mutumin ke dogara da su, ya kuma rarraba ganima."},{"book":"Luka","chapter":"11","verse":"23","text":"“Wanda ba ya tare da ni, yana gāba da ni, wanda kuma ba ya tarawa da ni, watsarwa yake yi."},{"book":"Luka","chapter":"11","verse":"24","text":"“Lokacin da mugun ruhu ya fita daga mutum, sai ya bi ta wuraren da ba mutane, yana neman hutu, amma ya kāsa samu, sai ya ce, ‘Zan koma gidan da na bari.’"},{"book":"Luka","chapter":"11","verse":"25","text":"Sa’ad da ya koma, ya tarar da gidan a share da tsabta, kuma a shirye."},{"book":"Luka","chapter":"11","verse":"26","text":"Sai ya je ya ɗebo waɗansu ruhohi bakwai da suka fi shi mugunta, sai su shiga su zauna a wurin. Ƙarshen wannan mutum kuwa zai fi farkonsa muni.”"},{"book":"Luka","chapter":"11","verse":"27","text":"Da Yesu yake cikin faɗin waɗannan abubuwa, sai wata mace daga cikin taron ta ɗaga murya ta ce masa, “Mai albarka ce uwar da ta haife ka, wadda ka sha mamanta.”"},{"book":"Luka","chapter":"11","verse":"28","text":"Yesu ya amsa ya ce, “A maimakon, masu albarka ne waɗanda suke jin maganar Allah, suna kuma biyayya da ita.”"},{"book":"Luka","chapter":"11","verse":"29","text":"Da taron mutane suka ƙaru, sai Yesu ya ce, “Wannan mugun zamani ne. Tana neman wani abin banmamaki, amma ba ko ɗaya da za a ba ta, sai dai ta Yunana."},{"book":"Luka","chapter":"11","verse":"30","text":"Kamar yadda Yunana ya zama alama ga mutanen Ninebe, haka ma Ɗan Mutum zai zama ga zamanin nan."},{"book":"Luka","chapter":"11","verse":"31","text":"A ranar shari’a, Sarauniyar Kudu za tă tashi tsaye tare da wannan zamani, ta yanke wa wannan zamani hukunci, domin ta zo daga ƙarshen duniya ta saurari hikimar Solomon, ga shi kuwa, shi wanda ya fi Solomon girma, na nan."},{"book":"Luka","chapter":"11","verse":"32","text":"A ranar shari’a, mutanen Ninebe za su tashi tsaye tare da wannan zamani, su yanke wa wannan zamani hukunci. Gama sun tuba sa’ad da Yunana ya yi musu wa’azi. Ga shi yanzu, shi wanda ya fi Yunana girma, na nan."},{"book":"Luka","chapter":"11","verse":"33","text":"“Babu wanda yakan ƙuna fitila sa’an nan ya ɓoye ta, ko ya rufe ta da murfi ba. A maimako, yakan ajiye ta a kan wurin ajiye fitila, don masu shiga su ga haske."},{"book":"Luka","chapter":"11","verse":"34","text":"Idonka shi ne fitilar jikinka. Sa’ad da idanunka suna da lafiya, dukan jikinka ma na cike da haske, amma sa’ad da idanunka suna da lahani, dukan jikinka ma na cike da duhu."},{"book":"Luka","chapter":"11","verse":"35","text":"Ka lura fa, kada hasken da yake cikinka ya zamana duhu ne."},{"book":"Luka","chapter":"11","verse":"36","text":"Saboda haka, in dukan jikinka yana cike da haske, ba inda ke da duhu, jikinka kuwa zai kasance da haske gaba ɗaya, kamar yadda hasken fitila yake haskaka ka.”"},{"book":"Luka","chapter":"11","verse":"37","text":"Da Yesu ya gama magana, sai wani Bafarisiye ya gayyace shi cin abinci tare da shi. Sai kuwa ya shiga ya zauna a tebur."},{"book":"Luka","chapter":"11","verse":"38","text":"Amma Bafarisiyen ya lura cewa, Yesu bai wanke hannu kafin ya ci abinci ba, sai mamaki ya kama shi."},{"book":"Luka","chapter":"11","verse":"39","text":"Sai Ubangiji ya ce masa, “Ku Farisiyawa, kukan wanke bayan kwano da kwaf, amma a ciki kuna cike da kwaɗayi da mugunta."},{"book":"Luka","chapter":"11","verse":"40","text":"Ku wawayen mutane! Ashe, wanda ya yi bayan, ba shi ne kuma ya yi cikin ba?"},{"book":"Luka","chapter":"11","verse":"41","text":"Ku ba matalauta abin da yake cikin kwano, kuma kome zai zama muku da tsabta."},{"book":"Luka","chapter":"11","verse":"42","text":"“Kaitonku, Farisiyawa, domin kuna ba wa Allah zakka na na’ana’arku, da ƙarƙashinku, da kuma sauran ganyen lambunku iri-iri, amma kun ƙyale adalci da ƙaunar Allah. Ya kamata da kun kiyaye na ƙarshen, ban ba barin na farkon."},{"book":"Luka","chapter":"11","verse":"43","text":"“Kaitonku, Farisiyawa, domin kun cika son wuraren zama masu daraja a majami’u, da kuma yawan gaisuwa a wuraren kasuwanci."},{"book":"Luka","chapter":"11","verse":"44","text":"“Kaitonku, domin ku kamar kaburbura ne da ba a sa musu alama ba, waɗanda mutane suke takawa don rashin sani.”"},{"book":"Luka","chapter":"11","verse":"45","text":"Sai ɗaya daga cikin masanan dokoki ya ce wa Yesu, “Malam, in ka faɗi waɗannan abubuwa haka, kai kuma ka zage mu ke nan.”"},{"book":"Luka","chapter":"11","verse":"46","text":"Yesu ya amsa ya ce, “Ku masanan dokoki ma, kaitonku, domin kun ɗora wa mutane kaya masu nauyi waɗanda da ƙyar suke ɗaukawa, amma ku da kanku ba za ku sa ko yatsa ɗaya, don ku taimake su ba."},{"book":"Luka","chapter":"11","verse":"47","text":"“Kaitonku, domin kun gina kaburbura saboda annabawa, nan kuwa kakannin-kakanninku ne suka kashe su."},{"book":"Luka","chapter":"11","verse":"48","text":"Wannan ya shaida cewa kun amince da abin da kakannin-kakanninku suka yi. Sun karkashe annabawa, ku kuma kun gina kaburburansu."},{"book":"Luka","chapter":"11","verse":"49","text":"Saboda haka, Allah a cikin hikimarsa ya ce, ‘Zan aika musu da annabawa da manzanni. Za su kashe waɗansu, su kuma tsananta wa waɗansu.’"},{"book":"Luka","chapter":"11","verse":"50","text":"Saboda haka, alhakin jinin dukan annabawa da aka kashe, tun farkon duniya, yana kan wannan zamani,"},{"book":"Luka","chapter":"11","verse":"51","text":"wato, tun daga jinin Habila, har zuwa jinin Zakariya, wanda aka kashe tsakanin bagade da mazauni. I, ina gaya muku, alhakinsu duka yana kan wannan zamani."},{"book":"Luka","chapter":"11","verse":"52","text":"“Kaitonku, masanan dokoki, domin kun ɗauke mabuɗin ilimi. Ku kanku ba ku shiga ba, kuma kun hana wa waɗanda suke shiga, su shiga.”"},{"book":"Luka","chapter":"11","verse":"53","text":"Da Yesu ya bar wurin, sai Farisiyawa da malaman dokoki suka fara gaba mai tsanani da shi, kuma suna tsokanansa da tambayoyi."},{"book":"Luka","chapter":"11","verse":"54","text":"Suna fakonsa, don su kama shi a kan wata magana da zai faɗa."}]}