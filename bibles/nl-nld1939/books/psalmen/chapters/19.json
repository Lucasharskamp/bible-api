{"data":[{"book":"Psalmen","chapter":"19","verse":"1","text":"Voor muziekbegeleiding. Een psalm van David. De hemelen verhalen de glorie van God, Het firmament verkondigt het werk zijner handen;"},{"book":"Psalmen","chapter":"19","verse":"2","text":"De dag roept het toe aan de andere dag, En de nacht meldt het weer aan de nacht."},{"book":"Psalmen","chapter":"19","verse":"3","text":"Geen taal en geen woorden, Hun stem hoort men niet;"},{"book":"Psalmen","chapter":"19","verse":"4","text":"Toch galmen over heel de aarde hun klanken, Tot aan de grenzen der wereld hun tonen."},{"book":"Psalmen","chapter":"19","verse":"5","text":"Hij heeft voor de zon een tent opgeslagen In het midden der zee; Ze is als een bruidegom, die uit de bruidskamer treedt, Stralend van vreugd als een held, die zijn loopbaan begint."},{"book":"Psalmen","chapter":"19","verse":"6","text":"Haar opgang is aan het eind van de hemel, Haar kringloop tot aan het andere eind; Niets blijft verborgen Voor haar gloed."},{"book":"Psalmen","chapter":"19","verse":"7","text":"Jahweh’s wet is volmaakt: een verkwikking der ziel; Jahweh’s gebod betrouwbaar: een wijsheid voor eenvoudigen;"},{"book":"Psalmen","chapter":"19","verse":"8","text":"Jahweh’s bevelen rechtvaardig: een vreugd voor het hart; Jahweh’s voorschrift onberispelijk: een licht voor de ogen;"},{"book":"Psalmen","chapter":"19","verse":"9","text":"Jahweh’s woord zonder smet: voor eeuwig bestendig; Jahweh’s oordelen waarheid: alle rechtvaardig!"},{"book":"Psalmen","chapter":"19","verse":"10","text":"Kostbaarder zijn ze dan goud en edel metaal; Zoeter dan honing en zeem uit de raten."},{"book":"Psalmen","chapter":"19","verse":"11","text":"Ook uw dienaar weet ze naar waarde te schatten: Wie ze trouw onderhoudt, wordt rijk beloond."},{"book":"Psalmen","chapter":"19","verse":"12","text":"Maar wie kan al zijn fouten kennen? Vergeef mij ook, die ik me niet ben bewust."},{"book":"Psalmen","chapter":"19","verse":"13","text":"Maar behoed ook uw dienaar voor zelfoverschatting; Laat die niet over mij heersen! Dan zal ik altijd smetteloos blijven, En rein van grote zonden;"},{"book":"Psalmen","chapter":"19","verse":"14","text":"Dan zal het woord van mijn mond U behagen, Met het gepeins van mijn hart, o Jahweh, mijn Rots en Redder!"}]}