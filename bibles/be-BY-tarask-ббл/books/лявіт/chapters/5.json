{"data":[{"book":"ЛЯВІТ","chapter":"5","verse":"1","text":"Калі хто згрэшыць тым, што чуў голас праклёну і быў сьведкам, альбо бачыў, альбо ведаў, але не абвясьціў, дык ён панясе на сабе грэх."},{"book":"ЛЯВІТ","chapter":"5","verse":"2","text":"Альбо калі дакранецца да чагосьці нячыстага, альбо да трупа зьвера нячыстага, альбо да трупа жывёлы нячыстае, альбо да трупа гада нячыстага, але ня ведаў таго, дык ён нячысты і вінаваты."},{"book":"ЛЯВІТ","chapter":"5","verse":"3","text":"Альбо калі дакранецца да нечысьці чалавечай, якая б то ні была нечысьць, ад якой апаганьваюцца, і ён ня ведаў таго, але пасьля даведаецца, дык ён вінаваты."},{"book":"ЛЯВІТ","chapter":"5","verse":"4","text":"Альбо калі хто неразумна вуснамі сваімі запрысягнецца зрабіць нешта благое, альбо добрае, якая б ні была дзея, у якой людзі неразумна прысягаюць, і ён ня ведаў таго, але пасьля даведаецца, дык ён вінаваты ў тым."},{"book":"ЛЯВІТ","chapter":"5","verse":"5","text":"Калі ён вінаваты ў нечым з гэтых, і паспавядаецца, у чым ён зграшыў,"},{"book":"ЛЯВІТ","chapter":"5","verse":"6","text":"дык няхай прынясе Госпаду за грэх свой, якім ён зграшыў, ахвяру павіннасьці з дробнага быдла, авечку альбо казу, за грэх, і ачысьціць яго сьвятар ад грэху ягонага."},{"book":"ЛЯВІТ","chapter":"5","verse":"7","text":"А калі ён ня можа прынесьці авечкі, дык у павіннасьць за грэх свой няхай прынясе Госпаду дзьве галубкі альбо двух маладых галубоў, аднаго ў ахвяру за грэх, а другога дзеля цэласпаленьня;"},{"book":"ЛЯВІТ","chapter":"5","verse":"8","text":"няхай прынясе іх да сьвятара, і сьвятар возьме раней тую, якая за грэх, і надломіць галаву яе ад шыі яе, але не аддзеліць;"},{"book":"ЛЯВІТ","chapter":"5","verse":"9","text":"і пакропіць крывёю гэтай ахвяры за грэх на сьцяну ахвярніка, а астатнюю кроў выцадзіць да падножжа ахвярніка; гэта ахвяра за грэх;"},{"book":"ЛЯВІТ","chapter":"5","verse":"10","text":"а другую ўжыве на цэласпаленьне паводле ўстанаўленьня; і так ачысьціць яго сьвятар ад грэху ягонага, якім ён зграшыў, і даравана будзе яму."},{"book":"ЛЯВІТ","chapter":"5","verse":"11","text":"Калі ж ён ня здолее прынесьці дзьвюх галубак альбо двух маладых галубоў, няхай прынясе за тое, што зграшыў, дзясятую частку эфы пшанічнай мукі ў ахвяру за грэх; няхай ня лье на яе алею і лівану няхай не кладзе на яе, бо гэта ахвяра за грэх;"},{"book":"ЛЯВІТ","chapter":"5","verse":"12","text":"і прынясе яе сьвятару, а сьвятар возьме зь яе поўную жменю на памяць і спаліць на ахвярніку ў ахвяру Госпаду: гэта ахвяра за грэх;"},{"book":"ЛЯВІТ","chapter":"5","verse":"13","text":"і так ачысьціць яго сьвятар ад грэху ягонага, якім ён зграшыў у якім-небудзь з гэтых выпадкаў, і даравана будзе яму; а рэшта належыць сьвятару, як прынашэньне хлебнае."},{"book":"ЛЯВІТ","chapter":"5","verse":"14","text":"І наказаў Гасподзь Майсею сказаць:"},{"book":"ЛЯВІТ","chapter":"5","verse":"15","text":"калі хто ўчыніць злачынства і з памылкі згрэшыць супроць прысьвечанага Госпаду, няхай за віну сваю прынясе Госпаду са статку авечак барана без пахібы, паводле тваёй ацэны, срэбранымі сіклямі па сіклі сьвяшчэнным, у ахвяру павіннасьці;"},{"book":"ЛЯВІТ","chapter":"5","verse":"16","text":"за тую сьвятыню, супроць якое ён зграшыў, няхай аддасьць і дадасьць да таго пятую долю, і аддасьць гэта сьвятару, і сьвятар ачысьціць яго бараном ахвяры павіннасьці, і даравана будзе яму."},{"book":"ЛЯВІТ","chapter":"5","verse":"17","text":"Калі хто згрэшыць і зробіць што-небудзь супроць запаведзяў Гасподніх, чаго не належала рабіць, і зь няведаньня зробіцца вінаватым і панясе на сабе грэх,"},{"book":"ЛЯВІТ","chapter":"5","verse":"18","text":"няхай прынясе сьвятару ў ахвяру павіннасьці барана без пахібы, паводле ацэны тваёй, і загладзіць сьвятар злачынства ягонае, у чым ён пераступіў зь няведаньня, і даравана будзе яму."},{"book":"ЛЯВІТ","chapter":"5","verse":"19","text":"Гэта ахаяра павіннасьці, якою, ён правінаваціўся перад Госпадам."}]}