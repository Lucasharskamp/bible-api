{"data":[{"book":"Mako","chapter":"8","verse":"1","text":"Mmaduva àlalá likuwa likulu lya vanu nkummwenela Yesu kavila. Bahi pachivahilidile chakulya, Yesu nkuvachema vakuhundwa vake nkuvahaulila kuchidoni,"},{"book":"Mako","chapter":"8","verse":"2","text":"“Nangu nìvavikila chididi ava vanu ing'anya vàikele na nangu maduva matatu vino, na hambi chakulya chìnivahilila."},{"book":"Mako","chapter":"8","verse":"3","text":"Nikàvahaulila vahwene kukaya kwavo akuno vavèlè na indala vachivadilike nndila, kwa kuva vanji vàhaleke kulehu.”"},{"book":"Mako","chapter":"8","verse":"4","text":"Vakuhundwa vake nkummuja Yesu kuchidoni, “Apano patuvele palilanga, tùmbepata kwachi mikate ya kuvatoleja vanu ava vammalele?”"},{"book":"Mako","chapter":"8","verse":"5","text":"Yesu nkuvauja kuchidoni, “Mùvele na mikate mingapi?”"},{"book":"Mako","chapter":"8","verse":"6","text":"Yesu nkuvahaulila vanu vaikalange pahi. Nkuitwala aila mikate saba, nkunshukulu Nnungu, nkuimeya, nkuveng'a vakuhundwa vake vavayavile vanu, na vakuhundwa nkutenda uchocho."},{"book":"Mako","chapter":"8","verse":"7","text":"Uchocho, pávele na ahomba vajoko, Yesu nkuvatwala avala ahomba nkunshukulu Nnungu, nkuvahaulila vakuhundwa vake vavayavile vanu."},{"book":"Mako","chapter":"8","verse":"8","text":"Vanu nkulya na kusiba, vakuhundwa nkulokotanga vibeduli vya mikate na ahomba, nkuumbaja makalala saba."},{"book":"Mako","chapter":"8","verse":"9","text":"Na vanu vanalile vávele malinga alufu ncheche. Anepo Yesu nkuvalaila vahwene kukaya,"},{"book":"Mako","chapter":"8","verse":"10","text":"upala nkwenda muingalava chalumo na vakuhundwa vake, nkuhwena kuchilambo cha ku Dalumanuta."},{"book":"Mako","chapter":"8","verse":"11","text":"Mafalisayo nkummwenela Yesu, nkutandilika kutahukana nawe. Nkuva uvanninga uvalembela alanguje chimaiho cha lisaibu chimaîha kuva dimongo dyake dìhaloka muha kulihunde."},{"book":"Mako","chapter":"8","verse":"12","text":"Yesu nkuyaha ntima, nkuhaula kuchidoni, “Mwadachi mmanu mma chívelèkwà achino mùlembela mulangujwe chimaiho? Nangu nìnnyaulilanga uhiu kuva, nikambennanguja chimaiho chohecho cha lisaibu.”"},{"book":"Mako","chapter":"8","verse":"13","text":"Anepo Yesu nkuvaleka, nkukwela muingalava, nkuyamboka kuhwena kung'ambo litanda."},{"book":"Mako","chapter":"8","verse":"14","text":"Vakuhundwa vanga Yesu vániluvalila kunyakula mikate, na vávele chihi na nkate umo amula muingalava."},{"book":"Mako","chapter":"8","verse":"15","text":"Yesu nkuvaduma vakuhundwa vake wachidoni, “Lyongolelange na hamila ya Mafalisayo na ya Helode.”"},{"book":"Mako","chapter":"8","verse":"16","text":"Vakuhundwa nkutandilika kutongojana vene kwa vene uvachidoni, “Àtangola uchocho ing'anya itukavele na mikate.”"},{"book":"Mako","chapter":"8","verse":"17","text":"Yesu nkumala lavachiujana, nkuvauja kuchidoni, “Mwadachi mùnaujana ing'anya imukavele na mikate? Dachi, mpaka hambi mukánamala wala kwelewa? Dachi, mitima yenu ìvechinkunonopa?"},{"book":"Mako","chapter":"8","verse":"18","text":"Dachi, mùvele na meho henga mukálola? Dachi, mùvele na makutu henga mukápilikana?"},{"book":"Mako","chapter":"8","verse":"19","text":"Dachi, mukákumbukila apala pangunaimeite aila mikate nnyano nkuvayavila valume alufu nnyano chalumo na vavana na akongwe? Dachi, múlokotenge makalala mangapi la vibeduli vya maisalilo la mikate?”"},{"book":"Mako","chapter":"8","verse":"20","text":"Yesu nkuvauja kavila kuchidoni, “Dachi, pangunaimeite aila mikate saba nkuveng'a vanu alufu ncheche, múlokotenge makalala mangapi la vibeduli?”"},{"book":"Mako","chapter":"8","verse":"21","text":"Yesu nkuvauja kuchidoni, “Dachi, mpaka hambi mukánakwelewa?”"},{"book":"Mako","chapter":"8","verse":"22","text":"Yesu nkuhwika ku Betisaida chalumo na vakuhundwa vake. Aneko vanu vanji nkumpelekejija munu yumo akáchilola, nkunnyuwa Yesu an'guse."},{"book":"Mako","chapter":"8","verse":"23","text":"Yesu nkunkamula nkono ayula munu aputêle meho, nkumpelekeja pawelu chijiji. Nkunsunila mata mmeho, nkummikila makono, nkummuja kuchidoni, “Dachi, ùnachona chinu chohecho?”"},{"book":"Mako","chapter":"8","verse":"24","text":"Ayula munu akáchilola, nkuyang'uka kuchidoni, “Nìvona vanu vaonekâna muchi milandi ìhwenahwena.”"},{"book":"Mako","chapter":"8","verse":"25","text":"Yesu nkuvika kavila makono mmeho mwa ayula munu aputêle meho. Anepo meho la ayula munu nkupata kulola, nkuchona kila chinu saana."},{"book":"Mako","chapter":"8","verse":"26","text":"Yesu nkunnyaulila ayula munu ahwene kukaya kwake, nkunnaija wachidoni, “Unauile kavila kuchijiji!”"},{"book":"Mako","chapter":"8","verse":"27","text":"Yesu na vakuhundwa vake nkuuka, nkuhwena kuvijiji vivêle pepi na imanga ya ku Kaisaliya Filipi. Pávanavele nndila, Yesu nkuvauja vakuhundwa vake kuchidoni, “Dachi, vanu vàhaula kuva nangu nnani?”"},{"book":"Mako","chapter":"8","verse":"28","text":"Vakuhundwa nkunnyang'ula kuchidoni, “Vanji vàhaula kuva wako Yohana Nkúbatisa, na vanji vàhaula kuva wako Eliya na vanji vàhaula kuva wako nni yumo wa manabii.”"},{"book":"Mako","chapter":"8","verse":"29","text":"Anepo Yesu nkuvauja kuchidoni, “Na mwenu muchidachi, nangu nnani?” Petulo nkuyang'ula kuchidoni, “Wako njo Kilisto.”"},{"book":"Mako","chapter":"8","verse":"30","text":"Yesu nkuvaduma vanannyaulile munu woheyo habali dyake."},{"book":"Mako","chapter":"8","verse":"31","text":"Yesu nkutandilika kuvahunda vakuhundwa vake wachidoni, “Mwana wa Munu àmbebanika namene na kuhitwa na vasele va Vayahudi na makuhani vakulu na vakúhunda Sheliya ya Musa. Vàmbemmwalala, henga liduva lya tatu lya kuhwa kwake àmbefufuka.”"},{"book":"Mako","chapter":"8","verse":"32","text":"Yesu ávahaulidile habali aneyo bila kuvapiha. Bahi Petulo nkuntwala Yesu kunyenje, nkutandilika kuntahuka."},{"book":"Mako","chapter":"8","verse":"33","text":"Henga Yesu papindikwike nkuvalola vakuhundwa vake, nkunkalipila Petulo wachidoni, “Uka muyo mwangu Nanchindenga! Kwa kuva, mawaso lako lakee la chinnungu ila la chimunu chihi.”"},{"book":"Mako","chapter":"8","verse":"34","text":"Anepo Yesu nkulichema likuwa lya vanu pamo na vakuhundwa vake, nkuvahaulila kuchidoni, “Munu woheyo akàlembela ungupapata nangu, lasima alishukulu mwene, alitike nsalaba wake,8:34 Kulitika nsalaba, mana lake nni kuva tayali kubanika au kuhwa kwajili ya Yesu. koka angupapate."},{"book":"Mako","chapter":"8","verse":"35","text":"Na munu woheyo autâmwa namene umi wake kupunda changutamwa nangu, akámbekuva na umi, henga munu akubâli kuhwa ing'anya yang'une na ing'anya ya Malove Lambone achiave na umi."},{"book":"Mako","chapter":"8","verse":"36","text":"Dachi, munu àmbepata faida ntwani akàpata kila chinu cha pachilambo, akuno auyahìtè umi ukee na ntululilo?"},{"book":"Mako","chapter":"8","verse":"37","text":"Au pàvele chinu ntwani apano pachilambo munu chambebadilana uchinga apate umi ukee na ntululilo?"},{"book":"Mako","chapter":"8","verse":"38","text":"Munu woheyo wa nchívelèkwà achino chivêle na masambi, akàngwonela nangu dihoni na malove langu, Mwana wa Munu achiamwonele dihoni munu aneyo, pambeida muukulu wa Atatake pamo na malaika vanaswe.”8:38 Yesu pahaula kuva, Mwana wa Munu, anepo àlyamba mwene."}]}