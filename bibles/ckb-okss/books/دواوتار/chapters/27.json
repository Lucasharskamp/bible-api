{"data":[{"book":"دواوتار","chapter":"27","verse":"1","text":"موسا و پیرانی ئیسرائیل فەرمانیان بە گەل دا و گوتیان: «هەموو ئەو فەرمانانە بپارێزن کە من ئەمڕۆ فەرمانتان پێ دەکەم."},{"book":"دواوتار","chapter":"27","verse":"2","text":"کاتێک لە ڕووباری ئوردون دەپەڕنەوە بۆ ئەو خاکەی یەزدانی پەروەردگارتان پێتان دەدات، چینێک بەردی گەورە بۆ خۆتان ڕاگیر بکەن و بە گەچ سواغیان بدەن."},{"book":"دواوتار","chapter":"27","verse":"3","text":"هەموو وشەکانی ئەم فێرکردنەی لەسەر بنووسن کاتێک دەپەڕنەوە هەتا بچنە ناو ئەو خاکەی یەزدانی پەروەردگارتان پێتان دەدات، خاکێک شیر و هەنگوینی لێ دەڕژێت، وەک یەزدانی پەروەردگاری باوباپیرانتان بەڵێنی پێدان."},{"book":"دواوتار","chapter":"27","verse":"4","text":"کاتێک لە ڕووباری ئوردون دەپەڕنەوە، ئەم بەردانە ڕاگیر بکەن کە من ئەمڕۆ فەرمانتان پێ دەکەم، لە کێوی عێبال و بە گەچ سواغیان بدەن."},{"book":"دواوتار","chapter":"27","verse":"5","text":"لەوێ قوربانگایەک بۆ یەزدانی پەروەردگارتان بنیاد بنێن، قوربانگایەک لە بەرد بێت و ئامێری ئاسنی لێ بەکارمەهێنن.27‏:5 مەبەست لێی ئەوە بووە کە قوربانگای یەزدان نابێت هاوشێوەی قوربانگای کەنعانییەکان بێت و بە بەردی تاشراو دروستبکرێت.‏"},{"book":"دواوتار","chapter":"27","verse":"6","text":"لە بەردی نەتاشراو قوربانگاکەی یەزدانی پەروەردگارتان بنیاد بنێن و قوربانی سووتاندن سەربخەنە سەری بۆ یەزدانی پەروەردگارتان،"},{"book":"دواوتار","chapter":"27","verse":"7","text":"هەروەها قوربانی هاوبەشی27‏:7 قوربانی هاوبەشی: ئەم قوربانییە هاودەمی قوربانی سووتاندن بوو. تەنها یەک کەس هەڵدەستا بە دابینکردنی ئەم قوربانییە، بەڵام لەگەڵ خەڵکی دیکە بەشی زۆری ئەم قوربانییەیان لەبەردەم خودا دەخوارد وەک هێمایەک بۆ پێکەوە ژیان. بڕوانە لێڤییەکان 7‏:11‏-15‏‏.‏ سەرببڕن و لەوێ بیخۆن و لەبەردەم یەزدانی پەروەردگارتان دڵخۆش بن."},{"book":"دواوتار","chapter":"27","verse":"8","text":"هەموو وشەکانی ئەم فێرکردنەش زۆر بە ڕوونی لەسەر بەردەکان بنووسن.»"},{"book":"دواوتار","chapter":"27","verse":"9","text":"ئینجا موسا و کاهینە لێڤییەکان لەگەڵ هەموو ئیسرائیلدا دوان و گوتیان: «ئەی ئیسرائیل بێدەنگ بن و گوێتان لێ بێت، ئەمڕۆ بوونە گەل بۆ یەزدانی پەروەردگارتان،"},{"book":"دواوتار","chapter":"27","verse":"10","text":"جا گوێڕایەڵی یەزدانی پەروەردگارتان بن، کار بەو فەرمان و فەرزانەی بکەن کە من ئەمڕۆ فەرمانتان پێ دەکەم.»"},{"book":"دواوتار","chapter":"27","verse":"11","text":"جا لەو ڕۆژەدا موسا فەرمانی بە گەل کرد و گوتی:"},{"book":"دواوتار","chapter":"27","verse":"12","text":"ئەم هۆزانە لەسەر کێوی گەریزیم دەوەستن هەتا داوای بەرەکەت بۆ گەل بکەن کاتێک لە ڕووباری ئوردون دەپەڕنەوە، شیمۆن و لێڤی و یەهودا و یەساخار و یوسف و بنیامین."},{"book":"دواوتار","chapter":"27","verse":"13","text":"ئەم هۆزانەش لەسەر کێوی عێبال دەوەستن بۆ نەفرەت، ڕەئوبێن و گاد و ئاشێر و زەبولون و دان و نەفتالی."},{"book":"دواوتار","chapter":"27","verse":"14","text":"جا لێڤییەکان ڕایدەگەیەنن و بە دەنگی بەرز بە هەموو گەلی ئیسرائیل دەڵێن:"},{"book":"دواوتار","chapter":"27","verse":"15","text":"«نەفرەت لێکراوە ئەو کەسەی پەیکەرێکی داتاشراو یان بتێکی لەقاڵبدراو بە دەستی پەیکەرتاش دروستدەکات و لە شوێنێکی شاردراوەی دادەنێت، ئەوە قێزەونە لەلای یەزدان.»"},{"book":"دواوتار","chapter":"27","verse":"16","text":"«نەفرەت لێکراوە ئەوەی ڕێز لە دایک و باوک ناگرێت.»"},{"book":"دواوتار","chapter":"27","verse":"17","text":"«نەفرەت لێکراوە ئەوەی سنووری زەوی بەردینی دراوسێکەی دەگوێزێتەوە.»"},{"book":"دواوتار","chapter":"27","verse":"18","text":"«نەفرەت لێکراوە ئەوەی نابینا لە ڕێگا وێڵ دەکات.»"},{"book":"دواوتار","chapter":"27","verse":"19","text":"«نەفرەت لێکراوە ئەوەی دادپەروەری بۆ نامۆ و هەتیو و بێوەژن ناکات.»"},{"book":"دواوتار","chapter":"27","verse":"20","text":"«نەفرەت لێکراوە ئەوەی لەگەڵ باوەژنی خۆی جووت دەبێت، چونکە ناموسی باوکی بردووە.»"},{"book":"دواوتار","chapter":"27","verse":"21","text":"«نەفرەت لێکراوە ئەوەی لەگەڵ ئاژەڵێک جووت دەبێت.»"},{"book":"دواوتار","chapter":"27","verse":"22","text":"«نەفرەت لێکراوە ئەوەی لەگەڵ خوشکی خۆی جووت دەبێت، کچی باوکی یان کچی دایکی.»"},{"book":"دواوتار","chapter":"27","verse":"23","text":"«نەفرەت لێکراوە ئەوەی لەگەڵ خەسووی خۆی جووت دەبێت.»"},{"book":"دواوتار","chapter":"27","verse":"24","text":"«نەفرەت لێکراوە ئەوەی بە نهێنی دراوسێکەی خۆی دەکوژێت.»"},{"book":"دواوتار","chapter":"27","verse":"25","text":"«نەفرەت لێکراوە ئەوەی بەرتیل وەردەگرێت بۆ ئەوەی یەکێکی بێتاوان بکوژێت.»"},{"book":"دواوتار","chapter":"27","verse":"26","text":"«نەفرەت لێکراوە ئەوەی پاڵپشتی وشەکانی ئەم فێرکردنە ناکات بۆ ئەوەی کاریان پێ بکات.»"}]}