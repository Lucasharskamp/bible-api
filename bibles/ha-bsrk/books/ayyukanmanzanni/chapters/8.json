{"data":[{"book":"Ayyukan Manzanni","chapter":"8","verse":"1","text":"Shawulu kuwa yana can, yana tabbatar da mutuwarsa."},{"book":"Ayyukan Manzanni","chapter":"8","verse":"2","text":"Mutane masu tsoron Allah suka binne Istifanus suka kuma yi makoki ƙwarai dominsa."},{"book":"Ayyukan Manzanni","chapter":"8","verse":"3","text":"Amma Shawulu ya fara hallaka ikkilisiya. Yana shiga gida-gida, yana jan maza da mata yana jefa su cikin kurkuku."},{"book":"Ayyukan Manzanni","chapter":"8","verse":"4","text":"Waɗanda aka wartsar suka yi ta wa’azin maganar a duk inda suka tafi."},{"book":"Ayyukan Manzanni","chapter":"8","verse":"5","text":"Filibus ya gangara zuwa wani birni a Samariya ya kuma yi shelar Kiristi a can."},{"book":"Ayyukan Manzanni","chapter":"8","verse":"6","text":"Sa’ad da taron mutane suka ji Filibus suka kuma ga abubuwan banmamakin da ya yi, sai duk suka mai da hankali sosai ga abin da ya faɗa."},{"book":"Ayyukan Manzanni","chapter":"8","verse":"7","text":"Mugayen ruhohi suka fiffito suna kururuwa daga cikin mutane da yawa, shanyayyu da guragu masu yawa suka sami warkarwa."},{"book":"Ayyukan Manzanni","chapter":"8","verse":"8","text":"Saboda haka aka yi farin ciki ƙwarai a birnin."},{"book":"Ayyukan Manzanni","chapter":"8","verse":"9","text":"To, akwai wani mutum mai suna Siman wanda ya kwana biyu yana yin sihiri a birnin har ya ba wa duk mutanen Samariya mamaki. Ya kuma yi taƙama cewa shi wani mai girma ne,"},{"book":"Ayyukan Manzanni","chapter":"8","verse":"10","text":"dukan mutane kuwa, manyan da ƙanana, suka mai da hankali gare shi suka kuma ce, “Mutumin nan shi ne ikon Allah da aka sani a matsayin Iko Mai Girma”"},{"book":"Ayyukan Manzanni","chapter":"8","verse":"11","text":"Suka bi shi domin ya daɗe yana ba su mamaki da sihirinsa."},{"book":"Ayyukan Manzanni","chapter":"8","verse":"12","text":"Amma da suka gaskata da Filibus sa’ad da yake wa’azin labari mai daɗi na mulkin Allah da kuma sunan Yesu Kiristi, sai aka yi musu baftisma, maza da mata."},{"book":"Ayyukan Manzanni","chapter":"8","verse":"13","text":"Siman kansa ya gaskata aka kuma yi masa baftisma. Ya kuma bi Filibus ko’ina, yana mamakin manyan alamu da ayyukan banmamakin da ya gani."},{"book":"Ayyukan Manzanni","chapter":"8","verse":"14","text":"Sa’ad da manzannin da suke a Urushalima suka ji cewa Samariya ta karɓi maganar Allah, sai suka aika musu da Bitrus da Yohanna."},{"book":"Ayyukan Manzanni","chapter":"8","verse":"15","text":"Da suka iso, sai suka yi musu addu’a domin su karɓi Ruhu Mai Tsarki,"},{"book":"Ayyukan Manzanni","chapter":"8","verse":"16","text":"domin Ruhu Mai Tsarki bai riga ya sauka wa waninsu ba tukuna, an dai yi musu baftisma ne kawai a cikin sunan Ubangiji Yesu."},{"book":"Ayyukan Manzanni","chapter":"8","verse":"17","text":"Sa’an nan Bitrus da Yohanna suka ɗibiya hannuwansu a kansu, suka kuwa karɓi Ruhu Mai Tsarki."},{"book":"Ayyukan Manzanni","chapter":"8","verse":"18","text":"Sa’ad da Siman ya ga cewa ana ba da Ruhu ta wurin ɗibiya hannuwan manzannin, sai ya miƙa musu kuɗi,"},{"book":"Ayyukan Manzanni","chapter":"8","verse":"19","text":"ya ce, “Ni ma ku ba ni wannan iyawa don kowa na ɗibiya wa hannuwana yă karɓi Ruhu Mai Tsarki.”"},{"book":"Ayyukan Manzanni","chapter":"8","verse":"20","text":"Bitrus ya amsa ya ce, “Bari kuɗinka ya hallaka tare da kai, domin ka yi tsammani za ka iya saya kyautar Allah da kuɗi!"},{"book":"Ayyukan Manzanni","chapter":"8","verse":"21","text":"Ba ruwanka da wannan hidimar, domin zuciyarka ba daidai take a gaban Allah ba."},{"book":"Ayyukan Manzanni","chapter":"8","verse":"22","text":"Ka tuba daga wannan mugunta ka kuma yi addu’a ga Ubangiji. Wataƙila zai gafarta maka don irin tunanin da yake a zuciyarka."},{"book":"Ayyukan Manzanni","chapter":"8","verse":"23","text":"Gama na lura kana cike da ɗacin rai kana kuma daure cikin zunubi.”"},{"book":"Ayyukan Manzanni","chapter":"8","verse":"24","text":"Sai Siman ya amsa ya ce, “Ku yi addu’a ga Ubangiji saboda ni don kada ko ɗaya daga cikin abin da ka faɗa ya same ni.”"},{"book":"Ayyukan Manzanni","chapter":"8","verse":"25","text":"Sa’ad da suka yi shaidar suka kuma yi shelar maganar Ubangiji, sai Bitrus da Yohanna suka koma Urushalima, suna wa’azin bishara a ƙauyukan Samariya masu yawa."},{"book":"Ayyukan Manzanni","chapter":"8","verse":"26","text":"To wani mala’ikan Ubangiji ya ce wa Filibus, “Ka yi kudu zuwa hanyar, hanyar hamada, da ta gangara daga Urushalima zuwa Gaza.”"},{"book":"Ayyukan Manzanni","chapter":"8","verse":"27","text":"Saboda haka ya kama hanya, a kan hanyarsa kuwa sai ya sadu da wani mutumin Itiyofiya, wanda yake bābā, hafsa mai muhimmanci wanda yake lura da dukan ma’ajin Kandas (wanda yake nufin “sarauniyar mutanen Itiyofiya”). Mutumin nan ya tafi Urushalima ne domin yin sujada,"},{"book":"Ayyukan Manzanni","chapter":"8","verse":"28","text":"a kan hanyarsa ta komawa gida kuwa yana zaune bisan keken yaƙinsa yana karatun littafin annabin Ishaya."},{"book":"Ayyukan Manzanni","chapter":"8","verse":"29","text":"Sai Ruhu ya ce wa Filibus, “Matsa wurin kekunan yaƙin nan ka yi kusa da ita.”"},{"book":"Ayyukan Manzanni","chapter":"8","verse":"30","text":"Sai Filibus ya ruga zuwa wajen keken yaƙin ya kuma ji mutumin yana karatun littafin annabin Ishaya. Filibus ya yi tambaya ya ce, “Ka fahimci abin da kake karantawa?”"},{"book":"Ayyukan Manzanni","chapter":"8","verse":"31","text":"Sai ya ce, “Ina fa zan iya, in ba dai wani ya fassara mini ba?” Saboda haka sai ya gayyaci Filibus yă hau yă zauna tare da shi."},{"book":"Ayyukan Manzanni","chapter":"8","verse":"32","text":"Bābān yana karanta wannan Nassin,"},{"book":"Ayyukan Manzanni","chapter":"8","verse":"33","text":"A cikin wulaƙacinsa aka hana masa gaskiya."},{"book":"Ayyukan Manzanni","chapter":"8","verse":"34","text":"Sai bābān ya tambayi Filibus ya ce, “Ka gaya mini, ina roƙonka, annabin yana magana a kan wane ne, kansa ne, ko kuwa wani dabam?”"},{"book":"Ayyukan Manzanni","chapter":"8","verse":"35","text":"Sa’an nan Filibus ya fara da wannan Nassi ɗin ya kuma faɗa masa labari mai daɗi game da Yesu."},{"book":"Ayyukan Manzanni","chapter":"8","verse":"36","text":"Yayinda suke cikin tafiya a kan hanya, sai suka iso wani wurin ruwa bābān nan ya ce, “Duba, ga ruwa. Me zai hana a yi mini baftisma?”8.36 Waɗansu rubuce-rubucen hannu da da ba su daɗe ba suna da baftisma? 37 Filibus ya ce, “In ka gaskata da dukan zuciyarka, za ka iya.” Bābān ya ce, “Na gaskata cewa Yesu Kiristi shi ne Ɗan Allah.”"},{"book":"Ayyukan Manzanni","chapter":"8","verse":"38","text":"Ya kuwa ba da umarni a tsai da keken yaƙin. Sa’an nan da Filibus da bābān suka gangara zuwa cikin ruwan Filibus kuwa ya yi masa baftisma."},{"book":"Ayyukan Manzanni","chapter":"8","verse":"39","text":"Sa’ad da suka fita daga cikin ruwan, sai Ruhun Ubangiji ya fyauce Filibus, bābān kuwa bai ƙara ganinsa ba, amma ya ci gaba da tafiyarsa yana farin ciki."},{"book":"Ayyukan Manzanni","chapter":"8","verse":"40","text":"Filibus kuwa ya fito a Azotus, ya yi ta zagawa, yana wa’azin bishara a dukan garuruwan sai da ya kai Kaisariya."}]}